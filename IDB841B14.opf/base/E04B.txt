༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2689
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
23
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༤ ༤
)u{ དངང ཕྱིར་ངེ༌།
དང༠༠༥teཤུ་བ་ པ་ པའི་ དུས་ཀྱི་འཛ༠ རྟ་པ་རྣམིནpt༠༤ སོའི་བྱ་གང་འགབ་པ་ཁྲི་ཆས་ཐེ་ར་པ་དེའིད་སྟེང་ཕྲག་བཅུ་ཕཉིབ་
i་ཡི་གེ་རྣམས་ཀྱི་དང་པོརྡོ་པལ་ཡིག་ལ་བགོ་བ་པ་ དེ་ནི་་ལ་་ གེ་བ་ལ་སྔ་ན་ ༤༥ ་ ལི་ དཔུ་ཊ་ལི་
རད་པར་ལྷ་ ༢༥ ཙ ༡༠༠ ་དེ་ ༨ ༽ ་ ༤༦༧༠༠
1དེ་ཡིག་ཨེ་ཡིག་ཏུ་
ལ་ཡི ་ ཝུཉི་་མི་ཤེས་
ཡི་གེ་་མ་ ༣༠ ་ཙ་ ཞེས་བྱ་
གས་པའི་ལྟུང་བཞིན་གྱི་མིན་ཏན་དུབ་་་པ
༠ཇཆ ་ རྣམས་ལ་བཅིབས་བྱ ༤11ཛ, ༣ ཕྱིས ༣༠ སོ 1
༢ 4 5 1 ༢༦ 4331 48 59 15 1 ཀྱི 1:/
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
11:42114 1:|:41:31:༥ ཙ བཙ། 1: བདུན་
MUA HOLIDAIỆves out
འབིཀ་བ་དྲུ1:དྷཅད ངས་རང་་ལ་་༧་༧ད་ལི་རྒྱབ་
11，411)༡༡u11 1:12:57) ༽t༦༣༥༡༢) ༡༥།
ཟ་ཟླe iའི་མིང་རྗེས་་་་ནི་་༥ དབྱུང་རྒྱུ་རུང་བྱིན་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༣/༣༤)
244
(༢༣/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་།



高



#e
༩
ಆ
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༣/༣༤ )
ལྕེའི་བནྡེ་དབེན་ཙའི་གསུང་
།
*** E%/
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
For
9



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་པ། ཐུབ་བསྟན་འོད་ཟེར།
ཞུ་དག་བ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



ལྕེའི་བནྡེ་དབེན་ཙ་ལ་ན་མོ།



ཨེ་
ཨཱ
ཧཱུཾ



!.
(1)
(5)
- (8)
དཀར་ཆག་
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
ལྕེའི་བན་དེ་དབེན་ཙའི་རྣམ་ཐར་མདོར་བསྡུས།
༄༅། །ཀྱེ་རྡོར་རྒྱུད་བཤད་བཞུགས་སོ། །
འདོད་པའི་ལྷ་ལ་ཕྱག་འཚལ་བ།
རྒྱུད་ཀྱི་སྤྱི་དོན་གླེང་གཞི་བཤད་པ།
རྒྱུད་འདི་མི་ཡུལ་དུ་སྣང་བར་བྱས་པ་བཤད་པ།
གདམས་ངག་གང་ནས་བརྒྱུད་ཚུལ་བཤད་པ།
བརྟག་པ་དང་པོ།
ལེའུ་དང་པོ་རྡོ་རྗེའི་རིགས་བཤད་པ།
ལེའུ་གཉིས་པ་སྔགས་བཤད་པ།
ལེའུ་གསུམ་པ་ལྷ་བཤད་པ།
ལེའུ་བཞི་པ་ལྷ་དབང་བསྐུར་བ་བཤད་པ།
ལེའུ་ལྔ་པ་དེ་ཁོ་ན་ཉིད་བཤད་པ།
ལེའུ་དྲུག་པ་སྤྱོད་པ་བཤད་པ།
ལེའུ་བདུན་པ་བརྡ་བཤད་པ།
ལེའུ་བརྒྱད་པ་རྣལ་འབྱོར་མའི་འཁོར་ལོ་བཤད་པ།
(9)
(12)
(55)
(71)
(74)
(81)
(86)
. (91)
244 -1



(105)
(109)
(138)
(142)
(148)
(148)
(164)
(183)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་སློབ་མ་ལ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ།
བརྟག་པ་ཕྱི་མ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གསུམ་པ་རྒྱུད་ཀྱི་གླེང་གཞི་དང་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ།
ལེའུ་དྲུག་པ་བྲིས་སྐུའི་ཆོ་ག་བཤད་པ།
ལེའུ་བདུན་པ་བཟའ་བ་བཤད་པ།
ལེའུ་བརྒྱད་པ་གདུལ་དཀའ་འདུལ་བ་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟླས་པ་བཤད་པ།
ལེའུ་བཅུ་གཅིག་པ་ལྷན་ཅིག་སྐྱེས་པའི་སྦྱོར་བ་བཤད་པ།
ལེའུ་བཅུ་གཉིས་པ་རྡོ་རྗེ་པདྨ་བྱིན་གྱིས་བརླབ་པ་བཤད་པ།
སྦྱར་བྱང་སྨོས་པ།
དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་
ཕྲེང་བ།
(209)
(227)
(229)
(233)
(239)
(245)
(245)
(247)
(250)
(251)
244-2



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག 《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་ རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་
ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
244-2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་
་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
244-3



:
.:
...



སྔོན་འགྲོའི་ཞུ་ཚིག
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་
། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང༌། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང༌
། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱོད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
244 --2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྱོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡིགས་ཏེ། 《བཀའ་གདམས་དཔེ་དཀོན་གཅེས་བཏུས་》དང༌
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
244 -3



སྔོན་འགྲོའི་ཞུ་ཚིལ་
རིམ་པ་
བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། ཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱུ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
244 -4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང༌
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་
།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་
། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
244 ཡཡ5



བསྡུ་སྒྲིག་གསལ་བཤད།
སོགས་བོད་ཁུལ་གྱི་དགོན་པ་དང་། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་ བ་དང་ རྩིས་འཁོར་དུ་ ཕབ་བཤུས། ཞུས་དག་སོགས་ ཕྱག་ལས་ གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
དེའང་ལྕེའི་བན་དེ་དབེན་ཙའི་གསུང་
། འབྲས་སྤུངས་དགོན་དུ་བཞུགསཔའི་
ཀྱེ་རྡོར་རྒྱུད་བཤད་དང་། དགེ་སློང་རིན་ཆེན་བཟང་པོའི་གསུང་། ལྕེའི་གདུང་
རབས་ཀྱི་ལོ་རྒྱུས། དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་
རིན་པོ་ཆེའི་ཕྲེང་བ་གཉིས་ལ་དེབ་གཅིག་ཏུ་བྱས་ནས་སྤར་སྐྲུན་ཞུས་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
244-6



::..:
བསྡུ་སྒྲིག་གསལ་བཤད། |
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས་
༢༠༡༡ལོ་ཟླ་༣པའི་ཚེས་༡༨ལ་བྲིས།
་ ་
244 ---7



ལྕེའི་བན་དེ་དབེན་ཙའི་རྣམ་ཐར་མདོར་བསྡུས།
མཚན་དངོས་སམ་ཁོངས་གྲོགས། ལྕེའི་བན་དེ་དབེན་ཙ།
མཚན་གྱི་རྣམ་གྲངས།
གདུང་རུས། ལྕེ་ཡིན།
ཡབ་ཡུམ།
འཁྲུངས་ཚུལ།
འཁྲུངས་ལོ། དུས་རབས་བཅུ་གཉིས་པའི་སྨད་ཙམ་དུ་བྱོན་པའི་རྔོག་དང་རམ་གྱི་བཤད་
རྒྱུན་འཛིན་པའི་མཁས་པ་ཞིག་ཡིན།
བླ་མ། རྔོག་ཆོས་སྐུ་རྡོ་རྗེའི་སློབ་མ་རམ་ཀླུ་གོང་པ་རྡོ་རྗེ་གྲགས། དེའི་སློབ་མ་ལྷོའི་
ཀྱེ་སྟོན་མཆོག་དགའ། ཉང་སྟོད་རྒྱལ་གླིང་གི་རྒྱ་དར་སེང་། ལྕེ་བརྗེ་དབེན་ཙ།
བོ་དོང་སོ་པ་སྟེ་ཡོངས་གྲགས་བཞིའི་ཡ་གྱལ། ལྕེ་བནྡེའི་རམ་གྱི་ཞབས་ལ་
གཏུགས་ནས་ཆོས་དང་གདམས་ངག་མ་ལུས་པ་གསན་པ་ཙམ་ལས། ལོ་རྒྱུས་
ཀྱི་ཡིག་ཆ་གཞན་མ་མཇལ་བས་རྣམ་ཐར་ཞིབ་ཕྲ་ཞུ་མ་ཤེས།
མཛད་འཕྲིན།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
244 -8



ལྕེའི་བན་དེ་དབེན་ཙའི་རྣམ་ཐར་མདོར་བསྡུས།
སྲས་བརྒྱུད།
སློབ་མ། ཤེས་རབ་མཐར་ལྡན་སོགས།
སྐུ་ཁུན།
འདས་ལོ།
གསུང་འབུམ། དེབ་གཅིག་ལ་ཆོས་ཚན་༢བཞུགས་པ་དཀར་ཆག་ཏུ་གསལ་བ་ལྟར་
རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
244 -9



༄༅། །ཀྱེ་རྡོར་རྒྱུད་བཤད་བཞུགས་སོ། །
དཔལ་དགྱེས་པའི་རྡོ་རྗེ་ལ་ཕྱག་འཚལ་ལོ། །ཆོས་ཐམས་ཅད་བསྡུ་ན་
བཀའ་དང་བསྟན་བཅོས་གཉིས་སུ་འདུས་ཏེ། ཆོས་རྣམས་ཐམས་ཅད་བཀའ་དང་
བསྟན་བཅོས་གཉིས་སུ་འདུས། །ལེགས་པར་གསུངས་དང་དེའི་དགོངས་འགྲེལ་
པ། །དེའི་དབང་གིས་ཤཱཀྱའི་བསྟན་པ་འདི། །འཇིག་རྟེན་དག་ཏུ་ཡུན་རིང་གནས་
པར་འགྱུར། །ཞེས་གསུངས་སོ། །དེ་དག་ཀྱང་ཐེག་པ་ཆུང་ངུ་དང་། ཐེག་པ་ཆེན་
པོའོ། །ཐེག་པའི་ངོ་བོ་ནི་ཤེས་རབ་དང་སྙིང་རྗེ་ཡིན་ལ། གང་ཤེས་རབ་དང་སྙིང་
རྗེ་ཆུང་བ་ཐེག་པ་ཆུང་ངུ་ཡིན་ལ། ཤེས་རབ་དང་སྙིང་རྗེ་ཆེ་བ་ཐེག་པ་ཆེན་པོའོ། །
དེ་ལའང་ཕྱེ་ན་རྒྱུ་ཕ་རོལ་ཏུ་ཕྱིན་པའི་ཐེག་པ་དང་
། འབྲས་བུ་གསང་
སྔགས་གྱི་ཐེག་པ་སྟེ། གདམས་ངག་འབོགས་པའི་རྒྱལ་པོའི་མདོ་ལས། རྒྱུ་ལ་
སྦྱོར་བ་རྒྱུའི་ཆོས། འཁོར་ལོ་ཤིན་ཏུ་བསྐོར་བྱས་ནས། འབྲས་བུ་ཐེག་པ་ཉེ་ལམ་
ཞིང་། དུས་ཚིགས་ཕྱི་མར་འབྱུང་བར་འགྱུར་ཞེས་གསུངས་སོ། །
དེ་ལྟར་ན་རྒྱུ་ས་དང་ཕ་རོལ་ཏུ་ཕྱིན་པ་དང༌
། ཕྱོགས་ཀྱི་ཆོས་སུམ་ཅུ་རྩ་
བདུན་ལ་སོགས་པ་ལམ་དུ་བྱས་པ་ལས་འབྲས་བུ་སྐུ་གསུམ་ཡེ་ཤེས་ལྔ་འབྱུང་
བར་འདོད་པ་དང་
། འབྲས་བུ་སྐུ་གསུམ་ཡེ་ཤེས་ལྔའི་རྣམ་པ་ལམ་དུ་བྱས་པས་
འབྲས་བུ་སྐུ་གསུམ་ཡེ་ཤེས་ལྔ་འབྱུང་བར་འདོད་པ་ལ་དགོངས་པའོ། །ཡང་
འབྲས་བུ་ཐེག་པ་ལ་རྡོ་རྗེའི་ཐེག་པ་ཞེས་ཀྱང་བྱ་སྟེ། ཨ་བི་ཏ་ནས་སྔོན་གྲུབ་པའི་
མཁའ་འགྲོ་ནི། བྱིན་རླབས་གནས་སུ་དགོད་པར་བྱ། །འདི་ནི་རྡོ་རྗེའི་ཐེག་ཆེན་
244 -1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྟེ། མཁའ་འགྲོ་སྤྱོད་པའི་གནས་ལ་གནས་ཞེས་འབྱུང་བས་འཁོར་བ་དང་མྱ་ངན་
ལས་འདས་པ་དབྱེར་མི་ཕྱེད་པ་ལམ་དུ་བྱེད་པས་རྡོ་རྗེའི་ཐེག་པའོ། །དེ་ཡང་ཕུང་
པོ་དང་ཁམས་དང་སྐྱེ་མཆེད་ལ་སོགས་པ་ལྷ་དང་ལྷ་མོའི་དཀྱིལ་འཁོར་དུ་རྟོགས་
པའི་ཚུལ་དང་
། གཉིས་སུ་མེད་པའི་ཡེ་ཤེས་བདེ་བ་ཆེན་པོར་རྟོགས་པའི་ཚུལ་
གྱིས་ལམ་དུ་བྱེད་པའི་ཕྱིར་རོ། །ཡང་བདེ་ཆེན་གྱི་ཐེག་པ་ཞེས་ཀྱང་བྱ་སྟེ། བདེ་
ཆེན་ཐེག་པ་འདིར་ཕྱིན་ནས། ཕྱིན་ཆད་འཆི་བ་ཡོད་མ་ཡིན་ཞེས་གསུངས་པས།
འདོད་པའི་ཡོན་ཏན་ལྔ་མ་སྤངས་པར་ལམ་དུ་བྱེད་པའི་ཕྱིར་རོ། །
ཡང་དེ་ཉིད་ལ་རྒྱུད་སྡེ་ཞེས་ཀྱང་བྱ་སྟེ། རྡོ་རྗེ་རྩེ་མོ་ལས་རྒྱུད་ནི་རྒྱུན་
ཆགས་ཞེས་བྱ་སྟེ། འཁོར་བའང་རྒྱུད་དུ་འདོད་པ་ཡིན་ཞེས་གསུངས་ལ། དཔལ་
གསང་བ་འདུས་པ་ལས་རྒྱུད་ཅེས་བྱ་བ་རྒྱུན་ཆགས་ཏེ། རྒྱུན་དེ་རྣམ་པ་གསུམ་དུ་
གསུངས། །གཞི་དང་དེའི་རང་བཞིན་དང་
། །མི་འཕྲོགས་པ་ཡིས་རབ་ཕྱེ་བའོ། །
གཞི་དང་རང་བཞིན་རྒྱུ་ཡིན་ཏེ། །དེ་བཞིན་མི་འཕྲོགས་འབྲས་བུའོ། །གཞི་ནི་
ཐབས་ཞེས་བྱ་བ་སྟེ། །གསུམ་གྱིས་རྒྱུད་ཀྱི་དོན་བསྡུས་སོ། །ཞེས་གསུངས་པས།
རང་བཞིན་རྒྱུའི་རྒྱུད་དང་
། །གཞི་ཐབས་ཀྱི་རྒྱུད་དང༌
། མི་འཕྲོགས་པ་འབྲས་
བུའི་རྒྱུད་དེ་དེ་རྣམས་རྒྱུན་ཆགས་པས་རྒྱུད་དོ། །འོ་ན་འཁོར་བ་ལ་ཡང་ཤེས་པ་
རྒྱུན་མ་ཆད་པར་རྒྱུན་ཆགས་པ་ཡོད་པས་རྒྱུད་ཅེས་བྱའམ་ཞེ་ན། དེ་ལ་ཤེས་པ་
རྒྱུན་མ་ཆད་པར་ཙམ་གྱི་སྒྲ་འཇུག་ཀྱང་ཉོན་མོངས་པ་ཅན་གྱི་རང་བཞིན་སྤང་བྱ་
ཡིན་པས་རྒྱུད་སྡེ་ཞེས་མིང་བརྗོད་དོ། །
འོ་ན་ཕ་རོལ་ཏུ་ཕྱིན་པའི་ཐེག་པ་ལ་ཡང་ཐོག་མར་སེམས་བསྐྱེད་པ་ནས་
ཐ་མ་སངས་རྒྱས་ཀྱི་བར་དུ་རྒྱུན་ཆགས་པས་རྒྱུད་སྡེ་ཞེས་སྒྲ་འཇུག་པར་འགྱུར་རོ་
244 -2



ཀྱེ་རྡོར་རྒྱུད་བཤད།
ཞེ་ན། དེ་ལ་རྒྱུན་ཆགས་པ་ཙམ་ཡོད་ཀྱང་བསྐལ་པ་མང་པོར་ཚོགས་བསག་
དགོས་པས་སྐྱེ་བ་གཞན་དང་གཞན་གྱི་བར་ཆོད་པས་རྒྱུད་སྡེ་ཞེས་མི་བྱ་ལ།
གསང་སྔགས་གྱི་ཐེག་པ་ནི་བརྩོན་འགྲུས་ཅན་དབང་པོ་ཡང་རབ་ཏུ་གྱུར་པའི་
གང་ཟག་གིས་དང་པོར་དབང་གིས་སྨིན་པར་བྱས་ནས་ལམ་ཉམས་སུ་བླངས་
པས་འབྲས་བུ་སྐུ་གསུམ་ཡེ་ཤེས་ལྔ་དབྱེར་མེད་པ་ཚེ་འདི་ཉིད་ལ་ཐོབ་ཅིང་
།
དབང་བོ་འབྲིང་ལ་སོགས་པས་ཀྱང་བར་དོ་ལ་སོགས་པ་ལ་ཐོབ་པར་བཤད་པས་
དུས་མྱུར་བ་ལ་དགོངས་ནས་རྒྱུད་སྡེའི་མིང་གིས་བཏགས་སོ།
འོ་ན་ས་དང་ཕ་རོལ་ཏུ་ཕྱིན་པ་དང་གསང་སྔགས་ཀྱི་ཐེག་པ་ལ་ཁྱད་པར་
ཅི་ཡོད་ཅེ་ན། ཁྱད་པར་ནི་སློབ་དཔོན་མཐོ་བཙུན་ཏྲ་བི་ཀྲ་མའི་ཞལ་སྔ་ནས།
དོན་གཅིག་ཉིད་ན་མ་རྨོངས་དང་། །ཐབས་མང་དཀའ་བ་མེད་པ་དང་
། །དབང་
པོ་རྣོན་པོའི་དབང་མཛད་ནས། །སྔགས་ཀྱི་བསྟན་བཅོས་ཁྱད་པར་འཕགས། །
ཞེས་གསུངས་པས། དེའི་དོན་ཡང་ཐོབ་པར་བྱ་བའི་དོན་ཡང་འབྲས་བུ་རྣམ་པ་
ཐམས་ཅད་མཁྱེན་པ་གཉིས་སུ་མེད་པའི་ཡེ་ཤེས་སུ་ཞིག་ནའང་
། མ་རྨོངས་པ་
དང་། ཐབས་མང་བ་དང་། དཀའ་བ་མེད་པ་དང་། དབང་པོ་རྣོན་པོས་དབང་
མཛད་པས་ཁྱད་པར་གྱུར་པའི་ཕྱིར་གསང་སྔགས་ཀྱི་ཐེག་པ་ཁྱད་པར་དུ་འཕགས་
སོ། །དེ་ལ་མ་རྨོངས་པ་ནི་ཕ་རོལ་ཏུ་ཕྱིན་པའི་ཐེག་པ་ནི་ཤེས་རབ་དང་སྙིང་རྗེས་
ཕ་རོལ་ཏུ་ཕྱིན་པ་དྲུག་ཉམས་སུ་བླངས་ནས་སེམས་ཅན་གྱི་དོན་གཙོར་བྱེད་ཀྱང་
།
ལུས་ངག་གི་དངོས་པོ་གཙོར་གྱུར་པས་ཟད་པའང་ཡོད་ལ་སེམས་ཅན་ཐམས་ཅད་
ཀྱི་དོན་བྱ་བར་ཡང་མི་ནུས་ཏེ། དཔེར་ན་མགོ་འདོད་པ་ལ་དེ་སྦྱིན་པར་བཏང་
ཡང་སེམས་ཅན་ཐམས་ཅད་ཀྱིས་མི་ཐོབ་པ་ལྟ་བུའོ། །
244-3



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གསང་སྔགས་ཀྱི་ཐེག་པ་བས་ནི་སྔགས་དང་ཕྱག་རྒྱ་དང་ཏིང་ངེ་འཛིན་
ལས་སྐྱེས་པའི་སྟོབས་ཀྱིས་གཞན་དོན་བྱེད་པའི་ཕྱིར་དེ་ལ་འཛད་པ་མེད་ཅིང་
སེམས་ཅན་ཐམས་ཅད་གྱི་དོན་བྱ་བར་ནུས་པས་མ་རྨོངས་པ་ཡིན་ནོ། །ཐབས་
མང་བ་ནི་ཕ་རོལ་ཏུ་ཕྱིན་པའི་ཐེག་པ་ནི་ཕྱོགས་ཀྱི་ཆོས་སུམ་ཅུ་རྩ་བདུན་ལ་
སོགས་པའི་ལམ་ལ་གནས་པ་དེས་ཐ་མལ་པའི་རྣམ་པར་རྟོག་པ་འདི་སྤང་པར་མི་
ནུས་པས་ཐབས་ཉུང་བ་ཡིན་ལ། གསང་སྔགས་ཀྱི་ཐེག་པ་བས་ནི་ཕུང་པོ་དང་
ཁམས་དང་སྐྱེ་མཆེད་ལ་སོགས་པ་ཐ་མལ་པའི་རྣམ་པ་ཉིད་ལ། སྔགས་དང་ཕྱག་
རྒྱུ་དང་ལྷ་དང་ལྷ་མོའི་རྣམ་པས་རྒྱས་བཏབ་སྟེ་བསྒོམས་པས་ཐ་མལ་བའི་རྣམ་པ་
ཉིད་མ་སྤུངས་པས་ལམ་དུ་བྱ་བར་ནུས་པའི་ཐབས་མང་པ་ཡིན་ནོ། །
བསྐལ་བ་མེད་པ་ནི་ཕ་རོལ་ཏུ་ཕྱིན་པའི་ཐེག་པ་བས་ནི་འདོད་པའི་ཡོན་
ཏན་ལྔ་པོ་སྤང་བྱར་འདོད་དེ་ལམ་དུ་བྱ་བར་མི་ནུས་པས་དཀའ་བ་དང་བཅས་པ་
ཡིན་ལ། གསང་སྔགས་ཀྱི་ཐེག་པ་བས་ནི་འདོད་པའི་ཡོན་ཏན་ལྔ་མ་སྤངས་པར་
དེའི་རང་བཞིན་ཡོངས་སུ་ཤེས་པའི་ཚུལ་གྱིས་ལམ་དུ་བྱ་བར་ནུས་པས་དཀའ་བ་
མེད་པའོ། །དབང་པོ་རྣོན་པོས་དབང་མཛད་པ་ནི་ཉན་ཐོས་དང་རང་སངས་རྒྱས་
ཀྱི་ཐེག་པ་བས་ནི་སངས་རྒྱས་ཐོབ་པའི་ཐབས་མ་ཤེས་པས་དབང་པོ་རྟུལ་པོ་ཡིན་
ལ། ས་དང་ཕ་རོལ་ཏུ་ཕྱིན་པའི་ཐེག་པ་ལ་གནས་པས་སྔར་བསྟན་པ་ལྟར་སངས་
རྒྱས་ ཐོབ་ པའི་ ཐབས་ཅུང་མ་ཤེས་ པས་ དབང་ པོ་ འབྲིང་ པོ་ ཡིན་ལ། གསང་
སྔགས་ཀྱི་ཐེག་པ་ལ་གནས་པས་ངན་སོང་དུ་འགྲོ་བའི་ལམ་ལྟ་བུ་ཡང་ཐབས་དང་
བཅས་པས་བྱང་ཆུབ་ཀྱི་རྒྱུར་འགྱུར་བར་ཤེས་པས་དབང་པོ་རབ་ཡིན་ལ་དེས་
ཁྱད་པར་དུ་བྱས་པས་གསང་སྔགས་ཀྱི་ཐེག་པ་དང་ཕ་རོལ་ཏུ་ཕྱིན་པའི་ཐེག་པ་
244-4



ཀྱེ་རྡོར་རྒྱུད་བཤད།
མན་ཆད་ལས་ཁྱད་པར་དུ་འཕགས་ཞེས་བཤད་དོ། །རྒྱུད་སྡེ་ལ་ཕྱེ་ན་བཞིའམ་
ལྔར་ གསུངས་ཏེ། བྱ་བའི་རྒྱུད་དང༌
། སྤྱོད་པའི་རྒྱུད་དང་
། རྣལ་འབྱོར་ གྱི་རྒྱུད་
དང་། རྣལ་འབྱོར་ཆེན་པོའི་རྒྱུད་དོ། །ཡང་ན་རྣལ་འབྱོར་ཆེན་པོ་ལ་ཕྱེ་ནས་རྣལ་
འབྱོར་ཆེན་པོ་དང་། རྣལ་འབྱོར་ཆེན་པོ་བླ་ན་མེད་པའི་རྒྱུད་ཅེས་ལྔར་གསུངས་
སོ། །
འདི་དག་ཀྱང་འདོད་པའི་ཁམས་ཀྱི་ལྷ་དང་མི་ལ་འདོད་ཆགས་སྐྱེ་བའི་
ཚུལ་བཞིའམ་ལྔ་ཡོད་པས་དེ་དག་གི་སྤྱོད་པ་དང་བསྟུན་ནས་གསུངས་ཏེ། དགྱེས་
པའི་རྡོ་རྗེ་ལས། དགོད་དང་ལྟ་བ་དག་གིས་དང༌། །འཁྱུད་དང་དེ་བཞིན་གཉིས་
གཉིས་ ཀྱི། །རྒྱུད་ ཀྱང་ རྣམ་ པ་ བཞི་ རྣམས་ སུ། །དགོངས་ པའི་ སྐབས་ ནི་ མ་
བསྒྲགས་པ། །བཅོམ་ལྡན་ངེས་པར་གསུང་དུ་གསོལ་ཞེས་གསུངས་པས་ལྟ་བའི་
འདོད་ཆགས་སྐྱེ་བའི་སྤྱོད་པ་དང་མཐུན་པར་ གསུངས་ པ་བྱ་བའི་རྒྱུད་དང་
།
དགོད་པའི་འདོད་ཆགས་སྐྱེ་བའི་སྤྱོད་པ་དང་མཐུན་པར་གསུངས་པ་སྤྱོད་པའི་
རྒྱུད་དང་། ལག་པ་བཅངས་པའི་འདོད་ཆགས་སྐྱེ་བའི་སྤྱོད་པ་དང་མཐུན་པར་
གསུངས་པ་རྣལ་འབྱོར་གྱི་རྒྱུད་དང་
། གཉིས་གཉིས་འཁྱུད་པའི་འདོད་ཆགས་སྐྱེ་
བའི་སྤྱོད་པ་དང་མཐུན་པར་གསུངས་པ་རྣལ་འབྱོར་ཆེན་པོའི་རྒྱུད་དང་
། འཁྲིག་
པའི་འདོད་ཆགས་སྐྱེ་བའི་སྤྱོད་པ་དང་མཐུན་པར་གསུངས་པ་རྣལ་འབྱོར་བླ་ན་
མེད་པའི་རྒྱུད་དེ། དེ་ལྟར་ཡང་ཧེ་བཛྲ་ལས་དགོངས་པའི་སྐད་ནི་མ་བསྒྲགས་པ།
བཅོམ་ལྡན་ངེས་པར་གསུང་དུ་གསོལ་ཞེས་གསུངས་པས་རྣལ་འབྱོར་ཆེན་པོའི་
རྒྱུད་སྡེ་ལྔ་པར་བཤད་དོ། །
ཡང་ན་མིའི་རིགས་ལྔའམ་བཞི་ཡོད་པ་ལས་རྒྱུད་སྡེ་ལྔའམ་བཞིར་བཤད་
244 -5



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ། ཕྱག་ན་རྡོ་རྗེ་དབང་བསྐུར་བའི་རྒྱུད་ལས། བྲམ་ཟེ་རྒྱལ་ རིགས་ རྗེ་ རིགས་
དང༌། །དམངས་ རིགས་ གདོལ་ བ་ གདུལ་ དོན་ དུ། །རྒྱུད་ ཀྱང་ རྣམ་ པ་ བཞིར་
གསུངས་ཏེ། །བྱ་སྤྱོད་རྣལ་འབྱོར་བླ་མེད་དོ་ཞེས་གསུངས་པས་བྲམ་ཟེ་དང་། རྗེ་
རིགས་དང་། རྒྱལ་རིགས་དང་དམངས་རིགས་དང་། གདོལ་པའི་རིགས་ཀྱི་སྤྱོད་
པ་དང་བསྟུན་ནས་བྱ་བ་དང༌། སྤྱོད་པ་དང་
། རྣལ་འབྱོར་དང་
། རྣལ་འབྱོར་ཆེན་
པོ་ད ང་། བླ་ན་མེད་པའི་རྒྱུད་ལྔ་ རིམ་པ་ལྟར་གསུངས་སོ། །ཡང་ན་དབང་པོ་
བརྟུལ་ པོ་ དང༌། འབྲིང་ པོ་དང་། རྣོན་པོ་དང་
། དབང་ པོ་ རབ་དང༌། ཡང་ རབ་
དང་སྒོ་བསྟུན་ནས་རྒྱུད་སྡེ་ལྔ་གསུངས་ཏེ། རྡོ་རྗེ་གུར་ལས་དམན་པ་རྣམས་པ་བྱ་
བའི་རྒྱུད། བྱ་མེད་རྣལ་འབྱོར་ དེ་ ལྟག་ལ། སེམས་ཅན་མཆོག་ལ་རྣལ་ འབྱོར་
མཆོག །རྣལ་འབྱོར་བླ་མེད་དེ་ལྟག་ལ་ཞེས་སོ། །
དེ་ལ་འདི་ནི་རྣལ་འབྱོར་ཆེན་པོ་བླ་ན་མེད་པའི་རྒྱུད་ཡིན་ཏེ། འཁོར་བའི་
རང་བཞིན་ཕྱག་རྒྱ་ཆེན་པོར་དབང་གི་དུས་སུ་དངོས་སུ་སྟོན་པའི་ཕྱིར་རོ། །དེ་ལ་
ཡང་གཉིས་ཏེ། ཕ་བླ་ན་མེད་པ་དང་
། མ་བླ་ན་མེད་པ་ཞེས་གྲགས་སོ། །དེ་ལ་ཕ་
བླ་ན་མེད་པ་ནི་གཉིས་སུ་མེད་པའི་ཡེ་ཤེས་སམ་བདེ་བ་དང་སྙིང་རྗེ་ལ་སོགས་པ་
ཐབས་ཀྱི་ཆ་ནི་ཕ་དངོས་ཡིན་ལ། དེ་བཞིན་གཤེས་པ་ལ་སོགས་པ་དེ་མཚོན་པའི་
བརྡར་
རྟར་བྱུང་བ་ནི་བརྡར་བཏགས་པའི་རྣལ་འབྱོར་ཕའོ། །དེའི་ཕྱིར་དེ་དག་རྣལ་
འབྱོར་ཕ་ཡིན་ལ། དེ་དག་བསྡུ་བའམ་དེ་གཙོར་བྱས་ཏེ་བཤད་པ་ནི་ཕའི་རྒྱུད་དེ།
རྡོ་རྗེ་གུར་ལས་སྐྱེས་བུ་རྣམས་ནི་བསྡུ་བའི་ཕྱིར། རྣལ་འབྱོར་མའི་རྒྱུད་རྣམས་
བཤད་ཅེས་གསུངས་སོ། །རྣལ་འབྱོར་མའི་རྒྱུད་ཀྱི་དོན་ནི་གཉིས་སུ་མེད་པའི་ཡེ་
ཤེས་སྤྲོས་པ་ཐམས་ཅད་བྲལ་བ་ཤེས་རབ་ཀྱི་ཕ་རོལ་ཏུ་ཕྱིན་པ་ལ་བྱ་སྟེ། དེ་ནི་
244-6



ཀྱེ་རྡོར་རྒྱུད་བཤད།
དུས་གསུམ་གྱི་སངས་རྒྱས་ཐམས་ཅད་སྐྱེད་པས་མའོ། །དེ་མཚོན་པར་བྱེད་པའི་
ཐབས་བདག་མེད་པ་ལ་སོགས་པ་སྐུ་མདོག་དང་ཞལ་ཕྱག་གི་རྣམ་པར་བྱུང་བ་ལ་
ཡང་བརྡར་བཏགས་ནས་མ་ཞེས་བཞག་གོ །དེ་ལྟར་ན་དངོས་དང་བཏགས་ལས་
དེ་རྣམས་ལ་རྣལ་འབྱོར་མ་ཞེས་བྱ་ལ། དེ་དག་བསྡུ་བའི་དོན་དུ་བྱུང་བའམ་དེ་
གཙོ་བོར་སྟོན་པས་མའི་རྒྱུད་དོ། །
དེ་ལྟར་ཡང་རྡོ་རྗེ་གུར་ལས། ཤེས་རབ་ཕ་རོལ་ཕྱིན་པའི་ཐབས། འདི་ནི་
རྣལ་འབྱོར་མ་རབ་བཤད་ཅེས་པ་དང་
། བཙུན་མོ་རྣམས་ནི་བསྡུ་བའི་ཕྱིར། རྣལ་
འབྱོར་མའི་རྒྱུད་རབ་བཤད་ཅེས་སོ། །དེ་ལ་འདི་ནི་རྣལ་འབྱོར་མའི་རྒྱུད་ཡིན་ལ།
དེ་ཡང་འདི་ཇི་ལྟར་གྲོགས་ཞེ་ན། རང་བཞིན་གྱི་གནས་སྟོང་ཉིད་སྤྲོས་བྲལ་ཡིན་
ལ། གདུལ་བྱའི་ངོར་བྱུང་བའི་གནས་འོག་མིན་གསང་བ་མཆོག་གི་དགྱེས་པར།
རང་བཞིན་གྱིས་སྟོན་པ་བདེ་སྟོང་གཉིས་སུ་མེད་པའི་ཡེ་ཤེས་ཡིན་ལ། གདུལ་
བྱའི་ངོར་བྱུང་བའི་སྟོན་པ་དཔལ་ཀྱེའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ལ་
སོགས་པ་གང་ལ་གང་འདུལ་ལ་དེར་སྣང་བས། རང་བཞིན་གྱི་འཁོར་ཉིད་ལས་
མི་གཞན་པའི་ལྷན་གཅིག་སྐྱེས་པའི་སྣང་བ་ཡིན་ལ། གདུལ་བྱའི་ངོར་བྱུང་བའི་
འཁོར་རྡོ་རྗེ་སྙིང་པོ་ལ་སོགས་པ་རྣལ་འབྱོར་གྱི་དབང་ཕྱུག་བྱེ་བ་ཕྲག་བརྒྱད་ཅུ་
དང་། རྣལ་འབྱོར་མའི་འཁོར་རི་རབ་རྡུལ་དང་མཉམ་པ་ལ་རྒྱུད་དཔལ་ཀྱེའི་རྡོ་
རྗེ་ཞེས་བྱ་བ་འབུམ་ཕྲག་ལྔ་བརྟག་པ་སུམ་ཅུ་རྩ་གཉིས་པ་རྡོ་རྗེ་གུར་དང་བཅས་
པ་གསུངས་སོ། །
དེ་ལྟར་ཡང་འཆད་པ་པོ་ང་ཆོས་ཀྱང་ང་། འཁོར་གྱི་ནང་དུ་ཉན་པ་ང་།
འཇིག་རྟེན་བསྟན་པ་བསྒྲུབ་བྱ་ང་ཞེས་པ་ལ་སོགས་པ་གསུངས་པས་ཤེས་སོ།
།
244-7



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ་རྣམས་དཔལ་ཕྱག་ན་རྡོ་རྗེ་བསྡུས་ནས་ཨོ་རྒྱན་གྱི་གླིང་དུ་མ་མཁའ་འགྲོ་མ་
རྣམས་ལ་རྒྱ་རིམ་པ་བདུན་གྱིས་བཏབ་སྟེ་གཏད་ནས་སྦས་སོ། །
དེ་ཉིད་ཕྱིས་ཀྱི་དུས་སུ་དཔལ་ལ་བ་བས་བཏོན་ནས་མི་རྣམས་ལ་སྣང་
བར་བྱས་སྟེ། དེ་ཡང་སློབ་དཔོན་འདི་རྒྱལ་པོ་ཕྲུ་གུ་ཡིན་པ་ལ་མ་ན་རེ་ཁྱོད་རྒྱལ་
སྲིད་ཀྱི་ལོངས་སྤྱོད་ལ་སོགས་པ་འདོད་དམ་མི་འདོད་འདྲི་བ་ལ་འདོད་བྱས་པས།
འོ་ན་དམ་པའི་ཆོས་གྱིས་ཟེར་ནས་སློབ་དཔོན་ཐམས་ཅད་ཚུར་སྤྱན་དྲངས་ཏེ་དར་
དཀར་གྱི་གདན་ལ་བཞག་ནས་ཆོས་ཞུས། རབ་ཏུ་བྱུང་ནས་ཐེག་པ་ཆེན་པོར་
སེམས་བསྐྱེད། དཔལ་བདེ་མཆོག་འཁོར་ལོར་དབང་བསྐུར་དེ་ཨོ་རྒྱན་དུ་བསྐྲད་
དོ། །དེ་ན་བཞུགས་པ་ལ་མཁའ་འགྲོ་མ་ཅིག་ན་རེ་མེ་ཏོག་འཕྲེང་བ་གཏད་ནས་
དོ་ནོད་ཉེད་ཅན་དུ་ཚོགས་ཀྱི་འཁོར་ལོ་ལ་ཤོག་ཟེར་ནས་འོང་བར་ཁས་བླངས་
པས་སངས་རྒྱས་པའི་རྣལ་འབྱོར་མ་ཅིག་ན་རེ་ཁྱོད་ཀྱིས་མེ་ཏོག་གི་འཕྲེང་བ་
བླངས་སམ་འདྲི། བླངས་བྱས་པས་འོ་ན་ཁྱོད་འཇིག་རྟེན་ཕྱི་མ་དྲན་པར་གྱིས་ཤིག །
དེ་ནི་མུ་སྟེགས་ཀྱི་མཁའ་འགྲོ་མ་ཡིན་ཏེ་ཁོང་ཚོགས་བྱེད་པ་ལ་སངས་རྒྱས་པའི་
སྙིང་དང་ཁྲག་དགོས་པས་གསོད་པ་ཡིན་ཟེར་རོ། །
ད་ལྟ་ཡང་ནམ་མཁའ་ལ་ཡོད་ཟེར། འོ་ན་བསྐྱབ་པར་ཞུས་པས་ཁྱོད་ཀྱིས་
མེ་ཏོག་གི་ཕྲེང་བ་བླངས་པས་ཁོང་གི་དབང་དུ་སོང་བ་ཡིན་པས་བསྐྱབ་ན་ཉེད་ན་
བརྩོད་པར་འགྱུར་བས་མི་སྐྱོབ་ཟེར། དེ་ནས་སློབ་དཔོན་གྱིས་བྲག་སྐྱིབས་ཞིག་
ཏུ་བདེ་མཆོག་གི་ལྷའི་འཁོར་ལོ་བསྒོམས་པས་ནམ་མཁའ་ནས་རྡོ་རྗེའི་ཆར་བབ།
སྡིགས་མཛུབ་མཛད་ནས་ཨ་ཏ་ལ་པ་ཏ་ལ་ཞེས་བརྗོད་པས་རྡོ་རྗེ་ནམ་མཁའ་ལ་
རེངས། བསྐྱེད་པའི་རིམ་པ་ལ་བྱིན་རླབས་འདི་ཙམ་ཡོད་ན་རྫོགས་པའི་རིམ་པ་
244 -8



ཀྱེ་རྡོར་རྒྱུད་བཤད།
བསྒོམས་ན་ཇི་ཙམ་འབྱུང་སྙམ་ནས་སྟོང་ཉིད་བསྒོམས་པས་མི་སྣང་བར་གྱུར། ལ་
བའི་ནང་དུ་ཞུགས་པ་ཡིན་ཟེར་ནས་བགོས་ཏེ་ཟོས་ནང་པར་གྲོང་ཁྱེར་གྱི་མཁའ་
འགྲོ་མ་ལ་དམོད་བཙུགས་ཏེ་སྡིག་མཛུབ་མཛད་པས་ཐམས་ཅད་ཀྱིས་སྐྱུགས།
དུམ་བུ་བསྒྲངས་པས་ཚལ་པ་ཅིག་མ་ཚང་བ་རྒྱལ་པོ་ཨིནྡྲ་བོ་ཏིའི་བཙུན་མོ་དམ་
པས་སྐྱུགས་སོ། །དེར་སངས་རྒྱས་པའི་མཁའ་འགྲོ་མ་རྣམས་ན་རེ་ད་བསྐྱབ་བམ་
ཟེར་བས། སློབ་དཔོན་ན་རེ་ཁྱེད་ཀྱིས་སྐྱབ་མི་འཚལ་སྐྱབས་རང་གི་སེམས་ལ་རེ་
ཁྱེད་ཀྱིས་བདག་རྗེས་སུ་བཟུང་འཚལ་ཞུས་པས། དེ་ནས་རྣལ་འབྱོར་བ་སྐལ་བ་
དང་ལྡན་པར་ཤེས་ནས་དྷརྨ་ལྷ་ཚར་བཏང་སྟེ་རྒྱུད་ཁྱེར་ཅིག་པའི་སྣང་བ་བྱིན་ནས་
བརྟག་པ་དང་པོ་གཉིས་མ་ལུས་པ་དང་བཤད་པའི་རྒྱུད་རྡོ་རྗེ་གུར་བཏོན་ནས་མི་
ཡུལ་དུ་སྣང་བར་བྱས་སོ། །
དེ་ལྟ་བུའི་རྒྱུད་འདི་ལ་གདམས་ངག་གི་བརྒྱུད་པ་དུ་མ་ཡོད་མོད་ཀྱི། འདི་
ནི་རྗེ་བཙུན་ནཱ་རོ་པའི་ལུགས་ཏེ། རྗེ་བཙུན་ནཱ་རོ་པ་དེ་ཡང་དང་པོ་ནུབ་ཕྱོགས་ཁ་
ཆེར་སློབ་སྦྱོང་ཚུལ་བཞིན་དུ་མཛད་ནས་མ་ག་དྷར་བྱོན་ཏེ། སློབ་དཔོན་ཆེན་པོ་ཛེ་
ཏ་རི་པ་ལ་བཅོམ་ལྡན་འདས་བདེ་མཆོག་ཏུ་དབང་ཐོབ། རྒྱལ་པོའི་མཆོད་གནས་
པཎྜི་ཏ་བཙུན་མོ་དང་བུ་མོ་ཡོད་པ་ཞིག་ཤི་ནས་དེའི་ཚབ་མར་བཅུག་པས་མ་སྨད་
གཉིས་ཀས་ཕྱག་རྒྱ་མ་མཛད། རྒྱལ་པོས་རྒྱལ་ཁྲིམས་དང་འགལ་བས་མི་མཛད་
པར་ཞུ་བ་ཕུས་བས་ངེད་རང་ཁ་ཆེའི་ལུགས་ཡིན་གསུངས། རྒྱལ་པོ་ཅུང་ཞིག་
ཡུལ་ཁྲིམས་དང་འགལ་བས་གཞན་དུ་གཤེགས་པར་ཞུས་པས་ཕུ་ལ་ཧ་རིར་བྱོན་
ནས་ ཡི་གེ་བདུན་ པ་ འབུམ་བཟླས་ རྒྱལ་ པོ་ ལ་ མངོན་ སྤྱོད་ ཀྱི་ལས་བྱ་བར་
བརྩམས་པ་དང་ས་གཡོ་བ་དང་སྒྲ་བྱུང་། དེར་མཁའ་འགྲོས་མས་ལུང་བསྟན་ཏེ་
244 -9



མེས་པོའི་ཤུལ་བཞག་ལས། རྫོག་སྒྲུབ་བརྒྱུད་དང་བཅས་པའི་གསུང་འབུམ། ༼༢༣༽
ཐོས་བསམས་ཐམས་ཅད་དོན་མེད་པར་འགྲོ་བས་རྒྱལ་པོ་ལ་མངོན་སྤྱོད་ཀྱི་ལས་
མ་བྱེད། ཁྱོད་ཀྱི་དགེ་བའི་བཤེས་གཉེན་ཏེ་ལོ་པ་ཞེས་བྱ་བ་ཤར་ཕྱོགས་ན་ཡོད་
ཀྱིས་དེར་སོང་རྗེས་སུ་འཛིན་པར་འགྱུར་རོ་ཞེས་སོ། །
རྗེ་བཙུན་ཏེ་ལོ་པ་དེ་ཡང་དང་པོ་སོ་མ་བུ་རི་ན་རྒྱལ་པོ་ས་ལ་བྷ་ཧ་ན་བྱ་བ་
ཡོད་པའི་དུས་སུ་གནས་གཞི་ཞིག་ན་ཞང་པོ་གནས་བརྟན་བྱེད་པ་དགེ་ཚུལ་
གཞོན་ནུ་ཞིག་ཡོད་པས། དུར་ཁྲོད་ཀྱི་ས་གཞི་ཞིག་ན་སེམས་པ་བཅུ་དྲུག་དང་།
ལྷ་མོ་སྒྲོལ་མའི་སྐུ་བཞུགས་པའི་ལྷ་ཁང་འཕགས་པ་ཀླུ་སྒྲུབ་ཀྱིས་རབ་གནས་
བྱས་པ་ཞིག་ཡོད་པའི་ནང་དུ་ཉིན་རེ་ཞིང་འཕགས་པ་བརྒྱད་སྟོང་པ་འདོན་པ་
ལས། དུས་ལན་ཅིག་བུད་མེད་བཟང་མོ་ཞིག་བྱུང་ནས་འདི་ཅི་ཡིན་ཟེར་འཕགས་
བརྒྱད་སྟོང་པ་ཡིན་ཞེས་སྨྲས་པས། དོན་ཤེས་སམ་མི་ཤེས་ཟེར། མི་ཤེས་བྱས་
པས་འོ་ན་ངས་བསྟན་ནམ་ཟེར། དེར་ཞུས་པས་རྡོ་རྗེ་མཁའ་འགྲོ་མར་སོང་ནས་
རྒྱུད་བྱིན་གྱིས་བརླབས་པ་ཙམ་གྱིས་དོན་ཕྱིན་ཅི་མ་ལོག་པ་ཁོང་དུ་ཆུད་པར་གྱུར་
ཏོ། །དེ་ནས་ལོ་དྲུག་བསྒོམས་ཅིག་པར་ལུང་བསྟན་ནས་མི་སྣང་བར་གྱུར་ཡང་
ཟེར་སྒྲོལ་མའི་སྐུ་ལ་ཞུགས་ཀྱང་ཟེར་རོ། །
དེ་ནས་དགེ་ཚུལ་དེས་ལྷ་ཁང་གི་རྩེ་མོར་ཕྱིན་ཏེ། བརྒྱད་སྟོང་པའི་ སྐུ་
རེགས་བཅད་དེ་གཏོར་ནས་སྨྱོ་རྫུ་བཏབ་བོ། །དེའི་དུས་སུ་ཏུ་ལ་ཁྱེ་ཏྲ་ཞེས་བྱ་
བའི་གྲོང་ཁྱེར་ནས་མི་ཞིག་ས་ལ་ན་ཏི་ཞེས་བྱ་བའི་ཆུ་རྒོལ་ནས་འོང་པས་ཤོག་བུ་
ཆུས་ཁྱེར་ནས་བྱུང་བ་མཐོང་ནས་མི་རྣམས་སྐྲུན་ཞིང་བསྡུས་པས་ཤོག་བུ་རྣམས་
ཆུད་མ་ཟོས་སོ། །ཞང་པོ་ལ་སོགས་པས་ལྷ་ཁང་གི་རྩེ་ནས་ ཕབ་སྟེ། ལྷོ་ནུབ་
མཚམས་ཀྱི་བྲང་ཁང་དུ་མཚམས་གཅོད་དུ་བཅུག་ནས་འཆག་ས་ཡང་དེ་ཉིད་དུ་
244 --10



ཀྱེ་རྡོར་རྒྱུད་བཤད།
བྱས་སོ། །ལོ་གསུམ་ལོན་པ་དང་ཞང་པོས་དེ་སང་སོས་ཏེ་འོང་ཟེར་ནས་བཏོན་པ་
ཡང་སྨྱོ་རྫུ་བཏབ་བོ། །
དེ་ནས་ལོ་དྲུག་ལོན་པ་དང་ནུས་པ་ཆེར་སྐྱེས་ཏེ་བརྟུལ་ཞུགས་ཀྱི་སྤྱོད་པ་
ལ་འགྲོ་སྙམ་ནས་སྨྱོ་བ་སོས་ཀྱིས་ཐོན་ཅིག་ཅེས་བྱས་ནས་བཏོན་པ་དང་། ཉི་
མའི་དུས་ཚོད་ལ་བབ་སྟེ་གན་དེ་བརྡུངས་པས་དགེ་ཚུལ་དེ་མ་ཚང་ཚོལ་དུ་ཕྱིན་
པས་སྲོག་ཆགས་ཆ་ག་བ་མང་པོའི་མགོ་ལུས་སེན་མོས་བཅད་ཅིང་ཕྱོགས་སོ་སོར་
སྤུང་ཞིང་འདུག་གོ །དེར་ཞང་པོ་ལ་སོགས་པས་སྨྲ་བས་ཅི་ཉེས་ཟེར། འདི་སངས་
རྒྱས་པའི་ལུགས་མིན་བྱས་པས་སེ་གོལ་གཏོགས་པ་དང་མགོ་ལུས་འབྱོར་དེ་ཤི་
བ་རྣམས་འཕུར་ཏེ་སོང་ངོ༌། །དེ་ནས་ནུས་པ་དང་ལྡན་པར་ཤེས་ནས་ཅི་བདེ་བར་
བཏང་ངོ༌། །དེ་ནས་དགེ་ཚུལ་དེས་ཤར་ཕྱོགས་པོན་ཙ་ཏ་ལར་ཕྱིན་ནས་སྤྲོས་པ་
དང་སྤྲོས་པ་དང་བཅས་པའི་སྤྱོད་པ་མཛད་དེ། མཁའ་འགྲོ་མའི་ཞལ་མཐོང་བ་
དང་། ནུས་པ་ཆེར་སྐྱེས་པ་དང་
། སྤྱོད་པ་ལ་ཞུགས་པས་ཏེ་ལོ་པ་ཞེས་ཐམས་ཅད་
དུ་གྲགས་སོ། །
དེ་ནས་རྗེ་བཙུན་ནཱ་རོ་པས་ཤར་ཕྱོགས་སུ་བྱོན་པས་གྲོང་ཁྱེར་གྱི་དབུས་
སུ་མཇལ་ནས། ཞབས་ ལ་ ཕྱག་ བྱས་ རྗེས་ སྲུང་ བཟུང་ འཚལ་ ཞེས་ ཞུས་པས་
བསྐྱེལ་བརྡུངས་ནས་སོང་ངོ༌
། །ཡང་ན་ཞག་བདུན་ན་ལོག་སྟེ་བྱོན་ནས་བསླང་དེ་
ཁྲིད་དོ། །དེ་ལྟར་ལོ་བཅུ་གཉིས་སུ་དྲུང་དུ་བསྡད་ནས་གདམས་པ་ཞུས་དེ་ཡང
དེ་ཡང་ལོ་
དྲུག་གི་བར་དུ་མཎྜལ་ཕུལ་བ་དང་ཏེ་ལོ་པ་ན་རེ་ཁྱོད་ལ་ད་གདམས་ངག་སྦྱིན་
གྱིས་རས་ཡུག་གཅིག་དང་མེ་སྟག་ཅིག་ཁྱེར་ལ་ཤོག་ཟེར་ནས་དེ་འོང་པ་དང་རས་
ལ་མེ་གྱེས་པས་ཏུལ་གྱིས་ཚིག་གོ །དེའི་དུས་སུ་དབང་གི་ཡེ་ཤེས་མེ་སྟག་ཙམ་
244 -11



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཅིག་གིས་རྣམ་པ་རྟོག་པ་རས་བཏིང་བ་ཙམ་བསྲེགས་པ་ཡིན་སྙམ་པ་ཞིག་གོ །དེ་
ནས་ཡང་ཡུན་རིང་དུ་མཎྜལ་ཕུལ་ནས་དེ་ཁོ་ན་ཉིད་གྱི་གདམས་ངག་ཞུ་བྱས་པས།
དེ་ཁོ་ན་ཉིད་ནི་བརྗོད་དུ་མེད་པའོ་ཟེར་བ་དང་དེའི་དུས་སུ་ཆོས་ཐམས་ཅད་གྱི་དེ་
ཁོ་ན་ཉིད་ནི་རང་གི་བྱང་ཆུབ་ཀྱི་སེམས་ཡིན་པས་སོ་སོར་རང་གིས་རིག་པ་ཡིན་
བྱ་བ་ཞིག་གོ །དེ་ནས་ཡང་ཡུན་རིང་དུ་མཎྜལ་ཕུལ་ཞིང་ཞུས་པས་གདམས་ངག་
སྦྱིན་གྱིས་ཟེར་ནས་རེས་རྐང་ལག་བརྡུངས། རེས་གཅེའུ་ནས་ཤིང་བུ་བཙུགས། །
རེས་མེ་མ་མུར་གྱི་ནང་དུ་བསྒྱུར་བས་ལག་པ་ལག་པ་ལ་སོགས་པ་ནས་རྣག་དང་
ཁྲག་འཛག །རྩ་དང་རྒྱུས་པ་ཤད་ཀྱིས་སོང་པས་ནཱ་རོ་བར་གྲགས་པ་ཡིན་ཟེར།
དེ་དག་ནས་བཏོན་ནས་ཕྱག་གིས་རེག་པ་ཙམ་གྱིས་བདེ་བར་གྱུར་དེ་དེ་ཐམས་
ཅད་ལ་ཉམས་མྱོང་ཁྱད་པར་ཅན་རེ་རེ་སྐྱེས་ནས་རྒྱུད་དང་གདམས་ངག་ཕྱིན་ཅི་
མ་ལོག་པ་ཐོབ་བོ། །དེ་ལྟར་ལོ་བཅུ་གཉིས་སུ་ཚོགས་དང་དབང་དང་བྱིན་རླབས་
བྱས་ནས་གདམས་ངག་ཞུས་པས་ཏེ་ལོ་པ་དང་བྱིན་རླབས་དང་ནུས་པ་མཉམ་
པར་གྱུར་ཏོ། །དེ་ནས་སོང་གསུངས་ནས་ཕུ་ལ་ཧ་རིར་བྱོན་ནས་བཞུགས་པ་ལ་རྗེ་
ཏེ་ལོ་པ་དང་འཇལ་ནས་གདམས་ངག་ཕྱིན་ཅི་མ་ལོག་པ་གསན་ཏེ་ད་ལྟ་ཡན་ཆོད་
བརྒྱུད་དེ་གནས་སོ། །
དེ་ལྟ་བུའི་རྒྱུད་འདི་བཤད་ན་ཆོས་རྣམ་པ་གསུམ་དུ་བསྡུས་ཏེ། གཞི་དང་
རང་བཞིན་དང་འབྲས་བུའོ། །དེ་ལྟར་ཡང་གསང་བ་འདུས་པ་ལས། རྒྱུད་ཅེས་བྱ་
བ་འབྲེལ་བའི་དོན། འབྲེལ་བ་ལ་ཡང་གནམ་པ་གསུམ་སྟེ། གཞི་དང་རང་བཞིན་
འབྲས་བུའོ་ཞེས་འབྱུང་བས། དོན་དེ་ཉིད་རྗེ་བཙུན་ནཱ་རོས་པས་མིང་བཏགས་
པས་ཆོས་རྣམ་པ་གསུམ་སྟེ། གཞི་དངོས་པོའི་གནས་ལུགས་གཏན་ལ་དབབ་པ་
244 -12



ཀྱེ་རྡོར་རྒྱུད་བཤད།
དང་
དང༌། ལམ་སྐྱེ་བའི་རིམ་པ་དང་
། འབྲས་བུ་སྐྱེ་བའི་རིམ་པའོ། །
པོ་ ལ་ གཉིས་ ཏེ། ལུས་ དངོས་ པོའི་ གནས་ ལུགས་ དང༌། སེམས་
དངོས་པོའི་གནས་ལུགས་སོ། །ལུས་དངོས་པོའི་གནས་ལུགས་ ལ་ གསུམ་སྟེ།
ལུས་རྫོགས་པའི་སངས་རྒྱས་སུ་གཏན་ལ་དབབ་པ་དང་། ཐབས་དང་ཤེས་རབ་
དང་། ལུས་ཀྱི་གནས་གཏན་ལ་དབབ་པའོ། །དང་པོ་ལ་གསུམ་ལ་ཏེ། དང་པོ་
སྲིད་པ་ཆགས་པ་སངས་རྒྱས་སུ་འཆགས་པ་དང་
། སྲིད་པ་གནས་པ་སངས་རྒྱས་
སུ་གནས་པ་དང་། སྲིད་པ་འཆི་བ་འོད་གསལ་དུ་འཆི་བའོ། །སྲིད་པ་འཆགས་པ་
སངས་རྒྱས་སུ་འཆགས་པ་ནི་སྐུ་ནི་ལོང་སྤྱོད་རྫོགས་པའི་སྐུའོ། །དེ་ལ་གཏན་
ཚིགས་གཉིས་ཏེ། འབྱུང་པ་ལྔ་ལས་ཆགས་པས་འབྱུང་པ་ལྔ་སངས་རྒྱས་ལྔ་ཡིན་
པའི་འཐད་པ་དང་
། གནས་སྐབས་ལྔར་བྱུང་བ་བྱང་ཆུབ་པ་ལ་ཡིན་པའི་འཐད་
པའོ། །
དེ་ལ་དང་པོ་ནི་མངལ་སྐྱེས་གཙོ་བོའི་དབང་དུ་བྱས་ནས་ཕ་དང་མའི་འདུ་
འཕྲོད་ཀྱི་དུས་སུ་ལུས་རེག་པ་ལས་སྲ་བ་སའི་ཆོས་ཡོད་ལ། དེ་ཉིད་གཏི་མུག་
དང་ཆོས་མཐུན་ལ་དེ་རྣམ་པར་དག་པ་རྣམ་པར་སྣང་མཛད་དོ། །དེ་ལས་རྩ་བའི་
ལམ་ནས་བྱང་སེམས་འབབ་པ་གཤེར་བ་ཆུ་སྟེ་ཞེ་སྡང་ཡིན་ལ། དེ་རྣམ་པར་དག་
པ་མི་བསྐྱོད་པའོ། །དེའི་དུས་སུ་བསྐྱོད་པ་ལས་དྲོད་སྐྱེ་བས་མེའི་ཁམས་འབྱུང་ལ་
དེ་ཉིད་འདོད་ཆགས་ཏེ་དེ་རྣམ་པར་དག་པ་འོད་དཔག་མེད་དོ། །ཀ་ཀོ་ལར་བྱང་
ཆུབ་ཀྱི་སེམས་སོང་བ་འགྲོ་བ་རླུང་གི་ཁམས་ཏེ་དེ་ཕྲག་དོག་ཡིན་ལ་དེ་རྣམ་པར་
དག་པ་དོན་ཡོད་གྲུབ་པའོ། །འདུ་འཕྲོད་ཀྱི་དུས་སུ་ཕ་མ་གཉིས་ཀྱིས་བདེ་བ་ཇི་
ཙམ་མྱོང་བ་དེ་ས་བོན་གཉིས་ཀྱི་བར་དུ་ཞུགས་པའི་བར་དོའི་སེམས་དེས་ཀྱང་
244-13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མྱོང་བས་བདེ་བ་ནམ་མཁའ་ཡིན་ལ། དེ་རྣམ་པར་དག་པས་ན་རིན་ཆེན་འབྱུང་
ལྡན་ནོ། །དེ་ལྟར་ཡང་དངོས་གྲུབ་བསྟན་ལ་དབབ་པའི་ལེའུ་ལས་བོ་ལ་ཀ་ཀོ་ལ་
སྦྱོར་བས། རེག་པ་སྲ་བའི་བག་ཆགས་ཉིད། །སྲ་བ་གཏི་མུག་ཆོས་ ཀྱི་ ཕྱིར། །
གཏི་མུག་རྣམ་པར་སྣང་མཛད་བརྗོད་ཅེས་པ་ལ་སོགས་པ་དང་
། དབང་བསྐུར་
བའི་ལེའུ་ལས། བྷོ་ལ་ཀ་ཀོ་ལ་སྦྱོར་བས། རེག་པ་སྲ་བའི་ཆོས་ཀྱིས་ནི། ས་ནི་དེ་
ལས་སྐྱེ་བར་འགྱུར་ཞེས་པ་ལ་སོགས་པ་གསུངས་སོ། །
གནས་སྐབས་ལྔར་བྱུང་བ་བྱང་ཆུབ་པ་ལྔ་ཡིན་པ་ནི། ཕའི་ས་བོན་དཀར་
བ་ཟླ་བ། མའི་ས་བོན་དམར་བ་ཉི་མ། བར་དུ་རྣམ་ཤེས་ཡིག་འབྲུའི་ཚུལ་དུ་
ཞུགས་པ་བྱང་ཆུབ་པ་གསུམ་པ་དེ་དག་འདྲེས་པ་བཞི་པ། དེ་ལུས་གྲུབ་པ་བྱང་
ཆུབ་པ་ལྔ་པ་ཡིན་ལ་དེ་དག་ལས་བྱུང་བས་ན་སེམས་ཅན་སངས་རྒྱས་སོ། །
གནས་པ་སངས་རྒྱས་སུ་གནས་པ་ནི་སྤྲུལ་པའི་སྐུ་སྟེ། དེ་ལ་ཡང་འཐད་པ་གཉིས་
སྟེ། སེམས་ལྷན་ཅིག་སྐྱེས་པ་ལས་བྱུང་ཞིང་བཞིན་ལག་དང་ཁ་དོག་ཏུ་སྣང་བས་
ལྷའི་མཚན་ཉིད་དང་ལྡན་པའི་ལྷ་ཡིན་བྱ་བ་དང་
། ལུས་སྤྲུལ་བའི་དགེ་སློང་དུ་
བྱུང་བས་སངས་རྒྱས་ཡིན་བྱ་བའོ། །
དང་པོ་ནི་དངོས་གྲུབ་གཏན་པའི་ལེའུ་ལས་ཞལ་ཕྱག་རྣམ་པའི་གཟུགས་
ཅན་ཉིད། །མཆོག་ཏུ་བདེ་བ་གཟུགས་མེད་པ། །དེ་ཕྱིར་འགྲོ་ཀུན་ལྷན་ཅིག་སྐྱེས་
ཞེས་པ
པ་ལ་སོགས་པ་དང་
། རྣམ་པར་དག་པའི་ལེའུ་ལས་གཟུགས་ཕུང་རྡོ་རྗེ་མ་
ཡིན་ཏེ། ཚོར་བ་ལ་ཡང་དཀར་མོར་བརྗོད་ཅེས་པ་ལ་སོགས་པ་དང་
། བརྟག་པ་
ཕྱི་མའི་ལེའུ་བཅུ་གཅིག་པ་ལས། བུད་མེད་དམ་ནི་སྐྱེས་པའི། །གང་གིས་སྲིན་
ལག་རྩ་བ་ན། །རྡོ་རྗེ་རྩེ་དགུ་བར་གྱུར་པ། །མི་བསྐྱོད་པའི་རིགས་མཆོག་ཉིད། །
244 -14



ཀྱེ་རྡོར་རྒྱུད་བཤད།
རྣམ་སྣང་མཛད་ཀྱི་འཁོར་ལོར་གྱུར་ཞེས་པ་ལ་སོགས་པ་དང་
། ཡང་དེ་ཉིད་ལས་
རྣལ་འབྱོར་བ་གང་ནག་པོ་ཡིན། དེའི་ལྷ་ནི་མི་བསྐྱོད་པ་ཞེས་པ་ལ་སོགས་པ་ཁ་
དོག་གི་སྒོ་ནས་རིགས་བརྟག་པ་གསུངས་པས་དེ་དག་གིས་སྲིད་པ་གནས་པ
སངས་རྒྱས་སུ་བཤད་དོ། །
ལུས་སྤྲུལ་པའི་དགེ་སློང་དུ་བྱུང་བས་སངས་རྒྱས་ཡིན་པ་ནི་ཕྱག་རྒྱ་བསྡུས་
པའི་ལེའུ་ལས། ལྟོ་བ་གནས་སུ་བརྗོད་པར་བྱ། །སྐྱེ་གནས་འདོད་ཆགས་བྲལ་
བར་འགྱུར། །མངལ་གྱི་ཁྲུ་མ་ཆོས་གོས་ཉིད། །ཞེས་པ་ལ་སོགས་པ་གསུངས་
པས་ལུས་རང་བྱུང་གི་དགེ་སློང་དུ་བསྟན་ནོ། །སྲིད་པ་འཆི་བ་སངས་རྒྱས་སུ་འཆི་
བ་ནི་ཆོས་ཀྱི་སྐུ་སྟེ། རྟོག་པ་རིམ་གྱིས་འགགས་པ་སྣང་བ་གསུམ་གྱི་ཡེ་ཤེས་ཡིན་
ཏེ། ཕྱི་ཡུལ་རགས་པའི་རྟོག་པ་དགག་པ་སྣང་བ་ཐིམ་པ། དེ་བས་ཀྱང་ཕྲ་བའི་
རྟོག་པ་འགགས་ པ་ནི་སྣང་བ་མཆེད་པ་སྟེ་གཟུང་བའི་རྟོག་པ་དགག་པའོ། །
འཛིན་པའི་རྟོག་པ་དགག་པ་ནི་སྣང་བ་ཐོབ་པ་སྟེ་དེ་གསུམ་ཐབས་སོ། །གཟུང་
འཛིན་རྟོག་པ་གཡོ་བ་ཐམས་ཅད་ནུབ་ནས་འོད་གསལ་སྐད་ཅིག་ཅིག་རྟོགས་
ནི་ཤེས་རབ་སྟེ་འཆི་བ་ཐམས་ཅད་ཐབས་དང་ཤེས་རབ་དབྱེར་མེད་པ་དེ་ལྟར་
འཆི་བས་འཆི་བའང་སངས་རྒྱས་སུ་འཆི་ཞེས་བྱའོ། །དེ་བས་ན་བསྐྱེད་པའི་རིམ་
པ་དུས་སུ་ཡེ་ཤེས་ཀྱི་ཚོགས་བསྒོམ་པའང་འཆི་བ་འོད་གསལ་དུ་
དགོངས་ནས་གསུངས་སོ། །
འོ་ན་སེམས་ཅན་ཐམས་ཅད་སྐུ་གསུང་གྱི་རང་བཞིན་ཡིན་ན་འཁོར་བར་
འཁོར་བའི་ཅིའི་ཕྱིར་ཞེ་ན། དེ་ལྟར་ཡིན་པར་མ་ཤེས་ཞིང་མ་རྟོགས་ཏེ་དྲི་མས་
བསྒྲིབས་པའི་ཕྱིར་དཔེར་ན་དུང་དྲི་མ་དང་བཅས་པ་བཞིན་ནོ། །གལ་ཏེ་དང་པོ་
244-15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ནས་སེམས་ཅན་སྐུ་གསུམ་གྱི་རང་བཞིན་མ་ཡིན་ན་ཕྱིས་བསྒྲུབ་ཀྱང་མི་འགྲུབ་ཏེ།
དཔེར་ན་སོལ་བ་བརྡར་ཡང་དཀར་པོར་མི་འགྱུར་ཏེ་གཞི་མེད་པའི་ཕྱིར་རོ། །དེ་
བས་ན་འོན་ཀྱང་བློ་བུར་དྲི་མས་བསྒྲིབས་ཞེས་པའམ། འོན་ཀྱང་བག་ཆགས་
ཕལ་པས་སོ་ཞེས་པ་དང་། དྲི་མ་བསལ་ནས་སངས་རྒྱས་ཉིད་ཅེས་གསུངས་སོ། །
ལུས་ཐབས་དང་ཤེས་རབ་ཏུ་གཏན་ལ་དབབ་པ་ལ་ཡང་གསུམ་སྟེ་སྲིད་པ་
འཆགས་པ་ཐབས་དང་ཤེས་རབ་ཏུ་འཆགས་པ་དང་། གནས་པ་ཐབས་དང་ཤེས་
རབ་ཏུ་གནས་པ་དང་། འཆི་བ་ཐབས་དང་ཤེས་རབ་ཏུ་འཆི་བའོ། །དང་པོ་ནི་
སྲིད་པ་འཆགས་པའི་དུས་སུ་ཕ་མའི་བྱང་སེམས་དཀར་དམར་ཐབས་ཤེས་རབ།
དེར་རྣམ་པར་ཤེས་པའི་རྒྱུན་ཞུགས་པ་དབྱེར་མེད་དོ། །ཡང་སྐྱེ་གནས་སུ་བྱང་
སེམས་དཀར་དམར་གཉིས་བབས་པ་ལས་རླུང་སེམས་འདྲེས་པའི་ཨ་ཕྱེད་པ་
ཆགས་པ་ལས་རྩོ་དབུས་མ། དེ་ལས་གཡས་གཡོན་གྱི་རྩ། དེ་ལས་འཁོར་ལོ་
བཞི་ཆགས་པའི་དུས་སུ་རོ་མ་ཐབས། རྐྱང་མ་ཤེས་རབ། ཀུན་འདར་མ་དབྱེར་
མེད་དོ། །འཁོར་ལོ་གཉིས་ཀྱི་དབང་དུ་བྱས་ན་ལྟེ་བ་ཤེས་རབ། སྙིང་གའང་སྤྱི་བོ་
ཐབས་སོ། །འཁོར་ལོ་བཞི་ཡང་དེས་ཤེས་སོ། །ཡིག་འབྲུའི་དབང་དུ་བྱས་ན་ཨ་
དང་ཨཱི་ཤེས་རབ། ཧཱུཾ་དང་ཧུཾ་ཐབས་སོ། །
གནས་པ་ཐོབས་དང་ཤེས་རབ་ཏུ་གནས་པ་ནི་ལུས་འཁོར་ལོ་བཞིའམ་
འཁོར་ལོ་གཉིས་སམ་དེའི་ཡིག་འབྲུ་སྔར་དང་འདྲ་ལ། ཡང་གཟུགས་སུ་གྲུབ་པ་
ཐབས། དེ་ རང་བཞིན་མེད་པ་ཤེས་ རབ་བོ། །ཡང་རྩ་ནི་ཤེས་རབ། རླུང་དང་
ཐིག་ལེ་ཐབས་སོ། །ཡང་གཡས་གཡོན་གཉིས་ཀྱི་རྩ་དང་རྩ་ནང་གི་ཐིག་ལེ་ཡང་
ཐབས་དང་ཤེས་རབ་ཏུ་ཤེས་ པར་ བྱའོ། །དེ་ལྟར་ཡང་རྐྱང་མ་ཤེས་ རབ་ རང་
244 --16



ཀྱེ་རྡོར་རྒྱུད་བཤད།
བྷུ་
བཞིན་དེ་ཞེས་པ་ལ་སོགས་པ་གསུངས་སོ། །འཆི་བ་ཐབས་དང་ཤེས་རབ་ཏུ་འཆི་
བ་ནི་སྣང་བ་གསུམ་ཐབས། འོད་གསལ་ཤེས་རབ་བོ། །ལུས་ཀྱི་གནད་གཏན་ལ་
དབབ་པ་ལ་གསུམ་སྟེ། སྒོམ་པ་ཡུལ་གྱི་གནད་དང་
། ཡེ་ཤེས་ཀྱི་རླུང་རྒྱུ་བ་དུས་
ཚོད་ཀྱི་གནད་དང་
། ན་ཚོད་ཀྱི་རིམ་པའི་གནད་དོ། །
དང་པོ་ནི་རྣམ་པར་གཞག་པའི་ཨ་བ་དྷུ་ཏཱིའི་ནང་དུ་གཉུག་མའི་ཨ་བ་
ཏཱིའི་ཁ་དོག་མ་གྲུབ་པ་དབྱིབས་སུ་མ་གྲུབ་པ་ཞིག་ཡེ་ཤེས་སྐྱེ་བའི་རྟེན་དུ་གནས་
ཏེ། དེ་བཙལ་ན་གང་དུའང་མ་རྙེད་ལ། ཁ་ནང་ལྟས་ཀྱི་ཤེས་པས་རྩ་དེའི་རྩ་བ་
ཨ་ཕྱེད་པ་ལ་ཐུག་པ་དུམ་ཞིག་གསང་བའི་རྡོ་རྗེ་ན་མར་ནར་ལ། ཡར་གྱི་སྣ་སྤྱི་
བོའི་ཧཾ་ལ་ཐུག་པ་དེ་ཡང་འཁོར་ལོ་བཞིའི་དཀྱིལ་ན་ཡར་ལ་ལྗོན་ཤིང་གི་སྡོང་པོ་
བཞིན་དུ་གནས་ཤིང་རྩ་ གཞན་ཐམས་ཅད་དེའི་ན་ལག་ཏུ་བཞེད་དེ། དེ་ལྟར་
ཤེས་ན་བསྒོམ་པ་ཡུལ་གྱི་གནད་ཤེས་པའོ། །
གཞན་ ཡང་རྩ་དང་རླུང་དང་ཐིག་ལེའི་གནད་ཤེས་པ་སྟེ། དང་པོ་རླུང་
སེམས་འདྲེས་པའི་ཐིག་ལེ་ ཨ་ལས་རྩ་གསུམ་ཆགས། དེ་ལས་རྩ་ ཐམས་ཅད་
ཆགས་པས་འཁོར་ལོ་གཉིས་དང་བཞི་ལ་སོགས་པ་ཤེས་པའོ། །དེ་ལ་ལྟེ་བའི་རྩ་
ཨ་ཕྱེད་པ་དེའི་རང་བཞིན་མ་བསྒོམས་ཙམ་ན་སེར་པོར་གནས་ལ། ཆགས་པ་
སྤྱོད་པའམ། ར་རོ་བའམ། བརྒྱལ་བའམ། བསྒོམས་ཙམ་ན་དམར་ པོར་འོང་ངོ་
། །
སྤྱི་བོའི་ཧཾ་ནི་བྱང་སེམས་ཐིག་ལེའི་ངོ་བོ་སྟེ་ས་དང་ཆུའི་རང་བཞིན་ནོ། །རླུང་ལ་
བརྟེན་པའི་དུས་སུ་རྩ་གང་ན་གནས་པ་དེ་ན་རླུང་ཡོད་དེ་རླུང་གི་གནད་དོ། །
ཐིག་ལེ་ལ་བརྟེན་པ་ལ་གཉིས་ཏེ། སྟེང་སྒོ་ལ་བརྟེན་པ་དང་། འོག་སྒོ་ལ་
བརྟེན་པའོ། །ཡེ་ཤེས་ཀྱི་རླུང་རྒྱུ་བ་དུས་ཚོད་ཀྱི་གནད་ནི་རྩ་རླུང་བྱང་ཆུབ་ཀྱི་
244--17



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སེམས་ཐམས་ཅད་མཉམ་པར་སྦྱར་ནས་བསྒོམས་པས་ཨ་བ་དྷཱ་ཏཱིའི་ཡེ་ཤེས་ཀྱི་
རླུང་དུ་རོ་གཅིག་ཏུ་གྱུར་པའོ། །ན་ཚོད་ཀྱི་རིམ་པའི་གནད་ནི་ལུས་ཀྱི་ཁམས་རྒྱས་
པའི་ཚེའོ། །སེམས་དངོས་པོའི་གནས་ལུགས་ལ་གཉིས་སྟེ། ཤེས་བྱ་ཇི་ལྟར་ཡིན་
པ་དང་། དེ་ཤེས་པར་བྱེད་པའི་ཐབས་སོ། །
དང་པོ་ནི་དཔལ་ནཱ་རོ་པས་སྐུ་བཞིའི་རང་བཞིན་སྒྱུ་མ་ལྟ་བུར་བཞེད་དོ། །
འདི་ལྟར་སྣང་པའི་ཆོས་ཐམས་ཅད་སེམས་སུ་ཤེས་ཅིང་། སེམས་རང་རིག །རང་
རིག་བདེ་ཆེན། བདེ་ཆེན་སྤྲོས་བྲལ་དུ་གནས་ པས། དབང་ བསྐུར་བ་བཞི་ལ་
བརྟེན་ནས་དེ་ལྟར་སྒྲོ་འདོགས་ཆོད་པས་དབང་དང་པོ་གསུམ་གྱི་དུས་སུ་རྒྱས་
གདབ་གསུམ་དང་། དབུགས་དབྱུང་གསུམ་བརྩི་ལ། དབང་བཞིའི་དུས་སུ་སྔར་
གྱི་དོན་ལ་ངེས་ཤེས་བསྐྱེད་ནས་ཆོས་ཐམས་ཅད་བདེ་ཆེན་སྤྲོས་བྲལ་དུ་གནས་པ་
ཡིན་པས་སེམས་ཀྱི་དེ་ཁོ་ན་ཉིད་དོན་དམ་པ་སོ་སོར་རང་གིས་རིག་པའི་བདེ་བ་
ཆེན་པོ་དེ་བཙལ་ན་གང་ནས་ཀྱང་མ་རྙེད་པས་སྟོང་པ་ཆོས་སྐུ། བདེ་བ་ལོངས་སྐུ།
རང་རིག་གསལ་བ་སྤྲུལ་སྐུ། དེ་གསུམ་དབྱེར་མེད་པ་བདེ་བ་ཆེན་པོའི་སྐུ་སྟེ། དེ་
ལྟར་ཤེས་བྱ་སྐུ་བཞིའི་ཚུལ་དུ་གནས་ལ། དེ་ལྟར་ཡིན་པ་ལ་རྣམ་པར་རྟོག་པའི་
བློས་ཡུལ་དང་ཡུལ་ཅན་དུ་བྱས་པའི་སྣང་བ་རྟེན་ཅིང་འབྲེལ་པར་འབྱུང་བ་ཕྱི་ནང་
གི་དངོས་པོ་འདི་ཀུན་རྫོབ་ཙམ་དུ་གནས་ཞིང་
། དོན་དམ་པར་བཙལ་ན་ཆུའི་ནང་
གི་ཟླ་བ་ལྟར་གང་དུའང་མ་རྙེད་པས་སྒྱུ་མ་ལྟ་བུའོ། །
དེ་ལྟར་ཡང་དེ་ཁོ་ན་ཉིད་ཀྱི་ལེའུ་ལས་ངོ་བོ་གཟུགས་མེད་མཐོང་བའོ། །
སྒྲ་མེད་ཐོས་པ་པོ་ཡང་མེད་ཅེས་པ་ལ་སོགས་པ་དང་
། ཕྱག་རྒྱ་བསྡུས་པའི་ལེའུ་
ལས་བློ་ཞེས་སངས་རྒྱས་རྣམས་ ཀྱིས་བརྟགས་ཞེས་པ་དང༌། རང་དང་རང་གི་
244-18



ཀྱེ་རྡོར་རྒྱུད་བཤད།
རྟོགས་ པ་ལས། །སངས་རྒྱས་མ་ཡིན་སེམས་ཅན་ནི། །གཅིག་ཀྱང་ཡོད་པ་མ་
ཡིན་ནོ་ཞེས་གསུངས་སོ། །
དེ་ཤེས་པར་བྱེད་པའི་ཐབས་ལ་གཉིས་ཏེ། སྒྲོ་འདོགས་ཕྱི་ནས་གཅོད་པ་
སྟེ་གཏན་ཚིགས་ཆེན་པོ་བཞི་ལ་སོགས་པས་ལྟ་བ་གཏན་ལ་འབེབས་པ་སྟེ་ཕ་
རོལ་ཏུ་ཕྱིན་པའི་ཐེག་པའོ། །སྒྲོ་འདོགས་ནང་ནས་གཅོད་པ་ནི་གསང་བ་བླ་ན་
མེད་པའི་ཐེག་པ་སྟེ། དབང་ཞི་བའི་སྒོ་ནས་དགའ་བ་བཞི་ཉམས་སུ་མྱོང་པས་
རྟོག་པའི་སྒྲོ་འདོགས་བཞི་དངོས་སུ་གཅོད་པའོ། །དེ་དག་ཀྱང་དབང་གི་ལེའུ་
དང༌། གླེང་ གཞིའི་ལེའུ་དང༌། ཧེ་རུ་ཀ་ མངོན་ འབྱུང་ གི་ ལེའུས་ སྟོན་ཏེ། དེ་ལ་
གཉིས་ཏེ། དཀྱིལ་འཁོར་གྱི་རིམ་པ་དང༌། སློབ་མ་དབང་བསྐུར་བའི་རིམ་པའོ། །
དང་པོ་ལ་གཉིས་སྟེ། སློབ་དཔོན་གྱི་མཚན་ཉིད་དང་
། སློབ་དཔོན་གྱི་ལས་སོ། །
དེ་ ལ་བཞི་སྟེ། སྔོན་དུ་བསྙེན་པ་དང་
། སའི་ཆོ་ག་དང་
། སྟ་གོན་དང་ དཀྱིལ་
ཁོར་ཞག་གི་ཆོ་གའོ། །བསྙེན་པ་ལ་གཉིས། གྲངས་དང་། མཚན་མའི་བསྙེན་
པའོ། སའི་ཆོ་ག་ལ་བཞི་སྟེ། ས་བརྟག་པ་དང་། སོ་བསླང་བ་དང་། ས་སྦྱང་བ་
དང༌། ས་བསྲུང་ཞིང་བྱིན་གྱིས་བརླབ་པ་ས་གཟུང་པ་དང་བཅས་པའོ། །
སྟ་གོན་ལ་བཞི་སྟེ། ལྷ་དང༌། བུམ་པ་དང༌། སྦྱིན་སྲེག་དང་
། སློབ་མ་སྟ་
གོན་ནོ། །ཞག་ གི་ ཆོ་ ག་ ལ་ གསུམ་ སྟེ། ཐིག་ དང་། ཚོན་ བྲི་ བ་ དང༌། དཀྱིལ་
འཁོར་བསྒྲུབ་པའོ། །དེ་ལ་བཞི་སྟེ། དཀྱིལ་འཁོར་གྱི་གནས་ཉེ་བར་བརྒྱན་པའི་
སྒོ་ནས་ བསྒྲུབ་པ་དང༌། དཀྱིལ་འཁོར་ཡེ་ཤེས་ ཀྱི་ལྷ་བསྒྲུབ་ པ་དང་། དཀྱིལ་
འཁོར་ལྷག་པའི་ལྷར་བསྒྲུབ་པ་དང་
། བདག་ཉིད་དབང་དང་དམ་ཚིག་དང་ལྡན་
པར་བསྒྲུབ་པའོ། །
244 -19



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སློབ་མ་དབང་བསྐུར་བའི་རིམ་པ་ལ་གཉིས་ཏེ། དཀྱིལ་འཁོར་དུ་གཞུག་
ཅིང་ལྷ་ངོ་བསྟན་པ་དང་
། དངོས་གཞི་དབང་བསྐུར་བའོ། །དང་པོ་ལ་གསུམ་སྟེ།
ཕྱི་རྡུལ་ཚོན་གྱི་དཀྱིལ་འཁོར་དུ་གཞུག་པ་དང་
། ནང་གསང་པའི་དཀྱིལ་འཁོར་དུ་
གཞུག་པ་དང་། ལྷ་ངོ་ བསྟན་ པའོ། །དབང་ སྐུར་བ་ལ་བཞི་སྟེ། བུམ་པ་དང་།
གསང་བ་དང་། ཤེས་རབ་ཡེ་ཤེས་དང་
། ཚིག་དབང་རིན་པོ་ཆེའོ། །
དེ་ལ་བུམ་དབང་གི་དུས་སུ་དགའ་བའི་ཡེ་ཤེས་སྐྱེ། ཕྱིའི་དོན་རྣམ་པ་སྣ་
ཚོགས་པའི་སྒྲོ་འདོགས་བཅད་ནས་ཆོས་ཐམས་ཅད་སེམས་སུ་ངོ་སྟོན། རྣམ་པར་
སྣང་མཛད་ཀྱི་རྒྱས་གདབ་དང༌། དེ་བཞིན་གཤེགས་པའི་དབུགས་དབྱུང་བརྩི།
ལུས་ཀྱི་དྲི་མ་འཁྲུད་དོ། །གསང་བའི་དབང་གི་དུས་སུ་མཆོག་དགའ་ཡེ་ཤེས་སྐྱེ།
སེམས་དཀར་དམར་སྣ་ཚོགས་སུ་སྣང་བའི་སྒྲོ་འདོགས་བཅད་ནས་རང་རི།
ས་རང་རིག་ཏུ་
རྟོགས། མི་བསྐྱོད་པའི་ རྒྱས་ གདུབ་ དང་། དབུགས་དབྱུང་ བརྩི། ངག་ གི་དྲི་ མ་
འཁྲུད་དོ། །ཤེས་རབ་ཡེ་ཤེས་ཀྱི་དུས་སུ་ལྷན་ཅིག་སྐྱེས་པའི་ཡེ་ཤེས་སྐྱེ། སྡུག་
བསྔལ་ དང་ བཏང་ སྙོམས་ ཀྱི་སྒྲོ་འདོགས་ བཅད་ནས། རང་ རིག་ བདེ་ཆེན་དུ་
རྟོགས། དབང་བཞི་བའི་དུས་སུ་སྔར་གྱི་དོན་ཚིག་གིས་བསྟན་པ་ལ་བརྟེན་ནས་
དགའ་བྲལ་གྱི་ཡེ་ཤེས་སྐྱེ། བདེ་ཆེན་སྤྲོས་བྲལ་དུ་རྟོགས། གསུམ་པ་སངས་རྒྱས་
ཀྱི་ལམ་ཡིན་ནམ་མ་ཡིན་སྙམ་པའི་སྒྲོ་འདོགས་གཅོད་པའོ། །དབང་དེ་གཉིས་ཀྱི་
དུས་སུ། རྡོ་རྗེ་སེམས་པའི་རྒྱས་གདབ་དང་རྡོ་རྗེ་འཆང་གི་དབུགས་དབྱུག་བརྩི་
སེམས་ཀྱི་དྲི་མ་འཁྲུད་དོ། །
དབང་བཞིར་གྲངས་ངེས་པ་ནི་ཡེ་ཤེས་སྐྱེ་བའི་དུས་བཞིར་མྱོང་བ་དགའ་
ད་བཞི་ཡོད་པས་དབང་བསྐུར་བའང་བཞིར་གླེང་གཞིའི་ལེའུ་དང་
། ཧེ་རུ་ཀ་
244 ---20



ཀྱེ་རྡོར་རྒྱུད་བཤད།
མངོན་བྱུང་གི་ལེའུ་ལས་བཤད་དོ། །ཅིའི་ཕྱིར་ན་དབང་ཞེ་ན། ཨ་བི་ཤིན་ཙ་དྲི་མ་
འཁྲུད་པའམ། ཨ་བི་ཤེ་ཀ་ཏ་ནུས་པ་འཇོག་པས་དབང་ཞེས་བྱ་སྟེ། བུམ་པ་ནི་བྱ་
བ་ཐམས་ཅད་བུམ་ཆུ་བྱེད་ཅིང་བསྒོམ་བྱ་བསྐྱེད་པའི་རིམ་པ་བསྒོམ་པ་ལ་དབང་
བའི་ཕྱིར་རོ། །གསང་བ་ནི་རྣལ་འབྱོར་གྱི་རྒྱུད་མན་ཆད་ལ་གསང་ཞིང་སྟེང་སྒོ་
རྣམ་པར་གྲོལ་བ་རྩ་རླུང་བྱང་ཆུབ་སེམས་བསྒོམ་པ་ལ་དབང་བའི་ཕྱིར་རོ། །ཤེས་
རབ་མ་ལ་བརྟེན་པས་ཤེས་རབ་ཡེ་ཤེས་ཡིན་ལ་འོག་སྒོ་བདེ་བ་ཆེན་པོ་སྒོམ་པ་
ལ་དབང་སྟེ། གསུམ་པ་ཡེ་ཤེས་ལམ་དུ་བསླང་ནས་བསྒོམ་པའོ། །ཚིག་དབང་ནི་
བླ་མའི་མན་ངག་གིས་དབང་གསུམ་པ་ལ་ངེས་ཤེས་སྐྱེད་ལ། བདེ་ཆེན་སྤྲོས་བྲལ་
བསྒོམ་པ་ལ་དབང་བའི་ཕྱིར་རོ། །
ལམ་ གྱི་ རིམ་པ་ ལ་ གཉིས་ སྟེ། བསྐྱེད་ པའི་ རིམ་པ་དང་། རྫོགས་ པའི་
རིམ་པ་སྟེ་ལེའུ་བརྒྱད་པ་ནས་གསུངས་ལ། འཕགས་པ་ཀླུ་སྒྲུབ་ཀྱིས་ཀྱང་བཤད་
དོ། །དང་པོ་ལ་གཉིས་ཏེ། དངོས་དང་དེ་དང་མཐུན་པའི་ཡན་ལག་གོ །དང་པོ་
ལ་ གསུམ་ སྟེ། མངལ་སྐྱེས་ དང༌། སྒོང་སྐྱེས་དང་
། རྫུས་སྐྱེས་ སྟེ། རྒྱུད་བླ་མའི་
ལེའུ་དགུ་པ་ནས་མངལ་སྐྱེས་ཀླུ་ཡིས་བསྐུལ་བ་སྟེ། །བསྒོམ་པ་རྣམས་ནི་ཡོངས་
སུ་བརྟགས། །སྒོང་སྐྱེས་ཀླུ་དང་བྲལ་བའོ། །ཆ་དང་ཆ་མིན་རྣམ་སྤངས་པ་ཞེས་
གསུངས་སོ། །དེ་ལ་ཆོ་ག་ཡན་ལག་གིས་བསྐྱེད་པ་ལ་ཀླུའི་བསྐུལ་བ་མེད་པ་ནི་
སྒོང་སྐྱེས། ཆོ་ག་ཡན་ལག་གིས་བསྐྱེད་པ་ལ་ཀླུས་བསྐུལ་བ་ཡོད་པ་མངལ་སྐྱེས།
རྟེན་དང་བརྟེན་པའི་དཀྱིལ་འཁོར་སྐད་ཅིག་གིས་བསྐྱེད་པ་རྫུས་སྐྱེས་ཏེ། འདི་
གསུམ་ཡང་གང་ཟག་གི་བློ་རབ་འབྲིང་ཐ་མ་གསུམ་ལ་དགོངས་ནས་གསུངས་སོ། །
སྤྱིར་བསྐྱེད་པའི་རིམ་པ་ལ་བསྐྱེད་ཚུལ་གཉིས་ཏེ། དེ་བཞིན་གཤེགས་པ་
244 -21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཉིད་མངོན་པར་བྱང་ཆུབ་པའི་རིམ་པ་དང་སྦྱར་བ་ནི་རྣལ་འབྱོར་གྱི་རྒྱུད་མན་ཆད་
དོ། །སྲིད་པ་འཆགས་པའི་རིམ་པ་དང་སྦྱར་བའི་བསྐྱེད་ཚུལ་ནི་རྣལ་འབྱོར་བླ་ན་
མེད་པའི་དབང་དུ་བྱས་པ་སྟེ། དེ་ཡང་བར་དོའི་ཐིག་ལེ་ནཱ་ད་ལོངས་སྤྱོད་སྐུ།
གནས་པ་སྤྲུལ་སྐུ་སྟེ། བསྲུང་བའི་འཁོར་ལོ་རྡོ་རྗེ་རྭ་གུར་ལ་སོགས་པ་རྟེན་དང་
བརྟེན་པའི་དཀྱིལ་འཁོར་བསྐྱེད་པའོ། །འཆི་བ་ཆོས་སྐུ་སྟེ་ཡེ་ཤེས་ཀྱི་ཚོགས་དོན་
དམ་བྱང་ཆུབ་ཀྱི་སེམས་བསྒོམ་པའོ། །དེ་ལས་འདིར་ནི་སྲིད་པ་སྐྱེ་བ་ལ་སོགས་
པའི་རིམ་པ་དང་སྦྱར་བའོ། །དེ་ཡང་བསྐྱེད་རིམ་ལ་སྤང་བྱ་དང་
། རྣམ་དག་གོ །
སྤང་བྱ་ནི་ཐ་མལ་གྱི་ཞེན་པའོ། །རྣམ་དག་ནི་མཆོག་དང་མཆོག་མ་ཡིན་པའི་རྣམ་
པར་དག་པ་སྟེ་རྣམ་དག་གྱི་ལེའུ་ལས་སྟོན་ནོ། །
ཡན་ལག་ལ་གཉིས་ཏེ། དམ་ཚིག་དང་
། སྤྱོད་པའོ། །དམ་ཚིག་ནི་རྩ་བའི་
དམ་ཚིག་དང་
། བཟའ་བའི་དམ་ཚིག་སྟེ། རྡོ་རྗེ་གུར་དང༌། བརྟག་པ་དང་པོའི་
ལེའུ་བཅུ་གཅིག་པ་ལས་གསུངས་སོ། །སྤྱོད་པ་ནི་བསྐྱེད་རིམ་དང་མཐུན་པའི་
སྤྱོད་པ་སྟེ། མཎྜལ་བཤམ་པ་དང༌། མཆོད་ པ་དང༌། གཏོར་མ་དང་། བསྐོར་བ་
དང་། ཛཾ་བྷ་ལ་ཆུ་སྦྱིན་པ་ལ་སོགས་པ་རྡོ་རྗེ་གུར་ནས་གསུངས་སོ། །རྫོགས་པའི་
རིམ་པ་ལ་གཉིས་སྟེ། དངོས་དང་དེའི་ཡན་ལག་གོ །དངོས་ལ་བཞི་སྟེ། རྩ་ལ་
བརྟེན་ པ་ དང༌། རླུང་ ལ་ བརྟེན་ པ་ དང༌། བྱང་ ཆུབ་ སེམས་ ལ་ བརྟེན་ པ་ དང་།
བསམ་མི་ཁྱབ་ལ་རྟེན་པའོ། །རྩ་ལ་བརྟེན་པ་ལ་གསུམ་སྟེ། རྩ་འཁོར་ལོ་གཅིག་
དང་། གཉིས་དང་། བཞི་ལ་རྟེན་པ་སྟེ་ལེའུ་དང་པོ་ནས་སྟོན་ནོ། །རླུང་ལ་རྟེན་པ་
ལ་བཞི་སྟེ། རྒྱ་ཡན་དང་། བུམ་པ་ཅན་ནོ། །དེ་ལས་ཕྱེ་བས་བསྒྲང་ཞིང་བརྩི་བ་
དང༌། རླུང་ཁ་དོག་དང་དབྱིབས་ལ་བསླབ་པའོ། །
244 --22



ཀྱེ་རྡོར་རྒྱུད་བཤད།
བྱང་ཆུབ་སེམས་ལ་བརྟེན་པ་ལ་གཉིས་སྟེ། སྟེང་སྒོ་རྣམ་པར་གྲོལ་བ་སྟེ་
རང་ལུས་ཐབས་ལྡན་ནམ་རང་བྱིན་གྱིས་བརླབ་པའི་རིམ་པོ་དང༌། འོག་སྒོ་བདེ་
བ་ཆེན་པོ་སྟེ་གཞན་ལུས་ཤེས་རབ་བམ་དཀྱིལ་འཁོར་འཁོར་ལོ་ལ་བརྟེན་པའོ། །
སྟེང་སྒོ་རྣམ་པར་གྲོལ་བ་ལ་དབབ་ཐབས་དྲུག་སྟེ། ནམ་མཁའ་ལ་སྐར་མ་བདུན་
ཤར་བ་དབབ་པ་དང་། ཧཾ་ཆུང་བཅུ་དྲུག་གིས་དབབ་པ་དང་། ཕྲ་མོས་དབབ་པ་
དང་། རླུང་ ཚ་བའི་ ཐིག་ལེས་དབབ་པ་དང་
། རྒྱལ་མཚན་མཚོན་བསྣུན་ གྱིས་
དབབ་པ་དང་། ཕ་རྡོ་རྗེ་སེམས་པས་དབབ་པའོ། །
དེ་དང་མཐུན་པའི་ཡན་ལག་ལ་གཉིས་ཏེ། དམ་ཚིག་སྤྱོད་པའོ། །དམ་
ཚིག་ ནི་ བཞི་ སྟེ། བཟའ་ བ་ དང་། སྲུང་ བ་དང་། བགྲོད་ པ་ དང་། རྩ་ བའི་ དམ་
ཚིག་སྟེ། དེ་ཡང་བུམ་པའི་དབང་དངོས་གཞི་ཡན་ལག་དང་བཅས་པ་ཐོབ་པས་
བསྐྱེད་པའི་ རིམ་པ་བསྒོམས་པའི་དུས་སུ། རིགས་ལྔའི་དམ་ཚིག་དང་། རྩ་བའི་
ལྟུང་བོ་ཡན་ལག་དང་བཅས་པ་བསྲུང་དགོས་ལ། གསང་དབང་ཐོབ་པས་ཁྱད་
པར་དུ་བཟའ་བའི་དམ་ཚིག་རྩ་བའི་ལྟུང་བ་ཡན་ལག་དང་བཅས་པ་བསྲུང་
དགོས་གསུངས་ཏེ། དེ་དག་ཀྱང་སྤྱོད་པའི་ལེའུ་དང་། ལེའུ་བཅུ་གཅིག་པ་དང་
།
གླེང་གཞིའི་ལེའུ་དང་། ཕྱག་རྒྱ་བསྡུས་པའི་ལེའུ་དང་
། རྡོ་རྗེ་གུར་ནས་གསུངས་
སོ། །
སྤྱོད་པ་ལ་གཉིས་ཏེ། གསང་བ་དང་། རིག་པ་བརྟུལ་ཞུགས་ཀྱི་སྤྱོད་པའོ། །
འདིར་དཔལ་ནཱ་རོ་བའི་བཞེད་པས་བསྐྱེད་རྫོགས་གཉིས་ཚོགས་པ་གཅིག་གི་
ཚུལ་གྱིས་བསྒོམ་པ་སྟེ། བརྟག་པ་ཕྱི་མའི་ལེའུ་དགུ་པ་ནས་རིན་ཆེན་གཟི་བརྗིད་
འབར་ བའི། །ཕྲེང་ བ་ འཁྲུགས་ པ་ ལྷ་ མོས་རྟོགས། །མ་ཕུག་ པ་ ནི་ སྦྱོར་ བྲལ་
244 -23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འགྱུར། །ཕུག་པས་དགའ་བ་སྦྱིན་པར་འགྱུར། །ཞེས་ལ་སོགས་པ་དང་། དངོས་
གྲུབ་གཏན་ལ་དབབ་པ་ལས། །ལུས་ཀྱི་དངོས་མེད་གང་ལས་བདེ། །བདེ་བ་སྨྲ་
བར་མི་ནུས་སོ། །ཞེས་པ་ལ་སོགས་པ་དཔེ་དང་བཅས་ཏེ་གསུངས་སོ། །འབྲས་
བུ་སྐྱེ་བའི་རིམ་པ་ལ་གཉིས་ཏེ། གནས་སྐབས་དང་། མཐར་ཐུག་པའོ། །དང་པོ་
ལ་ གསུམ་ སྟེ། རྟགས་ ལྔ་ དང་། ཡོན་ཏན་བརྒྱད་དང་། ཉམས་ བཞིའོ། །མཐར་
ཐུག་གི་འབྲས་བུ་ལ་གསུམ་སྟེ། ཕྱག་རྒྱ་ཆེན་པོའི་དངོས་གྲུབ་དང་
། ཐུན་མོང་གི་
དངོས་གྲུབ་དང་། ལས་ཚོགས་སོ། །
བརྗོད་བྱ་དེ་དག་སྟོན་པའི་རྒྱུད་འདི་ལ་དོན་གསུམ་སྟེ། དབང་པོ་རབ་ལ་
མཚན་གྱིས་གོ །འབྲིང་པོ་གླེང་གཞིས་གོ །ཐ་མ་རྒྱུད་རྒྱས་པར་བཤད་པས་གོའོ། །
དེ་ལ་དབང་པོ་རབ་ལ་མཚན་བཤད་པ་ནི་ཤྲཱི་ཧེ་བཛྲ་ཏན་ཏྲ་ར་ཛ་ན་མ་ཞེས་པས་
ཏེ། འདིས་དངོས་པོའི་གནས་ལུགས་གཏན་ལ་དབབ་པ་གོ་སྟེ་དེ་ཡང་ལུས་ཀྱི་
གནས་ ལུགས་དང་སྦྱར་ན་ཆོས་ཚུལ་རྣམ་ པ་གསུམ་ལས། སྲིད་པ་ཆགས་པ་
རྫོགས་པའི་སངས་རྒྱས་སུ་ཆགས་པ་སོགས་ཀྱང་འདིར་སྦྱར། ལུས་ཐབས་དང་
ཤེས་རབ་ཏུ་གཏན་ལ་དབབ་པ་དངོས་སུ་གོ་སྟེ། དེ་ཡང་སྲིད་པ་ཆགས་པ་ཐབས་
དང་ཤེས་རབ་ཏུ་ཆགས་པའི་དབང་དུ་བྱས་ན། ཧེའི་ ཨེས་ཆགས་པའི་དུས་ཀྱི་
མའི་མཁའ་བཤད། ཧས་མཁའ་ཁ་ཁ་མུ་ཁའི་རྩ་བཤད། ཧའི་སྲོག་ཨས་རྩའི་ཟེ་
འབྲུ་ལ་ཡི་གེ་ཨ་ཡོད་པར་བཤད། དེ་རྣམས་ནི་ཤེས་རབ་ཀྱི་ཆའོ། །བཛྲས་ཕའི་
གསང་བའི་རྡོ་ རྗེ་བཤད། ཤི་གཉིས་སུ་མེད་པ་བཤད། དེ་ལྟར་ན་ཤི་ཧེ་བཛྲ་
ཐབས་ཤེས་དབྱེར་མེད་ལས་ཆགས་པས་སྲིད་པ་ཆགས་པ་ཐབས་དང་ཤེས་རབ་
ཏུ་ཆགས་སོ། །ཡང་ན་ཧེས་ས་བོན་དཀར་བོའི་ཆ་བཤད། བཛྲས་དམར་བོའི་ཆ་
244–24



ཀྱེ་རྡོར་རྒྱུད་བཤད།
བཤད། ཤྲཱི་གཉིས་སུ་མེད་པ་བཤད། ཡང་ཧེས་བར་མ་དོའི་ཤེས་པ་རྣམ་ཤེས་
ཨའི་གཟུགས་ཀྱིས་གནས་པ་དེ་རིག་པའམ་བདེ་བར་འདུག་པས་ཐབས་ཀྱི་ཆ་
བཤད། བཛྲ་སྟོང་པ་ཤེས་རབ་ཀྱི་ཆ་བཤད། ཤྲཱི་གཉིས་སུ་མེད་པ་བཤད་དོ། །
ཡང་རྣམ་པར་ཤེས་པ་དེ་རླུང་དང་ཤེས་པ་འདྲེས་པ་ཡིན་པས། ཤེས་པ་ཐབས་ཀྱི་
ཆ་ཧེས་བཤད། རླུང་ཤེས་རབ་ཀྱི་ཆ་བཛྲ་བཤད། ཤི་གཉིས་སུ་མེད་པ་བཤད་དོ། །
དེ་ལྟར་ན་སྲིད་པ་ཆགས་པ་ཐབས་དང་ཤེས་རབ་ལས་ཆགས་སོ། །
སྲིད་པ་ གནས་པ་ཐབས་དང་ཤེས་རབ་ཏུ་གནས་ཏེ། དཀར་དམར་གྱི་
བར་ཏུ་དྲི་ཟའི་སེམས་ཞུགས་པ་ལས་པའི་འགྱུར་བས་བསྡུས་པ་ཐབས་ཀྱི་ཆ་ཧེས་
བཤད། མའི་འགྱུར་བས་བསྡུས་པ་ཤེས་རབ་ཀྱི་ཆ་བཛྲས་བཤད། ཤི་དེ་གཉིས་
འདྲེས་པ་གཉིས་སུ་མེད་པ་བཤད་དོ། །ཡང་ གཡས་ཀྱི་རྩ་ཐབས་ཧེས་བཤད།
གཡོན་གྱི་རྩ་ཤེས་རབ་བཛྲ་བཤད། བྲི་ཨ་བ་དུ་གཉིས་སུ་མེད་པ་བཤད་དོ། །
ཡང་འཁོར་ལོ་བཞི་ལས་འོག་མ་འོག་མ་ཤེས་རབ་བཛྲ་བཤད། གོང་མ་གོང་མ་
ཐབས་ ཧེས་ བཤད། དེ་ གཉིས་ སུ་ མེད་ པ་ ཤི་བཤད་ དོ། །དབང་ རྟེན་ གྱི་ རང་
བཞིན་དུ་ཏི་ཤེས་རབ་སྟེ་བཛྲས་བཤད། དེ་ལ་བརྟེན་པ་གཉུག་མའི་དབང་པོ་
ཐབས་ཏེ་ཧེ་བཤད། དེ་གཉིས་སུ་མེད་པ་བྲིས་བཤད་དོ། །ཡང་ལྟེ་བའི་མེ་ རླུང་
འདྲེས་པའི་ཨ་ཤེས་རབ་སྟེ་བཛྲས་བཤད་དོ། །སྤྱི་བོའི་ཧཾ་ཐབས་ཀྱི་ཆ་སྟེ་ཉེས་
བཤད། བྲིས་གཉིས་སུ་མེད་པ་བཤད་དོ། །ཡང་སྤྱི་བོའི་བྱང་ཆུབ་སེམས་དཀར་
བའི་ཆ་བརྒྱད་ཐབས་སྟེ་ཧེ་བཤད། དམར་བའི་ཆ་བརྒྱད་ཤེས་རབ་སྟེ་བཛྲས་
བཤད། ཤི་གཉིས་སུ་མེད་པ་བཤད་དོ། །སྲིད་པ་འཆི་བ་ཐབས་དང་ཤེས་རབ་ཏུ་
འཆི་བ་ལྟར་ན་རྟོག་པ་གསུམ་རགས་རིམ་གྱིས་འགགས་པའི་སྣང་བ་གསུམ་
244 --25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཐབས་ཏེ་ཧེས་བཤད། སྟོང་པ་ཤེས་རབ་སྟེ་བཛྲས་བཤད། གཉིས་སུ་མེད་པ་ཤི་
བཤད་ གསུངས་སོ། །དེ་ལྟར་ན་ལུས་དངོས་པོའི་གནས་ལུགས་གོ་སྟེ། ཐབས་
དང་ཤེས་རབ་ཏུ་གཏན་ལ་དབབ་པ་དངོས་སུ་གོ་ལ། དེ་ཉིད་ཀྱི་ཤུགས་ཀྱིས་ལུས་
རྫོགས་པའི་སངས་རྒྱས་དང་། ལུས་གནད་གཏན་ལ་དབབ་པའི་དོན་གྱིས་གོ་
བར་ཤེས་པར་བྱའོ། །
སེམས་དངོས་པོའི་གནད་ལུགས་དང་སྦྱར་ན། ཤེས་བྱ་ཇི་ལྟར་ཡིན་པ་ལ་
ཧེས་རིག་པའམ་བདེ་བ་བཤད། བཛྲ་སྟོང་པ་བཤད། ཤི་གཉིས་སུ་མེད་པ་བཤད་
དེ། དེ་ལྟར་ན་སྟོང་པ་ཆོས་སྐུ། བདེ་བ་ལོངས་སྤྱོད་རྫོགས་པའི་སྐུ། རང་རིག་པ་
སྤྲུལ་པའི་སྐུ། གཉིས་སུ་མེད་པ་བདེ་བ་ཆེན་པོའི་སྐུ་སྟེ་སངས་རྒྱས་དང་སེམས་
ཅན་ལ་ཁྱད་མེད་པའི་ཤེས་པ་ཁས་ལེན་པའོ། །དེ་ཤེས་པར་བྱེད་པའི་ཐབས་
དབང་དང་སྦྱར་ན་དབང་གསུམ་པ་དངོས་སུ་བཤད་དེ། སྔགས་སྐྱེས་ཞིང་སྐྱེས་ཀྱི་
རྣལ་འབྱོར་མའི་མཁའ་ཨས་བཤད། ཧས་དེའི་རྩ་ཁ་ཁ་མ་གྲྭ་བཤད། ཧའི་སྲོག་
ཨས་མཁའི་ཟེ་འབྲུའི་ཨ་མེ་རླུང་གི་རང་བཞིན་བཤད། བཛྲས་ཐབས་ཀྱི་གསང་
བའི་རྡོ་རྗེ་བཤད། དེ་གཉིས་སུ་མེད་པ་ལས་དགའ་བ་སྐྱེ་བ་ཤིས་བཤད་དེ། དེ་
ཡང་དགའ་བས་སྣང་བ་སེམས་སུ་ཤེས་པས་ཕྱི་རོལ་གྱི་རྟོག་པ་གཅོད། མཆོག་
དགས་སེམས་རང་རིག་ཏུ་རྟོགས་པས་དཀར་དམར་གྱི་རྣམ་པ་ལ་ཞེན་པའི་རྟོག་
པ་གཅོད། ལྷན་ཅིག་སྐྱེས་པར་རང་རིག་བདེ་ཆེན་དུ་ཤེས་པས་སྡུག་བསྔལ་དང་
བཏང་སྙོམས་ཀྱི་རྟོག་པ་དང་དངོས་པོར་ཞེན་པའི་རྟོག་པ་བཅད་ནས་བདེ་སྟོང་
གཉིས་མེད་དུ་སྟོན། དགའ་བྲལ་གྱིས་བདེ་ཆེན་སྤྲོས་བྲལ་དུ་ཤེས་པས་གསུམ་
པའི་དོན་ལ་ངེས་པ་སྐྱེད། དེ་ལྟར་དབང་གསུམ་པ་དངོས་སུ་གོ་ལ་གཞན་དེ་རུ་
244 ---26



་་་་་་
ཀྱེ་རྡོར་རྒྱུད་བཤད།
འདུས་པའི་ཚུལ་གྱིས་གོའོ། །
ལམ་གྱི་རིམ་པ་དང་སྦྱར་ན་བསྐྱེད་པའི་ རིམ་པ་ལ་ཨེས་ཆོས་འབྱུང་
།
ཧས་གཙོ་བོ། བཛྲས་བདག་མེད་མ། བྱི་གཙོ་བོ་ལ་བདེ་བ་སྟེར་བས་འཁོར་གྱི་ལྷ་
མོ་བཤད་ དེ་དེ་ལྟ་བུའི་དཀྱིལ་འཁོར་གྱི་འཁོར་ལོ་མངལ་སྐྱེས་ལ་སོགས་པ་
གསུམ་གང་ཡང་རུང་བའི་ཚུལ་གྱིས་བསྒོམ་པ་ཐ་མལ་བའི་རྟོག་པ་སྤོང་ངོ༌། །
རྫོགས་པའི་རིམ་པ་དང་སྦྱར་ན། རྫོགས་རིམ་གྱི་རྟེན་ཐབས་ཧེས་བཤད།
རང་བཞིན་མེད་པ་ཤེས་རབ་བཛྲས་བཤད། ངོ་བོ་བདེ་བ་ཆེན་པོ་ཤི་བཤད་ཅེས་
སྤྱིར་གསུངས་སོ། །བྱེ་བྲག་ཙན་ཌ་ལི་དང་སྦྱར་ན་འཁོར་ལོ་གཅིག་ལ་རྟེན་པ་
ལྟར་ན་ཨེས་ལྟེ་བ་དང་སྤྱི་བོའི་འཁོར་ལོ་གཉིས་བཤད། ཧེས་སྤྱི་བོའི་ཧཾ་བཤད།
ཧའི་སྲོག་ཨས་ལྟེ་བའི་ཨ་བཤད། ཨ་ལ་དམིགས་ནས་བསྒོམས་པ་དང་འབྲས་བུ་
སྐྱེ་བའི་རིམ་པ་ལ་ཧིཾ་བསྲེགས་པ་གོ་ལ། བྲི་དེས་དགའ་བ་བཞི་སྐྱེ་བར་བཤད་དེ།
དེ་ལྟར་ན་དངོས་པོའི་གནས་ལུགས་དང་
། ལམ་གྱི་རིམ་པ་དང༌
། འབྲས་བུ་སྐྱེ་
བའི་རིམ་པ་གོ་བས་འཁོར་ལོ་གཅིག་ལ་བརྟེན་པ་བསྟན་ཏོ། །
གཉིས་པ་རྟེན་པ་ལྟར་ན་གོང་མའི་འབྲས་བུ་སྐྱེ་བའི་རིམ་པ་ཉིད་འདིར་
ལམ་གྱི་རིམ་པར་བྱས་པས་ཤེས་སོ། །དེ་ཉིད་ཀྱིས་འཁོར་ལོ་བཞི་ལ་བརྟེན་པ་
ཡང་ཤུགས་ཀྱིས་བཤད་དེ་རྩ་ལ་བརྟེན་པ་གོའོ། །རླུང་ལ་བརྟེན་པ་གཏུམ་མོའི་
རྗེས་སུ་འབྲངས་ནས་ཤུགས་ཀྱིས་གོའི། །བྱང་ཆུབ་ཀྱི་སེམས་ལ་བརྟེན་པ་ལ་སྟེང་
སྒོ་ལ་བརྟེན་པ་གཏུམ་མོའི་རྗེས་སུ་འབྲངས་ནས་གོ །འོག་སྒོ་ལ་བརྟེན་པ་དབང་
གི་ རྗེས་སུ་འབྲངས་ནས་གོའོ། །བསམ་མི་ཁྱབ་པ་བརྟེན་པ་ནི་ཨེས་ ལུས་ཀྱི་
གནད་རྣམས་བཤད། ཧ་དང་བཛྲ་མི་ཕྱེད་པ་དང་མི་ཤིགས་པའི་དབང་གི་ཡེ་ཤེས་
244 --27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བཤད། དེ་གོམས་པ་ལས་དགའ་བ་བཞི་སྐྱེ་བ་བྲི་བཤད་དོ། །དེ་ལྟར་ན་རྫོགས་
པའི་རིམ་པ་མཐའ་དག་འདིས་གོ་ལ། དེས་ཀྱང་སྡུག་བསྔལ་དང་བཏང་སྙོམས་
ཀྱི་རྟོག་པ་བཅད་ནས་བདེ་བ་ཆེན་པོའི་ཏིང་ངེ་འཛིན་ཐོབ་པར་བྱེད་དོ། །
འབྲས་བུ་སྐྱེ་བའི་རིམ་པ་དང་སྦྱར་ན། ཧེས་རིག་པ་དང་བདེ་བ་ཐབས་ཀྱི་
ཆ་བཤད་པས་གཟུགས་སྐུ་གཉིས་གོ་ལ། བཛྲ་སྟོང་པ་ཆོས་ཀྱི་སྐུ་གོ །ཤྲཱི་གཉིས་
སུ་མེད་པའི་དེ་བ་ཆེན་པོའི་སྐུ་བཤད། དེ་ལྟར་སྐུ་བཞིའི་ངོ་བོ་ཉིད་དུ་གོ་བས་
འབྲས་བུ་སྐྱེ་བའི་རིམ་པ་ཕྱག་རྒྱ་ཆེན་པོ་གོའོ། །དེ་ལྟར་དངོས་པོའི་གནས་ལུགས་
དང་། ལམ་གྱི་རིམ་པ་དང་
། འབྲས་བུ་སྐྱེ་བའི་རིམ་པ་དངོས་དང་ཤུགས་ཀྱིས་
མཐར་ དག་ བཤད་ པས་ རྒྱུད་ མཐའ་ དག་ གི་ དོན་ མཚན་ གྱིས་ གོའོ། །དེ་ཡང་
འབྲས་བུ་སྐྱེ་བའི་རིམ་པ་ལ་ལས་ཚོགས་ཀྱི་དངོས་གྲུབ་ཤུགས་ལ་བཤད་དོ། །
ལམ་གྱི་རིམ་པ་ལ་བསྐྱེད་རྫོགས་དངོས་སུ་གོ་བ་དང་མཐུན་པའི་ཡན་ལག་དོམ་
ཚིག་དང་སྤྱོད་པ་ཤུགས་ལ་བཤད་དོ། །
དབང་པོ་འབྲིང་ལ་གླེང་གཞི་བཤད་པ་ལ་གཉིས་སྟེ། ཐེག་པ་ཐུན་མོང་
དང་ལུང་ཙམ་ཞིག་སྒོ་བསྟུན་ནས་གླེང་གཞི་བཤད་པ་དང་
། ཐུན་མོང་མ་ཡིན་པ་
རང་གཞུང་དུ་རྒྱུད་ཀྱི་མདོར་བསྟན་དུ་བཤད་པའོ། །དང་པོ་ལྟར་ན་དགོས་པའི་
དོན་དང་། བསྡུས་པའི་དོན་དང༌
། ཚིག་གི་དོན་ནོ། །དེ་ ལ་ དགོས་པའི་དོན་ནི་
སྡུད་ པ་པོ་དང་། སྟོན་པ་པོ་དང་
། དམ་པའི་ཆོས་ལ་ཡིད་ཆེས་པ་སྐྱེས་པའོ། །
བསྡུས་ པའི་དོན་ནི་ སྡུད་པ་པོའི་མཚམས་སྦྱར་བ་དང་
། སྟོན་པ་དང་། གནས་
དང༌། འཁོར་ཤུགས་ཀྱིས་བཤད་པ་དང་བཞིའོ། །
ཚིག་གི་དོན་ནི་འདི་སྐད་ཅེས་པས་སྒྲོ་བསྐུར་དང་བྲལ་བ་བསྟན་ལ་དེ་
244 -28



ཀྱེ་རྡོར་རྒྱུད་བཤད།
བས་ན་ཐོག་མར་ཡང་སྨོས་པ་ཡིན་ནོ། །བདག་གིས་ནི་རང་གིས་དངོས་སུ་ཐོས་
པ་སྟེ་བརྒྱུད་ནས་ཐོས་པ་བཅད་དོ། །ཐོས་ཞེས་པས་རང་བཟོའི་ཉེས་པ་སྤང་པ་སྟེ་
རང་གིས་བརྟགས་ནས་ཤེས་པ་མ་ཡིན་པར་བསྟན་ཏོ། །དུས་ཅིག་ནི་སྡུད་པ་པོས་
དུས་ཀྱི་མཐའི་སྐད་ཅིག་ལ་རྟོགས་པས་སྡུད་པ་པོ་རྣམ་པར་ཐར་པ་བསམ་གྱིས་མི་
ཁྱབ་པ་ཐུགས་སུ་ཆུད་པར་གོ་བ་དང་། ཡང་བྱ་བ་རྫོགས་པའི་སྐད་ཅིག་མ་ལ་
ཐོས་པས་དུས་གཞན་ན་གཞན་ཐོས་ཞེས་ཤུགས་ལ་ཤེས་པས་སྡུད་པ་པོ་ཐོས་པ་
ཆེ་བར་གོ་བ་དང་། ཡང་སྟོན་པ་ཐུགས་རྗེ་ཆེ་བར་གོ་བ་སྟེ་དུས་གཞན་དུ་གཞན་
གསུངས་པའི་ཕྱིར་དང་
། ཡང་དམ་པའི་ཆོས་འབྱུང་བ་དཀོན་པར་ཡང་གོ་སྟེ་དུས་
གཅིག་ཁོ་ན་ལས་མ་གསུངས་པས་སོ། །འོ་ན་གང་ལ་གང་དུ་གང་དང་སྟབས་
གཅིག་ཐོས་ན། སྟོན་པ་ཕུན་སུམ་ཚོགས་པ་བཅོམ་ལྡན་འདས་ཞེས་པས་སྟོན་དེ།
དེ་ལ་ཡང་བཅོམ་པ་དང་ལྡན་པ་གཉིས་ལས་བཅོམ་པ་ནི་སྤངས་པ་ཕུན་སུམ་
ཚོགས་པ་སྟེ་དོན་དམ་པར་ཆོས་ཐམས་ཅད་བདེ་སྟོང་དབྱེར་མེད་པར་རྟོགས་པས་
གཟུང་འཛིན་ལ་སོགས་པའི་རྣམ་པར་རྟོག་པ་བཅོམ་པའོ། །
ཀུན་རྫོབ་ཏུ་ ཕུང་ པོ་ དང་། ཉོན་ མོངས་ པ་ དང་། ལྷའི་ བུ་ དང་།
བདག་གི་བདུད་བཅོམ་པའི་རྟགས་སུ་ཚངས་པ་དང་
། ཁྱབ་འཇུག་དང༌། བརྒྱ་
བྱིན་དང་
། དབང་ཕྱུག་ཆེན་པོ་བཞི་ཞབས་འོག་ཏུ་མནན་པའོ། །ལྡན་པ་ནི་སྐལ་
བ་ཕུན་སུམ་ཚོགས་པ་སྟེ་ཡེ་ཤེས་ལྔའི་ཡོན་ཏན་སྐལ་བ་རྣམ་པ་དྲུག་དང་ལྡན་པ་
སྟེ། དེ་ལྟར་ཡང་དབང་ཕྱུག་དང་ནི་གཟུགས་བཟང་དང་
། །དཔལ་དང་གྲགས་
དང་ཡེ་ཤེས་དང་། །བརྩོན་འགྲུས་ཕུན་སུམ་ཚོགས་པ་སྟེ། །དྲུག་པོ་དེ་ལ་སྐལ་
བར་བརྗོད། །ཅེས་གསུངས་པས་ཆོས་ཀྱི་དབྱིངས་ཀྱི་ཡེ་ཤེས་ཀྱི་ཡོན་ཏན་ནམ་
244 ----29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྣང་བ་ལས་བྱུང་བ་དབང་ཕྱུག་ཕུན་སུམ་འཚོགས་པ་སྟེ། དེ་ལ་ཡང་འཇིག་རྟེན་
ལས་ འདས་ པའི་ དབང་ ཕྱུག་སྐུའི་ དབང་ ཕྱུག་ གསུང་ གི་ དབང་ ཕྱུག་ དང་། དེ་
བཞིན་དུ་ནི་ཐུགས་ཀྱི་དབང་ཕྱུག་དང་། རྫུ་འཕྲུལ་ཀུན་ཏུ་འགྲོ་བའི་དབང་ཕྱུག་
དང༌། ཅི་འདོད་སྟེར་དང་ཡོན་ཏན་བརྒྱན་པའོ་ཞེས་གསུངས་པས།
སྐུའི་དབང་ཕྱུག་ནི་གདུལ་བྱ་འཇིག་རྟེན་གྱི་ཁམས་སུ་སྐུའི་སྤྲུལ་པ་དཔག་
ཏུ་མེད་པ་འགྱེད་པ་ལ་དབང་བ་དང་། དབུའི་གཙུག་ཏོར་གཞན་གྱིས་མི་མཐོང་པ་
ལ་དབང་ཐོབ་པའོ། །གསུང་གི་དབང་ཕྱུག་འཛམ་བུའི་གླིང་འདིར་ཆོས་གསུངས་
པ་དེ་འཁོར་ཤུགས་འཆང་ལ་སོགས་པས་སངས་རྒྱས་ཀྱི་ཞིང་ཁམས་དྲུག་ཅུ་རྩ་
བཞི་འདས་ནས་མཉན་པས་ཀྱང་གསུང་ཆུང་དུ་མ་སོང་སྟེ་སྔ་མ་ལྟར་ཐོས་པ་དང་
།
གཞན་ཡང་གསུང་གཅིག་གིས་ནི་གསུངས་མོད་ཀྱི། །དུ་མ་ཉིད་དུ་རིག་འགྱུར་ཏེ། །
འདི་ནི་བདག་གི་ཆེད་དུ་ཞེས། །དེ་དག་གི་ནི་རྟོགས་ཕྱི་རོ་ཞེས་པ་དང༌། སྦྲིད་
སངས་ཀྱི་མདོའི་དོན་ཤེས་པར་བྱའོ། །ཐུགས་ཀྱི་དབང་ཕྱུག་ནི་ཤེས་བྱའི་དཀྱིལ་
འཁོར་ཐམས་ཅད་སྐད་ཅིག་གཅིག་ལ་མཁྱེན་པ་སྟེ་ཇི་ལྟ་བ་དོན་དམ་པ་དང་
། ཇི་
སྙེད་པ་ཀུན་རྫོབ་ཀྱི་བདེན་པ་མཁྱེན་པ་དང་
། གཞན་ཡང་ཐུགས་གཉིས་སུ་མེད་
པའི་ཡེ་ཤེས་དེ་སུས་ཀྱང་རྟོགས་ཤིང་དཔག་པར་མི་ནུས་སོ། །
རྫུ་འཕྲུལ་གྱི་དབང་ཕྱུག་ནི་ཆོ་འཕྲུལ་གསུམ་ལ་མངའ་བསྙོམས་པས་རྫུ་
འཕྲུལ་གྱི་ཆོ་འཕྲུལ་གྱིས་གདུལ་བྱ་འདུལ་བར་བྱེད། ཀུན་བརྗོད་པའི་ཆོ་འཕྲུལ་
གྱིས་དེ་དག་བསྟན་པ་ལ་འཛུད། རྗེས་སུ་བསྟན་པའི་ཆོ་འཕྲུལ་གྱིས་དེ་དག་སྨིན་
པར་བྱེད་དོ། །ཀུན་དུ་འགྲོ་བའི་དབང་ཕྱུག་ནི་གདུལ་བྱ་ལ་དགོངས་ནས་དེ་དང་
དེར་བཞུད་པའོ། །ཅི་འདོད་སྟེར་བའི་དབང་ཕྱུག་ནི་གང་དང་གང་འདུལ་ལ་དེ་
244 -30



ཀྱེ་རྡོར་རྒྱུད་བཤད།
དང་དེ་སྟོན་པའོ། །ཡོན་ཏན་གྱི་དབང་ཕྱུག་ནི་སྟོབས་དང་མི་འཇིགས་པ་ལ་
སོགས་པ་ཐུན་མོང་དང་ཐུན་མོང་མ་ཡིན་པའི་ཡོན་ཏན་ལ་དབང་ཐོབ་པའོ། །
རྒྱན་གྱི་དབང་ཕྱུག་ནི་མངོན་པར་ཤེས་པ་དྲུག་དང་ལྡན་པ་དེ་དེའི་ནང་ནས་ཀྱང་
ཟག་པ་མེད་པའི་མངོན་ཤེས་དང་ལྡན་པའོ་གསུངས་སོ། །
མེ་ལོང་ལྟ་བུའི་ཡེ་ཤེས་ཀྱི་ཡོན་ཏན་གཟུགས་བཟང་པོ་སྟེ་མཚན་དང་དཔེ་
བྱད་ཀྱིས་སྤྲས་པའི་སྐུའོ། །མཉམ་པ་ཉིད་ཀྱི་ཡོན་ཏན་ནི་དཔལ་དང་
། གྲགས་པ་
སྟེ་དཔལ་ནི་འབྱོར་བ་སྟེར་བས་ན་དཔལ་ཏེ་འཇིག་རྟེན་གསུམ་གྱི་དཔལ་མགོན་
དུ་གྱུར་པའོ། །གྲགས་པ་ནི་སྙན་པའི་བ་དན་འཇིག་རྟེན་སུམ་དུ་ཁྱབ་པའོ། །སོ་
སོར་རྟོག་པའི་ཡེ་ཤེས་ཀྱི་ཡོན་ཏན་གྱི་ཡེ་ཤེས་ཕུན་སུམ་ཚོགས་པ་
་སྟེ། ཆོས་
ཐམས་ཅད་ཀྱི་རང་དང་སྤྱིའི་མཚན་ཉིད་ཇི་ལྟ་བ་དང་ཇི་སྙེད་པ་མཁྱེན་པའོ། །བྱ་
བ་གྲུབ་པའི་ཡེ་ཤེས་ཀྱི་ཡོན་ཏན་ནམ་སྣང་བ་ལས་བྱུང་བ་བརྩོན་འགྲུས་ཕུན་སུམ་
ཚོགས་པ་སྟེ། དེ་དག་གི་སྒོ་ནས་བརྩོན་འགྲུས་དཔག་ཏུ་མེད་པས་རང་དང་གཞན་
གྱི་དོན་མཛད་པའོ། །དེ་ལྟ་བུའི་སྟོན་པ་དེ་ཡང་གདུལ་བྱ་ལ་དགོངས་ནས་སྐུ་
བཞིར་བྱུང་བས་དེ་བཞིན་གཤེགས་པ་ཐམས་ཅད་ཀྱི་སྐུ་ཕྱག་དྲུག་པ་གསུང་ཕྱག་
བཞི་པ་ཐུགས་ཕྱག་གཉིས་པ། སྙིང་པོ་རྡོ་རྗེ་ཕྱག་བཅུ་དྲུག་པ་ལས་ཐོས་ཞེས་ཀྱང་
སྦྱར་རོ། །
གནས་ ནི་ དེ་ བཞིན་ གཤེགས་ པ་ ཞེས་ པ་ ལ་ སོགས་ པ་ སྟེ། དེ་བཞིན་
གཤེགས་པ་ནི་དེ་བཞིན་ཉིད་དུ་གཤེགས་པས་ན་དེ་བཞིན་གཤེགས་པ་སྟེ་ཆོས་ཀྱི་
སྐུ་ལ་བྱ་ལ། དེ་བཞིན་ཉིད་ལས་སླར་གཤེགས་པ་ན་དེ་བཞིན་གཤེགས་པ་སྟེ་
གཟུགས་སྐུ་གཉིས་སོ། །དེ་ལྟར་ཡང་དེ་ཁོ་ན་ཉིད་ཀྱི་ལེའུ་ལས། དཔལ་ལྡན་དེ་
244 -31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བཞིན་ཉིད་གཤེགས་ཞིང་
། དེ་བཞིན་སླར་ཡང་བྱོན་པ་ན། དེ་བཞིན་གཤེགས་པ་
ཞེས་བཤད་དོ་ཞེས་གསུངས་སོ། །སྐུ་ལ་སོགས་པ་བཞི་ནི་སྔར་བསྟན་པ་བཞིན་
ནོ། །བཙུན་མོ་ནི་དེ་རྣམས་ཀྱི་བཙུན་མོ་བདག་མེད་མ་ལ་སོགས་པའོ། །བྷ་ག་ནི་
དེ་དག་གི་ཆོས་འབྱུང་ངོ༌
། །རྣམས་ཞེས་པས་དུར་ཁྲོད་བརྒྱད་ཀྱིས་བསྐོར་པའི་
གཞལ་ཡས་ཁང་དང་བཅས་པ་དེར་ཐོས་ཞེས་པའོ། །འདིས་ནི་ཁོང་ཡངས་ལ་
བདེ་བས་ན་འཁོར་དང་གནས་ཐམས་ཅད་བདེ་བར་མཚན་ནོ། །བཞུགས་ཞེས་
པས་འཁོར་ཤུགས་ཀྱིས་གོའོ། །
འོ་ན་འཁོར་དངོས་སུ་མི་སྟོན་པ་ཅི་ཞེ་ན། ཉིད་ལས་མི་ཞན་པའི་འཁོར་དུ་
གོ་བར་བྱེད་པའི་ཆེད་དུའོ། །དེས་ན་ཐམས་ཅད་ཀྱང་ལྷན་ཅིག་སྐྱེས་པའི་སྣང་
བར་ཤར་བས་སོ། །ཐུན་མོང་མ་ཡིན་པ་ རང་གཞུང་དུ་བཤད་ན་འདིར་རྒྱུད་
མཐའ་དག་གི་མདོར་བསྡུས་ནས་སྟོན་ཏེ། དེ་ལྟར་ཀུན་ཏུ་ཁ་སྦྱོར་གྱི་རྒྱུད་ལས་
གསལ་བར་བཤད་པས་ངེས་པའི་དོན་ནོ། །དེ་ལྟར་ན་ཡང་ ལུས་དངོས་ པོའི་
གནས་ལུགས་ལས་ལུས་ཐབས་དང་ཤེས་རབ་ཏུ་གཏན་ལ་དབབ་པ་དང༌
། སྒོམ་
པ་ཡུལ་གྱི་གནད་བཤད་དེ། དེ་ལ་དང་པོ་ལྟར་ན་སྲིད་པ་ཆགས་པའི་ཐབས་
བས་དང་
ཤེས་རབ་ཏུ་ཆགས་པ་དང་སྦྱར་ན། ཨེས་མའི་མཁའ་ཤེས་རབ། ཝཾ་གྱིསཔའི་རྡོ་
རྗེ་ཐབས་གོ་བས་སྲིད་པ་ཆགས་པ་ཐབས་དང་ཤེས་རབ་ཏུ་འཆགས་ལ། འདིར་
ལུས་རྫོགས་པའི་སངས་རྒྱས་སུ་ཆགས་པ་སྔོན་ལ་སྟོན། ཡང་ཡཾ་ཡིད་ཐབས་ཀྱི་ཆ་
ཡ་རླུང་ཤེས་རབ་སྲུངས་བར་དོས་བདེ་བ་མྱོང་བ་ཐབས་རིག་པའི་ཆ། ཨེ་ཀ་སྨིན་
གྱིས་བསམ་གྱིས་མི་ཁྱབ་པའི་དུས་སྟོང་པ་ཤེས་རབ་བཤད་པས་སྲིད་པ་ཆགས་པ་
ཐབས་དང་ཤེས་རབ་ཏུ་ཆགས་སོ། །
244 -32



ཀྱེ་རྡོར་རྒྱུད་བཤད།
གནས་པ་ཐབས་དང་ཤེས་རབ་ཏུ་གནས་པ་ནི། སྐུ་གཡས་ཀྱི་རྩ་ཐབས།
གསུང་གཡོན་གྱི་རྩ་ཤེས་རབ། ཐུགས་སུ་ཧི་སྟེ་གཉིས་སུ་མེད་པའོ། །སྙིང་པོ་རྡོ་
རྗེ་ནི་དུ་ཏི་དབང་རྟེན་ཤེས་རབ། གཉུག་མའི་དབང་པོ་དེ་ལ་བརྟེན་པ་ཐབས།
བཛྲ་དེ་གཉིས་སུ་མེད་པའོ། །ཡང་བཙུན་མོའི་བྷ་ག་ཤེས་རབ་རྣམ་པ་ཞེས་པ་ནི་
ཡི་གེ་ཨ་ལ་སོགས་པ་ཐམས་ཅད། བཞུགས་ཞེས་པ་གཉིས་སུ་མེད་པའོ། །ཡང་
སྐུ་ལྟེ་བ་སྤྲུལ་པའི་འཁོར་ལོ། གསུང་ ལོངས་སྤྱོད། ཐུགས་ཆོས། སྙིང་པོ་རྡོ་རྗེ་
བདེ་བ་ཆེན་པོའི་འཁོར་ལོ་སྟེ་དེ་དག་ཀྱང་འོག་མ་འོག་མ་ཤེས་རབ། གོང་མ་གོང་
མ་ཐབས་རྩ་ཡིས་སྦྲེལ་བས་གཉིས་མེད་དོ། །ལུས་ཀྱི་གནད་ལྟར་ན་སྐུ་གཡས་ཀྱི་
རྩ་སྟེ་ཐབས། གསུང་གཡོན་གྱི་རྩ་སྟེ་ཤེས་རབ། ཐུགས་དབུས་ཀྱི་ཆུ་སྟེ་དབྱེར་
མེད། སྙིང་པོ་རྡོ་རྗེ་ནི་རྩ་ནང་གི་གཉུག་མའི་དབང་པོ་སྟེ། དེ་ལྟར་བཙུན་མོ་ལ་
སོགས་པ་སྔ་མ་ལྟར་གོ་བར་བྱའོ། །གཞན་ཡང་འཁོར་ལོ་གཉིས་དང་འཁོར་ལོ་
བཞི་ཡང་སྔ་མ་ལྟར་གོ་བས་ལུས་ཀྱི་གནད་ཀྱང་གོ་བར་ཤེས་པར་བྱའོ། །
སེམས་དངོས་པོའི་གནས་ལུགས་དང་སྦྱར་ན་གཉིས་ལས། ཤེས་བྱ་ཇི་
ལྟར་ཡིན་པ་ལྟར་ན་སེམས་ཀྱི་རང་བཞིན་སྒྱུ་མ་ལྟར་མཉིས་སུ་མེད་པའི་ཡེ་ཤེས་
སྐུ་བཞིར་གནས་པ་དེ་གོ་སྟེ། སྐུ་སྟོང་པ་ཆོས་ཀྱི་སྐུ། གསུང་བདེ་བ་གསལ་བ་
ལོངས་ སྐུ། ཐུགས་དོན་དམ་ སོ་ སོར་ རང་ རིག་ པ་ སྤྲུལ་པའི་སྐུ། སྙིང་པོ་རྡོ་ རྗེ་
དབྱེར་མེད་པ་བདེ་བ་ཆེན་པོ་སྟེ་བདེ་ཆེན་གྱི་སྐུ། བཙུན་མོ་ནི་དེ་ཉིད་ཡོན་ཏན་
སྐྱེད་པས་དོན་དམ་པའི་བཙུན་མོ་ཡེ་ཤེས་ཀྱི་རྟོག་པ་འཇོམས་པས་བྷ་ག །གུས་
པར་བོད་པས་རྣམས་སོ། །དེ་ཉིད་ཀྱི་རང་བཞིན་དུ་གནས་པས་བཞུགས་སོ། །
འདི་སྐད་བདག་གིས་ཞེས་པ་ལ་སོགས་པ་ནི་དེ་ལྟ་བུ་ལ་སོགས་པའི་ཚུལ་ཐོས་
244-33



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པའོ་གསུངས་སོ། །
ཤེས་པར་བྱེད་པའི་ཐབས་སྒྲོ་འདོགས་ནང་དུ་གཅོད་པ་དབང་གི་ཡེ་ཤེས་
སྦྱར་ན་དེ་ལ་ཡང་དབང་གསུམ་པ་དངོས་སུ་བཤད་དེ། སྔགས་སྐྱེས་མ་ལ་སོགས་
པ་རྣལ་འབྱོར་མའི་ལུས་ལྷའི་འདུས་ཤེས་སྐུ། ངག་སྔགས་ཀྱི་འདུ་ཤེས་གསུང་
།
སེམས་ཆོས་ཀྱི་འདུས་ཤེས་ཐུགས། དེའི་པད་མ་བྷ་ག །བྷ་གའི་ཟེ་འབྲུ་ལ་ཨ་
གནས་པ་རྣམས་སོ། །དེ་བཞིན་སྐྱེས་བུ་ཐབས་ལ་ཡང་ལྷའི་འདུ་ཤེས་སོགས་
འདྲའོ། །སྙིང་པོ་གཉུག་མའི་དབང་པོ། རྡོ་རྗེ་གསང་བའི་རྡོ་རྗེ་བྱིན་གྱིས་བརླབས་
ལ། བཞུགས་ནི་བྷ་གར་རྡོ་རྗེ་བཞུགས་པ་སྟེ། གཉིས་སུ་མེད་པར་སྙོམས་པར་
འཇུག་པའོ། །དེ་ལ་བརྟེན་ནས་དབང་གི་ཡེ་ཤེས་སྐྱེ་བས་ན་ཡོན་ཏན་སྐྱེ་བའི་རྟེན་
དུ་གྱུར་པས་བཙུན་མོའོ། །དེ་ཉིད་ ཨེ་ ཡུམ་གྱི་མཁའ། ཝཾ་ཐབས་ ཀྱི་རྡོ་རྗེ། ཟླ་
ཚེས་ ལེ་རྟ་དགོད་མའི་ཁ་ན་ཐིག་ལེ་གཉིས་གནས་པའོ། །མ་ཡས་དེར་རླུང་
སེམས་འདྲེས་ནས་རྒྱུ་བ། ཐུ་ནས་ཐོས་པས་སྟེ་དགའ་བ་བཞིའི་མྱོང་བ་སྐྱེས་པས་
སྒྲོ་འདོགས་གཅོད་པ་དང་ཇི་ལྟར་རྟོགས་ཚུལ་དང་
། རྒྱས་གདབ་དང་དབུགས་
དབྱུང་སྔར་བསྟན་པ་ལྟར་ཤེས་པར་བྱའོ། །དུས་གཅིག་ནི་ལྷན་སྐྱེས་རྟོགས་པའི་
དུས་དེ་བསམ་གྱིས་མི་ཁྱབ་པའི་དུས་སོ། །དེའི་དུས་ཀྱི་མྱོང་བ་དེ་ཉིད་བཅོམ་ལྡན་
འདས་དེ་བཞིན་གཤེགས་པའོ། །དེ་ལྟར་དབང་གསུམ་པ་དངོས་སུ་གོ་ལ་གསུམ་
ཤུགས་ལ་གོ་བས་དངོས་པོའི་གནས་ལུགས་གཏན་ལ་དབབ་པ་བཤད་དོ། །
ལམ་གྱི་རིམ་པར་སྦྱར་ན་བསྐྱེད་པའི་རིམ་པ་ལ་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་ཕྱག་དྲུག་པ། གསུང་ཕྱག་བཞི་པ། ཐུགས་
ཕྱག་གཉིས་པ། སྙིང་པོ་རྡོ་ རྗེ་ ཕྱག་བཅུ་དྲུག་པ། བཙུན་མོ་བདག་མེད་མ་ལ་
244-34



ཀྱེ་རྡོར་རྒྱུད་བཤད།
སོགས་ པ་གསུམ། བྷ་ག་རྟེན་ཆོས་འབྱུང་གྲུ་གསུམ་རྣམས་ཞེས་པས་གཞལ་ཡས་
ཁང་དུར་ཁྲོད་བརྒྱད་ཀྱིས་བསྐོར་བ་བརྟེན་རོ་དང་བཅས་པའོ། །ཡང་ན་འཇོམས་
པའི་དོན་གྱིས་ན་བྷ་ག་སྟེ་བསྐྱེད་རིམ་བསྒོམས་པས་ཐ་མལ་གྱི་རྟོག་པ་འཇོམས་
པའོ། །ཞེས་ཀྱང་གསུངས་སོ། །བཞུགས་ཀྱིས་འཁོར་གྱི་ལྷ་མོ་བརྒྱད་དང་བཅས་
པ་ཡིན་ལ། དེ་ཡང་ ཨེ་ཝཾ་ལ་སོགས་པས་དབང་གིས་མོས་པ་ལས་ཤར་ཞིང་
དབང་གི་མྱོང་བར་གནས་པའི་ལྷ་དེ་ལྟ་བུ་མངལ་སྐྱེས་ལ་སོགས་པ་གསུམ་གང་
ཡང་རུང་བ་ བསྒོམ་པ་སྟེ་དེས་ ཐ་མལ་གྱི་རྣམ་པར་རྟོག་ པ་འཇོམས་པ་དང་
གཟུགས་སྐུ་གཉིས་ཐོབ་པར་བྱེད་པ་དགོས་པའོ། །
རྫོགས་པའི་རིམ་པ་དང་སྦྱར་ན་བཞི་ལས་རྩ་ལ་བརྟེན་པ་ལ་གསུམ་ཡོད་
པའི་འཁོར་ལོ་གཅིག་ལྟར་ན་སྐུ་གཡས་ཀྱི་རྩ། གསུང་གཡོན་གྱི་རྩ། ཐུགས་ཨ་
བ་དྷཱ་ཏི
། སྙིང་པོ་རྡོ་རྗེ་གཉུག་མའི་དབང་པོ། བཙུན་མོའི་བྷ་ག་ལྟེ་བའི་རྩ་མདུད་
གྲུ་གསུམ། ལྟེ་བ་དང་སྤྱི་བོའི་རྩ་མདུད་གྲུ་གསུམ་གྱི་ནང་གི་ཨ་དང་ཧཾ་རྣམས་ཞེས་
པས་གོ་བས་ལུས་ཀྱི་གནས་ལུགས་བཤད་པས་རྩ་འཁོར་ལོ་གཅིག་ལ་བརྟེན་པ་
གོ་སྟེ། དེ་ལྟ་བུའི་ལུས་ཀྱི་གནས་ལུགས་ལ་ལམ་གྱི་རིམ་པ་གཏུམ་མོ་གྱེན་ལ་
འབར་བ་དང་། བྱང་ཆུབ་ཀྱི་སེམས་ ཀྱི་རང་བཞིན་ཧཾ་བཞུ་བ་དང་། བྱང་ཆུབ་
སེམས་འབབ་པ་སྟེ་གནད་རྣམ་པ་གསུམ་དང་ལྡན་པས་བསྒོམ་པ་ནི་བཞུགས་
ཞེས་པས་བཤད་དོ། །
དེ་ལས་འབྲས་བུ་སྐྱེ་བའི་རིམ་པ་དེ་ལྟར་བསྒོམས་པས་རྣམ་རྟོག་དེར་
འདུས། དེས་ལས་ཀྱི་རླུང་བསྐུལ། དེས་ལས་ཀྱི་རླུང་དང་མེ་འབར་བ་ཡང་དེ་
བཞིན་ གཤེགས་ པའོ། །ཧཾ་ བཅོམ་ པས་ བཅོམ་ ལྡན་ འདས། མར་ བྱང་ སེམས་
244-35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཤེགས་པས་དེ་བཞིན་གཤེགས་པའོ། །དེ་ལས་ཉམས་མྱོང་དབང་གི་ཡེ་ཤེས་
དགའ་བ་བཞི་སྐྱེ་བ་ཨེ་ཝཾ་མ་ཡ་ལ་སོགས་པའོ། །དེ་ལྟར་ན་རྩ་འཁོར་ལོ་གཉིས་
ལ་བརྟེན་པ་ཡང་གོ་སྟེ། དངོས་པོའི་ལུགས་འདྲ་ལམ་གྱི་རིམ་པ་ལ་ཁྱད་པར་དུ་
གཡོན་པ་ཤེས་རབ་ཀྱི་རྩ་ལ་ཀཱ་ལི་ཐབས་ཀྱི་ཡི་གེ་མགོ་ཐུར་དུ་བལྟས་པ་དཀར་
པོ་བརྒྱུས། གཡས་པ་ཐབས་ཀྱི་ཆུ་ལ་ཨ་ལི་ཤེས་རབ་ཀྱི་ཡི་གེ་དམར་པོ་འགོ་
གྱེན་ལ་བལྟས་པ་བརྒྱུད་དེ་སོ་སོར་ཐབས་དང་ཤེས་རབ་གཉིས་མེད་དུ་གོ་བའི་
ཆེད་ཀྱང་ཡིན་ལ་རླུང་དགག་པའི་དགོས་པ་ཡང་ཡོད་དོ། །གནད་གསུམ་ཡང་འདྲ་
བ་ལས་གོང་མ་ལས་ཁྱད་པར་དུ་དེ་བཞིན་གཤེགས་པ་དང་བཅོམ་ལྡན་འདས་ཀྱི་
དོན་ལམ་སྐྱེ་བའི་རིམ་པར་བྱེད་ལ། འབྲས་བུ་སྐྱེ་བའི་རིམ་པ་ཨེ་ཝཾ་ལ་སོགས་
པས་དབང་གི་དོན་ལྟར་སྐྱེ་བ་སྟེ་འཁོར་ལོ་གཉིས་ལ་བརྟེན་པ་གོའོ། །
བཞི་པ་བརྟེན་པ་ལ་སྦྱར་ན་ལུས་ཀྱི་གནད་ལ་སྐུ་ལྟེ་བ། གསུང་འགྲིན་པ།
ཐུགས་ སྙིང་ ཁ། སྙིང་པོ་རྡོ་ རྗེ་ སྤྱི་བོ་བདེ་བ་ཆེན་པོ་སྟེ་འཁོར་ལོ་བཞི་ གོ་ལ།
བཙུན་མོའི་བྷ་ག་ཞེས་པ་རྩ་མདུད་ཀྱི་ཆོས་འབྱུང་རྣམས་བཤད། རྣམས་ཀྱིས་དེ་
དག་གི་ཡིག་འབྲུ་གོ །བཞུགས་དང་ཅོམ་ལྡན་འདས་དེ་བཞིན་གཤེགས་པས་
ལམ་གྱི་རིམ་པ་བསྟན་ལ། ཨེ་ཝཾ་ལ་སོགས་པས་སྔ་མ་ལྟར་འབྲས་བུ་སྐྱེ་བའི་
རིམ་པ་གོའོ། །དེས་ན་འཁོར་ལོ་བཞི་ལ་བརྟེན་པ་གོའོ། །རླུང་ལ་བརྟེན་པའང་དེ་
ཉིད་ཀྱི་ཤུགས་ལ་གོ་སྟེ་རླུང་ལ་བརྟེན་དུ་རྩ་དགོས་པས་རྩ་ལུགས་དངོས་པོའི་
གནས་ལུགས་ཀྱིས་བསྟན་པས་སོ། །བྱང་ཆུབ་སེམས་ལ་བརྟེན་པ་གོ་སྟེ།
བྱིན་གྱིས་བརླབ་པའི་རིམ་པ་ནི་གཏུམ་མོའི་རྗེས་སུ་འབྲངས་ལ་ཤེས་པར་བྱ་ཞིང་
དཀྱིལ་འཁོར་འཁོར་ལོ་སོགས་ཀྱི་ཚུལ་གྱིས་ཉམས་སུ་ལེན་པ་ནི་དབང་གི་ཡེ་
244-36



ཀྱེ་རྡོར་རྒྱུད་བཤད།
ཤེས་ཀྱི་རྗེས་སུ་འབྲངས་ནས་གོ་བར་བྱའོ། །བསམ་མི་ཁྱབ་ལ་བརྟེན་པའི་དབང་
དུ་བྱས་ན་ཨེ་ཝཾ་ལ་སོགས་པ་དབང་གིས་མྱོང་བ་བཟུང་ལ་ཉམས་མྱོང་དེ་བཞིན་
གཤེགས་པ་ཐམས་ཅད་ཀྱི་སྐུ་ལྟེ་བ་སྤྲུལ་པའི་འཁོར་ལོ་རྩ་གསུམ་འདུས་པའི་
མདུད་པ། ཞུགས་ཡེ་ཤེས་སྐྱེ་བའི་རྟེན་ཆོས་འབྱུང་དུ་སེམས་བསྡུས་ནས་བསྒོམས་
པས་དབང་གི་ཡེ་ཤེས་སྐྱེ་བའོ། །དེ་བཞིན་དུ་གསུང་མགྲིན་པའི་རྩ་མཐུད་གྲུ་
གསུམ། ཐུགས་སྙིང་གའི་རྩ་མདུད་གསུམ། སྙིང་པོ་རྡོ་རྗེ་གཉུག་མའི་དབང་པོའི་
རྟེན་ཨ་བ་དྷཱུ་ཏཱིའམ་བདེ་ཆེན་འཁོར་ལོར་བཞུགས་པས
། བཙུན་མོའི་བྷ་གར་
བཞུགས་ཞེས་གསུངས་པ་སྟེ་དེ་ལྟར་ན་རྫོགས་པའི་རིམ་པ་མཐའ་དག་གོ་ལ།
ཤུགས་ལ་དེ་དང་མཐུན་པའི་ཡན་ལག་ཀྱང་གོའོ། །འབྲས་བུ་སྐྱེ་བའི་རིམ་པ་དང་
སྦྱར་ན་སྔོན་འབྱུང་དུ་གླེང་གཞི་བཤད་པ་ལྟར་རྗེས་འཇུག་ན་བདག་དེ་ལྟར་མངོན་
པར་རྫོགས་པར་སངས་རྒྱས་ཞེས་བྱ་བ་སྟེ། དེ་ལྟར་འབྲས་བུ་ཕྱག་རྒྱ་ཆེན་པོ་
དངོས་སུ་བཤད་དོ། །དེ་ཉིད་ཀྱིས་ན་གདུལ་བྱ་བྲོད་པ་བསྐྱེད་པའི་ཕྱིར་དང་པོར་
གསུངས་པ་ཡིན་ཞིང་ཐུན་མོང་དང་ལས་ཚོགས་ཤུགས་ལ་གོའོ། །དེ་ལྟ་བས་ན་
གླེང་གཞི་བཞིས་ཀྱང་དབང་པོ་འབྲིང་པོའི་དོན་དུ་མངོན་པར་རྟོགས་པ་ཚང་ལ་མ་
ནོར་བ་བཤད་དོ། །དེ་དག་དངོས་སུ་སྟོན་པས་མ་གསུངས་ཀྱང་སྟོན་པས་རྗེས་སུ་
གནང་པས་བཀའ་ཡིན་ནོ། །
དབང་པོ་ཐ་མ་ལ་རྒྱུད་རྒྱས་པར་བཤད་པ་ལ་དོན་གསུམ་སྟེ། འཁོར་དང་
སྟོན་པས་གླེང་བསླང་པས་སེམས་དཔའ་གསུམ་གྱི་དོན་དང་
། སྙིང་པོ་ཀྱེའི་རྡོ་
རྗེའི་ཞུས་ལན་དང་
། རྒྱུད་ ཀྱི་དོན་ཤིན་ཏུ་རྒྱས་པར་བཤད་པའོ། །དང་པོ་ལ་
གཉིས་སྟེ། འཁོར་གྱིས་གླེང་བསླང་བ་ནི་དེར་ཞེས་པ་ལ་སོགས་པ་སྟེ། དེར་ཞེས་
244 -37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པ་ནི་གླེང་གཞིའི་སྐབས་དེར་རོ། །སྐུ་ནི་བསྐྱེད་པའི་རིམ་པ་ལྟར་ན་ཕྱག་དྲུག་པ།
རྫོགས་རིམ་སམ་ལུས་དངོས་པོའི་གནས་ལུགས་ལྟར་ན་ལྟེ་བ་སྤྲུལ་པའི་འཁོར་
ལོ། །འབྲས་བུ་སྐྱེ་བའི་ རིམ་པ་ ལྟར་ རིག་ པའམ་གསལ་བ་ སྤྲུལ་ པའི་ སྐུའོ། །
གསུང་ནི་དེ་བཞིན་དུ་ཕྱག་བཞི་པའམ་མགྲིན་པ་ལོངས་སྤྱོད་ཀྱི་འཁོར་ལོའམ།
བདེ་བ་ལོངས་སྤྱོད་རྫོགས་པའི་སྐུའོ། །ཐུགས་ནི་ ཕྱག་གཉིས་པའམ་ཆོས་ཀྱི་
འཁོར་ལོའམ་སྟོང་པ་ཆོས་ཀྱི་སྐུའོ། །སྙིང་པོ་རྡོ་རྗེ་ནི་ཕྱག་བཅུ་དྲུག་པའམ་བདེ་བ་
ཆེན་པོའི་འཁོར་ལོའམ་བདེ་བ་ཆེན་པོའི་སྐུ་སྟེ་དེ་རྣམས་ཉིད་གསང་བ་བཞི་དང་
སྦྱར་ན། སྐུའི་གསང་བ་གསུང་གི་གསང་བ་ཐུགས་ཀྱི་གསང་བ་དབྱེར་མེད་པ་
སྙིང་པོའི་གསང་བ་སྟེ་དེ་དག་བཤད་དུ་གསོལ་ཞེས་འཁོར་གྱིས་གླེང་བསླང་བར་
དོན་གྱིས་ཤེས་སོ། །
སྟོན་པས་གླེང་བསླང་བ་ནི་དེ་ནས་ཞེས་པ་ལ་སོགས་པས་སྟོན་ཏེ། ཨེ་
མའོ་ནི་ཆོས་དང་ཞུ་བ་པོ་ལ་ངོ་མཚར་བའོ། །བྱང་ཆུབ་སེམས་པ་ནི་བྱང་ཆུབ་དོན་
དུ་གཉེར་བས་སོ། །སེམས་པ་ཆེན་པོ་ནི་གཞན་དོན་དོན་དུ་གཉེར་བས་སོ། །རྡོ་
རྗེ་སྙིང་པོ་ཞེས་པ་རྡོ་རྗེ་རིགས་ཀྱི་བདག་པོའམ་སྙིང་པོ་ཡིན་པས་སོ། །སྙིང་རྗེ་
ཆེན་པོ་ནི་སེམས་ཅན་ལ་དམིགས་པའི་སྙིང་རྗེ་སྟེ་རང་གིས་རྟོགས་པ་བཞིན་དུ་
གཞན་གྱི་དོན་དུ་འདྲི་བས་སོ། །ངོ་མཚར་བ་ལ་སྐྱོར་བས་ལེགས་སོ་ལེགས་སོ་
ཞེས་པ་སྟེ་རང་དོན་དུ་ཞུས་པ་དང་གཞན་དོན་དུ་ཞུས་པ་ལ་ལེགས་སོ་བ་བྱིན་
པའོ། །རྡོ་རྗེ་སེམས་པ་ལ་སོགས་པ་བཞི་སྐུ་ལ་སོགས་ཞུས་པའི་ལན་ཏེ། བསྐྱེད་
རིམ་ལ་ཕྱག་གཉིས་པ་ལ་སོགས་པ་བཞི་དང་
། རྫོགས་པའི་རིམ་པའམ་དངོས་
པོའི་གནས་ལུགས་ཇི་ལྟར་སྙིང་ག་ལ་སོགས་པ་བཞིའམ། འབྲས་བུ་སྐྱེ་བའི་རིམ་
244 -38



ཀྱེ་རྡོར་རྒྱུད་བཤད།
པ་ལ་ཆོས་སྐུ་ལ་སོགས་པ་བཞི་དང་སྦྱར་རོ། །ཉོན་ཅིག་ཅེས་བྱ་བ་ནི་སྣོད་ཀྱི་སྐྱོན་
གསུམ་སྤོངས་ལ་ཉོན་ཅིག་པར་རྣ་གཏད་པར་བསྐུལ་བའོ། །དེ་ལ་རྡོ་རྗེ་སྙིང་པོས་
ཞུས་པ་ནི་རྡོ་རྗེ་སྙིང་པོས་གསོལ་བ་ཞེས་པས་ལ་སོགས་པས་སྟོན་ཏེ། སེམས་
དཔའ་གསུམ་གྱི་དོན་དྲིས་པ་གོ་སླ་སྟེ་ལྔར་བསྟན་པ་ལྟར་སྐུ་གསུམ་འཁོར་ལོ་
གསུམ་འབྲས་བུ་སྐུ་གསུམ་དང་སྦྱར་རོ། །
དེའི་ལན་གསུངས་པ་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་
སོགས་པ་སྟེ། རྡོ་ རྗེ་ སེམས་ པའི་དོན་ནི་བསྐྱེད་པའི་རིམ་པ་དང་སྦྱར་ན་ཕྱག་
གཉིས་པ་སྟེ་རྡོ་རྗེ་མི་ཕྱེད་ནི་ཆོས་ཐམས་ཅད་དབྱེར་མི་ཕྱེད་པའི་རྟགས་སུ་ཕྱག་ན་
རྡོ་རྗེའི་རྣམ་པ་ཡིན་ལ། སེམས་པ་སྲིད་པ་གསུམ་ཅིག་པ་ནི་སྲིད་པ་གསུམ་བདེ་
བ་ཆེན་པོར་རྟོག་པ་ཡིན་ཏེ་དེའི་རྟགས་སུ་སྐུ་རྐྱང་བར་བྱུང་བའོ། །འདིས་ནི་ཤེས་
རབ་རིག་པ་ནི་དེས་ན་རྡོ་རྗེ་ཡང་ཡིན་ལ་སེམས་དཔའ་ཡིན་པར་ཤེས་རབ་ཀྱིས་
རྟོགས་པས་ཤེས་རབ་རིག་པ་འདི་ཡིས་ནི་ཕྱག་གཉིས་པའི་དགྱེས་པའི་རྡོ་རྗེ་ལ་རྡོ་
རྗེ་སེམས་པ་ཞེས་བྱའོ། །དེ་ཉིད་བདེ་སྟོང་དུ་རོ་གཅིག་པས་ཐུགས་རྡོ་རྗེ་ཞེས་
བྱའོ། །རྫོགས་པའི་རིམ་པ་དང་སྦྱར་ན་སྙིང་ག་ཆོས་ཀྱི་འཁོར་ལོ་རྩ་དེ་སེམས་ཀྱི་
རྒྱལ་པོ་མི་ཕྱེད་པས་རྡོ་རྗེ་ཡིན་ལ། དེའི་གནས་ཡིན་པས་རྩ་དེ་ཡང་མི་ཕྱེད་པའི་
རྟེན་དུ་གྱུར་པས་རྡོ་རྗེའོ། །སེམས་དེས་སྲིད་པ་གསུམ་བདེ་བར་རོ་གཅིག་པར་
རྟོགས་པས་སེམས་དཔའ་ཡིན་ཞིང་སེམས་དཔའི་རྟེན་དུ་གྱུར་པའི་རྩ་དེ་ཡང་
སེམས་དཔའ་ཡིན་ཞིང་དེས་ན་རྩ་དེ་རྡོ་རྗེ་ཡང་ཡིན་ལ་སེམས་དཔའ་ཡང་ཡིན་
པས་རྡོ་རྗེ་སེམས་དཔའ་ཞེས་ཤེས་རབ་རིག་པ་འདི་ཡིས་བརྗོད་དོ། །དེས་ལུས་
དངོས་པོའི་གནས་ལུགས་དངོས་སུ་བཤད་ལ་རྫོགས་རིམ་ཤུགས་ཀྱིས་གོ་བའོ། །
244 39



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འབྲས་བུ་སྐྱེ་བའི་རིམ་པ་དང་སྦྱར་ན་ཆོས་སྐུ་གོ་སྟེ་ཆོས་ཀྱི་སྐུ་སྟོང་པ་ཉིད་
དེ་མི་ཕྱེད་པས་རྡོ་རྗེ་ཡང་ཡིན་ལ། སྲིད་པ་གསུམ་སྟོང་པ་ཉིད་དུ་རོ་གཅིག་པར་
རྟོགས་པས་སེམས་དཔའོ། །དེས་ན་རྡོ་རྗེ་ཡང་ཡིན་ལ་སེམས་དཔའ་ཡང་ཡིན་
པས་ཤེས་རབ་རིག་པ་འདི་ཡིས་ནི་རྡོ་རྗེ་སེམས་དཔའ་ཞེས་བྱར་བརྗོད་ཅེས་སོ། །
དེས་འབྲས་བུ་སྐྱེ་བའི་རིམ་པ་ལ་ཆོས་སྐུ་དངོས་སུ་བཤད་ལ། སེམས་དངོས་པོའི་
གནས་ལུགས་ཤུགས་ལ་གོའོ། །དེ་ལྟར་ན་ལུས་དངོས་པོའི་གནས་ལུགས་དངོས་
སུ་གོ་བ་དང༌། སེམས་དངོས་པོའི་གནས་ལུགས་ཤུགས་ལ་གོ་བས་དངོས་པོའི་
གནས་ལུགས་བཤད་ལ། ལམ་གྱི་རིམ་པ་ལ་བསྐྱེད་པའི་རིམ་པ་དངོས་སུ་གོ་ཞིང་
རྫོགས་པའི་རིམ་པ་ཤུགས་ལ་གོ་བས་ལམ་གྱི་རིམ་པ་ཤེས་ལ། འབྲས་བུ་སྐྱེ་བའི་
རིམ་པ་ལ་ཆོས་སྐུ་དངོས་སུ་གོ་ཞིང་དངོས་གྲུབ་གཉིས་ཤུགས་ལ་གོ་བས་དངོས་
པོའི་གནས་ལུགས་དང༌
། ལམ་གྱི་རིམ་པ་དང་
། འབྲས་བུ་སྐྱེ་བའི་རིམ་པ་ཐམས་
ཅད་བཤད་པས་ཞལ་གཅིག་ཕྱག་གཉིས་པ་ལ་བརྟེན་པའི་མངོན་པར་རྟོགས་པ་
ཚང་ལ་མ་ནོར་བར་བཤད་དེ་ཉིད་ཐུགས་རྡོ་རྗེ་ཞེས་བྱའོ། །
སེམས་ པ་ཆེན་པོའི་དོན་ནི་ཡེ་ཤེས་ཆེན་པོ་ཞེས་པ་ལ་སོགས་པ་ སྟེ།
བསྐྱེད་པའི་རིམ་པ་ལ་ཕྱག་བཞི་པའི་དགྱེས་པའི་རྡོ་རྗེ་ཕྱག་གཉིས་པ་ལ་མེད་པའི་
ཡུམ་རྡོ་རྗེ་ཕག་མོ་དང་སྙོམས་པར་འཇུག་པའི་ཟག་པ་མེད་པའི་བདེ་བ་ལ་ལོངས་
སྤྱོད་པས་ཡེ་ཤེས་ཀྱི་རོས་གང་པས་སེམས་དཔའ་ཡིན་ལ། སྟོང་པ་ཉིད་ཀྱིས་རྒྱས་
བཏབ་པས་ཆེན་པོ་ཡིན་ཞིང་དེ་བས་ན་སེམས་དཔའ་ཡང་ཡིན་ལ་ཆེན་པོ་ཡང་
ཡིན་པས་ཤེས་རབ་རིག་པ་འདི་ཡིས་བརྗོད་ཅེས་འདིར་ཡང་སྦྱར་རོ། །རྫོགས་
པའི་རིམ་པ་ལ་མགྲིན་པ་ལོངས་སྤྱོད་ཀྱི་འཁོར་ལོ་ལ་སེམས་དཔའ་ཆེན་པོ་ཞེས་
244 40



ཀྱེ་རྡོར་རྒྱུད་བཤད།
བྱ་སྟེ་རོ་རྣམ་པ་དྲུག་ལ་ལོངས་སྤྱོད་པས་ཉམས་མྱོང་གི་རོས་གང་བ་བདེ་བ་ལ་
ལོངས་སྤྱོད་པའི་ཕྱིར་སེམས་དཔའ་ཡིན་ལ་སྟོང་པ་ཉིད་དུ་འདུག་པས་བདེ་བ་
ཆེན་པོ་ཡང་ཡིན་པས་སེམས་པ་ཆེན་པོའོ། །དེས་ལུས་དངོས་པོའི་གནས་ལུགས་
དངོས་སུ་གོ་ལ་རྫོགས་པའི་རིམ་པ་ཤུགས་ལ་གོའོ། །འབྲས་བུ་སྐྱེ་བའི་རིམ་པ་ལ་
ཉིད་ལོངས་སྤྱོད་རྫོགས་པའི་སྐུ་དང་སྦྱར་ཏེ། དངོས་པོའི་དེ་ཁོ་ན་ཉིད་རྟོགས་པས་
ཡེ་ཤེས་ཆེན་པོ་ཡིན་ལ། ཟག་པ་མེད་པའི་བདེ་བ་ཆེན་པོ་མྱོང་བས་རོས་གང་
བའོ། །དེས་ན་སེམས་པ་ཡང་ཡིན་ལ་ཆེན་པོ་ཡང་ཡིན་པས་སེམས་པ་ཆེན་པའོ། །
དེས་འབྲས་བུ་སྐྱེ་བའི་རིམ་པ་དངོས་སུ་བཤད་ཅིང་སེམས་དངོས་པོའི་གནས་
ལུགས་བདེ་བ་ཆེན་པོའི་རང་བཞིན་དུ་གནས་པ་ཤུགས་ལ་བཤད་དེ་དེ་རྣམས་
ཉིད་ལ་གསལ་བས་ན་གསུང་ཞེས་ཀྱང་བྱའོ། །འདིར་ཡང་སྔ་མ་ལྟར་དངོས་དང་
ཤུགས་ལ་གྱིས་ཕྱག་བཞི་པའི་མངོན་པར་རྟོགས་པ་ཚང་ལ་མ་ནོར་བ་བསྟན་ཏོ། །
དམ་ཚིག་སེམས་པའི་དོན་ནི་རྟག་ཏུ་ཞེས་པ་ལ་སོགས་པས་ཏེ། བསྐྱེད་
པའི་རིམ་པ་ལ་ཕྱག་དྲུག་པ་སྟེ་ཕྱག་དྲུག་ཕ་རོལ་ཏུ་ཕྱིན་པ་དྲུག་གི་རང་བཞིན་དུ་
ཡིན་པས་དེས་ཁས་བླངས་པའི་སེམས་ཅན་གྱི་དོན་ལས་མི་འདའ་བར་རྟག་ཏུ་
སྤྱོད་
པས་རྟག་ཏུ་དམ་ཚིག་ལ་སྤྱོད་པས་བྱ་ལ། དོན་དུ་གཉེར་བས་སེམས་དཔའ་
ཡིན་པས་ དམ་ ཚིག་སེམས་དཔའོ། །རྫོགས་ པའི་ རིམ་པ་ ལ་ ལྟེ་ བ་ སྤྲུལ་པའི་
འཁོར་ལོ་དེ་དང་པོར་རླུང་ལས་ཆགས་ཤིང་བར་དུ་རླུང་གི་རང་བཞིན་དུ་གནས་
ལ། ཐ་མར་རླུང་དུ་ཐིམ་པས་དམ་ཚིག་ཡིན་ལ་དེ་ལས་མི་འདའ་བར་སྤྱོད་པས་
སེམས་དཔའ་ཡིན་པས་དམ་ཚིག་སེམས་དཔའོ། །འབྲས་བུ་ལྟར་ན་རིག་པ་སྤྲུལ་
པའི་སྐུ་སྟེ། སྐུ་དེ་སྔོན་དམ་བཅས་པ་དང་མཐུན་པར་སེམས་ཅན་གྱི་དོན་བྱེད་པ་
244-41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལས་མི་འདའ་བར་སྤྱོད་ཅིང་འཇུག་པས་དམ་ཚིག་ཀྱང་ཡིན་ལ་དོན་དུ་གཉེར་
བས་སེམས་དཔའ་ཡང་ཡིན་པས་ན་དམ་ཚིག་སེམས་དཔའོ། །དེ་རྣམས་ཉིད་ལ་
ཁྱབ་པས་ན་སྐུ་ཞེས་ཀྱང་བྱ་ལ་དངོས་དང་ཤུགས་ཀྱིས་ཕྱག་དྲུག་པའི་མངོན་པར་
རྟོགས་
་ པ་ཚང་ལ་མ་ནོར་བ་གོ་བར་བྱའོ། །སྙིང་པོ་ཀྱེའི་རྡོ་རྗེའི་ཞུས་ལན་ལ་
གཉིས་ལས། ཞུས་པ་ནི་རྡོ་རྗེ་སྙིང་པོས་གསོལ་བ་ཞེས་པ་ལ་སོགས་པས་བསྟན་
ཏོ། །
འདི་དག་ཀྱང་སྔར་བསྟན་པའི་སྙིང་པོ་ཀྱེའི་རྡོ་རྗེ་ཞེས་དོན་དྲིས་པ་དང་
།
རྒྱུད་མཐའ་དག་གི་དོན་སྙིང་པོ་ཀྱེའི་རྡོ་རྗེ་རུ་འདུས་པས་དེའི་དོན་དྲིས་པ་གཉིས་
སུ་ཤེས་པར་བྱ་སྟེ་གོ་སླའོ། །ལན་ནི་བཅོམ་ལྡན་ཞེས་པ་ལ་སོགས་པས་སྟོན་ཏེ།
དང་པོ་ལྟར་ན་བསྐྱེད་པའི་རིམ་པ་ལ་ཕྱག་བཅུ་དྲུག་པ་སྟེ། ཧེ་སྙིང་རྗེ་ནི་གདུལ་
བྱའི་དོན་དུ་སྟོང་པ་ཉིད་བཅུ་དྲུག་མཚོན་པའི་ཆེད་དུ་ཕྱག་བཅུ་དྲུག་ལ་སོགས་པར་
བསྟན་པའི་ཡབ་གོ །བཛྲས་ཤེས་རབ་ནི་མི་ཕྱེད་པས་སྟོང་པ་ཉིད་ཀྱི་རང་བཞིན་
དུ་འདུག་པའམ་ཡང་ན་སྟོང་པ་ཉིད་མཚོན་པའི་བརྡ་བདག་མེད་མ་གོའོ། །རྫོགས་
རིམ་དང་སྦྱར་ན་བདེ་བ་ཆེན་པོའི་འཁོར་ལོ་སྟེ་ཧེའི་ཨེས་སྤྱི་བོའི་རྩ་གསུམ་འདུས་
པའི་འདུས་སོ་ཆོས་འབྱུང་གྲུ་གསུམ་གོ །ཧས་ཧཾ་དཀར་པོ་གོ །དེ་ཉིད་བདེ་བའི་
རོས་གང་བས་སྙིང་རྗེ་ཡང་ཡིན་ལ་གཉུག་མའི་དབང་པོ་དང་མི་ཕྱེད་དེ་མི་ཤིགས་
པས་བཛྲའོ། ཡང་ན་བཛྲས་ལྟེ་བའི་ཨཾ་གོ་སྟེ་དེ་ནི་ཨ་ནུ་ཧ་དང་གཞོམ་དུ་མེད་
པའི་ཡི་གེ་སྟེ་དེ་ཉིད་ཤེས་རབ་ཅེས་བྱའོ། །དེས་ནི་ཧེ་ཡང་ཡིན་ལ་བཛྲ་ཡང་ཡིན་
པས་ཧེ་བཛྲའོ། །འབྲས་བུ་དང་སྦྱར་ན་བདེ་བ་ཆེན་པོའི་སྐུ་སྟེ་རིག་པའམ་བདེ་
བའི་ཆ་ཧེས་གོ །སྟོང་པས་བཛྲ་གོ་ལ་དེ་རྣམས་དབྱེར་མེད་པས་ཧེ་བཛྲ་ཞེས་བྱ་སྟེ་
244-42



ཀྱེ་རྡོར་རྒྱུད་བཤད།
བདེ་བ་དང་སྟོང་པ་ལ་ཆགས་པ་སྙིང་རྗེ་ཡང་ཡིན་ལ་སྟོང་པ་ཉིད་ངོ་བོ་ཉིད་ཡིན་
པས་ཤེས་རབ་ཞེས་ཀྱང་བྱའོ། །དེ་རྣམས་ཉིད་ལས་འཕྲོ་གཞིར་གྱུར་པའམ་སྙིང་
པོར་གྱུར་པས་སྙིང་པོ་དགྱེས་པའི་རྡོ་རྗེ་ཞེས་ཀྱང་བྱའོ། །དེ་ལྟར་ན་འདི་ཡང་སྔ་མ་
ལྟར་དངོས་དང་ཤུགས་ཀྱིས་མངོན་པར་རྟོགས་པའི་རིམ་པ་ཚང་ལ་མ་ནོར་བ་
གོའོ། །རྒྱུད་མཐའ་དག་གི་དོན་དྲིས་པ་ལྟར་ན་རྒྱུད་མཐའ་དག་གི་དོན་ཐབས་
ཤེས་རབ་ཏུ་འདུས་ལ་ཐབས་ཀྱི་ཆ་ཇི་སྙེད་པ་ཧེས་བཤད། ཤེས་རབ་ཀྱི་ཆ་ཇི་
སྙེད་པ་བཛྲ་བཤད་པས་ཧེ་བཛྲ་ཐམས་ཅད་འདུས་ཏེ་སེམས་པ་བཞིའི་དོན་ནོ། །
རྒྱུད་ཀྱི་དོན་རྒྱས་པར་བཤད་པ་ལ་བརྟག་པ་གཉིས་ལས་བརྟག་པ་དང་པོ་
སྟོན་ལ་དེ་ལ་ཡང་ལེའུ་བཅུ་གཅིག་ལས་ལེའུ་དང་པོ་འདིས་བརྗོད་བྱ་གསུམ་ཆར་
མདོར་བསྟན་པས་རྒྱུད་མདོར་བསྟན་པའོ། །དེ་ལ་གསུམ་ལས་འབྲས་བུ་སྐྱེ་བའི་
རིམ་པའི་སྡོམ་ནི་ལྟ་སྟངས་ཞེས་པ་ལ་སོགས་པས་གཙོར་ལས་ཚོགས་ཀྱི་སྡོམ་
བསྟན་ དང༌། རྒྱུད་དེ་ སངས་ རྒྱས་པར་བཤད་ ལ་ སྟོན། དེ་ལ་ ལྟ་ སྟངས་ནི་ ལྟ་
སྟངས་བཞི་ལས་བསྒྲུབ་པ་སྟེ་ལེའུ་བཅུ་གཅིག་པའི་སྡོམ་མོ། །དགུག་པ་ནི་རྐང་པ་
དང་གོང་བུས་སོ། །བརྡ་ནི་དགྱེས་པའི་རྡོ་རྗེའི་རྣལ་འབྱོར་བས་གོ་ལ་གཞན་གྱིས་
མི་གོ་བས་བརྡའི་ལེའུ་སྟེ་ལེའུ་བདུན་པ་དང་ཕྱི་མའི་ལེའུ་བཞི་པར་སྟོན་ཏོ། །
འདིས་ནི་རང་གི་རིགས་སུ་བསྐྱེད་རིམ་གྱིས་འབྱེད་པས་འདིར་འབྲེལ་ལོ། །
དོན་བྱེད་རྣམས་མ་བརྗོད་པ་ནི་སེམས་ཅན་གྱི་དོན་བྱེད་པའི་ཐབས་རྣམ་
པ་མང་པོ་བརྗོད་ པ་ སྟེ། ཆར་ དབབ་ པ་ དང་། སྤྲིན་ བྲལ་བ་དང་། ཁ་ ཏི་ཁ་ཏི་
བསྒྲུབ་པ་དང་། ལྷ་ དག་ པ་དང་། ཆང་སྐྱུག་པ་དང་། བུད་མེད་ དབང་དུ་བྱ་བ་
དང་། ཉི་ཟླ་བཟུང་བ་ལ་སོགས་པ་སྟེ་ལེའུ་གཉིས་པ་ནས་སྟོན་ཏོ། །རེངས་པ་ནི་
244---43



ཅི་རིགས་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༣༽
ལུས་ངག་གོ །སྒྲོད་པ་ནི་གནས་སྤོ་བའོ། །སྡེ་ནི་དཔུང་གི་ཚོགས་སོ། །མངོན་སྤྱོད་
ནི་མཛེས་ལས་སོགས་པའོ། །
ལམ་སྐྱེ་བའི་རིམ་པའི་སྡོམ་ནི་ཇི་ལྟར་རིགས་པ་ཞེས་པ་ལ་སོགས་པས་
སྟོན་ལ་དེ་ལ་ཡང་གཉིས་ལས་བསྐྱེད་རིམ་གྱིས་སྡོམ་དང་པོར་བཤད་དེ། འོ་ན་
ལས་དེ་དག་ཅིས་འགྲུབ་ཅེ་ན། བསྐྱེད་རིམ་གྱིས་འགྲུབ་སྟེ་ཇི་ལྟར་རིགས་པ་ནི་ལྷ་
་པ་བདག་མེད་མ་ལྷ་མོ་གཅིག་ནས་བཅོ་ལྔའི་བར་རམ། ཧེ་རུ་ཀ་བཞི་
གང་ཡང་རུང་བའོ། །བསྐྱེད་དང་ནི་ལྷའི་སྐུར་རོ། །གནས་ནི་དེ་ལ་སེམས་གནས་
པའོ། །བྱེད་རྒྱུ་ཚོགས་བསགས་པ་ནས་བྱང་ཆུབ་པ་ལྔའི་བར་གྱི་བྱེད་རྒྱུ་ལས་བྱུང་
བའོ། །དོན་བྱེད་ནི་སེམས་ཅན་གྱི་དོན་བྱེད་པའི་ཐབས་ལས་ཚོགས་ཉིད་དོ། །ཡེ་
ཤེས་ནི་དབང་གི་རྟོགས་པས་ཟིན་པའོ། །རྣམ་ཤེས་ནི་བྱ་བ་དང་བྱ་བ་མ་ཡིན་པ་
ཤེས་པ་རྡོ་རྗེའི་སྐར་མའོ། །དེ་ལྟར་འབྱུང་བ་ནི་བསྐྱེད་ཚུལ་གསུམ་ཇི་ལྟར་རིགས་
པར་འོག་ནས་འབྱུང་བའོ། །དེ་ལ་དགོས་པ་ཅི་ཞེ་ན། ཧེ་རུ་ཀ་ནི་བསྐྱེད་པའི་རྒྱུ་
ཞེས་པ་ཧེ་རུ་ཀའི་གོ་འཕང་ཐོབ་པའི་རྒྱུར་བསྒོམ་མོ། །དེ་ལ་ཅི་གཙོ་ཞེ་ན། དང་
པོ་སྟེ་གཙོ་བོའི་རྒྱུར་ཞིག་ཅེས་པས་ཨེ་ཀ་སྟེ་ཨེ་སྟོང་པ་ཀ་བདེ་བ། དེས་ན་བདེ་
སྟོང་གིས་ཟིན་པའི་བསྐྱེད་རིམ་བསྒོམ་དགོས་ཞེས་པའོ། །
འོ་ན་དེ་གྲོལ་བའི་ཐབས་ཡིན་ནམ་ཞེ་ན། རྡོ་རྗེ་སྙིང་པོ་སྙིང་རྗེ་ཆེ་ཞེས་
པས་བོས་པའོ། །དངོས་པོ་ཉིད་ཀྱིས་རྣམ་གྲོལ་ནི་བདེ་སྟོང་རྟོག་པས་དངོས་པོར་
འཛིན་པའི་རྟོག་པ་སྤོང་ཞིང་། ལྷར་བསྒོམས་པས་ཐ་མལ་གྱི་རྟོག་པ་སྤོང་བས་སོ། །
འོ་ན་ཀུན་གྲོལ་བར་འགྱུར་རོ་ཞེ་ན། དངོས་པོའི་འཆིང་པས་བཅིངས་ཞེས་པ་གོང་
ལྟར་རྟོག་པ་གཉིས་དང་ལྡན་ན་འཆིང་ཞེས་པའོ། །འོ་ན་ཅིས་ གྲོལ་ཞེ་ན། དེ་
244-44



ཀྱེ་རྡོར་རྒྱུད་བཤད།
ཡོངས་ཤེས་པ་རང་བཞིན་སྟོང་པར་ཤེས་པ་དང་སྣང་བ་ལྷར་ཤེས་པས་གྲོལ་བའོ། །
དེ་བས་ན་དངོས་པོ་མེད་པ་ཤེས་ཅེས་པ་དང་། འང་ཞེས་པས་སྣང་བ་ལྷར་ཤེས་
པས་ཧེ་རུ་ཀ་བསྒོམ་པའོ། །རྟེན་སུས་ཤེས་ན། ཤེས་རབ་ཅན་ཞེས་པ་ཐོས་བསམ་
གྱི་ཤེས་རབ་དང་ལྡན་པའམ། ཡང་ན་མཚན་ཉིད་དང་ལྡན་པའི་ཤེས་རབ་མ་དང་
ལྡན་པའོ། །ཡེ་ཤེས་ཆེན་པོ་ལུས་ལ་གནས་ཞེས་པ་ལ་སོགས་པས་སེམས་དངོས་
པོའི་གནས་ལུགས་སྟོན་པ་ལས་ཤེས་བྱ་ཇི་ལྟར་གནས་པའི་སྡོམ་བསྟན་ཏེ། འདུ་
ཤེས་གསུམ་ལྡན་གྱི་ལུས་ལ་སྐུ་བཞིའི་བདག་ཉིད་ཀྱི་ཡེ་ཤེས་ཆེན་པོ་གནས་པས་
ཡེ་ཤེས་ཆེན་པོ་ལུས་ལ་གནས་ཞེས་བྱའོ། །དེའི་མཚན་ཉིད་རྟོག་པ་ཐམས་ཅད་
ཡང་དག་སྤངས་ཞེས་པ་སྟེ་གཟུང་འཛིན་ལ་སོགས་པའོ། །དངོས་པོ་ཐམས་ཅད་
ཀྱི་རང་བཞིན་པས་ཁྱབ་ཅེས་པའོ། །
ལུས་ལས་སྐྱེས་སམ་ཞེ་ན། ལུས་གནས་ཞེས་པ་ལ་སོགས་པ་ལུས་ལ་
གནས་ཀྱང་ལུས་ལས་མ་སྐྱེས་ཏེ། བུམ་པ་ནམ་མཁའ་ལ་གནས་ཀྱང་ནམ་མཁའ་
ལས་མ་སྐྱེས་པ་བཞིན་ནོ། །ལུས་ཐབས་དང་ཤེས་རབ་ཏུ་གཏན་ལ་དབབ་པ་
དང་། བསྒོམ་པ་ཡུལ་གྱི་གནད་སྟོན་པ་ནི་རྡོ་རྗེ་སྙིང་པོས་གསོལ་པའི་ཞེས་པ་ལ་
སོགས་པ་སྟེ། རྡོ་རྗེའི་ལུས་ནི་སྐྱེ་མེད་ཀྱི་ཡེ་ཤེས་ཀྱིས་མཛེས་པའི་ལུས་སོ། །ལན་
ལ་སུམ་ཅུ་རྩ་གཉིས་ནི་ལྟེ་བ་ལ་སོགས་པ་འཁོར་ལོ་བཞི་ནི་འབྱུང་བ་བཞིའི་རྩ་
འདུས་པའི་རྩ་བཞི་བརྒྱད་བརྒྱད་གནས་པས་སོ། །བྱང་ཆུབ་སེམས་ནི་བདེ་བ་
རྒྱས་པར་བྱེད་པའོ། །བདེ་བ་ཆེན་པོའི་གནས་སུ་འཛག་ནི་ལས་ཞེས་བསྒྱུར་དེ་
བདེ་བ་ཆེན་པོའི་འཁོར་ལོ་ནས་འཛགས་ནས་འོག་མ་འོག་མ་གསོ་བར་བྱེད་དོ། །
འོ་ན་རྩ་དེ་རྣམས་ལ་གཙོ་འཁོར་མེད་དམ་ཞེ་ན། གསུམ་རང་བཞིན་གྱིས་གཙོ་
244 -45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མོར་སྟོན་པ་ནི་ དེ་རྣམས་ཀྱི་ནང་ནས་ཞེས་པ་ལ་སོགས་པ་སྟེ། དཔེར་ན་ཆུ་ཐམས་
ཅད་གཤེར་
་བ་གཙོ་བོ་ཡིན་པ་ལྟར་རྩ་ཐམས་ཅད་རྩ་གསུམ་གྱི་རང་བཞིན་ཡིན་
པས་གཙོ་བོའོ། །
རྩ་རྣམས་ཀྱི་མིང་ནི་རྩ་སུམ་ཅུ་རྩ་གཉིས་གང་ཞེ་ན། མི་ཕྱེད་མ་དང་ཞེས་
པ་ལ་སོགས་པ་སྟེ། ཆུ་འདི་རྣམས་ཀྱི་མིང་གི་དོན་ནི་རྡོ་རྗེ་གསུམ་དབྱེར་མི་ཕྱེད་
པས་ན་མི་ཕྱེད་མ་པུ་ལི་མ་ར་ཡའོ། །སྐྲའི་རྩེ་མོ་བརྒྱར་གཤགས་པའི་ཆ་བས་ཕྲ་བ་སྟེ་
བཙལ་ན་མི་སྙེད་པས་ཕྲ་གཟུགས་ཛཱ་ལན་དྷ་ར་མའོ། །གང་གི་ཕྱིར་ལུས་ལ་གནས་
པས་ བརྩེ་ ཨོ་རྒྱན་མའོ། །གཡོན་ཕྱོགས་ སུ་ བརྟེན་ པས་ གཡོན་ ཨར་ཡུ་ཏ་མའོ། །
ཟླུམ་པོ་ཉིད་ ཀྱིས་ན་ཐུང་ངུ་གོ་ཏ་བ་རི་མའོ། །རུས་སྦལ་གྱི་གཟུགས་ཉིད་ཀྱིས་ན་
རུས་སྦལ་སྐྱེས་ ར་མེ་ཤ་རི་མའོ། །སྲིད་པ་བསྒོམས་པས་ན་བསྒོམ་པ་དྷེ་བི་ཀོ་ཏར་མའོ། །
དབང་བསྐུར་བ་སྦྱིན་པར་བྱེད་པས་ན་དབང་བསྐུར་མ་ལ་ཝར་མའོ། །ཉོན་མོངས་
པ་སུན་འབྱིན་པར་བྱེད་པས་ན་སྐྱོན་ཀ་མ་རུ་པར་མའོ། །ལུས་སྐྱོད་པར་བྱེད་པས་ན་
འཇུག་ ཨོ་དོ་ཤར་མའོ། །སྐྱེད་པར་བྱེད་པ་ཉིད་ ཀྱིས་ན་མ་ ཀྲི་ཤ་ཀུ་ནེར་མོའོ། །ཐམས་
ཅད་དུ་སོང་བ་ཉིད་ཀྱིས་ན་མཚན་ཀོ་ས་ལ་མོའོ། །ཞི་བ་ཉིད་ཀྱིས་ན་བསིལ་སྦྱིན་ཀ་
ལི་ཀ་མའོ། །ཟླ་བ་ལྟ་བུས་ན་ཚ་བ་ ལི་པ་ཀ་མའོ། །ཚིམ་ པར་ བྱེད་ པའི་ངོ་བོ་ཉིད་
ཀྱིས་ན་རྐྱང་མའོ། །གཟུགས་མེད་པས་ན་ཀུན་དྷར་མའོ། །རོ་སྟེར་བར་བྱེད་པས་
ན་རོ་མའོ། །མུན་པ་ཆེན་པོ་ལྟ་བུས་ན་གཞོལ་ཀན་ཙ་མའོ། །རྗེས་སུ་ཡི་རངས་པས་
ན་རངས་པས་ཧྲ་མ་ལ་ཡར་མའོ། །བེམ་པོས་བསྡུས་པས་ན་ཤིན་ཏུ་གཟུགས་ཅན་པེ་
ཏ་པུ་རི་མའོ། །མཉམ་ པའི་ དངོས་ པོས་ ན་ སྤྱི་ ཧྥེ་ཧ་དེ་བ་ཏ་མའོ། །གང་ གི་ ཕྱིར་ རྒྱུ་
ཐམས་ཅད་སྦྱིན་པར་བྱེད་པས་ན་རྒྱུ་སྦྱིན་སུ་པུ་ར་ཏ་མའོ། །སྦྱོར་བ་ཐམས་ཅད་མེད་
244-46



ཀྱེ་རྡོར་རྒྱུད་བཤད།
པས་ན་སྦྱོར་ བྲལ་མའོ། །དགའ་བས་བསྡུས་པས་ན་ སྡུ་གུ་མའོ། །དངོས་གྲུབ་
སྦྱིན་པར་བྱེད་པས་ན་གྲུབ་མའོ། །ཉོན་མོངས་པ་སྲེག་པར་བྱེད་པས་ན་འཚེད་མ་
རུ་དྷེ་ཤ་མའོ། །ཤེས་ རབ་ཀྱི་ལྷ་མོ་བས་ན་ཡིད་བཟང་ཀུ་ལུ་ཏ་མའོ། །རྣམ་པ་གསུམ་
གྱིས་འཇུག་པར་བྱེད་པས་ན་སུམ་སྐོར་མའོ། །འདོད་པའི་ཡོན་ཏན་ཐམས་ཅད་
དང་ལྡན་པས་འདོད་མའོ། ཁྱིམ་གྱི་བདག་མོ་ཡིན་པས་ཁྱིམ་མའོ། །གཏུམ་པའི་
ལས་བྱེད་པས་ན་གཏུམ་མོའོ། །དེ་ཉིད་བདུད་འཇོམས་པར་བྱེད་པས་ན་བདུད་
བྲལ་མ་ཞེས་སློབ་དཔོན་མཚོ་སྐྱེས་ཀྱིས་བཤད་དོ། །
གནས་གང་ན་གནས་ཅིང་ནང་ནས་ཅི་རྒྱུ་ཞིང་ལུས་ལ་ཕན་འདོགས་ནི་སྤྱི་
བོ་ལ་སོགས་པ་ན་གནས་ནས་བྱང་ཆུབ་ཀྱི་སེམས་རྒྱུ་ཞིང་ཁམས་ཕྲ་བ་སྐྱེད་དེ།
མི་ཕྱེད་མ་སྤྱི་བོར་གནས་ནས་སོ་དང་སེན་མོ་སྐྱེད་དོ། །ཕྲ་གཟུགས་མ་སྤྱི་གཙུག་
ན་གནས་ནས་སྐྲ་དང་བ་སྤུ་སྐྱེད། བརྩེ་བ་མ་རྣ་བ་གཡས་པར་གནས་ནས་དྲི་མ་
དང་པགས་པ་སྐྱེད། གཡོན་པ་མ་རྒྱབ་ཀྱི་ཚིགས་དང་པོར་གནས་ནས་ཤ་སྐྱེད།
ཐུང་ངུ་སྐྱེས་མ་རྣ་བ་གཡོན་པར་གནས་ནས་ཆུ་རྒྱུས་སྐྱེད། རུ་སྦལ་སྐྱེས་མ་སྨིན་
དབུས་སུ་གནས་ནས་རུས་པ་སྐྱེད། སྒོམ་པ་མ་དམིགས་ལ་གནས་ནས་མཆེ་བ་
བསྐྱེད། དབང་བསྐུར་མ་ཕྲག་པ་ལ་གནས་ནས་སྙིང་སྐྱེད། སྐྱོན་མ་འཆན་ཁུང་ན་
གནས་ནས་མིག་སྐྱེད། འཇུག་མ་ནུ་མ་ལ་གནས་ནས་མཆིན་པ་སྐྱེད། མ་མོ་མ་ལྟེ་
བ་ལ་གནས་ནས་གློ་བ་སྐྱེད། མཚན་མོ་མ་སྣ་རྩེ་ལ་གནས་ནས་རྒྱུ་མའི་ཕྲེང་བ་
སྐྱེད། བསིལ་སྦྱིན་མ་ཁ་ལ་གནས་ནས་སྟ་ཟུར་གྱི་སྐུད་པ་སྐྱེད། ཚ་བ་མ་མགྲིན་
པ་ལ་གནས་ནས་ལྟོ་བ་སྐྱེད། རྐྱང་མ་ནི་གཞོག་གཡོན་ན་གནས་ནས་མི་བསྐྱོད་
འབབ་ པ་ སྟེ། ལུས་ ཀྱི་སྐྱོན་ འཁྲུད་པའི་བྱ་བ་བྱེད། ཀུན་འདར་མ་ནི་ལུས་ཀྱི་
244 -47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དབུས་སུ་གནས་ནས་ཟླ་བ་བྱང་ཆུབ་ཀྱི་སེམས་འབབ་པ་སྟེ་ལུས་བདེ་བ་རྒྱས་
པའི་བྱ་བ་བྱེད། རོ་མ་ནི་གཞོག་གཡས་ན་གནས་ནས་ཁྲག་འབབ་པ་སྟེ། ལུས་
རྒྱས་པའི་བྱ་བ་བྱེད། གཞོལ་མ་ནི་སྙིང་ག་ན་གནས་ནས་གཤང་བ་སྐྱེད། རངས་
མ་འདོམས་བར་ནི་གནས་སྟེ་མཚམས་དབུས་འགེགས་པའི་རྒྱུས་པར་བྱེད། ཤིན་
ཏུ་གཟུགས་ཅན་མ་ནི་མཚན་ལ་གནས་ནས་གནག་སྐྱེད། སྤྱི་མ་ནི་གཤང་ལམ་ལ་
གནས་ཏེ་བད་ཀན་སྐྱེད། རྒྱུ་སྦྱིན་མ་ནི་བརླ་ལ་གནས་སྟེ་ཁྲག་སྐྱེད། སྦྱོར་བྲོལ་མ་
བྱིན་པ་ལ་གནས་ཏེ་རྡུལ་སྐྱེད། སྡུ་གུ་མ་སོར་མོ་ལ་གནས་སྟེ་བདུད་རྩིའམ་ཚིལ་
བསྐྱེད། འཚེད་མ་མཐེ་བོང་ལ་གནས་སྟེ་ལུད་པ་སྐྱེད། གྲུབ་པ་རྐང་པའི་བོལ་ལ་
གནས་ཏེ་མཆིན་པ་བསྐྱེད། ཡིད་བཟང་མ་པུས་མོ་གཉིས་ལ་གནས་སྟེ་སྣ་ཆུ་སྐྱེད་
པར་བྱེད་དོ། །
སུམ་སྐོར་མ་ལ་སོགས་པ་ནི་འབྱུང་བ་བཞི་དང་འདུས་པའི་རྩ་དང་ལྔ་སྟེ་
སྙིང་ཆོས་ཀྱི་འཁོར་ལོའི་ཕྱོགས་མཚམས་ལྔ་ན་གནས་པས་སམ་བུ་ཏའི་རྒྱུད་ལས་
གསུངས་སོ། །སུམ་སྐོར་མ་ལ་སོགས་པའི་ལས་སུམ་སྐོར་མ་གཟུགས་ལ་མི་རེག་
པར་བྱེད། འདོད་མ་སྒྲ་ཐོས་པར་བྱེད། ཁྱིམ་མ་དྲི་སྣམ་པར་བྱེད། གཏུམ་མོ་རོ་
མྱང་པར་བྱེད། འདུ་འབྲལ་མ་ཆོས་སྣ་ཚོགས་སུ་ཉམས་སུ་མྱོང་པར་བྱེད་གསུངས་
སོ། །རྡོ་རྗེ་སྙིང་པོས་གསོལ་བ་ཞེས་པ་ལ་སོགས་པས་རྩ་སུམ་ཅུ་རྩ་གཉིས་ཀྱི་
རང་བཞིན་ཞུས་པའོ། །ལན་ནི་བཅོམ་ལྡན་འདས་ཞེས་པ་ལ་སོགས་པ་སྟེ། འདི་
ལ་ཡང་མུ་བཞིར་འགྱུར་གསུངས་ཏེ། མ་དག་པའི་སྲིད་པ་དང་
། དག་པའི་སྲིད་པ་
དང་། ལུས་ངག་ཡིད་གསུམ་དང་
། རྩའི་དབང་དུ་བྱས་པའོ། །
དང་པོ་ནི་མ་དག་པའི་སྲིད་པ་ཁམས་གསུམ་གོང་མ་གོང་མར་འདུས་ལ་
244 -48



ཀྱེ་རྡོར་རྒྱུད་བཤད།
གཟུགས་མེད་པའི་ཁམས་ཆོས་ཀྱི་དབྱིངས་ཀྱི་ངོ་བོར་ཐིམ་པས་གཟུང་དང་འཛིན་
པ་རྣམ་པར་སྤངས་ཞེས་བྱའོ། །དག་པའི་སྲིད་པ་གསུམ་གྱི་དབང་དུ་བྱས་ན་སྤྲུལ་
སྐུ་ལོངས་སྐུ་ཆོས་སྐུ་གོང་མ་གོང་མ་ལ་འདུས་ཤིང་
། ཆོས་སྐུའི་ངོ་བོ་གཟུང་འཛིན་
སྤང་པ་ལ་ཡང་བྱའོ། །ལུས་ངག་ཡིད་གསུམ་གྱི་དབང་དུ་བྱས་ན་གོང་ནས་གོང་དུ་
འདུས་ཞིང་སེམས་ཆོས་ཉིད་ལ་འདུས་པས་ན་ཡང་གཟུང་འཛིན་རྣམ་པར་སྤང་
ཞེས་བྱའོ། །རྩའི་དབང་དུ་བྱས་ན། སྲིད་གསུམ་ནི་རྩ་གསུམ་སྟེ་རྩ་ཐམས་ཅད་རྩ་
གསུམ་གྱི་རང་བཞིན་ཡིན་ལ། རྩ་གསུམ་ཡང་ཨ་བ་དྷཱུ་ཏཱིའི་རང་བཞིན་ཡིན་ཞིང་།
བ་དྷཱ་ཏཱི་ལྟེ་བའི་ཨར་འདུས་ལ་དེའི་རང་བཞིན་གཟུང་འཛིན་དང་བྲལ་བ་ཡིན་
པས་རྩ་ཐམས་ཅད་ཀྱི་རང་བཞིན་དེ་ལྟར་ཡིན་པས་གཟུང་དང་འཛིན་པ་རྣམ་པར་
སྤངས་ཞེས་བྱའོ། །ཡང་ན་ཞེས་པ་ལ་སོགས་པ་ནི་བྱུང་ཡང་དེ་ལས་བྱུང་ཞིང་
ཐབས་ཐམས་ཅད་དུ་ཆགས་པའོ། །
དེ་དག་གིས་ལུས་དངོས་པོའི་གནས་ལུགས་བཤད་ནས། དེ་ཉིད་ལ་སྡོམ་
པར་བཤད་པ་ནི། སྡོམ་པའི་དབྱེ་བ་ཞེས་པ་ལ་སོགས་པ་སྟེ། དེ་ཡང་ལུས་ཀྱི་
སྡོམ་པ་དང་
། སེམས་ཀྱི་སྡོམ་པའོ། །དེ་ལ་ལུས་ཀྱི་སྡོམ་པ་ནི་ལྟེ་བ་ན་ཨ་མེ་རླུང་
འདྲེས་པའི་རང་བཞིན་ཐ་མལ་ཙམ་ན་ཁ་དོག་སེར་པོ། རྣལ་འབྱོར་པས་བསྒོམས་
པས་དམར་པོར་འགྱུར་བ་དེའི་རང་བཞིན་ཡིན་པར་བཤད་པས་ལུས་ཀྱི་སྡོམ་
པའོ། །སེམས་ཀྱི་སྡོམ་པ་ནི་དེ་ཐམས་ཅད་སེམས་ཀྱི་སྣང་བ་ལས་ཤར་བ་སྟེ་དེ་
གཉིས་ཀྱང་དངོས་པོ་ཐ་དད་མ་ཡིན་དེ་ཐབས་ཀུན་རྫོབ་ཙམ་དུ་སེམས་ཀྱི་སྣང་བ་
སྒྱུ་མ་ལྟ་བུ་ཡིན་ལ། དོན་དམ་རང་བཞིན་མེད་པའི་ཤེས་རབ་སྟེ་དེ་གཉིས་གཉིས་
སུ་མེད་པར་རོ་གཅིག་པ་ནི་མཆོག་གི་སྡོམ་པ་ཞེས་བྱའོ། །དེ་བས་ན་ལུས་ཀྱི་སྡོམ་
24 4 གདངས9



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པ་ཨ་ཕྱེད་པ་ཡིན་ལ་སེམས་ཀྱི་སྡོམ་པ་གཉིས་སུ་མེད་པའི་ཡེ་ཤེས་སོ། །ཨཱ་ལི་
ཞེས་པ་ལ་སོགས་པས་བསྡམ་བྱ་རྒྱ་ཆེན་པོའི་ཆོས་ཨཱ་ལི་གཡོན་གྱི་རྩ་ཀཱ་ལི་
གཡས་ ཀྱི་རྩ། ཟླ་བ་དཀར་པོའི་ཆ། ཉི་མ་དམར་པོའི་ཆ། ཤེས་རབ་བུད་མེད་
ཐབས་སྐྱེས་བུའོ། །
ཆོས་ནི་ འཁོར་ ལོ་ན་ཆོས་ ཀྱི་འཁོར་ལོ། སྐུ་ནི་ཆོས་སྐུ། དེ་བཞིན་དུ་
ལོངས་སྤྱོད་ནི་ལོངས་སྤྱོད་ཀྱི་འཁོར་ལོའམ། ལོངས་སྐུ་སྟེ་རོ་དྲུག་ལ་ལོངས་སྤྱོད་
པས་སོ། །སྤྲུལ་པ་ནི་སྤྲུལ་པའི་འཁོར་ལོའམ་སྤྲུལ་པའི་སྐུ་སྟེ་ཐམས་ཅད་དེ་ལས་
སྤྲུལ་པས་སོ། །དེ་རྣམས་དབྱེར་མེད་པ་ནི་འཁོར་ལོ་ན་བདེ་བ་ཆེན་པོ་འཁོར་ལོ་
སྐུ་ན་བདེ་བ་ཆེན་པོའི་སྐུ་ཡིན་དེ་བདེ་བའི་རོས་གང་བས་སོ། །སྐུ་ནི་སྤྲུལ་པ་ནི་
རྟེན་བྱེད་པས་སྐུའོ། །ལོངས་སྤྱོད་ནི་རོ་དྲུག་གིས་གསལ་བས་གསུངས། ཆོས་
འཁོར་སེམས་རིག་པ་གནས་པ་ཐུགས། བདེ་ཆེན་དབྱེར་མེད་དོ། །ཨེ་ཝཾ་ཞེས་ལ་
སོགས་པ་ནི་ཡིག་འབྲུ་དང་འཁོར་ལོ་དང་འབྱུང་པ་དང་ལྷ་མོ་བཞི་བཞིར་བརྩི་སྟེ།
ཨེ་ནི་ཡི་གེའོ
། །འཁོར་ལོ་ནི་ལྟེ་བ་སྤྲུལ་པའི་འཁོར་ལོའོ
། །འབྱུང་བ་སའི་ཁམས།
ལྷ་མོ་དེ་རྣམ་པར་དག་པ་སངས་རྒྱས་སྤྱན་ནོ། །ཝཾ་ལ་སོགས་པའི་དོན་ཡང་དེ་
བཞིན་དུ་སྦྱར་རོ། །
དེ་ཡང་རླུང་སེམས་འདྲེས་པའི་ཨ་ཕྱེད་པ་ཆགས་ཏེ་དེ་ལས་ལུས་སུ་གྲུབ་
པ་ནི་འཁོར་ལོ་བཞིའི་ངོ་བོ་གྲུབ་པ་ཡིན་ལ་དེ་ཡང་འབྱུང་བ་བཞིའི་རང་བཞིན་སྟེ་
དེ་བཞི་རྣམ་པར་དག་པ་ལྷ་མོ་བཞིའི་ངོ་བོར་གྲུབ་ཅེས་པའོ། །པད་མའི་འདབ་མ་
དྲུག་ཅུ་རྩ་བཞི་ཞེས་པ་ལ་སོགས་པ་ནི་རྩ་རང་གི་ངོ་བོ་བརྒྱད་ལས་མེད་ཀྱང་རྩའི་
འདབ་མའི་འབར་འབུར་དང་ཀྱག་ཀྱོག་བགྲངས་པ་ཡིན་ལ་དབྱུག་གུ་དྲུག་ཅུ་རྩ་
244 --50



ཀྱེ་རྡོར་རྒྱུད་བཤད།
བཞི་དག་པའོ། །དེ་ལྟར་ཐུན་བརྒྱད་དང་། འཕོ་བ་བཅུ་དྲུག་དང་
། ཆུ་ཚོད་སུམ་ཅུ་
རྩ་གཉིས་དག་པ་སྙིང་གའི་རྩ་བརྒྱད་ལ་སོགས་པར་ཤེས་པར་བྱའོ། །འཁོར་ལོའི་
གྲངས་ཀྱི་རིམ་པ་ཞེས་པ་ལ་སོགས་པ་ནི་ཤེས་བྱ་ཤེས་པར་བྱེད་པའི་ཐབས་དང་
།
འབྲས་བུ་སྐྱེ་བའི་རིམ་པ་མདོར་བསྟན་པ་སྟེ། སྐད་ཅིག་ནི་ཁ་ཕྱིར་ལྟས་ཀྱི་རྣམ་
པར་རྟོག་པ་སྟེ་ཡེ་ཤེས་སྐྱེ་བའི་དུས་བྱ་བ་རྫོགས་པའི་སྐད་ཅིག་མའོ། །སྐད་ཅིག་
མ་བཞིའི་མིང་གི་དོན་ནི་བརྟག་པ་འོག་མར་ཤེས་པར་བྱའོ། །
འཕགས་པའི་བདེན་པ་བཞི་ནི་ཞེས་པ་ལ་སོགས་པ་ཕྱིའི་ཆོས་རྒྱ་ཆེན་པོ་
ནང་དུ་འཁོར་ལོ་བཞི་ལ་འདུས་པར་སྟོན་པ་སྟེ། སྡུག་བསྔལ་ནི་སྒོ་གཉིས་ལ་
བརྟེན་ནས་བྱང་ཆུབ་ཀྱི་སེམས་འབེབས་པའི་དུས་ཙམ་ན་རླུང་བརྡེག་པ་ལ་སོགས་
པ་སྡུག་བསྔལ་གྱི་རྩོལ་བ་དང་བཅས་པའི་དུས་སོ། །ཀུན་འབྱུང་ནི་བྱང་ཆུབ་ཀྱི་
སེམས་འབབ་པའི་དུས་སོ། །འགོག་པ་ནི་རླུང་འགག་པས་རྣམ་རྟོག་འགག་པའི་
དུས་སོ། །ལམ་གྱི་བདེ་བའི་ཡེ་ཤེས་མྱོང་བས་ལམ་སྟེ་དེ་ལྟར་ན་ཉན་ཐོས་ཀྱི་
གཞུང་ལས་གྲགས་པའི་ཆོས་ནང་དུ་འདུས་པར་བསྟན་པའོ། །དེ་ཁོ་ན་ཉིད་བཞི་
ནི་ཤེས་བྱ་ཇི་ལྟར་གནས་པའི་ཚུལ་བཤད་པ་སྟེ། བདག་ཉིད་ལྷར་བསྒོམས་སྟེ་
དེའི་ངོ་བོ་བདེ་སྟོང་དུ་འདུག་པས་བདག་གི་དེ་ཁོ་ན་ཉིད་དོ། །སྔགས་ཀྱི་ཁོ་ན་
ཉིད་ནི་བདེ་སྟོང་ཉིད་ཤེས་ཞིང་སྐྱོབ་པས་སོ། །ལྷའི་དེ་ཁོ་ན་ཉིད་ནི་བདེ་སྟོང་ཉིད་
ལུས་ལས་བྱུང་བས་སོ། །ཡེ་ཤེས་ཀྱི་དེ་ཁོ་ན་ཉིད་ནི་དེ་ཁོ་ན་ཉིད་གོ་བས་སོ། །
དགའ་བ་བཞི་ནི་སྐད་ཅིག་གི་དུས་ཁ་ནང་ལྟས་རྟོག་པ་དང་བྲལ་ཞིང་མ་འཁྲུལ་
པའི་ཉམས་མྱོང་དགའ་བ་བཞི་གོ་རིམ་ལྟར་རོ། །སྡེ་པ་བཞི་ནི་འཁོར་ལོ་བཞི་ལ་
གཞག་སྟེ་རྒྱུ་མཚན་འོག་ནས་འཆད་དོ། །ཟླ་བ་དང་ཉི་མ་ཞེས་པ་ལ་སོགས་པས་
244 ཡ51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཐུན་མོང་གི་རྣམ་པར་གཞག་པ་བསྟན་དེ་རླུང་གི་རྣལ་འབྱོར་རོ། །དེ་ལ་ཟླ་བ་ནི་
གཡོན་གྱི་རླུང་ངོ༌
། །ཉི་མ་ནི་གཡས་ཀྱི་རླུང་ངོ༌
། །ཨཱ་ལི་ནི་གཡས་པ་ཐབས་
རྩའི་ནང་ནས་རྒྱུ་བའི་ཤེས་རབ་ཀྱི་རླུང་ངོ༌
། །ཀཱ་ལི་ནི་གཡོན་པ་ཤེས་རབ་ཀྱི་རྩའི་
ནང་ནས་རྒྱུ་བའི་ཐབས་ཀྱི་རླུང་ངོ༌། །
འཕོ་བ་བཅུ་དྲུག་ཅེས་པ་ལ་སོགས་པ་ནི་ཕྱིའི་རྩིས་དང་ནང་གི་རྩིས་དང་
།
ཕྱིའི་རྩིས་ནི་ཉིན་མཚན་མཉམ་པའམ་མི་མཉམ་ཡང་རུང་སྟེ། ཞག་ཅིག་ལ་མེལ་
ཐུན་བརྒྱད། ཐུན་རེ་ལ་མེལ་ཚེའི་འཕོ་བ་གཉིས་གཉིས་ཡོད་པས་བཅུ་དྲུག །
འཕོ་བའི་ཚད་ཆུ་ཚོད་ཀྱིས་འཛིན་པས་གང་བའི་ཆུ་ཚོད་གཉིས་གཉིས་ཡོད་པས་
སུམ་ཅུ་རྩ་གཉིས། ཆུ་ཚོད་རེ་རེ་ལ་དབྱུག་གུ་གཉིས་གཉིས་མཚམས་སུ་རུང་བས་
དྲུག་ཅུ་རྩ་བཞིའོ། །ནང་གི་རྩིས་ལ་སྣ་བུག་གཡས་གཡོན་དུ་རླུང་འཕོ་བ་བཅུ་དྲུག །
འཕོ་བ་རེ་རེ་ལ་རླུང་སྣའི་བུ་གའི་སྟེང་དང་འོག་དང་ལོགས་དང་ཐད་ཀ་ནས་རྒྱུ་བ་
བཞི་བཞི་ཡོད་པས་དྲུག་ཅུ་རྩ་བཞི། འཕོ་བ་རེ་རེ་ལ་འབྱུང་བ་བཞིའི་བྱེ་བྲག་གིས་
ཕན་པའི་ལས་དང་གནོད་པའི་ལས་གྲུབ་པའི་དུས་གཉིས་གཉིས་ཡོད་པས་ཆུ་
ཚོད་སུམ་ཅུ་རྩ་གཉིས། ཐུན་བཞི་ནི་ཉིན་མཚན་གང་རུང་ཞིག་གི་དབང་དུ་བྱས་པ་
སྟེ་འཕོ་བ་གཉིས་ལ་ཐུན་ཅིག་ གོ །ལྟེ་བར་གཏུམ་མོ་ཞེས་ པ་ སོགས་ པ་ལམ་
རྫོགས་པའི་རིམ་པའི་བསྒོམ་ཐབས་བསྟན་ཏེ། རྩ་ལ་བརྟེན་པ་ལ་གསུམ་ལས་
འཁོར་ལོ་ཞིག་ལ་བརྟེན་པ་ལྟར་ན་ལྟེ་བ་ནི་གནས་ཏེ་རྩ་མདུད་གྲུ་གསུམ་མོ། །
གཏུམ་མོ་ནི་དེ་ན་གནས་པའི་ཨ་ཕྱེད་པ་མེ་རླུང་གི་རང་བཞིན་ནོ། །འབར་བ་ནི་
ཡེ་ཤེས་ཀྱི་མེ་འབར་བའོ།
དེ་ ཡང་ ཤེས་པ་ལྟེ་བའི་ ཨ་ ཕྱེད་ པ་ལ་གཏད་ནས་ སྟེང་འོག་གི་རླུང་
244 -52



ཀྱེ་རྡོར་རྒྱུད་བཤད།
བསྡིགས་པས་ལས་ཀྱི་རླུང་ལས་མེ་འབར་ནས་ཨ་ཕྱེད་པ་ལས་ཡེ་ཤེས་ཀྱི་མེ་
འབར་ཏེ་འོད་ཟེར་གྱེན་དུ་གཤེགས་པ་ནི་ལམ་མོ། །དེའི་དུས་སུ་ཕུང་པོ་ལྔའི་རྟོག་
པ་འགགས་པ་ནི་དེ་བཞིན་གཤེགས་པ་ལྔ་བསྲེགས་སོ། །འབྱུང་བ་བཞིའི་རྟོག་པ་
འགགས་པས་སྤྱན་ལ་སོགས་པ་ཡང་བསྲེགས་སོ། །ཧཱུྃ་ལས་རི་བོང་འཛག་པ་ནི་
ཧཾ་ལས་བྱང་ཆུབ་ཀྱི་སེམས་རང་ཤུགས་ཀྱིས་འཛག་པས་སྐད་ཅིག་བཞིའི་དུས་སུ་
དགའ་བ་བཞི་སྐྱེས་པ་ནི་འབྲས་བུ་སྐྱེ་བའི་རིམ་པའོ། །དཔལ་ནཱ་རོ་བས་འདི་ལ་
བརྟེན་ཏེ་དངོས་གྲུབ་ཐོབ་པ་ཡིན་གསུང་ངོ༌། །འཁོར་ལོ་གཉིས་ལྟར་ན་ལྟེ་བར་
གཏུམ་མོ་སྔར་དང་འདྲ་ལ། རྩ་དབུ་མའི་མར་སྣ་ཨོཾ་ལ་ཟུག་ཅིང་ཡར་སྣ་ཧཾ་ལ་
ཟུག་ལ། དེའི་གཡས་གཡོན་ན་ཡར་ལ་རོ་མ་དང་རྐྱང་མ་གཉིས་ཧཱུྃ་གི་མདུད་པའི་
ཚུལ་དུ་གནས་པའི་གཡས་ཀྱི་རྩའི་ནང་ན་བྱང་སེམས་དམར་བའི་ཆ་ ཨཱ་ལིའི་
གཟུགས་ཀྱིས་རྒྱུ་ལ་གཡོན་པའི་ནང་ན་མར་བྱང་སེམས་དཀར་བའི་ཆ་ཀཱ་ལིའི་
གཟུགས་ཀྱིས་རྒྱུ་བའོ། །
དེ་ལྟར་བསམ་ནས་ཨ་ཕྱེད་པ་ལ་ཤེས་པ་གཏད་ནས་བསྒོམས་པས་ལས་
ཀྱི་རླུང་གིས་ལས་ཀྱི་མེ་སྦར། གཏུམ་མོའི་ཨ་དྲོས་པ་ལས་ཡེ་ཤེས་ཀྱི་མེ་གྱེན་དུ་
གཤེགས་པས་ཧཾ་བཞུ་ནས་བདུད་རྩིའི་རྒྱུན་བབས་ཏེ་ཨ་ལ་ཐིམ་པ་ནི་ལམ་མོ། །
དེ་བཞིན་གཤེགས་པ་ལ་སོགས་པ་ནི་འབྲས་བུ་སྐྱེ་བའི་རིམ་པ་སྟེ་སྔར་བསྟན་པ་
བཞིན་ནོ། །འཁོར་ལོ་བཞི་ལ་བརྟེན་པ་ལྟར་ན་ལྟེ་བར་གཏུམ་མོ་ནི་སྤྲུལ་པའི་
འཁོར་ལོའི་ཨའོ། །འབར་བ་ནི་ལས་ཀྱི་རླུང་གིས་ལས་ཀྱི་མེ་སྦར་ཏེ་ཨ་ལས་འོད་
ཟེར་བྱུང་ནས་ལྟེ་བའི་ཨ་ཀ་ཙ་ཌ་ཏ་པ་ཡ་ཤ་བསྲེག་པའོ། །དེ་བཞིན་གཤེགས་པ་
ལྔ་བསྲེགས་ནི་སྙིང་གའི་ས་བོན་ལྔ་བསྲེག་པའོ། །སྤྱན་ལ་སོགས་པ་ཡང་བསྲེགས་
244-53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མཚམས་ཀྱི་ལཾ་མཾ་ཐཾ་ཏཾ་བསྲེག་པའོ། །དེ་ནས་ཡར་སོང་ནས་ལོངས་སྤྱོད་ཀྱི་
འཁོར་ལོའི་ཨ་ཐུང་བརྒྱད་བསྲེག་ཏེ་ལམ་མོ། །ཧཱུྃ་ལས་རི་བོང་འཛག་ནི་འབྲས་བུ་
སྐྱེ་བའི་རིམ་པ་སྟེ་ཧཾ་ལས་བྱང་ཆུབ་ཀྱི་སེམས་བདེ་བ་ཆེན་པོའི་རོས་གང་བ་
བབས་ནས་འཁོར་ལོ་བཞིའི་ཡིག་འབྲུ་བསྲེགས་པ་རྣམས་རིམ་པ་བཞིན་དུ་
གསོས་ནས་དགའ་བ་བཞི་སྐྱེ་བའོ། །རླུང་ལ་བརྟེན་པ་ལྟར་ན་ལྟེ་བ་ནི་གནས་ཏེ་
རྩ་གང་ན་གནས་པའི་ས་ན་རླུང་གནས་པས་སོ། །གཏུམ་མོ་ནི་རླུང་ངོ༌
། །དེ་ལ་
ཤེས་པ་བསྡུས་ཏེ་གཏད་པོས་བདེ་བ་སྐྱེ་བ་ནི་འབར་བ་སྟེ་ལམ་མོ། །
དེ་ལ་གཉིས་སུ་མེད་པའི་བདེ་བ་སྐྱེས་པས་ཕུང་པོ་ལྔ་དང་འབྱུང་བ་བཞིའི་
རྟོག་
་པ་འགགས་པ་ནི་དེ་བཞིན་གཤེགས་པ་ལ་སོགས་པ་སྟེ་འབྲས་བུའོ། །བྱང་
ཆུབ་སེམས་ལ་བརྟེན་པ་ལ་གཉིས་ལས། འོག་སྒོ་ལྟར་ན་ལྟེ་བ་ནི་གནས་ཏེ་ཕྱག་
རྒྱ་མའི་པད་མའོ། །གཏུམ་མོ་ནི་ཨས་པད་མ་བསྐྱེད་པ་དང་ཕཊ་ཀྱིས་རྡོ་རྗེའི་བུ་
ག་དགག་པའོ། །འབར་བ་ནི་གཉིས་དྲུད་པ་ལས་བདེ་བ་སྐྱེ་བ་སྟེ་ལམ་མོ། །དེ་ལྟ་
བུའི་བདེ་བ་སྐྱེས་པས་ཕུང་པོ་ལྔ་དང་འབྱུང་བ་བཞིའི་རྟོག་པ་འགགས་པས་དེ་
བཞིན་གཤེགས་པ་ལྔ་ཞེས་པ་ལ་སོགས་པ་སྟེ་འབྲས་བུའོ། །སྟེང་སྒོ་ལ་བརྟེན་པ་
ལྟར་ན་རྒྱལ་མཚན་མཚོན་བསྣུན་དང་སྦྱར་ན་ལྟེ་བ་ནི་གནས་ཏེ་གསང་བའི་ནོར་
བུའོ། །གཏུམ་མོ་ནི་ ཕཊ་ དོ། །འབར་བ་ནི་དེ་ལས་འོད་ཟེར་བྱུང་སྟེ་ཀླུ་དབང་
འཁྱིལ་པ་བཞུ་ནས་དྷུ་ཏཱིའི་ནང་ན་ཡར་ཞུགས་ཏེ་ཧཾ་བཞུ་བ་ནི་ལམ་མོ། །དེ་བཞིན་
གཤེགས་པ་ཞེས་པ་ལ་སོགས་པ་ནི་དགའ་བ་བཞིའི་ཚུལ་དུ་སྐྱེས་པས་ཕུང་པོ་དང་
འབྱུང་བ་བཞིའི་རྟོག་པ་དགག་པ་སྟེ་འབྲས་བུའོ། །དེས་མཚོན་ནས་གཞན་ཡང་
ཤེས་པར་བྱའོ། །བསམ་མི་ཁྱབ་ལྟར་ན་ལྟེ་བ་ནི་གནས་ཏེ་སྒོམ་པ་ཡུལ་གྱི་གནད་
244-54



ཀྱེ་རྡོར་རྒྱུད་བཤད།
གཉུག་མའི་དབང་པོའི་ནང་ངོ་
། གཏུམ་མོ་ནི་དབང་གསུམ་པའི་ཡེ་ཤེས་སོ། །
འབར་བ་ནི་དབང་གི་ཡེ་ཤེས་དེ་ཉིད་འབར་བ་སྟེ་ལམ་མོ། །དེ་ཉིད་ལམ་དུ་
བསླང་ནས་བསྒོམས་པས་ཕུང་པོ་ལྔ་དང་འབྱུང་པ་བཞིའི་རྟོག་པ་དགག་པ་ནི་
འབྲས་བུ་སྐྱེ་བའི་རིམ་པའོ། །དེ་ཉིད་ལ་འདེབས་པས་ན་ཕྱག་རྒྱ་སྟེ་ཡེ་ཤེས་དེས་
དངོས་པོ་ཀུན་ལ་རྒྱས་འདེབས་པའོ། །ཆེན་པོ་ནི་ཡེ་ཤེས་དེའི་གོང་ན་མེད་པས་
སོ། །བསམ་གྱིས་མི་ཁྱབ་པ་ནི་ཡེ་ཤེས་དེ་ཤེས་བརྗོད་གཉིས་ཀྱི་ཡུལ་ལས་འདས་
པའི་ཕྱིར་རོ། །བསྲེགས་པས་ཧཱུྃ་ལས་རི་བོང་འཛག་ནི་དབང་གི་ཡེ་ཤེས་བསམ་
མི་ཁྱབ་དེས་རྟོག་པ་ཐམས་ཅད་བཅོམ་ཞིང་བསྲེགས་པའི་སྒོ་ནས་གཉིས་སུ་མེད་
པའི་ཡེ་ཤེས་བདུད་རྩིའི་རང་བཞིན་རྟོགས་པའོ་ཞེས་རླུང་ལ་སོགས་པ་ལའང་
བཤད་པ་སྦྱོར་ཏེ་དཔྱད་དོ། །རྡོ་རྗེ་ནི་སྐྱེ་མེད་ཀྱི་ཡེ་ཤེས་ཡིན་ལ་དེས་མཛེས་པས་
རིགས་ཞེས་བྱ་ཞིང་
། དེའི་གཞུང་ལ་སྐྱོང་བའི་དོན་གྱིས་ན་ལེའུ་ཞེས་བྱའོ། །ལེའུ་
དང་པོ་བཤད་ཟིན་ནོ།། །།
ལེའུ་དང་པོས་གླེང་གཞི་རྒྱས་པར་བཤད་པའི་ཚུལ་གྱིས་དངོས་པོའི་
གནས་ལུགས་ལ་སོགས་པ་གསུམ་མདོར་བསྟན་ནས་འདི་མན་ཆད་ཀྱིས་རྒྱས་
པར་འཆད་དོ། །དེ་ལ་ལེའུ་འདིས་དངོས་པོའི་གནས་ལུགས་གཏན་ལ་དབབ་པ་
ལས་ཤེས་བྱ་ཤེས་པར་བྱེད་པའི་ཐབས་དབང་གི་ཡེ་ཤེས་བཤད་པ་ལ་སའི་ཆོ་ག་
ལ་སོགས་པ་དང་འབྲེལ། ལམ་གྱི་རིམ་པ་ལས་བསྐྱེད་པའི་རིམ་པའི་ས་བོན་དང་
སྙིང་པོ་བསྐུལ་བ་དང་འབྲེལ། རྫོགས་རིམ་ལ་གཏུམ་མོའི་ས་བོན་དགོད་པ་དང་
འབྲེལ། འབྲས་བུ་སྐྱེ་བའི་རིམ་པ་ལས་ཚོགས་དང་འབྲེལ་བའི་དབང་དུ་བྱས་
ནས་ལེའུ་བསྟན་ཏོ། །སྔགས་ཞེས་པ་དོན་གྱི་སྔགས་བདེ་སྟོང་གཉིས་སུ་མེད་པ་དེ་
www
244 -55



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཤེས་ཞིང་སྐྱོབ་པས་སོ། །བརྡའི་སྔགས་ཨཱ་ལི་ཀཱ་ལི་འདུས་པའོ། །དེའི་གཞུང་དེ་
ཡང་སྐྱོང་བས་ན་ལེའུ་འོ། །ཨོཾ་ཨ་ཀ་རོ་ཞེས་པ་ལ་སོགས་པ་ནི་ཐུན་མཚམས་ལ་
སོགས་པར་ལས་ཚོགས་ལ་སོགས་པ་བསྒྲུབ་པའི་ཕྱིར་གཏོར་མ་གཏང་བ་
སྟེ།
བསྡུས་པ་འདིས་ཆོ་ག་རྒྱས་པར་བྱེད་ན་འཁོར་ལོ་གསུམ་གྱི་སྔགས་ཀྱི་དོན་འོག་
ནས་སྟོན་ནོ། །འབྱུང་པོ་ནི་ལས་དང་ཉོན་མོངས་པ་ལས་བྱུང་བས་སོ། །གཞན་ལ་
རྒྱས་པར་སྟེར་བས་ཚིམ་པར་བྱེད་པས་གཏོར་མའོ། །ཧཱུཾ་ལ་སོགས་པ་ནི་ཧེ་རུ་ཀ་
ལྔའི་ས་བོན་ཡིན་པས་བསྐྱེད་རིམ་དང་འབྲེལ་ལ་དེ་ཉིད་ཨོཾ་ཨ་ཧཱུྃ་གིས་བྱིན་གྱིས་
བརླབ་ན་སྙིང་པོ་བསྐུལ་བར་ཡང་འབྲེལ་ཏེ་སྐུ་གསུང་ཐུགས་སྐུལ་བར་བྱེད་པས་
བསྐྱེད་རིམ་དང་འབྲེལ་ལོ། །
སྔགས་བྱིན་གྱིས་བརླབས་པ་རྣམས་བྱིན་གྱིས་བརླབས་པ་དེས་ཆོག །
བྱིན་གྱིས་མ་བརླབས་པ་རྣམས་འབྲུ་གསུམ་དང་འདི་བཞིན་དུ་འབྲེལ་ལ་
གྱིས་བརླབ་པོ། །གྲོང་ཁྱེར་དཀྲུག་པ་ནི་ནང་གི་གྲོང་ཁྱེར་དཀྲུག་པ་ནི་ལྟེ་བ་སྤྲུལ་
པའི་འཁོར་ལོའི་རྩིབས་བརྒྱད་ལ་དགོད་དེ་ལམ་གྱི་རིམ་པ་ལས་རྫོགས་པའི་རིམ་
པ་དང་འབྲེལ་ལོ། །ཕྱིའི་གྲོང་ཁྱེར་དཀྲུག་པ་ནི་བསྐྱེད་པའི་རིམ་པ་ལ་བརྟན་པ་
ཐོབ་པས་བཟླས་པ་འབུམ་བྱས་ལ་དུག་གིས་ལག་པ་ལ་འཁོར་ལོ་རྩིབས་བརྒྱད་
པ་བྲིས་ཏེ་ལྟེ་བ་ལ་ཧཱུཾ་ཆེ་གེ་མོའི་གྲོང་ཁྱེར་སྤྲོད་པར་གྱུར་ཅིག་བ་སྭཱ་ཧཱ། ཞེས་པ་
བྲི། རྩིབས་བརྒྱད་ལ་ ཨ་ཀ་ཙ་ཊ་ཏ་པ་ཡ་ཤ་བྲི། དེ་གྲོང་ཁྱེར་ལ་གཡབ་ཅིང་
སྔགས་བཟླས་པས་གཞན་དག་གི་སེམས་གཡོ་བར་བྱེད་པས་གྲོང་ཁྱེར་སྐྱོད་པས་
ཏེ་འབྲས་བུ་སྐྱེ་བའི་ རིམ་པ་ལས་ལས་ཚོགས་སུ་བསྡུའོ། །ཨ་ ཨཱ་ ཞེས་པ་ལ་
སོགས་པ་ནི་མཚོན་བྱ་སྟོང་པ་ཉིད་བཅོ་ལྔའི་རང་བཞིན་དུ་ས་བོན་དང་ལྷ་མོ་
244 -56



ཀྱེ་རྡོར་རྒྱུད་བཤད།
གཉིས་ཀ་མཐུན་པས་ས་བོན་གྱི་སྔགས་ཏེ་ལམ་གྱི་རིམ་པ་ལས་བསྐྱེད་རིམ་དང་
འབྲེལ་ལོ། །རྫོགས་རིམ་ལ་ལོངས་སྤྱོད་ཀྱི་འཁོར་ལོར་ཨ་ཐུང་བརྒྱད་དགོད་པ་
དང་ རོ་མའི་ནང་དུ་ཨཱ་ལི་དམར་པོ་བསྒོམ་པ་དང་འབྲེལ་ལོ། །ཏྲེ་ལོག་ཀྱ་ལ་
སོགས་པ་ནི་སྐུ་གསུང་ཐུགས་ཡོན་ཏན་འཕྲིན་ལས་སྐུལ་བར་སྔགས་ཏེ་སྙིང་པོ་
སྐུལ་བ་དང་འབྲེལ་ལོ། །ཨོཾ་ཨ་ཧཱུཾ་ནི་ལམ་བསྐྱེད་རིམ་དང་འབྲེལ་དེ་སྐུ་གསུང་
ཐུགས་བྱིན་གྱིས་བརློབ་པ་དང་
། རྗེས་ཆགས་ཀྱི་དུས་སུ་རྡོ་རྗེ་དང་པད་མ་བྱིན་
གྱིས་རློབ་
པ་དང་འབྲེལ། རྫོགས་རིམ་འོག་སྒོ་ལ་བརྟེན་པ་དང་འབྲེལ་གསུངས་
སོ། །ཨོཾ་རཀ་ཞེས་པ་ལ་སོགས་པ་དབང་བསྐུར་བ་དང་འབྲེལ་དེ་ས་སྦྱང་གི་དུས་
སུ་རཾ་ལས་ཉི་མའི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་གིས་མཚན་པ་
ལས་རྡོ་རྗེ་རྒྱ་གྲམ་སྤྲོས་པས་རྡོ་རྗེའི་ས་གཞིར་བསམ་ཞིང་བཟླས་པས་བྱའོ། །
ལམ་བསྐྱེད་པའི་རིམ་པ་ལ་བསྲུང་པའི་འཁོར་ལོ་དང་ཡང་སྦྲེལ་ལོ། །
ཨོཾ་ཧཱུྃ་སྭཱ་ཧཱ་ཞེས་པ་ལ་སོགས་པ་ནི་རྣལ་འབྱོར་མ་རྡོ་རྗེ་མ་དང་
། དཀར་མོ་
དང༌། ཆུའི་རྣལ་འབྱོར་མ་དང་
། རྡོ་རྗེ་མཁའ་འགྲོ་མ་དང་། བདག་མེད་མ་དང་
།
ས་སྤྱོད་མ་དང་
། མཁའ་སྤྱོད་མའི་སྒོ་ནས་ལས་བདུན་བསྒྲུབ་པ་སྟེ། བསྐྱེད་པའི་
རིམ་པ་ལ་བརྟེན་ཐོབ་པས་རང་གི་ལྷའི་ང་རྒྱལ་གྱིས་བཟླས་པ་འབུམ་བྱས་ལ།
ལས་སྦྱོར་གྱི་དུས་སུ་རང་གི་རྣལ་འབྱོར་མའི་ང་རྒྱལ་གྱིས་ལེའུ་བཅུ་གཅིག་པ་ནས་
འབྱུང་བའི་ལྟ་སྟངས་བཞི་དང་དབུགས་བཞི་དང་ཉམས་སད་པའི་གནས་བཞི་དང་
བསྟུན་ལ་རང་རང་གི་སྔགས་མཐའ་རྟེན་བསྐུལ་ཚིག་དང་བཟླས་སོ། །
དེ་ཡང་རེངས་པའི་ལྟ་སྟངས་ཀྱིས་མངོན་སྤྱོད་དང་གསོད་པ་གསུམ་བྱ།
དབབ་པའི་ལྟ་སྟངས་ཀྱིས་བསྐྲད་པ་དང་སྡང་བ་གཉིས་བྱ། དབང་གི་ལྟ་སྟངས་
244-57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཀྱིས་དགུག་པ་དང་གཉིས་བྱ་སྟེ་ཆོ་ག་འོག་ནས་སྟོན་ནོ། །ཀུ་རུ་ཀུ་ལླེའི་སྔགས་ནི་
འདིས་ཀྱང་ལས་དེ་དག་འགྲུབ་ཅེས་སྟོན་པ་སྟེ་ལེའུ་བཅུ་གཅིག་པར་སྒྲུབ་ཐབས་
སྟོན་ནོ། །ཆར་དབབ་པ་ནི་བསྐྱེད་པའི་རིམ་པ་ལ་བརྟན་པ་ཐོབ་པས་ཨཥྛ་ལ་
བསྙེན་པ་འབུམ་བྱ། ཆར་སྔགས་ལ་བཟླས་པ་ཁྲི་བྱས་ལ་ལས་སྦྱོར་གྱི་དུས་སུ་ཆུ་
ཕར་འགྲམ་ཚུར་འགྲམ་གྱི་ས་དང་
། སའི་ སིལ་དང་། བའི་རྣམ་པ་ལྔས་མཐའ་
ཡས་ཀྱི་གཟུགས་བརྙན་སྟོད་སྦྲུལ་མགོའི་གདེངས་ཀ་བདུན་དང་ལྡན་པའི་སྐྱེས་
པའི་གཟུགས། སྨད་སྦྲུལ་དུ་འདུག་པ་ལག་པ་ཐལ་མོ་སྦྱར་ནས་བུམ་པ་ཐོགས་
བྱས་ལ། ཨ་ཕུ་ཞེས་པས་སྙིང་གར་ཨ་བསམས་ལ་དེའི་འོད་ཀྱིས་སྟོང་པར་བྱ།
ཕུ་ལས་དེར་བསྐྱེད་བཀུག་སྟེ་བསྟིམས་ལ་བདུད་རྩི་ལྔ་ནི་མངར་གསུམ་དང་འོ་མ་
དང་མར་གསུང་ངོ༌། །
བླུགས་པ་ནི་དངོས་སུའོ། །ཀླུ་འདུག་པར་བྱེད་པ་ནི་སྔོན་མཁན་པ་འདྲ་བ་
ཡོད་དོ། །གླང་པོ་ཆེའི་ཆང་ནི་གླང་མོ་ལ་ཞུགས་པའི་གཟི་ཁུད་ཀྱི་རྡུལ་ལོ། །དེ་
མེད་ན་རྟ་རྒོད་མ་ལ་ཞུགས་པའི་རྡུལ་ལོ། །གཞོན་ནུ་མ་ནི་འདོད་པས་མ་གོས་
པའོ། །ནག་པོ་ནི་ཁ་དོག་གོ །རླུང་མཚམས་ནི་དཀྱིལ་འཁོར་གྱིའོ། །རྫིང་བུ་ནི་
སྔར་མེད་ན་ཀླུ་གནས་པའི་ས་ནས་ཆུ་བླངས་ལ་དེས་དགང་ངོ༌
། །དེར་གཞག་ནི་
ཁྲིའུ་ལ་སོགས་པའི་སྟེང་དུ་ཁམ་ཕོར་གཞག་པའོ། །དེའི་འགྲམ་ནི་མེ་མཚམས་སུ་
ས་ཆོག་དང་སྟ་གོན་ཙམ་བྱས་ལ། དཀྱིལ་འཁོར་བཞེངས་ཞེས་པ་ཀླུ་བརྒྱད་ཀྱི་
དཀྱིལ་འཁོར་གསུངས་ཏེ་ པད་མ་འདབ་བརྒྱད་སྒོ་བཞི་སྦྲུལ་ མགོས་ བྱས་པ་
འཇུག་མ་ཟུར་དུ་འདུད་བྲི། འདབ་མ་ལ་ཀླུ་ཆེན་པོ་བརྒྱད་ཀྱི་གཟུགས་བརྙན་
བག་ཟན་ལ་བྱས་ལ་མགོ་བོ་ལྟེ་བ་ལ་གནས་པ་མཇུག་མ་པད་མའི་འདབ་མ་ལ་
244 --58



ཀྱེ་རྡོར་རྒྱུད་བཤད།
དགོད། སྒོ་བཞིར་ཀླུ་བརྒྱད་རོ་སྟོད་སྐྱེས་པའི་གཟུགས་སྦྲུལ་གྱི་གདེངས་ཀ་དང་
བཅས་པ། རོ་སྨད་སྦྲུལ་དུ་འདུག་པ་དགོད། དེ་རྣམས་ཀྱི་སྟེང་དུ་བྱ་ཁྱུང་
། དེའི་
སྟེང་དུ་ཁྲོ་བོ་སྟོབས་པོ་ཆེ། དེའི་སྟེང་དུ་ཧེ་བཛྲའི་ཙ་ཀ་ལི་གཞག་གོ །
དེ་ནས་གནས་བརྒྱན་པའི་སྒོ་ནས་དཀྱིལ་འཁོར་བསྒྲུབ་པ་དང་
། ཡེ་ཤེས་
ཀྱི་ལྷ་བསྒྲུབ་པ་དང༌
། ལྷག་པའི་ལྷར་བསྒྲུབ་པ་གསུམ་གཞན་དང་མཐུན་པར་
བྱའོ། །དེ་ནས་རང་ཧེ་བཛྲའི་ང་རྒྱལ་གྱིས་ཀླུའི་མགོ་འདུས་པའི་སྟེང་དུ་བསམ།
མཐའ་ཡས་གནས་མནན་ཞེས་ཟེར་ཡང་རྫིང་བུ་རང་དུ་གཞག་གོ །ནང་གི་མ་
རུངས་པའི་སེམས་ནི་རྔམ་པ་སྟེ་ཆར་འོང་ངེས་སྙམ་པའོ། །སྔགས་བཟླས་པ་ནི་
དང་པོ་དང་པོ་ཨ་སྟ་བཟླས་དེ་ནས་ཆེར་སྔགས་བཟླས་པས་སྟོབས་པོ་ཆེ་གཟིར།
དེས་བྱ་ཁྱུང་གཟིར། དེས་ཀླུ་རྣམས་གཟིར་བས་ཀླུ་རྣམས་ཀྱིས་མཐའ་ཡས་ལ་
ཆར་བསླངས་པས་མཐའ་ཡས་ཀྱི་ཁ་ནས་རླངས་པ་བྱུང་བ་སྤྲིན་དུ་སོང་སྟེ་ཆར་
འབབ་བོ། །
དེ་ལྟར་ཡང་རྡོ་རྗེ་གུར་གྱི་ལེའུ་གཉིས་པ་ལས། ཆར་པ་མེད་ན་སྟོབས་
ཆེན་ལས་ཆུའི་ཚོགས་ནི་དབབ་པར་བྱ། པད་མ་འདབ་བརྒྱད་བསམ་བྱས་ལ། །
དེ་ནས་ཀླུ་བརྒྱད་དགོད་པར་བྱ། །སྟོབས་པོ་ཆེ་ནི་རབ་སྦྱར་ནས། །དེ་ནས་རྔ་མ་
རབ་ཏུ་གནན་ཞེས་པ་ལ་སོགས་པ་གསུངས་པའི་ཕྱིར་རོ། །གལ་ཏེ་ཞེས་པ་ལ་
སོགས་པས་མ་ཕེབས་ན་ སྤོགས་པ་ སྟེ། བཟློག་ པ ནི་ཡི་གེ་རེ་རེའམ་ སྡེ་ཚན་
བཟློག་པ་གང་ཡང་རུང་བའོ། །ནང་གི་ཆར་དབབ་པ་ནི་ཡིད་ཀྱིས་རང་གི་པང་དུ་
ཕྱག་རྒྱ་མ་བསམས་ལ་དེའི་པད་མའི་ཟེ་འབྲུ་ལ་ཨ་དམར་པོ། རང་གི་ནོར་བུ་རྩེ་
མོར་ཕུ་དཀར་པོ་བསམས་ལ་ཨ་ལ་ཕུས་བྲུད་པས་བདེ་བ་སྐྱེའོ། བཟློག་ཅེས་པ་
244 -59



བཅས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
གལ་ཏེ་བདེ་བ་མ་སྐྱེས་ན་ཨ་ལས་མེ་བྱུང་པར་བསམས་ལ་གསང་བའི་ནོར་བུའི་
ནང་ན་ཡར་སོང་བས་སྤྱི་བོའི་ཧཾ་ཞུ་སྟེ་བྱང་ཆུབ་ཀྱི་སེམས་དབབ་པའོ། །མགོ་
འགས་ཞེས་པ་ནི་དེ་ལས་བདེ་བ་མ་སྐྱེས་ན་ཧཾ་འགས་པར་འགྱུར་རོ་ཞེས་པའོ། །
སྤྲིན་བྲལ་བ་ནི་ཆར་ཆེས་ན་བསྐྱེད་རིམ་ལ་བརྟན་པ་ཐོབ་པས་སྤྲིན་བྲལ་བའི་
སྔགས་ལ་ཁྲི་བཟླས་ལ། ལས་སྦྱོར་དུས་སུ་དུར་ཁྲོད་ཀྱི་རས་ཀྱི་སྟེང་དུ་འདུག་ཏེ་
མཛུབ་མོ་ལ་ཧཱུྃ་བསམས་ལ་དེ་ལས་བསྐལ་བའི་མེ་དཔུང་རླུང་དང་བཅ
འབར་བར་བསམས་པས་སྤྲིན་འཇིག་ཅིང་འཇུ་བར་བསམ་མོ། །
ཕ་རོལ་གྱི་སྡེ་ནི་དཔུང་གི་ཚོགས་སོ། །དེ་གཞིག་པའི་ཕྱིར་ཁ་ཏི་ཀ་བསྒྲུབ་
སྟེ་བསྐྱེད་པའི་རིམ་པ་ལ་བརྟན་པ་ཐོབ་པས་ཉེ་བའི་སྙིང་པོ་བཛྲ་ཀ་དྷ་རི་ལ་
བསྙེན་པ་འབུམ་བསྒྲུབ་པ་ཁྲི་བྱས་ལ་དེ་ནས་ཁ་ཏི་ཀས་གར་བྱེད། བདུད་རྩི་ལྔས་
ནུས་པ་སྐྱེད་པར་བྱེད། ཀུ་ཏ་ར་ཙྪི་ན་ནི་རྩ་གང་བུ་ཆུང་དུ་ཡོད་པ་མེ་ཏོག་སེ་རུ་
ཅན་ཤ་འབྱར་ནུས་པའོ། །དེས་དམ་བྱས་ལ་ རི་ལུ་ གྲི་གུག་གི་གཟུགས་ མིག་
འབྲས་ཙམ་བྱས་ལ་དེ་ཉི་ཟླ་གཟས་ཟིན་པའི་དུས་སུ་ཧེ་རུ་ཀའི་ཞལ་ལམ་ཤེས་
རབ་མའི་བྷ་གར་བཅུག་ལ་གསང་བའི་རྡོ་རྗེས་མནན་ལ་མཚན་ཐོག་ཐག་བཛྲ་ཀ་
རྟ་རི་བཟླས། ཡང་ན་ཁར་བཅུག་ལ་བཟླས་པ་བྱ། དེ་ཧེ་རུ་ཀའི་ཞལ་ནས་བྱིན་
ནམ། བྷ་གར་མེ་འབར་བ་ལ་སོགས་པ་ལ་བྱུང་ན་གྲུབ་པའོ། །བྱེ་བ་བཟླས་པ་ནི་
ཕྱག་རྒྱ་ཆེན་པོའི་དངོས་གྲུབ་ཀྱི་དོན་དུའོ། །འབུམ་བཟླས་ནི་དབང་བསྐུར་བའི་
དོན་དུ་བཟླས་པ་སྟེར་བཏང་ཡང་དམིགས་ཀྱིས་བསལ་བས་ཉེ་བའི་སྙིང་པོ་ཞེས་
བྱ་བར་འགྱུར་ཏེ་ཐུགས་འབའ་ཞིག་སྐུལ་བའི་ཕྱིར་རོ། །རིལ་བ་སྤྱི་བླུགས་ཀྱི་
མགྲིན་པ་བསྐོར་བ་ནི་རིལ་བ་སྤྱི་བླུགས་ཀྱི་མགྲིན་པ་ལ་བསྒྲུབ་བྱའི་མིང་གི་ཡི་གེ་
244 -60



ཀྱེ་རྡོར་རྒྱུད་བཤད།
དང་པོ་བྲིས་ལ་གྲི་གུག་གིས་ཡི་གེ་དེའི་སྐེ་ཕྱེད་བཅད་ན་སྒྲུབ་བྱའི་སྐྱེ་ཕྱེད་འཆད།
ཀུན་བཅད་ན་ཀུན་འཆད་དོ། །འདི་ནི་དཔལ་བེར་བ་པས་བསྒྲུབས་པའི་ལོ་རྒྱུས་
ཡོད་དེ་གོ་སླའོ། །ཐིག་ལེ་བསྒྲུབ་ནི་བསྐྱེད་པའི་རིམ་པ་ལ་བརྟན་པ་ཐོབ་པས་ལྷ་
དག་པའི་སྔགས་ལ་བསྙེན་པ་བྱེ་བ་བྱས་ཏེ། ཚངས་པའི་ས་བོན་ནི་ཤིང་བ་ལ་
བ་ལ་ཤ་
སྟེ་དེའི་ས་བོན་སྐར་མ་རྒྱལ་ལ་བླངས་ཏེ་ཀུ་ཐ་ར་ཙི་ན་དང་དྲི་ཆུ་གསུམ་འདམ་
བཏགས་བྱས་ལ་དགྲ་སྟའི་གཟུགས་བྱས་ཏེ་ཉི་ཟླ་གཟས་ཟིན་པའི་དུས་སུ་སྟ་རེ་
དེ་རྐང་པས་མནན་ལ་བཛྲ་ཀུ་ཐ་རའི་སྔགས་འབུམ་བཟླས་གསུང་སྟེ་ཉི་ཟླ་མ་
བཏང་གི་བར་དུ་བཟླས་སོ། །ཉི་ཟླ་བཏང་ནས་སྟ་རེ་བླང་སྟེ་ཕྱིས་ལྷ་དག་ པའི་
དུས་སུ་དྲི་ཆུ་ལ་བརྡར་ཏེ་དཔྲལ་པར་དགྲ་སྟའི་གཟུགས་བྱས་ནས་གང་ལ་ཕྱག་
བྱས་པ་དེ་ འགས་ སོ། །བྱེ་བ་བཟླས་ཞེས་པ་ཐོག་མ་བསྙེན་པའི་དུས་སུའོ། །
དཔལ་བེར་བས་བསྒྲུབས་སོ། །ཚ་བས་གདུང་བར་འདོད་པ་ནི་རིམ་ཀྱིས་ཐེབས་
པར་འདོད་ པའོ། །ཨན་ནི་ཤིང་སྐྱ་ཐུལ་ལམ་ལྕམ་པ་སྟེ་བྲི་གཞིའོ། །དུག་ལ་
སོགས་པ་ནི་སྣག་ཚའོ། །དགྲའི་མིང་བྲི་བ་ནི་སྐུལ་ཚིག་དང་བཅས་པའོ། །
འབྲས་ཕུབ་ཀྱི་མེ་ལ་གདུང་བ་ནི་བག་ཟན་ནམ་སྤྲ་ཚིལ་ལས་བསྒྲུབ་བྱའི་
གཟུགས་བྱས་ལ་སྙིང་གར་གཞུག་ལྕགས་ཀྱི་ཐུར་མས་འཕོངས་ནས་བཙུགས་ཏེ་
འབྲས་ཕུབ་ཀྱི་མེ་ལ་གདུང་ཞིང་སྔགས་བཟླས་སོ། །ཆང་སྐྱུག་པར་འདོད་ན་ཨཱ་ཀྵ་
ན་ལ་བསྙེན་པ་བསྐྱལ་ཏེ་སྙིང་ལ་བྱེ་བ་བཟླས་ཏེལས་སྦྱོར་དུས་སུ་ལྟེ་བར་ཡཾ་ལས་
རླུང་བསྐྱེད། ལྟེ་བར་མཾ་ལས་ཆང་བསྐྱེད་དེ་རླུང་གིས་ཕུལ་ནས་སྐྱུག་པར་བསམ།
དཔལ་ནཱ་རོ་བས་གྲུབ་བ། །རབ་ཏུ་མྱོས་མ་དབང་དུ་བྱེད་ན་སྔགས་འདི་ཉིད་དམ་
ཀུ་རུ་ཀུ་ལླེ་ལ་བརྟན་པ་ཐོབ་པས་སྔགས་འདི་ཉིད་ལ་བསྙེན་པ་ཁྲི་བྱ། མྱ་ངན་
244-61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣)
མེད་པ་ནི་དཔྱིད་ཟླ་འབྲིང་པོའི་ཚེས་བརྒྱད་དོ། །མྱ་ངན་མེད་པའི་འོག་ནི་ཤིང་མྱ་
ངན་མེད་པའི་འོག་ཏུ་སོང་སྟེ། མྱོས་བྱེད་ཀྱི་འབྲས་བུ་ནི་སོ་སོ་འཆའོ། །ཀ་མ་
མ་རྩི་
ཀའི་ཁུ་བ་ནི་རས་དམར་པོ་སྒྱུར་བའི་རྩིའོ། །དཔྲལ་པར་ཐིག་ལེ་བྱས་ཏེ་ཀུ་རུ་ཀུ་
ལླེའི་སྔགས་ལ་ཨ་མུ་ཀི་ལ་སོགས་པ་བཏགས་ཏེ་བཟླས་ན་དབང་དུ་འགྱུར་རོ། །
ཉི་ཟླ་བཟུང་བར་འདོད་ན་བསྐྱེད་རིམ་ལ་བརྟན་པ་ཐོབ་པས་ཨོཾ་བཛྲ་ཀ་མ་
ཙ་ལ་ཞེས་པ་ལ་སོགས་པའི་སྔགས་ལ་བྱེ་བ་ཕྲག་བདུན་བཟླས་ཏེ་བསྙེན་པ་བྱས་
ལ་བསྒྲུབ་པའི་དུས་སུ་མིའི་རྐང་མར་རང་གི་ལུས་ལ་བྱུགས་ལ། འབྲས་སཱ་ལུ་ནི་
དཀར་པོའམ་དམར་པོ་གང་ཡང་རུང་བའི་ཕྱེས་དྲིལ་ལ་དེ་ལས་ཉི་ཟླ་གང་འཛིན་
པར་འདོད་པ་དེའི་གཟུགས་བྱ་སྟེ། རྡོ་རྗེའི་ཆུ་ནི་དྲི་ཆུ་སྟེ་དེ་ལ་ཁ་ཚོས་བྱས་ལ་ཉི་
ཟླ་གཟས་ཟིན་པའི་དུས་སུ་བསྒྲུབ་པར་བྱའོ། །ཕྱིས་གཟུགས་ཏེ་རྡོ་རྗེ་དྲི་ཆུར་
བཅུག་ཏེ་ཉི་མའམ་ཟླ་བ་གང་འཛིན་པར་འདོད་པ་དེའི་གྲིབ་མ་དང་གཉིས་ཀྱི་
བར་དུ་ཤིང་བུ་བཙུགས་ཏེ་སྔགས་བཟླས་ཟླ་བ་འཛིན་ན་ཨན་ཞེས་པའི་ཚིག་དེ་
སོ་མ་ཞེས་པར་བསྒྱུར་ལ་བཟླས་ཉི་ཟླ་བཟུང་བའི་ཆོ་གའོ། །པྲ་དབབ་པར་འདོད་
ན་དེ་ཝ་པི་ཙུ་ལ་སོགས་པ་གང་ཡང་རུང་བ་ལ་བསྙེན་པ་བསྐྱལ། དུས་མ་ཡིན་
པའི་དུས་ཞེས་པ་ནང་པར་པྲ་འབེབས་པའི་དེ་རིང་དགོང་མོ་བུ་མོ་ཡན་ལག་དྲུག་
ཚང་པ་བཀུག་ལ་དེ་ལ་དམིགས་ལ་སྔགས་བཟླས་མཆོད་པ་ལྔས་མཆོད་དེ་སྙན་
གསན་དབབ་བོ། །
དེ་ནས་བཅུ་བཞིའམ་བརྒྱད་པའི་སྔ་བའི་དུས་ནི་དགོང་མོའི་དུས་སུ་ཁྱིམ་
ཆག་ཆག་གདབ། ལྷ་དགུའི་མཎྜལ་བྱ། བུམ་པ་ཚུལ་བཞིན་དུ་བཅས་ལ་དེར་
གཞག །དེ་ནས་རང་ཉིད་ཡན་ལག་དྲུག་དང་ལྡན་པས་བུམ་པ་བྱིན་རླབས་བྱ་སྟེ།
244 -62



ཀྱེ་རྡོར་རྒྱུད་བཤད།
ནང་དུ་ལྷ་དགུ་བསྐྱེད་ལ་ཡེ་ཤེས་སེམས་དཔའ་བསྟིམ་པ་ལ་སོགས་པ་བྱས་ལ་ལྟ་
ཞུ་བར་བསམ་མོ། །དེ་ནས་བུམ་པའི་ཆུས་བུ་མོར་ཁྲུས་བྱས་ལ་དབབ། ཨ་ལ་ཀ་
རྒྱ་སྐྱབས་ཏེ་དེ་ལ་སྔགས་བརྒྱ་རྩ་བརྒྱད་མངོན་པར་བསྔགས་ཏེ། རྒན་པོ་ནི་མཐེ་
བོང་ཆེ་སྟེ་དེ་ལ་ཞུགས་ནས་བུ་མོ་དེ་ལ་བསྟན་པས་མཐེ་བོང་དེ་བུག་པ་ལྟ་བུར་
གྱུར་ནས་ཐམས་ཅད་མཐོང་བར་འགྱུར་རོ། །རྡོ་རྗེ་སྐར་མའོ། །དེ་དག་ནི་བསྐྱེད་
པའི་རིམ་པ་ལ་བརྟན་པ་ཐོབ་པའི་ཐུན་མོང་མ་ཡིན་པའི་འབྲས་བུ་སྐྱེ་བའི་རིམ་
པའོ། །བེ་དུ་ཡ་ཞེས་པ་ལ་སོགས་པ་རྫོགས་པའི་རིམ་པ་དང་མཐུན་པའི་ཡན་
ལག་སྟེ་རིག་པ་བརྟུལ་ཞུགས་ཀྱི་སྤྱོད་པའི་དུས་སུ་དགོས་སོ། །ནོར་སྐྱོང་འདུལ་
བའི་ཕྱག་རྒྱ་ནི་སྔོན་སྟོན་པ་ཤཱཀྱ་ཐུབ་པ་ལ་ལྷས་སྦྱིན་གྱིས་གླང་པོ་ཆེ་སྨྱོན་པ་
བཏང་བའི་དུས་སུ་ཕྱག་གཡས་པའི་སོར་མོ་ལྔ་ལས་སེང་གེ་སྟོབས་དང་ལྡན་པ་
ལྔ་སྤྲུལ་ཏེ་གླང་པོ་ཆེ་བཏུལ་བ་དེའོ། །རྡོ་རྗེ་མ་ལ་སོགས་པ་ནི་ལས་བདུན་བསྒྲུབ་
པའི་ལྷའོ། །ལེའུ་གཉིས་པ་བཤད་ཟིན་ཏོ།།
ལེའུ་གསུམ་པ་འདིས་ལེའུ་དང་པོར་ལམ་གྱི་རིམ་པ་ལས་བསྐྱེད་པའི་རིམ་
པ་བསྟན་པ་དེ་རྒྱས་པར་བཤད་པའོ། །དེ་ལ་ལྷ་ཞེས་པ་ལུས་ལ་སྐྱོབ་པའི་དོན་
གྱིས་སོ། །ལེའུ་ནི་དེའི་གཞུང་སྐྱོང་བས་སོ། །དེ་ལ་འདི་ནི་ལྷ་སྒོང་སྐྱེས་ཀྱི་བསྐྱེད་
རིམ་སྟོན་དེ་ཞལ་གཅིག་ཕྱག་གཉིས་པ་དངོས་སུ་བཤད་ལ་ཕྱག་བཞི་བ་དང་དྲུག་
པ་དེ་དང་འདྲ་བར་བསྒྲེངས་ནས་འཆད་དོ། །དེ་ལ་སྒྲུབ་པ་པོ་རྒྱུད་སྨིན་པས་དུར་
ཁྲོད་ལ་སོགས་པར་ཐོ་རངས་སྟོང་པ་ཆོས་ཀྱི་སྐུ་ལས་ དགྱེས་པའི་རྡོ་རྗེ་ཕྱག་
གཉིས་པར་ལངས་ལ་སྟན་བདེ་བ་ལ་འདུག་སྟེ་རང་གི་སྙིང་གར་རཾ་ལས་ཉི་མའི་
སྟེང་དུ་ཧཱུྃ་བསམ་སྟེ། རྣམ་ཤེས་འདུ་བའི་གནས་ཡིན་པ་དང་སྙིང་ག་དབྱེ་བའི་
244-63



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཕྱིར་དང་བསྒོམ་པའོ། །རོ་ནི་ཉི་མའི་མིང་གི་ཡི་གེ་དང་བོ་ཡིན་པས་ཐིག་ལེ་དང་
བཅས་པ་ས་བོན་དུ་འགྱུར་རོ། །ཐབས་དང་ཤེས་རབ་ནི་ཧཱུྃ་ཞབས་ཀྱུ་ནཱ་ད་ཨཱ་ལི་ཧ་ཀཱ་ལི་
ཨཱ་ལི་ཀཱ་ལི་འདུས་པའོ། །དེ་དག་གིས་རང་གི་སྙིང་གར་རེ་བ་བསྒོམ། དེ་ལས་
བྱུང་བའི་ཉི་མའི་དཀྱིལ་འཁོར། །དེར་ནི་ཧཱུཾ་གི་རྣམ་པར་ཉིད། །ཐབས་དང་ཤེས་
རབ་རང་བཞིན་ཅན་ཞེས་པའི་དོན་ནོ། །
དེ་ནས་ནམ་མཁར་རྗེ་བཙུན་བལྟས་ནས་ནི་ཞེས་པ་ལ་སོགས་པའི་དོན་ནི་
ཧཱུྃ་གི་འོད་ཟེར་གྱིས་བླ་མ་དང་ཐ་མི་དད་པའི་ཕྱག་གཉིས་པའི་ཀྱེའི་རྡོ་རྗེ་མཆོད་
པའི་ལྷ་མོ་བརྒྱད་ཀྱིས་བསྐོར་བ་གསལ་བར་བྱ་བའོ། །རི་དྭགས་མཚན་མ་ནི་བྱང་
ཆུབ་སེམས་ཀྱིས་བཀང་བའི་ཐོད་པའོ། །བདུད་ནི་མུན་པ་སྟེ་དེ་ལས་རྒྱལ་བ་ཉི་
མ་ཡིན་ལ་དེས་རྟག་མཚོན་པའོ། །ཆུ་ནི་དྲི་ཆུའོ། །སྨན་ནི་དྲི་ཆེན་ནོ། །རྡོ་རྗེ་ནི་ཤ་
ཆེན་པོ་སྟེ། དེ་དག་ནང་གི་མཆོད་པའོ། །རོ་ནི་སྦྲང་ཆང་ལ་སོགས་པ་སྟེ་ཕྱིའི་
མཆོད་པ་ཅང་ཏེའུ་དང་ གཉིས་ སོ། །མགུལ་ནས་འཁྱུད་ པ་ནི་རྣམ་པ་རང་ལ་
འཁྱུད་ཅིང་དོན་ཡབ་ལ་བདེ་བ་བསྐྱེད་པས་གསང་བའི་མཆོད་པའོ། །
དེ་ནས་རང་གི་ཐུགས་ཀའི་ས་བོན་ལས་ཀྱང་ལྷ་མོ་བརྒྱད་སྤྲོས་ལ་ཕྱི་ནང་
གསང་བའི་མཆོད་པས་མཆོད། དེ་ནས་སྡིག་པ་བཤགས་པ་ལ་སོགས་པ་བྱ་སྟེ་རྡོ་
རྗེ་གུར་གྱི་ལེའུ་བཅུ་གཉིས་པ་ལས། མེ་ཏོག་འབྲས་བུ་སོགས་བརྒྱན་པའི། །རི་
བོའི་སུལ་ཚང་ཚིང་དུ། །རྡོ་རྗེ་སྐྱིལ་ཀྲུང་དུ་སྤྱད་དེ། བརྟུལ་ལྡན་བླ་མ་སངས་རྒྱས་
མཆོད། དཀོན་མཆོག་གསུམ་ལ་སྐྱབས་སུ་མཆི། །སྡིག་པ་ཐམས་ཅད་སོ་སོར་
བཤགས། །འགྲོ་ བའི་ དགེ་ ལ་ རྗེས་ ཡི་ རང་། །སངས་ རྒྱས་ བྱང་ ཆུབ་ ཡིད་ ལ་
གཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་
244 -64



ཀྱེ་རྡོར་རྒྱུད་བཤད།
མཆི། །བྱང་ཆུབ་ སེམས་ སུ་འདི་བགྱི་སྟེ། །བདག་དང་གཞན་དོན་རང་བསྒྲུབ་
ཕྱིར། །བདག་གིས་བྱང་ཆུབ་སེམས་མཆོག་བསྐྱེད། །ཨེ་མ་སེམས་ཅན་དོན་ཀུན་
གཉེར། །བྱང་ཆུབ་ སྤྱོད་ མཆོག་མཛད་བཞིན་ སྤྱད། །འགྲོ་ ལ་ ཕན་ ཕྱིར་ སངས་
རྒྱས་གྲུབ་པར་ཤོག་ཅེས་གསུངས་པས་བདུན་རྣམ་པར་དག་པ་བྱའོ། །
དེ་ནས་ཚད་མེད་པ་བཞི་བསྒོམ་པ་ནི། དང་པོ་བྱམས་པ་བསྒོམ་པར་བྱ། །
ཞེས་ པ་ལ་སོགས་པ་སྟེ་དམིགས་པའི་ཡུལ་ཁམས་ གསུམ་ གྱི་སེམས་ཅན་ལ་
དམིགས་ནས་རྣམ་པ་ བདེ་བ་དང་ ཕྲད་ པར་འདོད་ པ་ནི་བྱམས་པའོ། །སྡུག་
བསྔལ་དང་བྲལ་བར་འདོད་པ་ནི་སྙིང་རྗེའོ། །བདེ་བ་དང་མི་འབྲལ་བར་འདོད་
པ་ནི་དགའ་བའོ། །ཐམས་ཅད་ལ་མཉམ་པར་དམིགས་པ་ནི་བཏང་སྙོམས་ཏེ།
འདི་དག་རྣལ་འབྱོར་བསྲུང་བའོ། །དགོས་པ་ནི་ཉན་ཐོས་པའི་མར་མེ་ཤི་བ་ལྟ་
བུའི་མྱ་ངན་ལས་འདས་པ་དགག་པ་དང་
། མུ་སྟེགས་པའི་སྒྲུབ་ཐབས་ལས་ཁྱད་
དབྱེ་བའི་དགོས་པ་ཡོད་དོ། །དོན་དམ་པའི་བསྲུང་བའི་དབང་དུ་བྱས་ནས་ཡེ་
ཤེས་ཀྱི་ཚོགས་སྟོང་བ་ཉིད་བསྒོམ་པ་ནི་ཡང་ནི་སྟོང་པའི་བྱང་ཆུབ་སེམས་ཞེས་པ་
སྟེ་རང་གི་སྙིང་གའི་ཧཱུྃ་ལས་འོད་ཟེར་སྤྲོས་ཏེ་ཕྱི་ནང་སྣོད་བཅུད་འོད་དུ་བཞུ་སྟེ་ཧཱུྃ་
ལ་བསྡུས་པ་ནི་སྣང་བ་ཐིམ་པའོ། །ཧཱུཾ་དེ་ཡང་གདན་པད་ཉི་དང་ཞབས་ཀྱུ་ལ་
སོགས་པ་ནས་རིམ་གྱིས་ཐིག་ལེ་ལ་ཐིམ་པ་ནི་སྣང་བ་མཆེད་པ། ཐིག་ལེ་དེ་ཉིད་
གསལ་བ་རང་བཞིན་མེད་པའི་ངོ་བོ་ཙམ་དུ་གནས་པ་ནི་སྣང་བ་ཐོབ་པ་སྟེ་ཐབས་
ཀྱི་བདག་ཉིད་དོ། །
དེ་ནས་ཐིག་ལེ་གསལ་ལ་རང་བཞིན་མེད་པའི་ངོ་བོར་གནས་པ་
དེ་ཉིད་
མཐར་ཇེ་ཕྲ་ཇེ་ཕྲ་ལ་མཐར་མི་དམིགས་པ་སྟོང་པ་འོད་གསལ་གྱི་ངོ་བོར་ཐིམ་པ་
244-65



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ནི་ཤེས་རབ་སྟེ་འཆི་བ་ཆོས་ཀྱི་སྐུའོ། །དེ་ནས་མ་ཧཱ་ཤུ་ནྱ་ཏ་ཛྙཱ་ན་བཛྲ་སྭ་བྷ་ཝཱ་
ཨཱད་མ་ཀོཉཧཾ་ཞེས་གུར་ནས་གསུངས་པས་དེ་བརྟན་པར་བྱའོ། །ཡང་ཞེས་པ་ནི་
ཀུན་རྫོབ་བྱང་ཆུབ་སེམས་བསྡུ་བའོ། །དེ་ནས་དོན་དམ་བྱང་ཆུབ་སེམས་དེ་ཉིད་
ཐིག་ལེ་ནཱ་དར་ལངས་ཏེ་དེ་ཡང་གསལ་ལ་མི་རྟོག་པ་བདེ་བ་ཆེན་པོས་བྱིན་གྱིས་
བརླབས་པའི་ངོ་བོར་གནས་པ་ནི་བར་དོ་སྟེ། དེ་ཉིད་འབྱུང་བ་ལྔའི་རང་བཞིན་
ཡིན་པས་ལོངས་སྐུ་ཞེས་བྱའོ། །
དེའི་སྣང་བ་ལས་ཀུན་རྫོབ་ཀྱི་བསྲུང་པའི་འཁོར་ལོ་བསྒོམ་པ་ནི།
བས་ཉི་མ་མདུན་དུ་རྣམ་བསྒོམས་ནས་ཞེས་པ་ལ་སོགས་པ་སྟེ། སྟོང་བའི་ངང་
ལས་སེམས་ཉིད་ཀྱི་སྣང་བ་རཾ་ལས་ཉི་མའི་སྟེང་དུ་ཧཱུྃ་ལས་སྣ་ཚོགས་རྡོ་རྗེའི་ལྟེ་བ་
ལ་ཧཱུྃ་བསམས་ལ། དེ་ལས་འཕྲོས་པའི་རྡོ་རྗེ་རྒྱ་གྲམ་གྱི་ར་བ་དང་གུར་དང་ས་
གཞི་བསྒོམ་མོ། །དེའི་མཐར་མེ་རི་བསྒོམ་གསུང་། བཅིང་ཟེར་བས་རྡོ་རྗེའི་དྲ་བ་
ཡང་བསམ་མོ། །དེའི་ནང་དུ་དུར་ཁྲོད་བརྒྱད་ཀྱང་བསྒོམ་སྟེ་དབུགས་རྒྱུ་ཞེས་
བྱའི་རིགས་པ་འདིས། དུར་ཁྲོད་དུ་ནི་མངོན་པར་བརྗོད་ཅེས་གསུངས་པས་སོ། །
དེའི་ནང་དུ་ཨེ་ལས་ཆོས་འབྱུང་དང་ཝཾ་ལས་པད་མ་སྣ་ཚོགས་པད་མའི་སྟེང་དུ་ཧཱུྃ་
ལས་སྣ་ཚོགས་རྡོ་རྗེའི་སྟེང་དུ་འོག་ནས་འབྱུང་བ་ལྟར་འབྱུང་བ་བཞི་ཧཱུཾ་ལས་
འཁོར་ལོ་བསམ་པ་ནི་ཉེར་ལེན་གྱི་རྒྱུའོ། །
དེ་སྔར་གྱི་དོན་དམ་བྱང་ཆུབ་ཀྱི་སེམས་ཐིག་ལེར་གནས་པ་དེ་ལས་ཆ་
གཅིག་ཆད་དེ་ཞུགས་པ་ནི་ལྷན་ཅིག་བྱེད་པའི་རྐྱེན་ཏེ། དེ་རྣམས་གྱུར་པ་ལས་
གཞལ་ཡས་ཁང་གྲུ་བཞི་སྒོ་བཞིར་རྟ་བབས་དང་བཅས་པ་བསྐྱེད། དབུས་སུ་པད་
མ་འདབ་བརྒྱད་ཀྱི་སྟེང་དུ་ཉི་མ་ལ་གནས་པའི་བདུད་བཞི་བསྒོམ་སྟེ། ཚངས་པ་
244 སམྦྷ66



ཀྱེ་རྡོར་རྒྱུད་བཤད།
སེར་པོ། བརྒྱ་བྱིན་དཀར་པོ། ཁྱབ་འཇུག་ནག་པོ། དབང་ཕྱུག་ཆེན་པོ་དམར་པོ།
འདབ་མ་བརྒྱད་ལ་རོ་བརྒྱད་བསྒོམ་སྟེ། དང་པོར་རོ་ནི་རྣམ་བསྒོམས་ པས། །
ཆོས་ཀྱི་དབྱིངས་ཀྱི་བདག་ཉིད་བརྗོད་ཅེས་གསུངས། རོ་དང་ཆོས་འབྱུང་གཉིས་
ཀ་ཆོས་ཀྱི་དབྱིངས་ཀྱི་བདག་ཉིད་དོ། །དེ་དག་ནི་ཕོ་བྲང་རྣམ་པར་སྣང་མཛད་ཀྱི་
ཡན་ལག་སྟེ། སྔགས་ཀྱི་ང་རྒྱལ་འདིར་མི་བྱེད་གསུངས་སོ། །
དེ་སྟེང་རྣལ་འབྱོར་བ་གནས་ནས། ཧེ་རུ་ཀ་ཉིད་རྣམ་པར་བསྒོམ་ཞེས་
པས་མདོར་བསྟན། བསྐྱེད་ལུགས་རྒྱས་པར་འཆད་པ་ཨཱ་ལི་ཟླ་བ་ཞེས་པ་ན་མར་
སྟོན་དེ་རོ་རྣམས་ཀྱི་སྟེང་དུ་སེམས་ཉིད་ནཱ་ད་ཙམ་དུ་གནས་པ་དེ་ཨཱ་ལི་བཅུ་དྲུག་
དེར་གྱུར་པ་ལས་ཟླ་བའི་དཀྱིལ་འཁོར་དགུར་བསམ་མོ། །ཨཱ་ལི་ལས་བསྐྱེད་པ་
ནི་མཚན་སུམ་ཅུ་རྩ་གཉིས་ཀྱི་ས་བོན་ཡིན་པའི་ཕྱིར་རོ། །དེ་ལ་མིང་བཞི་ཐོབ་ཏེ་
ཨཱ་ལི་ལས་བྱང་ཆུབ་པ། ཤེས་རབ་ཀྱི་ཆ་ལས་བྱང་ཆུབ་པ། ཟླ་བ་ལས་བྱང་ཆུབ་
པ། མེ་ལོང་ལྟ་བུའི་ཡེ་ཤེས་ལས་བྱང་ཆུབ་པའོ། །དེའི་སྟེང་དུ་ཀཱ་ལི་ལས་ཉི་མ་
བསྐྱེད་དེ། །དེ་ལ་ཡང་མིང་བཞི་ཐོབ་ཏེ་སྔ་མ་ལྟར་རོ། །ས་བོན་ནང་དུ་སོང་གྱུར་
ནི་དབུས་ཀྱི་ཉི་ཟླའི་བར་དུ་ནཱ་ད་ཞུགས་ཏེ་ས་བོན་ཧཱུྃ་དུ་གྱུར་པའོ། །འོ་ན་འདི་ལ་
རྒྱུའི་རྡོ་རྗེ་འཆང་མི་དགོས་སམ་ཞེ་ན། དེ་ཉིད་སེམས་པ་ཞེས་བྱར་བརྗོད་ཅེས་
པས་ས་བོན་དེ་ཉིད་མ་རྫོགས་པའི་རྡོ་རྗེ་སེམས་དཔའ་ཡིན་ཞེས་སོ། །མཆོག་ཏུ་
དགའ་བའི་རང་བཞིན་ཅན་ཞེས་པ་ལྷན་ཅིག་སྐྱེས་པའི་རོར་ཤར་བ་ཡིན་པས་
རྒྱུའི་རྡོ་རྗེ་འཆང་ངོ༌
། །
དེ་ནས་ཧཱུྃ་ལས་ལྷ་མོ་བརྒྱད་ཀྱི་ས་བོན་གཾ་ཙི་བྷཾ་གྷཾ་པཾ་སཾ་ལཾ་ཌ་རྣམས་སྤྲོས་
སྟེ་སྔར་གྱི་ཉི་ཟླའི་བར་དུ་ཞུགས་པར་བསམ། དེ་ནས་ཧཱུྃ་ལས་འོད་འཕྲོས་སེམས་
244 ---67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༣)
ཅན་ཐམས་ཅད་ཧེ་བཛྲར་བསྐྱེད་སླར་འདུས་ནས་ཧཱུྃ་ལ་ཐིམ་པས་རྡོ་རྗེ་ནག་པོ་ལྟེ་
བ་ལ་ཉི་མའི་སྟེང་དུ་ཧཱུྃ་གིས་མཚན་པར་བསམ་པ་ནི་ཧཱུཾ་ལས་བྱུང་བའི་རྡོ་རྗེ་ནི་
ཞེས་པ་ལ་སོགས་པས་སྟོན་ཏེ། འཇིགས་པ་ནི་ཁྲོ་བོའི་རྡོ་རྗེའི་རྭ་གྱེས་པའོ། །
འདི་ཡི་ས་བོན་ཕྱག་མཚན་ལས་བྱང་ཆུབ་པ་དང་
། སོ་སོར་རྟོག་པའི་ཡེ་
ཤེས་ལས་བྱང་ཆུབ་ཞེས་པའི་མིང་གཉིས་ཐོབ་བོ། །གཉིས་པ་ལ་ནི་ས་བོན་བསྡུ་
ཞེས་པ་ཡི་གེ་ཧཱུྃ་དེ་ལས་སྐུ་ཕྲ་མོ་འཕྲོས་ཏེ་སེམས་ཅན་ཐམས་ཅད་ལྷར་བྱས་ནས་
སངས་རྒྱས་དང་བྱང་ཆུབ་སེམས་དཔའ་ཐམས་ཅད་བསྡུས་ལ་ཟླ་བ་ཉི་མ་ས་བོན་
ཕྱག་མཚན་རྣམས་ཐིག་ལེར་ཞུ་བ་ནི་བྱ་བ་ནན་ཏན་གྱི་ཡེ་ཤེས་ལས་བྱང་ཆུབ་
པའི་མིང་ཐོབ་བོ། །གསུམ་པ་ལ་ནི་གཟུགས་བརྙན་རྫོགས་ནི་དེ་གྱུར་པ་ལས་ཧེ་
བཛྲ་ཞལ་ཅིག་ཕྱག་གཉིས་པར་ལྡང་བ་སྟེ། དེ་ཉིད་བཤད་པ་ཧཱུཾ་གི་རྣམ་པར་གྱུར་
བལྟས་ནས། ཞེ་སྡང་བདག་ཉིད་རྣམ་པར་བསྒོམ་ཞེས་པ་ལ་སོགས་པ་སྟེ། རྡོ་རྗེ་
ལས་སྐྱེས་ནི་སྟོང་པ་ཉིད་ལས་བྱུང་པས་སོ། །འདམ་སྐྱེས་ནི་པད་མའོ། །
ཡང་ན་ནི་འདམ་ཀ་སྟེ་དད་པ་ཞེས་གསུངས་པས་སྔོན་པོའམ་སྔོན་དམར་
གང་ཡང་རུང་བའོ། །སྔོ་དང་ཉི་མ་ཞེས་པ་ལ་སོགས་ པ་གོ་སླའོ། །འོ་ན་འཁོར་
མེད་དམ་ཞེ་ན། རྣལ་འབྱོར་མ་བརྒྱད་ཡོངས་བསྐོར་ཞེས་པས། ས་བོན་ལས་གྲི་
གུག་ལ་སོགས་པ་དེ་དག་ལ་ཡང་ས་བོན་གྱིས་མཚན་པར་བསམ། དེ་ལས་སྤྲོ་
བསྡུ་བྱས་ཏེ་ཞུ་བ་ལས་ལྷ་མོ་བརྒྱད་བསྐྱེད་དེ་མཚན་གྱི་ཧེ་རུ་ཀ་མངོན་བྱུང་གི་
ལེའུ་ལས་གསལ་ལོ། །
དུར་ཁྲོད་དུ་ནི་ཞེས་པ་ལ་སོགས་པ་ནི་དུར་ཁྲོད་དུ་བསྒོམ་པའི་རྒྱུ་མཚན་
སྟོན་ནོ། །ཞལ་སྔ་ནས་འཁོར་གྱི་ལྷ་མོ་བསྐྱེད་ནས་དབུས་ཀྱི་ས་བོན་ལས་སྤྲོས་
244-68



ཀྱེ་རྡོར་རྒྱུད་བཤད།
བསྡུ་ཞུ་བ་ལ་གཙོ་བོ་བསྐྱེད་གསུངས་ཏེ། བླ་མ་སྔ་མ་རྣམས་འདི་ལྟར་མཛད་དོ། །
དེ་ནས་བཞི་པ་ལ་ཡིག་འབྲུ་དགོད་ཅེས་གསུངས་པས་མིག་ཏུ་མཾ་ལས་
གཏི་མུག་རྡོ་རྗེ་མ་ནག་མོ། རྣ་བར་ཌི་ལས་ཞེ་སྡང་མ་སྔོན་མོ། སྣར་པོ་ལས་སེར་
སྣ་རྡོ་རྗེ་མ་སེར་མོ། ལྕེ་ལ་རཾ་ལས་འདོད་ཆགས་རྡོ་རྗེ་མ་དམར་མོ། ལུས་ལ་ༀ་
ལས་ཕྲག་དོག་རྡོ་རྗེ་མ་ལྗང་གུ། ཡིད་ལ་ནོ་ལས་བདག་མེད་མ་ནག་མོ་ཐམས་
ཅད་རོའི་གདན་ལ་བཞུགས་པ་ཞལ་གཅིག་ཕྱག་གཉིས་པ་རྡོ་རྗེ་དྲིལ་བུ་འཛིན་
པར་བསམ་མོ། །
དེ་ནས་སྤྱི་བོར་ཨོཾ་ལས་སྐུ་རྡོ་རྗེ་མ་དཀར་མོ། མགྲིན་པར་ཨ་ལས་གསུང་
རྡོ་རྗེ་མ་དམར་མོ། ཐུགས་ཀར་ཧཱུྃ་ལས་ཐུགས་རྡོ་རྗེ་མ་ནག་མོ་ཞལ་གཅིག་ཕྱག་
གཉིས་པ་རོའི་གདན་ལ་བཞུགས་པར་བསྒོམ་པའམ། ལྷ་མོ་གསུམ་ཞུ་ནས་ཨོཾ་ཨ་
ཧཱུྃ་ དུ་ བསྒོམ་མོ། དགོས་ པ་ ནི་ ལུས་ངག་ ཡིད་ གསུམ་ སྦྱངས་ ནས་ དེ་ བཞིན་
གཤེགས་པའི་སྐུ་གསུང་ཐུགས་ཐོབ་པར་བྱེད་པའོ། །ནམ་མཁའི་དཀྱིལ་འཁོར་
ཁྱབ་པའི་ཞེས་པ་ལ་སོགས་པ་ནི་ཡེ་ཤེས་སེམས་དཔའ་སྤྱན་དྲངས་པ་སྟེ། རང་གི་
སྙིང་གར་ཡེ་ཤེས་སེམས་དཔའ་སྐད་ཅིག་གིས་བསམ་པའམ། ཡང་ན་བསྐྱེད་དེ་
སྙིང་པད་མ་ཁ་ཕྱེ་བར་པད་མ་དང་ཉི་མའི་གདན་ལ་ཧཱུྃ་ལས་རྡོ་རྗེ་ཧཱུྃ་གིས་མཚན་
པ་ལས་ཧེ་བཛྲ་ཞལ་གཅིག་ཕྱག་གཉིས་པའི་སྐུ་རྐྱང་པ་ཚོན་གང་པ་བདག་ལྟ་བུ་
བསམ། དེའི་ཐུགས་ཀར་པད་མ་དང་ཉི་མའི་སྟེང་དུ་རྡོ་རྗེའི་ལྟེ་བ་ལ་པད་མ་དང་
ཉི་མ་ལ་ཧཱུཾ་མཐིང་ག་བསྒོམ་པ་ནི་ཏིང་ངེ་འཛིན་སེམས་དཔའི་ཡེ་ཤེས་སེམས་པ་ནི་
ཐུགས་གཉིས་སུ་མེད་པའི་ཡེ་ཤེས་མཚོན་པས་སོ། །ཚོན་གང་བ་ནི་མཚོན་བྱ་ཡེ་
ཤེས་དེ་ཉིད་ཤིན་ཏུ་ཕྲ་ཞིང་རྟོགས་དཀའ་བས་མཚོན་བྱེད་ཀྱང་ཆ་ཕྲ་བའོ། །སྐུ་
244-69



པ་ནི་སྐུ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རྐྱང་བ་ནི་དག་བྱའམ་མཚོན་བྱ་ཕུང་བོ་ལྔ་དང་འབྱུང་ལ་བཞི་ཡིན་པས་དེ་དག་
ལས་དག་བྱ་དག་བྱེད་གཞན་གཉིས་མེད་པས་སྐུ་རྐྱང་པའོ་ཞེས་ཁོ་བོའི་བླ་མ་
བཞེད་གསུངས་སོ། །ཧཱུྃ་ནི་ཏིང་ངེ་འཛིན་གྱི་སྤྲོ་བསྡུ་ཐམས་ཅད་འདི་ལ་དམིགས་
ནས་བྱེད་པས་ཏིང་ངེ་འཛིན་སེམས་དཔའོ། །བདག་ཉིད་ལྷར་བསྒོམ་པ་ནི་ཐམས་
ཅད་ཀྱི་གཞིའི་བྱེད་པས་མི་འདའ་བས་དམ་ཚིག་སེམས་དཔའོ། །དགོས་པ་ནི་
གསུམ་ཐོབ་པར་བྱེད་པའོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ཏེ་ནམ་མཁའི་དཀྱིལ་འཁོར་
ཁྱབ་པའི་ཞེས་པ་ལ་སོགས་པ་སྟེ། ཏིང་ངེ་འཛིན་སེམས་པ་ཧཱུྃ་ལས་འོད་ལས་རང་
ལུས་ལྟར་ནག་པོ་སྤྲོས་པས་ཡེ་ཤེས་ཀྱི་འཁོར་ལོ་འོག་མིན་ནས་སྤྱན་དྲངས་ལ་ཕྱི་
ནང་གསང་བའི་མཆོད་པ་སྤྲོས་ལ་མཆོད། གྷོ་རི་ཨ་ཀར་ཤ་ཡ་ཛ་ཞེས་པས་སྤྱི་
གཙུག་ཏུ་དགུག །ཙྪརི་ཨ་བེ་ཤ་ཡ་ཧཱུྃ་ཞེས་པས་སྙོམས་པར་འཇུག་པས་ཞུས་
ནས་བསྟིམ། བྷེ་ཏ་ལི་བན་ད་བོ་ཞེས་པས་གཉིས་སུ་མེད་པར་བཅིང་
། གྷསྨཱ་རི་
ཨ་བེ་ཤ་ཡ་ཧོ་ཞེས་པས་དབང་དུ་བྱའོ། །དེའི་ཕན་ཡོན་ནི་ལྕགས་ལ་གསེར་
འགྱུར་གྱི་རྩིས་གསེར་དུ་བསྒྱུར་བ་ལྟར་བདག་ཉིད་ཧེ་བཛྲ་ལྷ་དགུར་བསྒྱུར་བ་སྟེ་
ཡོ་གི་ཞེ་སྡང་བདག་ཉིད་འགྱུར་ཞེས་པའི་དོན་གོ་སླའོ། །སྡང་མིག་ནི་སྤྱན་གྱི་
གཟིགས་སྟངས་སོ། །བརྒྱད་གཉིས་ནི་ན་ཚོད་ལོ་བཅུ་དྲུག་ལོན་པ་ལྟ་བུའོ།
གི་ཡི་གེ་འདོན་པ་ནི་ཞལ་ནས་སོ། །གང་དུ་བསྒོམ་ཞེ་ན། དུར་ཁྲོད་ཅེས་པ་ལ་
སོགས་པས་རྒྱུ་མཚན་དང་བཅས་པ་བསྟན་ཏོ། །དབང་སྐུར་བ་ལ་སོགས་ལེའུ་
བཞི་པར་སྟོན་ནོ། །
ཕྱག་བཞི་པ་བསྐྱེད་པ་ནི་ཕྱག་བཞི་ཡིས་ཞེས་པ་ལ་སོགས་པ་སྟེ་འདིར་
244 -.70



ཀྱེ་རྡོར་རྒྱུད་བཤད།
ཡང་གདན་བསྐྱེད་པ་ཡན་ཆད་འདྲ་བ་ལས། གདན་དགུའི་སྟེང་དུ་ཨཱ་ལི་ལས་ཟླ་
བ། ཀཱ་ལི་ལས་ཉི་མ། ཉི་ཟླའི་བར་དུ་གཙོ་བོའི་གནས་སུ་ས་བོན་ཧཱུཾ་དེ་ལས་རྡོ་རྗེ་
རྩེ་ལྔ་པ་ཧཱུཾ་གིས་མཚན་པར་བསམ་ལ། དེ་ལ་སྤྲོ་བསྡུ་བྱས་ཏེ་ཞུ་བ་ལས་བྱང་ཆུབ་
པ་ལྔ་པ་ལ་འོག་ནས་འབྱུང་བ་ལྟར་ཞལ་བརྒྱད་ཕྱག་བཅུ་དྲུག་པ་ཡབ་ཡུམ་གཉིས་
དུས་གཅིག་ཏུ་བསྐྱེད། གསང་གནས་བྱིན་གྱིས་བརླབས་ཏེ་སྦྱོར་བ་མཛད་པའི་
སྦྱོར་མཚམས་ནས་ལྷ་མོ་བརྒྱད་ཀྱི་ས་བོན་སྤྲོས་ལ་ཉི་ཟླ་ཁ་སྦྱོར་བརྒྱད་ཀྱི་བར་དུ་
བསམ། དེ་ལས་ཕྱག་མཚན་ས་བོན་གྱིས་མཚན་པ། དེ་ལ་སྤྲོ་བསྡུ་བྱ་སྟེ་ཐམས་
ཅད་ཞུ་བ་ལས་བྱང་ཆུབ་པ་ལྔ་པ་ལ་ལྷ་མོ་བརྒྱད་བསྐྱེད། དེ་ནས་སྔར་གྱི་ནཱ་དེ་ཆ་
གཅིག་པོ་ཞལ་དུ་ཞུགས་ཏེ་ཡབ་ཡུམ་སྙོམས་པར་ཞུགས་པས་བྱང་ཆུབ་སེམས་
བདེ་བའི་ངོ་བོར་ཞུ། དེ་ལས་ཀླུས་བསྐུལ་བ་མེད་པར་སྒོང་སྐྱེས་ཀྱི་ཚུལ་དུ་འབྲས་
བུའི་ཧེ་རུ་ཀ་སྔ་མ་ལྟ་བུ་ཆོ་ག་གསུམ་གྱིས་བཞེངས། སྐྱེ་མཆེད་དང་སྐུ་གསུང་
ཐུགས་ བྱིན་གྱིས་བརླབ་པ་དང༌། སེམས་དཔའ་སུམ་བརྩེགས་བསྒོམས་ཏེ་ཡེ་
ཤེས་ སེམས་དཔའ་བསྟིམ་པ་རྣམས་སྔ་མ་ལྟར་བྱའོ་ཞེས་གསུངས་སོ། །དབང་
བསྐུར་མན་ཆད་ལེའུ་བཞི་པ་ལྟར་བྱའོ། །དེ་བཞིན་དུ་ཞལ་གསུམ་ཕྱག་དྲུག་པ་
ཡང་བསྐྱེད་པར་བྱའོ། །རྡོ་རྗེ་ཕག་མོ་དང་རྡོ་རྗེ་ལུ་གུ་རྒྱུད་མ་ནི་ཞལ་གཅིག་
གཉིས་མའོ། །ལྷའི་ལེའུ་བཤད་ཟིན་ཏོ།།
དེ་ལྟར་ལྷར་བསྐྱེད་པ་དེ་དབང་བསྐུར་བས་རྫོགས་པར་བྱེད་པས་དབང་
བསྐུར་བའི་ལེའུ་བསྟན་ཏེ་སློབ་མ་དབང་བསྐུར་བ་ལྟར་འདིར་ཡང་རྣམ་རྟོག་
འཁྲུད་ཅིང་སྐལ་བ་དང་ལྡན་པར་བྱེད་པས་དབང་བསྐུར་བ་སྟེ་ཟག་པ་མེད་པའི་
བདེ་བ་སྤྲོས་བྲལ་གྱི་མྱོང་བ་བསྐྱེད་པས་སོ། དེའི་གཞུང་ཡང་སྐྱོང་བས་ལེའུའོ། །
11
244-71



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེའི་ཐབས་ལ་ཏིང་ངེ་འཛིན་སེམས་དཔའ་ལས་འོད་ནག་པོ་ལྕགས་ཀྱུའི་དབྱིབས་
ལྟ་བུའམ། འགུགས་པའི་བྱ་བ་བྱེད་པས་ལྕགས་ཀྱུ་ལྟ་བུ་སྤྲོས་ཏེ་ཁམས་གསུམ་ན་
བཞུགས་པའི་སངས་རྒྱས་ཐམས་ཅད་སྤྱན་དྲངས་ལ། མ་མོ་བརྒྱད་སྤྲོས་ཏེ་མཆོད་
ལ་ཨ་བི་ཤིན་ཙ་ཞེས་པ་ལ་སོགས་པས་གསོལ་བ་བཏབ་པས། སངས་རྒྱས་དེ་
དག་རིགས་ལྔའི་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པར་གྱུར་ཏེ་དེ་དག་གིས་སློབ་
དཔོན་བྱས་ནས་དབང་བསྐུར་བར་བསམ།
དེ་དག་གི་དུས་སུ་གཟུགས་རྡོ་རྗེ་མ་ལ་སོགས་པས་མཆོད་པ་བྱེད་པ་དང་།
སྤྱན་མ་ལ་སོགས་པས་སྙན་པའི་གླུ་ལེན་པ་དང་
། སའི་སྙིང་པོ་ལ་སོགས་པའི་
བྱང་ཆུབ་ སེམས་ དཔའ་ རྣམས་ ཀྱིས་བཀྲ་ཤིས་ཀྱི་ཚིགས་བཅད་ འདོན་ཞིང་།
རིགས་ལྔའི་ཧེ་རུ་ཀའི་བ་སྤུའི་བུ་ག་ལས་སྤྲོས་པའི་ལྷ་མོ་སྤྱན་མ་ལ་སོགས་པས་
ཡེ་ཤེས་ལྷའི་རང་བཞིན་གྱི་བུམ་པ་ཐོགས་ནས་དབང་བསྐུར་བས་ཟག་པ་མེད་པ་
བདེ་བ་ཆེན་པོའི་རྟོགས་པ་སྐྱེས་པར་བསམ་ཞིང་བུམ་པའི་ཆུ་སྤྱི་བོ་ནས་བབ་པས་
ཆོས་ཐམས་ཅད་སེམས་སུ་གོ་བ་དང་། མེ་ཏོག་གི་ཆར་དབབ་ཅེས་པས་བདུད་རྩི་
ཞུ་བའི་ངོ་བོ་བྱང་ཆུབ་སེམས་ཀྱི་ཐིག་ལེ་ཚང་བའི་བུ་ག་ནས་ཞུགས་ནས་ལྕེ་ཐོག་
ཏུ་བབས་པར་བསམ་པ་གསང་བའི་དབང་བསྐུར་བ་སྟེ་སེམས་རང་རིག་ཏུ་གོ་བ་
དང༌། གུར་གུམ་གྱི་ཆར་དབབ་ཅེས་པས་བྱང་སེམས་ཐིག་ལེ་སྙིང་གར་སླེབས་ཏེ་
བ་སྤུའི་བུ་ག་ཐམས་ཅད་དུ་ཁྱབ་པས་གཉིས་སུ་མེད་པའི་བདེ་བ་ཆེན་པོ་ལྷན་ཅིག་
སྐྱེས་པའི་དགའ་བའི་རོ་མྱོང་བར་བསམ་པ་ནི་དབང་གསུམ་པ་སྟེ་སེམས་ལ་
བསྐུར་བས་རང་རིག་བདེ་བ་དང་སྟོང་པ་དབྱེར་མེད་པར་གོ་བ་དང་
། རྔའི་སྒྲ་
འབྱུང་ཞེས་པས་དེ་བཞིན་གཤེགས་པ་དེ་དག་སློབ་དཔོན་གྱི་ཚུལ་དུ་གནས་པས་
244-72



ཀྱེ་རྡོར་རྒྱུད་བཤད།
ཡེ་ཤེས་འདི་ནི་ཆེས་ཕྲ་ཞིང་ཞེས་པ་ལ་སོགས་པའི་ཚིག་དབང་གིས་གསུངས་པའི་
དོན་ལ་ངེས་ཤེས་བསྐྱེད་པས་དབང་བཞི་བའི་རྟོགས་པ་སྐྱེ་བར་བསྒོམ་མོ། །
དབང་ཐོབ་པའི་རྟགས་ཆུའི་ལྷག་མ་ལས་རིགས་ཀྱི་བདག་པོ་དབུ་ལ་བརྒྱན་ཏེ།
གཙོ་བོ་དང་གྷོ་རི་དང་པུ་ཀ་སི་ལ་མི་བསྐྱོད་པ། ཙཱ་རི་དང་སཱ་བ་རི་ལ་རྣམ་པར་
སྣང་མཛད། བྷེ་ཏ་ལི་དང་གཏུམ་མོ་ལ་རིན་ཆེན་འབྱུང་ལྡན། གྷས་མ་རི་དང་ཌོ་
པི་ནི་ལ་སྣང་བ་མཐའ་ཡས་ཀྱིས་རྒྱས་བཏབ་པར་བསྒོམ་མོ། །འདིས་ཧེ་རུ་ཀ་
རྫོགས་པ་ནི་རིགས་གཏན་ལ་ཕབས་ལ་དགོངས་ནས་གསུངས་ཀྱི། ཡན་ལག་
དྲུག་གིས་རྫོགས་པ་ལས་དེ་ཡན་ཆད་དུ་གཞལ་ཡས་ཁང་དང་
། དབང་བསྐུར་
བའི་ཡན་ལག་གཉིས་ལས་མ་བསྟན་ནོ། །
དེ་བས་ན་ཡན་ལག་བཞི་ཡང་དོན་གྱིས་དགོས་ཏེ། ཕྱག་གཉིས་
ཡུམ་མེད་པས་རྗེས་ཆགས་དངོས་སུ་མེད་ཀྱང་སྔར་བསྟན་པ་ལྟར་གསང་བའི་རྡོ་
རྗེ་བྱིན་གྱིས་བརླབས་ནས་དེ་ལས་བདེ་བ་སྐྱེས་པར་བསམ་མོ། །ཕྱག་བཞི་པ་
དང་དྲུག་པ་ལ་ཡུམ་ཡོད་པས་རྗེས་ཆགས་ཀྱི་སྟོབས་ཀྱིས་འཁོར་གྱི་ལྷ་མོ་བསྐྱེད་
པ་བཤད་དོ། །བདུད་རྩི་མྱང་བའི་ཡན་ལག་ནི་མདུན་དུ་ཡཾ་ལས་རླུང་
།
མེ། དེར་ཨ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ་གོ་ཀུ་ད་ཧ་ན་བི་མུ་
མ་ར་ཤུ་ལས་ཤ་ལྔ་བདུད་རྩི་ལྔར་བསམ། དེ་དག་ཨོཾ་གྱིས་མཚན་པ། དེའི་སྟེང་
དུ་ཨས་བྱུང་བའི་ཟླ་བའི་དཀྱིལ་འཁོར། བར་སྣང་ཧཱུྃ་ལས་བྱུང་པའི་རྡོ་རྗེ་དཀར་
པོ་རྩེ་ལྔ་པ་བསམས་ལ། རླུང་གིས་མེ་སྦར་བས་ཐོད་པ་དྲོས་པས་ཤ་ལྔ་བདུད་རྩི་
ལྔ་བཞུ། ཨོཾ་གྱི་འོད་ཟེར་གྱིས་ཡེ་ཤེས་ཀྱི་བདུད་རྩི་སྤྱན་དྲངས་ནས་བདུད་རྩི་ལ་
ཐིམ། ཟླ་བ་དང་རྡོ་རྗེ་ཡང་ཞུ་ནས་ཡེ་ཤེས་ཀྱི་བདུད་རྩིར་གྱུར་པར་བསམ་ཞིང་ཨཱི་
ཚྭ་ལས་
244 ---73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཨ་ཧཱུྃ་ཞེས་པས་བྱིན་གྱིས་བརླབ་བོ། །དེ་ནས་ལྷ་རྣམས་ཀྱི་ལྗགས་ཧཱུྃ་ལས་རྡོ་རྗེ་རྩེ་
ལྔ་པ་སྦུ་གུ་ཅན་རྩེ་མོ་ཧཱུྃ་ནས་ཙམ་གྱིས་མཚན་པར་བསམས་ཏེ་བདུད་རྩི་མྱང་བས་
གཉིས་མེད་ཀྱི་བདེ་བའི་རོས་གང་བར་བསམ་མོ། །དེ་ནས་ས་བོན་ལས་མཆོད་
པའི་ལྷ་མོ་བརྒྱད་སྤྲོས་ལ་ཕྱི་ནང་དེ་ཁོ་ན་ཉིད་ཀྱིས་མཆོད་པར་བསམ་མོ། །དེ་
ནས་ལྷ་མོ་དེ་རྣམས་ཀྱིས་བསྟོད་པ་བྱེད་པར་བསམ་སྟེ་དེས་ཧེ་རུ་ཀ་རྫོགས་པའོ། །
དེ་ནས་རྫོགས་རིམ་གང་ཡང་རུང་བ་ལ་བརྟེན་ནས་རིམ་པ་གཉིས་ཟུང་
འཇུག་ཏུ་བསྒོམ་པ་འདིའི་མན་ངག་གོ །དེ་སྐྱོ་ན་ནང་གི་རྒྱས་གདབ་དང་དག་པ་
གཉིས་བསྒོམས་ལ་བཟླས་པ་བྱ་སྟེ་ཕྱག་གཉིས་པ་ལ་ཐུགས་ཀར་འཁོར་བ་ལ་
དམིགས་པ་གཏད། ཕྱག་བཞི་པ་དང་དྲུག་པ་ལ་ཡབ་ཡུམ་ཕན་ཚུན་འཁོར་བའི་
བཟླས་པ་བྱའོ། །དེས་ཀྱང་སྐྱོ་ན་ཐུན་མཚམས་བྱ། དེ་ལྟར་ཐུན་གསུམ་དུ་བྱིན་
གྱིས་བརླབས་ཞེས་པ་ཐུན་རེ་རེ་ལ་དེ་ལྟར་རྫོགས་པར་བསྒོམ་པ་སྟེ། མཚན་མོའི་
ཐུན་དང་བཞིར་བསྒོམ་པའོ། །ལངས་ནས་ལྷའི་གཟུགས་སུ་གཞག་ཅེས་པ་ནི་
སེམས་གར་སོང་གར་མི་བཏང་བའི་མན་ངག་གོ །ལྷ་དབང་བསྐུར་བའི་ལེའུ་
བཤད་ཟིན་དོ།། 11
དེ་ཁོ་ན་ཉིད་ཀྱི་ལེའུ་འདིས་ལེའུ་དང་པོར་བསྟན་པའི་སེམས་དངོས་པོའི་
གནས་ལུགས་གཏན་ལ་དབབ་པ་བསྟན། དེ་ཡང་ཤེས་བྱ་ཇི་ལྟར་ཡིན་པའི་དབང་
དུ་བྱས་ན་དེ་ཁོ་ན་ཉིད་སྤྱིར་བསྟན་ཏེ། དེ་ཁོ་ན་ཉིད་ཅེས་པ་ནི་དེ་ཁོ་ན་ལྟར་ཡིན་
གྱི་དེ་ལས་གཞན་དུ་མ་ཡིན་ཞེས་པས། དེའི་གཞུང་ལ་ཡང་སྐྱོང་བས་ན་ལེའུ་ཞེས་
བྱའོ། །དེ་ལ་ངོ་བོ་གཟུགས་མེད་ཅེས་པ་ལ་སོགས་པ་ལ། སྤྱིར་བླ་མ་ལྷོ་པའི་ཞལ་
ནས་ལྟ་བ་ལ་ལྔ་ཡོད་དེ་རྟག་ཆད་གཉིས་སུ་ལྟ་བ་མུ་སྟེགས། གཉིས་དངོས་པོར་
244-74



ཀྱེ་རྡོར་རྒྱུད་བཤད།
ལྟ་བ་ཉན་ཐོས། གཉིས་དངོས་པོ་མེད་པར་ལྟ་བ་སེམས་ཙམ། དངོས་པོ་རང་
བཞིན་མེད་པར་ལྟ་བ་དབུ་མ། དངོས་པོ་དང་དངོས་པོ་མེད་པ་གཉིས་མེད་པར་
ལྟ་བ་གསང་བ་བླ་ན་མེད་པའོ་གསུངས་པས། སྒྲོ་འདོགས་གཅོད་པར་བྱེད་་
བུམ་པའི་དབང་གི་དུས་སུ་ཆོས་ཐམས་ཅད་སེམས་སུ་རྟོགས་པས་གཟུགས་ཀྱི་སྐྱེ་
མཆེད་ཕྱི་དོན་དུ་མེད་པར་གོ་བས་རྣམ་པར་སྣང་མཛད་ཀྱི་རྒྱས་གདབ་སྟེ་ཐམས་
ཅད་སེམས་སུ་གོ་བའོ། །དེ་ཉིད་ལ་དེ་བཞིན་གཤེགས་པའི་དབུགས་དབྱུག་པ་
ཞེས་ཀྱང་བྱའོ། །
དེ་ནས་གསང་དབང་གི་དུས་སུ་གཟུགས་ཀྱི་སྐྱེ་མཆེད་དེ་ཤེས་པའི་ངོ་བོ་
ཉིད་དུ་ཡང་མ་གྲུབ་ཏེ་རང་རིག་ཏུ་རྟོགས་པས་ཤེས་པ་དཀར་དམར་གྱི་རྣམ་པ་མ་
གྲུབ་པར་གོ་བས་གཟུང་འཛིན་གྱི་རྣམ་པས་མི་བསྐྱོད་པས་མི་བསྐྱོད་པའི་རྒྱས་
གདབ་ཀྱང་ཡིན་ལ་དབུགས་དབྱུང་ཡིན་ནོ། །དབང་གསུམ་པའི་དུས་སུ་རང་རིག་
དེ་སྡུག་བསྔལ་དང་བཏང་སྙོམས་ཀྱི་རྟོག་པ་བཀག་ནས། བདེ་བར་གོ་བ་དང་།
ཚིག་དབང་དུས་སུ་བདེ་བ་དངོས་པོར་ཞེན་པའི་རྟོག་པའང་བཀག་ནས་བདེ་བ་
སྤྲོས་བྲལ་སྟོང་པར་ཤེས་པས་བདེ་སྟོང་གཉིས་ཕན་ཚུན་རྒྱས་བཏབ་པར་གོ་བའི་
ཕྱིར་ནི་རྡོ་ རྗེ་ སེམས་ དཔའི་རྒྱས་ གདབ་དང་། རྡོ་རྗེ་འཆང་གི་དབུགས་དབྱུང་
བརྩིའོ། །ངོ་བོ་གཟུགས་མེད་པ་དེ་བས་ན་ངོ་བོས་མཐོང་བ་པོ་ཞེས་པ་མིག་གི་
དབང་པོའང་མེད་ཅེས་པའོ། །སྒྲ་ལ་སོགས་པ་ཡང་དེ་བཞིན་ནོ། །སེམས་ནི་དོན་
དམ་འཛིན་པའོ། །
སེམས་ལས་བྱུང་བ་ནི་ཁྱད་པར་འཛིན་པ་སྟེ་སེམས་དང་ཆོས་དང་ཡིད་ཀྱི་
རྣམ་པར་ཤེས་པ་ཡང་རང་བཞིན་གྱིས་གྲུབ་པ་མེད་པའང་བྱེད་ཅེས་པའོ། །དེ་ལྟ་
244 -75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བུ་སེམས་དེ་གང་གིས་རྟོགས་ཞེ་ན། སྒྲོ་འདོགས་ནང་དུ་གཅོད་པའི་དབང་དུ་བྱས་
ནས་དབང་བསྐུར་བའི་དུས་སུ་དེ་ལྟ་བུའི་རྟོགས་པ་སྐྱེད་པར་བྱེད་དོ། །
དེ་དག་ལ་བརྟེན་ནས་སྐྱེ་ཞེ་ན། མ་དང་སྲིང་མོ་ཞེས་པ་སྟེ་མ་ནི་གསང་
དབང་གི་དུས་ཀྱིའོ། །སྲིང་མོ་ནི་དབང་གསུམ་པའི་གྲོགས་ཏེ་དེ་དག་ལ་བརྟེན་
ནས་དེ་ཁོ་ན་ཉིད་ཀྱི་མཆོད་པའི་དུས་སུ་དགའ་བ་བཞིའི་ཉམས་མྱོང་གིས་སྒྲོ་
འདོགས་གཅོད་པས་རྟོགས་པ་སྐྱེད་པར་བྱེད་ཅེས་པའོ། །རྣལ་འབྱོར་རིག་པ་ནི་
སེམས་ཀྱི་དེ་ཁོ་ན་ཉིད་སྒྲོ་འདོགས་ཕྱི་ནས་གཅོད་པས་རིག་པས་ཆོ་ག་རིག་པས་
སོ། །ཕྱག་རྒྱ་དེའི་དབྱེ་བ་ནི་གར་མ་ཞེས་པ་ལ་སོགས་པ་སྟེ་རིགས་ལྔའི་ཕྱག་
རྒྱའོ། །ཐབས་དང་ཤེས་རབ་ཆོ་ག་ནི་ཐབས་ལུས་ལྷ་ངག་སྔགས་སེམས་ཆོས་ཀྱི་
འདུ་ཤེས་དང་ལྡན་པས་རྡོ་རྗེ་དང་པད་མ་བྱིན་གྱིས་བརླབ་པའི་ཆོ་ག་སྔོན་དུ་འགྲོ་
བས་སོ། །དེ་ཉིད་རིག་པ་ནི་སྒྲོ་འདོགས་ཕྱིར་གཅོད་ཀྱིས་དེ་ཁོ་ན་ཉིད་རིག་པའོ། །
མཆོད་ནི་དེ་ཁོ་ན་ཉིད་ཀྱི་མཆོད་པའོ། །དབྱེ་བར་མི་འགྱུར་ནི་དེ་ལས་སྐྱེས་པའི་
ཉམས་མྱོང་དེ་དང་མི་འབྲལ་བར་བྱ་བའོ། །
འབད་པས་བསྟེན་ནི་སྣོད་མིན་ལས་གསང་བའི་ཚུལ་གྱིས་བསྟེན་པའོ། །
བྱེ་བ་དང་མ་གསང་བས་དམ་ཚིག་ཉམས་པའི་སྐྱོན་བསྟེན་པ་ནི་མ་གསང་ཞེས་པ་
ལ་སོགས་པ་སྟེ། འཇིག་རྟེན་འདིའི་སྡུག་བསྔལ་སྦྲུལ་དང་ཆོམ་རྐུན་དང་མེ་ལ་
སོགས་པའོ། །སྐྱེ་བ་ཕྱི་མའི་ས་སྤྱོད་ཅེས་པ་རྡོ་རྗེ་དམྱལ་བའི་སྡུག་བསྔལ་བྱེད་
པའོ། །ཅིའི་ ཕྱིར་ ཕྱག་ རྒྱ་ ལྔ་ཁོ་ན་ཞེ་ན། རིགས་ ལྔའི་ ཕྱག་རྒྱ་ཞེས་ པ་བསྟེན་
མཁན་ལྔ་ཡོད་པས་ཕྱག་རྒྱ་ལྔའོ། །བསྟེན་པ་ལ་དགོས་པ་ཅི་ཡོད་ཅེ་ན། ཐར་
པའི་རྒྱུ་ཞེས་པ་ཇི་ལྟར་མྱོང་བ་བཞིན་བསྒོམས་པ་ལས་ཐར་པའི་རྒྱུར་འགྱུར་རོ། །
244 -76



ཀྱེ་རྡོར་རྒྱུད་བཤད།
ཅིའི་ཕྱིར་ཕྱག་རྒྱ་ཞེ་ན། རྡོ་རྗེ་ཞེས་པ་ལ་སོགས་པ་སྟེ། རྡོ་རྗེ་ནི་དོན་སྟོང་པ་
ཉིད་
རྟོགས་ གསང་ གནས་ སོ། །བསྟེན་ བྱ་ རིགས་ ལྔ་ གང་ ཞེ་ན། རྡོ་ རྗེ་ ཞེས་པ་ལ་
སོགས་པའོ། །གང་གིས་ཕྱག་རྒྱ་གང་ཞེ་ན། རྡོ་རྗེའི་ཕྱག་རྒྱ་གཡུང་མོ་ཉིད་ཅེས་པ་
ལ་སོགས་པ་སྟེ། གཡུང་མོ་ནི་ཧ་རི་ཏ་འཕྱག་པའི་རིགས་སོ། །གདོལ་པ་མོ་ནི་
ཤན་པའི་རིགས་ལ་སོགས་པའོ། །
འོ་ན་དེ་ཁོ་ན་ལྟར་རིགས་ངེས་སམ་ཞེ་ན། ཀུན་རྫོབ་རྣམ་པར་གཞག་པ་
ལ་མཐུན་པ་ཙམ་དུ་བསྟན་པ་ཙམ་དུ་བསྟན་པ་ཡིན་གྱི། དོན་དམ་པར་རིགས་ལ་
ངེས་པ་མེད་དེ་ཐམས་ཅད་དེ་བཞིན་གཤེགས་པའི་རིགས་སོ་ཞེས་སྟོན་པ་འདི་
རྣམས་ཞེས་པ་ལ་སོགས་པའོ། །འདི་དག་ཇི་ལྟར་དེ་བཞིན་གཤེགས་པའི་རིགས་
ཡིན་ཞེ་ན། དཔལ་ལྡན་ནི་ ཚོགས་ གཉིས་སོ། །གཤེགས་ པ་ནི་རྟོགས་པའོ། །
འདིས་ནི་ཤེས་རབ་རིག་པ་ནི། །དེ་བཞིན་ཉིད་ལ་སྦྱོར་བ་དང་དེར་གཤེགས་པའི་
རྒྱུ་མཚན་གོ་བའི་ཤེས་རབ་དང་
། གཞི་གཅིག་ཏུ་སྦྱོར་བའི་རིགས་པ་དེ་ཐམས་
ཅད་དེ་བཞིན་གཤེགས་པའི་རིགས་ཞིག་ཡིན་ལ། ཕྱེ་ན་བདེ་བ་ཆེན་པོ་དང་
རིགས་དྲུག་ཡིན་ཞེས་སྟོན་པ་རིགས་ནི་ཞེས་པ་ལ་སོགས་པའོ། །ཡེ་ཤེས་ལྔ་
རིགས་ལྔ་ཡིན་ཞིང་སྐུ་གསུང་ཐུགས་ཀྱིས་གསུམ་དུ་ཡང་འགྱུར་ཞེས་པས་རིགས་
ལྔ་ལ་ངེས་པ་མེད་ཅེས་སྟོན་པས་མདོར་བསྡུས་ཞེས་པ་ལ་སོགས་པའོ། །འོ་ན་
ཅིའི་ཕྱིར་ རིགས་ཞེས་ བྱ་ཞེ་ན། རིགས་དང་ཞེས་པ་ལ་སོགས་པས་རིགས་ལྔ་
འབྱུང་བ་ལྔ་ཕུང་པོ་ལྔ་སྡེ་ཚན་དུ་གཅོད་པའི་རིགས་དང་བགྲང་བྱ་འདིས་རིགས་
ཞེས་པའོ། །དེ་དག་གིས་དངོས་པོའི་གནས་ལུགས་གཏན་ལ་དབབ་པའི་དབང་
གིས་ཤེས་པར་བྱེད་པའི་ཐབས་ཤེས་བྱ་ཇི་ལྟར་ཡིན་པ་ལས་འཕྲོས་པའོ། །
244-77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ་ལྟར་གཏན་ལ་དབབ་པའི་དངོས་པོ་དེ་ཉིད་ནི་ཤེས་བྱ་ཅི་ཡིན་པའི་གཞི་
འདིང་བ་ནི་བསྒོམ་ པ་པོ་མེད་ཅེས་པ་ལ་སོགས་པ་སྟེ། བསྒོམ་ པ་པོ་མེད་ནི་
སེམས་ཀྱི་དེ་ཁོ་ན་ཉིད་བསྒོམ་པ་ལ་རྟེན་གྱི་གང་ཟག་མེད། བསྒོམ་པ་མེད་ནི་
བསྒོམ་པའི་ཤེས་པ་མེད་བསྒོམས་པའི་ཡུལ་མེད་པའོ། །ལྷ་ལ་སོགས་པ་ཡུལ་མ་
ཡིན་ནམ་ཞེ་ན། དེ་ཁོ་ན་ཉིད་ལ་ལྷ་མེད་ཅིང་སྔགས་དེ་བདེ་བ་ཡང་མེད་དོ། །
འོ་ན་དེ་དག་མི་བསྒོམ་མམ་ཞེ་ན། སྤྲོས་པ་དང་བྲལ་བའི་རང་བཞིན་དུ་
སྔགས་དེ་བདེ་བ་དང་། ལྷ་སྟེ་སྣང་བ་ལྷའི་འཁོར་ལོར་བསྒོམས་པས་ཡོད་པ་ཉིད་
ཅེས་པའོ། །འོ་ན་ལྷ་ཇི་ལྟར་གནས་ཞེ་ན། གསང་སྔགས་ཐུན་མོང་བ་ལ་གྲགས་
པའི་རྣམ་སྣང་ལ་སོགས་པར་གནས་ཏེ། དེ་ཡང་སེམས་ལྷན་ཅིག་སྐྱེས་པ་དེ་ཉིད་
སྣ་ཚོགས་ཀྱི་ངོ་བོར་གསལ་ཞིང་སྣང་བས་རྣམ་སྣང་ཡིན་ལ། དེའི་རྟགས་སུ་ཕྱི་
རོལ་ཏུ་རྣམ་སྣང་ཕྱག་ཅན་དུ་སྣང་བའོ། །དེ་བཞིན་དུ་ལྷན་ཅིག་སྐྱེས་པ་དེ་ཉིད་
གཟུང་འཛིན་གྱིས་མི་བསྐྱོད་པས་ན་མི་བསྐྱོད་པའོ། །དེའི་སྣང་བ་ལ་མི་བསྐྱོད་
པར་ཤར། ཡེ་ཤེས་ཀྱི་སྣང་བ་དེ་ལས་བདག་གཞན་གྱི་དོན་ཐམས་ཅད་འབྱུང་
བས་དོན་ཡོད་གྲུབ་པ། དེ་ལས་ཕུན་སུམ་ཚོགས་པ་ཐམས་ཅད་འབྱུང་བས་རིན་
ཆེན་འབྱུང་ལྡན། ཡེ་ཤེས་ཀྱི་སྣང་བ་དེ་ལས་གསུང་གི་འོད་ཟེར་གྱིས་མ་རིག་པའི་
མུན་པ་སེལ་བས་ན་འོད་དཔག་མེད་དེ་བརྩོད་འདས་སོ། །དེ་བཞིན་དུ་བདེ་བའི་
རོས་གང་བས་སེམས་དཔའོ། །
གཞན་ཡང་འཇིག་རྟེན་པའི་ལྷ་རྣམས་ཀྱི་དེ་ཁོ་ན་ཉིད་ཀྱང་སེམས་ལྷན་
ཅིག་སྐྱེས་པའི་ཡེ་ཤེས་ཟག་པ་མེད་པའི་བདེ་སྟོང་དེ་ཉིད་ཡིན་པར་སྟོན་པ་ནི་
ཚངས་པ་ཞེས་པ་ལ་སོགས་མདོར་བསྟན། རྒྱས་པར་བཤད་པ་ནི་ཚངས་པ་སྒྲིབ་
244-78



ཀྱེ་རྡོར་རྒྱུད་བཤད།
བྲལ་ཞེས་པ་ན་མར་ཏེ། ལྷན་ཅིག་སྐྱེས་པ་དེ་ཉིད་སྒྲིབ་པ་དང་བྲལ་བས་ཚངས་པ་
དེའི་སྣང་བ་ལྷའི་རྒྱལ་པོ་ཚངས་པར་ཀྱང་བྱུང་། དེ་བཞིན་དུ་ཀུན་ལ་སྦྱར་ཏེ་ལྷན་
ཅིག་སྐྱེས་པ་དེ་ཀུན་ལ་ཁྱབ་པས་ཁྱབ་འཇུག །རྟག་ཏུ་ངན་པ་བསྙིལ་བས་དགེ་
བར་གནས་པ་ཞི་བ། ལྷན་ཅིག་སྐྱེས་པ་དེ་ཐམས་ཅད་ཀྱི་རང་བཞིན་ཡིན་པས་
ཐམས་ཅད་། ཡང་ལྷན་ཅིག་སྐྱེས་པ་དེ་མི་བསླུ་བས་དམ་བའི་བདེ་བ་ཡིན་པས་དེ་
ཁོ་ན་ཉིད། ཡང་ལྷན་ཅིག་སྐྱེས་པ་དེས་བདེ་བ་སྤྲོས་བྲལ་ཏུ་རྟོགས་པའི་ཕྱིར་ན་
སངས་རྒྱས་སོ། །དེ་ལྟར་ན་ལྷན་ཅིག་སྐྱེས་པའི་ཡེ་ཤེས་དེ་ཕྱི་རོལ་གྱི་ལྷ་རྣམས་སུ་
ཡང་སྣང་ངོ༌། །
གཞན་ཡང་འཇིག་རྟེན་པའི་ལྷའི་དེ་ཁོ་ནར་ཡང་སྣང་སྟེ། ལྷན་ཅིག་སྐྱེས་
པ་དེ་ཉིད་གང་ཕྱིར་ལུས་ལ་བྱུང་བ་ཉིད། ལྷ་ཞེས་མངོན་པར་བརྗོད་པར་བྱ་ཞེས་
པས་དེའི་སྣང་བ་ཕྱི་རོལ་པའི་ལྷ་ཡང་ཡིན་ནོ། །སེམས་ལྷན་ཅིག་སྐྱེས་པ་དེ་ཉིད་
བཅོམ་ལྡན་འདས་ཀྱང་ཡིན་ཏེ། བྷ་ག་ཞེས་པ་དབང་ཕྱུག་ལ་སོགས་པའི་བསྐལ་
པ་དྲུག་དང་ལྡན་པའམ། བདུད་བཞི་བཅོམ་པའི་ཕྱིར་ཏེ། དེའི་རྟགས་ སུ་ཀུན་
རྫོབ་ཏུ་རོ་བཞི་མནན་ལ་དོན་དམ་པར་གཟུང་འཛིན་གྱི་རྣམ་པར་རྟོག་པ་མ་ལུས་
པ་གཉིས་སུ་མེད་པའི་ཡེ་ཤེས་ཀྱིས་བཅོམ་པས་སོ། །དབང་ཕྱུག་ལ་སོགས་པ་ ནི་
བསྐལ་པ་དྲུག་ལ་བྱ་ལ་དབང་ཕྱུག་ཀྱང་བརྒྱུད་དེ་སྔར་བསྟན་པ་ལྟར་རམ། ཡང་
ན་གཟུགས་ཕྲ་བ་དང་། རེག་པ་ཡང་བ་དང་། ཁྱབ་པ་དང་། ཡང་དག་པར་ཐོབ་
པ་ ཉིད་ དང་། བར་ དུ་ སྣང་ བ་ དང་། བརྟན་ པ་ དང་། དབང་ དུ་ གྱུར་ པ་ དང་།
འདོད་དགུར་སྒྱུར་བ་ཞེས་བྱའོ། །དེ་བས་ལྷན་ཅིག་སྐྱེས་པ་དེ་ཉིད་བཅོམ་ལྡན་
འདས་ཡིན་ལ། དེའི་སྣང་བ་བཅོམ་ལྡན་འདས་སུ་ཡང་ཤར། དེར་མ་ཟད་ལྷན་
244-79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཅིག་སྐྱེས་པའི་ཡེ་ཤེས་དེ་ཉིད་ཤེས་རབ་མ་རྣམས་ཀྱི་དེ་ཁོ་ན་ཡང་ཡིན་ཏེ། གང་
ཕྱིར་ཞེས་པ་ལ་སོགས་པས་ལྷན་ཅིག་སྐྱེས་པ་དེ་དག་པའི་སྐྱེ་འགྲོ་སྐྱེད་པས་མའོ། །
དེ་ཉིད་བསྐལ་པ་ཞེས་པ་སྣང་བ་དང་སྟོང་པ་ལ་སོགས་པའི་ཆ་ཤས་སྟོན་པས་སྲིང་
མོའོ། །དེ་གཙོ་བསླག་མ་ལ་སོགས་པར་ཡང་སྣང་སྟེ། ལྷན་ཅིག་སྐྱེས་པས་སེམས་
ཅན་ཐམས་ཅད་ཤེས་རབ་སྟོང་པ་ཉིད་དུ་མཚེད་པས་བཙོ་བསླག་མའོ། །སྟོབས་
དང་མི་འཇིགས་པ་ལ་སོགས་པའི་ཡོན་ཏན་འཇོ་བས་བུ་མོའོ། །རང་གིས་དེ་ཁོ་ན་
ཉིད་གོ་བས་ན་གཞན་ལ་སྙིང་རྗེ་ཆེན་པོ་གཡོ་བས་ལྷན་ཅིག་སྐྱེས་པ་ལ་གར་མ་
ཞེས་བྱའོ། །དེ་ཁོ་ན་ཉིད་ལ་བློ་ཡིས་རེག་ཏུ་མེད་པས་གཡུང་མོར་བརྗོད་པའོ། །
གཞན་ཡང་སྔགས་པ་ལ་སོགས་པའི་དེ་ཁོ་ན་ཡང་ལྷན་ཅིག་སྐྱེས་པ་ཉིད་
དེ། ལྷན་ཅིག་སྐྱེས་པ་དེ་ཉིད་བདེ་སྟོང་གཉིས་མེད་རྟོགས་པས་ཤེས་ཤིང་སྐྱོབ་
པས་སྔགས་སོ། །དེར་བརྡར་ ཨཱ་ལི་ཀཱ་ལི་སྨྲས་པ་སྔགས་སོ། །ལྷན་ཅིག་སྐྱེས་
པས་དངོས་པོ་ཐམས་ཅད་ཉེད་སྙིང་པོ་ལེན་པས་དཀྱིལ་འཁོར་ཡིན་ལ། དེའི་
བརྡར་རྐང་པ་ཡང་ཉེད་པས་དཀྱིལ་འཁོར་རོ། །ལྷན་ཅིག་སྐྱེས་པ་དེ་དངོས་པོ་
ཐམས་ཅད་ལ་རྒྱས་འདེབས་པས་ཕྱག་རྒྱ་ཡང་ཡིན་ལ་དེའི་བརྡར་ལག་པ་སྒྱུར་
ཕྱག་རྒྱ་ཡིན་ཞེས་པའོ། །དེ་བཞིན་དུ་ནི་ཕྱག་རྒྱ་ཡིན། ལྷན་ཅིག་སྐྱེས་པ་དེ་ཉིད་
དམིགས་པ་ལ་སེམས་རྩེ་གཅིག་ཏུ་གནས་པས་བསམ་གཏན་ཡང་ཡིན་ལ། དེས་
ན་ཏིང་ངེ་འཛིན་དེ་ཁོ་ན་ཉིད་ཀྱི་ངོ༌
། །
དེ་ཇི་ལྟར་ཉམས་སུ་བླང་ཞེ་ན། ཇི་ལྟར་ཕ་ལས་བདེ་ཐོབ་པ་ཞེས་པ། དེ་
ཕ་དབང་བསྐུར་བ་ལ་བྱ་ལ་དེའི་བདེ་བ་དབང་གི་ཡེ་ཤེས་སོ། །དེ་སྤྱད་པས་ཡིད་
ང་བདག་གི་རྣམ་པར་རྟོག་པ་བཅིངས་པས་བསམ་
པ་བཅིངས་པས་བསམ་གཏན་ནོ། །
244 -80



ཀྱེ་རྡོར་རྒྱུད་བཤད།
ཡང་ན་ཕ་བདེ་བ་ཆེན་པོའི་འཁོར་ལོ་ལ་བྱ། གཏུམ་མོ་ལྟ་བུ་ལ་བརྟེན་
ནས་དེའི་བདེ་བ་སྤྱད་པས་རྟོག་པ་འཆད་པའོ། །ཡང་ན་ཕ་རྡོ་རྗེ་སེམས་པ་ལ་བྱ་
ལ། དེ་ལས་བྱང་ཆུབ་ཀྱི་སེམས་ཕབ་ནས་བདེ་བ་དེ་རང་གིས་སྤྱད་པས་ཡིད་ཞི་
བ་སྟེ་རྟོག་པ་འཆད་དོ། །དེ་ལྟར་སྒོམ་པ་པོ་མེད་པ་མན་ཆད་ཀྱིས་ལམ་གྱི་རིམ་པ་
ལས་རྫོགས་རིམ་གྱི་དོན་བསྟན་གསུངས་ཏེ། བླ་མ་སྔ་མ་རྣམས་ཀྱིས་ཤེས་བྱ་ཇི་
ལྟར་ཡིན་པའི་གཞི་འདིངས་པ་བསྟན་གསུངས་ཏེ་དེ་ལེགས་སོ། དེ་ཁོ་ན་ཉིད་ཀྱི་
ལེའུ་བཤད་ཟིན་ཏོ།། །
ལེའུ་དྲུག་པ་འདིས་ལེའུ་དང་པོར་བསྟན་པའི་ལམ་གྱི་རིམ་པ་བཤད་དེ།
དེ་ལས་ཀྱང་རྫོགས་པའི་རིམ་པ་དང་མཐུན་པའི་སྤྱོད་པ་འཆད་དེ་གཙོར་རིག་པ་
འཆད་དེ་གཙོར་རིག་པ་བརྟུལ་ཞུགས་ཀྱི་སྤྱོད་པའོ། །དེས་ལེའུ་འདི་ཧྲིལ་པོ་སྤྱོད་
པའི་ཆ་རྐྱེན་དུ་དྲིལ་ལོ། །དེ་ལ་ལེའུ་འདི་ལ་དོན་བཅུ་གཉིས་སུ་ངེས་ཚིག་དང་
དབྱེ་བ་ཁ་བསྐངས་ནས་གསུངས་སོ། །དེ་ལ་སྤྱོད་པའི་དགོས་པ་ནི་སྤྱོད་པ་ཕ་
རོལ་ཕྱིན་མཆོག་ཉིད་ཅེས་པ་ལ་སོགས་པ་སྟེ། ཕ་རོལ་ཏུ་ཕྱིན་པ་རྣམས་ཀྱི་མཆོག་
ཏུ་གྱུར་ཞེས་པ་སྟེ་དངོས་གྲུབ་མཆོག་ཐོབ་པའོ། །གང་གིས་ཞེས་པ་ལ་སོགས་
པས་དེ་ལས་ཀྱང་ཧེ་བཛྲའི་དངོས་གྲུབ་ཏུ་འགྱུར་ཞེས་པའི། འགྱུར་ལུགས་ནི་སྤྱོད་
པ་སྤྱད་པས་རང་གིས་སེམས་བརྟན་པ་དང་གཡོ་བ་རྟོགས་པ་དང་
། ལུས་སེམས་
ཚར་བཅད་པས་ཏིང་ངེ་འཛིན་མྱུར་དུ་འགྲུབ་པ་དང་
། གནས་དེ་ན་གནས་པའི་
དཔའ་བོ་དང་དཔའ་མོས་བྱིན་གྱིས་བརླབ་པ་དང་
། དེ་དག་གིས་བར་བཅད་ཀྱིས་
དོགས་ནས་བརྩོན་འགྲུས་ཀྱི་ཡན་ལག་ཏུ་འགྱུར་ཞིང་འཁོར་བ་ལ་སྐྱོ་བ་རང་གི་
ངང་གིས་སྐྱེ་བས་དངོས་གྲུབ་མྱུར་དུ་འགྲུབ་པའི་རྐྱེན་ནོ། །
244-81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
སྤྱོད་པའི་རྒྱན་ནི་བསྒོམ་པ་པོ་ཡིས་ཞེས་པ་ན་མར་སྟོན་ཏེ། རྣམ་གཟུང་ནི་
རུས་པའི་རྣ་ཆ་ལ་སོགས་པ་བཟུང་བའོ། །རྣ་ཆ་ནི་བླ་མ་དང་རྡོ་རྗེ་འཛིན་པ་ལ་
སྨོད་པའི་ཚིག་མི་སྙན་པའི་ཆེད་དུའོ། །སྤྱི་གཙུག་གི་འཁོར་ལོ་ནི་བླ་མ་ལ་ཕྱག་
བཙལ་བའི་འབྲས་བུ་འབྱིན་པས་ཕྱག་འཚལ་བའི་རྟགས་སོ། །རྐང་གདུབ་ལག་
གདུབ་ནི་བདེ་བ་རྒྱས་པའི་རྟགས་སོ། །མགྲིན་པ་རུས་པའི་ཕྲེང་བ་ནི་བཟླས་པའི་
འབྲས་བུ་འབྱིན་པའི་རྟགས་སོ། །སྤྱད་པའི་གོས་ནི་འགོ་བ་སྟག་གི་པགས་པ་
ཞེས་པའོ། །སྤྱོད་པའི་བཟའ་ནི་མི་འཆི་ནི་བདུད་རྩི། བཅུ་ ཕྱེད་ལྔའོ། །དེ་དག་
བསྟེན་པའི་དགོས་པ་ནི་རྟོག་པ་ཆུང་བ་དང་
། ནུས་པ་བསྐྱེད་པ་དང་
། རྣལ་འབྱོར་
མ་དང་སྤྱོད་པ་མཐུན་པར་བྱའོ། །
སྤྱོད་པའི་བསམ་པ་ནི་ཧེ་རུ་ཀ་སྦྱོར་ཞེས་པ་ན་མར་སྟེ། ལུས་བརྡའི་ཧེ་རུ་
ཀ་སེམས་ཧེ་རུ་ཀའི་དོན་དུ་གོ་བས་ཁ་དོག་ལྔ་དང་རིགས་ལྔ་ཐ་དད་ཀྱི་རྟོག་པ་
མེད་པས་སོ། ཁ་དོག་ནི་རིགས་སོ། །དབྱེ་བ་ནི་བཟང་ངན་གྱི་རྟོག་པའོ། །སྤྱོད་
པ་བྱ་བའི་གནས་ནི་ཤིང་གཅིག་ཅེས་པ་ལ་སོགས་པ་སྟེ། ཤིང་གཅིག་ནི་རྒྱང་
གྲགས་ཅིག་ཚུན་ཆད་ན་ཤིང་གཞན་མེད་པའོ། །དུར་ཁྲོད་ནི་རོ་མང་པོ་ཡོད་པའི་
གནས་སོ། །མ་མོའི་ཁྱིམ་ཞེས་པ་ནི་བུད་མེད་མང་པོ་འདུ་བའི་གནས་སོ། །ཡང་
ན་ལམ་གྱི་བཞི་མདོའི་ཟེར་ན་ལམ་རྒྱ་གྲམ་གྱི་གནས་སོ། །དབེན་པ་ནི་འདུ་
འཛིས་སོ། །བས་མཐའ་ནི་གྲོང་ཟད་པའོ། །མཚན་དུས་སུ་ཞེས་པ་དང་བསྒོམ་པ་
བཟང་ཞེས་པ་དེ་རྣམས་སུ་མཚན་མོ་བསྒོམ་པ་སྔགས་པ་སྟེ་དཔའ་བོ་དང་དཔའ་
མོས་བྱིན་གྱིས་བརློབ་པ་དང་
། བརྩོན་འགྲུས་ཀྱི་ཡན་ལག་ཏུ་འགྱུར་བས་སོ། །
སྤྱོད་པའི་དུས་ཚོད་ནི་ཅུང་ཟད་ཅེས་པ་ལ་སོགས་པ་སྟེ། དོད་ཐོབ་པ་ནི་
244-82



ཀྱེ་རྡོར་རྒྱུད་བཤད།
འོག་ནས་བརྐམ་དང་རྨོངས་དང་འཇིགས་དང་ཁྲོ་ཞེས་པ་ལ་སོགས་པས་སྟོན་ནོ། །
ངེས་ཚིག་ནི་རྩ་བརྒྱ་རྒྱུ་བ་ཡོ་གའི་རྣལ་འབྱོར་ཏེ་རྣལ་འབྱོར་གྱི་རྣམ་པས་རྒྱུ་བའོ། །
གོང་དུ་ཞེ་ན། བརྡའི་ལེའུ་ནས་གསུངས་པའི་གནས་བཅུ་གཉིས་སུ་རྒྱུ་བའམ།
འདི་ནས་གསུངས་པའི་ཤིང་གཅིག་ལ་སོགས་པར་རྒྱུ་ཞིང་འཁྱམ་པའོ། །དབྱེ་བ་
ནི་ གསུམ་ སྟེ། སྤྲོས་ བཅས་ དང༌། སྤྲོས་ མེད་ དང་། ཤིན་ཏུ་ སྤྲོས་ མེད་ དེ་ རྣལ་
འབྱོར་མ་དགུའམ་ལྔའམ། གཅིག་དང་སྤྱོད་པ་བྱེད་པའོ། །
གྲོགས་ནི་ཤིན་ཏུ་བཞིན་བཟང་ཞེས་པ་ལ་སོགས་པ་སྟེ། བཞིན་བཟང་བ་
དང་མིག་ཡངས་པ་ནི་མཚན་ཉིད་དོ། །རང་གིས་དབང་བསྐུར་བ་ནི་རང་གི་བུ་
མོར་བྱ་བའི་ཕྱིར་གསང་དབང་བསྐུར་བའོ། །སྙིང་རྗེ་ཅན་ནི་བསྒྲུབ་པ་པོ་ལ་བརྩེ་
བའམ་སེམས་ཅན་ལ་བརྩེ་བའོ། །རྡོ་རྗེའི་བུ་མོ་ནི་གཡུང་མོའོ། །རང་འདོད་ལྷའི་
རིགས་ནི་གར་མཁན་མ་ལ་སོགས་པ་གང་ཡང་རུང་བའོ། །གཞན་གྱི་ཅེས་པ་ཀུ་
རུ་ཀུ་ལླེ་ལ་སོགས་པའི་རིགས་སོ། །སྤྱོད་པ་དང་དངོས་ཇི་ལྟར་བྱ་ཞེ་ན། སྤྱོད་
པའི་ངོ་བོ་ནི་གལ་ཏེ་དགའ་བས་ཞེས་པ་ལ་སོགས་པ་སྟེ། ལུས་ཀྱི་སྤྱོད་པ་རང་
དགའ་ན་གར་བྱ། ངག་གི་སྤྱོད་པས་སེམས་ལྷན་ཅིག་སྐྱེས་པ་གོ་བའི་དགའ་བའི་
གླུ་བླངས། ཡོ་གིས་མཉམ་པར་བཞག་ནི་ལྷའི་རྣལ་འབྱོར་དང་མི་འབྲལ་བས་སོ། །
སྤྱོད་པའི་རྒྱན་ཆ་དང་ཕྱག་མཚན་ལ་སོགས་པའི་རྣམ་པར་དག་པ་ནི་འཁོར་ལོའི་
གཟུགས་ཞེས་པ་ལ་སོགས་པ་སྟེ། མི་བསྐྱོད་པ་ནི་འཁོར་ལོ་ཉིད་མི་བསྐྱོད་པར་
སྣང་བའོ། །དེ་བཞིན་དུ་དོན་གྲུབ་ཉིད་སྐེ་རགས་སུ་སྣང་བའི་བར་ནི་ཕྱག་རྒྱ་ལྔའོ།
ཁ་ཊཾ་ག་གཟུགས་ནི་དེ་ཤེས་རབ་ཀྱི་བརྡའོ། །ཅང་ཏེའུ་ནི་ཐབས་ཀྱི་བརྡའོ། །ཞེ་
སྡང་རྣམ་པར་དག་པ་རྣལ་འབྱོར་མའོ། །ཀླུ་ནི་རྣམ་དག་སྔགས་ནི་ཀླུས་སྔགས་ཀྱི་
244-83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འབྲས་བུ་འབྱིན་པའོ། །གར་ནི་རྟེན་འབྲེལ་མ་སྐྱེས་པར་གོ་བའི་བརྡ་ཡིན་པས་
བསྒོམས་པ་སྟེ་དེས་ན་གླུ་གར་རྟག་ཏུ་བྱའོ། །
སྔར་སྨོས་པའི་ཟས་བཅུ་ཕྱེད་བཤད་པ་སྨན་ནི་ཞེས་པ་ལ་སོགས་པ་སྟེ།
སྨན་རླུང་ལས་སུ་རུང་བའི་དྲི་ཆེན་ངང་པའི་སྒོ་ང་ཙམ་གྲིབ་མ་ལ་བསྐམས་ལ་རྩ་ཙ་
ར་བ་སུམ་ཆ་དང་བསྲེས་ཏེ་དེ་དང་མཉམ་པའི་བུ་རམ་དག་སྦྱར་ཏེ་བྱིན་གྱིས་
བརླབས་ལ་བཟའོ། །ཆུ་བཏུང་ནི་རྫ་མ་གསར་པར་བླུགས་ལ་པི་པི་ལིང་ཉེར་ཅིག་
ཞིབ་ པ པར་བཏགས་ ལ་གདབ། ནང་ པར་ཁར་བ་ཚ་ཆགས་ པ་དོར་ལ་བར་གྱི་
དྭངས་མ་ཨོཾ་ཨ་མྲྀ་ཏ་ཧཱུྃ་ཕཊ་ཅེས་བརྒྱ་རྩ་བརྒྱད་ཀྱིས་བྱིན་གྱིས་བརླབས་པ་བཏུང་
ངོ༌
། །བ་ཚས་སྐྲ་དཀར་སྐྱེད་ལ་སྙིགས་མ་ཕོ་བ་ལ་སྣོད་པས་སྤང་ངོ༌
། །
ཕན་ཡོན་རྒ་ཤི་ན་མར་སྟོན་ནོ། །རྐུན་མའི་སྐྲ་ནི་ཐོད་པའི་ཐག་པ་ཧཱུྃ་བྱུང་
ནི་སྤྱི་གཙུག་འཁོར་ལོ་དེ་མི་བསྐྱོད་པ་ཡིན་ལ་དེའི་ས་བོན་ཧཱུྃ་ཡིན་པས་དེ་ཐག་པ་
ཧཱུྃ་ལས་བྱུང་བའོ། །སངས་རྒྱས་ལྔའི་ཐོད་པ་ནི་ཐོད་པ་སོར་ལྔ་པ་ལྔ་སངས་རྒྱས་
ལྔའི་རང་བཞིན་ནོ། །སྐྱའི་མཆོད་ཕྱིར་ཐོགས་ནི་བྲམ་ཟེ་ལ་རས་ཀྱི་ཚངས་སྐུད་
ཡོད་པ་ལྟར། དག་བྱེད་ཀྱི་རང་བཞིན་རོའི་སྐུའི་ཚངས་སྐུད་འཛིན་པའོ། །བཟླས་
པ་ནི་ཅང་ཏེའུ་ཡི་སྒྲ་བཟླས་པའི་བརྡའོ། ཁ་ཊཾ་ག་ཤེས་རབ་སྟོང་པའི་བརྡ་ཡིན་
པས་དེ་གཉིས་བཟླས་པ་དང་བསྒོམ་པའོ། །རྡོ་རྗེ་ཐོད་པ་ནི་རྡོ་རྗེ་ནི་སྐྱེ་མེད་
རྟོགས་པ་ཐོད་པ་བདེ་བ་ཏེ་གཉིས་སུ་མེད་པའོ། །གོང་གི་དྲོད་ཐོབ་པའི་ཚད་
བཤད་པ་བརྐམ་དང་ཞེས་པ་ལ་སོགས་པ་སྟེ། བརྐམ་པ་ནི་ཟས་ལ་སོགས་པའོ། །
རྨོངས་པ་ནི་སྐྱེ་མེད་དུ་མ་གོ་བ་སྟེ་གཏི་མུག་གོ །ངོ་ཚའི་འབྲས་བུ་ནི་ངོ་ཚ་བ་མེད་
འབྲས་བུ་འདོད་པ་མེད་གསུངས་སོ། །གཉིད་ནི་ཐ་མལ་པའི་འཇུག་པ་རང་དབང་
244-84



ཀྱེ་རྡོར་རྒྱུད་བཤད།
མེད་པར་སེམས་སྡུད་པའོ། །ཐེ་ཚོམ་ནི་འགྲུབ་བམ་མི་འགྲུབ་སྙམ་པའོ། །རྣལ་
འབྱོར་གཉིད་དང་ལྡན་པར་བྱའོ་ཞེས་ཤུགས་ལ་སྟོན་ནོ། །
འོ་ན་སྤྱོད་པ་
་པ་ལ་ཕ་རོལ་ཏུ་ཕྱིན་པ་དྲུག་དང་ལྡན་མི་དགོས་སམ་ཞེ་ན།
ལུས་ཀྱི་སྦྱིན་པ་སྦྱིན་ཞེས་པས་མཚོན་ནས
། འཚེ་བ་སྤངས་པ་ཚུལ་ཁྲིམས། སྐྱོ་བ་
བཟོད་པས་བཟོད་པ། དགེ་བ་ལ་བརྩོན་པས་བརྩོན་འགྲུས། རྩེ་གཅིག་ཏུ་གནས་
པས་བསམ་གཏན། དངོས་པོའི་དེ་ཁོ་ན་ཉིད་རྟོགས་པས་ཤེས་རབ་སྟེ་དེ་རྣམས་
ལྡན་པས་སྤྱོད་པ་བྱའོ། །འོ་ན་མགོ་ལ་སོགས་པ་སློང་ནའང་དེ་སྦྱིན་ནམ་ཞེ་ན།
སྐལ་དང་སྐལ་མིན་ཞེས་པ་མགོ་བྱིན་ཡང་སྔ་མ་ཁོ་ན་བཞིན་དུ་འོང་ན་སྦྱིན་ལ་མི་
འོང་ན་ནུས་པ་མེད་པས་མི་སྦྱིན་ནོ། །ཇི་ལྟར་སྙེད་པ་བཟའ་ཞེས་པ་བཟའ་བ་ལ་
སོགས་པ་ལ་ཡིད་དུ་འོང་མི་འོང་གི་རྟོག་པ་མི་བྱ་བར་སྤྱད་པའོ། །བགྲོད་པ་ནི་སྲུ་
མོ་ལ་སོགས་པ་བགྲོད་མིན་ནི་མ་ལ་སོགས་པ་སྟེ་དེའི་རྟོག་པ་སྤང་པའོ། །
འོ་ན་བླ་མ་ལ་ཕྱག་བཙལ་ལམ་མི་བཙམ་ཞེ་ན། དངོས་གྲུབ་རྙེད་པ་ནི་
དབང་གི་ཡེ་ཤེས་རྟོགས་པའོ། །གྲུབ་པ་ནི་སློབ་མ་གྲུབ་པ་ཐོབ་པས་ཀྱང་བླ་མ་
གྲུབ་པ་མ་ཐོབ་པ་ལ་ཕྱག་འཚལ་ཞེས་པའོ། །མནར་མེད་ནི་དེས་ཕྱག་མ་བཙལ་
ན་དམྱལ་བར་འགྲོ་བའི་ཕྱིར་རོ། །བསླབ་དང་ཞེས་པ་ལ་སོགས་པ་ནི་དེ་ཙམ་
གྱིས་སེམས་གཞན་དུ་འགྱུར་གྱི་གཞན་འདི་ལྟ་བུ་ཉམས་སུ་ལོང་ཞིག་ཅེས་པ་ལ་
སོགས་པའི་བསླབ་པ་ལ་སོགས་པའི་གཞན་དབང་ལས་གྲོལ་ཏེ་སེམས་རང་
དབང་དུ་གྱུར་པའོ། །དེ་བཞིན་ཞེས་པ་ན་མར་དེས་ན་ངོ་ཚ་བ་དང་འབྲས་བུ་ལ་རེ་
བ་ཐམས་ཅད་སྤངས་ནས་སྙིང་རྗེ་ཆེན་པོ་དང་ལྡན་པའི་རྣལ་འབྱོར་པས་དངོས་པོ་
ཐམས་ཅད་ཀྱི་དེ་ཁོ་ན་ཉིད་ལ་སྤྱོད་པའོ། །སྦྱིན་སྲེག་ཅེས་པ་ལ་སོགས་པ་དེ་ལྟ་
244 -85



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བུའི་གང་ཟག་ལ་དེ་དག་མི་དགོས་པའོ། །དམ་ཚིག་སྡོམ་པ་ནི་དེ་དག་གིས་
གཞན་དབང་ལས་གྲོལ་བའོ། །རྣལ་འབྱོར་ལྡན་པ་ནི་སེམས་རྣལ་འབྱོར་ལྡན་
པས་སྤྱོད་
པ་བྱ་ཞེས་པའོ། །ངེས་པར་ཞེས་པ་ལ་སོགས་པས་སེམས་ཉམས་བརྟག་
པའི་ཕྱིར་དེ་དག་བྱུང་ན་འཇིགས་པ་དང་ཆགས་པར་མི་བྱ་སྟེ། སེང་གེ་དང་རང་
ཉམས་ང་མེད་པར་རྒྱུ་བའོ། །སེམས་ཅན་ཞེས་པ་ལ་སོགས་པས་དེ་ལྟ་བུའི་རྣལ་
འབྱོར་པས་སྙིང་རྗེའི་བཏུང་བ་ལ་དགའ་བར་བྱ་བའི་ཆང་གིས་བཟི་བར་མི་བྱའོ་
ཅེས་པའོ། །སྤྱོད་པའི་ལེའུ་བཤད་ཟིན་ཏོ།། །།
ལེའུ་འདིས་སྤྱོད་པ་དང་འབྲེལ་བའི་བརྡ་བསྟན་དེ། དེ་ནས་ལྕོམ་ཞེས་པ་
འཇིག་རྟེན་པ་དང་བསྟན་བཅོས་ལས་མ་གྲགས་པའི་དགྱེས་པའི་རྡོ་རྗེའི་རྣལ་
འབྱོར་བས་གོ་ཞིང་གཞན་གྱིས་མི་གོ་བའོ། །དེ་ལ་ཡང་གཉིས་ཏེ་ལུས་ཀྱི་བརྡ་
དང༌། ངག་གི་བརྡ་ལས་འདིར་ལུས་ཀྱི་བརྡ་སྟོན་ནོ། །
དེ་ ལ་ལྔ་ སྟེ། བརྡའི་ དགོས་ པ་ དང་། གནས་ དང་། འདུ་བའི་དུས་དང་
།
གནས་དེར་ལོངས་སྤྱད་པའི་རྫ་ས་དང་
། རྫས་དེ་བྱིན་གྱིས་བརླབ་པའོ། །དེ་ལ་
དགོས་པ་ནི་གང་གིས་ཞེས་པ་ལ་སོགས་པས་སྟོན་ཏེ། རང་རང་གི་རིགས་ཤེས་
པར་བྱ་བ་སྟེ་བརྡ་མཐུན་ན་སྤུན་དང་སྲིང་མོར་ཤེས་ལ། མ་མཐུན་ན་མི་ཤེས་པའི་
ཕྱིར་རོ། །དེ་ལྟར་རང་གི་རིགས་ཤེས་པས་རིགས་བཟང་ངན་དུ་མི་འཛིན་པས་
དམ་ཚིག་གི་ཡན་ལག་ཏུ་འགྱུར་རོ། སྤུན་དང་སྲིང་མོ་ནི་གསུམ་སྟེ། རྒྱུད་གཅིག་
པ་དང་། དབང་ གཅིག་པ་དང་། བསྒྲུབ་པ་ གཅིག་པ་སྟེ་རྒྱུད་སྟབས་ གཅིག་ཏུ་
མཉན་པ་དང་། དབང་སྟབས་གཅིག་ཏུ་ཐོབ་པ་དང་
། ཡི་དམ་གྱི་ལྷ་གཅིག་པའོ། །
གང་ཞིག་སོར་མོ་གཅིག་སྟོན་ཞེས་པ་ལ་སོགས་པའི་དོན་ནི་བརྡ་གང་ལ་ལན་གང་
244-86



ཀྱེ་རྡོར་རྒྱུད་བཤད།
སྟོན་ངོ་ཤེས་པས་རང་རང་གི་སྤུན་དང་སྲིང་མོར་ཤེས་པར་བྱ་བ་ལ་དོན་གཞན་
མེད་དེ། ལག་པའི་སོར་མོ་གཅིག་སྟོན་པ་ལ་སོར་མོ་གཉིས་བསྟན་པས་ལན་
ཐེབས་པས་སྤུན་དང་སྲིང་མོར་ཤེས་པའོ། །ལག་པ་ནི་གཡོན་པ་ཁོ་ནས་བྱ་བའོ། །
བསྙུན་གྱི་ཕྱག་རྒྱ་ནི་བསྙུན་མེད་པའོ། །རྩེ་གསུམ་ནི་ལག་པའི་སོར་མོ་གསུམ་
སྟོན་པའོ། །མཚམས་ནི་སྒྲ་མཚམས་སོ། །སོ་ཞེས་པ་ནི་སོ་སྟོན་པ་ལ་ཁ་རབ་ཏུ་
སྟོན་པ་ལ་སྤྱི་གཙུག་འཁོར་ལོ་སྟོན་གསུངས་སོ། །དཔྲལ་པའི་ཁྲོ་གཉེར་སྟོན་
ལ་སྤྱི་གཙུག་གི་སྐུ་དགྲོལ་བ་སྟོན་པའོ། །ལྟོ་ཡིས་རྣམ་པར་རྩེ་ནི་རང་ས་ལ་འཕར་
བའི་ཚུལ་དུ་བྱེད་པའོ། །དམ་ཚིག་གིས་ནི་རྣམ་པར་དབྱེ་ཞེས་པ་དམ་ཚིག་གཅིག་
པར་ཤེས་པའོ། །འདུ་བར་བྱ་བ་ནི་ཚོགས་ཀྱི་འཁོར་ལོ་ལའོ། །ཕྲེང་བ་བཏང་ནི་
ཁས་ལེན་པའོ། །དེ་ལ་ཕྱི་རོལ་ཞེས་པ་ལ་སོགས་པས་ཕྱི་རོལ་གྱི་ཚལ་དུ་འདུ་
བའི་བཟང་པོ་སྟེ་དགེ་བ་ལ་གནས་པ་རྣལ་འབྱོར་མས་ཁས་བླངས་པ་ལྟར་བྱའོ་
ཞེས་པའོ། །
འདུ་བའི་གནས་ནི་ཀྱེ་བཅོམ་ལྡན་འདས་ཞེས་པ་ན་མར་སྟོན་ཏེ། གནས་
དང་ཞེས་པ་ལ་སོགས་པ་ཕྱི་ལྟར་བཤད་ན་དཔའ་བོ་དང་རྣལ་འབྱོར་མ་རྟག་ཏུ་
བཞུགས་པའི་གནས། རེས་འགའ་གནས་པ་ཉེ་བའི་གནས། རྟག་ཏུ་ལོངས་སྤྱོད་
པའི་ཞིང་
། རེས་འགའ་ལོངས་སྤྱོད་པའི་ཉེ་བའི་ཞིང་
། རྟག་ཏུ་ཁྲུས་བྱེད་པ་ཚན་
དྷོ། རེས་འགའ་ཁྲུས་བྱེད་པ་ཉེ་བའི་ཚན་དྷོ། རྟག་ཏུ་བཀའ་བགྲོ་བ་འདུ་བ། རེས་
འགའ་བཀའ་བགྲོ་ཉེ་བའི་འདུ་བ། རྟག་ཏུ་སྙོམས་འཇུག་བྱེད་པ་འཐུང་གཅོད།
རེས་འགའ་སྙོམས་འཇུག་བྱེད་པ་ཉེ་བའི་འཐུང་གཅོད། རྟག་ཏུ་ཚོགས་བྱེད་པ་
དུར་ཁྲོད། །རེས་འགའ་ ཚོགས་ བྱེད་ པ་ ཉེ་བའི་དུར་ཁྲོད། འདི་རྣམས་ནི་བཅུ་
244 --87



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཉིས་སྟེ། ཞེས་པ་འདི་རྣམས་སུ་བགྲོད་པས་ས་བཅུ་གཉིས་བགྲོད་པར་འགྱུར་
བའོ། །
ནང་དུ་སྦྱར་ན་ལུས་ཀྱི་རྩ་གནས་ལ་སྦྱོར་ཏེ། བྱང་ཆུབ་ཀྱི་སེམས་དཀར་
བའི་ཆ་དཔའ་བོ་དམར་བའི་ཆ་དཔའ་མོ་ཡིན་ལ་རྩ་དེ་ལ་བརྟེན་ནས་བདེ་བ་ཆེན་
པོ་རྟག་ཏུ་བཞུགས་པའི་གནས། རེས་འགའ་བཞུགས་པ་ཉེ་བའི་གནས་པའོ། །
བདེ་བ་ལ་རྟག་ཏུ་ལོངས་སྤྱོད་པ་ཞིང་
། རེས་འགའ་ལོངས་སྤྱོད་པ་ཉེ་བའི་ཞིང་
།
བདེ་བ་ཆེན་པོས་རྣམ་པར་རྟོག་པ་འཁྲུད་པས་མཚན་དོན། རེས་འགའ་འཁྲུད་པ
ཉེ་བའི་མཚན་དོན། བདེ་བ་ཆེན་པོས་དངོས་པོའི་དེ་ཁོ་ན་ཉིད་རྟག་ཏུ་གཏན་ལ་
འབེབས་པའི་ཤེས་པ་སྐྱེས་པ་འདུ་བ། རེས་འགའ་འབེབས་པ་ཉེ་བའི་འདུ་བ།
བདེ་བ་ཆེན་པོ་དུས་རྟག་ཏུ་ཉམས་སུ་མྱོང་བ་ནི་འཐུང་གཅོད། རེས་འགའ་ཉམས་
སུ་མྱོང་བ་ཉེ་བའི་འཐུང་གཅོད། བདེ་བ་ཆེན་པའི་སྟོབས་ཀྱིས་རྣམ་རྟོག་གི་རླུང་
གི་གཡོ་བ་རྟག་ཏུ་འགག་པ་ནི་དུར་ཁྲོད། རེས་འགའ་རླུང་འགག་པ་ནི་ཉེ་བའི་
དུར་ཁྲོད་དོ། །དེ་ཡང་གནས་རྩ་ལ་བརྟེན་ནས་བྱང་ཆུབ་ཀྱི་སེམས་རྒྱུ་ལ་རྟེན་བྱང་
ཆུབ་སེམས་ལ་བརྟེན་ནས་རྟེན་པ་ཡེ་ཤེས་སྐྱེ་སྟེ་དེ་ལྟར་ན་བདེ་བ་ཆེན་པོ་རྒྱུད་ལ་
སྐྱེས་པས་ཉམས་སུ་མྱོང་བའི་གནས་སྐབས་ཀྱི་ཆ་ལ་གནས་བཅུ་གཉིས་སུ་བཤད་
པ་ཡིན་ནོ། །
འོ་ན་རྩ་གནས་སུ་བཤད་པ་ལ་དགོས་པ་ཅི་ཡོད་ཞེ་ན། དཔའ་བོ་དང་
དཔའ་མོ་ནང་དུ་ཚང་པས་ཕྱིའི་གནས་བཅུ་གཉིས་སུ་བགྲོད་མི་དགོས་པ་ཡོད་དོ། །
ས་བཅུ་གཉིས་ནི་ལས་དང་པོ་པའི་ས་དང་། བྱང་ཆུབ་སེམས་པའི་ས་བཅུ་དང་
།
སངས་རྒྱས་ཀྱི་ས་ཏེ། ཕ་རོལ་ཏུ་ཕྱིན་པའི་ཐེག་པའི་གཞུང་གིས་སངས་རྒྱས་ཐོབ་
244 -88



ཀྱེ་རྡོར་རྒྱུད་བཤད།
པ་ལ་དེ་རྣམས་བགྲོད་པར་འདོད་པ་ཡིན་པ་ལ། འདིའི་དབང་དུ་བྱས་ན་བདེ་བ་
ཆེན་པོ་གཉིས་སུ་མེད་པའི་ཡེ་ཤེས་རྒྱུད་ལ་སྐྱེས་པས་ས་རྣམས་བགྲོད་པའི་ཕྱིར་
ས་བཅུ་གཉིས་མཚོན་པའོ། །འོ་ན་གནས་དེ་རྣམས་རྒྱུ་མཚན་གང་གིས་ སར་
གཞག་ཞེ་ན། ཡོན་ཏན་སྐྱེ་བའི་རྟེན་དུ་གྱུར་པས་ས་སྟེ་ཡེ་ཤེས་སྐྱེ་བའི་རྟེན་དུ་
འགྱུར་བས་སོ། །གནས་དེ་ཉིད་དྲིས་པ་ཀྱེ་བཅོམ་ལྡན་འདས་ཞེས་པ་ལ་སོགས་
པའོ། །
ལན་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ།
ཕྱི་རོལ་དུ་ཡུལ་གྱི་མིང་ཅི་ཡིན་པ་དྲིས་པའི་ལན་སྟོན་ལ། ནང་དུ་རྩའི་མདུད་པ་
ལ་བྱ་སྟེ། བདེ་མཆོག་རིམ་པ་བཞི་པ་ལྟར་ཤེས་པར་བྱའོ། །གྲོང་ཁྱེར་གྱི་ཞེས་པ་
དང་གྲོང་གི་མཐའ་ཞེས་པ་ནི་དེ་གཉིས་ཀ་འཐུང་གཅོད་ཡིན་ཞེས་པའོ། །རབ་
སོང་ནི་རོ་མང་པོ་སོང་བའོ། །རྒྱ་མཚོའི་འགྲམ་ཉིད་ཀྱང་དུར་ཁྲོད་ཡིན་ཞེས་པའོ
། །
བསྐྱེད་ཚལ་ར་བ་ནི་རྒྱལ་པོའི་སྐྱེད་མོས་ཚལ་ལོ། །རྫིང་བུའི་འགྲམ་ཡང་ཉེ་བའི་
དུར་ཁྲོད་ཡིན་ཞེས་པའོ། །འདུ་བའི་དུས་བསྟན་པ་ནི་སེམས་ཅན་ཀུན་གྱི་དོན་གྱི་
ཕྱིར་ཞེས་པ་ལ་སོགས་པ་སྟེ། ལེགས་འདུལ་བ་ནི་ཚོགས་ཀྱི་འཁོར་ལོ་ལ་ལེགས་
པར་འདུ་བའི་དུས་སོ། །ཡི་དྭགས་ནི་ཟླ་བ་མར་གྱི་ངོའོ། །ཟླ་ཕྱེད་ནི་གནམ་སྟོང་
།
བཅུ་བཞི་ནི་ཉི་ཤུ་དགུའོ། །བརྒྱད་པ་ནི་ཉི་ཤུ་གསུམ་མོ། །གནས་དེར་ལོངས་སྤྱོད་
པའི་རྫས་ནི་རྒྱལ་མཚན་ཞེས་པ་ལ་སོགས་པ་སྟེ། རྒྱལ་མཚན་ནི་འགགས་ནས་
ཤི་བའི་ཤའོ། །མཚོན་བསྣུན་ནི་གཡུལ་དུ་བསད་པའོ། །ལན་བདུན་པ་ནི་སྐྱེ་བ་
བདུན་པའོ། །
འབད་པས་སྙིང་རྗེ་བསྐྱེད་ཅེས་པ་ལ་སོགས་པ་ནི། སེམས་ཅན་ཐམས་
244 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཅད་བརྩེ་བས་སྐྱེ་བ་བདུན་པ་དངོས་གྲུབ་ཀྱི་དོན་དུ་བསད་པའོ། །འོ་ན་སྙིང་རྗེ་མི་
དགོས་སོ་ཞེ་ན། སྙིང་རྗེ་མེད་ན་སྔགས་ཀྱི་དངོས་གྲུབ་མི་འགྲུབ་པས་སྙིང་རྗེ་
བསྐྱེད་ དགོས་ སོ། །འོ་ན་ གསད་ པར་ བཤད་ པ་ཅིའི་ཕྱིར་ཞེ་ན། ཐམས་ཅད་
གདུག་པ་གཞུག་པའི་ཆེད་དུའོ། །ཆོ་གའི་གཙོ་བོ་ནི་སྙིང་རྗེས་བསད་ཀྱི་ཞེ་སྡང་
གིས་ཀུན་ནས་བསླངས་ནས་གསད་པ་དགག་པའོ། །སྟེང་སྒོ་རྣམ་པར་གྲོལ་བའི་
ལམ་དང་སྦྱར་ན་རྒྱལ་མཚན་གསང་བའི་རྡོ་རྗེའོ། །མཚན་བསྣུན་ནི་རྩེ་མོར་ཕཊ་
བསམས་ལ་དེ་ལས་འོད་ཟེར་བྱུང་སྟེ་གསང་བའི་ནོར་བུའོ་ནང་ན་ཡར་ཞུགས་
པའོ། །ལན་བདུན་པ་ནི་ལྟེ་བའི་ཀླུ་དབང་འཁྱིལ་པའི་སེམས་བཞུ་སྟེ། ཡང་འོད་
ཟེར་རྩ་དབུ་མ་ན་ཡར་སོང་ནས་སྤྱི་བོའི་ཧཾ་བཞུ་ནས་བདེ་བ་སྐྱེད་པའོ། །བཟའ་བ་
ནི་རྣམ་པར་རྟོག་པ་འཇོམས་པའོ། །འབད་པ་ནི་རྩོལ་བས་སོ། །སྙིང་རྗེ་བསྐྱེད་པ་
ནི་བདེ་བའོ། །བསད་པར་བྱ་ནི་རྣམ་པར་རྟོག་པའོ། །སྙིང་རྗེ་མེད་ན་མི་འགྲུབ་ནི་
བདེ་བ་མེད་ན་རྣམ་རྟོག་མི་གསོད་པའོ། །དེའི་དུས་ཀྱི་བསམ་པ་བསྟན་པ་དེ་ལ་
འདི་ལྟར་བལྟ་བྱ་བ་ཞེས་པ་ལ་སོགས་པ་སྟེ། ཉིན་མོ་ཐམས་ཅད་སྣང་བ་ཐབས།
མཚན་མོ་ཤེས་རབ་ཀྱི་སྣང་བའོ། །དེ་ལྟ་བུའི་བསམ་པས་མི་བྱ་སོགས་མེད་པའོ།
བདག་ཉིད་མཆོག་ནི་ལྷན་ཅིག་སྐྱེས་པའི་རང་གཞིན་ཡིན་པའི་ཕྱིར་རོ། །དེ་ལྟ་
བུའི་རྟོགས་པ་དང་ལྡན་ན་ཡན་ལག་ཇི་སྙེད་སྒྱུར་བ་ཕྱག་རྒྱ། ཚིག་ཅི་སྨྲས་པ་
སྔགས་ཡིན་ཞེས་པའོ། །ཧེ་རུ་ཀའི་དོན་བསད་པ་གོ་སླའོ། །
རྡོ་རྗེ་ཐོད་པ་ཞེས་པ་ཕྱི་རོལ་དུ་གཏོར་མ་དང་ཚོགས་ཀྱི་དུས་སུ་ཆང་ལ་
སོགས་པ་བྱིན་གྱིས་བརླབ་པ་བསྟན་ཏེ། ཐོད་པ་ནི་ཨ་ལས་བསྐྱེད་པའི་ཐོད་པའོ། །
རྡོ་རྗེ་ནི་བར་སྣང་ལ་ཧཱུྃ་ལས་བསྐྱེད་པའི་རྡོ་རྗེའོ། །སྦྱོར་བ་ནི་རླུང་གིས་མེ་སྦར་
244 -90



ཀྱེ་རྡོར་རྒྱུད་བཤད།
མེས་ཐོད་པ་བསྐོལ་བ་ལ་སོགས་པའོ། །སྐྱེ་བོ་གང་དང་གང་རྣམས་ཀྱི་ཤ་ནི་ཤ་
རྣམ་པ་ལྔའོ། །མཁས་པ་ནི་རྣལ་འབྱོར་བ་དེས་སོ། །གཏོར་མའི་དེ་ཁོ་ན་ཉིད་དོ། །
ནང་དུ་གཏུམ་མོ་ལ་སྦྱར་ན་རྡོ་རྗེ་ནི་ལྟེ་བའི་ཨ་ཕྱེད་པ། ཐོད་པ་ནི་སྤྱི་བོའི་ཧཾ་ངོ་
།
སྦྱོར་བ་གཏུམ་མོ་འབར་བས་ཧཾ་བཞུ་བའོ། སྐྱེ་བོ་གང་དང་གང་ནི་སྣང་བ་རྟེན་
ཅིང་འབྲེལ་བ་ལས་བྱུང་བ་འདི་བདེ་བ་ཆེན་པོའི་ངོ་བོར་བསྒོམ་པའོ། །འོག་སྒོ་ལ་
བརྟེན་པ་ལྟར་ན་རྡོ་རྗེ་ནི་ཐབས་འདུ་ཤེས་གསུམ་ལྡན་གྱི་གསང་བའི་རྡོ་རྗེའོ། །
ཐོད་པ་ནི་ཤེས་རབ་མ་འདུ་ཤེས་གསུམ་ལྡན་གྱི་པད་མའོ། །སྦྱོར་བ་ནི་བསྲུབ་
པའོ། །དེའི་བདེ་བ་ཉམས་སུ་མྱོང་པས་སྐྱེ་བོ་གང་དང་གོང་སྟེ་སྣང་བ་རྟེན་ཅིང་
འབྲེལ་པར་འབྱུང་བ་འདི་བདེ་བ་ཆེན་པོའི་རོར་ཤར་བ་ནི་བཟའ་ཞེས་པའོ། །
ཕྱག་རྒྱ་ཆེན་པོ་བསམ་མི་ཁྱབ་དང་སྦྱར་ན་རྡོ་རྗེ་ནི་གཉུག་མའི་དབང་པོ། ཐོད་
པའི་སྦྱོར་བ་ནི་དེའི་ནང་དུ་དབང་གི་ཡེ་ཤེས་བསྒོམ་པ་ལ་བྱའོ། །གཞན་སྔར་
བསྟན་པ་བཞིན་ནོ། །ལེའུ་བདུན་པ་བཤད་ཟིན་ཏོ།། 11
ལེའུ་བརྒྱད་པ་འདིས་ལམ་ གྱི་ རིམ་པ་ལས་བསྐྱེད་ པའི་ རིམ་པ་ དང༌།
རྫོགས་པའི་རིམ་པ་གཉིས་སྟོན་དེ། དེ་ལ་དང་པོ་བསྐྱེད་པའི་རིམ་པ་དང་སྦྱར་ན་
བདག་མེད་མ་ལྷ་མོ་བཅོ་ལྔའི་དཀྱིལ་འཁོར་བསྒོམ་པ་འཆད་དེ། རྣལ་འབྱོར་མ་
ནི་ལྷ་མོ་དང་ཐབས་ཤེས་རབ་གཉིས་སུ་མེད་པས་སོ། །དེ་དང་ལྡན་པས་རྣལ་
འབྱོར་ཅན་ཡིན་པ་དེ་ཡང་མོ་གཟུགས་སུ་བྱུང་བས་མའོ། །རྟོག་པ་གཅོད་པས་
འཁོར་ལོ་སྟེ། དེ་བཤད་པར་བྱའོ་ཞེས་པའོ། །
ནམ་མཁའི་ ཞེས་ པ་ ལ་ སོགས་ པས་ མདོར་བསྟན་ཏེ། བསྐྱེད་ རིམ་ གྱི་
དབང་དུ་བྱས་ན་ཌོམ་བི་ཧེ་རུ་ཀས་མཛད་པའི་བདག་མེད་མའི་སྒྲུབ་ཐབས་ལྟར་
244 --91



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གསུངས་པས། གང་ཟག་སྐྱབས་སུ་སོང་ཞིང་
། སོ་སོར་ཐར་པའི་རིས་བདུན་ལས་
གང་ཡང་རུང་བ་གཅིག་ལ་གནས་པ། ཐུན་མོང་མ་ཡིན་པའི་སྐྱབས་འགྲོ་དང་ལྡན་
པས་ སེམས་བསྐྱེད་ ཐོབ་ པ། དགྱེས་པའི་རྡོ་ རྗེའི་ ཐབས་ཤེས་ རབ་ ཀྱི་ དཀྱིལ་
འཁོར་གང་ཡང་རུང་བར་དབང་བསྐུར་ཐོབ་ལ་མ་ཉམས་པ་ཞིག་གིས། གནས་
དུར་ཁྲོད་ལ་སོགས་པ་དབེན་པར་མཎྜལ་བཤམ་པ་ལ་སོགས་པ་སྔོན་དུ་འགྲོ་བས་
རང་བདག་མེད་མར་ལྷག་པར་མོས་པ་སྟན་བདེ་བ་ལ་འདུག་སྟེ་སྙིང་གར་པད་མ་
དང་ཟླ་བའི་སྟེང་དུ་ཨོཾ་བལྟས་ལ། དེའི་འོད་ཀྱིས་ལྷ་མོ་བཅོ་ལྔའི་རྟེན་དང་བརྟེན་
པ་བླ་མ་དང་བཅས་པ་མདུན་དུ་སྤྱན་དྲངས་པའམ་གསལ་བར་བྱས་ལ། ས་བོན་
ལས་སྤྲོས་པའི་ཕྱི་དང་ནང་དུ་འདོད་པའི་ཡོན་ཏན་ལ་སོགས་པའི་ལྷ་མོ་སྤྲོས་ལ་
མཆོད། སྡིག་པ་བཤགས་པ་ལ་སོགས་པ་བདུན་རྣམ་དག་གུར་ལྟར་བྱ། རྣལ་
འབྱོར་བསྲུང་བའི་དབང་དུ་བྱས་ནས་ཚངས་པའི་གནས་གཞི་བསྒོམ། ས་བོན་གྱི་
སྤྲོ་བསྡུས་ཡེ་ཤེས་ཚོགས་སྟོང་བ་ཉིད་དུ་སྔར་བསྟན་པ་ལྟར་བསྒོམ་སྟེ། ནམ་
མཁའི་ཁམས་ཞེས་པས་བསྟན་ཏོ། །
སྔར་བསྟན་པ་ལྟར་བསྲུང་པའི་འཁོར་ལོ་ཁ་བསྐང་
། དེའི་ནང་དུ་བྷ་ག་
བསམ་ཞེས་པོས་ཆོས་འབྱུང་གྲུ་གསུམ་བསྒོམ། དེའི་དབུས་སུ་པཾ་ལས་སྣ་ཚོགས་
པད་མ་དང་། ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་གྱི་སྟེང་དུ་མིང་གིས་མཚོན་ནས་
འཁོར་ལོ་ས། ཁ་དོག་གིས་མཚོན་ནས་སྔོན་དུ་ཆུ། །ལས་ཀྱིས་མཚོན་ནས་ཇི་
ལྟར་རིག་པ་མེ། རྒྱུ་བས་མཚོན་ནས་ལྷ་རྣམས་རླུང་
། ཇི་ལྟར་འབྱུང་ཞེས་པ་ལ་
གཉིས་ཏེ། རྟེན་གཞལ་ཡས་ཁང་ ཇི་ལྟར་འབྱུང་བ་དང༌། བརྟེན་པ་ལྷ་ཇི་ལྟར་
འབྱུང་བའོ། །དེ་ཉིད་བཤད་པ་འཁོར་ལོ་ས་དང་ཞེས་པ་ལ་སོགས་པས་སྟོན་ཏེ།
244 -92



ཀྱེ་རྡོར་རྒྱུད་བཤད།
ཐཾ་ ལས་ ཆུ་
བསྒོམ་ཚུལ་མཚོ་སྐྱེས་ཀྱིས་བཤད་པ་ལྟར་ས་ནས་རིམ་པ་ལྟར་བསྒོམ་པའམ།
ཡང་ན་ཕྱིའི་དེ་ཁོ་ན་ཉིད་གཙོ་བོ་དབང་དུ་བྱས་ནས་ཡཾ་ལས་རླུང་། རཾ་ལས་མེ།
ལཾ་ ལས་ས། ཧཱུཾ་ ལས་ འཁོར་ལོ་ བྷཾ་ གྱིས་མཚན་པ། དེ་རྣམས་ ཀྱི་
གསེབ་ཏུ་རང་གི་སྔར་གྱི་ཡེ་ཤེས་ཀྱི་ཚོགས་གསོག་པའི་དུས་ཀྱི་སེམས་ཉིད་ནཱ་
དར་རྣམ་པ་ལས་ཆ་གཅིག་ཆད་དེ་ཞུགས་ནས་དེ་དེ་དག་ཞུ་བ་ལ་རྟེན་གཞལ་ཡས་
ཁོང་འཕར་མ་གཉིས་དང་ལྡན་པ། རོ་བཅོ་ལྔའི་གདན་དང་བཅས་པ་བསྐྱེད་དོ། །
རྟེན་པ་ལྷ་ཇི་ལྟར་འབྱུང་བ་ནི་དེར་བྱང་ཆུབ་པ་ལྔས་ལྷ་མོ་བཅོ་ལྔ་བསྐྱེད་པའོ། །
དེ་རྒྱས་པར་བཤད་པ་ནི་འཁོར་ལོ་ས་དང་ཞེས་པ་ལ་སོགས་པས་སྟོན་དེ་འབྱུང་བ་
བཞི་བཤད་པ་གོ་སླའོ། །
ཇི་ལྟར་བསྒོམ་
་པ་པོ་འབྱུང་པའང་ཞེས་པ་ལ་གཉིས་ཏེ། རྟེན་གཞལ་ཡས་
ཁང་དང་། བརྟེན་པ་ལྟ་ཇི་ལྟར་འབྱུང་བའོ། །ཆོས་འབྱུང་ལས་སྐྱེས་ནི་གཞལ་
ཡས་ཁང་ཆོས་འབྱུང་ལ་བརྟེན་ནས་སྐྱེས་པའོ། །འཕར་མ་གཉིས་ནི་ནང་གི་པད་
མ་དང་། ཕྱིའི་པད་མའོ། །སྐྱོན་མེད་པ་ནི་ཡོན་ཏན་དང་ལྡན་པའོ། །གཅིག་གྱུར་
ནི་ནང་གི་འཕར་མ་སྟེ་འདབ་མ་བཞིའོ། །གྲུ་གསུམ་དང་ཉེ་བས་གྲུ་གསུམ་སྟེ་ཕྱིའི་
འཕར་མ་པད་མ་འདབ་མ་བརྒྱད་དོ། །རོའི་གདན་ནི་རྟོག་པ་མེད་པས་ཆོས་ཉིད་
དུ་མཚོན་པའི་ཕྱིར་རོ། །
བརྟེན་པ་ལྷ་རྒྱས་པར་བཤད་པ་ནི་དེའི་སྟེང་དུ་ཞེས་པ་ལ་སོགས་པས་
སྟོན་དེ། ཨཱ་ལི་ལས་ཟླ་བ་བཅོ་ལྔ། དེའི་སྟེང་དུ་ཀཱ་ལི་ལས་ཉི་མ། དབུས་ཀྱི་ཉི་
ཟླའི་བར་དུ་སྔར་གྱི་ནཱ་ད་ཞུགས་པ་ལས་ཨར་གྱུར། དེ་ལས་ཉི་ཟླ་བཅུ་བཞིའི་
བར་དུ་ས་བོན་བཅུ་བཞི་སྤྲོས། འོ་ན་བདག་མེད་མ་ལ་རྒྱུ་རྡོ་རྗེ་འཆང་མི་དགོས་
244 -93



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
སམ་ཞེ་ན། དྲི་ཟའི་ཤེས་པའི་བདེ་བའི་རོས་གང་བ་དེ་ཉིད་ཁོ་ན་རྒྱུའི་རྡོ་རྗེ་འཆང་
ཡིན་ཏེ། དེས་ན་གཉིས་འདུས་པ་ལས་བདེ་བ་ཆེ་ཞེས་སོ། །དེས་མཚོན་ནས་བྱང་
ཆུབ་པ་ལྔ་ལས་ལྷ་མོ་བཅོ་ལྔ་བསྐྱེད་དོ། །དེ་དག་བཤད་པ་ནི་ཨཱ་ལི་ཟླ་བའི་
གཟུགས་ཀྱིས་གནས་ཞེས་པ་ལ་སོགས་པས་སྟོན་ཏེ་གོ་སླའོ། །
ཟླ་བ་ཉི་མ་འདུས་ཞེས་པ་ལ་སོགས་པས་མཚོན་པས་བྱང་ཆུབ་པ་ལྔས་
བསྐྱེད་པའོ། །དཀར་མོ་ལ་སོགས་ཞེས་པ་དེ་ཐམས་ཅད་ཀྱང་གཟུགས་ལ་རྟག་
པར་འཛིན་པ་བཟློག་པའི་ཕྱིར་བསྟན་པ་སྟེ་གཟུགས་ལ་དཀར་མོར་རྟག་ཏུ་
བཤད་ཅེས་གསུངས་པས་སོ། །ཤིན་ཏུ་རྒྱས་པར་བཤད་པ་ནི་ཟླ་བ་མེ་ལོང་ཡེ་
ཤེས་ལྡན་ཞེས་པ་ལ་སོགས་པ་སྟེ་བྱང་ཆུབ་པ་ལྔར་གྲངས་ངེས་པ་ཡང་
པང་གོའོ། །
བདུན་གྱི་བདུན་པ་ནི་ཉི་མ་ལ་ཤིང་རྟ་བདུན་གྱི་ཁ་ལོ་བ་ཡོད་པར་གྲགས་པས་སོ། །
རྣམ་པ་ལྔ་པོ་ནི་ཆོ་ག་བྱང་ཆུབ་པ་ལྔར་གསུངས་པས་སོ། །འོ་ན་བདག་མེད་མ་ལ་
ཐབས་དང་ཤེས་རབ་གཉིས་མ་ཚང་ངོ་ཞེ་ན། ཡབ་མེད་ཀྱང་རྒྱུ་ཐབས་དང་ཤེས་
རབ་དབྱེར་མེད་པ་ཡིན་ཞེས་སྟོན་པ་ནི་ཨཱ་ལི་ཀཱ་ལི་ཞེས་པ་ལ་སོགས་པ་སྟེ། རྒྱུ་
ཨཱ་ལི་ཀཱ་ལིའི་སྦྱོར་བ་ལས་བྱུང་བས་ཚང་ཞེས་པའོ། །འོ་ན་རྒྱུའི་རྡོ་རྗེ་འཆང་མ་
ཚང་ཞེ་ན། རྡོ་རྗེ་སེམས་དཔའ་ཉིད་ཀྱི་གདན་ཞེས་པ། རྡོ་རྗེ་ནི་སྟོང་པ་བདེ་བ་
བ་ནི་
སེམས་པ་སྟེ་དེས་ན་དེ་སྟོང་གཉིས་མེད་ཀྱི་རང་བཞིན་ཉི་ཟླའི་བར་ན་ཨ་ལས་
གྱུར་པའི་གྲི་གུག་ཨས་མཚན་པ་དེ་ཉིད་རྒྱུའི་རྡོ་རྗེ་འཆང་ཡིན་པས་ཚང་ངོ༌
། །
འོ་ན་འཁོར་བསྐྱེད་པའི་དུས་སུ་ཧཱུཾ་གིས་རྡོ་རྗེ་བསྐྱེད་པ་དང་
། ཕཊ་ཀྱིས་བུ་
ག་དགག་པ་མི་དགོས་སམ་ཞེ་ན། ཡི་གེ་ལས་བྱུང་གོང་བུ་ཞེས་པ། ཡི་གེ་ཞུ་བའི་
རང་བཞིན་གྱི་གོང་བུ་ལས་བསྐྱེད་པ་ལ་ཧཱུཾ་གིས་རྡོ་རྗེ་བསྐྱེད་པ་དང་ཕཊ་ཀྱིས་བུ་
244 --94



ཀྱེ་རྡོར་རྒྱུད་བཤད།
ག་དགག་པ་མི་འདོད་ཅེས་པའོ། །སེམས་དཔའི་ཞེས་པ་ལ་སོགས་པས་དེས་ན་
རྒྱུའི་རྡོ་རྗེ་འཆང་གི་སེམས་དཔའི་གཟུགས་བརྙན་ནི་ས་བོན་ཡིན་ལ། དེ་ལས་
འབྱུང་པའི་ དཀྱིལ་འཁོར་གྱི་བདག་མོ་བདག་མེད་མ་བསྒོམ་ཞེས་སོ། །ཞལ་
སོགས་གོང་མ་བཞིན་ནི་ལྷའི་ལེའུར་བསྟན་པའི་ཞལ་གཅིག་ཕྱག་གཉིས་པའི་ཧེ་
རུ་ཀ་དང་ཕལ་ཆེར་མཐུན་པའོ། །ཟླ་བ་ནི་གདན་ནོ། །ཆུ་ཤེལ་ནོར་བུ་ནི་བསྐལ་
པའི་མེ་དཔུང་གི་མཐའ་མའི་འོད་དེ་དང་འདྲ་བར་འོད་ཀྱི་མཐའ་མ་ཀར་ཀོར་རེ་
རེ་ཡོད་པའོ། །ཐམས་ཅད་རྫོགས་ཞེས་པ་ལྷ་མོ་བཅོ་ལྔ་པོ་ཐམས་ཅད་ཨཱ་ལི་ཀཱ་
ལི་ལས་བྱུང་བས་དང་ཤེས་རབ་ལས་རྫོགས་ཞེས་པའོ། །
འོ་ན་ཐབས་དང་ཤེས་རབ་རང་གང་ཞེ་ན། ཟླ་བ་དང་ཉི་མ་ཞེས་ པ་ལ་
སོགས་པས་ཨཱ་ལི་ལས་ཟླ་བ་ཤེས་རབ་ཀཱ་ལི་ལས་ཉི་མ་ཐབས་ཡིན་ཞེས་པའོ།
ཁ་དོག་དབྱེ་བ་ཞེས་པ་ནི་དོན་གྱིས་རིགས་སམ་ཡི་གེའི་དབྱེ་བ་སོ་སོ་ཡིན་ཏེ།
ཝར་རྣ་ཞེས་པ་རིགས་དང་ས་བོན་དང་ཁ་དོག་ལ་འཇུག་པས་སོ། །ལྷ་མོའི་འདུག་
པ་དང་རྣམ་དག་ཏུ་བཅས་པ་གོ་སླའོ། །ལྷ་མོ་སྤྱིའི་མཚན་ཉིད་ནི་ལྷ་མོ་ཐམས་ཅད་
ཁ་དོག་ནག་ཅེས་པ་ལ་སོགས་པ་སྟེ། བྱམས་པ་མི་འགྱུར་བ་མཚོན་པ་ཁ་དོག་
ནག་མོ། གདུག་པ་ཚར་གཅོད་པས་དྲག་ཆེན། ཡེ་ཤེས་རྒྱས་བཏབ་པས་ཕྱག་རྒྱ་
ལྔ། བདེན་པ་གཉིས་དབྱེར་མེད་པས་ཞལ་གཅིག །ཐུགས་རྗེ་ཆགས་པ་མཚོན་པ་
སྤྱན་རྩ་དམར་བ། གྲི་གུག་ནི་ལྷའི་བུའི་བདུད་བཅོམ་པའོ། །ཐོད་པ་ནི་བདེ་བ་
སྐྱོང་བའོ། །ཕྱག་རྒྱ་ལྔའི་དག་པ་ནི་རིགས་ལྔ་སྟེ་འོག་ནས་སྟོན་ནོ། །ཇི་ལྟར་ཞེས་
པ་ལ་སོགས་པས་བདག་མེད་མ་ལྷན་ཅིག་སྐྱེས་དགའི་རང་བཞིན་ཡིན་པ་ལྟར་ལྷ་
མོ་ཐམས་ཅད་ཀྱང་ལྷན་ཅིག་སྐྱེས་པའི་སྣང་བ་ལས་ཤར་བར་བཤད་པའོ། །སྟག་
244 --95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གི་པགས་པ་ནི་ང་རྒྱལ་བཅོམ་པའོ། །
དེ་ལྟ་བུའི་ལྷའི་འཁོར་ལོ་དེ་ལ་གོང་དུ་བཤད་པ་ལྟར་སྐྱེ་མཆེད་དང་
། སྐུ་
གསུང་ཐུགས་བྱིན་གྱིས་བརླབ་པར་བྱ། གཙོ་མོ་ལ་སེམས་དཔའ་སུམ་བརྩེགས་
མོས་པ་བྱས་ལ་ཡེ་ཤེས་སེམས་དཔའི་དགུག་གཞུག་བྱ། དབང་བསྐུར། རྗེས་སུ་
ཆགས་པའི་ཉམས་དྲན་པ་ཙམ་བྱ་སྟེ། གསང་བའི་པད་མ་སྟོང་པ་ལས་ཧྲི་དེ་གྱུར་
པ་ལས་པད་མ། ཟེ་འབྲུ་ཨ་དང་བཅས་པ་བསམས་ལ་དེ་བྱིན་གྱིས་བརླབས་པས་
བདེ་བ་ཅུང་ཟད་སྐྱེས་པ་བསྒོམ་པ་ནི་རྗེས་ཆགས་མྱོང་བ་དངོས་མེད་ཀྱང་དོད་དོ། །
དེ་ནས་བདུད་རྩི་མྱང་བ་དང་
། མཆོད་པ་དང་བསྟོད་པའི་ཡན་ལག་ཀྱང་ལྷའི་
ལེའུར་བསྟན་པ་ལྟར་བྱའོ། །དེ་ནས་རྒྱས་གདབ་བྱས་ལ་བཟླས་པ་དང་བཅས་
པར་བསྒོམས་ན་ཐ་མལ་གྱི་རྣམ་རྟོག་བཅོམ་ནས་གཟུགས་སྐུ་གཉིས་ཐོབ་པའི་
ཚུལ་གྱིས་དངོས་གྲུབ་ཐོབ་པར་བསྐྱེད་པའི་རིམ་པའི་དགོས་པའོ། །སྐྱེ་མཆེད་ཀྱི་
ལྷའི་ཁ་དོག་བསྟན་པ་ནི་དང་པོ་ནག་པོ་ཞེས་པ་ལ་སོགས་པ་སྟེ་གོ་སླའོ། །ཡན་
ལག་དྲུག་ནི་ཕོ་བྲང་ལ་སོགས་པ་དྲུག་གམ། སྐྱེ་མཆེད་དྲུག་བྱིན་གྱིས་བརླབ་པ་སྟེ་
འཕྲལ་དུ་གོ་ཆའི་རྣལ་འབྱོར་ཡིན་ལ་ཕུགས་སུ་མངོན་པར་ཤེས་པ་དྲུག་བསྐྱེད་
པའི་དགོས་པའམ་ཡོད་དོ། །དགའ་བྲལ་མཐར་ཡང་དེ་བཞིན་ན་ཞེས་པ་དམན་
པའི་གོ་རིམ་སྟེ་དེ་ཐམས་ཅད་ལྷན་ཅིག་སྐྱེས་པའི་རྟོགས་པས་ཟིན་པར་བྱའོ། །
བསྐྱེད་པའི་རིམ་པའོ། །
བསྐྱེད་པའི་རིམ་པ་ཉིད་དང་ནི་ཞེས་པ་ལ་སོགས་པའི་ཚིགས་སུ་བཅད་
པས་མཚམས་སྦྱོར་བསྟན་ཏེ། དེ་ནས་སེམས་ཅན་མངལ་ནས་སྐྱེ་བ་ལ་ཆོས་རྣམ་
པ་གསུམ་སྟེ། རང་གི་རིག་པའི་བདེ་བ་ལས་སྐྱེས་པ་དང་
། ཆ་ཤས་དུམ་བུ་ལས་
244 -96



ཀྱེ་རྡོར་རྒྱུད་བཤད།
སྐྱེས་པ་དང་། ཆེན་པོ་ལྔ་ལས་སྐྱེས་པ་ལྟར་ཆོ་ག་ཡན་ལག་གིས་བསྐྱེད་པས་ན་
བསྐྱེད་རིམ་མོ། །དེ་བཞིན་དུ་སྒོང་སྐྱེས་ལ་སོགས་པ་ལ་ཡང་སྦྱར་རོ། །རིམ་པ་ནི་
ཆོ་གའི་རིམ་པ་ཡོད་པའོ། །རྫོགས་པ་ནི་མ་བཅོས་པའི་ཤེས་པ་སྟེ་གཉུག་མའི་
ཤེས་པའོ། །དེ་ལ་དམིགས་པའི་ཏིང་ངེ་འཛིན་ལ་རིམ་པ་ཡོད་པས་རིམ་པའོ།
།
མཉམ་པར་གནས་ཞེས་པ་རིམ་པ་གཉིས་གཅིག་ལ་གཅིག་རྒྱས་བཏབ་པས་སོ། །
དེ་ནས་ན་དཔལ་ནཱ་རོ་པའི་ལུགས་ཀྱིས་ལམ་ཅིག་ཅར་འཇུག་པ་འདིས་ཟིན་ནོ། །
བསྐྱེད་པའི་རིམ་པའི་ཆ་ནི་སྔར་གྱི་ལུས་རྣམ་པར་གཞག་པའི་ཚིགས་བཅད་ཀྱིས་
བསྐྱེད་པའི་རིམ་པའི་ཆ་དེ་ཡན་ཆད་དུ་བཤད་དོ་ཞེས་པའོ། །
སྐབས་འདིར་རྣམ་གཞག་འདི་གསུངས་ཏེ། ཀུན་བརྟགས་དང་། གཞན་
དབང་དང་། ཡོངས་སུ་གྲུབ་པ་གསུམ་ལས་བསྐྱེད་རིམ་ནི་དང་པོ་གཉིས་སུ་འགྲོ་
སྟེ། མེད་པ་ལ་བློས་བཏགས་ནས་བསྒོམས་པས་ ཀུན་བཏགས། དེ་རྒྱུ་རྐྱེན་
བོན་ཕྱག་མཚན་སྤྲོ་བསྡུ་ལ་རག་ལས་པས་གཞན་དབང་ངོ་། །རྫོགས་རིམ་ནི་
འོག་མ་གཉིས་ཏེ། རྟེན་བསྐྱེད་རིམ་ལ་བརྟེན་ནས་བསྒོམ་པས་གཞན་དབང་ཡིན་
ལ། དངོས་པོའི་གནས་ལུགས་ཀྱི་དོན་སེམས་ཀྱི་དེ་ཁོ་ན་ཉིད་རྟོགས་པས་ན་
ཡོངས་སུ་གྲུབ་པ་སྟེ། དེ་ཡང་ཕྱིན་ཅི་མ་ལོག་པའི་ཡོངས་སུ་གྲུབ་པའོ། །
གཞན་ཡང་བདེན་པ་ལ་གཉིས་ཏེ། བསྐྱེད་པའི་རིམ་པ་ནི་ཀུན་རྫོབ་ཀྱི་
བདེན་པ་སྟེ། དེ་ཡང་འཇིག་རྟེན་གྱི་ཡོངས་སུ་གྲགས་ཀྱི་ཀུན་རྫོབ་མ་ཡིན་ཀྱང་
རྣལ་འབྱོར་གྱི་བློས་གཞག་གི་ཀུན་རྫོབ་བོ། །རྫོགས་རིམ་ནི་དོན་དམ་པའི་བདེན་
པ་སྟེ་རྣམ་གྲངས་མ་ཡིན་པའི་དོན་དམ་པའི་བདེན་པའོ། །གཞན་ཡང་ཞི་གནས་
སམ་ལྷག་མཐོང་ངམ། ཐབས་ཤེས་རབ་ལ་ཡང་སྦྱར་གསུངས་སོ། །
244-97



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
མདོར་བསྟན་པའི་ཤོ་ལོ་ཀ་སྟེ་རྫོགས་པའི་རིམ་པའི་ཆར་བཤད་པ་ནི་
ནམ་མཁའི་ཁམས་ནི་པད་མ་ཨ་ཞེས་པ་ལ་སོགས་པ་སྟེ། འདིར་བྱང་ཆུབ་སེམས་
ལ་བརྟེན་པ་ལས་དཀྱིལ་འཁོར་འཁོར་སོགས་ཀྱི་ཚུལ་གྱིས་སྒྲུབ་པ་སྟོན་ཏེ་དེ་ལ་
སྔགས་སྐྱེས་མ་ལ་སོགས་པའི་རྣལ་འབྱོར་མ་འདུ་ཤེས་གསུམ་དང་ལྡན་པ་པད་མ་
བྱིན་གྱིས་བརླབ་པ་སྟེ་དེ་ཉིད་གོ་འབྱེད་པས་ནམ་མཁའོ། །པད་མ་ནི་པད་མ་དང་
འདྲ་སྟེ་འདོད་པའི་སྐྱོན་གྱིས་མ་གོས་པའོ། །བྷ་ག་ནི་འདུ་ཤེས་གསུམ་དང་ལྡན་
པའི་སྐྱེས་བུའི་གསང་བའི་རྡོ་རྗེ་བྱིན་གྱིས་བརླབས་པ་སྟེ་རྟོག་པ་འཇོམས་པས་བྷ་
གའོ། །ཐབས་དང་ཤེས་རབ་དབྱེར་མེད་པ་དེ་ཉིད་དགའ་བ་བཞིའི་གནས་ཡིན་
པས་དངོས་པོའི་དེ་ཁོ་ན་ཉིད་རྟོགས་པས་ཡེ་ཤེས་ཞེས་བྱའོ། །བསྒོམ་པ་ཞེས་བྱ་
སྙོམས་འཇུག་ནི་དེ་ཉིད་བསྲུབ་ཅིང་སྙོམས་པར་འཇུག་པའི་ཡེ་ཤེས་ལ་བསྒོམ་པ་
ཞེས་བྱ་ཞེས་པ་སྟེ། མདོར་བསྟན་པའི་ཚིག་ནམ་མཁའི་དབུས་སུ་བྷ་ག་བསམ།
དབུས་སུ་རྣམ་པར་བསྒོམ་པ་ནི་ཞེས་པ་བཤད་པའོ། །འཁོར་ལོ་སྔོན་དུ་ཅི་རིགས་
པར། ལྷ་རྣམས་ཇི་ལྟར་འབྱུང་བ་ཉིད་ཅེས་པའི་དོན་བཤད་པ་ནི་དེའི་བདེ་བ་
འཁོར་ལོ་བརྗོད་ཅེས་པ་ལ་སོགས་པ་སྟེ། དེའི་བདེ་བ་ཞེས་པ་སྙོམས་པར་འཇུག་
པའི་བདེ་བ་དགའ་བ་བཞི་སྟེ། དགའ་བ་བཞིས་རྟོག་པ་བཞི་གཅོད་པས་འཁོར་
ལོའོ། །
ཡང་ན་འཕོ་བས་ན་འཁོར་ལོ་སྟེ་སེམས་རང་རིག་བདེ་ཆེན་སྤྲོས་བྲལ་དུ་
ཡེ་ཤེས་ཀྱི་རྟོགས་པ་གོང་ནས་གོང་དུ་འཕོ་བས་སོ། །རིམ་པ་ཇི་བཞིན་རང་རིག་
ནི་དོན་དམ་བྱང་ཆུབ་སེམས་དེ་ཉིད་སྒྲོ་འདོགས་བཞི་བཅད་ནས་རང་རིག་བདེ་
ཆེན་སྤྲོས་བྲལ་དུ་རིག་པས་ཇི་བཞིན་རིག་པའོ། །རྟེན་ཐིག་ལེ་དང་བརྟེན་པ་ཡེ་
244 -98



ཀྱེ་རྡོར་རྒྱུད་བཤད།
ཤེས་དེ་ལུས་ལ་བྱུང་བས་ལྷ་ཞེས་བྱའོ། །ཇི་ལྟར་འབྱུང་བ་ཁུ་བ་ཞེས་པ་རྟེན་ཐིག་
ལེ་དེ་ཉིད་ཇི་ལྟར་འབྱུང་གྱུར་ཀྱང་ཡིན་ལ་ཆུའི་ཁམས་ཀྱང་ཡིན་ལ་སྔོན་ཀྱང་ཡིན་
པས་ཁུ་བ་ཞེས་བྱའོ། །ལྷན་ཅིག་སྐྱེས་པ་དེའི་དབྱེ་བ་སྟོན་པ་ནི་ལྷན་ཅིག་སྐྱེས་པ་
རྣམ་པ་གཉིས་ཞེས་པ་སྟེ། ལྷན་ཅིག་སྐྱེས་པ་དེ་ལས་ཕྱེ་བས་སྐྱེས་བུ་དང་ཤེས་
རབ་ཀྱི་ལྷན་ཅིག་སྐྱེས་པ་གཉིས་སོ། །དེ་རེ་རེ་ལ་ཡང་རྟེན་ཐིག་ལེ་ཀུན་རྫོབ་
དང་། བརྟེན་པ་ཡེ་ཤེས་དོན་དམ་གྱི་དབྱེ་བས་གཉིས་གཉིས་སོ། །ཀུན་རྫོབ་ནི་
རྟེན་ཐིག་ལེའོ། །དོན་དམ་ནི་བརྟེན་པ་ཡེ་ཤེས་སོ། །དོན་དམ་འདི་ཉིད་ཀྱི་དབྱེ་
བས་རྟེན་དང་བརྟེན་པའི་སྒོ་ནས་དགའ་བ་བཞིའི་དབྱེ་བས་སྐྱེ་མེད་མ་སྟེ་བཅོས་
པའི་རིམ་པ་ལ་རྟེན་གཉིས་ལ་ངོ་བོ་གཉིས་སུ་ཕྱེ་བས་ལྷན་ཅིག་སྐྱེས་པ་རྣམ་པ་
བཞི་ཡིན་ཞེས་སྟོན་པ་ནི་དེ་ཉིད་ཕྱིར་ན་ཞེས་པ་ལ་སོགས་པའོ། །
དེ་ལ་དགའ་བ་བཞིའི་མིང་བཤད་པ་དགའ་བ་དང་པོ་དཔའ་བོ་ཞེས་པ་ལ་
སོགས་པ་སྟེ། དགའ་བ་དང་པོ་ནི་སྐྱེས་བུ་ཐབས་ཀྱིས་མྱོང་བའི་བདེ་བ་སྟེ། ཕྱི་
རོལ་ གྱི་དོན་གྱི་རྟོག་ པ་འཇོམས་པས་ དཔའ་བོའོ། །མཆོག་ཏུ་དགའ་བ་རྣལ་
འབྱོར་མ་ནི་བཙུན་མོ་ཤེས་རབ་ཀྱིས་མྱོང་བའི་བདེ་བ་སྟེ་དེ་ཕུལ་དུ་བྱུང་བས་ན་
མཆོག་ཏུ་དགའ་བ་སྟེ་རྣལ་འབྱོར་མ་ནི་སྟོང་བ་ཤས་ཆེ་བས་སོ། །ཤིན་ཏུ་བདེ་
དགའ་ཐམས་ཅད་ངེས་ནི་སྟེ་ངེས་ཤེས་སྐྱེ་བས་སོ། །དགའ་བ་དེ་གསུམ་གྱིས་
ཐབས་ལྷན་ཅིག་སྐྱེས་པ་མྱོང་བས་ལྷན་སྐྱེས་དེ་ཐམས་ཅད་རིག་གོ །དེ་དག་གིས་
དགའ་བའི་མིང་བཤད་པའོ། །དགའ་བ་བཞིའི་དོན་བཤད་པ་ནི་དགའ་བས་བདེ་
བ་ཅུང་ཟད་བདེ་ཞེས་པ་ལ་སོགས་པ་སྟེ། སྦྱོར་བ་རྩོམ་པའི་དུས་ཀྱི་དབང་དུ་བྱས་
པ་སྟེ་བདེ་བ་ཚོལ་བའི་དུས་སུ་མྱོང་བའི་ཤེས་པའོ། །མཆོག་ཏུ་དགའ་བ་དེ་བས་
244 www99



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལྷག་ནི་བདེ་བ་འཛིན་པའི་དུས་སུ་མྱོང་བའི་ཤེས་པའོ། །དགའ་བྲལ་དགའ་བ་
ཆགས་བྲལ་ནི་རྗེས་ཐོབ་ཀྱི་ཤེས་པ་སྟེ་གོང་གི་སྤྱོད་པའི་དུས་ཀྱི་ཤེས་པའོ། །དེ་
གསུམ་ནི་ཁ་ཕྱིར་ལྟས་ཀྱི་ཤེས་པའོ། །ལྷག་མ་ལྷན་ཅིག་སྐྱེད་པ་ཉིད་ནི་དགའ་བ་
དེ་གསུམ་གྱི་ལྷག་མ་བདེ་སྟོང་གཉིས་སུ་མེད་པར་ཤར་བ་ནི་ལྷན་ཅིག་སྐྱེས་པའི་
དགའ་བའོ། །དགའ་བཞིའི་ཚད་བཤད་པ་ནི་དང་པོ་རེག་པར་འདོད་ཅེས་པ་ལ་
སོགས་པ་སྟེ། རེག་པ་ནི་བདེ་བ་སྟེ་ཇི་སྲིད་བདེ་བ་འཚོལ་བའི་བར་དེ་དགའ་བའོ། །
བདེ་བར་འདོད་ཅེས་པ་བདེ་བ་འཛིན་པ་ཡོད་པས་མཆོག་དགའོ། །འདོད་ཆགས་
འཇིག་པ་ནི་སྔ་མའི་དོན་ལ་སྤྱོད་པ་ནི་དགའ་བྲལ་ལོ། །དེས་ན་བཞི་པ་བསྒོམ་ནི་
གསུམ་པ་ལ་རྟོག་པ་རེ་རེ་ཡོད་པས་ལྷན་ཅིག་སྐྱེས་པ་དེ་ཁོ་ན་རྟོག་པ་ཐམས་ཅད་
བྲལ་བས་དེ་བསྒོམ་པར་བྱའོ་ཞེས་པའོ། །
དེའི་འཐད་པ་བཤད་པ་མཆོག་ཏུ་དགའ་བ་སྲིད་པ་ནི་དངོས་པོའི་མཐར་
ལྷུང་བས་སོ། །མྱ་ངན་འདས་ནི་ཆད་པའི་མཐར་ལྷུང་བས་སོ། །དབུ་མ་ནི་དགའ་
བ་དབུས་ཀྱི་མཐར་ལྷུང་བས་སོ། །འདིས་ནི་ལྷན་ཅིག་སྐྱེས་པ་སྤངས་ནི་ལྷན་ཅིག་
སྐྱེས་པ་ལ་རྟོག་པ་འདི་གསུམ་སྤངས་པས་མཚོན་བྱེད་དམ་པའོ། །དེའི་མཚན་
ཉིད་བཤད་པ་ནི་འདོད་ཆགས་མེད་ཅེས་པ་ལ་སོགས་པ་སྟེ། ལྷན་ཅིག་སྐྱེས་པའི་
དགའ་བ་དེ་ལ་མཆོག་དགའི་འདོད་ཆགས་མེད། དགའ་བྲལ་གྱི་ཆགས་པ་མེད།
དབུ་མ་སྟེ་དགའ་བ་དམིགས་པར་མི་འགྱུར་རོ། །འདི་ལ་ནི་ལྷན་ཅིག་སྐྱེས་པ་ལ་
ཐབས་ཏེ་སྣང་བ་དང་། ཤེས་རབ་སྟེ་སྟོང་བ་མེད་པས་ཡང་དག་པའི་དེ་ཁོ་ན་ཉིད་
ཇི་ལྟ་བ་བཞིན་དུ་སྣང་བའོ། །
དེས་དབང་གསུམ་པ་ངོས་བཟུང་བ་དང་། དབང་གསུམ་པ་ལམ་དུ་བསླང་
244 -100



ཀྱེ་རྡོར་རྒྱུད་བཤད།
བའི་དུས་སུ་ཡེ་ཤེས་ཙམ་མྱོང་བ་ཇི་ལྟ་སྐྱེ་བའི་དོན་བཤད་ནས། དེ་ལྟ་བུ་རྟོགས་
པའི་དངོས་པོའི་དེ་ཁོ་ན་ཉིད་ཤེས་བྱ་ཇི་ལྟར་པ་གནས་པ་དེ་བསྒོམ་པ་ལ་དེ་ལྟ་
བུའི་ཡེ་ཤེས་དེ་བརྗོད་པ་དང་བཙལ་བས་མི་རྙེད་པར་བསྟན་པ་ནི་གཞན་གྱིས་
ཞེས་པ་ལ་སོགས་པ་སྟེ། ལྷན་ཅིག་སྐྱེས་པའི་ཡེ་ཤེས་ཏེ་གཞན་གྱིས་བརྗོད་པ་
དང་བཙལ་བས་གང་དུ་ཡང་མི་རྙེད་ལ། འོ་ན་གང་གིས་རྙེད་ཅེ་ན། བླ་མའི་ཞེས་
པ་ལ་སོགས་པས་བླ་མ་དུས་རིང་དུ་བརྟེན་པ་དང༌། དེའི་ཐབས་དབང་བསྐུར་བ་
པ་བརྟེན་ནས་ཇི་ཞིག་ལྟར་རང་གི་བསོད་ནམས་ལས་ཤེས་པར་འགྱུར་རོ་ཞེས་
བཤད་པའོ། །དེའི་བསྒོམ་པ་དངོས་སུ་བཤད་པ་ནི་དམན་པ་ཞེས་པ་ལ་
པ་ལ་སོགས་
པས་དེའི་རང་བཞིན་གོམས་པར་བྱ་ཞེས་པ་སྟེ། མདོར་བསྟན་པ་གོ་སླའོ། །
བཤད་པ་ནི་ཕྲ་བའི་དོན་ཞེས་པ་ལ་སོགས་པ་སྟེ། ཕྲ་བ་ནི་རྡུལ་ཕྲ་རབ་
བོ། དངོས་པོ་ནི་རི་བོ་ལ་སོགས་པའོ། །གཉིས་ཀྱིས་སྤངས་པ་ནི་བུམ་པ་རྩིག་པ་
རེ་ལྡེ་ལ་སོགས་པའོ། །བརྟན་པ་ནི་སྣོད་དོ། །གཡོ་བ་ནི་བཅུད་དོ། །མཉམ་ཉིད་
བཤད་པ། མཚུངས་པར་འདོད་ཅེས་པ་སྟེ་ཐམས་ཅད་མཐའ་དང་བྲལ་བའི་ངོ་བོ་
ཉིད་མེད་པར་མཚུངས་ཞེས་པའོ། །རོ་མཉམ་དེ་ཉིད་བསྒོམ་ཞེས་པ་བཤད་པ་ནི་
མཉམ་ཞེས་པ་ལ་སོགས་པ་སྟེ། མཚུངས་པར་བརྗོད་ནི་ང་ཉིད་མེད་པར་མཉམ་
པས་སོ། །རོ་ནི་བདེ་བའི་ཉམས་སོ། །བསྒོམ་པ་རོ་གཅིག་ནི་རོ་བདེ་བ་དང་སྟོང་
པ་མཉམ་པར་རོ་གཅིག་པས་མཉམ་པ་ཉིད་དོ། །དོན་གྱིས་བརྗོད་ནི་དེ་ལྟར་ན་
སྣང་བ་ཐམས་ཅད་ཀྱི་རང་བཞིན་དབང་གི་ཡེ་ཤེས་ཀྱིས་རྟོགས་པར་བྱས་ལ་
བསྒོམ་པར་བཤད་དོ། །འོ་ན་དེས་ཐམས་ཅད་ལ་ཁྱབ་བམ་ཞེ་ན། ང་ལྷན་ཅིག་
སྐྱེས་པ
་པ་ལས་འགྲོ་བ་ཐམས་ཅད་བྱུང་བས་དེས་ན་ལྷན་ཅིག་སྐྱེས་པས་འགྲོ་བ་
244 --101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཐམས་ཅད་ལ་ཁྱབ་པས་ང་ལས་འགྲོ་བའི་རང་བཞིན་གཞན་མེད་དོ་ཞེས་པའོ།
དེ་ལྟར་ཞེས་པ་ལ་སོགས་པས་དེ་ལྟར་ཤེས་ན་འགྲོ་བ་ཐམས་ཅད་གཉིས་མེད་
བདེ་ཆེན་དུ་མཉམ་པར་བཞག་སྟེ་གང་བསྒོམས་པ་དེ་སྔོན་སྦྱངས་པའི་བསོད་
ནམས་ཆུང་བའི་མི་ཡིས་ཀྱང་ཕྱག་རྒྱ་ཆེན་པོ་དེ་འགྲུབ་པར་ཐེ་ཚོམ་མེད་དོ་ཞེས་
པའོ། །
སྤྱོད་ལམ་བསྟན་པ་ནི་བཟའ་དང་ཞེས་པ་ལ་སོགས་ པ་སྟེ། བླུགས་ནི་
ཁྲུས་བྱེད་པའོ། །ཉལ་བ་ནི་གཉིད་ལོག་པའོ། །སད་ དང་ནི་གཉིད་སད་པའོ།
སེམས་དཔའ་ནི་ཅི་དང་ཅི་སེམས་དཔའོ། །མངོན་འདོད་ནི་ཕྱག་རྒྱ་ཆེན་པོའི་
འབྲས་བུ་ཐོབ་པར་འདོད་པས་སོ། །བདེ་བ་ཉིད་དུ་འགྲོ་ནི་གཉིས་མེད་ཀྱི་ཡེ་
ཤེས་དང་དུས་ཐམས་ཅད་དུ་མ་བྲལ་ཞིང་མངོན་སུམ་དུ་རྟོགས་ན་བདེ་བ་ཉིད་དུ་
འགྲོ་བའོ། །འོ་ན་ཇི་ལྟར་བསྒོམ་ཞེ་ན། གང་ཕྱིར་ཡིད་ཀྱིས་ཞེས་པ་ལ་སོགས་
པས་སེམས་གཉིས་སུ་མེད་པའི་ཡེ་ཤེས་དེ་ལ་བློས་ཡུལ་དང་ཡུལ་ཅན་དུ་བྱར་
མེད་པས་ཡུལ་དང་གང་ཟག་དང་ཤེས་པ་མི་དམིགས་པས་དེས་ན་ཡིད་ཀྱིས་མི་
བསྒོམ་པར་ཞེས་པའོ། །དེ་ལྟར་ཤེས་པའི་ཕན་ཡོན་བཤད་པའི་ཚུལ་གྱིས་འགྲོ་བ་
ཐམས་ཅད་གཉིས་མེད་བདེ་ཆེན་དུ་བསྒོམ་པར་བྱ་བ་ཡིན་ནོ། །དེ་ཡང་ཐམས་
ཅད་ཅེས་པ་ལ་སོགས་པས་ཆོས་ཐམས་ཅད་ཀྱི་མཚན་ཉིད་དབང་གི་ཡེ་ཤེས་ཀྱི་
རང་བཞིན་དུ་ཤེས་ན་བསྒོམ་པ་ཉིད་བསྒོམ་པ་མེད་པའི་བསྒོམ་པའོ། །དེས་ཇི་
ལྟར་བསྒོམ་པའི་ཚུལ་དངོས་སུ་བཤད་དོ། །
འོ་ན་དེས་སྣང་བ་ལ་ཁྱབ་བམ་ཞེ་ན། བརྟན་དང་ཞེས་པ་ལ་སོགས་པས་
བརྟན་གཡོ་ཐམས་ཅད་ལ། བདག་ཅེས་པ་ལྷན་ཅིག་སྐྱེས་པ་ལ་བྱ་ལ། དེ་ཐམས་
244 -102



ཀྱེ་རྡོར་རྒྱུད་བཤད།
ཅད་དེའི་རང་བཞིན་ལས་གཞན་མེད་པས་དམ་པའི་དེ་ཉིད་དེས་བསྒོམ་བྱ་ཞེས་
པའོ། །དམ་པ་ཞིག་ཡོད་མིན་ནི་བརྟན་གཡོ་ལ་སོགས་པ་དེ་དག་ལ་བདག་ལྷན་
ཅིག་སྐྱེས་པའི་རང་བཞིན་ལས་གཞན་མེད་པས་སོ། །འོ་ན་ཐབས་ལྷན་ཅིག་སྐྱེས་
དེའི་རང་བཞིན་ཇི་ལྟ་བུ་ཞེ་ན། རང་རིག་ཅེས་པ་ལ་སོགས་པ་གསུངས་ཏེ།
བདེ་བ་ཆེན་པོ་ནི་བདེ་བ་ལ་སྟོང་པས་རྒྱས་བཏབ་པས་སོ། །བྱང་ཆུབ་འགྱུར་ནི་
རང་རིག་དེ་རྟོགས་པས་འགྱུར་བའོ། །རང་རིག་ཕྱིར་ན་བསྒོམ་ནི་སྔར་གྱི་རང་
རིག་བསྒོམ་པ་ཡིན་ཞེས་པའོ། །
མ་རྟོགས་ པས་རང་གི་རིག་པར་འགྱུར་བ་ལས་སྨན་པ་སྟེ་རང་རིག་གི་
རྟོག་པས་ཟིལ་གྱིས་མནན་པ་ལས་དགེ་བ་དང་མི་དགེ་བ་དང་མི་གཡོ་བའི་ལས་
སྐྱེས་ཏེ། དེས་ན་ལས་ཀྱིས་འཁོར་བར་སྐྱེ་བས་བཅིངས་པས་རང་རིག་རྟོགས་
པས་རང་འཕྲོག་པས་རང་རིག་འཕྲོག་པས་ཅིས་རང་གིས་འཁོར་བསྐྱེད་པར་བྱེད་
ལ། རྟོག་
་པས་རང་གིས་ཐ་མལ་པའི་རྣམ་པར་རྟོག་པ་འཕྲོག་ཅིང་རང་གིས་བྱང་
ཆུབ་བྱེད་དོ། །དེ་བས་ན་འཁོར་བ་དང་མྱ་ངན་ལས་འདས་པས་གཉིས་ཀ་རང་
རིག་ལ་རག་ལས་པས་རང་རིག་རྒྱལ་པོ་ཞེས་ཀྱང་བྱ་ལ། དེས་ན་རང་རིག་གཙོ་
བོ་ཡིན་ཞེས་པའོ། །འོ་ན་འདོད་ཆགས་ལ་སོགས་པ་ལ་རང་རིག་མེད་དམ་ཞེ་ན།
ཆགས་སྡང་ལ་སོགས་པའི་རྟོག་པས་ཟིལ་གྱི་ནོན་པས་རང་རིག་ཡོད་ཀྱང་མི་གོ་
ལ། རྟོག་པ་དེ་རྣམས་ཉེ་བར་ཞེ་ན་དེ་ཀུན་གནས་ནི་ཉམས་དགའ་ཞེས་པ་ཐ་མལ་
གྱི་རྟོག་པ་ཟིལ་གྱིས་མནན་པས། བཅུ་དྲུག་ཆར་ཡང་མི་ཕོད་ཅེས་པ་ཐ་མལ་པའི་
ཤེས་རབ་མ་ལ་བརྟེན་པའི་བདེ་བས་བཅུ་དྲུག་ཏུ་དེ་ལ་བགོས་པའི་ཆར་ཡང་མི་
ཕོད་དོ་ཞེས་པའོ། །དེས་ན་ཤེས་རབ་མ་ལ་བརྟེན་ནས་བདེ་བ་དེ་ལྟ་བུ་རྟོགས་
244 - 103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཞེས་བསྟན་པའོ། །འོ་ན་དེ་གང་དུ་མྱོང་ཞེ་ན། ཆོས་འབྱུང་ཞེས་པ་ལ་སོགས་པའི་
དོན་རང་ལུས་ཐབས་བདུན་གྱི་དབང་དུ་བྱས་ན་ཆོས་འབྱུང་ནི་ལྟ་བའི་རྩ་གསུམ་
འདུས་པའི་མདུད་པའོ། །གཞན་ལུས་ལ་ཤེས་རབ་ཀྱི་ཆོས་འབྱུང་ངོ་
། རྟེན་དེ་
ལས་སྐྱེས་པའི་ཡེ་ཤེས་དེའི་མཚན་ཉིད་སྟོན་པ་ནི་མཁའ་མཉམ་ཞེས་པ་ལ་སོགས་
པ་སྟེ། མཁའ་མཉམ་ནི་ནམ་མཁའ་དང་མཉམ་པ་སྟེ་མཐའ་དང་བྲལ་བའོ། །
ལྷན་ཅིག་ནི་མ་བཅོས་པའོ། །ཐབས་ཞེས་པ་བདེ་བ་དང་བཅས་པ་སྟེ་ཐབས་ཤེས་
རབ་བདེ་སྟོང་གི་རང་བཞིན་མ་རྟོགས་པས་མ་དག་པའི་འཇིག་རྟེན་གསུམ་དུ་སྐྱེ་
ལ་རྟོགས་པ་ལས་དག་པའི་འཇིག་རྟེན་གསུམ་སྐྱེད་པའོ། ཁུ་བ་ཞེས་པ་ལ་སོགས་
པའི་དོན་ནི་དེ་ཉིད་མྱ་ངན་གཅོད་པས་ཁུ་བ་ཡང་ཡིན་ལ། བདེ་བ་དོན་དུ་གཉེར་
བ་འདོད་པས་
་པས་འདོད་མར་བརྗོད་ཅེས་བྱའོ། ཁྱབ་བྱེད་ཀྱི་གཅིག་དང་ཁྱབ་བྱའི་དུ་
མ་དང་བྲལ་བས་རང་བཞིན་མེད་པའོ། །
དེས་དུས་ནམ་ཉམས་སུ་མྱོང་ཞེ་ན། སྐད་ཅིག་ཅེས་པ་བསམ་གྱིས་མི་ཁྱབ་
པའི་སྐད་ཅིག་གཅིག་པའོ། །མཆོག་དགའ་ཞེས་པ་ཕུལ་ཏུ་བྱུང་པའི་དགའ་བ་སྟེ་
ལྷན་ཅིག་སྐྱེས་པའི་ཡེ་ཤེས་དེ་ཉིད་རྟོགས་པའོ། །དེ་ལྟ་བུའི་རང་རིག་པའི་ཡེ་
ཤེས་དེ་ངག་གི་ལམ་ལས་འདས་ཏེ་བ རྗོད་པས་མི་གོ་ཞིང་དབང་དང་ བྱིན་
བརླབས་ལས་གོ་བར་སྟོན་པ་ནི་རང་གིས་རིག་པའི་ཞེས་པ་ལ་སོགས་པས་སྟོན་
ནོ། །དེ་ལྟ་བུའི་ཡེ་ཤེས་ཉམས་སུ་བླངས་ན་ཕྱི་ནང་གི་འབྱུང་བའི་གནོད་པ་
པ་ཞི་
བར་སྟོན་པ་ནི་ཀུན་མཁྱེན་ཞེས་པ་ལ་སོགས་པའོ། །མཐོ་རིས་ཞེས་པ་ལ་སོགས་
པ་ནི་སྲིད་པ་གསུམ་གཟུགས་གཅིག་འགྱུར་ནི་ལྷན་ཅིག་སྐྱེས་པའི་གཟུགས་ཞིག་
ཏུ་འགྱུར་ལ་རང་དང་གཞན་གྱིས་རྟོགས་པས་ཀྱང་སྐད་ཅིག་ཀྱང་གནོད་པར་མི་
244--104



ཀྱེ་རྡོར་རྒྱུད་བཤད།
ནུས་སོ། །དེ་ལམ་གཞན་གྱིས་འགྲུབ་པར་མི་འགྱུར་རམ་ཞེ་ན། ཐམས་ཅད་ཅེས་
པ་ལ་སོགས་པ་གཞན་གྱིས་མི་འགྲུབ་པར་སྟོན་པ་སྟེ། རིག་བྱེད་ཀྱི་གྲུབ་མཐའ་
ཐམས་ཅད་དང་། ལས་རྒྱས་ནི་ལས་ཚོགས་རྒྱས་པར་སྟོན་པའི་རྒྱུད་དོ། །དེ་དག་
ནས་དག་པའི་དངོས་གྲུབ་མི་འབྱུང་སྟེ། ཡང་སྲིད་མཐར་ལྡོག་གོ །དེས་ན་འཇིག་
རྟེན་འདི་དང་གཞན་དུ་ཡང་དུ་ཡང་དགྱེས་པའི་རྡོ་རྗེའི་ལམ་མེད་ན་ལམ་གཞན་
མེད་པས་ལམ་གཞན་ངལ་བ་དོན་མེད་དོ། །འོ་ན་དེ་ལྟ་བུའི་བསམ་གཏན་དེ་རྒྱུན་
དུ་བསྒོམ་དགོས་སམ་ཞེ་ན། ཆུ་བོ་ཞེས་པ་ལ་སོགས་པས་རྒྱུན་མི་འཆད་པར་
བསྒོམ་དགོས་ཞེས་པའོ། །འདི་བརྟེན་ནས་ནང་དུ་རང་བྱིན་གྱིས་བརླབ་པ་དང་
།
སློབ་མ་བྱིན་གྱིས་བརླབ་པའི་མན་ངག་བདག་མེད་མ་དང་ཧེ་རུ་ཀ་འཕོ་བའི་མན་
ངག་དོན་གྱིས་ཤེས་པར་བྱའོ། །ལེའུ་བརྒྱད་པ་བཤད་ཟིན་ཏོ། 11
རྣམ་པར་དག་པའི་ལེའུ་འདིས་ལམ་གྱི་རིམ་པ་ལས་བསྐྱེད་པའི་རིམ་པ་
བཤད་དེ། དེ་ ཡང་ ཐུན་ མཚམས་ སུ་དྲན་ པར་ བྱེད་ པའོ། །འདི་ ལ་ གཉིས་ ཏེ།
མཆོག་གི་དག་པ་དང་། མཆོག་མ་ཡིན་པའི་རྣམ་པར་དག་པའོ། །དེ་ལ་མཆོག་གི་
རྣམ་པར་དག་པ་ནི། དོན་དམ་པ་སོ་སོར་རང་གིས་རིག་པ་སྟེ་དེ་རྟོགས་པས་
མངོན་པར་ཞེན་པ་དག་པར་བྱེད་པས་དག་པའོ། །མཆོག་མ་ཡིན་པའི་རྣམ་པར་
དག་པ་ནི་སྣང་བ་ལྷའི་འཁོར་ལོར་དག་པས་ཐ་མལ་གྱི་སྣང་བ་དག་པར་བྱེད་
པས་དག་པའོ། །དེའི་གཞུང་ལ་ཡང་སྐྱོང་བའི་དོན་གྱིས་ལེའུ་ཞེས་བྱའོ། །
ལེའུ་འདིའི་དབང་དུ་བྱས་ནས་རྣམ་གཞག་འདི་གསུངས་ཏེ། ཚིག་གི་སྒོ་
ནས་དོན་འཚོལ་བ་དང་
། སྤང་བྱ་དང་གཉེན་པོ་ངོ་ཤེས་པ་དང་། སྤང་བྱ་དང་
གཉེན་པོ་ཐ་དད་མེད་པར་ཤེས་པ་དང་
། སྤང་བྱ་རྨི་ལམ་དུ་ཁྱེར་བའོ། །དེ་ལ་
244 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཚིག་གི་སྒོ་ནས་དོན་འཚོལ་བ་ནི་དཔེར་ན་སྒྲོན་མེས་མུན་ཁུང་གི་བུམ་པ་ཚོལ་བ་
དང་འདྲ་བར་ཚིག་སྒྲོན་མེ་དང་འདྲ་བ་དེ་ལ་བརྟེན་ནས་རྣམ་པར་རྟོག་པ་མུན་པ་
དང་འདྲ་བ་བསལ་ཏེ། བུམ་པ་དང་འདྲ་བའི་དེ་ཁོ་ན་ཉིད་འཚོལ་བར་བྱེད་དོ། །
སྤང་བྱ་དང་གཉེན་པོ་ངོ་ཤེས་པ་ནི་ཐེག་པ་ཆེན་པོ་སེམས་ཙམ་པ་
་པ་སྟེ།
སྤང་བྱ་ནི་འཁྲུལ་པའི་ཤེས་པ་ཡུལ་དང་ཡུལ་ཅན་དུ་བཅས་པ་ཡིན་ལ། ཡུལ་དང་
ཡུལ་ཅན་དེ་འཁྲུལ་པར་རྟོགས་པའི་སྒོ་ནས་ རང་རིག་པའི་ངོ་བོར་གྲུབ་ནས་
གནས་པ་ནི་གཉེན་པོའོ། །སྤང་བྱ་དང་གཉེན་པོ་ཐ་དད་མེད་པར་ཤེས་པ་ནི་དབུ་
མ་བ་སྟེ། ཀུན་རྫོབ་ཙམ་དུ་སྣང་བ་རྟེན་ཅིང་འབྲེལ་པར་འབྱུང་བ་འདི་སྒྱུ་མ་ཙམ་
དུ་གནས་ལ། དོན་དམ་པར་སྒྱུ་མ་རང་ཡང་མ་གྲུབ་པར་འདོད་པའོ། །སྤང་བྱ་
ཉིད་ལམ་དུ་བྱེད་པ་ནི་རྣལ་འབྱོར་བླ་ན་མེད་པ་སྟེ། འདོད་པའི་ཡོན་ཏན་ལྔ་དང་
འདོད་ཆགས་ལ་སོགས་པའི་ཉོན་མོངས་པ་འཁོར་བའི་ཆོས་ཐམས་ཅད་ལམ་དུ་
འཁྱེར་བ་སྟེ། དེ་ཡང་དེ་དག་ཐམས་ཅད་བདེ་བ་ཆེན་པོ་སྤྲོས་པའི་མཐའ་ཐམས་
ཅད་བྲལ་བའི་ངོ་བོར་བསྒོམ་པའོ། །དེ་བས་ན་འཁོར་བའི་ཆོས་དེ་ཉིད་བདེ་ཆེན་
སྤྲོས་བྲལ་གྱི་ངོ་བོ་ཡིན་པས་ན་འཁོར་བའི་མཚན་ཉིད་ཡོངས་སུ་ཤེས་པ་དེ་ཉིད་
མྱ་ངན་ལས་འདས་པར་བརྗོད་དོ། །
དཔལ་གསང་བ་འདུས་པ་ལས། ཐབས་ཆེན་དག་དང་ལྡན་པ་ལ། །ཉོན་
མོངས་བྱང་ཆུབ་ཡན་ལག་འགྱུར། །འཁོར་བ་ཞི་བའི་མཚན་ཉིད་ལ། །སྔགས་
ཀྱིས་སད་པའི་དུག་བཞིན་ནོ་ཞེས་པ་དང་
། འདི་ཉིད་ཀྱི་ལེའུ་བཅུ་བ་ལས་ཀྱི་ཕྱི་
ནས་དེ་ཉིད་ཡང་དག་བཤད། རྣམ་དག་ཡེ་ཤེས་གཟུགས་ཅན་དང་
། །འཁོར་བ་
རྣམ་པར་རྟོག་པ་ཡིས། ཁྱད་པར་ཅུང་ཟད་ཡོད་མ་ཡིན་ཞེས་གསུངས་པའི་ཕྱིར་
244 - 106



ཀྱེ་རྡོར་རྒྱུད་བཤད།
རོ། །དེ་ལྟར་ལེའུ་འདིས་བསྐྱེད་རིམ་གྱི་རྣམ་དག་སྣང་བ་རྟེན་ཅིང་འབྲེལ་པར་
འབྱུང་བ་འདི་ལྷའི་འཁོར་སྣང་ལ། རྟེན་ཅིང་འབྲེལ་པར་འབྱུང་བ་ཕྱི་ནང་གི་
དངོས་པོ་འདི་ཐམས་ཅད་བདེ་ཆེན་སྤྲོས་བྲལ་གྱི་ངོ་བོར་གནས་པ་ནི་རྫོགས་པའི་
རིམ་པའི་དག་པའོ། །ངེས་པར་ཞེས་པ་ལ་སོགས་པའི་ཚིག་རྐང་པ་གཉིས་ཀྱིས་
མཆོག་ གི་དགའ་བ་མདོར་བསྟན་ཏེ། ངེས་ པར་དངོས་པོ་ཐམས་ཅད་ཀྱི་རང་
བཞིན་དེ་ཉིད་སོ་སོར་རང་གིས་རིག་པ་བདེ་བ་ཆེན་པོར་དག་ཅེས་པའི་དོན་ཏོ། །
མཆོག་མ་ཡིན་པའི་དག་པ་མདོར་བསྟན་པ་ནི་ཕྱི་ནས་ཞེས་པའི་ཚིག་རྐང་
གཉིས་ཏེ། ཕུང་པོ་ལྔ་ལ་སོགས་པ་ཆོས་ཅན་རེ་རེ་དང་ལྷ་རྣམས་སོ་སོར་སྦྱར་བའི་
དོན་ནོ། །རང་བཞིན་གྱིས་ནི་རྣམ་པར་དག་ཅེས་པ་སྣང་བ་ལྷར་དག་པ་དང་
།
རང་རིག་བདེ་ཆེན་དུ་དག་པ་སྟེ་ཐ་མལ་གྱི་མངོན་ཞེན་དང་
། དངོས་པོའི་མངོན་
ཞེན་དག་པའོ། །དག་པའི་དགོས་པ་བསྟན་པ་ཉོན་མོངས་པ་སྒྲིབ་སྦྱང་ནི་སྣང་བ་
ལྷར་དག་པས་སོ། །ཤེས་བྱའི་སྒྲིབ་སྦྱང་ནི་རང་རིག་བདེ་ཆེན་དུ་དག་པས་སོ། །
མཆོག་གི་དག་པ་རྒྱས་པར་བཤད་པ་ནི་རང་རིག་བདག་ཉིད་ཅེས་པ་ལ་སོགས་པ་
སྟེ། ཆོས་ཐམས་ཅད་བདེ་བར་རང་རིག་ཉིད་དག་པ་ཡིན་ལ། བདེ་བ་རང་རིག་
པ་མ་རྟོགས་ན་དག་པ་གཞན་གྱིས་མི་གྲོལ་ཞེས་པའོ། །དེས་ན་ཡུལ་གཟུགས་ལ་
སོགས་པའི་དངོས་པོ་རང་བཞིན་གྱིས་དག་པའི་ཕྱིར་ན་རང་རིག་བདེ་བ་ཆེན་པོ་
ཉིད་དག་པའི་མཆོག་གོ །སྣང་བ་ལྷའི་འཁོར་ལོ་དག་པ་ནི་གཟུགས་ལ་སོགས་
པའི་ཡུལ་ཞེས་པ་རྣ་བའི་ཡུལ་ལ་སོགས་པར་བསྡུའོ། །གཞན་ཡང་ཞེས་པ་ནི་ཕུང་
པོ་ལ་སོགས་པའོ། །རྣལ་འབྱོར་བས་མཐོང་ཞེས་པ་དེ་དག་རྣལ་འབྱོར་བས་ལྷར་
མཐོང་བས་དངོས་པོ་དེ་ཀུན་དག་པར་སྣང་བའོ། །དེ་ལྟར་དག་པར་རྟོགས་ན་
244 -107



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འགྲོ་བ་ཐམས་ཅད་སངས་རྒྱས་ཀྱི་བདག་ཉིད་ཡིན་ནོ་ཞེས་པའོ། །མ་དག་པ་དྲིས་
པ་ཀྱེ་ཞེས་པ་ལ་སོགས་པའོ། །ལན་བཀའ་སྩལ་པ་ཞེས་པ་ལ་སོགས་པ་སྟེ། མ་
དག་པ་ཡང་གཟུགས་ལ་སོགས་པ་དེ་ཉིད་ཡིན་ཞེས་པའོ། །དེ་ཅིས་མ་དག་པ་
ཡིན་དྲིས་པ་དེ་ཅིའི་སླད་དུ་ཞེ་ན་ཞེས་པའོ། །གཟུང་འཛིན་དུ་ཞེན་པས་མ་དག་
ཅེས་པ་ལན་བཏབ་བོ། །གཟུང་འཛིན་གང་ཡིན་དྲིས་པའི་ལན་མིག་གིས་ཞེས་པ་
ལ་སོགས་པ་སྟེ། དག་པས་དུག་མེད་ནི་གཉིས་པོར་ཞེན་པ་དང་སྣང་བ་མ་དག་
པའི་དུག་མེད་པར་བྱས་ནས་བསྟེན་བྱ་འདི་དག་ལྷ་དང་བདེ་བའི་ངོ་བོར་བསྟེན་
པ་ཉིད་དོ། །ལྷ་གང་གིས་གང་དག་པ་སྟོན་པ་ནི་གཟུགས་ཕུང་རྡོ་རྗེ་མ་ཞེས་པ་ལ་
སོགས་པ་སྟེ་གོ་སླའོ། །རྟག་ཏུ་ནི་དུས་རྟག་ཏུ་འདི་དག་རྣམ་དག་ནི་རང་གི་ཡན་
ལག་འདི་དག་ལ་རྣལ་འབྱོར་བས་འགྲུབ་ཅེས་པའོ། །ཕྱིའི་འཕར་མའི་ལྷ་མོའི་
ཕྱོགས་བཤད་པ་གོ་སླའོ། །སྣང་བ་གང་གིས་དག་པ་བཤད་པ་གཟུགས་ལ་དཀར་
མོ་ཞེས་པ་ལ་སོགས་པ་གོ་སླའོ། །
ཧེ་བཛྲའི་རྣམ་དག་བཤད་པ་ནི་བདག་མེད་མ་དང་གཉིས་ལྷན་ཅིག་སྐྱེས་
པར་རོ་གཅིག་པས་ཞར་ལ་བཤད་པའོ། །དེ་ལ་སྣང་བ་དག་པའི་གོ་བ་ནི་དཔེར་
ན་ཆུ་ལ་དམྱལ་བས་ཁྲོ་ཆུར་མཐོང་
། ཡི་དྭགས་ཀྱིས་རྣག་ཁྲག་ཏུ་མཐོང་
། མི་ཡིས་
ཆུ་རུ་མཐོང་། ལྷ་ཡི་བདུད་རྩིར་མཐོང་
། རིག་པ་འཛིན་པའི་ཞིང་ཁམས་ན་ལྷ་རུ་
སྣང་བས་དག་ཅེས་པའི་དོན་ནོ། །ཞེ་སྡང་ཞེས་བཤད་ཅེས་པ་ལ་སོགས་པས་ནང་
གི་འཕར་མའི་ཕུང་པོ་དག་པ་དེ་ཉིད་ཀྱིས་ཉོན་མོངས་པ་དག་པ་དང་སྦྱར་བའོ། །
གཏི་མུག་དེ་བཞིན་རྡོ་རྗེར་བཤད་ནི་ཤར་ཕྱོགས་ཀྱི་རྡོ་རྗེ་མའོ། །གང་དང་གང་
གིས་ཞེས་ལ་སོགས་པས་དག་པར་འགྲོ་བའི་ཚུལ་བསྟན་པ་སྟེ། གཟུང་འཛིན་ལ་
244 -108



ཀྱེ་རྡོར་རྒྱུད་བཤད།
སོགས་པར་ཞེན་པ་གང་དག་གང་གི་འཆིང་བ་དེ་ཉིད་དག་པ་ཉིད་ཀྱིས་གྲོལ་ཞེས་
པའོ། །དེ་ཉིད་མི་ཤེས་ཞེས་པའི་རྐང་པ་གཉིས་ཀྱིས་དེ་ཉིད་ཀྱི་དོན་བཤད་དེ་གོ་
སླའོ། །མཆོག་གི་དག་པ་འཇུག་བསྡུ་བ་དེའི་ཕྱིར་ཞེས་པ་ལ་སོགས་པས་བསྟན་
ཏེ། དེའི་ཕྱིར་ན་དོན་དམ་པ་སོ་སོར་རང་གིས་རིག་པ་ལ་དྲི་ལ་སོགས་པ་མེད་དེ་
བདེ་སྟོང་དུ་རང་བཞིན་གྱིས་དག་པའི་འགྲོ་བ་ལས་འགྲོ་བར་ཤེས་པའོ། །རྣམ་
པར་དག་པའི་ལེའུ་བཤད་ཟིན་དོ།། 11
ལེའུ་ བཅུ་པ་ འདིས་ བརྗོད་ བྱ་ གསུམ་ ལས་ དངོས་ པོའི་གནས་ལུགས་
གཏན་ལ་དབབ་པ་སེམས་དངོས་པོའི་གནས་ལུགས། དེ་ལས་ཀྱང་ཤེས་བྱ་ཤེས་
པར་བྱེད་པའི་ཐབས་སྒྲོ་འདོགས་ནང་དུ་གཅོད་པ་དང་
། འབྲས་བུ་སྐྱེ་བའི་རིམ་པ་
ལས་གནས་སྐབས་ཀྱི་འབྲས་བུ་ཉམས་བཞི་སྟོན་ནོ། །དེ་ལས་དང་པོ་ཤེས་བྱ་
ཤེས་པར
པར་བྱེད་པའི་ཐབས་སྟོན་པ་ལ་གཉིས་ཏེ། དཀྱིལ་འཁོར་གྱི་རིམ་པ་དང་
།
དབང་བསྐུར་བའི་རིམ་པ་བཤད་པའོ། །
དེ་ལས་འདིར་རྣམ་གཞག་འདི་ གསུངས་ཏེ། གདམས་ངག་དབང་དང་
འབྲེལ་བ། ལམ་བསྐྱེད་རྫོགས་ གཉིས་ དང་འབྲེལ་ལ། ལྟ་བ་ ལུང་ རིགས་དང་
འབྲེལ་བ། སྤྱོད་པ་དུས་ཚོད་དང་འབྲེལ་བ། བསྒོམ་པ་ཉམས་མྱོང་དང་འབྲེལ་བ།
འབྲས་བུ་སྐུ་གསུམ་རང་དོན་གཞན་དོན་དང་འབྲེལ་བའོ། །དེ་ལ་གདམས་ངག་
དབང་དང་འབྲེལ་པ་ནི་བསྒོམ་བྱའི་གདམས་ངག་རྣམས་དབང་བཞི་དང་འབྲེལ་
ཏེ་དབང་བཞིའི་དུས་སུ་དགའ་བ་བཞི་བསྒོམ་སྒྲོ་འདོགས་བཞི་གཅོད། སེམས་
རང་ རིག་བདེ་ཆེན་སྤྲོས་བྲལ་དུ་ངོ་སྟོན་དྲི་མ་བཞི་ འཁྲུད། རྒྱས་ གདུབ་དང་
དབུགས་དབྱུང་དང་། བསྒོམ་བྱ་གང་བསྒོམ་པའི་གདམས་ངག་འབོགས་པས་
244 -109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གདམས་ངག་དབང་དང་འབྲེལ་ཞེས་བྱའོ། །
ལམ་བསྐྱེད་རྫོགས་གཉིས་དང་འབྲེལ་བ་ནི་ལམ་ཐམས་ཅད་འདི་གཉིས་
སུ་འདུས་ཏེ་ལམ་སྤྱོད་པ་དང་དམ་ཚིག་དང་
། ཐབས་ཤེས་རབ་དང་
། ཞི་གནས་
ལྷག་མཐོང་ཐམས་ཅད་བསྐྱེད་རྫོགས་གཉིས་དང་འབྲེལ་བའི་ཕྱིར་རོ། །ལྟ་བ་
ལུང་རིགས་དང་འབྲེལ་པ་ནི་ལྟ་བ་ཐམས་ཅད་དེ་གཉིས་ཀྱིས་གཏན་ལ་དབབ་
དགོས་ཏེ། ལུང་ནི་དེ་ཁོ་ན་ཉིད་ཀྱི་ལེའུ་ལས་ངོ་བོ་གཟུགས་མེད་མཐོང་བ་པོ་ཞེས་
པ་ལ་སོགས་པ་དང་། བསྒོམ་པ་པོ་མེད་བསྒོམ་པའང་མེད་ཅེས་པ་ལ་སོགས་པ་
དང་། ཕྱག་རྒྱ་ བསྡུས་ པའི་ ལེའུ་ ལས་སྒྲོ་འདོགས་ ཕྱི་ནས་ གཅོད་ པ་རྟེན་ཅིང་
འབྲེལ་བར་འབྱུང་བའི་རིགས་པ་འདི་ལྟ་སྟེ་རྩུབ་ཤིང་དང་རྩུབ་སྟན་དང་སྐྱེས་བུའི་
ལག་པའི་རྩོལ་བ་ལས་གློ་བུར་དུ་མེ་སྐྱེ་བར་འགྱུར་ཏེ་ཞེས་པ་ལ་སོགས་པ་
གསུངས་ལ། རིགས་པ་ནི་གཏན་ཚིགས་ཆེན་པོ་བཞི་ལ་སོགས་པས་གཏན་ལ་
འབེབས་པས་སོ། །
སྤྱོད་པ་དུས་ཚོད་དང་འབྲེལ་བ་ནི་སེམས་བརྟན་པར་གྱུར་ཏེ་ཉོན་མོངས་
པས་མི་གཡོ་བ་ནི་ནང་གི་བརྟན་པ་ཡིན་ལ། འདོད་པའི་ཡོན་ཏན་ལྔ་ཡིས་མི་གཡོ་
བ་ནི་ཕྱིའི་བརྟན་པ་སྟེ། དེ་ལྟར་བརྟན་པ་དང་སྤྱོད་པ་སྤྱད་པས་མྱུར་དུ་ཕྱག་རྒྱ་
ཆེན་པོའི་དངོས་གྲུབ་ཐོབ་པར་འགྱུར་བའི་ཕྱིར་རོ། །བསྒོམ་པ་ཉམས་མྱོང་དང་
འབྲེལ་བ་ནི་བསྐྱེད་རྫོགས་གཉིས་ཚོགས་པའི་ཚུལ་གྱིས་བསྒོམས་པ་ལས་ཉམས་
མྱོང་གོང་ནས་གོང་དུ་འཕེལ་བ་དང་གནས་སྐབས་ཀྱི་འབྲས་བུ་རྟགས་ལྔ་དང་
།
ཡོན་ཏན་བརྒྱད་དང་། ཉམས་བཞི་འཆར་བའི་ཕྱིར་རོ། །འབྲས་བུ་སྐུ་གསུམ་རང་
དོན་དང་གཞན་དོན་དང་འབྲེལ་བ་ནི་འབྲས་བུ་ཆོས་སྐུ་རང་དོན་དང་འབྲེལ་ལ།
24 ཨཁབ 1 10



ཀྱེ་རྡོར་རྒྱུད་བཤད།
གཟུགས་སྐུ་གཉིས་གཞན་དོན་དང་འབྲེལ་བའི་ཕྱིར་རོ། །
དེ་ལས་དེ་ནས་ཇི་ལྟར་ཞེས་པ་ལ་སོགས་པས་བཤད་པར་དམ་བཅའ་བ་
སྟེ། དཀྱིལ་འཁོར་གྱི་རིམ་པ་དང་
། དབང་བསྐུར་བའི་རིམ་པ་བཤད་པར་དམ་
བཅའ་བ་ལ་རྐང་པ་གཉིས་སོ། །རྒྱས་པར་བཤད་པ་ལ་གཉིས་ཏེ། དཀྱིལ་འཁོར་
གྱི་རིམ་པ་དང༌། དབང་སྐུར་བའི་རིམ་པའོ། །དཀྱིལ་འཁོར་གྱི་རིམ་པ་ལ་
པ་ལ་གཉིས་
ཏེ། སློབ་དཔོན་གྱི་མཚན་ཉིད་དང་
། ལས་ སོ། །མཚན་ཉིད་ནི་རབ་གནས་ཀྱི་
ལེའུ་ལས་རང་འདོད་ལྷ་མཉམ་རྣལ་འབྱོར་བ། །རབ་མཐོང་སྔགས་ཀྱི་ཕ་རོལ་
སོང་ཞེས་གསུངས་པ་དང་
། གུར་གྱི་ལེའུ་བརྒྱད་པར་སྟོན་པས། རང་བཞིན་དང་
།
སྦྱངས་པའི་ཡོན་ཏན་གཉིས་སུ་ཤེས་པར་བྱའོ། ལས་ལ་བཞི་སྟེ། བསྙེན་པ་དང་།
སའི་ ཆོ་ ག་དང་། སྟ་ གོན་དང་
། དཀྱིལ་ འཁོར་ ཞག་ གི་ཆོ་གའོ། །བསྙེན་པ་ལ་
གཉིས་ཏེ། གྲངས་དང་། མཚན་མའོ། །
དེ་ཡང་གནས་དབེན་པར་ཕྱག་དར་དང་ཆག་ཆག་དང་བརྐྱང་སྐུལ་ལ་
སོགས་པ་བྱས་ཏེ། གཏོར་མོ་གཉིས་བཤམས་ལ་དང་པོ་ཐུན་ལ་འཇུག་པའི་དུས་
སུ་གཏོར་མ་གཅིག་ཕུལ་ལ་བར་ཆོད་སོལ་ཅིག་པར་གསོལ་བ་བཏབ་ལ། དེ་ནས་
ཚོགས་གཉིས་བསགས་པ་སྔོན་དུ་འགྲོ་བས་ཡན་ལག་དྲུག་དང་ལྡན་པའི་བསྐྱེད་
རིམ་བྱས་ལ། ལྷ་མོ་རྣམས་ཞལ་དུ་བསྡུས་ཏེ་ནང་གི་རྒྱས་གདབ་བྱ། རྣམ་དག་
རྗེས་ སུ་དྲན་པ་ བྱས་ལ་རྨ་བྱ་སྦམས་པའམ། ལུ་གུ་རྒྱུད་དམ། ཐག་གུ་ བསྒྲིལ་
བའམ། མདའི་ཤུགས་ལྟར་འཁོར་བ་གང་ཡང་རུང་བའི་བཟླས་པ་བྱའོ། །
སྐྱོ་ན་རྟེན་དང་བརྟེན་པར་བཅས་པའི་དཀྱིལ་འཁོར་བསྡུས་ལ་སྟོང་པ་
ཉིད་ངང་ལས་ཡིག་འབྲུ་ཙམ་ལས་རང་གི་ལྷར་ལངས་ཏེ། གཏོར་མ་གཅིག་ཕུལ་
244 -111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལ་བར་ཆད་སོལ་ཅིག་པར་གསོལ་བ་གདབ། དགེ་བའི་རྩ་བར་བསྔོ། དེ་ལྟ་བུའི་
ཚུལ་ གྱིས་ གཙོ་བོའི་འབུམ། འཁོར་རྣམས་ ཀྱིས་ ཁྲི་ཁྲི་བཟླས་ཏེ། འཁོར་ལོའི་
བདག་པོའི་བཟླས་པ་འབུམ། དཀྱིལ་འཁོར་ཅན་གྱི་དེ་བཞིན་ཁྲི་ཞེས་སོ། དེ་ནི་
གྲངས་ཀྱི་བསྙེན་པའོ། །མཚན་མའི་བསྙེན་པ་ནི་ཚུལ་དེ་ལྟ་བུ་ལ་ཏིང་ངེ་འཛིན་
གཙོར་བྱས་ནས་རྣལ་འབྱོར་བའི་ཚད་མ་རྨི་ལམ་ལ་བྱེད་པ་ཡིན་པས་མཚན་མ་
བཟང་པོ་བྱུང་བྱུང་དུ་བྱའོ། །
སའི་ཆོ་ག་ལ་བཞི་སྟེ། ས་བརྟག་པ་དང་། ས་བསླང་བདང་། ས་སྦྱང་བ་
དང༌། བསྲུང་ཞིང་བྱིན་གྱིས་བསླབ་པ་ས་ གཟུངས་དང་བཅས་པའོ། །དེ་ལ་ས་
བརྟག་པ་ནི་ཚལ་དང་ཞེས་པ་ལ་སོགས་པ་སྟེ། ཚལ་ནི་ནགས་ཚལ་ལོ། །བྱང་
ཆུབ་སེམས་པའི་ཁྱིམ་ནི། གཟུགས་བརྙན་ནམ་བྲིས་པའམ་དངོས་ཀྱི་ཁྱིམ་མོ། །
དཀྱིལ་འཁོར་དམ་པ་ནི་མཆོག་ཏུ་གྱུར་པའོ། །
ས་བསླང་བ་ནི་གོང་གི་ཨ་སོགས་སྔགས་ཀྱིས་ནི། དེ་ལ་གཏོར་མ་རྣམ་
པར་སྦྱིན་ཞེས་པ་སྟེ། ས་ཕྱོགས་དེར་དྲིའི་མཎྜལ་བྱ་མེ་ཏོག་གི་ཚོམ་བུ་ཞིག་དགོད།
མཆོད་པ་ལྔ་དང་གཏོར་མ་བཤམ། བདག་ཉིད་ཡན་ལག་དྲུག་གི་བསྐྱེད་རིམ་བྱ།
བཟླས་པ་བྱ། འབྱུང་པ་ཐམས་ཅད་ལ་གཏོར་མ་སྦྱིན། དྲིའི་ཐིག་ལེ་དང་མེ་ཏོག་
གི་ཚོམ་བུའི་སྟེང་དུ་པཾ་ལས་སའི་ལྷ་མོ་བརྟན་མ་ལྟེ་བ་ཡན་ཆད་སའི་སྟེང་དུ་ཐོན་
པ་གསེར་བཙོ་མ་ལྟ་བུ་ལག་ན་གསེར་གྱི་བུམ་པ་འཛིན་པ་ཞིག་བསྐྱེད། སྐུ་གསུང་
ཐུགས་བྱིན་གྱིས་བརླབ། ཡེ་ཤེས་བསྟིམ་དབང་བསྐུར། དབུ་ལ་རིན་ཆེན་འབྱུང་
ལྡན་ གྱིས་ མཚན། དེ་ ལ་ མཆོད་ ཡོན་ སྔོན་ དུ་ འགྲོ་བས་ མཆོད་ པ་ དབུལ། ཨ་
སོགས་ཀྱིས་གཏོར་མ་སྦྱིན། མ་མ་རིན་ཆེན་སྣ་ཚོགས་འཛིན་ཞེས་པ་ལ་སོགས་པ་
244-112



ཀྱེ་རྡོར་རྒྱུད་བཤད།
ལན་གསུམ་དུ་བརྗོད་པས་ས་བསླང་
། ཡང་མཆོད་ལ་གཤེགས། དམ་ཚིག་གི་ལྷ་
མོ་ས་ལ་ཐིམ་པར་བསམ་པ་བསླང་བའོ། །
དེ་ནས་ས་སྦྱང་བ་ནི་དང་པོ་ལྷའི་དངོས་བྱས་ནས། རྣལ་འབྱོར་བས་ནི་
ནོར་འཛིན་སྦྱང་ཞེས་པའི་སའི་ཕྱོགས་དེར་སྟན་བདེ་བ་ལ་འདུག་སྟེ་ཡན་ལག་
དྲུག་པ་ལྡན་པའི་བསྐྱེད་རིམ་བསྒོམས་ལ། སྔགས་ཀྱི་བཟླས་པ་ཅུང་ཟད་བྱ་སྟེ།
རྡོ་རྗེ་ནམ་མཁའ་ལ་ཕྱར་ལ་ཨyའམ། སྙིང་པོའམ། ཉེ་བའི་སྙིང་པོ་ལན་བདུན་
བཟླས་པས་ས་གཞིའི་ཉེས་པ་དག་པར་བསམ་པ་ནི་སའི་ཆོ་གས་སྦྱང་བའོ། །
ལས་དང་བྱ་བས་སྦྱང་བ་ནི་དེ་ནས་དཀྱིལ་འཁོར་ཁྲུ་གསུམ་དང་། མཐེ་བོང་
གསུམ་ནི་ལྷག་པར་བྱ་ཞེས་པས་ཚད་བཤད་པའི་ཉིས་འགྱུར་གྱིས་ས་དེ་དངོས་
གྲུབ་རབ་འབྲིང་ཐ་མ་དང་སྦྱར་ལ་བྲུ་སྟེ་སའི་རོ་བསལ་ལ་དཀྱིལ་འཁོར་བཅག་
པར་བྱའོ། །
ས་བསྲུང་ཞིང་བྱིན་གྱིས་བརླབ་པ་ནི་འབད་པས་ཧཱུྃ་ལས་རྡོ་རྗེ་ཅན། བྱས་
ཏེ་ཕྱིན་ནས་དཀྱིལ་འཁོར་བྲི་ཞེས་པས་སའི་ཕྱོགས་དེ་སྟོང་པའི་ངང་ལས་པཾ་ལས་
པད་མ་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་རྒྱ་གྲམ། དེའི་ལྟེ་བ་
ལ་ཧཱུྃ་བསམ་ལ་དེ་ལས་འོད་འཕྲོས་པས་རྡོ་རྗེའི་ས་གཞི་དང་ར་བ་དང་གུར་བསམ་
པར་བྱའོ། །
དེ་ནས་གོང་དུ་གསུངས་པའི་སྔགས་ཀྱིས་ནི། མཁས་པས་འཛིན་པ་རྣམ་
པར་སྦྱང་ཞེས་པས་ཨོ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་བརྗོད་ལ་སྦྱང་ཟེར་ཀྱང་
བསྲུང་བར་བསམ་མོ། །དེ་ནས་ས་དེ་གཟུང་བའི་བསམ་པས་ལག་པ་ས་ལ་བརྡབ་
ཅིང་རང་གི་སྔགས་བཟླས་པ་ཡི་གེ་བརྒྱ་པས་བརྟན་པར་བྱའོ། །དེ་དག་ནི་ས་
244 --113



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བསྲུང་ཞིང་བྱིན་གྱིས་བརླབ་པ་ས་གཟུང་བ་དང་བཅས་པ་སྟེ་སའི་ཆོ་གའོ། །
སྟ་གོན་གྱི་ཆོ་ག་ལ་བཞི་ལས་ལྷ་སྟ་གོན་ལ་གནས་པ་ནི་དང་པོ་བུམ་པ་
བཅུའམ་མཚན་ཉིད་དང་ལྡན་པའི་བུམ་པ་གཉིས་དེའི་ཉིན་པར་ལེགས་པར་བཀྲུ་
བ་དང་། དཀར་པོའི་རྫས་ཀྱིས་བྱུགས་པ་དང་
། མཚན་མ་དགོད་པ་དང་
། ནང་དུ་
རིན་པོ་ཆེ་ལྔ་དང་འབྲུ་ལྔ་དང་སྨན་ལྔ་གཞུག །སྲོག་ཆགས་མེད་པའི་ཆུ་ཉུང་ཟད་
བླུགས་ཁ་རྒྱན་དང་མགུལ་བཅིང་བ་ལ་སོགས་པས་ཚུལ་བཞིན་བཤམས་ལ།
རས་ལ་སོགས་པའི་སྟེང་དུ་མེ་ཏོག་སིལ་མ་བཀྲམ་ལ་བུམ་པ་རེ་རེ་ལ་མཆོད་པ་
ལྔ་ལྔས་བསྐོར་དེ་གཞག་གོ །
དེ་ནས་ཁྲུས་དང་གཙང་སྦྲ་དྲི་ཞིམ་ལུས། སྣ་ཚོགས་རྒྱན་གྱིས་རྣམ་པར་
བརྒྱན་ཞེས་པས་སློབ་དཔོན་ཁྲུས་བྱས་དྲི་ཞིམ་པོས་ལུས་བྱུགས་རུས་པའི་རྒྱན་
གྱིས་བརྒྱན་ཏེ་དཀྱིལ་འཁོར་གྱི་དབུས་སུ་འདུག་ལ། ཇི་ལྟར་བསམ་གཏན་དེ་
བཞིན་འདིར་ཞེས་པས་ཡན་ལག་དྲུག་ལྡན་གྱི་བསྐྱེད་རིམ་བསྒོམས་ལ་བཟླས་པ་
བྱའོ། །སློབ་དཔོན་དེ་ལྟར་གནས་པ་ལ་སློབ་མ་བདག་མེད་མ་ལ་སོགས་པའི་ང་
རྒྱལ་དང་ལྡན་པས་ཕྱོགས་བཞི་ནས་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པས་
མཆོད་ལ་ཚིགས་སུ་བཤད་པ་བཞིས་གསོལ་བ་གདབ་ཏེ། མཆོད་དང་གསོལ་བ་
གདབ་པ་ཉིད་ཅེས་པའི་དོན་ནོ། །
དེ་ནས་དཀྱིལ་འཁོར་ནམ་མཁའ་ལ་བསྟེགས་ལ་མིག་གཡས་པར་མེ་
ལས་ཉི་མ་གཡོན་པར་ཏ་ལས་ཟླ་བའི་དཀྱིལ་འཁོར་མིག་འབྲས་ཧཱུཾ་ རེ་ རེར་
བསམ། རྐང་པ་ཧཱུྃ་ལས་རྡོ་རྗེར་བསམས་ལ་རང་རྡོ་རྗེ་སེམས་དཔའི་ང་རྒྱལ་ལ་
གནས་པས་སའི་སྟེང་དུ་འདུག་སྟེ་སྤྲོ་བ་བསྐྱེད་པ་ནི་རྡོ་རྗེ་སེམས་དཔའི་བསྙེམས་
244 -114



ཀྱེ་རྡོར་རྒྱུད་བཤད།
པ་བྱས་ལ་ཞེས་པའོ། །དེ་ནས་རྐང་པ་གཡས་པ་བརྐྱང་བྱས་ཏེ། ཕྱག་གཉིས་ཀྱེའི་
རྡོ་རྗེར་སྦྱོར་ཞེས་པ་དང༌
། ཧཱུྃ་ཧཱུྃ་བསྙེན་པ་བྱས་ནས་ནི། །ཧི་ཧི་རྣམ་པ་འཇིགས་
བྱེད་བདག་ཅེས་པས་བྱང་ཤར་ནས་བཙམས་ཏེ་ཧེ་རུ་ཀ་དགྱེས་པའི་གར་བྱའོ། །
དེའི་ཚེ་རྐང་འཐིལ་གྱི་ཨ་ལས་འོད་འཕྲོས་པས་སྣ་ཚོགས་རྡོ་རྗེ་རྒྱ་གྲམ་གྱིས་རླུང་
གི་དཀྱིལ་འཁོར་ཡན་ཆད་གཏམས་པར་བསམ་མོ། །དེ་ནས་དབུས་སུ་ཕྱིན་ལ་ཧི་
ཧི་ ཞེས་བརྗོད་ཅིང་བདག་མེད་མ་ དགྱེས་ པའི་ གར་ བྱའོ། །དེ་ནས་ བྱང་ཤར་
མཚམས་སུ་ཕྱིན་ལ་བགེགས་ལ་བཀའ་བསྒོ་བར་བྱའོ། །དེ་ནས་ཡང་བསྲུང་བ་ཇི་
ལྟར་གསུངས་པ་ཉིད་ཅེས་པས་བསྲུང་ཞིང་བྱིན་གྱིས་བརླབ་པ་སྔ་མ་ལྟར་བྱ་བ་ནི་
ས་བསྲུང་ཞིང་བྱིན་གྱིས་བརླབ་པའི་ཆོ་གའོ། །
དེ་ནས་ཇི་ལྟར་བསམ་གཏན་དེ་བཞིན་འདིར་ཞེས་པས་ལྷ་སྟ་གོན་ལ་
གནས་པ་བསྟན་ཏེ། དང་པོ་སའི་ལྷ་མོ་སྟ་བོན་བྱ་གསུངས། དེ་ནས་སའི་དབུས་
སུ་དྲིའི་ཐིག་ལེ་བྱས་ཏེ་གཙོ་བོའི་ གནས་སུ་དྲིའི་ཐིག་ལེ་གྲུ་བཞི། འཁོར་ གྱི་
གནས་སུ་ཟླུམ་པོ་བྱ་མེ་ཏོག་གི་ཚོམ་བུ་རེ་དགོད་མཆོད་པ་ལྔ་དང་གཏོར་མ་རེ་
བཤམས་ལ། ལྷག་པ་བྱང་ཆུབ་ཀྱི་སེམས་ཀྱི་ཐིག་ལེའམ་བདུད་རྩི་ལྔའི་གཏོར་
མས་བསམས་ལ། ས་བོན་དགུའམ་སྙིང་པོའི་སྔགས་ཙམ་ལས་ལྷ་རྣམས་རྟེན་
ཞལ་ཡས་ཁང་བརྟེན་པ་ལྷ་དང་བཅས་པ་བསྐྱེད། སྐྱེ་མཆེད་དང་སྐུ་གསུང་ཐུགས་
བྱིན་གྱིས་བརླབ། དཀྱིལ་འཁོར་ནམ་མཁའ་ལ་བསྟེགས་པ་ཕབ་ལ་བསྲེག །
དབང་བསྐུར་བ་ལ་སོགས་པ་སྟོན་དེ་སྔར་གྱི་བུམ་པ་རྣམས་བདུད་རྩི་བསངས་ལ་
ཡན་ལག་དྲུག་ལྡན་དུ་བྱའོ། །དེ་ནས་ཇི་ལྟར་བཤད་པ་དེ་བཞིན་བྱ་ཞེས་པས་
ལག་པ་གཡས་པས་སྤོས་ཁང་ཐོགས་གཡོན་དུ་དྲིལ་བུ་བཟུང་ལ་གཉིས་མེད་ཡེ་
244-115



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཤེས་ལས་བྱུང་བ་ཞེས་པ་ལ་སོགས་པ་ལན་གསུམ་དུ་བརྗོད་ལ་སྙན་གསན་
དབབ་སྟེ་ལྷ་ལ་བརྙས་པ་སྤང་པའི་དགོས་པ་ཡོད་དོ། །
དེ་ནས་བུམ་པ་སྟ་བོན་ནི་བུམ་པ་བརྒྱད་ཅེས་པ་ལ་སོགས་པས་སྟོན་ཏེ་
སྔར་གྱི་བུམ་པ་རྣམས་བདུད་རྩིས་བསངས་ལ་སྟོང་བའི་ངང་ལས་པཾ་ལས་རིན་པོ་
ཆེ་ གཞལ་ཡས་ཁང་དུ་བསྐྱེད། དེའི་ནང་དུ་ཨ་ལས་ཆུ་བདུད་རྩིའི་རྒྱ་མཚོར་
བསྐྱེད། དེར་པཾ་ལས་པད་མའི་སྡོང་པོའི་སྟེང་དུ་སྔར་བསྟན་པ་ལྟར་བསངས་ལ་
སྙིང་པོ་བརྗོད་པ་ཙམ་ལས་ལྷ་རྣམས་བསྐྱེད། སྐྱེ་མཆེད་བྱིན་གྱིས་བརླབ་པ་ལ་
སོགས་པ་ཡན་ལག་དྲུག་ང་རྒྱལ་དང་བཅས་པ་བྱ། བུམ་པའི་ཁར་ཐོད་པ་བདུད་
རྩིའི་ཆུ་དང་བཅས་པའི་སྟེང་དུ་རྡོ་རྗེ་ལ་ཟུངས་ཐག་བཏགས་པ་བཞག་ལ་བཟླས་
པ་བྱས་པས་རྡོ་རྗེ་དང་ཐོད་པ་ཐབས་ཤེས་རབ་གཉིས་སུ་མེད་པའི་སྦྱོར་བ་བྱས་
པའི་བྱང་ཆུབ་སེམས་ཀྱི་ཐིག་ལེས་ཐོད་པ་གང་བར་བསམས་ལ། དེ་ནས་བདུད་
རྩི་དེ་བུམ་པར་བླུགས་པས་ལྷ་ཞུ་བར་བསམ། དེ་ནས་བུམ་པ་རྣམས་ནས་ཆུ་ཉུང་
ཟད་ཐོད་པའི་ནང་དུ་བསྡུས་ལ་རྣམ་རྒྱལ་གྱི་བུམ་པའི་ཁར་གཞག་གསུངས་སོ། །
དེ་ནས་བུམ་པ་རྣམས་རས་དཀར་པོ་དྲི་མ་མེད་པའི་སྟེང་དུ་གྲལ་རིམ་མ་
ནོར་བར་གཞག །ལས་ཐམས་ཅད་པའི་བུམ་པ་ལ་སྣ་ཚོགས་རྡོ་རྗེ་བྲིས་ཏེ་ནང་དུ་
བདུད་རྩི་འཁྱིལ་བ་བསྐྱེད་ཡེ་ཤེས་སྤྱན་དྲངས་པ་ལ་སོགས་པ་མི་དགོས། བཟླས་
པ་བྱས་ལ་ལྷ་མི་བཞུ་བར་བདག་གི་དཀྱིལ་འཁོར་གྱི་ལས་མ་གྲུབ་ཀྱི་བར་དུ་
བགེགས་རྣམས་ བསྲུང་ དུ་ གསོལ་ ཞེས་ འཕྲིན་ ལས་ བཅོལ་ ལ་ བྱང་ ཤར་ གྱི་
མཚམས་སུ་གཞག་གོ །དེ་ནས་བུམ་པ་རྣམས་ལ་མཆོད་པ་ལྔ་དང་གཏོར་མ་རེ་
བཤམ་མོ་གསུངས་ཏེ། ལག་ལེན་ལ་བུམ་པ་བྱིན་གྱིས་རློབ་པའི་དུས་སུ་དེ་ལྟར་
244-116



ཀྱེ་རྡོར་རྒྱུད་བཤད།
བཤམས་ནས་བྱིན་གྱིས་བརླབ་པ་ཟིན་པ་དང་མཆོད་པ་རྣམས་དཀྱིལ་འཁོར་གྱི་
མཐའ་མར་འགོད་ཅིང་འདུག་གཏོར་མ་དགུ་ནི་མི་ཤོམས་པར་འདུག་གསུངས་སོ། །
སྦྱིན་སྲེག་སྟ་གོན་ནི་རབ་གནས་ཀྱི་ལེའུ་ལས་གསུངས་པ་ལྟར་བྱ་སྟེ་ལག་
ལེན་ལ་མི་མཛད་པར་འདུག་གསུངས་སོ། །སློབ་མ་སྟ་གོན་ནི་དེར་ནི་རིགས་ལྔ་
ལས་བྱུང་བའི་ཞེས་པ་ལ་སོགས་པས་དོན་གྱིས་སྟོན་ཏོ། །དེ་ཡང་གོང་གི་ཨ་
སོགས་སྔགས་ཀྱིས་ནི་ཞེས་པ་ལ་སོགས་པས་གཏོར་མ་བཏང་ལ་སྟ་གོན་བྱ་སྟེ།
སློབ་མ་ཡིད་གཞུང་སྤྲོ་བ་ཆེ་བ་དང་། བྱས་པ་བཟོ་ཞིང་ང་རྒྱལ་མེད། །རིགས་
མཐོ་ཡོན་ཏན་ལྡན་ཞིང་དད། །གཟུགས་དང་ཁ་དོག་ལང་ཚོར་ལྡན་ཞེས་པ་ལ་
སོགས་པའི་མཚན་ཉིད་དང་ལྡན་པ་ཡོལ་བའི་ཕྱི་རོལ་དུ་ཁྲུས་བྱེད་དུ་བཅུག་ལ་
དེས་བླ་མ་ལ་ཡོན་ཕུལ་དེ་གནས་པ་སྟེ་ཆོས་ཉན་དུ་གཞུག་ཏེ། དཀྱིལ་འཁོར་གྱི་
ནི་ཆོ་ག་ལ། འཁོར་བཞི་པོ་ནི་རྗེས་སྣང་ཞེས་པ་ལ་སོགས་པ་བརྗོད་དོ། །དེ་ནས་
སློབ་མས་བླ་མ་ལ་སེམས་བསྐྱེད་པའི་དོན་དུ་དགའ་ཆེན་ཁྱོད་བདག་སྟོན་པ་བས་
ཞེས་པ་ལ་སོགས་པས་གསོལ་བ་གདབ་བོ། །དེ་ནས་སློབ་མའི་སྙིང་གར་ཨ་ལས་
ཟླ་བའི་དཀྱིལ་འཁོར་གྱི་སྟེང་དུ་ཧཱུྃ་བསམ་ལ་ཡི་གེ་བརྒྱ་པས་བརྟན་པར་བྱའོ། །
དེ་ནས་བུ་ཚུར་ཐེག་པ་ཆེན་པོ་ལ་ཞེས་པ་ལ་སོགས་པས་བཀའ་བསྒོ་ལ་
སློབ་མ་ཡན་ལག་བདུན་པའི་རྒྱུན་བཤགས་བྱེད་དུ་གཞུག་གོ །དེའི་རྗེས་ལ་སློབ་
མ་དེ་སྐད་ཅིག་གིས་ལྷར་བསྐྱེད་ལ་སྙིང་ག་ལ་སོགས་གནས་གསུམ་དུ་དྲི་ཞིམ་
པོའི་ཐིག་ལེ་བྱ་ཞིང་རྡོ་རྗེས་བཏུགས་ལ་ཧཱུྃ་ཨ་ཨཱི་བསྐྱེད་པར་བྱའོ། །དེ་དག་ལས་
རྡོ་རྗེ་དང་པད་མ་དང་འཁོར་ལོ་ལ་དེ་གསུམ་གྱིས་མཚན་པ་བསམས་ལ། དེ་དག་
ལས་འོད་ཟེར་སྤྲོས་པས་བདེ་བར་གཤེགས་པ་རྣམས་ཀྱི་སྐུ་གསུང་ཐུགས་རྡོ་རྗེ་
244-117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྤྱན་དྲངས་ཏེ་རང་རང་གི་ཡི་གེ་ལ་ཞུགས་ནས་ཐ་མི་དད་པར་བསམས་ལ་སྤྱི་བོར་
མེ་ཏོག །མདུན་དུ་སྤོས་དང་མར་མེ། སྙིང་ཀར་དྲིས་མཆོད་པར་བྱའོ། །དེ་ནས་
གནས་གསུམ་དང་དྲིལ་བུ་ཧ་ཅང་ཡང་མི་དྲག་པར་བསིལ་ཞིང་སྐུ་གསུང་ཐུགས་
ཀྱི་ལྷ་གསལ་བར་དམིགས་ཞིང་བརྟན་པར་བལྟ་སྟེ་དེ་ནི་སྐུ་གསུང་ཐུགས་ཀྱི་ལྷ་
ལ་རབ་ཏུ་གནས་པ་བྱ་བའོ། །དེ་ནས་ཨ་ཤད་ཏ་ལ་སོགས་པ་ལས་བྱུང་བའི་སོ་
ཤིང་ཚད་དང་ལྡན་པ་ལག་ཏུ་བྱིན་དེ་སོའི་དྲི་མ་ཁྲུད་ལ་མཎྜལ་སྟེང་དུ་དོར་སྟེ་
དངོས་གྲུབ་ཀྱི་ལྟས་བརྟག་གོ །དེ་ནས་ཨོཾ་ཤྲཱི་བི་ཤུདྡྷ་སརྦ་དྷརྨ་སརྦ་པ་ཐཾ་སརྦ་བི་
ཀ་པ་ཨ་ན་ཡ་ཧཱུྃ་ཞེས་བཟླས་པའི་ཁྱོར་ཆུ་ལན་གསུམ་བྱིན་ལ་འཐུང་དུ་གཞུག་ཏེ་
རྣམ་པར་རྟོག་པའི་བག་ཆགས་ཀྱི་དྲི་མ་ཐམས་ཅད་སྦྱངས་པར་བསམ་མོ། །དེའི་
རྗེས་ལ་ཡི་གེ་འབྲུ་གསུམ་གྱིས་བསངས་པའི་ཀུ་ཤ་མང་ཤོས་སྟན་ཉུང་ཤོས་སྔས་
སུ་སྦྱིན་དེ་རྨི་ལམ་མི་འཁྲུགས་པར་བྱ་བའི་ཕྱིར་རོ། །དེ་ནས་སྐུད་པ་དམར་བོ་
སུམ་བསྒྲིལ་ལ་རྡོ་རྗེའི་མདུད་པ་གསུམ་རྩ་བའི་སྔགས་བཟླས་པས་བྱས་ལ་དཔུང་
བ་གཡོན་པ་ལ་བཅིང་ངོ༌
། །
དེ་ནས་སློབ་མ་སྤྲོ་བ་བསྐྱེད་པར་བྱ་བའི་ཕྱིར། འཇིག་རྟེན་དུ་ནི་ཀུན་
མཁྱེན་རྣམས་། །ཨུ་དུམ་བ་རའི་མེ་ཏོག་བཞིན། །ཞེས་པ་ལ་སོགས་པས་བརྗོད་
ལ་ཆོས་བཤད་དེ། ཧེ་བཛྲའི་ང་རྒྱལ་གྱིས་ལ་སེང་གེའི་ཉལ་ཐབས་ཀྱིས་ཉོལ་ལ་
ནང་པར་སྔ་བར་རྨི་ལམ་དགེ་མི་དགེ་གང་བྱུང་ཡང་ང་ལ་བག་ཚ་བ་མ་བྱེད་པར་
སྨོས་ཅིག་ཅེས་བསྒོ་ལ་ཉལ་དུ་གཞུག་གོ །དེ་ནས་བླ་མས་ཡོལ་བའི་ནང་དུ་ཕྱིན་
དེ་དཀྱིལ་འཁོར་གྱི་ལྷ་ལ་མཆོད་པ་དང་བསྟོད་པ་བྱས་པ་ལ་དགེ་བའི་རྩ་བ་བསྔོ་
འདོད་པའི་དོན་གསོལ་བ་བཏབ་ལ་ཡི་གེ་བརྒྱ་པ་ཅི་ནུས་སུ་བརྗོད་པར་བྱའོ། །དེ་
244 -118



ཀྱེ་རྡོར་རྒྱུད་བཤད།
ནས་ནང་པར་ཐོ་རངས་རྨི་ལམ་དྲིས་ལ་བཟང་ངན་དངོས་གྲུབ་རབ་འབྲིང་ཐ་མ་
གསུམ་གང་བསྒྲུབ་ཀྱི་མཚན་མ་བསྟན། ངན་པ་མཐོང་ན་བཟློག་པའི་ཆོ་ག་བྱ་སྟེ་
བའི་རྣམ་པ་ལྔ་དང་བསྲེས་པའི་བཏུང་བ་ལ་བདུད་རྩི་འཁྱིལ་བའི་སྔགས་བཟླས་
པ་བྱིན་དེ་འཐུང་དུ་བཅུག་པས་ཀྱང་བཟློགས། ཡང་ན་ཆོས་རྣམས་ཐམས་ཅད་རྨི་
ལམ་ལྟ་བུར་བསྒོམ་དུ་གཞུག །ཡང་ན་དྲག་པོའི་སྦྱིན་སྲེག་བྱ་ དེ་དག་གིས་
བཟློགས་སོ། །
དེ་ནས་རྨི་ལམ་གང་བྱུང་བ་དེ་ལ་བརྟེན་ལ་མེ་ལོང་ལ་ལྟར་གཞུག་སྟེ། རྨི་
ལམ་མེ་ལོང་གི་གཟུགས་བརྙན་དེའི་ངོ་བོར་སེམས་སུ་བཅུག་ལ། གཟུགས་ནི་རྩྭ་
བ་གཏོས་པ་འདྲ། །ལྦུ་བ་དེ་ལ་སྙིང་པོ་མེད། །དེ་ལ་རྣལ་འབྱོར་བློ་མི་བལྟས། །
དེ་བཞིན་དུ་ཚོར་བ་ཆུའི་ཆུ་བུར་འདྲ། འདུ་ཤེས་དེ་ནི་སྨིག་སྒྱུ་འདྲ། འདུ་བྱེད་
རྣམས་ནི་ཆུ་ཤིང་འདྲ། རྣམ་པར་ཤེས་པ་སྒྱུ་མ་འདྲ་ཞེས་པ་ལ་སྔ་མ་ལྟར་ཚིགས་
སུ་བཅད་པ་ལྔར་སྦྱར་ནས་བརྗོད་པས་ཐ་མལ་པའི་ཞེན་པ་ལྡོག་པས་ཐེག་པ་ཐུན་
མོང་གི་སྣོད་དུ་རུང་བར་བྱས་པ་ལ་ཐེག་པ་ཐུན་མོང་གི་གདམས་པ་ཚུལ་བཞིན་དུ་
སྟོན་ཏེ་འཁོར་བ་ལ་སྐྱོ་བ་སྐྱེས་པ་ལ་ཐུན་མོང་གི་སྐྱབས་འགྲོ་སྦྱིན། བསྙེན་གནས་
དབོག །འཁོར་བ་སྡུག་བསྔལ་ཐམས་ཅད་ཀྱི་རྩ་བ་མི་དགེ་བ་བཅུ་ཡིན་པས་དེ་
ཡིད་ལ་ཡང་དྲན་དུ་མི་རུང་བས་སྤང་བར་བྱ་བ་ལ་བསླབ། དེ་སྤངས་ནས་མངོན་
མཐོ་དལ་འབྱོར་ཕུན་སུམ་ཚོགས་པ་ཐོབ་པར་བྱེད་པའི་རྒྱུ་དགེ་བ་བཅུ་ལ་བསླབ།
དེ་ནས་འཁོར་བའི་སྡུག་བསྔལ་ལས་ཐར་ནས་མྱ་ངན་ལས་འདས་པ་ཐོབ་པར་
བྱེད་པ་ལ་གྲུབ་མཐའ་ཤེས་དགོས་པས་དང་པོ་ཐུན་མོང་མ་ཡིན་པའི་སྐྱབས་འགྲོ་
དང་སེམས་བསྐྱེད་ལེན་དུ་བཅུག་ལ་ཉན་ཐོས་བྱེ་བྲག་ཏུ་སྨྲ་བ་ནས་བརྩམས་ལ་
244 www119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཐེག་པ་ཆེན་པོ་དབུ་མའི་རབ་ཏུ་མི་གནས་པའི་བར་གྱི་གྲུབ་མཐའ་ཐམས་ཅད་
བསྟན་པར་བྱ་སྟེ་དེ་དག་ནི་སློབ་མ་གསང་སྔགས་ཀྱི་སྣོད་དུ་རུང་བར་བྱ་བའི་
ཐབས་སོ། །
དཀྱིལ་འཁོར་ཞག་གི་ཆོ་ག་ལ་གསུམ་ལས་ཐིག་བྲི་བ་ནི་རང་འདོད་ལྷའི་
གཟུགས་ཀྱིས་ནི་ཞེས་པ་ལ་སོགས་པ་སྟེ། དེ་ཡང་དཀྱིལ་འཁོར་གྱི་ལྷ་རྣམས་
མདུན་གྱི་ནམ་མཁའ་ལ་བཞུགས་སུ་གསོལ་ཏེ། མེ་ཏོག་ལ་སོགས་པའི་སྨན་མ་
ཐམས་ཅད་ཕྱགས་ཏེ་གཙང་སར་གཏོར་ལ། སློབ་དཔོན་བདག་ཉིད་བསྐྱེད་པའི་
རིམ་པ་ཡན་ལག་དྲུག་དང་ལྡན་པར་བསྒོམ་གསུངས་ཡང་མཆོད་པ་བཤམས་ལ་
སྐད་ཅིག་མས་ལྷ་དགུར་མོས་པ་བྱས་ལ་ཁོར་བསྡུས་ཏེ་བདག་ཉིད་ལས་ཀྱི་ལྷ་
ཞལ་གཅིག་ཕྱག་གཉིས་པར་བསྒྱུར་ལ་བུམ་པ་ལ་བཟླས་པ་ཐུན་གཅིག་བྱ། དེ་
ནས་རིག་མ་དང་ལྷན་ཅིག་ཐིག་གདབ་པ་བརྩམ་པར་བྱ་སྟེ། རས་བལ་རིན་ལ་མ་
རྩེགས་པར་ཉོས་ལ་ཤེས་རབ་མ་འཁལ་དུ་བཅུག་སྟེ་ཁ་དོག་ལྔར་བསྒྱུར་བ་ཚད་
དང་ལྡན་པ་རྟོག་པ་ཆུང་ན་ཡི་གེ་འབྲུ་གསུམ་གྱིས་བདེ་སྟོང་གི་ངོ་བོར་བྱིན་གྱིས་
བརླབ། རྟོག་པ་ཆེ་ན་རིགས་ལྔར་བསྐྱེད་དེ་སྲད་བུ་རྐྱང་བ་ལྔ་ཐོད་པ་ལྔའམ་རིན་
པོ་ཆེའི་སྣོད་ལྔར་དུམ་བུ་བྱས་ལ་ཕྱོགས་མ་ནོར་བར་ཧཱུཾ་ཧཱུཾ་བཛྲ་ཨཾ་ཁཾ་བརྗོད་ལ་
གཞག་གོ །
དེ་ནས་སྲད་བུ་ལྔ་ས་བོན་ལྔའི་ངོ་བོར་བསམ་སྟེ་དེ་ལས་རིགས་ལྔའི་ངོ་
བོར་བསྐྱེད། དེ་རྣམས་ལས་འོད་ཟེར་ཁ་དོག་ལྔ་སྤྲོས་པ་དང་འབར་བའི་ལྟ་བས་
བལྟས་པས་ཡེ་ཤེས་ཀྱི་སྲད་བུ་སྤྱན་དྲངས་ལ་གཉིས་སུ་མེད་པར་བསྟིམ། དེ་དག་
ལ་མཆོད་པ་དང་བསྟོད་པ་བྱས་ཏེ་དེ་དག་ཞུ་ནས་སྲད་བུ་ལྔའི་ངོ་བོར་བསམ་ལ་
244 -120



ཀྱེ་རྡོར་རྒྱུད་བཤད།
བསྒྲུབ་པའི་གྲོགས་བདག་མེད་མའམ་གྷོ་རིའི་ང་རྒྱལ་ལ་གནས་པ་དང་ཐིག་
གདབ་སྟེ། ཐིག་གི་སྣ་ཛ་ཛ་ཞེས་བརྗོད་པས་དེ་ལ་གཏད་ལ་ཨཱི་ཨ་ནོ་སུ་ལ་སོགས་
པ་བརྗོད་ལ་བསྒྲིལ་ལོ། །དེ་ནས་ཐོད་པའམ་རིན་པོ་ཆེའི་སྣོད་དུ་བཞག་ལ་བདུད་
རྩི་ལྔ་དང་དྲི་ཞིམ་པའི་ཆུས་གཏོར་ཏེ་ཕྱོགས་མ་ནོར་བར་ཐིག་གདབ་བོ། །གདབ་
པ་ཟིན་པ་དང་དྲིའི་ཆུ་དང་བདུད་རྩི་ལྔས་གཏོར་ལ་མཆོད་པ་ཕུལ་དེ་ༀ་བཛྲ་མུ་
ཞེས་བརྗོད་པས་ཡེ་ཤེས་ཀྱི་ཐིག་འོག་མིན་དུ་གཤེགས་སུ་གསོལ་ལོ། །
དེ་ནས་ལས་ཐིག་སུམ་སྒྲིལ་བག་ཆུང་ལ་སོགས་པར་གཅལ་ལ་ཚངས་
ཐིག་དང་ཟུར་ཐིག་གདབ་ལ་ཆ་ཆེན་པོ་ཉི་ཤུར་གདབ་ལ་ཆ་ཕྲ་མོ་རྣམས་བསྒོ་བར་
བྱ་སྟེ། སརྦ་ནི་གཞན་དུ་ལོངས་མ་སྤྱད་པའོ། །ལེགས་པར་བཀང་བ་ནི་མཇུར་
མདུད་མེད་པའོ། །ཚད་མ་ནི་རིང་ཐུང་དཀྱིལ་འཁོར་གྱི་ཉིས་འགྱུར། སྦོམ་ཕྲ་སྒོའི་
ཉི་ཤུ་ཆའོ། མཛེས་པ་ནི་ཚོན་ཁ་དོག་ལྔས་ཁ་བསྒྱུར་བའོ། །ཤེས་རབ་ཅན་ནི་
གྲོགས་ཕྱག་རྒྱ་དང་བཅས་པའམ་ཤེས་རབ་དང་ལྡན་པའོ། །དེ་ཉིད་བཤད་
སྟོན་པས་དཀྱིལ་འཁོར་ཞེས་པ་ལ་སོགས་པ་སྟེ། རྡོ་རྗེའི་སྲད་བུ་ནི་རྡོ་རྗེའི་གདུང་
ངོ༌། །ཚོན་བྲི་བ་ནི་རྡུལ་ཚོན་དམ་པའི་ཚོན་ཞེས་པ་ལ་སོགས་པ་སྟེ། གང་ཟག་གི་
འབྱོར་བའི་བྱེ་བྲག་གིས་རིན་པོ་ཆེ་ལ་སོགས་པའི་ཚོན་གང་ཡང་རུང་བ་སྣོད་ལྔར་
བཞག་ལ་བདུད་རྩིའི་ཆུས་བསངས་ༀ་ཨ་ཧཱུྃ་གིས་བདེ་སྟོང་དུ་བྱིན་གྱིས་བརླབ་
པའམ། རྟོག་ པ་ཆེ་ན་ཐིག་གི་གནས་སྐབས་བཞིན་དུ་རིགས་ལྔར་ བྱིན་གྱིས་
བརླབས་ལ་ལག་པར་རྡོ་རྗེ་ཐོགས་ཏེ་ཨོཾ་བཛྲ་ཙིད་ཏྲ་ས་མ་ཡ་ཧཱུྃ་ཞེས་བརྗོད་ཅིང་
ཚོན་རེ་རེ་ལ་ལན་གསུམ་གསུམ་སྦལ། དེ་ནས་ཕུར་བུ་ཕྱུང་ལ་ཕུར་བུའི་ལྷ་རྡོ་རྗེ་
པ་བསྟིམས་ལ་ཡེ་ཤེས་ཀྱི་ལྷ་ནམ་མཁའ་ལ་བཏེགས་ཏེ་འཛུལ་བར་བསམས་ཏེ་
244 -121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཕུར་བུའི་ཁུར་བུ་དེ་དཀར་པོ་དང་སེར་པོ་དང་དམར་པོ་དང་ལྗང་ཁུ་དང་ནག་པོས་
རིམ་པ་བཞིན་དུ་དགང་ངོ༌
། །
དེ་ནས་ཚོན་རྣམས་དགྱེ་སྟེ་བརྟག་པ་ཕྱི་མའི་ལེའུ་ལྔ་པ་ནས་དེ་དག་ལྔ་
དང་ཡང་དག་ལྡན་ཞེས་གསུངས་པས་བདག་ཉིད་མཎྜལ་གྱི་དབུས་སུ་འདུག་ལ་
བྱང་ཤར་མཚམས་ནས་འདི་ནི་ཆོས་དབྱིངས་དག་པ་སྟེ་ཞེས་པ་ལ་སོགས་པའི་
ཚིགས་སུ་བཅད་པ་བརྗོད་ཅིང་ནང་ནས་ནག་པོ་དང་ལྗང་ཁུ་དང་དམར་པོ་དང་
སེར་པོ་དང་དཀར་པོ་རྣམས་བར་ནས་རེ་ཙམ་གྱིས་མ་རེག་པ་མཛུབ་གང་ཙམ་
བྲིས་ལ་ཐོད་པས་གདབ་མེ་ཏོག་གཏོར་རོ། །དེ་ནས་སློབ་མ་མཁས་པས་ཕྱོགས་
བཞི་ནས་བྲི་བར་བྱའོ། །རྡུལ་ཚོན་དམ་པ་ནི་དུར་ཁྲོད་ཀྱི་ཚོན་ནོ། །འབྲིང་པོ་ནི་
རིན་པོ་ཆེའོ། །ཐ་མ་ནི་འབྲས་ལ་སོགས་པ་ཁ་བསྒྱུར་བའོ། །
བརྟེན་ པ་ བྲི་བ་ནི་འཕར་བས་གཉིས་བཟང་ཞེས་པ་ལ་སོགས་པ་ སྟེ།
བདག་མེད་མའི་དབང་དུ་བྱས་པའོ། །ཧེ་རུ་ཀའི་བརྟེན་པ་བྲི་བ་ནི་ཧེ་རུ་ཀ་མངོན་
བྱུང་གི་ལེའུ་ན་གསལ་ལོ། །དཀྱིལ་འཁོར་བྲི་བའོ། །དཀྱིལ་འཁོར་བསྒྲུབ་ཅིང་
མཆོད་པ་ལ་བཞི་ལས་གནས་བརྒྱན་པའི་སྒོ་ནས་བསྒྲུབ་པ་ནི་མེ་ཏོག་སྣ་ཚོགས་
ཉེ་བར་བརྒྱན་ཞེས་པ་ལ་སོགས་པ་སྟེ་མེ་ཏོག་གི་སྣོད་སྟོང་ངམ་བརྒྱའམ་བཅུ་ལས་
མི་ཉུང་བར་བྱ། །དེ་ བཞིན་དུ་འདུག་ པ་ དང་ མར་མེ་དང་
། དྲི་ཆབ་དང་
། ལྷ་
བཤོས་ཀྱང་སྟོང་ངམ་བརྒྱའམ་བཅུ་ལས་མི་ཉུང་བར་བཤམ་མོ། །བླ་རི་དང་ཕུར་
བུ་དང་མདའ་དང་ཚོན་སྐུད་ཀྱི་ར་བ་ལ་སོགས་པ་གཞན་དང་མཐུན་པར་བྱའོ། །
བུམ་པ་བརྒྱད་མེ་འོད་ཀྱི་མཚམས་སུ་དགོད། རྣམ་རྒྱལ་བུམ་པ་ཤར་དུ་སྦྱིན་ཞེས་
པས་གཙོ་བོའི་སྤྱན་སྔར་ཤར་ཕྱོགས་སུ་གཞག་གོ །
244 -122



ཀྱེ་རྡོར་རྒྱུད་བཤད།
དེ་ནས་དམ་ཚིག་གི་ལྷར་བསྒྲུབ་པ་ནི་དཀྱིལ་འཁོར་གྱི་ཤར་ངོས་སུ་སྟན་
བདེ་བ་ལ་འདུག །གཙུག་ཏོར་ཅན་རྒྱན་གྱིས་བརྒྱན་ལྷའི་ང་རྒྱལ་ལ་གནས་པས་
བདུད་རྩི་ལྔའི་ཆུས་ༀ་ཨ་ཧཱུྃ་བརྗོད་ཅིང་དཀྱིལ་འཁོར་ལ་བསང་གཏོར་བྱས་པས་
ཕྱག་མཚན་ཀུན་གྱི་ལྟེ་བར་བདུད་རྩིའི་ཐིག་ལེ་ཕོག་པས་ཕྱག་མཚན་རྣམས་ཞུ་སྟེ་
དེ་དག་གྱུར་པ་ལས་ལྷ་དགུའི་གཞལ་ཡས་ཁང་དང་བཅས་པར་བསྐྱེད་དོ། །ཡེ་
ཤེས་ཀྱི་ལྷར་བསྒྲུབ་པ་ནི་སྔར་གྱི་སྟ་གོན་གྱི་ལྷ་ནམ་མཁའ་ལ་བཏེགས་པ་སྟེ་ཕབ་
ལ་བྷོ་རོ་ཨ་ཀར་ཤ་ཡ་ཛ་ཞེས་པ་ལ་སོགས་པས་དམ་ཚིག་གི་ལྷ་དང་ཐ་མི་དད་དུ་
བསྲེའོ། །
དེ་ནས་ལྷག་པའི་ལྷར་བསྒྲུབ་པ་ནི་ཇི་ལྟར་བཤད་པ་དེ་བཞིན་འདིར་ཞེས་
པ་སྟེ་ཡོད་ན་ཕྱིའི་ཕྱག་རྒྱ་དངོས་སམ་མེད་ན་ཡིད་ཀྱི་རིག་མ་དང་ལྷན་ཅིག་འདུ་
ཤེས་གསུམ་ལྡན་དུ་བསྐྱེད་དེ་མདུན་གྱི་དཀྱིལ་འཁོར་གྱི་འཁོར་ལོ་དེས་ཚོགས་ཀྱི་
རྟེན་བྱས་ལ་བསོད་ནམས་ཀྱི་ཚོགས་བསག །དེ་ནས་དེ་བློས་བོར་ཚད་མེད་པ་
བཞི་བསྒོམ་པ་ནས་བསྟོད་པའི་བར་དུ་ཡན་ལག་དྲུག་བྱ་བའམ། ཡང་ན་མདུན་
གྱི་དཀྱིལ་འཁོར་གྱི་འཁོར་ལོ་དེ་ལ་མ་ལྟོས་པར་བར་ཆད་བསལ་བའི་ཆེད་དུ་
གཏོར་མ་གཅིག་བཏང་ལ། བདག་དང་གནས་དང་རྣལ་འབྱོར་བསྲུང་བ་བྱས་ལ་
བླ་མ་དག་པ་ནས་བརྩམས་ཏེ་བསྟོད་པའི་བར་དུ་རང་ཡན་ལག་དྲུག་དང་ལྡན་
པར་བྱའོ། །
དེ་ལྟར་ཐབས་ཤེས་རབ་འདུ་ཤེས་གསུམ་ལྡན་དུ་བསྐྱེད་པ་དེས་རྡོ་རྗེ་དང་
པད་མ་བྱིན་གྱིས་བརླབས་ལ་རྗེས་སུ་ཆགས་པ་བསམ། སྦྱོར་བའི་སིའམ་ཕཊ་ཀྱི་
སྒྲས་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་
244 -- 123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཡབ་ཀྱི་ཞལ་དུ་བསྡུ། ཐུགས་ཀར་ཞུ་རྩ་དབུ་མ་ནས་རྡོ་རྗེའི་ལམ་ནས་ཕྱུང་སྟེ་ཡུམ་
གྱི་མཁར་ བྱང་ཆུབ་ཀྱི་སེམས་ཀྱི་ཐིག་ལེའི་གཟུགས་ཀྱིས་སྤྲོས་པ་ལས་རྟེན་
གཞལ་ཡས་ཁང་བརྟེན་པལྷ་དང་བཅས་པ་བསྐྱེད། དེ་ཉིད་མཁའ་ལས་མདུན་གྱི་
ནམ་མཁའ་ལ་བཏོན་ཏེ་བསང་བ་དང་ཧཱུྃ་ཞེས་པས་བགེགས་སྐྲད། མཆོད་ཡོན་
ཁྲུས་ཆབ་བསང་གཏོར་གཞན་ནས་འབྱུང་བ་ལྟར་དབུལ། ཕྱི་ནང་གསང་བ་དེ་ཁོ་
ནས་མཆོད། བསྟོད་པ་གྷོ་རི་ཨ་ཀར་ཤ་ཡ་ཛ་ཞེས་ པ་ ལ་སོགས་པས་དཀྱིལ་
འཁོར་ལ་གཉིས་སུ་མེད་པར་བསྟིམས་ལ་ལྷ་གསུམ་བསྲེག་བྱ། དབང་བསྐུར་བ་
དང་། བདུད་རྩི་མྱང་བ་དང་
། མཆོད་པ་དང་། བསྟོད་པ་བྱ་སྟེ་སྔགས་ ཀྱིས་བྱིན་
གྱིས་བརླབ་པ་དང་བཅས་པས་ཡན་ལག་དྲུག་རྒྱས་པར་བྱའོ། །དེ་ནས་ཡི་གེ་བརྒྱ་
བས་བརྟན་པར་བྱའོ། །དེ་ནས་སློབ་མ་གཞུག་པའི་དོན་དུ་ནམ་མཁའ་ལས་བྱུང་
མཚན་ལྡན་ཕྱིར་ཞེས་པ་ལ་སོགས་པས་དམ་ཚིག་གསུམ་གྱི་གླུས་ཉེ་བར་ལོངས་
སྤྱད་པར་བྱས་ལ་ལྷ་ལ་གསོལ་བ་གདབ་བོ། །དེ་ནས་ཤེས་རབ་ཐབས་བདག་ལ་
སོགས་པས་བདེན་པ་བསྒྲགས་པར་བྱའོ། །
དེ་ནས་བདག་ཉིད་དབང་དང་དམ་ཚིག་དང་ལྡན་པར་བསྒྲུབ་པ་ནི་སློབ་
དཔོན་དཀྱིལ་འཁོར་འཇུག་པ་ཉིད་ཅེས་པ་སྟེ་བར་ཆད་ཞི་བར་བྱ་བའི་ཕྱིར་འབྱུང་
བོའི་གཏོར་མ་བཏང་ལ་བདག་ཉིད་དགྱེས་པའི་རྡོ་རྗེ་ཕྱག་གཉིས་སུ་བྱས་ལ་སློབ་
དཔོན་དང་སློབ་མའི་ཆ་འཛིན་པ་གཉིས་ཀྱིས་སློབ་མས་གསོལ་གདབ་པ་ནས་
དབང་བསྐུར་བ་ཞེས་གནང་དབུགས་དབྱུང་ལུང་བསྟན་པའི་བར་སློབ་མ་ལ་ཇི་
ལྟར་བྱེད་པ་ལྟར་བྱས་ལ་དཀྱིལ་འཁོར་གྱི་གཙོ་བོ་ལ་དབང་བསྐུར་བླང་ངོ༌
། །དེ་
དག་གིས་དཀྱིལ་འཁོར་གྱི་རིམ་པ་བཤད་དོ། །
244 124



ཀྱེ་རྡོར་རྒྱུད་བཤད།
སློབ་མ་དབང་བསྐུར་བའི་རིམ་པ་ལ་གཉིས་ཏེ། སློབ་མ་དཀྱིལ་འཁོར་དུ་
གཞུག་ ཅིང་ ལྷ་ ངོ་ བསྟན་ པ་ དང་། དབང་ བསྐུར་ བའི་ རིམ་ པའོ། །དང་ པོ་ ལ་
གསུམ་སྟེ། ནང་གསང་བའི་དཀྱིལ་འཁོར་དུ་གཞུག་པ་དང་། ཕྱི་རྡུལ་ཚོན་གྱི་
དཀྱིལ་འཁོར་དུ་གཞུག་པ་དང་
། ལྷ་ངོ་བསྟན་པའོ། །དེ་དག་ནི་འདི་ནས་ཕྱག་
རྒྱའི་གདོང་ཡང་བཅིང་བ་དང་། ཐབས་ཀྱི་གདོང་ ཡང་ དེ་བཞིན་ནོ་ཞེས་ པས་
མཚོན་ནས་སྟོན་ལ། ལེའུ་བཅུ་དྲུག་པ་ལས་ཀྱང་དེ་ནས་ཐུན་ཚོད་གཉིས་པ་ལ།
གོས་ཀྱིས་མིག་བཀབ་ནས་སུ། དེར་སློབ་མ་གཞུག་པ་ཉིད་ཅེས་གསུངས་པས་
སློབ་མའི་བར་ཆད་ཞི་བར་བྱ་བའི་ཆེད་དུ་འབྱུང་པོ་ལ་གཏོར་མ་རྒྱ་ཆེན་པོ་ཕུལ་
ལ། སློབ་ དཔོན་ གྱིས་ ཡོལ་ བའི་ ཕྱི་རོལ་ དུ་ མཎྜལ་ དང་ མར་ མེ་ དང་ གདོང་
གཡོགས་དང་སྤོས་ཆུ་བཤམས་ཏེ། ཁྲུས་བྱས་གོས་གཙང་མ་གོན་པའི་སློབ་མ་
བོས་ལ་བླ་མ་ལ་མཎྜལ་ཕུལ་ཏེ་ལག་པ་མེ་ཏོག་དང་བཅས་པས་གསོལ་བ་ལན་
གསུམ་དུ་གདབ་པར་བྱའོ། །
དེ་ནས་སྔར་བཤད་པའི་སྤོས་ཆུས་གདོང་གཡོགས་ༀ་ཨ་ཧཱུྃ་ཞེས་བརྗོད་
པས་བསངས་ལ་གདོང་བཅིང་རྡོ་རྗེ་ནས་འཇུར་བཅུག་ཏེ་དཀྱིལ་འཁོར་གྱི་ལྷ་ལ་
གསོལ་བ་བཏབ་ལ་ཡོལ་བའི་སླ་བཏེགས་ལ་སློབ་དཔོན་གྱིས་སྡུག་པ་ཁྱོད་སུ་
ཡིན་ཞེས་པ་ལ་སོགས་པས་དྲི་བ་དང་ལན་གདབ། དེ་ནས་སྒོ་བཞི་ནས་ༀ་ན་མ་
སྟེ་ཧཱུྃ་ཞེས་པ་ལ་སོགས་པས་ཕྱག་བྱེད་དུ་གཞུག །དེ་ནས་སློབ་མ་དེས་ཤར་སྒོའི་
ནང་དུ་འདུག་པར་བསམས་ལ་སྡིག་པ་བཤགས་པ་ལ་སོགས་པ་ཡན་ལག་བདུན་
པ་བྱས་ཏེ་རྒྱུད་སྦྱངས་པ་ལ་རིགས་ལྔའི་སྡོམ་པ་རྩ་བའི་ལྟུང་བ་སྤང་པར་དམ་
བཅས་པ་སྦྱིན་པར་བྱའོ། །སློབ་མས་ཀྱང་སློབ་དཔོན་འདིར་ནི་བདག་ལ་གསོན།
244 -125



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཙོ་བོས་ཇི་ལྟར་བཀའ་སྩལ་པ། །དེ་ལྟར་བདག་ནི་དགྱེས་པར་འཚལ་ཞེས་པ་
ནས་སེམས་ཅན་མྱ་ངན་འདས་ལ་དགོད་ཅེས་པའི་བར་དུ་བརྗོད་ལ་དམ་ཚིག་
ཐམས་ཅད་བསྲུང་བར་ཁས་བླང་ངོ༌། དེ་ནས་སློབ་མ་དེ་སྐད་ཅིག་གིས་དགྱེས་
པའི་རྡོ་རྗེར་བསྐྱེད་པ་ལས་ཐམས་ཅད་པའི་བུམ་པའི་ཆུས་བསངས་ཏེ་ༀ་ཨ་ཁཾ་བི་
ར་ཧཱུྃ་ཞེས་བརྗོད་ལ་མེ་ཏོག་གི་ཕྲེང་བ་འཛིན་དུ་གཞུག་གོ །དེ་ནས་སློབ་མ་དེའི་
སྙིང་གར་རྡོ་རྗེ་བཞག་ལ་ཨོཾ་བཛྲ་ཡོ་ག་ཙིཏྟ་ཨུད་པ་ཏི་ཨ་མི། ཨོཾ་སུ་ར་ཏེ་ས་མ་ཡ་
སྟེ། བོ་དེ་ཙིཏྟ་བཛྲ་ཡ་ཐ་སུ་ཁཾ་ཞེས་བྱ་བས་སློབ་མ་དེའི་སེམས་བདེ་སྟོང་དབྱེར་
མེད་དུ་རྟོགས་པར་བྱ་བའི་དོན་དུ་རྣལ་འབྱོར་དུ་སེམས་བསྐྱེད་དོ། །
དེ་ནས་སློབ་དཔོན་གྱིས་དམ་བསྒྲགས་པ་དང་
། མནའ་བསྒག་པ་དང་
།
མནའ་ཆུ་བླུད་པ་དང་། བཀའ་བསྒོ་བ་རྣམས་བྱས་ལ་ཡེ་ཤེས་དབབ་ཏེ་སློབ་མས་
དཔའ་བོ་དང་རྣལ་འབྱོར་མ་ཐམས་ཅད་ཀྱིས་བྱིན་གྱིས་རློབས་ལ་དཔལ་ཧེ་རུ་ཀ་
བདག་ལ་ཕོབ་ཅིག་ཅེས་བརྗོད་ལ་བདུད་རྩི་ལྔའི་ཆུ་བླུད། སློབ་དཔོན་གྱིས་སློབ་
མ་དེ་དཀྱིལ་འཁོར་གྱི་ཤར་སྒོ་ལ་ཕྱོགས་པར་ཁྲི་སྟེང་དུ་བྱམས་པའི་འདུག་སྟངས་
སུ་བཞག་ཏེ། ལུས་ལྗིད་ཕྱེད་རྐང་པ་ལ་ཕྱེད་ཁྲི་ལ་ཡོད་པར་བྱས་ཐལ་མོ་སྦྱར་
ལུས་དྲང་པོར་བསྲང་སྟེ་གནས་པ་དེ་ལ་སློབ་དཔོན་གྱིས་སེམས་ལྷན་ཅིག་སྐྱེས་
པའི་ཡེ་ཤེས་ངས་ཐོབ་སྟེ་འོང་སྙམ་པའི་སྤྲོ་བ་དང་
། བླ་མ་ལ་དད་
་པའི་སེམས་
ལས་གཞན་དུ་མ་ཡེངས་པར་གྱིས་ཤིག །ལུས་འཕར་བ་དང་གཡོ་བ་བྱུང་ན་ལུས་
མི་བརྡེག །མ་བྱུང་ན་ལུས་འཕར་བ་དང་གཡོ་བ་བྱུང་ན་ལུས་མི་བརྡེག །མ་བྱུང་
ན་ལུས་འཕར་བ་དང་གཡོ་བ་ལྟར་མི་བཅོས། ངག་སྨྲ་ན་ངག་མི་བརྟིག་ངག་སྨྲ་མི་
འདོད་ན་སྨྲ་བ་ལྟར་མི་བཅོས་སོ་ཞེས་བརྗོད་ལ། དེ་ནས་སྤྱི་བོར་མེ་ཏོག་བཞག་
244 -126



ཀྱེ་རྡོར་རྒྱུད་བཤད།
ལ་གུར་གུམ་དང་སྤོས་ཀྱི་དུད་པ་སྣ་སྒོར་བདུག །དེ་ནས་སློབ་དཔོན་གྱིས་སློབ་
མའི་རྐང་པའི་འོག་ཏུ་ཡཾ་ལས་བྱུང་བའི་རླུང་གི་དཀྱིལ་འཁོར། འདོམས་བར་དུ་རཾ་
ལས་བྱུང་པའི་མེའི་དཀྱིལ་འཁོར། ལྟེ་བར་ཆོས་འབྱུང་དམར་བོའི་ནང་དུ་ཨོཾ་
དམར་པོའམ་ཐིག་ལེ་དམར་ལྷང་ངེ་བ་ལས་འོད་ཟེར་འབར་བས་བདེ་བ་ཆེན་
པོའི་ཉམས་དང་ལྡན་པར་བསམ། དེའི་སྤྱི་བོའི་ཛ་ཡིག་ལ་ཐུག་པར་སྦྱར་བར་
བསམ་མོ། །སློབ་དཔོན་རང་གི་སྙིང་གར་ཨ་དམར་པོ་དེ་ལས་འོད་བྱུང་སྟེ་སློབ་
མའི་ལུས་ཀྱི་ཕྱི་ནང་ཐམས་ཅད་ཁེངས་པས་ཉམས་གོང་མ་ལྟར་སྐྱེས་པར་བསམ་
མོ། །
དེ་ནས་བདུག་སྤོས་བདུག་ཞིང་དང་པོར་ཨོཾ་རུ་ཏེ་ས་ཏེ་བཛྲ་གྷ་མ་ཨ་ནུད་
ཏོ་ར་ཞེས་གཡོ་བའི་སྔགས་བརྗོད་ལ་དྲིལ་བུ་ལ་སོགས་པ་མི་དཀྲོལ་བོར་ཉི་ཤུ་
ཙམ་མམ་སུམ་ཅུ་ཙམ་བཟླས། དེ་ནས་དྲིལ་བུ་དང་ཅང་ཏེའུ་ལ་སོགས་པ་དཀྲོལ་
ཞིང་དབབ་པའི་སྔགས་ཨཥྛ་ན་ནའམ། ཨ་ཨཱ་ལ་སོགས་པ་མ་ཕེབས་ཀྱི་བར་དུ་
བརྗོད་དོ། །དེས་མ་ཕེབས་ན་ལོག་ནོན་ཨོཾ་ཨ་བི་ཤ་ཡ་ཨ་བི་ཤ་ཡ། ར་ར་ཙ་ལེ་
ཙ་ལེ། ཧ་ཙ་ལེ་ཡ་ཧཱུྃ་ཨ་ཧ་ཧཱུཾ་སྭཱ་ཧཱ་ཞེས་བརྗོད་པས་དབབ་པར་བྱའོ། །དེ་ནས་
ལུས་ལ་ཕེབས་ན་གཡོ་ཞིང་འཕར་བ་འབྱུང་ངོ༌
། །སེམས་ལ་ཕེབས་ན་མི་རྟོག་
པའམ་དགའ་བའམ་སྤྲོ་བ་འབྱུང་ངོ༌། །ངག་ལ་ཕེབས་ན་སྨྲ་བ་དང་དགེ་ལེགས་ཀྱི་
དོན་སྟོན་པ་འབྱུང་སྟེ། ངག་ལ་ཕེབས་ན་སློབ་མ་འོད་དཔག་མེད་དུ་བསྐྱེད་ལ་ལྕེ་
ལ་ ཨ་ དམར་པོ་བསམས་ཏེ། སྨོས་ཤིག་བུ་ ཡིས་ དགེ་མི་དགེ་ ཞེས་བརྗོད་ན་
ལེགས་པར་བརྗོད་ཅིང་ཐམས་ཅད་སྨྲ་བར་འགྱུར་རོ། །དེ་རྣམས་གང་བྱུང་བ་དང་
སྤྱི་
བོར་ལག་འཐིལ་གྱིས་མནན་ཞིང་བསངས་ལ་ཉམས་ཅི་བྱུང་དྲི་བར་བྱའོ། །
244 -** 127



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ་ནས་ཕྱག་རྒྱ་ཆེན་པོ་གཉིས་སུ་མེད་པའི་ཡེ་ཤེས་དེ་ཨ་བ་དྷ་
ཤེས་དེ་ཨ་བ་དྷཱུ་ཏཱིའི་གནས་
སུ་ཤེས་པ་དང་རླུང་ལྷན་ཅིག་སྐྱེས་པའི་རང་བཞིན་དུ་བཅུག་ཅིང་གདམས་ངག་
དབོག་སྟེ་དེ་ལྟར་ཉམས་སུ་མྱོང་བའི་ཡེ་ཤེས་དེ་ཉིད་བསྒོམ་བྱ་ཡིན་གྱིས་བསྒོམས་
ཤིག་ཅེས་དབོག་གོ །དེ་ནི་ཆགས་བྲལ་གྱི་བཞི་པ་ཡང་ཡིན་ནོ། །དེའི་རྗེས་ལ་ཅང་
ཏེའུ་རྡུང་ཞིང་དཔལ་ནཱ་རོ་པ་དང་ཏེ་ལོ་པའི་རྡོ་རྗེ་གླུ་བླང་བར་བྱའོ། །དེའི་རྗེས་ལ་
སྣང་བ་ཉེ་བར་བཞག་སྟེ་མིག་སྔར་ཅི་སྣང་དྲིས་ལ་ཁ་དོག་གི་སྒོ་ནས་ལས་གང་
འགྲུབ་བརྟག་པར་བྱའོ། །ནང་གསང་བའི་དཀྱིལ་འཁོར་དུ་གཞུག་པའོ། །ཕྱི་རྡུལ་
ཚོན་གྱི་དཀྱིལ་འཁོར་དུ་གཞུག་པ་ནི་དེ་ནས་ཡང་དག་གསང་བའི་དཀྱིལ་འཁོར་
འདིར་ཞེས་པ་ལ་སོགས་པ་བརྗོད་དེ་མེ་ཏོག་གི་ཕྲེང་བ་དཀྱིལ་འཁོར་དུ་དོར་ལ་
དངོས་གྲུབ་རབ་འབྲིང་ཐ་མ་གང་འགྲུབ་ཀྱི་ལྟས་བརྟག་ཏེ། གཙོ་བོ་ལ་ཕོག་ན་
རབ་འཁོར་ལ་འབྲིང་ཁང་པའི་ནང་དུ་ཕོག་ན་ཐ་མ། ཕྱི་རོལ་དུ་ཕོག་ན་ལན་
གསུམ་བསྐྱུར། དེས་ཀྱང་མར་ལྷུང་ན་འཆི་བར་འགྱུར་རོ། །དེ་ནས་མེ་ཏོག་གི་
ཕྲེང་བ་བླངས་ཏེ་མགོ་ལ་བཅིང་སྟེ་སེམས་ཅན་སྟོབས་ཆེན་ཁྱོད་ཀྱིས་སུ་ཞེས་པ
ལ་སོགས་པས་བསྒོ། དེ་ནས་མིག་ཏུ་ༀ་བསམ་ལ་ཨཱི་ཧེ་རུ་ཀ་དཔལ་དེང་ཁྱོད་ཀྱི་
ཞེས་པ་ལ་སོགས་པ་བརྗོད་གདོང་གཡོགས་དགྲོལ་ལོ། །
དེ་ནས་དཀྱིལ་འཁོར་བསྟན་པ་ནི་ལེའུ་བཅུ་དྲུག་པ་ལས། དེ་ནས་ཐུན་
ཚོད་གཉིས་པ་ལ་ཞེས་པ་ལ་སོགས་པ་གསུངས་པས་དཀྱིལ་འཁོར་བཟང་པོ་འདི་
ལ་ལྟོས་ཞེས་པ་ལ་སོགས་པ་བརྗོད་ལ་མེ་ཏོག་གང་ལ་ཕོག་པའི་ལྷ་ངོ་རྣམ་དག་
དང་བཅས་ པ་ བསྟན། ལྷ་གཞན་ཡང་རྣམ་དག་དང་བཅས་པ་བསྟན། གཞལ་
ཡས་ཁང་གི་རྣམ་དག་ཀྱང་གཞན་ནས་གསུངས་པ་བཞིན་བསྟན་ནོ། །
244 -128



ཀྱེ་རྡོར་རྒྱུད་བཤད།
དབང་བསྐུར་བའི་རིམ་པ་ནི་བཞི་སྟེ་བུམ་པ་དང་
། གསང་བ་དང་། ཤེས་
རབ་ཡེ་ཤེས་དང་
། བཞི་པ་ཚིག་གི་དབང་ངོ༌
། །དེ་ལ་བུམ་པའི་དབང་བསྐུར་བའི་
ནི་གང་ཞིག་དབང་ནི་རབ་ཆེ་བས་ཕྱེ་བས། རང་གི་དཀྱིལ་འཁོར་ཆོ་གས་སྦྱིན་
ཞེས་པ་དང་། ལེའུ་བཅུ་དྲུག་པ་ལས་མཚན་མོ་སྐྱེ་བོ་མེད་ཁྱིམ་དུ། །སློབ་དཔོན་
ལ་སོགས་རབ་ཕྱེ་ནས། །དབང་ནི་ཇི་སྐད་གསུངས་པ་ཉིད། །དེ་ལ་དབང་བསྐུར་
སྦྱིན་པར་བྱ་ཞེས་གསུངས་པས་སློབ་མས་བླ་མ་ལ་མཎྜལ་ཕུལ་ཞབས་ལ་ཕྱག་
བྱས་ཡོན་གྱི་མཆོད་ཕུལ་ལ་དབང་བསྐུར་བའི་དོན་དུ་གསོལ་བ་གདབ་པར་བྱ་སྟེ་
མཆོད་དང་གསོལ་བ་གདབ་པ་ཉིད་ཅེས་གསུངས་པས་སོ། །
དེ་ནས་སློབ་མ་ཆོ་ག་གསུམ་མམ་སྐད་ཅིག་གིས་རང་གི་ལྷག་པའི་ལྷར་
བསྐྱེད་ལ་རོལ་མོའི་སྒྲ་དང་བཀྲ་ཤིས་ཀྱི་ཚིགས་སུ་བཅད་པ་དང་བཅས་བུམ་ཆུས་དེ་
རྣམས་བསངས་ཆུ་དང་། ཅོད་པན་དང་། རྡོ་རྗེ་དང་། བདག་པོ་དང་། མིང་གི་དབང་
བསྐུར་དེ་ཆུ་ལ་སོགས་པའི་དབང་རྫས་སྟོང་པའི་ངང་ལས་ཆོ་ག་གསུམ་གྱིས་མི་
བསྐྱོད་པ་ལ་གཙོ་བོར་བསྐྱེད། ཡེ་ཤེས་བསྟིམས་སྐྱེ་མཆེད་དང་སྐུ་གསུམ་ཐུགས་
བྱིན་གྱིས་བརླབས། དབང་བསྐུར་མཆོད་བསྟོད་བདུད་རྩི་མྱང་བ་བྱས་ཏེ་ཞུ་བས་
ཆུ་ལ་སོགས་པར་བསམ་ལ། སློབ་མ་ཡང་ལྷ་དེ་དང་དེར་མོས་པ་བྱས་ལ་དབང་
བསྐུར་བདེ་སྟོང་གི་ཉམས་སྐྱེས་པར་བསྒོམ་མོ། །མདུན་གྱི་ནམ་མཁའ་ཡང་རང་
རང་གི་ལྷ་མོ་རང་རང་གི་དབང་རྫས་ཐོགས་པས་དབང་བསྐུར་བར་བསམ་མོ། །
དེ་ལྟར་དབང་ལྔ་བསྐུར་བའི་དུས་སུ་མེ་ལོང་ལྟ་བུའི་ཡེ་ཤེས་ལ་སོགས་
ལྔའི་རྟོགས་པ་སྐྱེས་པར་བསམ། གཞན་ཡང་དབང་ལྔ་སྐུར་བའི་དུས་སུ་དངོས་
སམ་ནང་བུམ་པའི་དབང་ཡིན་རང་འོད་ ཀྱི་ རིག་མའི་མིག་དང༌
། སྙིང་ག་དང༌། ལྟེ་བ་
པ་
244 -129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དང་། བྷ་གར་ལྟ་བ་དང༌། སྙོམས་འཇུག་བྱེད་པར་བསམས་ཏེ་རིམ་པ་ལྟར་བདེ་
བ་སྐྱེས་དགའ་བ་སྣ་དང་སྐད་ཅིག་པར་བསམ་སྟེ། གླེང་གཞིའི་ལེའུ་ལས་ཤེས་རབ་བཅུ་
དྲུག་ལོན་པ་ཉིད། །ལག་པ་དག་གིས་ཡང་དག་འཁྱུད། །རྡོ་རྗེ་དྲིལ་བུ་མཉམ་
སྦྱོར་བ། །སློབ་དཔོན་གྱི་ནི་དབང་དུ་གསུངས། ཞེས་གསུངས་པའི་དོན་ནོ། །
དེ་ནས་གྲི་གུག་དང་ཐོད་པའི་དབང་བསྐུར་ཏེ་དེ་ལྟར་མེ་ཏོག་ཕྲེང་བའི་
དབང་དང་བརྒྱད་པོ་དེས་ནི་འཕྲིན་ལས་
པོ་དེས་ནི་འཕྲིན་ལས་བཞི་བསྒྲུབ་པ་དང་སྐད་པ་དང་རྨོངས་པ་
ལ་སོགས་པའི་ལས་ཕྲན་ཚེགས་རྣམས་ཐོགས་པ་མེད་པར་བསྒྲུབ་པར་བྱོས་ཤིག་
པ་དང་། མཆིས་ལྷམ་དང་ཆར་དབབ་དང་ཉི་ཟླ་བཟུང་བ་ལ་སོགས་པ་མཁའ་
འགྲོ་མའི་དངོས་གྲུབ་ཐམས་ཅད་ཅི་དགའ་བར་བསྒྲུབ་པར་གྱིས་ཤིག་ཅེས་ལས་
ཀྱི་ཚོགས་དང་ཐུན་མོང་གི་དངོས་གྲུབ་བསྒྲུབ་པའི་རྗེས་སུ་གནང་བ་སྦྱིན་ནོ། །དེ་
ནས་དམ་ཚིག་གསུམ་གྱི་དབང་བསྐུར་ལ་སློབ་མ་རྣམ་པར་སྣང་མཛད་ལ་སོགས་
པ་ལྟར་བསམས་ཏེ་རྡོ་རྗེའི་འཁོར་ལོ་ལ་སོགས་པ་སྐོར་བའི་ཚིགས་སུ་བཅད་པ་
ལྔ་བརྗོད་ལ་ཆོས་ཀྱི་འཁོར་ལོ་བསྐོར་བའི་རྗེས་གནང་སྦྱིན་ནོ། །
དེ་ནས་ལུང་བསྟན་པ་དང་
། དབུགས་དབྱུང་པ་དང་། བརྟུལ་ཞུགས་སྦྱིན་
ཏེ་དེ་དག་གིས་ལུས་ཀྱི་དྲི་མ་འཁྲུད། བྱང་ཆུབ་སེམས་པ་སའི་ནུས་པ་འཇོག །
རང་དང་གཞན་གྱི་དོན་དུ་བསྐྱེད་པའི་རིམ་པ་བསྒོམ་པ་ལ་སྐལ་པ་དང་ལྡན་པར་
བྱེད་དེ། དེ་དག་ནི་ཐམས་ཅད་དུ་བུམ་པའི་བྱ་བར་འཇུག་པས་བུམ་པའི་དབང་
ངོ༌། །གསང་བའི་དབང་བསྐུར་བ་ནི་དེ་ལྟར་བཅུ་དྲུག་ལོན་པ་ཉིད་ཅེས་པ་ལ་
སོགས་པས་སྟོན་ཏེ། སློབ་མས་བླ་མ་ལ་མཆོད་པ་དང་བསྟོད་པ་དང་གསང་བའི་
དབང་གི་དོན་དུ་གསོལ་བ་གདབ་པ་བྱས་ལ་ཤེས་རབ་མ་མཚན་ཉིད་དང་ལྡན་པ་
244 130



ཀྱེ་རྡོར་རྒྱུད་བཤད།
བླ་མ་ལ་ཕུལ་ཏེ། སློབ་དཔོན་གྱིས་དེ་དང་འདུ་ཤེས་གསུམ་ལྡན་གྱིས་སྙོམས་པར་
ཞུགས་པའི་བྱང་ཆུབ་སེམས་ཀྱི་རྫས་རྡོ་རྗེའི་བུམ་ནང་ན་གནས་པ་སློབ་མའི་ལྕེ་ལ་
ཚིགས་སུ་བཅད་པས་བྱིན་པས་ངག་གི་དྲི་མ་དག་པར་བསམ། སེམས་དང་རང་
རིག་ཏུ་ངོ་སྟོན། རྩ་རླུང་ལ་སོགས་པ་བསྒོམ་པ་ལ་དབང་བར་བྱས། སངས་རྒྱས་
པའི་ནུས་པ་གཞག་གོ །དེ་ནི་རྫས་གསང་བས་གསང་བའི་དབང་ངོ་
། །ཤེས་རབ་
ཡེ་ཤེས་ཀྱི་དབང་ནི་རོ་མཉམ་སློབ་མའི་སྤྱོད་ཡུལ་ཉིད་ཅེས་པ་ལ་སོགས་པ་སྟེ།
སྔར་བསྟན་པའི་ཕྱག་རྒྱུའམ་མཚན་ཉིད་དང་ལྡན་པ་གཞན་བཙལ་ལ། ཚོགས་
དང་མཆོད་པ་ལ་སོགས་པ་བྱས་ཏེ་གསོལ་བ་གདབ་པ་དང་བླ་མས་ཕྱག་རྒྱ་གཏད་
ནས་འདུ་ཤེས་གསུམ་དང་ལྡན་པས་སྙོམས་པར་ཞུགས་པས་བདེ་སྟོང་དབྱེར་མེད་
པ་ལྷན་ཅིག་སྐྱེས་པའི་ཉམས་མྱོང་བསྐྱེད་པ་སྟེ། བསྐུར་ཐབས་ནི་གླེང་གཞིའི་
ལེའུར་རྒྱས་པར་སྟོན་ནོ། །དེ་ལ་རོ་ནི་བདེ་བའོ། །མཉམ་ནི་སྤྲོས་པའི་མཐའ་
ཐམས་ཅད་དང་བྲལ་བའོ། །དེ་ལྟ་བུའི་ཡེ་ཤེས་དེ་སློབ་མའི་སྤྱོད་ཡུལ་དུ་བྱ་བའོ། །
དེ་ཉིད་ལ་ཡང་ཞེས་པས་སྔགས་སྐྱེས་མ་ལ་སོགས་པའི་རྣལ་འབྱོར་མ་གསང་
དབང་གི་གྲོགས་དེ་ལ་བརྟེན་ལ་དབང་བསྐུར་བའོ། །
དབང་བཞི་པ་ཚིག་དབང་རིན་པོ་ཆེ་བསྟན་པ་ནི་རང་རིག་ཡེ་ཤེས་ཉིད་དུ་
འགྱུར་ཞེས་པ་ལ་སོགས་པ་སྟེ། དབང་གསུམ་པའི་དུས་སུ་ལྷན་ཅིག་སྐྱེས་པའི་ཡེ་
ཤེས་མྱོང་བ་དེ་ཉིད་ཀྱི་དོན་སློབ་མ་ལ་མན་ངག་ཏུ་སྦྱིན་པར་བྱ་སྟེ། རང་རིག་ཡེ་
ཤེས་ཉིད་དུ་འགྱུར་ནི་སྔར་ཉམས་སུ་མྱོང་བ་དེ་ཉིད་དོ། །དེ་ལ་རང་དང་
རྟོག་པ་མ་ལུས་པ་སྤངས་ཏེ་མཐའ་ཐམས་ཅད་དང་བྲལ་བས་མཁའ་མཉམ་ཞེས་
བྱའོ། །རྡུལ་བྲལ་ནི་ཉོན་མོངས་པས་མ་གོས་པས་སོ། སྟོང་པ་ཉིད་ནི་ངོ་བོ་ཉིད་
ང་དང་གཞན་གྱི་
244 -131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
མེད་པས་སོ། །དངོས་པོ་ནི་འཁོར་བའོ། །དངོས་མེད་ནི་མྱ་ངན་ལས་འདས་པས་
སོ། ཁྱབ་པ་ནི་དེ་གཉི་ག་ལ་ཁྱབ་པའོ། །ཐབས་ནི་རིག་པའམ་བདེ་བའོ། །ཤེས་
རབ་ནི་སྟོང་པའོ། །ཤིན་ཏུ་འདྲེས་ནི་དེ་གཉིས་གཉིས་སུ་མེད་པའོ། །ཆགས་པ་ནི་
མཆོག་དགའོ། །ཆགས་པ་མེད་ནི་དགའ་བྲལ་ལོ། །འདྲེས་ནི་དེ་གཉིས་ལྷན་ཅིག་
སྐྱེས་པའི་རོ་གཅིག་པའོ། །དེ་ཉིད་ སྲོག་ཆགས་རྣམས་ཀྱི་སྲོག་ནི་སེམས་ཅན་
རྣམས་ཀྱི་ངོ་བོ་ཉིད་དུ་གྱུར་པས་སོ། །ཡི་གེ་དམ་པ་ནི་མི་འགྱུར་བས་སོ། །འགྲོ་
བའི་བདག་ཉིད་ནི་དེ་འགྲོ་བའི་བདག་ཉིད་ཡིན་པས་སོ། །དེ་ཉིད་ཐམས་ཅད་
ནི་དངོས་པོ་ཐམས་ཅད་ཀྱི་རང་བཞིན་ཡིན་པའི་ཕྱིར་རོ། །དེ་མ་རྟོགས་པས་
དངོས་པོ་ཞེས་པ་འཁོར་བ་བྱུང་པ། རྟོགས་ན་དངོས་མེད་ཅེས་པ་མྱ་ངན་ལས་
འདས་པ་བྱུང་བའོ། །དེ་ཉིད་གཞན་རྣམས་ཞེས་པ་དབང་པོ་དྲུག་གོ །གང་རྣམས་
ཞེས་པ་བརྟན་པ་དང་གཡོ་བའོ། །རྣམ་པར་ཤེས་པ་ཚུན་གྱི་ཚུལ་ནི་དེ་ཉིད་རྣམ་
པར་ཤེས་པ་ཉིད་ཡིན་པས་སོ། །སྐྱེས་བུ་ཞེས་པ་ལ་སོགས་པ་ནི་ལྷན་ཅིག་སྐྱེས་
པའི་ཡེ་ཤེས་དེ་ཉིད་ལ་མུ་སྟེགས་པ་ལས་གྲགས་པའི་སྐྱེས་བུ་ལ་སོགས་པ་ཀུན་
གྱི་གདགས་ གཞི་ ཡང་ དེ་ ཡིན་ ཞེས་ པའོ། །འོ་ན་ ཇི་ ལྟ་ བུ་ཞེ་ན། སྒྱུ་མ་ཡིས་
གཟུགས་ཀྱིས་ཡང་དག་གནས་ཞེས་སོ། །
བཞི་པ་ཚིག་དབང་རིན་པོ་ཆེ་སྐུར་བའི་དོན་ནི་འོག་ནས་ཕྱི་ནས་དེ་ཉིད་
ཡང་དག་བཤད་ཅེས་པ་ལ་སོགས་ པ་དང་། ལེའུ་ཐ་མ་ལས་ཡེ་ཤེས་འདི་ནི་
སེམས་ཕྲ་ཞེས་པ་ལ་སོགས་པས་སྟོན་ལ། དེ་ལྟ་བུའི་དབང་བསྐུར་བ་ལ་དགའ་
བ་བཞིའི་ཡེ་ཤེས་སྐྱེ་བའི་གོ་རིམས་འཆད་པ་དང་པོ་དགའ་བ་ཚང་བ་ཉིད་དེ་ཞེས་
པ་ལ་སོགས་པ་སྟེ། གསུམ་པ་ཞེས་པ་རྟོག་པ་ཕྱོགས་གཅིག་ཏུ་བྱས་ནས་བསྟན་
ཡང་་
244 -132



ཀྱེ་རྡོར་རྒྱུད་བཤད།
གྱི་དངོས་སུ་ལྷན་ཅིག་སྐྱེས་པ་གསུམ་པར་སྐྱེའོ། །རྡོ་རྗེ་སྙིང་པོས་གསོལ་བ་ཞེས་
པ་ལ་སོགས་པ་སྔོན་འབྱུང་གི་དུས་སུ་དགའ་བ་བཞི་བཤད་པས་དེའི་དོན་ཉམས་
སུ་མྱོང་ནས་ལྷན་ཅིག་སྐྱེས་པ་ལ་ངོ་མཚར་བ་སྐྱེས་པས་བརྒྱལ་བ་ནི་སྟོང་བ་ཉིད་
ལ་ཐིམ་པའོ། །འགྱེལ་བ་ནི་ལུས་ལ་རྣམ་པར་རྟོག་པའི་ཟུངས་མེད་པས་སོ། །
འདི་དག་གིས་ཞར་ལ་དབང་གི་ཕན་ཡོན་བཤད་པའི་ཚུལ་གྱིས་རྒྱུད་ཀྱི་ཆེ་བ་
བསྟན་པར་ཡང་འགྱུར་རོ།
དེ་ལྟར་དགའ་བ་བཞི་ལས་མཚོན་བྱེད་ཀྱི་དམ་པ་གང་ཡིན་ཞེ་ན། དང་པོ་
དགའ་བ་ཞེས་པ་ལ་སོགས་པ་ལ་འགྲོ་བ་ནི་རྟོག་པའོ། །རྟོག་པ་གསུམ་ལ་ལྷན་
ཅིག་སྐྱེས་པ་མེད་ལ་ལྷན་ཅིག་སྐྱེས་པ་མེད་པ་ལྷན་ཅིག་སྐྱེས་པ་ལ་རྟོག་པ་གསུམ་
པོ་མེད་པས་དེ་ཁོ་ན་མཚོན་བྱེད་ཀྱི་དམ་པ་ཡིན་ཞེས་པའོ། །དེ་ཉིད་གཏན་ལ་
དབབ་པའི་ཕྱིར་གསུངས་པ་བཅོམ་ལྡན་འདས་བཀའ་སྩལ་ཞེས་པ་ལ་སོགས་པ་
སྟེ། སངས་རྒྱས་ཐམས་ཅད་བསྡུས་པའི་སྐུ་ནི་དགྱེས་པའི་རྡོ་རྗེའོ། །རྡོ་རྗེ་སྙིང་
པོས་རྟོགས་བྱ་ན་ལྷན་ཅིག་སྐྱེས་པའི་ཡེ་ཤེས་སོ། །ཐེ་ཚོམ་ལེགས་པར་སེལ་བ་
ཉིད་ཀྱིས་བཀའ་སྩལ་པ་ཞེས་དོན་གྱིས་སྦྱོར་རོ། །འདོད་ཆགས་ནི་མཆོག་དགའོ། །
ཆགས་བྲལ་ནི་དགའ་བྲལ་ལོ། །དབུ་མ་ནི་དགའ་བ་སྟེ་དེ་གསུམ་སྟེ་དེ་གསུམ་
གྱིས་ལྷན་ཅིག་སྐྱེས་པ་མ་རྟོགས་ཞེས་པའོ། །གསུམ་པོ་སྤངས་པ་ཉིད་ཀྱི་ཕྱིར་
ཞེས་པའོ་གསུམ་པ་དེ་ལྷན་ཅིག་སྐྱེས་པ་ལ་མ་དམིགས་པའོ། །དེའི་ཕྱིར་ལྷན་
ཅིག་སྐྱེས་པ་བྱང་ཆུབ་བརྗོད་ཅེས་པ་མཚོན་བྱེད་ཀྱི་དམ་པ་ཡིན་ཞེས་པའོ། །དེ་
ཡིན་ལུགས་ལྟར་ན་དེ་ཉིད་ཐམས་ཅད་བདག་ཅེས་པ་ལྷན་ཅིག་སྐྱེས་པ་
ད་དེ་ཉིད་
དགའ་བ་ཐམས་ཅད་ཀྱི་བདག་ཉིད་དོ། །རྟོགས་པ་ལྟར་ན་ཀུན་གྱི་རྣམ་པ་སྤངས་
244 -133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཞེས་པ་དགའ་བ་གསུམ་གྱིས་ལྷན་ཅིག་སྐྱེས་པ་མ་རྟོགས་པའོ། །འོ་ན་དེ་གང་དུ་
མཚོན་ཞེ་ན། དགའ་བྲལ་དང་པོར་ཞེས་པས་སྐད་ཅིག་གསུམ་པར་རོ། །དགའ་
བ་གསུམ་པོ་སྤངས་ནི་ལྷན་ཅིག་སྐྱེས་པ་དེ་དགའ་བ་གསུམ་གྱི་རྟོག་པ་སྤངས་
པའོ། །དེ་ལྟར་ན་དེ་རྣམས་ནི་དབང་གི་ཡེ་ཤེས་ཀྱི་དུས་སུ་ཉམས་སུ་མྱོང་བ་དེ་
ཉིད་སློབ་མ་ལ་ངོ་བསྟན་པ་སྟེ། དངོས་སུ་དབང་གསུམ་པ་རང་ཡིན་པ་བཞི་པའི་
དུས་སུ་ཚིག་གི་དབང་གི་ཚུལ་དུ་བཤད་པའོ། །
བཞི་པ་དངོས་བཤད་པ་ནི་ཕྱི་ནས་དེ་ཉིད་ཡང་དག་བཤད་ཅེས་པ་ལ་
སོགས་པ་སྟེ། ཕྱི་ནས་ཞེས་པ་དབང་གསུམ་པའི་ཕྱི་ནས་སོ། །དེ་ཉིད་ནི་དབང་
གིའོ། །རྣམ་དག་ཡེ་ཤེས་ནི་ལྷན་ཅིག་སྐྱེས་པ་དེ་སྒྲིབ་པ་ཐམས་ཅད་དང་བྲལ་
བའི་ཡེ་ཤེས་ཡིན་ཞེས་པའོ། །གཟུགས་ཅན་རྒྱུ་བའི་སྒྲ་ལས་དྲངས་ན་ཡེ་ཤེས་ཀྱི་
ངོ་བོ་ཉིད་དོ། །དེས་ན་དེ་ལྟ་བུའི་ཡེ་ཤེས་དང་འཁོར་བ་རྟོགས་པའི་རང་བཞིན་
དོན་དམ་པར་ཁྱད་པར་ཅུང་ཟད་ཀྱང་མེད་ཅེས་སྟོན་པ་ཡེ་ཤེས་གཟུགས་ཅན་ཞེས་
པ་ལ་སོགས་པའོ། །མཆོག་དགའ་ཞེས་པ་ལ་སོགས་པས་དེས་ནི་ཕུལ་དུ་བྱུང་
བའི་དགའ་བོ་ལ་བསྒོམ་བྱ་བསྒོམ་བྱེད་ལ་སོགས་པའི་རྟོག་པ་དང་། ལུས་ངག་གི་
རྟོག་ པ་ལ་སོགས་པ་མེད་པས་ཤེས་བྱའི་སྒྲིབ་པས་མ་གོས་ཞེས་སྟོན་པའོ།
ཆགས་མེད་ཅེས་པ་ན་མར་ཉོན་མོངས་པའི་སྒྲིབ་པས་མ་གོས་ཞེས་སྟོན་པ་དེ་གོ་
སླའོ། །
དེ་རྣམས་ཉིད་བསྡུ་བ་ནི་སྒོམ་དང་ཞེས་པ་ལ་སོགས་པ་སྟེ། བསྒོམ་དང་
བསྒོམ་པ་མེད་ཅེས་པས་ཤེས་བྱའི་སྒྲིབ་པས་མ་གོས་པར་བསྟན་ལ། བཤེས་དང་
དགྲ་མེད་ཅེས་པ་ལ་སོགས་པས་ཉོན་མོངས་པའི་སྒྲིབ་པས་མ་གོས་པར་བསྟན་
244 -134



ཀྱེ་རྡོར་རྒྱུད་བཤད།
པའོ། །དེ་ལྟར་ན་སེམས་ལྷན་ཅིག་སྐྱེས་པའི་ཡེ་ཤེས་རློམ་སེམས་མེད་པ་དེ་ཉིད་
སྣ་ཚོགས་པའི་དོན་དུ་སྣང་ངོ་ཞེས་པ་སྟེ་དེ་དག་བཞི་པ་ཚིག་དབང་རིན་པོ་ཆེའོ། །
དེ་རྣམས་ཀྱིས་དངོས་པོའི་གནས་ལུགས་གཏན་ལ་དབབ་པ་ལས་སེམས་དངོས་
པོའི་གནས་ལུགས་དེ་ལས་ཤེས་བྱ་ཤེས་པར་བྱེད་པའི་ཐབས་གཏན་ལ་དབབ་
པའོ། །དེ་ལྟར་ཤེས་བྱ་གཏན་ལ་ཕབ་ནས་ལམ་གྱི་རིམ་པ་ཇི་ལྟ་བ་བཞིན་དུ་
བསྒོམས་པས་འབྲས་བུ་སྐྱེ་བའི་རིམ་པ་གནས་སྐབས་ཀྱི་འབྲས་བུ་རྟགས་ལྔ་དང་
ཡོན་ཏན་བརྒྱད་དང་ཉམས་བཞི་འཆར་བ་ལས་ཉམས་བཞི་སྟོན་པ་ནི་དང་པོ་སྤྲིན་
དང་འདྲ་བ་ཡིན་ཞེས་པ་ལ་སོགས་པ་སྟེ། སྤྲིན་དང་འདྲ་ཞེས་པ་གོམས་པའི་
སྟོབས་ཀྱིས་ཡོན་ཏན་བརྒྱད་ཤར་བའི་རྗེས་ལ་དངོས་པོ་ཐམས་ཅད་སྤྲིན་ལྟ་བུའི་
ཉམས་འབྱུང་བ་ནི་དང་པོ་སྟེ་སྙིང་པོ་མེད་པའི་ཉམས་སོ། །གྲུབ་པ་སྒྱུ་མ་ལྟ་བུ་ནི་
ཉམས་གཉིས་པ་སྟེ་ཐམས་ཅད་དངོས་པོ་མེད་པར་རྟོགས་པའོ། །
གསུམ་པ་ནི་ཉལ་ཞེས་པ་གཉིད་ལོག་པའི་ཉམས་ཏེ། རྨི་ལམ་གྱི་སྣང་བ་
ལྟར་རྗེས་ཐོབ་ཀྱི་ཤེས་པ་ལ་དངོས་པོ་ལོང་ལོང་པོར་སྣང་བའོ། །སད་པ་ནི་བཞི་
བ་སྟེ་གཉིད་སད་པའི་ཤེས་པ་ལ་རྨི་ལམ་གྱི་སྣང་བ་འགགས་པ་ལྟར་མཉམ་
བཞག་གི་ཤེས་པ་ལ་དཀར་དམར་གྱི་རྣམ་པ་དང་བྲལ་བའི་བདེ་ཆེན་སྤྲོས་བྲལ་དུ་
འཆར་བའོ། །ཉམས་དེ་བུ་བཞི་ཤར་ཙམ་ན་དངོས་གྲུབ་ཅེས་པ་ཕྱག་རྒྱ་ཆེན་པོ་མི་
ཕྱེད་པ་ངེས་པར་ཐོབ་པའོ། །དེས་ན་ཕྱག་རྒྱ་ཞེས་པ་ནི་ཕྱག་རྒྱ་ཆེན་པོའི་དངོས་
གྲུབ་སྟེ་དེ་རྣལ་འབྱོར་བས་ངེས་པར་འགྲུབ་ཅེས་པའོ། །
དེ་ལྟར་དངོས་པོའི་གནས་ལུགས་དང་
། ལམ་གྱི་རིམ་པ་དང་
། འབྲས་བུ་
སྐྱེ་བའི་རིམ་པ་རང་གི་སེམས་སྦྱང་པའི་རིམ་པ་ལམ་ཚང་ལ་མ་ནོར་བ་བཤད་པ་
244 -135



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ལ་རྡོ་རྗེ་སྙིང་པོས་ཁོངས་སུ་བཅུག་པའི་དྲི་བ་བྱས་པ་རྡོ་རྗེ་སྙིང་པོས་གསོལ་བ་
ཞེས་པ་ལ་སོགས་པ་སྟེ། དེ་ལྟ་བུ་སྦྱང་བའི་ཐབས་དུ་མས་སྦྱོང་བར་བྱེད་པ་ལ་
དང་པོ་ནས་མ་དག་ན་སྦྱང་དུ་མི་བཏུབ་ལ། དག་པ་ཡིན་ན་ལུས་འབྱུང་བ་བཞིའི་
རང་བཞིན་དུ་ཡོང་བ་ཅིའི་ཕྱིར་ཞེས་དྲིས་པའི་དོན་ནོ། །
དེའི་ལན་དེ་ནས་ཞེས་པ་ལ་སོགས་པས་སྟོན་ཏེ། ལན་འདིས་ལུས་དངོས་
པོའི་གནས་ལུགས་ཤུགས་ལ་སྟོན། དེ་ལས་ཀྱང་སྲིད་པ་ཆགས་པ་རྫོགས་པའི་
སངས་རྒྱས་སུ་ཆགས་པ་སྟོན་ཏེ། མཁའ་འགྲོ་ཞེས་པ་ལ་སོགས་པས་མཁའ་འགྲོ་
བདག་མེད་མ་ལ་བསྟེན་ཏེ་ཧེ་བཛྲས་གསུངས་ཞེས་པའོ། །དེ་ལ་སེམས་ལྷན་ཅིག་
སྐྱེས་པ་རྟོག་པའི་རྦ་རླབས་མེད་པའི་རང་བཞིན་དེ་ཐམས་ཅད་ཀྱི་རྩ་ལ་སོགས་
པའི་རང་བཞིན་གྱི་ལུས་ལ་གནས་པའི་ཕྱིར་ན་སྲིད་པ་ཆགས་པ་སངས་རྒྱས་སུ་
ཆགས་པ་ཡིན་ལ་དེ་ཉིད་ཀྱི་ཕྱིར་ན་སྲིད་པ་གནས་པའང་སངས་རྒྱས་སུ་གནས་
ཞེས་སྟོན་པ་རློམ་སེམས་མེད་པའི་རང་བཞིན་བདག །ཐམས་ཅད་ལུས་ལ་རྣམ་
པར་གནས་ཞེས་པའོ། །ཀྱེ་བཅོམ་ལྡན་འདས་ཞེས་པ་ལ་སོགས་པས་དང་པོ་ནས་
ལུས་ སེམས་ རང་ བཞིན་ གྱིས་ དག་ པ་ ཡིན་ན་ཅིའི་སླད་ དུ་ འབྱུང་བ་ཆེན་པོ་
བཞིའམ་ལྔའི་རང་བཞིན་ལས་གྱུར་པའི་ཕུང་པོ་ཆགས་ཞེས་དྲིས་པའོ། །ལན་ནི་
བཅོམ་ལྡན་འདས་ཞེས་པ་ལ་སོགས་པ་སྟེ། ཕ་མའི་བྷོ་ལ་ཀ་ཀོ་ལ་སྦྱར་བའི་
གནས་སྐབས་རེག་པ་ལ་སོགས་བ་ལྔ་ལས་འབྱུང་བ་ལྔར་འགྱུར་ལ་འབྱུང་བ་ལྔ་
རིགས་ལྔའི་སངས་རྒྱས་ཡིན་པས་སྲིད་པ་ཆགས་པ་སངས་རྒྱས་སུ་ཆགས་ཞེས་
སྟོན་པ་སྟེ་གོ་སླའོ། །
དེའི་ཞར་ལ་སེམས་དངོས་པོའི་གནས་ལུགས་ཤེས་བྱ་ཇི་ལྟར་ཡིན་པ་
244 --136



ཀྱེ་རྡོར་རྒྱུད་བཤད།
དང་། དེ་ཤེས་པར་བྱེད་པའི་ཐབས་དབང་གི་ཡེ་ཤེས་ཀྱི་དོན་དཔྱད་པའང་ཡིན་
ཏེ། ཅིའི་སླད་དུ་ཞེས་པ་དབང་གསུམ་པའི་དུས་སུ་འབྱུང་བ་ཆེན་པོ་བཞིའམ་ལྔའི་
ལྔའི་རང་བཞིན་ལས་ལྷན་ཅིག་སྐྱེས་པའི་ཡེ་ཤེས་དངོས་སུ་སྐྱེའམ་ཞེས་པ་དང་
།
གསུམ་པའི་དུས་ཀྱི་ཡེ་ཤེས་དངོས་པོའི་རང་གི་མཚན་ཉིད་དེ་དོན་གྱི་ལྷན་ཅིག་
སྐྱེས་པ་ཡིན་ནམ་ཞེས་དྲིས་པའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་པ་
ཞེས་པ་ལ་སོགས་པ་སྟེ། དབང་གསུམ་པའི་དུས་ཀྱི་ཡེ་ཤེས་དེ་རེག་པ་ལ་སོགས་
པའི་གནས་སྐབས་ལས་འབྱུང་བ་ལྔ་ལས་བཅོས་ནས་བྱུང་བ་ཡིན་པའི་ཕྱིར་རང་
འབྱུང་གཤིས་མ་ཡིན་པས་དངོས་པོའི་མཚན་ཉིད་མ་ཡིན་ཞེས་དྲི་བ་འོག་མའི་
ལན་སྟོན་པ་ནི་བྷེ་ལ་ཀ་ཀོ་ལ་ཞེས་པ་ནས་བདེ་བ་དེ་ཉིད་མིན་ཞེས་པའི་བར་གྱིས་
བསྟན་ནོ། །ལྷན་ཅིག་སྐྱེས་པ་གང་སྐྱེས་པ་ཞེས་པ་ལ་སོགས་པས་དྲི་བ་གོང་མའི་
ལན་ཏེ་དེ་ཉིད་ཕྱིར་ན་བཅོས་མ་རང་བཞིན་མེད་པ་ངོ་ཤེས་པས་དེའི་དུས་སུ་ཡེ་
ཤེས་དངོས་སུ་སྐྱེ་ཞེས་སྟོན་ཏོ། །
འོ་ན་གསུམ་པའི་ཡེ་ཤེས་དེ་བཅོས་མ་ཡིན་ཡང་དངོས་པོའི་མཚན་ཉིད་དུ་
ཡོད་ན་ཅི་སྟེ་སྙམ་པ་ལ། རང་བཞིན་ལྷན་ཅིག་སྐྱེས་པར་བརྗོད་ཅེས་པ་ལན་ཏེ།
དངོས་པོའི་མཚན་ཉིད་ནི་ལྷན་ཅིག་ཅེས་པ་མ་བཅོས་པར་སྐྱེས་པས་རང་བཞིན་
ལྷན་ཅིག་སྐྱེས་པར་བརྗོད་ཅེས་པའོ། །དེ་བས་ན་དངོས་པོའི་མཚན་ཉིད་ རང་
བཞིན་ནམ་གཤིས་མ་ཡིན་པས་ན་བཅོས་མ་དེ་ཇི་ལྟར་ན་དངོས་པོ་ཡིན་ཞེས་པའོ། །
རྣམ་པ་ཐམས་ཅད་སྡོམ་པ་ཞིག་ཅེས་པ་དེ་བས་ན་སེམས་སྟོང་ཉིད་སྤྲོས་བྲལ་དེ་
དངོས་པོ་ཐམས་ཅད་ཀྱི་སྡོམ་པ་སྟེ། ཐམས་ཅད་སྟོང་པ་ཉིད་དུ་རོ་གཅིག་པས་
སྡོམ་པ་གཅིག་གོ །ཕྱག་རྒྱ་ཞེས་པ་ལ་སོགས་པ་ནི་དེ་དག་རྒྱུ་དང་བྲལ་བའི་སྟོང་
244 -137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པ་ཡིན་པས་ཐབས་སྙིང་རྗེའམ་བདེ་བས་རྒྱས་བཏབ་པས་སྟོང་བ་སྙིང་རྗེ་དབྱེར་
མེད་པ། བྱང་ཆུབ་སེམས་ཞེས་རབ་ཏུ་བརྗོད་ཅེས་བྱ་སྟེ་སེམས་དངོས་པོའི་གནས་
ལུགས་ཤེས་བྱ་དེ་ལྟར་ཡིན་ལ་དབང་གི་དུས་སུ་མྱོང་ཡང་དེ་ལྟར་མྱོང་ཞེས་པའི་
དོན་ནོ། །སྔགས་ཀྱི་བཟླས་མེད་ཅེས་པ་ལ་སོགས་པས་དེ་ལྟ་བུ་རྟོགས་ན་སྔགས་
ཀྱི་བཟླས་པ་ལ་སོགས་པ་ལ་ལྟོས་མི་དགོས་ལ། དེ་ཉིད་རྟོགས་ན་སྔགས་ཀྱི་
བཟླས་པ་ལ་སོགས་པའི་འབྲས་བུ་འབྱིན་པས་མདོར་བསྡུས་ན་ ཐམས་ཅད་
སེམས་སུ་འདུས་སོ། །ཞེས་སྟོན་པ་དེ་ནི་སྔགས་བཟླས་ཞེས་པ་ལ་སོགས་པའོ། །
དབང་གི་ལེའུ་བཤད་པའོ།། !!
ལྟ་བའི་ལེའུ་འདིས་བརྗོད་བྱ་བཞི་སྟོན་དེ། ལྟ་སྟངས་བཞི་དང༌། བཟའ་
བའི་དམ་ཚིག་དང་། ཐུན་མོང་གི་དངོས་གྲུབ་ཀྱི་རྫས་སྐྱེ་བ་བདུན་པའི་མཚན་
ཉིད་དང་
། ལས་ཀྱི་ལྷ་ཀུ་རུ་ཀུ་ལླེའི་སྒྲུབ་ཐབས་བསྟན་པའོ། །དེ་ལ་ལྟ་སྟངས་
བཞི་ལེའུ་དང་པོར་མདོར་བསྟན་པའི་དོན་འདིར་རྒྱས་པར་འཆད་དེ། འབྲས་བུ་
སྐྱེ་བའི་རིམ་པ་ལས་བསྐྱེད་པའི་རིམ་པའི་ཐུན་མོང་མ་ཡིན་པའི་འབྲས་བུ་མཐར་
ཐུག་པ་ལས་ཀྱི་ཚོགས་སྟོན། དེ་ལ་བསྐྱེད་པའི་རིམ་པ་ལ་བརྟན་པ་ཐོབ་པས་སྔར་
བཤད་པ་བཞིན་དུ་རྣལ་འབྱོར་མ་བདུན་གྱི་ལས་དང་ཡང་སྦྱར་ལ། གཞན་ཡང་
བསྐྱེད་རིམ་ལ་བརྟན་པས་ལྟ་བ་བཞི་དང་
། དབུགས་བཞི་དང་
། ཉམས་སད་པའི་
གནས་བཞི་དང་གོ་རིམ་བཞིན་དུ་སྦྱར་ཏེ་ལྟུང་བའི་ལྟ་སྟངས་དང་དབུགས་ཕྱིར་
འབྱུང་བའི་དུས་སུ་ལྟུང་བའི་མགོ་འཛུགས་ཉམས་རློན་པའི་ཤིང་ལ་སད། རྡུབ་
པའི་དུས་སུ་དབང་གི་འགོ་འཛུགས་ཉམས་མེ་ཏོག་ལ་སད། དག་པའི་དུས་སུ་
དགུག་པའི་འགོ་འཛུགས་ཉམས་རྡོ་རྗེའི་ཤིང་ལ་སད། དག་པས་སྡུག་བསྔལ་ཞི་
244 -138



ཀྱེ་རྡོར་རྒྱུད་བཤད།
བའི་དུས་སུ་རེངས་པའི་འགོ་འཛུགས་ཉམས་གཡོ་བཅས་ཀྱི་རྩ་ལ་སད་དོ། །དེ་
ལྟར་ཉམས་སད་པའི་གནས་ལ་གྲུབ་མ་གྲུབ་བལྟས་ལ་དེ་ནས་ལས་ལ་སྦྱར་རོ། །
ལྟུང་བ་ནི་རྒྱལ་པོ་ལ་སོགས་པ་གདན་ས་ནས་དབབ་པ་ལ་སོགས་པའོ། །དབང་
ནི་འཇིག་རྟེན་དང་འཇིག་རྟེན་ལས་འདས་པ་དབང་དུ་བྱ་བའོ། །རེངས་པ་ནི་
དཔུང་ལ་སོགས་པའོ། །དགུགས་པ་ནི་སྐྱེས་པ་དང་བུད་མེད་ལ་སོགས་པའོ། །
དེ་དག་ཇི་ཙམ་གྱིས་འགྲུབ་ཅེ་ན། ཟླ་དྲུག་ཅེས་པ་དེ་ལྟ་བུའི་ལས་དེ་
བསྐྱེད་པའི་རིམ་པ་ལ་ཟླ་བ་དྲུག་གོམས་པས་ཀྱང་འགྲུབ་ལ་ཀུ་རུ་ཀུ་ལླེ་ལ་བསྙེན་
པ་བསྐྱལ་བས་ཀྱང་འགྲུབ་པས་དེ་ལ་ཐེ་ཚོམ་མི་བྱའོ་ཞེས་པའོ། །འཁྲུལ་པ་ནི་ཐེ་
ཚོམ་མོ། །སངས་རྒྱས་རྫུ་འཕྲུལ་ནི་སངས་རྒྱས་ཀྱི་ཡེ་ཤེས་ཀྱི་སྦྱོར་བ་བསམ་གྱིས་
མི་ཁྱབ་པའོ། །ལྟ་ སྟངས་ཞེས་པ་ལ་སོགས་པ་དགོས་པ་སྟེ་སེམས་ཅན་སངས་
རྒྱས་ཀྱི་བསྟན་པ་ལ་གཞུག་པའི་ཆེད་དུའོ། །འོ་ན་གསད་པའི་ལྟ་སྟངས་འདིར་མོ་
གསུངས་པ་ཅི་ཞེ་ན། གསད་པར་ཞེས་པ་ལ་སོགས་པ་ཉོན་མོངས་པས་
པས་ཀུན་ནས་
བསླངས་ནས་བསད་ན་དམ་ཚིག་ཉམས་པར་འགྱུར་བས་མ་བྱས་ལ། ཞེས་པ་ལ་
སོགས་པས་ཉོན་མོངས་པས་ཀུན་ནས་བསླང་བའི་སེམས་ཅན་སླུ་བ་སྤངས་ནས།
དད་པ་དང་སྙིང་རྗེས་ཀུན་ནས་བསླང་བའི་ས་བྱ་བ་མ་ཡིན་པ་ཞེས་པ་བསད་པའི་
ལས་ཀྱང་བྱའི་ཞེ་སྡང་གིས་ཀུན་ནས་བསླངས་ནས་གསད་པའི་ལས་མི་བྱ་ཞེས་
པའོ། །དེ་ཅིའི་ཕྱིར་ཞེ་ན། སེམས་ཅན་ཞེས་པ་ལ་སོགས་པས་ཉོན་མོངས་པས་
ཀུན་ནས་བསླངས་ནས་བསད་པ་ལ་སོགས་པ་སེམས་ཅན་ལ་གནོད་པ་བྱས་ན་
ཕྱག་རྒྱ་ཆེན་པོའི་དངོས་གྲུབ་མི་ཐོབ་པའི་ཕྱིར་རོ། །
ཞར་ལ་བཟའ་བའི་དམ་ཚིག་བསྟན་པ་ནི་དེ་ལ་ཞེས་པ་ལ་སོགས་པ་སྟེ།
244-139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དམ་ཚིག་གི་རྫ་ས་འདི་རྣམས་རྩིང་པ་ལོའི་དུས། ཞིབ་པ་ཟླ་བའི་དུས། ཤིན་ཏུ་
ཞིབ་པ་ཞིག་དུས་སུ་བསྟེན་དགོས་པ་ལས། ལོའི་དུས་ནི་ཉིན་མཚན་མཉམ་པའི་
དུས་གཉིས། རིང་ཐུང་གི་དུས་གཉིས་ཏེ། བཞིར་བསྟེན་དགོས་ལ། ཟླ་བའི་དུས་
ནི་ཡར་ངོ་མར་ངོའི་ཚེས་བརྒྱད་དང་བཅུ་བཞིར་རོ། །དུས་དེ་རྣམས་སུ་མ་བསྟེན་
ན་དམ་ཚིག་ཉམས་ཞེས་པའི་དོན་ནོ། །ན་དང་ཧ་དང་ཞེས་པ་ལ་སོགས་པ་ནི་མིང་
གི་ཡི་གེ་དང་པོ་དང་ཐ་མ་གཟུང་བ་སྟེ་ན་ར་མི་དང་། ག་ཅི་དེ་བའམ་གོ་རུ་བ་གླང་
དང༌། ཧ་སྟི་གླང་པོ་ཆེ་དང་
། ཨ་ཤུ་རྟ་དང༌། ཤ་ན་ཁྱི་སྟེ་དེ་དག་གི་ཤའོ། །དངོས་
གྲུབ་ཕྱིར་ཞེས་པ་དངོས་གྲུབ་ཀྱི་ཆེད་དུ་བདུད་རྩི་ལྔ་དང་བཅས་པ་བསྟེན་པའོ། །
ཀྱེའི་རྡོ་རྗེ་ཞེས་པ་ལ་སོགས་པས་གཞན་ཡང་བཟའ་བའི་དམ་ཚིག་དང་
ཐུན་མོང་གི་དངོས་གྲུབ་ཀྱི་རྫས་སྐྱེ་བ་བདུན་པ་བརྟག་པ་བསྟན་པ་སྟེ། མིག་དང་
ལྡན་པའི་མིག་གི་དཀྱུས་རིང་བའམ་ཐ་མལ་བའི་མིག་འབྱེད་འཛུམ་བདུན་ཙམ་
གྱི་བར་དུ་འབྱེད་འཛུམ་མི་བྱེད་པའོ། །དྲི་ལུས་ནི་ལུས་ལ་དྲི་ཞིམ་པའོ། །གཟི་
བརྗིད་ནི་ངོ་བོ་བཀྲག་ཆེ་བའོ། །གྲིབ་མ་བདུན་ནི་སོ་ཕག་གི་ཁང་པར་མིའི་རྐང་
མར་གྱི་མེ་མར་བདུན་གྱི་དབུས་སུ་བཞག་ཏེ་བྱ་དགོད་ཀྱི་རྐང་སྦུབས་ནས་བལྟས་
ན་གྲིབ་མས་མདུན་དུ་མཐོང་བའོ། །མཁའ་སྤྱོད་འགྱུར་ནི་རྒྱལ་པོ་ཧ་རི་ཙནྡྲ་ལྟ་
བུར་འགྱུར་བའོ། །གོང་དུ་བསྟན་པའི་ལས་དེ་དག་ཀུ་རུ་ཀུ་ལླེའི་རྣལ་འབྱོར་གྱིས་
ཀྱང་འགྲུབ་ཅེས་བསྟན་པ་ནི་ཀུ་རུ་ཀུ་ལླེའི་སྒྲུབ་ཐབས་བཤད་པར་བྱ་སྟེ་ཞེས་པ་
ལ་སོགས་པ་སྟེ། གོང་གི་ཞེས་པ་གོང་འདི་རུའོ། །བརྟག་པ་བཅུ་གཉིས་ནི་འོག་
གི་བརྟག་པ་བཅུ་གཉིས་པ་དངོས་གྲུབ་ཀྱི་བརྟག་པར་རྒྱས་པར་གསུངས་པ་དེ་
འདིར་མདོར་བསྡུས་ལ་བཤད་ཅེས་པའོ། །དེ་ལ་བདག་ཉིད་ལྷའི་ང་རྒྱལ་གྱིས་
244 140



ཀྱེ་རྡོར་རྒྱུད་བཤད།
སྟན་བདེ་བ་ལ་འདུག་སྟེ་སྙིང་གར་པད་མ་དང་ཟླ་བའི་དཀྱིལ་འཁོར་གྱི་སྟེང་དུ་ཧྲི་
དམར་པོ་བསམས་ལ། དེའི་འོད་ཟེར་གྱིས་ཚོགས་ཀྱི་རྟེན་བླ་མ་དང་ཀུ་རུ་ཀུ་ལླེ་
སྤྱན་དྲངས། བླ་མ་དག་པ་མཆོད་པ་སྔོན་དུ་འགྲོ་བས་ཡན་ལག་བདུན་པ་བྱ།
ཚད་མེད་པ་བཞི་བསྒོམ། ས་བོན་གྱི་འོད་ཟེར་གྱིས་སྣོད་བཅུད་ཐམས་ཅད་ཧྲི་ལ་
བསྡུ། ཧྲི་མཐར་སྟོང་པར་བསམས་ལ་ཤུ་ནྱ་ཏས་བྱིན་གྱིས་བརླབ། སྟོང་བའི་ངང་
ལས་བསྲུང་བའི་འཁོར་ལོ་ཆོས་འབྱུང་དུར་ཁྲོད་གཞལ་ཡས་ཁང་དང་བཅས་པ་
བསམ་གསུང་། ཡང་ན་སྟོང་བའི་ངང་ལས་ཆོ་ག་གསུམ་གྱིས་ཀུ་རུ་ཀུ་ལླེ་བསྐྱེད།
སྐུ་གསུང་ཐུགས་ བྱིན་གྱིས་བརླབ། ཡེ་ཤེས་སྤྱན་དྲངས། དབང་བསྐུར་སྣང་བ་
མཐའ་ཡས་ཀྱིས་དབུ་ལ་མཚན་མཆོད་པ་ལ་སོགས་པ་བྱའོ། །
དེ་ནས་སྙིང་གར་ཟླ་བ་དམར་པོ་ལ་ཧྲི་དམར་པོ་བསམ། ཡང་ན་སྙིང་གར་
པད་མ་དང་ཟླ་བའི་སྟེང་དུ་ཡེ་ཤེས་སེམས་པ་ཚོན་གང་བའི་ཐུགས་ཀར་པད་མ་
དང་ཟླ་བའི་སྟེང་དུ་ཨུཏྤལ་ཧྲིས་མཚན་པ་བསམ་གསུངས་སོ། །དྲི་ལ་སྔགས་ཀྱི་
བསྐོར་བ་ལ་ཤེས་པ་གཏད་ལ་བསྒོམ། དེས་སྐྱོ་ན་སྔགས་འཁོར་བ་ལ་ཤེས་པ་
གཏད་ལ་བཟླས་པ་བྱ། ཕན་ཡོན་ནི་གཞུང་ནས་གོ་སླའོ། །ཡང་ན་ཞལ་གཅིག་
ཕྱག་གཉིས་པོར་ཡང་གསུངས་ཏེ། རྡོ་རྗེ་གུར་གྱི་ལེའུ་ལྔ་བོ་ནས་གསུངས་སོ། །
ཕྱུགས་ནི་བླུའོ། །སྔགས་པ་ནི་མན་དྲི་ཞེས་པ་བློན་པོ་ལ་བྱའོ། །རྡོ་ རྗེ་ སྙིང་པོ་
མངོན་པར་བྱང་ཆུབ་པ་ནི་རྡོ་རྗེ་སྙིང་པོའི་ཐེ་ཚོམ་གཅོད་པའི་ཕྱིར་རོ། །བརྟག་པ་
ནི་ཆོ་ག་ཞིབ་མོ་སྟོན་པས་སོ། །ལེའུ་བཅུ་གཅིག་པར་བཤད་པ་སྟེ་བརྟག་པ་དང་
པོ་རྫོགས་སོ།།
244-141



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
༈ བརྟག་པ་གཉིས་པ་ནི་སྒྱུ་མའི་བརྟག་པ་ཞེས་བྱ་སྟེ། སྒྱུ་མ་ནི་བུད་མེད་
ལ་བྱ་ལ་བུད་མེད་ཀྱིས་ཟབ་མོའི་དོན་མཚོན་པས་འདི་ནས་ཀྱང་གཙོ་ཆེར་ཟབ་
མོའི་དོན་སྟོན་ནོ། །ཡང་ན་སྒྱུ་མ་ནི་བདག་མེད་མ་ལ་བྱ་སྟེ་འདིར་གཙོ་ཆེར་ཞུ་བ་
པོ་ལྷ་མོ་ཡིན་པས་ན་འདི་ཟབ་པའི་དོན་ནོ། །ཕྱིར་བརྟག་པ་ཕྱི་མ་འདིས་བརྟག་པ་
དང་པོ་ཉིད་མ་ཚང་བ་ཁ་སྐོང་བའམ་དཀའ་བ་གཅོད་པའི་སྒོ་ནས་གཏན་ལ་
འབེབས་པ་ལས་ལེའུ་འདིས་རྡོ་རྗེ་སློབ་དཔོན་གྱི་མཚན་ཉིད་གཏན་ལ་འབེབས་
པ་ཡིན་ལ། དེ་ལས་ཀྱང་སློབ་དཔོན་གྱི་མཚན་ཉིད་དུ་དེ་ཁོ་ན་ཉིད་བཅུ་ཤེས་
དགོས་པས་རབ་གནས་དང་སྦྱིན་བསྲེག་སྟོན་ནོ།
རྡོ་རྗེ་སྙིང་པོས་ལ་གསོལ་བ་ཞེས་པ་ལ་སོགས་པས་རབ་གནས་ཀྱི་དོན་
དྲིས་པ་སྟེ། བཅོམ་ལྡན་ནི་སྟོན་པ་ལ་བོས་པའོ། །རྡོ་རྗེ་སྙིང་པོ་བདག་ནི་ཞུ་བ་པོ་
བདག་ལ་ཞེས་པའོ། །དལ་བསྡུས་པ་ན་རྟེན་འབྲེལ་ལན་བདུན་བཟླས་ནས་རབ་
ཏུ་གནས་པ་བསམ་གཏང་བས་ཆོག་སྟེ། ཆོ་ག་འབྲིང་དང་
། སངས་རྒྱས་ཐམས་
ཅད་གཅིག་བསྡུས་ནི་སྐུ་གསུང་ཐུགས་ཀྱི་རྟེན་གང་ཡང་རུང་བ་དུས་གསུམ་གྱི་
སངས་རྒྱས་ཐམས་ཅད་སྤྱན་དྲངས་ནས་ཐ་མི་དད་པར་བཞུགས་པའོ། །དེ་ཉིད་
རྟེན་ལྷག་པར་གནས་པའམ་ཕུལ་དུ་བྱུང་བའམ་ཁྱད་པར་དུ་གྱུར་པས་རབ་གནས་
ཞེས་ བྱའོ། མཚན་ཉིད་ནི་རབ་ཏུ་ གནས་ པའི་འོ། །བཟང་ པོ་ནི་དགེ་ བས་ སོ།
རིམ་པ་ནི་ཆོ་གའི་རིམ་པ་སྟེ་ཆོ་ག་བསྡུས་པ་འབྲིང་དང་། རྒྱས་པའི་རིམ་པ
ད་པ་སྟེ་དེ་
བཤད་དུ་གསོལ་ཞེས་པའོ། །
དེ་ལ་བསྡུས་པ་ནི་རྟེན་འབྲེལ་ལན་བདུན་བཟླས་ནས་རབ་ཏུ་གནས་པའི་
བསམ་པས་གཏོང་བས་ཆོག་ཏེ། ཆོ་ག་འབྲིང་དང་གཉིས་ཀ་ནུས་པ་སྐྱེས་པའི་
244 -142



བདག་ཉིད་
ཀྱེ་རྡོར་རྒྱུད་བཤད།
དབང་དུ་བྱས་པའོ། །རབ་ཏུ་གནས་པའི་ཆོ་ག་རྒྱས་པ་ནི་ནུས་པ་མ་སྐྱེས་ན་སྔོན་
དུ་བསྙེན་པ་དང་
། ས་ཆོག་དང་། སྟ་གོན་དགོས་པས་སྦྱིན་སྲེག་སྟ་གོན་ཡན་ཆད་
དཀྱིལ་འཁོར་ཆོ་ག་དང་མཐུན་པར་བྱེད་པས། བཅོམ་ལྡན་འདས་ཀྱི་བཀའ་སྩལ་
པ། ཅི་གསུང་སྦྱིན་སྲེག་བྱས་ནས་ནི་ཞེས་པ་ཐ་མ་སྦྱིན་སྲེག་བྱ་བ་སྟེ་བྱ་ཐབས་
མན་ ངག་ གིས་གོ་བར་བྱ་བའོ། །དཀྱིལ་འཁོར་དམ་ པ་བཞེངས་ཞེས་ པ་ སྐུ་
གཟུགས་སྟ་གོན་ལ་དཀྱིལ་འཁོར་བཞེངས་དགོས་པས་དཀྱིལ་འཁོར་ཐིག་བྲི་བ་
དང་ཚོན་བྲི་བ་དང་གནས་བརྒྱན་པའི་སྒོ་ནས་དམ་ཚིག་གི་ལྷར་བསྒྲུབ་པ་དང་
།
ཡེ་ ཤེས་ ཀྱི་ལྷར་ བསྒྲུབ་ པ་ དང་། ལྷག་ པའི་ལྷར་བསྒྲུབ་པ་དང་།
དབང་དང་དམ་ཚིག་དང་ལྡན་པར་བསྒྲུབ་པ་ཡན་ཆད་དཀྱིལ་འཁོར་ཆོ་ག་དང་
མཐུན་པར་བྱས་ལ་རབ་གནས་ཀྱི་བུམ་པ་སྟ་གོན་བྱའོ། །
ལྷ་སྟ་གོན་ནི་མཎྜལ་དྲི་ཞིམ་པ་དང་བ་ཡི་ལྔས་བྱུགས་མེ་ཏོག་ཚོམ་བུ་
བཀོད་ལ་དེར་རྟེན་བཞག་ལ་བྱའོ། །དེ་ལ་དྲུག་སྟེ་དང་པོ་ནི་ས་གཞི་སྦྱང་བ་དང་
།
དམ་ཚིག་གི་ལྷར་བསྐྱེད་པ་དང་
། ཡེ་ཤེས་དགུག་པ་དང་། མཆོད་བསྟོད་བྱས་
ནས་སྙན་གསན་དབབ་པ་དང་། བུམ་ཆུས་སྐུ་ཁྲུས་གསོལ་བ་དང་
། མཆོད་བསྟོད་
སྒོ་ནས་ཡེ་ཤེས་གཤེགས་པའོ། །དེ་ནས་སྔ་བར་ཞེས་པ་ལ་སོགས་པས་རབ་
རབ་ཏུ་
གནས་པའི་རྟེན་སྟ་གོན་བྱ་བ་བསྟན་ཏེ། སྔ་བར་ཞེས་པ་སྲོད་ཐུན་ལའོ། །སྐུ་
གཟུགས་སྦྱང་ཞེས་པ་སྐུ་གཟུགས་སྟ་གོན་ལ་བྱེ་བྲག་ཏུ་སྐུ་གཟུགས་སྦྱང་དགོས་
པས་ རང་ལྷའི་རྣལ་འབྱོར་བརྟན་པས་ཆུ་དང་ཉུངས་ཀར་དང་དུར་བས་བྱུར་
བསལ་བའམ་རྟེན་སྦྱང་བའམ་ཤིས་པའི་ཆོ་ག་བྱའོ། །སྟ་གོན་ལ་སོགས་བྱས་ཞེས་
པ་ནི་བཀྲུ་བར་རུང་བ་རྣམས་དངོས་སུ། བཀྲུར་མི་རུང་བ་རྣམས་མེ་ལོང་བསྟན་
244 +-143



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལ་ཁྲུས་པའི་སྟེགས་བུ་ལ་བཞག་ཏེ། དང་པོ་འདག་ཆལ་ལྔས་བཀྲུ། དེ་ནས་བའི་
རྣམ་ལྔ་དང་དྲི་ཞིམ་པོ་སྐྱུ་རུ་ར་ལ་སོགས་པའི་ཆུས་དུར་བའི་ཆུན་པོས་བྱུག་ཅིང་
བཀྲུའོ། །དེ་ནས་འབྲུ་མར་དྲི་ཞིམ་པོས་བསྒོས་པ་བདུད་རྩི་ལྔ་དང་ལྡན་པས་བྱུག །
རས་འཇམ་པོ་ལ་སོགས་པས་ཕྱིའོ། །
གཉིས་པ་ནི་དེ་ནས་ལྷོ་ཕྱོགས་ཁྲུས་སའི་སྟེགས་བུའི་སྟེང་དུ་རྟེན་བཞག་
ལ་ལྷར་བསྐྱེད་དེ། དེ་ཡང་མཆོད་རྟེན་ཐམས་ཅད་ས་བོན་ཕྱག་མཚན་སྤྲོ་བསྡུ་བ་
ལས་རྣམ་པར་སྣང་མཛད་དུ་བསྐྱེད། ལྷ་ཁང་ཕྱི་གཞལ་ཡས་ཁང་ལ་ནང་རང་རང་
གི་ལྷ། ཐུགས་རྟགས་ཕྱག་མཚན་ཐམས་ཅད་མི་བསྐྱོད་པ། སྐུ་གཟུགས་ཐམས་
ཅད་རང་རང་ཇི་ལྟར་ཡིན་པར། པོ་ཏི་མདོ་སྡེ་དང་རྒྱུད་སྡེ་ཐམས་ཅད་རྡོ་རྗེ་ཆོས།
ཤེས་རབ་ཕ་རོལ་ཕྱིན་པའི་གླེགས་བམ་ཡུམ་ཤེས་རབ་ཀྱི་ཕ་རོལ་ཏུ་ཕྱིན་མར་
བསྐྱེད་དོ། །ཡང་ན་ཐམས་ཅད་ཧེ་བཛྲ་ ལྷ་དགུར་བསྐྱེད་དོ། །སྐུ་གསུང་ཐུགས་
བྱིན་གྱིས་བརླབ་པ་ལ་སོགས་པ་ཅི་རིགས་པར་བྱས་ལ། གསུམ་པ་ནི་ཡེ་ཤེས་
སེམས་པ་རང་གི་ཐུགས་ཀའི་ས་བོན་གྱི་འོད་ཟེར་གྱིས་སྤྱན་དྲངས་ལ་རྟེན་དེ་ལ་
ཡི་གེ་བཞིས་གཞུག །སྐྱེ་མཆེད་དང་སྐུ་གསུང་ཐུགས་བྱིན་གྱིས་བརླབ། དབང་
བསྐུར་བྱའོ། །དེའི་དུས་སུ་རིག་པའི་དབང་ལྔ་བརྟུལ་ཞུགས་དང་དྲུག་བསྐུར་ཞེས་
ཀྱང་བླ་མ་ལ་ལ་གསུམ་སྟེ་སློབ་དཔོན་པ་མི་བཞེད་དོ། །
དེ་ནས་བཞི་པའི་པུས་མོ་ས་ལ་བཙུགས་རྡོ་རྗེ་དྲིལ་བུ་ལག་པ་གཡོན་དུ་
བཟུང་། སྤོས་སྣོད་གཡས་སུ་ཐོགས་ལ་བཅོམ་ལྡན་རྡོ་རྗེ་ཆེ་གེ་མོ་ཞེས་པ་ལ་
སོགས་པ་ལན་གསུམ་བརྗོད་དེ་སྙན་གསན་དབབ། ལྔ་པ་ནི་བཀྲ་ཤིས་ཚིགས་
བཅད་བརྗོད་ཅིང་བུམ་ཆུས་དཀྲུའོ། །དྲུག་པ་ནི་མཆོད་པ་དང་བསྟོད་པ་བྱ། མ་
244 144



ཀྱེ་རྡོར་རྒྱུད་བཤད།
དག་པ་བཟོད་པར་གསོལ་ཡེ་ཤེས་སེམས་དཔའ་ནང་པར་བྱོན་པར་འདོད་པའི་
བློས་མཆོད་པ་ཕུལ་གཤེགས། དམ་ཚིག་རས་ སྤྱན་མ་ཕྱེ་བའི་རྟགས་སེར་པོས་བཀབ་
ལ་ཞལ་ཕྱིར་མཆོད་གནས་སུ་མ་གྱུར་བའི་རྟགས་བསྟན་ལ་གཞག་སྐུ་གཟུགས་སྟ་གོན་ནོ། །
དེ་ནས་སློབ་མ་ཡོད་ན་དབང་བསྐུར་ལ་ནང་པར་གྱི་དུས་སུ་རབ་གནས་
དངོས་བྱ་སྟེ། ནམ་མཁར་བཞུགས་པའི་སངས་རྒྱས་ཀུན། །སྐུ་གཟུགས་སྙིང་ཁར་
རབ་ཏུ་གཞུག་ཅེས་པས་སྟོན་ནོ། །དེ་ནི་སྦྱང་བ་ནས་དབང་བསྐུར་བའི་བར་དུ་སྔ་
མ་ལྟར་བྱ། སྔར་གྱི་ནམ་མཁའ་ལ་བཏེག་པའི་ལྷ་མདུན་དུ་སྤྱན་དྲངས་ལ་མཆོད་
བསྟོད་ཕུལ་ལ་གསོལ་བ་གདབ་སྟེ་སང་ནི་རབ་གནས་བགྱིད་པར་འཚལ་ཞེས་
པའི་ཚིག་སྤངས་ལ་ད་ལྟར་རབ་གནས་བགྱིད་པར་འཚལ་ཞེས་སྦྱར་རོ། །དེ་ནས་
ཡེ་ཤེས་ཀྱི་ལྷ་དེ་སྐུ་གཟུགས་ལ་གཞུག་ཏེ་པུ་ཏྲ་ཏི་་བཛྲ་ཡེ་སྭཱ་ཧཱ་ཞེས་པས་དམ་
ཚིག་གི་ཐུགས་ཀར་བསྟིམ། དེ་ནས་མཁས་རམས་པ་གཞན་དག་རིག་པའི་དབང་
ལྔ་རྡོ་རྗེ་སློབ་དཔོན་གྱི་དང་བཅས་པ་དབང་བསྐུར་གསུངས་ཏེ། མི་འཐད་དོ། །
ཅིས་ཞེ་ན་རང་ཉིད་དེ་དག་གི་སློབ་དཔོན་དུ་སོང་བས་ཕྱག་བྱ་བའི་རྟེན་དུ་མི་
འཐད་པའི་ཕྱིར་གསུངས་སོ། །འོ་ན་ཇི་ལྟར་བྱ་ཞེ་ན་སྔར་གྱི་བུམ་པ་བྱིན་གྱིས་
བརླབས་པ་རྣམས་ཀྱིས་བཀྲ་ཤིས་བརྗོད་ཅིང་ཁྲུས་ཙམ་བྱའོ། །བཛྲ་བ་པ་སེས་
རས་ སམ་ དར་ གྱི་ནམ་བཟའ་ དབུལ། སྤྱན་ དབྱེ། མེ་ ཏོག་ གི་ ཕྲེང་ བ་ དབུལ།
དཀའ་ཐུབ་ཀྱི་ཆ་བྱད་ཅན་ལ་དབུ་སྐྲ་དང་། ཁ་སྤུ་བཞར། འཁོར་ལོའི་སྒྱུར་བའི་
ཆ་བྱད་ཅན་ལ་དབུ་སྐྲ་ཤད། ཤངས་བསལ། སྙན་པགས་བསལ་ལོ། །དེ་ནས་
མངའ་དབུལ་བ་ལ་སོགས་པ་གཞན་ནས་གསུངས་པ་ལྟར་བྱའོ། །བརྟན་པར་
བཞུགས་སུ་གསོལ་ཏེ་བརྟན་པར་བཞུགས་པའི་བསམ་པས་གནས་གསུམ་དུ་རྡོ་
244 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རྗེས་ བསྐོར་ ཞིང་ ཡི་གེ་འབྲུ་ གསུམ་ བརྗོད། རབ་ ཏུ་ གནས་ པའི་བསམ་ པས་
སྔགས་བཟླས། ཡི་གེ་བརྒྱ་པས་བརྒྱན་པར་བྱ། འཇུག་གི་ཆོ་ག་ནི་བཟོད་པར་
གསོལ་སྨོན་ལམ་གདབ་བོ། །
དེ་ནས་མཆོད་རྟེན་དང་གླེགས་བམ་ལ་སོགས་པ་གང་ཡིན་པ་སྔར་དགྱེས་
པའི་རྡོ་རྗེར་བསྐྱེད་ན་དེ་ཉིད་ཀྱིས་བཞུགས་པའམ། དེ་ཉིད་སྐུ་གསུང་ཐུགས་ཀྱི་
ལྷ་གང་ཡིན་པས་བཞུགས་པར་བསམ་མོ། །དེ་ནས་སློབ་མ་རྣམས་རྩ་བའི་དཀྱིལ་
འཁོར་དུ་བཅུག་ལ་ཅི་བདེ་བར་མཆོད་པ་གྱིས་ཤིག་ཅེས་བསྒོ་ལ་གཏོར་མ་དབུལ།
སྦྱིན་སྲེག་བྱ། རྡུལ་ཚོན་གྱི་ཡེ་ཤེས་སེམས་པ་ལ་མཆོད་པ་དང་བསྟོད་པ་བྱས་ལ་
གཤེགས་ སུ་ གསོལ། དམ་ཚིག་བསྡུ། སྨན་མ་ ཕྱག །ཚོགས་ ཀྱི་མཆོད་པ་དང༌།
དགེ་འདུན་གྱི་སྟོན་མོ་ལ་སོགས་པ་བྱའོ། རྡོ་རྗེ་སློབ་དཔོན་ནུས་པ་དང་ལྡན་པས་
ཆོ་ག་འབྲིང་ཉིན་གཅིག་གིས་རྫོགས་པར་བྱེད་ན། རང་བསྐྱེད་པའི་རིམ་པ་ལ་
གནས་པས་རང་གི་ལྷའི་སྔགས་བརྒྱའམ་སྟོང་དུ་བཟླས་བརྗོད་བྱས་ལ། རྟེན་སྦྱང་
བ་ དང༌ བ རྟེན་ པའི་ ཡེ་ ཤེས་ སེམས་ དཔའ་ སྤྱན་དྲངས་ཏེ་ གཞུག །སྤྱན་དབྱེ།
བརྟན་པར་བྱ། ཡིད་ཀྱིས་མཆོད་ལ་བཟླས་བརྗོད་ཅི་རིགས་པར་བྱའོ། །
རྡོ་རྗེ་སློབ་དཔོན་གྱི་མཚན་ཉིད་དངོས་སུ་བཤད་པ་ནི་རང་འདོད་ཅེས་པ་
ལ་སོགས་པ་སྟེ། རང་འདོད་ལྷ་མཉམ་ནི་རང་འདོད་པའི་ལྷ་ལ་རྟག་ཏུ་མཉམ་
པར་འཇོག་ནུས་པའོ། །རབ་མཐོང་སྔགས་ཀྱི་ཕ་རོལ་སོང་ནི་སྔགས་ཀྱི་དེ་ཁོ་ན་
ཉམས་སུ་མྱོང་བའོ། །འདིས་མཚོན་ནས་ རང་བཞིན་གྱི་ཡོན་ཏན་དང་། སྦྱངས་
པའི་ཡོན་ཏན་ཐམས་ཅད་གོ་བར་བྱའོ། །ཨོཾ་བཛྲ་པུ་ཤེ་ཞེས་པ་ལ་སོགས་པ་ནི་
སྔར་བསྟན་པའི་རབ་ཏུ་གནས་པའི་དུས་ཀྱི་མཆོད་པ་ཡང་ཡིན་ལ། ལས་དང་པོ་
244 -146



ཀྱེ་རྡོར་རྒྱུད་བཤད།
བའི་བྱ་བའང་ཟིན་དེ། ལས་དང་པོ་བས་ནི་མཎྜལ་བྱ་མཆོད་པ་བཤམ། མཆོད་པ་
བྱིན་གྱིས་བརླབ་པ་ནི་བསངས་ཏེ་མཆོད་པའི་སྟེང་དུ་རྡོ་རྗེ་འཕྱར་ལ་ཧཱུྃ་ཧཱུྃ་ཧཱུྃ་ཞེས་
བརྗོད་པས་མཆོད་པ་ཐམས་ཅད་བདེ་སྟོང་ལས་བྱུང་པར་བྱིན་གྱིས་བརླབས་ལ་
མཆོད་ཡོན་སྔོན་དུ་འགྲོ་བས་དབུལ། གུར་ནས་གསུངས་པའི་ཚིག་ལན་གསུམ་
བརྗོད་ལ་བདུན་རྣམ་པར་དག་པ་བྱ། ཡི་གེ་བརྒྱ་པ་བཟླས། མཎྜལ་གྱི་རེ་ག་དབྱི།
སྨོན་ལམ་གདབ། ཡེ་ཤེས་གཤེགས་སུ་གསོལ་ལོ། །སྣ་ཚོགས་ཧཱུཾ་ནི་སྔ་མ་ལྟར་
མཆོད་པ་བྱིན་གྱི་བརླབ་པའོ། །མཆོད་པ་དབུལ་བའི་ཐབས་ནི་གོང་མའི་རྒྱུད་ཀྱི་
ཆོ་ག་རིམ་པ་ཞེས་པས་བྱ་བའི་རྒྱུད་ནས་གསུངས་པ་ལྟར། དང་པོ་མཆོད་པ་བྱེད་
པའི་ བརྡར་ མཆོད་ ཡོན་ དབུལ། དེ་ནས་ ཁྲུས་ཆབ། དེ་ནས་ གསང་ གཏོར། དེ་
ནས་མཆོད་པ་རིམ་གྱིས་དབུལ་ལོ། །
ཞི་བ་ཞེས་པ་ལ་སོགས་པས་སྦྱིན་བསྲེག་སྟོན་ཏེ། འདི་ནི་དབང་བསྐུར་
དང་ དབང་དང་འབྲེལ་ན་སྟ་གོན་དཀྱིལ་འཁོར་མ་བཞེངས་པ་ལ་བུ་རབ་ གནས་ གཉིས་ ཀ་ དང་
འབྲེལ་ཏེ་སྟ་གོན་ནུབ་མོ་བྱའོ། །དགོས་པ་བཞི། སློབ་མའམ་ཡོན་བདག་ཤིས་པ།
རབ་གནས་ཀྱི་ལྷ་མཉེས་པ། དཀྱིལ་འཁོར་གྱི་ལྷ་མཉེས་པ། འཕྲིན་ལས་བཞི་
བསྒྲུབ་པར་བྱ་བའི་དགོས་པ་ཡོད། མེ་ལ་བཞི། གཞལ་ཡས་ཁང་དུ་བསྐྱེད། མེ་
མེ་ལྷར་བསྐྱེད་ལ་དབང་བོར་བསམ། དེ་མེ་ལྷར་བསྐྱེད་ལ་ཕྱག་ཚང་བའི་ཚུལ་དུ་
བསམ། རང་ དུ་ བསམ་ པའོ། །འདི་ནི་ མེ་ གཞལ་ ཡས་ དུ་ བསམ་ པ་ ཡིན་
གསུངས་སོ། མངོན་པར་རྟོགས་པ་ནི་མན་ངག་བཞིན་དུ་བྱའོ། །ཐབ་ཀྱི་མཚན་
ཉིད་བཤད་པའི་དབྱིངས་གོ་སླའོ། །ལྷག་པ་ཅེས་པ་དབང་དུ་བྱས་ཡང་གྲུ་གསུམ་
དུ་བྱ་བའོ། །ཚད་ནི་ཁྲུ་གང་ཞེས་པ་ལ་སོགས་པ་སྟེ་སྟེང་ནི་རྒྱའོ། །འོག་ནི་ཟབ་
244 -147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བོ། ཁ་དོག་གོ་སླའོ། ཁ་རན་དང་ཁ་ཁྱེར་ཕྱིའི་མུ་ཁྱུད་ཀྱང་སྤྱི་དང་མཐུན་ལ་ཐབ་
ཁུང་གི་དབུས་སུ་ལྷའི་མཚན་མ་དགོད། ཁ་རན་ལ་པད་མའི་ཕྲེང་བ། ཁ་ཁྱེར་ལ་
རྡོ་རྗེའི་ར་བ། ཕྱིའི་མུ་ཁྱུད་ལ་མེ་འོད་བྲིའོ། །ཞི་བ་ཏིལ་ཞེས་པ་ལ་སོགས་པས་
ཁྱད་པར་གྱི་བསྲེག་རྫས་བསྟན་ཏོ། །མེ་དགུག་པ་ནི་མེ་ལྷ་སྤྱན་དྲངས་པའོ། །མ་
མ་ཞེས་པ་ལ་སོགས་པ་ནི་ས་ནི་སའི་ལྷ་མོ་ལ་ས་བསླང་བའི་ཚིག་ཏེ་ས་ཆོག་དང་
འབྲེལ་ལོ། །སྭཱ་ཧཱ་ཞེས་པ་ལ་སོགས་པས་མེ་ལྷ་གཤེགས་སུ་གསོལ་བའོ། །ལྷ་
བཤོས་ཀྱི་སྔགས་ཞེས་པ་འཇིག་རྟེན་ལས་འདས་པ་ལ་གཏོར་མ་དབུལ་
་བའི་
སྔགས་སོ། །རབ་ཏུ་གནས་པའི་ལེའུའི་བཤད་པའོ།། 11
ལེའུ་འདི་ནི་དངོས་གྲུབ་གཏན་ལ་འབེབས་པའི་ལེའུ་ཞེས་བྱ་སྟེ་རིགས་
དང་ལྡན་པའི་རྟེན་གྱི་གང་ཟག་གིས་དང་པོ་དཀོན་མཆོག་གསུམ་ལ་སྐྱབས་སུ་
སོང་། སྡོམ་པ་གང་ཡང་རུང་བ་དང་ལྡན་པས་ཐེག་པ་ཆེན་པོར་བྱང་ཆུབ་མཆོག་
ཏུ་སེམས་བསྐྱེད། བླ་མ་མཚན་ཉིད་དང་ལྡན་པ་ལ་དབང་བསྐུར་བ་ཚུལ་བཞིན་དུ་
ཐོབ་པས་ཐོས་བསམ་གྱིས་ལྟ་བ་ཕྱིན་ཅི་མ་ལོག་པ་གཏན་ལ་ཕབ་སྟེ་ལམ་བསྐྱེད་
རྫོགས་གཉིས་ཚོགས་པ་གཅིག་གི་ཚུལ་དུ་བསྒོམས་པས་གནས་སྐབས་ཀྱི་འབྲས་
བུ་རྟགས་ལྔ། ཡོན་ཏན་བརྒྱད། ཉམས་བཞི་ཤར་ནས་མཐར་ཐུག་པའི་འབྲས་བུ་
སྟོང་པ་ཆོས་ཀྱི་སྐུ། བདེ་བ་ལོངས་སྤྱོད་རྫོགས་པའི་སྐུ། གསལ་བ་སྤྲུལ་བའི་སྐུ།
དེ་དག་དབྱེར་མེད་པ་བདེ་བ་ཆེན་པོའི་སྐུ་ཡིན་ལ་བརྗོད་བྱ་དེ་ལྟ་བུ་སྟོན་པའི་
གཞུང་ཡིན་པའི་ཕྱིར་རོ། །དེ་ལ་འདི་ནས་སྔར་བསྟན་པའི་མངོན་པར་རྟོགས་པ་
མ་ནོར་བར་འཆད་པ་ལས་དྲི་བ་ནི་རྡོ་རྗེ་སྙིང་པོས་གསོལ་པ་ཞེས་པ་ལ་
པ་ལ་སོགས་པ་
སྟེ། ནམ་མཁའ་ལྟ་བུ་ཞེས་པ་ནི་སྤྲོས་པའི་མཐའ་ཐམས་ཅད་དང་བྲལ་བའི་སྐྱེ་
244 -148



ཀྱེ་རྡོར་རྒྱུད་བཤད།
མེད་སྟོང་བ་ཉིད་དེ་རྟོགས་ན་འབྲས་བུ་སངས་རྒྱས་ཐོབ་པའི་ཕྱིར་སྐྱེ་མེད་སྟོང་པ་
ཉིད་དེ་དཔེར་ནམ་མཁའ་དང་འདྲ་བས་ཆོས་ཀུན་ནམ་མཁའ་ལྟ་བུ་ཞེས་སྦྱར་རོ། །
རྒྱ་མཚོའི་ལྷུ་བ་ཞེས་པ་ནི་སྐྱེ་མེད་དེ་རྒྱ་མཚོ་ཡང་འདྲ་སྟེ་དེའི་སྟེང་ན་ལྦུ་བ་འཕྱོ་བ་
ནི་གཏིང་མི་བརྟན་པས་ལྷན་ཅིག་མི་གནས་ལ་རང་འདོད་ལྷའི་གཟུགས་ཞེས་པ་
ཧེ་རུ་ཀ་ལྷ་དགུའམ་བདག་མེད་མ་ལྷ་མོ་བཅོ་ལྔའི་བསྐྱེད་པའི་རིམ་པ་བསྒོམ་པ་
ནི་རང་རང་གི་རྣམ་པར་རྟོག་པས་ཇི་ལྟར་བསམས་པ་བཞིན་དུ་གང་ལྟར་ཡང་
བསྒྱུར་དུ་བཏུབ་པས་རྒྱ་མཚོའི་སྟེང་ན་ལྦུ་བ་འཕྱོ་བ་དང་འདྲའོ། །སེམས་ཅན་ཇི་
ལྟར་འགྲུབ་པར་འགྱུར་ཞེས་ པ་ཐབས་དེས་སེམས་ཅན་རྣམས་འཁོར་བ་ལས་
སྒྲོལ་ཞིང་ཕྱག་རྒྱ་ཆེན་པོའི་དངོས་གྲུབ་ཐོབ་པའི་རྒྱུར་ཇི་ལྟར་འགྱུར་ཞེས་ཞུས་
པའོ། །
ལན་ནི་བཅོམ་ལྡན་འདས་ཀྱི་བཀའ་སྩལ་པ་ཞེས་པ་ལ་སོགས་པ་སྟོན་ཏེ།
ཁྱོད་ཕྱག་རྒྱ་ཆེན་པོའི་དངོས་གྲུབ་དོན་དུ་གཉེར་ན་བསྐྱེད་རིམ་གཉིས་གང་ཡང་
རུང་བ་ལས་གཞན་དུ་མ་གནས་ཤིག་ཅེས་ལན་བཏབ་པ་སྟེ། བདག་མེད་རྣལ་
འབྱོར་ཞེས་པ་སྟོང་པ་ཤེས་རབ་ཀྱི་ངོ་བོ་བདག་མེད་མའི་རྣལ་འབྱོར་རམ། ཡང་
ན་ཧེ་རུ་དཔལ་ཞེས་པ་ཧེ་རུ་ཀ་ནི་རྣམ་པར་ཐར་པའི་སྒོ་གསུམ་གྱི་ངོ་བོའོ། །
དཔལ་ནི་བསོད་ནམས་དང་ཡེ་ཤེས་ཀྱི་ཚོགས་དང་ལྡན་པའོ། །བརྩོན་ནི་ཏིང་ངེ་
འཛིན་དེ་གཉིས་གང་ཡང་རུང་བ་ལ་གནས་པར་བྱ་བའོ། །གཞན་པ་ནི་ལྷའི་རྣལ་
འབྱོར་མི་བསྒོམ་པའི་ཐ་མལ་བའི་སེམས་རྣམ་པར་གཡེང་བ་དང་བཅས་པའོ། །
དངོས་གྲུབ་ནི་ཕྱག་རྒྱ་ཆེན་པོའི་དངོས་གྲུབ་བོ། །དེ་ལྟར་གོམས་པར་བྱེད་པ་ལ་
གནས་བསྔགས་པ་བཙལ་དགོས་པས་གནས་བསྟན་པ་ནི་དང་པོ་ཞེས་པ་ལ་
244 -149



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སོགས་པ་སྟེ། གང་དུ་བསྔགས་ནི་ཤེས་པ་རྩེ་གཅིག་ཏུ་འགྲུབ་པའི་གནས་ཏེ་དེ་
ཤིས་པའོ། །རང་གི་ཁྱིམ་ཞེས་པ་ནི་ལས་དང་པོ་པའི་གནས་ཏེ་མཚན་མོ་རང་གི་
ཁྱིམ་དུ་ཤེས་པའོ། །དེ་ཅིའི་ཕྱིར་ཞེ་ན། སེམས་བདེ་བ་དང་། བར་ཆད་མི་འབྱུང་
བའི་ཕྱིར་རོ། །ཉིན་པར་ནི་དུར་ཁྲོད་ལ་སོགས་པར་བསྒོམ་སྟེ་བརྩོན་འགྲུས་ཀྱི་
ཡན་ལག་ཏུ་འགྱུར་ཏེ་དེ་ནི་གནས་པའི་མི་མ་ཡིན་ལ་སོགས་པས་བར་ཆད་བྱས་
ཀྱིས་དོགས་པས་སོ། །གཞན་ཡང་དེ་ན་གནས་པའི་དཔའ་བོ་དང་རྣལ་འབྱོར་མ་
རྣམས་ཀྱིས་བྱིན་གྱིས་བརླབ་པར་འགྱུར་བའོ། །བསམ་པ་ཇི་ལྟ་བུས་བསྒོམ་ཞེ་ན།
བདག་ཉིད་འགྲུབ་པའི་སེམས་ཞེས་པ་བདག་ཉིད་ཕྱག་རྒྱ་ཆེན་པོ་གྲུབ་པའི་
སེམས་ཀྱིས་བསྒོམ་མོ། །
འོ་ན་བསམ་པ་དེ་ལྟ་བུས་གང་བསྒོམ་ཞེ་ན། རྣལ་འབྱོར་མ་ཞེས་པ་དོན་
ཆོས་ཐམས་ཅད་ཀྱི་དེ་ཁོ་ན་ཉིད་ཤེས་རབ་ཀྱི་ཕ་རོལ་ཏུ་ཕྱིན་པའི་ངོ་བོའོ། །
རྟགས་ནི་ལྷ་མོ་ཞལ་ཕྱག་གི་རྣམ་པར་སྣང་བའོ། ཧེ་རུ་ཀ་ཞེས་པ་དོན་རྣམ་པར་
ཐར་པའི་སྒོ་གསུམ་གྱི་ངོ་བོ་སྐུ་གསུམ་དབྱེར་མེད་པའོ། །རྟགས་ཞལ་ཕྱག་ནི་རྣམ་
པར་སྣང་བའོ། །དེ་ལ་འདིར་གཙོར་ཞལ་བརྒྱད་ཕྱག་བཅུ་དྲུག་པ་བཟུང་སྟེ། ཕྱག་
པ་ལ་སོགས་པ་ནི་རྣམ་པར་ཐར་པ་རེ་རེ་མཚན་པའམ་སྐུ་རེ་རེ་མཚོན་པ་སྟེ་
སྐུ་ཕྱག་དྲུག་པ་ཞེས་པ་ལ་སོགས་པ་གསུངས་པས་སོ། །འོ་ན་ རྗེས་ཐོབ་ལ་མི་
བསྒོམ་མམ་ཞེ་ན། རྐང་པ་འཁྲུ་ཞེས་པ་ལ་སོགས་པས་དེ་ཐམས་ཅད་དུ་མི་འབྲལ་
བར་བསྒོམ་པའོ། །རྐང་པ་འཁྲུ་བ་ལ་སོགས་པ་ནི་འཇིག་རྟེན་གྱི་ཡུལ་ཆོས་དང་
བསྟུན་པའི་སྤྱོད་པ་སྟེ་འདི་ཐམས་ཅད་དུ་བསྒོམ་ཞེས་པའི་དོན་ནོ། །གང་བསྒོམ་
ཞེ་ན། བཅོམ་ལྡན་འདས་མ་བསྟེན་ཞེས་པ་ལ་བཅོམ་ལྡན་འདས་ནི་སྤངས་པ་དང་
དྲུག་པ་ལ་
244 -150



ཀྱེ་རྡོར་རྒྱུད་བཤད།
ཡེ་ཤེས་ཕུན་སུམ་ཚོགས་པའོ། །མ་ཞེས་པ་སྤྲོས་པ་ཐམས་ཅད་བྲལ་བའི་སྟོང་པ་
ཉིད་དེ་ཉིད་ལས་ཡོན་ཏན་གྱི་ཆོས་ཐམས་ཅད་འབྱུང་བའི་ཕྱིར་རོ། །བསྟེན་ཞེས་
པ་སྟོང་
ང་པ་ཉིད་བརྟན་པ་དང་ལྡན་པས་བསྐྱེད་པའི་རིམ་པ་ལ་སྟོང་པ་ཉིད་ཀྱིས་
རྒྱས་བཏབ་ལ་བསྒོམ་ཞེས་པའོ། །
གང་གིས་བསྒོམ་ཞེ་ན་ཤེས་རབ་ཅེས་པ་ལ་སོགས་པ་སྟེ། ཤེས་རབ་ནི་
དངོས་པོའི་དེ་ཁོ་ན་ཉིད་སྤྲོས་པ་ཐམས་ཅད་དང་བྲལ་བའི་དོན་བསྟེན་པའམ།
སྔགས་ལས་སྐྱེས་མ་ལ་སོགས་པའི་ཕྱག་རྒྱ་བསྟེན་པའི་བརྟུལ་ཞུགས་ཅན་གྱིས་
བསྒོམ་པའོ། །བརྟུལ་ཞུགས་ཅན་ནི་བསྐྱེད་རིམ་བསྒོམ་པའོ། །རྣལ་འབྱོར་མ་ནི་
བདག་མེད་མའོ། །གཞན་གྱི་ཚུལ་ནི་བསྐྱེད་རྫོགས་བསྒོམ་པ་ལས་གཞན་ཐ་མལ་
པའི་སེམས་ཀྱིས་མི་གནས་པའོ། །གཞན་གང་ཞེ་ན། གདུག་པ་ནི་ཞེ་སྡང་ངོ༌། །
མ་རིག་པ་ནི་མ་རྟོགས་པས་སོ། །དངོས་གྲུབ་འདོད་པ་ནི་ཕྱག་རྒྱ་ཆེན་པོའོ། །
མཁས་ པ་ ནི་ ལམ་ལ་མཁས་པས་སོ། །དེ་ལྟར་གོམས་པར་བྱས་ པས་ གནས་
སྐབས་ཀྱི་རྟགས་ལྔ་ཡོན་ཏན་བརྒྱད་ཉམས་བཞི་འཆར་ལ་དེ་ནས་བསམ་གཏན་
ཉོན་མོངས་འཇིགས་བྱེད་པ་ཞེས་པ་དེ་ལ་བསླབ་པ་སྟེ། བསམ་གཏན་ནི་བསྐྱེད་
རྫོགས་ ཚོགས་ པ་ གཅིག་ ཏུ་ བསྒོམ་ པའོ། །ཉོན་ མོངས་ འཇིགས་ བྱེད་ ནི་ དེ་
བསྒོམས་པས་དེའི་མཐུས་སྒྲིབ་པ་སྤོང་བའི་ཕྱིར་རོ། །དེ་ལ་བསླབ་པ་ནི་གསང་
བའི་སྤྱོད་པའི་ཉེར་བསྡོགས་ཏེ་སྤྱིར་བསྐྱེད་རྫོགསས་ལམ་དུ་བྱས་པའི་ཐབས་ལ་
ལུགས་གསུམ་ལས་ཚོགས་པ་གཅིག་ཏུ་བསྒོམ་པའི་དབང་དུ་བྱས་པ་སྟེ། སྣང་བ་
ལྷའི་འཁོར་ལོ་སྒྱུ་མའམ་འཇའ་ཚོན་ལྟར་སྣང་ལ་རང་བཞིན་མེད་པའི་ཟིན་ལ་
ཉམས་ལྷན་ཅིག་སྐྱེས་པ་གཉིས་མེད་ཀྱི་ཡེ་ཤེས་རྒྱུད་ལ་འཆར་བའི་སྒོ་སྟེ་དེ་ནི་ཡེ་
244 - 151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཤེས་ཀྱི་ལུས་ཡིན་ལ། དེ་ལྟར་རྟོགས་ཤིང་གསལ་བའི་ཚེ་རང་གི་ལྷག་པའི་ལྷ་ཧེ་
བཛྲའམ་བདག་མེད་མའི་སྐུ་ཆུང་ལ་ཡན་ལག་ རྫོགས་ པ་ རང་གི་སྙིམ་པའམ་
མདུན་དུ་གསལ་བར་མིག་གིས་མཐོང་བར་བསྒོམ་མོ། །དེ་དངོས་སུ་མཐོང་ན་དེ་
ལ་བྱིན་གྱིས་རློབས་ཤིག་པར་གསོལ་གདབ། དེ་ནས་དེ་སྤྱི་བོར་བཞག་པས་ཞུ་
ནས་གཉིས་མེད་ཡེ་ཤེས་ཀྱི་ཉམས་སྐྱེའོ། །དེ་ལྟར་ཐུན་བཞི་ལ་སོགས་པས་ཟླ་བ་
ཆེད་གསང་བའི་སྤྱོད་པ་བྱས་པས་མཁའ་འགྲོ་མ་རྣམས་ཀྱིས་བརྟུལ་ཞུགས་ཀྱི་
སྤྱོད་པའི་གྲོགས་ཕྱག་རྒྱ་མ་ལུང་སྟོན་པར་འགྱུར་བའི་དགོས་པ་ཡོད་དོ། །འོ་ན་
གསང་བའི་སྤྱོད་པ་ཇི་ལྟར་བྱ་ཞེ་ན། བསམ་པ་ནི་ཐ་མལ་བའི་བསམ་པ་སྟེ་དེ་
སྤངས་ལ་བྱའོ། །ལྷའི་གཟུགས་ནི་གཉིས་མེད་ཡེ་ཤེས་ཀྱི་སྣང་བ་ལས་བྱུང་བའི་
ཧེ་བཛྲའམ་བདག་མེད་མའི་རྣལ་འབྱོར་གྱིས་བྱའོ། །ཉི་མ་གཅིག་ཏུ་མ་ཆད་ནི་
ཐུན་བར་མེད་པར་བྱའོ། །བརྟག་པར་གྱིས་ཞེས་པ་གདམས་པའོ། །
དེའི་ཕན་ཡོན་བསྟན་པ་ རང་ གཞན་ཞེས་པ་ལ་སོགས་པ་སྟེ། སྟོང་པ་
བསྒོམས་པས་རང་དོན་ལྷ་བསྒོམས་པས་གཞན་དོན་འགྲུབ་བོ། །ཐབས་གཞན་ནི་
དེ་ལས་ལྷག་པའི་ཐབས་སོ། །དེ་ལས་རྟགས་ཅི་བྱུང་ཞེ་ན། རིག་མ་ཞེས་པ་ལ་
སོགས་པ་སྟེ། རིག་མ་ནི་སྟོང་ཉིད་དེ་ལྷན་ཅིག་ཅེས་པ་དེ་རྟོགས་པའི་ཚུལ་གྱིས་
གོམས་པས་འབྲས་བུ་ཡིད་ཆེས་པའི་རྟགས་འབྱུང་བའོ། །དེའི་ཕྱིར་འབྲས་བུ་
ཞེས་སྨོས་སོ། །ཕན་ཡོན་བསྟན་པ་འཇིགས་སྨྱོ་ཞེས་པ་ལ་སོགས་པ་སྟེ་དེ་དག་ ནི་
གནོད་པ་ཞི་བས་བསྒྲུབ་པ་པོ་ཉིད་ཉོན་མི་མོངས་ཞེས་བྱའོ། །གདམས་པ་ནི་དེ་
ལྟར་གོམས་པ་ལས་ཕན་པའི་འབྲས་བུ་འབྱུང་ལ་མ་གོམས་པ་ལས་གནོད་པའི་
འབྲས་བུ་འབྱུང་བར་ཤེས་བཞིན་དུ་རྣལ་འབྱོར་བ་རྣམས་ངུ་འབོད་གནས་ཞེས་པ་
244152



ཀྱེ་རྡོར་རྒྱུད་བཤད།
ཐ་མལ་པར་གནས་པར་མི་རིགས་ཞེས་བཟློག་པའི་སྒོ་ནས་དོན་འཕེན་པའམ་
ཡང་ན་ཅ་ཅོས་གནས་ཏེ་ག་ཞས་གནས་པར་བྱ་ཞེས་གདམས་པའོ། །མཚམས་
མེད་ཅེས་པ་ལ་སོགས་པས་དེ་ལྟ་བུ་རྟོགས་ན་འདི་ལྟ་བུའི་སྡིག་ཅན་གྱིས་ཀྱང་
བསྒྲུབ་ཅེས་རྒྱུད་ཀྱི་ཆེ་བ་བསྟན་པའོ། །སྐྱེ་བ་དམན་པ་ནི་རིགས་ངན་པའོ། །
རྨོངས་པ་ནི་གཤན་པའི་རིགས་སོ། །མ་རུང་ལས་བྱེད་པ་ནི་ཉ་པ་ལ་སོགས་པའོ། །
གཟུགས་ངན་པ་ནི་མི་སྡུག་པའོ། །ཡན་ལག་མ་ཚང་བ་ནི་ཞར་བ་དང་འཐེང་བ་ལ་
སོགས་པའོ། །དགེ་བཅུ་ཞེས་པ་ལ་སོགས་པས་དེ་ལྟ་བུས་ཀྱང་འགྲུབ་ན་འདི་
དག་གིས་འགྲུབ་པ་ལྟ་ཅི་སྨོས་ཞེས་པ་དོར་བ་སྟེ་བསྒྲུབ་པ་པོ་རྟེན་གྱི་གང་ཟག་གི་
མཚན་ཉིད་བསྟན་པའོ། །མཉམ་པར་བཞག་པས་དངོས་གྲུབ་ཐོབ་ཅེས་པ་རྟེན་གྱི་
གང་ཟག་དེ་ལྟ་བུས་བསྐྱེད་རྫོགས་ལ་མཉམ་པར་བཞག་ན་ཕྱག་རྒྱ་ཆེན་པོའི་
དངོས་གྲུབ་ཐོབ་པའོ། །
འོ་ན་གསང་བའི་སྤྱོད་པའི་དུས་ཟླ་བ་ཕྱེད་ཁོ་ནའམ་ཞེ་ན། ཟླ་བ་གཅིག་
ཅེས་པ་ཟླ་བ་གཅིག་ཏུ་གསང་སྟེ་ནང་དུ་ཉམས་མྱོང་ཁྱད་པར་ཅན་སྐྱེས་པ་དེས་
གཞན་གྱིས་མ་ཚོར་བར་རང་ཅི་བདེ་བའི་སྤྱོད་པ་བྱ་བའོ། །འོ་ན་ཟླ་བ་གཅིག་
གིས་ཆོག་གམ་ཞེ་ན། ཇི་སྲིད་ཕྱག་རྒྱ་མ་རྙེད་པར་ཞེས་པ་གྲོགས་ཕྱག་རྒྱ་མ་རྙེད་
བར་དུ་བྱའོ། །ཕྱག་རྒྱ་དེ་ཇི་ལྟར་རྙེད་ཅེ་ན། སྣང་བ་རྙེད་ཅེས་པ་མཁའ་འགྲོ་མས་
ལུང་བསྟན་པ་རྙེད་རྙེད་དུ་བྱའོ། །ཇི་ལྟར་ལུང་སྟོན་ཞེ་ན། ཕྱག་རྒྱ་ཞེས་པ་ལ་
སོགས་པའོ། །སེམས་ཅན་དོན་གྱིས་ཞེས་པ་སྤྱོད་པ་བྱས་པས་གཞན་མ་མོས་པ་
མོས་པར་བྱས་པས་སེམས་ཅན་གྱི་དོན་དུ་འགྱུར་ཏེ་སློབ་དཔོན་ཌོམ་བི་ཧེ་རུ་ཀ་ལྟ་
བུའོ། །རྡོ་རྗེ་འཛིན་ཞེས་པ་བོད་པ་སྟེ་རྡོ་རྗེ་འཛིན་དུ་དབང་བསྐུར་བའམ་རྡོ་རྗེ་
244 -153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འཛིན་པ་གྲུབ་པར་འགྱུར་བའི་ཕྱིར་རོ། །རྙེད་པ་དེའི་མཚན་ཉིད་ནི་དེ་ཡང་ཕྱི་ནང་
གསལ་ཅེས་པ་ལ་སོགས་པ་སྟེ་གཟུགས་ནི་མཛེས་པའོ། །ལང་ཚོ་ནི་གཞོན་པའོ།
ཇི་ལྟར་ནི་བྱང་ཆུབ་སེམས་དམར་བའོ། །ག་བུར་ནི་དཀར་བ་དང་ལྡན་པ་སྟེ་རྩ་
རྒྱས་པའོ། །ཡང་ན་དེ་གཉིས་དང་ལྡན་པས་ཁ་དོག་དཀར་དམར་རོ། །
བྱང་ཆུབ་སེམས་ཞེས་པ་ལ་སོགས་པས་ཕྱག་རྒྱ་མ་སྦྱང་བ་སྟེ། དང་པོ་ཁོ་
ནར་སྐྱབས་འགྲོ་དང་གསོ་སྦྱོང་ལ་གནས་པས་དགེ་བ་བཅུ་ལ་བསླབ། དེ་ནས་
དཀྱིལ་འཁོར་དུ་བཅུག་ལ་བུམ་དབང་ཡན་ཆད་བསྐུར། དེ་ནས་བྱང་ཆུབ་སེམས་
ཀྱིས་སྦྱང་ཞེས་པས་གསང་དབང་སྦྱིན་པའོ། དེའི་ཆོས་ནི་རབ་ཏུ་དབྱེ་བ་ཞེས་པ་
སྐྱབས་འགྲོ་ནས་བརྩམས་ནས་དབང་བསྐུར་བ་ལ་ཐུགས་པས་སྦྱང་བའོ། །ལྷའི་
གཟུགས་ཞེས་པ་དེ་ནས་གཉི་གས་ལྷའི་གཟུགས་སུ་བསྒོམས་པས་གསང་བའི་
སྤྱོད་པ་བྱའོ། །དམ་ཚིག་སེམས་ཀྱང་ཡིན་ཞེས་པ་དེ་ལྟར་བསྒོམས་པས་མངོན་
པར་རྟོགས་པ་གཅིག་པས་གསང་བའི་སྤྱོད་པ་ཟླ་བ་གཅིག་གིས་འགྲུབ་སྟེ་གཞན་
མི་མོས་པ་ཟློག་པར་ནུས་སོ། །མཆོག་ཐོབ་ཅེས་པ་ལ་སོགས་པ་ཕྱག་རྒྱ་དེའི་
མཚན་ཉིད་དེ་མཆོག་རང་རིག་ཡེ་ཤེས་ཐོབ་པ་ལ་བྱ་ལ། རྟོག་པ་ནི་ཐ་མལ་པའི་
རྟོག་པ་སྟེ་དེ་སྤངས་པའོ། །ཡང་ན་ཞེས་པ་ལ་སོགས་པས་ལུང་སྟོན་པ་མ་བྱུང་ན་
ང་གི་ཏིང་ངེ་འཛིན་གྱི་ནུས་པས་ཕྱག་རྒྱ་དགུག་པ་སྟོན་ཏེ་ལྷ་དང་ཞེས་པ་ལ་
སོགས་པས་དེ་དག་གི་བུ་མོ་དགུག་པའོ། །སྤྱོད་པ་སྤྱད་ཅེས་པ་སྤྲོས་བཅས་སྤྲོས་
མེད་ཤིན་ཏུ་སྤྲོས་མེད་གང་ཡང་རུང་བའི་སྤྱོད་པ་བྱའོ། །
སྤྱོད་པའི་བདག་དག་དལ་བ་ཞེས་པ་ལ་སོགས་པ་སྟེ། དལ་བ་མངོན་བུའི་
ཕྱིར་ནི་རང་གི་སེམས་དལ་བ་སྟེ་བརྟན་པ་དང་གཡོ་བ་སྟེ་མི་བརྟན་པ་རྟོག་པའི་
244 -154



ཀྱེ་རྡོར་རྒྱུད་བཤད།
ཆེད་དུའོ། །གང་བཤདནི་ལྔར་བསྟན་པའི་སྤྱོད་པའོ། །འཇིགས་པའི་གཟུགས་ནི་
ཟོན་དང་བཅས་ནས་སྤྱོད་པ་བྱེད་པའོ། །ལོངས་སྤྱོད་ཕྱིར་མ་གསུངས་ནི་རྒྱལ་
སྲིད་ལ་སོགས་པའི་ཆེད་དུ་མི་བྱ་ཞེས་པའོ། །འོ་ན་གང་གི་ཆེད་དུ་བྱ་ཞེ་ན། ཡིད་
ནི་ཞེས་པ་ལ་སོགས་པས་རང་གི་སེམས་བརྟན་གཡོ་བརྟག་པའི་ཆེད་དུ་བྱའོ། །རྡོ་
རྗེ་ སྙིང་པོ་ གསོལ་པ་ཞེས་པ་ལ་སོགས་པས་བདག་མེད་མའི་རྣལ་འབྱོར་ལ་
གནས་པས་ཕྱག་རྒྱ་བཀུག་ལ་དེ་ཇི་ལྟར་བསྟེན་ཞེས་དྲིས་པའོ། །
ལན་ནི་བཅོམ་ལྡན་འདས་ཀྱིས་བཀའ་སྩལ་ཞེས་པ་ལ་སོགས་པ་སྟེ། རང་
བདག་མེད་པའི་རྣལ་འབྱོར་ཧེ་རུ་ཀར་བསྒྱུར་བའོ། །ནུ་མ་ ཡངས་ཞེས་
སོགས་པ་ནི་ བྱ་ཐབས་སོ། །རང་ཧེ་རུ་ཀ་ཞལ་གཅིག་ཕྱག་གཉིས་པ་ཁོ་ནར་
བྱའམ་ཞེ་ན། གསལ་བར་ནུས་ཞེས་པ་དེ་དང་རྣམ་པ་མཐུན་པས་ཏིང་ངེ་འཛིན་
འདི་ཁོ་ནར་བསྒྱུར་རོ། །སྤྱོད་པ་གོམས་པའི་ཚད་བཤད་པ་ཆགས་དང་ཞེས་པ་
སོགས་པ་སྟེ། ཆགས་པ་ནི་སྐྱེ་བའོ། །འཇིག་པ་ནི་འཆི་བ་སྟེ་དེ་དག་གིས་གནོད་
པར་མི་འགྱུར་ཏེ། ཅིས་ཞེ་ན། སྐྱེ་བ་ཐབས་ཀྱི་སྤྲུལ་པ། འཇིག་པ་ཤེས་རབ་ཀྱི་
སྤྲུལ་པ་ཡིན་པས་དེ་དག་བདེ་སྟོང་དབྱེར་མེད་ཀྱི་ངོ་བོ་བདེ་བ་ཆེན་པོའི་ཏིང་ངེ་
འཛིན་ཡིན་པའི་ཕྱིར་རོ། །གང་ཕྱིར་ཐབས་ནི་འབྱུང་བ་ཞེས་པ་ཐབས་བདེ་བ་
འབྱུང་བ་སྐྱེ་བ་སྟེ་སྐྱེ་བ་ཐབས་ཀྱི་སྤྲུལ་པའོ། །འཇིག་པ་ནི་འཆི་བའོ། །ཤེས་རབ་
སྲིད་མཐར་བྱེད་ནི་ཤེས་རབ་ཀྱིས་སྲིད་པ་འཇོམས་པ་སྟེ་འཆི་བ་ ཤེས་རབ་ཀྱི་
སྤྲུལ་པའོ། །དེས་ན་ཞེས་པ་འཇིག་པ་ཤེས་རབ་ཀྱི་སྤྲུལ་པ་ཡིན་པ་དེའི་ཕྱིར་དེ་ལ་
རབ་ཏུ་འཇིག་པའང་ཡོད་པ་མ་ཡིན་ཞེས་པའོ། །དེ་ཉིད་ཅེས་པ་སྐྱེ་བ་ཐབས་སུ་
ཤེས་པས་ཆགས་པ་ཞེས་པ་སྐྱེ་བ་མེད་དོ། །ལ་ལ་ཞེས་པ་ལ་སོགས་པས་དེ་ལྟར་
244 - 155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མ་རྟོགས་པ་ལས་འཇིག་པ་འཆི་བ་ཡིན་པས་འཇིག་པ་འབྱུང་ལ། ཆགས་པ་སྐྱེ་བ་
ཡིན་པས་ཆགས་པ་འབྱུང་ངོ༌
། །རྟོགས་ཙམ་ན་འཇིག་པ་སྟེ་འཆི་བ་དངོས་པོ་མེད་
པ་ཟད་པ་མེད་པའི་ཕྱིར་མི་འཇིག་ཅེས་སོ། །གཞན་ཡང་སྤྱོད་པ་གོམས་པའི་ཚད་
འཇིག་རྟེན་ཆོས་བརྒྱད་ཟིལ་གྱིས་གནོན་པ། རྒྱུ་ལ་དོགས་པ་མེད། འབྲས་བུ་ལ་
རེ་བ་མེད། སྐྱེ་ཤི་ལ་འཛེམ་པ་མེད་པ་སྤྱོད་ཚད་དུ་ཕྱིན་པའོ་ཞེས་ཀྱང་གསུངས་ཏེ་
དོན་སྔ་མ་ལས་ལོགས་པ་མེད་དོ། །
དེ་ལྟར་ཚད་དུ་ཕྱིན་ནས་བསྒྲུབ་པ་ཆེན་པོ་བྱ་བ་ནི་བསྐྱེད་པའི་རིམ་པའི་
རྣལ་འབྱོར་བདག་ཅེས་པ་ལ་སོགས་པ་སྟེ། གནས་དབེན་པར་ཕྱིན་ལ་མཎྜལ་
དང་མཆོད་པ་བཤམས་རྟེན་ལ་གཙོ་བོ་བཀྲམ། ཏིལ་གྱི་ཤུན་པ་ཙམ་གྱི་འཛིན་
པའང་སྤངས་ལ་ལས་དང་པོ་པ་ཁོ་ན་ལྟར་བསྐྱེད་པའི་རིམ་པ་ནས་ཞུགས་ལ་ལམ་
གྱི་རིམ་པ་ཚང་བ་རེ་བསྒོམ། མཐར་དཀར་དམར་གྱི་རྣམ་པ་དང་བྲལ་བ་བདེ་བ་
སྤྲོས་བྲལ་བསྒོམ་སྟེ་སྤྲོས་པ་རྨི་ལམ་ལྟར་བྱས་ནས། སྤྲོས་པ་ཉིད་ནི་སྤྲོས་མེད་
བྱེད་ཅེས་གསུངས་པས་སོ། །དེ་ལྟར་ཡང་ཡང་བསྒོམས་པས་སྟོང་པ་དང་སྤྲོས་པ་
མཉམ་ བཞག་ དང༌ རྗེས་ ཐོབ་ འདྲེས་ པའི་ ཤེས་ པ་ འབྱུང་། དེ་ ནས་ གུར་ ནས་
གསུངས་པ་ལྟར་ལྷ་ལ་དྲག་ཤུལ་བསྒྲུབ་པ་མཚན་ཐོག་ཐག་བྱས་པས་འབད་རྩོལ་
མེད་པར་མཉམ་བཞག་དང་རྗེས་ཐོབ་ཏུ་དུས་གཅིག་ཏུ་ཤར་བའི་ཤེས་པ་དེ་ཉིད་
ཁོ་ན་ལ་ཕྱག་རྒྱ་ཆེན་པོའི་དངོས་གྲུབ་གྲུབ་པ་ཞེ་ བྱ་ལ། དེ་ལས་གཟུགས་སྐུ་
གཉིས་ཇི་ལྟར་འབྱུང་ཞེ་ན། ཇི་ལྟར་སྒྱུ་མ་ཞེས་པ་ལ་སོགས་པ་སྟེ་སྒྱུ་མའམ་བར་
མ་དོའི་སྲིད་པ་དང་འདྲ་བར་གཟུགས་སྐུ་གཉིས་གདུལ་བྱ་ལ་འཆར་རོ། །རྟག་ཏུ་
གོམས་པར་སྦྱོར་ཞེས་པ་ནི་མཉམ་བཞག་རྗེས་ཐོབ་མེད་པར་རྟག་ཏུ་བདེ་བ་ཆེན་
244-156



ཀྱེ་རྡོར་རྒྱུད་བཤད།
པོའི་ཏིང་ངེ་འཛིན་ལ་གོམས་པའོ། །དཀྱིལ་འཁོར་ཉིད་ནི་དེ་བཞིན་འདོད་ཅེས་
གཉིས་མེད་ཡེ་ཤེས་ཀྱི་སྣང་བ་ལ་རྣམ་པ་ལྷའི་འཁོར་ལོ་བདེ་བའི་ཉམས་སྤྲོས་
བྲལ་ཏེ་དེ་ཉིད་འདོད་དེ། དེ་ལྟར་བསྒོམས་པས་རྣམ་པ་ལྷའི་འཁོར་ལོ་བསྒོམས་
པས་ཐ་མལ་གྱི་ཞེན་པ་སྤོང་
། བདེ་ཆེན་སྤྲོས་བྲལ་བསྒོམས་པས་དངོས་པོའི་ཞེན་
པ་ སྤོང་ལ། འབྲས་བུ་ཡང་བསྐྱེད་རིམ་གོམས་པས་སྤྲུལ་སྐུ། བདེ་ཆེན་གོམས་
པས་ལོངས་སྐུ། སྤྲོས་བྲལ་གོམས་པས་ཆོས་སྐུ་ཐོབ་བོ། །
དེ་གང་གི་ཡོན་ཏན་ཡིན་ཞེ་ན། ཕྱག་རྒྱ་ཞེས་པ་ལ་སོགས་པས་ཕྱག་རྒྱ་
ཆེན་པོའི་དབང་བསྐུར་བའི་སྣང་བ་ལས་བྱུང་བ་ཡིན་གྱི། གཞན་ལས་བྱུང་བ་མ་
ཡིན་ཞེས་པའོ། །ཇི་ལྟར་བུར་འབྱུང་ཞེ་ན། འབྲས་བུ་སྐྱེ་བའི་རིམ་པ་བསྟན་པ་
བདེ་བ་གནག་ཅེས་པ་ལ་སོགས་པ་སྟེ། བདེ་བ་ནི་ལྷན་ཅིག་སྐྱེས་པའོ། །གནག་
ཅེས་པ་དེའི་སྣང་བ་མི་བསྐྱོད་དགྱེས་པའི་རྡོ་རྗེའི་དཀྱིལ་འཁོར་དུ་ཤོར་བའོ། །དེ་
བཞིན་དུ་སེར་རིན་ཆེན་འབྱུང་ལྡན། དམར་པད་མ་གར་དབང་
། དཀར་རྟོག་པ་
རྣམ་སྣང་། ལྗང་རྟ་མཆོག །སྔོ་དྲུག་པ་རྡོ་རྗེ་འཆང་
། རྒྱུ་བ་བཅུད་མི་རྒྱུ་བ་སྣོད།
ཤེས་རབ་བུད་མེད་དེ་བདག་མེད་མ། ཐབས་སྐྱེས་བུ་སྟེ་ཧེ་བཛྲ། ཀུན་ཏུ་རྒྱུ་སྦྱོར་
བ་ལས་བྱུང་བའི་བདེ་བ་སྟེ་ལྷན་ཅིག་སྐྱེས་པའོ། །དངོས་པོ་ནི་འཁོར་བ་དངོས་
མེད་མྱ་ངན་ལས་འདས་པ་སྟེ་དེ་དག་པ་ལྷན་ཅིག་སྐྱེས་པའོ། །རྡོ་རྗེ་སེམས་དཔའ་
ནི་དྲུག་པ་རྡོ་རྗེ་འཆང་སྟེ་བདེ་བ་དེར་ཤར་རོ་ཞེས་པའི་དོན་ནོ། །
རྡོ་རྗེ་སྙིང་པོས་གསོལ་བ་ཞེས་པ་ལ་སོགས་པས་དེ་ལྟ་ན་ཐམས་ཅད་
རྫོགས་པའི་རིམ་པ་ལས་བྱུང་བས་བསྐྱེད་པའི་རིམ་པ་ལ་དགོས་པ་ཅི་ཡོད་ཅེས་
ས་ པ་ སྟེ། རྫོགས་ པའི་ རིམ་པ་ནི་མ་བཅོས་པའི་དོན་ནོ། །རྣལ་འབྱོར་ནི་ཞི་
244 --157



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གནས་དང་ལྷག་མཐོང་ཟུང་འབྲེལ་པའོ། །བདེ་ཆེན་ནི་སྟོང་པ་ཉིད་ཀྱིས་བདེ་བ་
ལ་རྒྱས་བཏབ་པའི་ཕྱིར་རོ། །རྫོགས་པ་ལ་སོགས་པས་རྫོགས་པའི་རིམ་པའི་
དོན་ལས་མ་རྟོགས་པའི་ཤེས་བྱ་གཞན་མེད་པས་བསྐྱེད་པའི་རིམ་པ་བསྒོམ་པ་ལ་
དགོས་པ་ཅི་ཡོད་ཅེས་པའོ། །
ལན་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། དད་
པའི་ཤུགས་ནི་ཁྱེད་རྫོགས་པའི་རིམ་པ་ལ་དད་པའི་ཤུགས་ཀྱིས་བསྐྱེད་པའི་རིམ་
པ་སྤངས་པས་སླར་རྫོགས་པའི་རིམ་པ་ལས་ཉམས་ཞེས་པའོ། །དེ་ཅིའི་ཕྱིར་ཞེ་ན་
རྟེན་ལ་མ་ལྟོས་པའི་བརྟེན་པ་མི་རྟོགས་པའི་ཕྱིར། ལུས་ལྷ་མེད་ན་དེ་རྟེན་ཡིན་
པས་རྟེན་མེད་པའི་བརྟེན་པ་ཡེ་ཤེས་གང་ན་ཡོད། རྫོགས་རིམ་ཟག་མེད་ཀྱི་བདེ་
བའི་རྟེན་ལུས་མེད་པའི་བདེ་བ་དེ་སྨྲ་བར་མི་ནུས་སོ། ཁྱབ་དང་ཁྱབ་བྱེད་ནི་ལུས་
དང་བདེ་བའོ། །དེས་ན་ཁྱབ་བྱ་གཏན་ནས་མེད་པའི་ཁྱབ་བྱེད་སུ་ཡིན་དེ་མི་
གནས་པའི་དཔེ་ཇི་ལྟར་མེ་ཏོག་ཅེས་པ་ལ་སོགས་པའོ། །འོ་ན་དངོས་པོར་སོང་ངོ་
ཞེ་ན། དངོས་དང་ཞེས་པ་ལ་སོགས་པས་བདེ་བ་དང་ལྷར་སྣང་བ་ནི་དངོས་པོ་ང་
ཡིན་ལ་བཙལ་ན་མ་རྙེད་པས་ང་མ་ཡིན་ཞེས་པའོ། །
དངོས་པོ་རྟོགས་ཕྱིར་ཞེས་པ་དངོས་པོའི་མཚན་ཉིད་རང་བཞིན་མེད་
རྟོགས་པས་སངས་རྒྱས་ཞེས་བྱ་སྟེ་བདེ་ཆེན་སྤྲོས་བྲལ་གྱི་ངོ་བོ་བསྒོམས་པས་
གནས་སྐབས་ཀྱི་འབྲས་བུ་རྟགས་ལྔ། ཡོན་ཏན་བརྒྱད། ཉམས་བཞི་འཆར་ལ།
དེ་ལས་མཐར་ཐུག་གི་འབྲས་བུ་སྟོང་པ་ཆོས་ཀྱི་སྐུ། བདེ་བ་ལོངས་སྤྱོད་རྫོགས་
པའི་སྐུ། གསལ་བ་སྤྲུལ་པའི་སྐུ། དབྱེར་མེད་པ་ཆེན་པོའི་སྐུ་རྟོགས་པས། བརྗོད་
བྱ་དེ་ལྟ་བུ་སྟོན་པས་དངོས་གྲུབ་གཏན་ལ་དབབ་པ་ཞེས་བྱའོ། །འོ་ན་དེ་ལྟ་བུ་དེ་
244 -158



ཀྱེ་རྡོར་རྒྱུད་བཤད།
རྟེན་གི་གང་ཟག་གང་གིས་མི་རྟོགས་ཞེ་ན། གང་ཞིག་ལེ་ལོས་བསྣུན་ཞེས་པ་ལ་
སོགས་ པ་ སྟེ། ལེ་ལོས་བསྣུན་པ་ནི་དགེ་བའི་བཤེས་གཉེན་མ་བཀུར་བའོ། །
རྨོངས་པ་ནི་དབང་གི་ཉམས་མྱོང་གིས་དངོས་པོའི་དེ་ཁོ་ན་མ་རྟོགས་པའོ། །ང་ནི་
ལྷན་ཅིག་སྐྱེས་པའི་ཡེ་ཤེས་སྟེ་དེ་མི་ཤེས་པའོ། །འོ་ན་ཡེ་ཤེས་དེ་གང་ན་ཡོད་ཅེ་
ན། རྡོ་རྗེའི་བཙུན་མོ་ནི་སྔགས་ལས་སྐྱེས་པའི་རྣལ་འབྱོར་མ་ལ་སོགས་བྷ་ག་ནི་
རྟོག་པ་འཇོམས་པས་ན་བྷ་ག་ཞེས་ཆོས་འབྱུང་ལ་བྱའོ། །ཨེའི་རྣམ་པ་ནི་དབྱིབས་
འདྲ་བས་སོ། །སངས་རྒྱས་ནི་དེ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་དེ་
རྟོགས་པའི་ཕྱིར་རོ། །རིན་ཆེན་ནི་དེ་ལས་འདོད་པའི་དོན་འབྱུང་བས་སོ། །ཟ་མ་
ཏོག་ནི་ཆོས་འབྱུང་དེ་ཡེ་ཤེས་དེ་བཞུགས་པའི་གནས་ཡིན་པས་སོ། །བདེ་བ་ཅན་
ནི་བདེ་བ་དང་ལྡན་པའི་གནས་ལ་བྱའོ། །
འོ་ན་ལྷན་ཅིག་སྐྱེས་པ་དེའི་རང་བཞིན་ཅི་ཞེ་ན། འཆད་པ་པོ་ང་ཞེས་པ་
སྟོན་པ། ཆོས་ཀྱང་ང་ཞེས་པ་བསྟན་པའི་ཆོས་སོ། །ཉན་པ་ནི་འཁོར་རོ། །འཇིག་
རྟེན་སྟོན་པ་ནི་འཇིག་རྟེན་པ་ལ་ལམ་སྟོན་པའི་བསྒྲུབ་བྱ་ཡང་ང་ལྷན་ཅིག་སྐྱེས་
པའི་ཡེ་ཤེས་ཡིན་ཞེས་པའོ། །འཇིག་རྟེན་འདས་པ་ཡང་ང་ཡིན་ལ། ང་རང་གང་
ཞེ་ན། ལྷན་ཅིག་སྐྱེས་དགའི་རང་བཞིན་ང་ཞེས་པའོ། །འོ་ན་དེ་སྐྱེ་བ་དེ་གནས་
གར་གོ་བར་བྱ་ཞེ་ན། མཆོག་མཐའ་དགའ་ བྲལ་དང་པོར་ཞེས་པ་སྐད་ཅིག་
གསུམ་པར་རོ། །མུན་པ་ལ་མར་མེ་ལྟར་ཞེས་པ་མུན་པ་ལ་མར་མེས་བུམ་པ་
མཚོན་པ་ལྟར་མཚོན་ཅིག་ཅེས་པའོ། །འོ་ན་མཚོན་པར་བྱེད་པའི་དུས་སུ་བརྟེན་
ས་ལུས་མེད་དམ་ཞེ་ན། བཙུན་མོ་སྔགས་སྐྱེས་མ་ལ་སོགས་པའི་བྷ་ག་ཞེས་པ་
རྟོག་པ་འཇོམས་པས་སོ། །བདེ་ཅན་ནི་དེ་བདེ་བ་རྟོགས་པའི་གནས་ཡིན་ལ་དེར་
244 --159



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འབྲས་བུའི་དུས་ཀྱི་བསྒྲུབ་བྱ་སྟོན་པ་མཚན་དང་དཔེ་བྱད་དང་ལྡན་པའི་མཚོན་
བྱེད་ཁུ་བའི་ཚུལ་དུ་བཞུགས་པས་མཚོན་བྱེད་རྟེན་ས་ལུས་ལ་ཚང་ངོ་
། །དེ་མེད་
ཞེས་པ་ལ་སོགས་པས་དེས་ན་རྟེན་ཐིག་ལེ་དང་བརྟེན་པ་ཡེ་ཤེས་ཕན་ཚུན་ལྟོས་
པ་དང་བཅས་པ་སྟེ་ཕར་བརྟེན་ཚུར་བརྟེན་ནོ། །དེས་མཚོན་བྱ་མཚོན་པའི་གཞི་
ལམ་འབྲས་བུ་གསུམ་ཆར་རྟེན་ལུས་ལ་ཚང་ངོ་ཞེས་སྟོན་པའོ། །འོ་ན་སངས་རྒྱས་
དངོས་པོར་སོང་ངོ་ཞེ་ན་ལྷའི་རྣལ་འབྱོར་དང་བདེ་བ་རྟེན་འབྲེལ་ཡིན་པས་སངས་
རྒྱས་དངོས་པོ་མ་ཡིན་ལ། བདེ་བ་དེ་ཉིད་ཀྱི་སྣང་བ་མ་འགགས་པས་དངོས་མེད་
ཀྱང་མ་ཡིན་ནོ། །
འོ་ན་སྦྱང་བའི་གཞི་དེ་དག་གང་ཞེ་ན། ལུས་དང་སེམས་གཉིས་ཀ་ཡེ་ནས་
དག་པའོ་ཞེས་བསྟན་པ་ཞལ་ཕྱག་རྣམ་པའི་ཞེས་པ་ལ་སོགས་པ་སྟེ། དེ་ལྟར་ན་
འདི་ན་མར་ལ་འཕྲོས་ཀྱི་ཚུལ་གྱིས་ལུས་དངོས་པོའི་གནས་ལུགས་ལས་ལུས་
རྫོགས་པའི་སངས་རྒྱས་སུ་གཏན་ལ་དབབ་པ་སྟོན། དེ་ལས་ཀྱང་སྲིད་པ་
པ་གནས་
པ་སངས་རྒྱས་སུ་གནས་པ་ལ་རིགས་པ་གཉིས་ལས། འདིར་སེམས་ལྷན་ཅིག་
སྐྱེས་ པ་ལས་ཤར་ཞིང་བཞིན་ལག་ཁ་དོག་ཏུ་སྣང་བས་སངས་རྒྱས་ཡིན་ཞེས་
སངས་རྒྱས་ ཀྱི་མཚན་ཉིད་དང་ལྡན་པས་སངས་རྒྱས་སངས་རྒྱས་སུ་བསྟན་པ་
དང་། སེམས་དངོས་པོའི་གནས་ལུགས་ལས་ཤེས་བྱ་ཇི་ལྟར་ཡིན་པ་བསྟན་ཏེ།
ལུས་ཞལ་ཕྱག་རྣམ་པ་ཞེས་པས་སེམས་གཉིས་མེད་ཡེ་ཤེས་ཀྱི་སྣང་བ་ལས་ཞལ་
ཕྱག་ལ་སོགས་པའི་རྣམ་པར་བྱུང་བས་མཚན་ཉིད་དང་ལྡན་པས་ལྷ་ཡིན་ལ།
མཆོག་ཏུ་བདེ་བ་ཞེས་པ་སེམས་མཆོག་ཏུ་བདེ་བས་ལྷ་དེ་སེམས་གཉིས་མེད་ཡེ་
ཤེས་དེ་ཉིད་དོན་དམ་པར་གཟུགས་སུ་མ་གྲུབ་པས་གཟུགས་མེད་པ་ཞེས་པ་ལྷན་
244 -160



ཀྱེ་རྡོར་རྒྱུད་བཤད།
ཅིག་སྐྱེས་པའི་ཡེ་ཤེས་ཀྱི་རང་བཞིན་ཡིན་པའི་ཕྱིར་རོ། །བདེ་ཕྱིར་ཞེས་པས་
ལུས་ཞལ་ཕྱག་རྣམ་པར་སྣང་ཞིང་སེམས་མཆོག་ཏུ་བདེ་བ་ཡིན་པའི་འཐད་པས་
འགྲོ་བ་ལྷན་ཅིག་སྐྱེས་ཞེས་པ་འགྲོ་བ་ལྷའི་རང་བཞིན་ཡིན་ཞེས་སོ། །དེས་ན་
སེམས་རང་བཞིན་གྱིས་ལྷན་ཅིག་སྐྱེས་པར་བརྗོད་པ། རྣམ་དག་རྣམ་པའི་སེམས་
ཡིན་པས་སེམས་རང་བཞིན་གྱིས་མྱ་ངན་ལས་འདས་པ་ཡིན་ནོ། །ཞེས་སེམས་ཀྱི་
གནས་ལུགས་གསལ་བར་བཤད་དོ། །
ལུས་ཀྱི་གནས་ལུགས་བཤད་པ་ནི་ལྷའི་རྣམ་པ་ཞེས་པ་ལ་སོགས་པའོ། །
འོ་ན་ད་ལྟ་སངས་མ་རྒྱས་པ་ཅི་ཞེ་ན། འོན་ཀྱང་ཞེས་པ་ལ་སོགས་པས་སེམས་
ཅན་ཡེ་ནས་སངས་རྒྱས་ཡིན་ཀྱང་དྲི་མས་བསྒྲིབས་པར་བསྟན་ཏེ། བག་ཆགས་
ནི་ཤེས་བྱའི་སྒྲིབ་པ་སྟེ་བཟུང་བ་ལ་སོགས་པའི་རྣམ་པར་རྟོག་པའོ། །བསམ་པ་
ནི་ཉོན་མོངས་པའི་སྒྲིབ་པ་སྟེ་འདོད་ཆགས་ལ་སོགས་པ་སྟེ། ཐམས་ཅད་མཁྱེན་
པ་དང་ཐར་བ་ལ་རིམ་པ་ལྟར་སྒྲིབ་བོ། །འོ་ན་དེ་ཇི་ལྟར་སྦྱང་ཞེ་ན། དེ་ཉིད་སྦྱོང་
བར་བྱེད་པའི་། བས་བསྟན་པ་དུག་
ས་བསྟན་པ་དུག་གི་དུམ་བུ་ཞེས་པ་ལ་སོགས་པ་སྟེ། ཐབས་
དང་བཅས་ན་གྲོལ་ལ་ཐབས་མེད་ན་མི་གྲོལ་བའི་དཔེ་བཙན་དུག་ཟོས་ན་འཆི་
ལ། དུག་དེ་ཉིད་ནི་སྨན་དང་སྔགས་ཡོད་ན་དུག་སྨན་དུ་འགྱུར་བ་ལྟར་ཉོན་
མོངས་པའི་དེ་ཁོ་ན་ཉིད་མ་ཤེས་པར་རང་ག་མར་སྤྱད་ནའང་འཆི་བར་འགྱུར་ལ།
ཉོན་མོངས་པའི་དེ་ཁོ་ན་ཉིད་རང་བཞིན་མེད་པ་ཤེས་ན་གྲོལ་བའི་ལམ་དུ་འགྱུར་
རོ། །ཇི་ལྟར་ཞེས་པ་ལ་སོགས་པས་རླུང་ནད་དང་ལྡན་པ་འོག་སྒོ་བསྡམས་པ་ལ་
རླུང་འཕེལ་བར་བྱེད་པའི་ཟས་མོན་སྲན་དྲེའུའི་ཟས་བྱིན་ནས་བཤང་བ་དང་གཅི་
བ་འཕེལ་བས་ཞི་བར་འགྱུར་བ་ལྟར་ཐ་མལ་བའི་སྲིད་པ་ཉིད་རང་བཞིན་མེད་
244 -161



པར་འགྱུར་ལ།
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཐ་མལ་པའི་གཟུང་འཛིན་ལ་སོགས་པའི་རྣམ་པར་རྟོག་པ་བདེ་
ཆེན་སྤྲོས་བྲལ་དུ་བསྒོམས་ན་འཇོམས་པས་སོ། །ཇི་ལྟར་འཚེད་པ་ཞེས་པ་ལ་
སོགས་པས་མེས་ཚིག་པའི་དཔེ་ཐ་མལ་པའི་འདོད་ཆགས་ཀྱིས་འཆིང་བར་འགྱུར་
བ་ལ་ཐབས་དང་བཅས་ནས་འདོད་ཆགས་ཉིད་ལྷ་དང་བདེ་བར་ཤེས་པས་གྲོལ་
བའི་ཐབས་སུ་འགྱུར་རོ། །མི་བཟད་པའི་ལས་ནི་ཞེན་པ་དང་བཅས་ན་ཕུང་པོ་
དང་འདོད་ཡོན་གང་དང་གང་གིས་འཆིང་བ་ལ་དེ་ཉིད་ཐབས་དང་བཅས་ཏེ་ལྷ་
དང་བདེ་བར་ཤེས་ན་གྲོལ་བའི་རྒྱུར་འགྱུར་བའོ། །བཟློག་པའི་བསྒོམ་པ་ནི་ཉོན་
མོངས་ཀྱིས་ཉོན་མོངས་སྦྱོང་ཞིང་རྟོག་པས་རྟོག་པ་སྦྱོང་བའི་ཐབས་སོ། །སངས་
རྒྱས་མུ་སྟེགས་ནི་སངས་རྒྱས་པའི་རྗེས་སུ་འབྲང་བའི་ནང་གི་མུ་སྟེགས་ཅན་ཉན་
ཐོས་པས་མི་ཤེས་ཞེས་པའོ། །
དེ་བས་ན་ཉོན་མོངས་པ་དང་ཐོག་པ་ལ་སོགས་པ་ཐབས་མེད་ན་འཆིང་ལ་
ཐབས་དང་བཅས་ན་གྲོལ་བའི་རྒྱུར་འགྱུར་བའི་ཕྱིར་ལེའུ་བཅུ་བ་ནས་ཀྱང་ཕྱི་
ནས་དེ་ཉིད་ཡང་དག་བཤད། རྣམ་དག་ཡེ་ཤེས་གཟུགས་ཅན་དང་། །འཁོར་བ་
རྣམ་པར་རྟོག་པ་ཡིས། ཁྱད་པར་ཅུང་ཟད་ཡོད་མ་ཡིན་ཞེས་གསུངས་ལ་སློབ་
དཔོན་ཀླུ་སྒྲུབ་ཀྱི་ཞལ་སྔ་ནས་ཀྱང་
། འདི་ལ་བསལ་བ་ཅུང་ཟད་མེད། །གཞག་
པར་བྱ་བ་ཅི་ཡང་མེད། །ཡང་དག་ཉིད་ལ་ཡང་དག་ལྟ། །ཡང་དག་མཐོང་ནས་
རྣམ་པར་གྲོལ་ཞེས་གསུངས་པས་འཁོར་བ་དང་མྱ་ངན་ལས་འདས་པའི་གཞི་
གཅིག་གོ །འོ་ན་ལུས་ཀྱི་སྲིད་པ་དང་པོ་སངས་རྒྱས་སུ་ཆགས་སམ་ཞེ་ན། ལུས་
འབྱུང་བ་ལྔ་ལས་ཆགས་ཤིང་འབྱུང་བ་ལྔ་སངས་རྒྱས་ཡིན་པས་ལུས་སངས་རྒྱས་
སུ་ཆགས་སོ་ཞེས་སྟོན་པ་འབྱུང་བ་ལྔའི་རང་བཞིན་ལས་ཞེས་པ་ལ་སོགས་པ་སྟེ།
244 -162



ཀྱེ་རྡོར་རྒྱུད་བཤད།
ཀུན་ཏུ་རྒྱུ་ནི་ཕ་དང་མ་ཕན་ཚུན་འདུས་པའི་རྗེས་སུ་ཆགས་པའི་དུས་སོ།
།དགའ་
བ་ཆེན་པོ་ནི་ཕ་མས་ཉམས་སུ་མྱོང་བའི་དགའ་བ་ཅིག་ལ་གནས་སྐབས་ཀྱིས་ལྔ་
རུ་འགྱུར་བའོ། །ལྔར་འགྱུར་ལུགས་དང་ ལྷ་ ཡིན་ལུགས་གོ་སླའོ། །དེས་ ལུས་
དངོས་པོའི་གནས་ལུགས་ལས་སྲིད་པ་འཆགས་པ་སངས་རྒྱས་སུ་གཏན་ལ་ཕབ་
པ་སྟེ། དེ་ལྟ་བུའི་རིགས་ལྔར་སྣང་བ་དེ་ཡང་གཉིས་སུ་མེད་པའི་ཡེ་ཤེས་ཀྱི་སྣང་
བ་ལས་གྲུབ་པས་ཀུན་རྫོབ་སྒྱུ་མ་ལྟ་བུ་ཡིན་ལ། དོན་དམ་རང་བཞིན་མེད་པའོ། །
དེ་གཉིས་དབྱེར་མེད་པ་ནི་གཉིས་སུ་མེད་པའི་ཡེ་ཤེས་དེ་བཞི་དངོས་པོའི་གནས་
ལུགས་ཡིན་ལ། དེ་ལས་སྲིད་པ་ཇི་ལྟར་འཆགས་ཚུལ་སྟོན་པའི་ཕྱིར་རོ། །དེ་ལྟར་
ཡིན་པ་ལ་ཡིན་པར་མ་ཤེས་པས་འཁོར་བར་སྣང་ལ། ཡིན་པར་དབང་གི་དུས་སུ་
གཏན་ལ་ཕབ་ནས་དེ་གོམས་པས་གྲོལ་བར་འདོད་དོ། །
སེམས་ནི་ཆེན་པོ་ཞེས་པ་ལ་སོགས་པས་ཞར་ལ་རིགས་ཀྱི་དབྱེ་བ་བཤད་
དེ། ལྷའི་གཟུགས་ནི་འབྱུང་བ་ལྔའོ། །དེ་ལས་ཀྱང་ཕྱེ་ན་རིགས་ཆུང་གི་དབྱེ་བ་དུ་
མ་སྟོན་པ་ནི་རིགས་ནི་ལྔ་པོ་ཞེས་པ་ལ་སོགས་པ་སྟེ་རྒྱས་པར་ཕྱེ་ན་འབྱུང་བ་རེ་
རེ་ལ་ཡང་འབྱུང་བ་ལྔ་ལྔར་ཕྱེ་ཞིང་དེ་རེ་རེ་ལའང་ལྔ་ལྔར་ཕྱེ་བས་སོ། །འདི་དག་
རང་བཞིན་གཅིག་ནི་བསྡུས་པས་ལྷན་ཅིག་སྐྱེས་པའི་རང་བཞིན་དུ་རིགས་གཅིག་
པའོ། །སྤྲོས་ན་ རིགས་དུ་མར་འགྱུར་བར་སྟོན་པ་ནི་འདོད་ཆགས་ཞེས་པ་ལ་
སོགས་པ་སྟེ་ཉོན་མོངས་པ་དང་དེ་རྣམ་པར་དག་པའི་སྒོ་ནས་ཕྱེ་བས་སོ། །མཆོག་
ཏུ་དགའ་བ་ནི་རིགས་ལས་བྱུང་ཞེས་པ་ཐམས་ཅད་ཀྱང་ལྷན་ཅིག་སྐྱེས་པའི་ཡེ་
ཤེས་ཀྱི་སྣང་བ་ཡིན་པས་སྔར་བསྟན་པ་དེའི་ཕྱིར་འདི་དག་རང་བཞིན་གཅིག་
ཞེས་པའོ། །དངོས་གྲུབ་གཏན་ལ་ཕབ་པའི་ལེའུའི་བཤད་པའོ།།
།།
244 -163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ལེའུ་འདིས་འབུམ་ཚོ་ལྔ་བརྟག་པ་སུམ་ཅུ་རྩ་གཉིས་ཀྱི་གླེང་གཞི་ཨེ་ཝཾ་མ་
ཡ་ལ་སོགས་པའི་དོན་བསྟན་པའོ། །དགོས་པ་ཅིའི་ཆེད་དུ་སྟོན་ཞེ་ན། ཐེ་ཚོམ་
གཅོད་པའི་སྒོ་ནས་ཆོས་ལ་ཡིད་ཆེས་པར་བྱ་བའི་ཆེད་དུའོ། །གང་གི་སྒོ་ནས་ཞེ་
ན། འདིར་སྡུད་པ་པོ་བཟང་པོར་བསྟན་པས་ཤུགས་ལ་སྟོན་པ་བཟང་བར་ཤེས་
པ་དེའི་སྒོ་ནས་ཆོས་ཐེ་ཚོམ་མམ་ཡིད་གཉིས་མི་འབྱུང་བས་ཆོས་ལ་ཡིད་ཆེས་པ་
སྐྱེ་བས་སོ། །དེ་ལ་འདི་ནས་བརྗོད་བྱ་ནི་དངོས་པོའི་གནས་ལུགས་དང་
། ལམ་
གྱི་རིམ་པ་གཉིས་སྟོན་ཏེ། དེ་ནས་ཞེས་པ་མཚམས་སྦྱར་བའོ། །རྡོ་རྗེ་ཅན་ནི་སྟོན་
པ་དྲུག་པ་རྡོ་རྗེ་འཆང་ངོ༌། །རྣལ་འབྱོར་མ་ནི་བདག་མེད་མ་ལ་སོགས་པ་བཅོ་ལྔ་
གསུངས་ཏེ་རི་རབ་ཀྱི་རྡུལ་ཕྲ་རབ་དང་མཉམ་པའོ། །རྒྱུད་ཐམས་ཅད་ནི་འབུམ་
ཚོ་ལྔ་བརྟག་པ་སུམ་ཅུ་རྩ་གཉིས་པའོ། །
གླེང་གཞི་ནི་དེ་ནས་ཞེས་པ་ངེས་པ་སྐྱེད་པས་ཏེ་འབུམ་ཚོ་ལྔའི་ཐེ་ཚོམ་གྱི་
གནས་དེ་དང་དེ་དག་ལ་ངེས་པ་སྐྱེད་པས་སོ། །སྡོམ་པ་ནི་ལུས་ཀྱི་སྡོམ་པ་ལྟེ་བ་
སྤྲུལ་བའི་འཁོར་ལོ་ན་རྩ་མདུད་པའི་རྣམ་པ་གནས་ལ། སེམས་ཀྱི་སྡོམ་པ་སེམས་
ལྷན་ཅིག་སྐྱེས་པའི་ཡེ་ཤེས་ཏེ་དངོས་པོའི་གནས་ལུགས་བཤད་དོ། །དབང་ནི་
ལེའུ་བཅུ་པ་སྟེ་དེ་གཏན་ལ་འབེབས་པ་སྒྲོ་འདོགས་ནང་ནས་གཅོད་པའི་ཐབས་
སོ། །གསང་བའི་སྐད་ནི་བརྡའི་ལེའུ་ཡི་ཁ་སྐོང་བ་སྟེ་སྤྱོད་པའི་དུས་སུ་བརྡ་བྱ་
བའོ། །དགའ་དང་སྐད་ཅིག་ནི་དབང་གི་ཡེ་ཤེས་སྐྱེ་བའི་རིམ་པ་དབང་གསུམ་པ་
ངོས་གཟུང་བ་དང་གསུམ་པ་ལམ་དུ་བསླང་བ་བཤད་དོ། །བཟའ་བ་ལ་སོགས་པ་
ནི་བསྐྱེད་རྫོགས་གཉིས་ཀ་དང་མཐུན་པའི་ཡན་ལག་དམ་ཚིག་བསྟན་ཏེ། སོགས་
པ་ནི་བསྲུང་བ་དང་
། བགྲོད་པར་བྱ་བ་དང་
། རྩ་བའི་ལྟུང་བ་དང་། ཡན་ལག་
244 -164



ཀྱེ་རྡོར་རྒྱུད་བཤད།
བཞི་སྟེ། བདུད་རྩི་ལྔ་དང་བུ་རམ་ཆང་ལ་སོགས་པ་དང་། ཁྱོད་ཀྱིས་སྲོག་ཆགས་
གསད་ལ་སོགས་པ་དང་། ལེའུ་དུ་མ་ནས་རིག་མ་བསྟེན་པ་གསུངས་པ་དང་
།
གུར་གྱི་ལེའུ་བཅོ་ལྔ་བ་ནས་རྒྱས་པར་གསུངས་པ་ལྟ་བུའོ། །དེ་ལས་འདིར་སྤྱིར་
བཟའ་བསྲུང་གཉིས་བརྟག་པ་དང་པོའི་བསྐྱེད་རྫོགས་གཉིས་ཀྱི་ཡན་ལག་ཏུ་འགྲོ་
བ་ལས་མ་ཚང་བ་ཁ་སྐོང་བ་བསྟན་པའོ། །
དེ་དག་གིས་མདོར་བསྟན་ནས། རྒྱས་པར་བཤད་པ་ནི་དེ་ལ་སྡོམ་པ་ཞེས་
པ་ལ་སོགས་པ་སྟེ། སངས་རྒྱས་ཀུན་གྱི་སྡོམ་པ་ཞེས་པ་མཆོག་གི་སྡོམ་པ་ལྷན་
ཅིག་སྐྱེས་པའི་ཡེ་ཤེས་སོ། །ཨེ་ཝཾ་རྣམ་པར་རབ་ཏུ་གནས་པ་ནི་ཨེ་ཝཾ་ཐབས་ཏེ་
ཐབས་ཤེས་རབ་དབྱེར་མེད་པའི་ལྷན་ཅིག་སྐྱེས་པའི་ཡེ་ཤེས་ཏེ་དེའི་རང་བཞིན་
ཡིན་པས་སྡོམ་པ་མཚན་ཉིད་པའོ། །དེ་གང་ན་གནས་ཞེ་ན། ཨེ་ཝཾ་རྣམ་པའི་བདེ་
ཆེན་ཞེས་པ་སྔོགས་སྐྱེས་མ་ལ་སོགས་པའི་ཨེ་བྷ་ག །ཝཾ་ཐབས་ཀྱི་རྡོ་རྗེ་ཐིག་
ལེས་བྱང་ཆུབ་ཀྱི་སེམས་རྡོ་རྗེ་བུམ་ནང་ན་ཡོད་པ་མཚོན་ལ། དེའི་བདེ་ཆེན་ནི་
དབང་གི་ཡེ་ཤེས་དེ་ཁོ་ན་སྟེ་བདེ་བ་ལ་སྟོང་པས་རྒྱས་བཏབ། སྟོང་པ་ལ་བདེ་
བས་རྒྱས་བཏབ་སྟེ་ཟུང་འཇུག་ཏུ་གནས་པའོ། །དེ་གང་ལས་ཤེས་ཞེ་ན། དབང་
ལས་ཡང་དག་ཤེས་པར་འགྱུར་ཞེས་པའོ། །དེ་དག་གིས་སངས་རྒྱས་ཀུན་གྱི་སྡོམ་
པ་གསུངས་ནས་མཁའ་འགྲོ་མ་རྣམས་ཀྱི་སྡོམ་པ་དྲིས་པ་དེ་ནས་ཞེས་པ་ལ་
སོགས་པ་སྟེ། སྟོན་པ་ནི་ལམ་ཕྱིན་ཅི་མ་ལོག་པར་སྟོན་པས་སོ། །འགྲོ་བའི་བླ་
ཞེས་པ་འགྲོ་བ་ལ་ལམ་ཕྱིན་ཅི་མ་ལོག་པ་སྟོན་པས་སོ། །མཁའ་འགྲོ་མའི་སྡོམ་
པ་ཉིད་ཅེས་པ་སྔར་སངས་རྒྱས་ཐམས་ཅད་ཀྱི་སྡོམ་པ་ཞེས་བཤད་ནས། མཁའ་
འགྲོ་མ་ཞེས་པ་བདག་མེད་མ་ལ་སོགས་པའི་རིགས་ཀྱི་ཡུམ་སྟེ་མཚོན་བྱ་སྟོང་པ་
244 -165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཉིད་མཚོན་པའི་མཚོན་བྱེད་དེ་དེའི་སྡོམ་པ་ཅི་ཞེས་དྲིས་པའོ། །ཨེ་ཝཾ་རྣམ་པ་ཅི་
ཞེས་བརྗོད་ཅེས་པ་མ་དང་ཕ་ཐམས་ཅད་ཀྱི་སྡོམ་པར་བསྟན་པའི་ཕྱིར་ཨེ་ཐཾ་ཅི་
ཞེས་དྲིས་པའོ། །རིམ་པ་ཇི་བཞིན་ཞེས་པ་ཞུས་པའི་དོན་རིམ་པ་ལྟར་བཤད་དུ་
གསོལ་ཅེས་པའོ། །བཅོམ་ལྡན་ཞེས་པ་ན་མར་ལན་བསྟན་དེ། ཨེའི་ཆ་བྱད་ཅེས་
པ་སྔགས་སྐྱེས་མ་ལ་སོགས་པའི་པད་མ་དེ་ཨེའི་དབྱིབས་སུ་འདུག་པའོ། །བཟང་
པོ་ནི་པད་མ་དེ་ཉིད་བདེ་ཆེན་སྐྱེ་བའི་གནས་ཡིན་པས་ན་དགེ་བས་བཟང་པོའོ། །
དབུས་སུ་ཝཾ་ནི་རྡོ་རྗེའོ། །
ཟླ་ཚེས་ཐིག་ལེ་ནི་རྒོད་མ་ཁའི་མེ་ཅིས་ཀྱང་བྱ་སྟེ། ཅིའི་ཕྱིར་ཞེ་ན། རྟོག་
པའི་ཆུ་བོ་དེར་ནུབ་པས་ཕྱིའི་རྒྱ་མཚོ་ཆེན་པོ་དང་འདྲའོ། །དེ་ལ་ཐིག་ལེ་ནི་བཞི་
སྟེ། སྙོམས་པར་འཇུག་པའི་དུས་སུ་ཐིག་ལེ་གཅིག་ཨ་བ་དྷཱུ་ཏཱིའི་མ་སྣ་ན་གནས་
ལ། གཉིས་རྡོ་རྗེའི་སྦུབས་ན་གནས་ཞིང་གཅིག་ནོར་བུའི་བུམ་པ་ན་གནས་པའི་
ཚེ་ཡེ་ཤེས་ངོས་འཛིན་པས་བཅུ་དྲུག་ཕྱེད་ཕྱེད་ཐིག་ལེ་ཅན་ཞེས་པའོ། །ཡེ་ཤེས་
སྐྱེ་བའི་ལུགས་གཉིས་ལས་བླ་མ་ནཱ་རོ་པའི་དགོངས་པས་དོན་གྱི་ཡེ་ཤེས་ངོས་
འཛིན་པར་བཞེད་དོ། །བདེ་བ་ཐམས་ཅད་ཀྱི་ནི་གནས་ཞེས་པ་དགའ་བ་བཞིའི་
ཡེ་ཤེས་སྐྱེ་བའི་གནས་སྔགས་སྐྱེས་མ་ལ་སོགས་པའི་པད་མའོ། །སངས་རྒྱས་ནི་
སེམས་ལྷན་ཅིག་སྐྱེས་པའི་ཡེ་ཤེས་ཏེ་དངོས་པོའི་དེ་ཁོ་ན་ཉིད་སྤྲོས་པ་དང་བྲལ་
བའི་དོན་རྟོགས་པས་སོ། །རིན་ཆེན་ནི་དགོངས་པའི་དོན་འབྱུང་བས་སོ། །དེ་
བཞུགས་པའི་གནས་ཡིན་པས་ཟ་མ་ཏོག་ཅེས་བྱའོ། །དེ་དག་གིས་སྡོམ་པ་བཤད་
ནས་དབང་མི་འཆད་པར་གོ་བཟློག་ནས་དགའ་བ་དང་སྐད་ཅིག་མ་སྟོན་པ་ནི་ཨེ་
ཝཾ་དང་འབྲེལ་བས་འདིར་བསྟན་ལ། ཡ་གིར་སྡོམ་པའི་རྗེས་སུ་དབང་བསྟན་པ་
244 166



ཀྱེ་རྡོར་རྒྱུད་བཤད།
ནི་སྡོམ་པ་དབང་ལས་ཤེས་པས་འབྲེལ་བའོ། །རྟེན་ཨེ་ཝཾ་དེ་ལ་བརྟེན་ནས་སྐྱེས་
པའི་བདེ་བ་དེའི་དབྱེ་བ་བསྟན་པ་སྐད་ཅིག་ཅེས་པ་ལ་སོགས་པ་སྟེ། ཟ་མ་ཏོག་
དེ་ལ་བརྟེན་ནས་སྐད་ཅིག་མས་ཕྱེ་བའི་དགའ་བ་སྐྱེ་བར་འགྱུར་བའོ། །དེ་ལ་སྐད་
ཅིག་མ་ནི་ཁ་ཕྱིར་ལྟས་རྟོག་པ་སྐྱེ་བའི་རིམ་པ་ལ་བཤད་ལ། དེའི་ཁ་ནང་ལྟས་
རྟོག་པ་དང་བྲལ་བའི་ཤེས་པ་དགའ་བ་ཡིན་ལ། དེ་བས་ན་དགའ་བ་སྐད་ཅིག་
གིས་ཕྱེ་བའོ། །དེ་ཉིད་ཀྱི་ཕྱིར་སྐད་ཅིག་མ་ཤེས་པས་དགའ་བའི་དབྱེ་བ་ཤེས་ཀྱི་
སྐད་ཅིག་མའི་དབྱེ་བ་མ་ཤེས་ན་དགའ་བ་མི་ཤེས་པས་སྐད་ཅིག་ཤེས་ནས་བདེ་
བ་ཤེས་པ་ཞེས་གསུངས་སོ། །
དེ་རྟེན་གང་ལ་བརྟེན་ནས་ཤེས་ཞེ་ན། ཨེ་ཝཾ་རྣམ་པར་རབ་ཏུ་གནས་ཞེས་
པ་ཨེ་ཝཾ་ལ་རྟེན་པའོ། །སྐད་ཅིག་གི་མིང་བསྟན་པ་སྣ་ཚོགས་ཞེས་པའི་ལ་སོགས་
པའོ། །སྐད་ཅིག་བཞི་ནི་རབ་ཤེས་པ། །དེ་ལྟར་རྣལ་འབྱོར་བས་ཤེས་འགྱུར་ཞེས་
པ་སྐད་ཅིག་མའི་དབྱེ་བ་དེ་ལྟར་ཤེས་པས་རྣལ་འབྱོར་བས་དགའ་བའི་དབྱེ་བ་
ཤེས་པའོ། །དེ་དག་གི་ངེས་ཚིག་བསྟན་པ་འཁྱུད་དང་ཞེས་པ་ལ་སོགས་པ་སྟེ།
སྣ་ཚོགས་ནི་འཁྱུད་པ་ལ་སོགས་པའི་བྱ་བ་རྣམ་པ་སྣ་ཚོགས་པའོ། །དེའི་ཚད་བྱང་
ཆུབ་སེམས་ཀྱིས་འཛིན་ན་ཐིག་ལེ་རྡོ་རྗེ་རྩ་བར་སླེབས་པ། ཉམས་མྱོང་གིས་
འཛིན་ན་ལུས་རེག་པར་འདོད་དེ་བདེ་བ་འདོད་པའི་ཤེས་པ་རྒྱུན་མ་ཆད་ཀྱི་བར་
རོ། །རྣམ་པར་སྨིན་པ་དེ་ལས་བཟློག་ཅེས་པ་བྱ་བ་མང་པོ་ལས་མི་འདྲ་བར་བྱ་བ་
ཉུང་ལ་བདེ་བ་ཆེ་བར་སྨིན་པས་རྣམ་སྨིན་ནོ། །དེའི་ཚད་བྱང་ཆུབ་ཀྱི་སེམས་རྡོ་
རྗེའི་མགྲིན་པར་ཕྱིན་པས་ཉམས་མྱོང་བདེ་བ་འཛིན་པའི་རྟོག་པ་བར་མ་ཆད་ཀྱི་
བར་དུའོ། །བདག་གི་བདེ་བ་ཟོས་ཞེས་པ་བདག་གིས་བདེ་བ་སྔར་སྤྱད་དོ། །
244-167



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཞེས་སྔ་མ་ལ་དཔྱོད་པ་རྣམ་ཉེད་དེ་ཚད་ཐིག་ལེ་ཤོར་བའི་སྐབས་ཉམས་མྱོང་ང་ལ་
འདི་ལྟ་བུའི་མྱོང་བ་བྱུང་ངོ་ཞེས་དཔྱོད་པའི་ཤེས་པ་སྐྱེས་ལ་བདེ་བ་མ་ཡལ་གྱི་
བར་རོ། །མཚན་ཉིད་བྲལ་ཞེས་པ་རྟོག་པའི་མཚན་ཉིད་ཅིག་དང་བྲལ་བས་ཏེ།
གསུམ་ལས་གཞན་ནི་སྐད་ཅིག་མ་གསུམ་གྱི་གནས་སྐབས་དང་བྲལ་བས་སོ། །
དེའི་ཚད་ཐིག་ལེ་རྟ་རྒོད་མའི་ཁ་ན་གནས་པ་ཉམས་མྱོང་རྟོག་པ་ཐམས་ཅད་ནུབ་
པའི་ གནས་ སྐབས་ སོ། །དེ་ གང་ཡིན་ཞེ་ན། ཚོགས་ པ་ཞེས་པ་མཆོག་དགའ།
ཆགས་བྲལ་ཞེས་པ་དགའ་བྲལ་སྟེ་དེ་གཉིས་གཉིས་ག་སྤངས་པའོ། །
དགའ་བ་བཞི་བཤད་པའི་སྣ་ཚོགས་ཞེས་པ་ལ་སོགས་པ་སྟེ། དེ་ནི་སྔར་
བཤད་པའི་རྟོག་པའི་སྐད་ཅིག་མའི་དུས་ཀྱི་ཁ་ནང་ལྟས་རྟོག་བྲལ་མ་འཁྲུལ་པའི་
ཤེས་པའོ། །དབང་བཤད་པ་ སློབ་དཔོན་ཞེས་པ་ལ་སོགས་ པ་ སྟེ། བུམ་པའི་
དབང་ལ་སློབ་དཔོན་གྱི་དབང་ཞེས་བཏགས་ཏེ་སློབ་མ་སློབ་དཔོན་དུ་དབང་
བསྐུར་བའི་ཕྱིར་རོ། །དེའི་དུས་སུ་ལས་ཀྱི་ཕྱག་རྒྱའི་ཕྱིའམ་ཡིད་ཀྱི་ཕྱག་རྒྱ་ལ་
བརྟེན་ནས་དགའ་བའི་ཡེ་ཤེས་ངོས་འཛིན། ཐ་མལ་གྱི་རྟོག་པ་བཅད་ནས་ཆོས་
ཐམས་ཅད་སེམས་སུ་ངོ་སྟོན། ལུས་ཀྱི་དྲི་མ་འཁྲུད། སྣང་བ་སེམས་སུ་ཤེས་པར་
བྱས་པས་རྣམ་པར་སྣང་མཛད་ཀྱི་རྒྱས་ཀྱི་རྒྱས་གདབ་དང་དབུགས་དབྱུང་བའོ། །
བསྐྱེད་རིམ་བསྒོམ་པ་དང་ལས་ཚོགས་བསྒྲུབ་པ་ལ་དབང་བར་བྱས། དེའི་དུས་
སུ་བུམ་པས་བྱ་བ་ཐམས་ཅད་བྱེད་པས་བུམ་པའི་དབང་ཞེས་བྱའོ། །གསང་བ་
ཞེས་པ་རྣལ་འབྱོར་གྱི་རྒྱུད་མན་ཆད་ལ་གསང་བས་གསང་བའི་དབང་ཞེས་བྱ།
ངག་ གི་དྲི་མ་དག་པར་བྱེད། མཆོག་དགའ་ངོས་འཛིན། དཀར་དམར་གྱི་རྣམ་
པའི་སྒྲོ་འདོགས་བཅད་ནས། སེམས་རང་རིག་ཏུ་ངོ་སྟོན། རྩ་དང་རླུང་ལ་སོགས་
244 -168



ཀྱེ་རྡོར་རྒྱུད་བཤད།
པ་བསྒོམ་པ་ལ་དབང་བར་བྱས་མི་བསྐྱོད་པའི་རྒྱས་གདབ་དང་དབུགས་དབྱུང་
ངོ༌། །ཤེས་རབ་ཅེས་པ་ཤེས་རབ་མ་ལ་བརྟེན་ནས་ཡེ་ཤེས་རྟོགས་པས་ཤེས་རབ་
ཡེ་ཤེས་སོ། །སེམས་ཀྱི་དྲི་མ་འཁྲུད། ལྷན་ཅིག་སྐྱེས་པའི་དགའ་བ་ངོས་འཛིན།
སེམས་རང་རིག་སྡུག་བསྔལ་དང་བཏང་སྙོམས་ཀྱི་རྟོག་པ་བཅད་ནས་བདེ་སྟོང་དུ་
ངོ་སྟོན། ལྷན་ཅིག་སྐྱེས་པ་བསྒོམ་པའི་སྐལ་བ་ཅན་དུ་བྱེད། རྡོ་རྗེ་སེམས་དཔའི་
རྒྱས་གདབ་པ་དང་། རྡོ་རྗེ་འཆང་གི་དབུགས་དབྱུང་ངོ༌
། །བཞི་པ་ཞེས་པ་ཚིག་
དབང་རིན་པོ་ཆེ་བླ་མའི་མན་ངག་གིས་གསུམ་པའི་དོན་ལ་ངེས་པ་སྐྱེད་པའམ་
བསྒོམ་པ་ལ་དབང་བས་ཚིག་དབང་ངོ༌། །
དགའ་བ་བཞི་དང་དབང་བཞི་སྦྱར་བ་ནི་དབང་ནི་བཞིའི་གྲངས་ཀྱིས་ནི།
དགའ་བ་ལ་སོགས་རིམ་ཤེས་བྱ་ཞེས་པའོ། །དབང་བཞི་རྒྱུད་སྡེ་བཞིའི་དགའ་བ་
དང་སྦྱར་བ་ནི་དགོད་པ་ཞེས་པ་སོགས་པ་སྟེ། ཕྱི་འདོད་པའི་ཁམས་པ་ལ་ཆགས་
པ་སྐྱེ་ཚུལ་བཞི་ཡོད་པ་དང་བསྟུན་ནས་རྒྱུད་སྡེ་བཞི་གསུངས་པའི་རྣམ་དག་ཏུ་
དབང་བཞི་བསྟན་པ་སྟེ། དགོད་པ་དག་པ་སློབ་དཔོན་ཞེས་པ་རྟེན་འདོད་པའི་
ཁམས་པའི་ལྷ་ལ་དགོད་པ་ལས་བྱུང་བའི་བདེ་བ་ཙམ་ཡོད་ལ་དེ་ཙམ་ཡོད་པ་དེ་
ཙམ་གྱི་བདེ་བ་ཀྲི་ཡ་བ་འདོད་པས་དེ་དང་བསྟུན་ནས་བྱ་བའི་རྒྱུད་གསུངས་ལ།
དེ་ཙམ་ཞིག་སློབ་དཔོན་གྱི་དབང་ལ་འདོད་དོ། །ལྟ་བ་གསང་བ་ཞེས་པ་འདོད་
པའི་ཁམས་པའི་ལྷ་ལ་ལྷ་ཕོ་མོ་གསང་བར་བལྟས་པ་ལས་བྱུང་བའི་བདེ་བ་ཙམ་
ཡོད་ལ་དེ་ཙམ་གྱི་བདེ་བ་སྤྱོད་པའི་རྒྱུད་པ་འདོད་ལ་དེ་དང་བསྟུན་ནས་སྤྱོད་པའི་
རྒྱུད་གསུངས་ལ་དེ་ཙམ་ཞིག་གསང་དབང་ལ་འདོད་པས་སོ། །ལག་བཅངས་ལ་
ནི་ཤེས་རབ་ཅེས་པ་རྟེན་འདོད་པའི་ཁམས་པའི་ལྷ་ལ་ལག་པ་བཅངས་པ་ལས་
244 -169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བྱུང་བའི་བདེ་བ་ཙམ་ཡོད་ལ་བདེ་བ་དེ་ཙམ་རྣལ་འབྱོར་གྱི་རྒྱུད་པའང་འདོད་པས་
དེ་དང་བསྟུན་ནས་རྣལ་འབྱོར་གྱི་རྒྱུད་གསུངས་ལ་དེ་ཙམ་ཞིག་དབང་བཞི་པ་ལ་
འདོད་དོ། །རྟེན་ལ་དབང་པོ་གཉིས་སྤྲད་པའི་བདེ་བ་ཡོད་དེ་དེའི་དུས་སུ་ས་བོན་
མི་རྒྱུ་སྟེ་རླུང་ཙམ་རྒྱུ་བས་གདུང་བ་ཆོད་དོ། །དེ་ཙམ་གྱི་བདེ་བ་རྣལ་འབྱོར་བླ་ན་
མེད་པས་འདོད་ལ་དེ་ཙམ་དབང་གསུམ་པ་ལ་འདོད་པའོ། །དབང་བསྐུར་བའི་
དགོས་པ་ཅི་ཞེ་ན། སེམས་ཅན་རྣམས་ཀྱི་དངོས་གྲུབ་ཕྱིར་ཞེས་པ་དངོས་གྲུབ་ཀྱི་
རྒྱུར་དབང་གི་མྱོང་བའི་དོན་བསྒོམ་པས་སོ། །
དེ་བས་ན་བུམ་དབང་ཡན་ལག་དང་བཅས་པ་ཐོབ་པས་ས་བརྒྱད་བ་ཐོབ་
པ་དང་འདྲ་སྟེ། ཕྱིར་མི་ལྡོག་པའི་ས་གསུམ་ལས་ཐེག་པ་སྨན་པར་ཕྱིར་མི་ལྡོག་
པས་སོ། །གསང་དབང་ཐོབ་པས་ས་དགུ་བ་བཅུ་པ་ནོན་པ་དང་འདྲ་ལ། དབང་
གསུམ་པ་ཐོབ་པས་སངས་རྒྱས་ཀྱི་ས་ནོན་པ་དང་འདྲ་ལ། དབང་བཞི་པ་ཐོབ་
པས་རྡོ་རྗེ་འཆང་གི་ས་ཐོབ་པ་དང་འདྲ་སྟེ། སློབ་དཔོན་སྨན་པའི་ཞབས་ཀྱི་ཞལ་
སྔ་ནས། བུམ་པའི་དབང་གི་རབ་སྦྱོར་བས། །ས་བརྒྱད་པ་རུ་ཡང་དག་གནས། །
གང་དག་གསང་བའི་དབང་གིས་ནི། །དགུ་པ་དང་ནི་བཅུ་པར་བྱེད། །ཤེས་རབ་
ཡེ་ཤེས་དབང་གིས་ནི། །རྡོ་རྗེ་ལྟ་བུར་རབ་གནས་པས། །འབྲས་བུ་འབྱུང་བོ་རྒྱུ་
མཐུན་ལྡན་ཞེས་གསུངས་སོ། །གྲངས་བཞིར་བཤད་པ་ནི་སྤང་བྱ་ལ་ལྟོས་ནས་
བཞིར་བསྟན་ལ། ངེས་པའི་ཚིག་ནི་ཨ་བི་ཤིན་ཙ་ཞེས་པ་དྲི་མ་འཁྲུད་པ་དང་ལྡན་
པས་དབང་བསྐུར་ཞེས་བྱ་སྟེ་གཏོར་དང་བླུགས་པ་ཞེས་བྱ་འདིས། དེས་ན་དབང་
ཞེས་བརྗོད་པར་བྱ་ཞེས་སོ། །དྲི་མ་འཁྲུད་ལུགས་སྔར་བསྟན་ཏོ། །དབང་བསྐུར་
བ་དངོས་སྟོན་པ་ཤེས་རབ་ཅེས་པ་ལ་སོགས་པ་སྟེ། དབང་བསྐུར་བ་ལ་ཆགས་
244 -170



ཀྱེ་རྡོར་རྒྱུད་བཤད།
ཅན་ཡིན་ཤེས་རབ་མ་དགོས་པས་རིག་པའི་དབང་ལྔ་བསྐུར་བ་ཟིན་ནས་ཡེ་ཤེས་
སྐྱེ་བའི་རྟེན་དུ་གྱུར་པའི་སྔགས་ལས་སྐྱེས་མ་ལ་སོགས་པའི་རྣལ་འབྱོར་མ་འདུ་
ཤེས་གསུམ་དང་ལྡན་པ་དང་
། སློབ་མ་འདུ་ཤེས་གསུམ་དང་ལྡན་པ་དངོས་སུ་
སྦྱོར་བ་ལས་དགའ་བའི་ཡེ་ཤེས་ངོས་བཟུང་ནས་ཆོས་ཐམས་ཅད་སེམས་སུ་ངོ་
སྟོན་པའོ། །ཆགས་བྲལ་གྱི་དབང་དུ་བྱེད་ན་ཡིད་ཀྱི་རིག་མ་ལ་བརྟེན་ནས་མོས་
པ་ཙམ་གྱིས་ངོས་གཟུང་བའོ། །དེ་ལ་བཅུ་དྲུག་ནི་སྟོང་བ་ཉིད་བཅུ་དྲུག་མཚོན་
པའོ། །འཁྱུད་པ་ནི་སྣང་བས་སྟོང་པ་མི་སྤོང་ལ་སྟོང་བས་སྣང་བ་མི་སྤོང་བའི་
བརྡའོ། རྡོ་རྗེ་ནི་བྷོ་ལའོ། །དྲིལ་བུ་ནི་ཀ་ཀོ་ལའོ། །མཉམ་སྦྱོར་ནི་དངོས་སུའམ་
ཡིད་ཀྱིས་མཉམ་པར་སྦྱོར་བའོ། །སློབ་དཔོན་དབང་ནི་སློབ་མ་སློབ་དཔོན་དུ་
བྱེད་པའི་དབང་སྟེ་དེའི་དུས་སུ་ཡེ་ཤེས་སྐྱེ་བ་ལ་སོགས་པ་སྔར་བསྟན་ནོ། །
གསང་བའི་དབང་བསྐུར་བ་ནི་ཤིན་ཏུ་བཞིན་བཟང་ཞེས་པ་ལ་སོགས་པ་
སྟེ། སྤྱིར་གསང་བའི་དབང་ལ་ཤེས་རབ་ལ་བརྟེན་པ་དང་
། ཐབས་ལ་བརྟེན་པ་
དང༌། རྟོག་པ་ཆེ་ན་བྱང་ཆུབ་སེམས་དཀར་དམར་ཐོད་ནང་སྦྱར་ཏེ་སྦྱིན་གསུམ་
གསུངས་ཟླ་གསང་ཐིག་ལེའི་རྒྱུད་ནས་བཤད་པས། མཚན་ཉིད་དང་ལྡན་པའི་
ཕྱག་རྒྱ་མ་བླ་མ་ལ་ཕུལ་ལ་སློབ་མས་མཆོད་བསྟོད་གསོལ་བ་གདབ། སློབ་
དཔོན་གྱི་འདུ་ཤེས་གསུམ་དང་ལྡན་པས་ཕྱག་རྒྱ་དང་སྙོམས་པར་ཞུགས་ལ་ཐིག་
ལེ་བསྒྲུབས་ཏེ་སྔར་བཞིན་སློབ་མའི་ལྕེ་ལ་ཐིག་ལེ་གཞག །ཕྱི་གསང་བའི་དབང་
སྟེ་བདེ་བ་རང་རིག་ཙམ་ངོ་སྟོན་པའོ། །ཆགས་ཅན་ཡིན་ན་ནང་གསང་བའི་དབང་
བྱའོ། །ཡེ་ཤེས་ངོས་གཟུང་བ་གཙོ་སྔར་བསྟན་ཏོ། །
ཤེས་རབ་ཡེ་ཤེས་ཀྱི་དབང་བསྐུར་བ་ནི་སྟོན་པས་ཞེས་པ་ལ་སོགས་པ་
244 --171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྟེ། སྟོན་པ་ནི་བླ་མས་སོ། །མཆོད་པ་ནི་ཕྱི་ནང་གསང་བའི་མཆོད་པས་མཆོད་དེ།
བརྗོད་པ་བྱས་པ་ནི་བླ་མས་ཕྱག་རྒྱ་གཏོད་པའི་ཚིག་བརྗོད་ནས་སློབ་མ་ལ་གཏད་
པའོ། །དེ་གང་ཞེ་ན་སྟོན་པས་སྨྲས་པ་ཞེས་པ་ལ་སོགས་པ་སྟེ། བདེ་བ་ལྡན་ནི་
དགའ་བ་བཞི་དང་ལྡན་པའོ། །སློབ་མའི་མཚན་ཉིད་ཕྲག་དོག་ཅེས་པ་ལ་སོགས་
པ་སྟེ། སྟོན་པ་ནི་བླ་མས་སློབ་མ་དེ་ལ་གནང་བ་སྦྱིན་པའོ། །དེ་ལ་བརྟེན་ནས་
ལྷན་ཅིག་སྐྱེས་པའི་ཡེ་ཤེས་ངོས་འཛིན་པ་ལ་སོགས་པ་སྔར་བསྟན་པ་བཞིན་ནོ། །
སྔོན་དུ་སློབ་མའི་བྱ་བ་བསྟན་པ་བཞིན་ནོ། །
སྔོན་དུ་སློབ་མའི་བྱ་བ་བསྟན་པ་ཇི་ལྟར་ཞེས་པ་ལ་སོགས་པ་སྟེ། སློབ་
མའི་བྱ་བ་ནི་བླ་མ་ཕྱག་རྒྱ་དང་ལྡན་པ་མཐོང་ནས་བླ་མ་ལ་མཆོད་པ་དང་བསྟོད་
པ་བྱས་ལ་ཤེས་རབ་ཡེ་ཤེས་ཀྱི་དབང་བསྐུར་བར་གསོལ་བ་གདབ་པར་བྱ་སྟེ།
དེ་ལ་བསྟོད་པ་ནི་བཅོམ་ལྡན་ཞི་བ་ཞེས་པ་ལ་སོགས་པ་སྟེ། བཅོམ་ལྡན་ནི་
བཅོམ་ལྡན་འདས་ཀྱི་ཡེ་ཤེས་དང་ལྡན་པར་བྱེད་པས་སོ། །ཞི་བ་ནི་དབང་པོ་ཞི་
བའོ། །རྡོ་རྗེ་རྣལ་འབྱོར་གྱི་སྐྱེ་མེད་ཀྱི་རྟོག་པ་ལ་རྩེ་གཅིག་པས་སོ། །མི་ཕྱེད་
ཕྱག་རྒྱ་ནི་རང་དང་གཞན་གྱི་དོན་དང་ཕྱག་རྒྱ་ཆེན་པོའི་དོན་དང་ཕྱག་རྒྱ་ཆེན་པོའི་
དོན་ མི་ ཕྱེད་ པས་སོ། །རྡོ་ རྗེ་ ནི་སྐྱེ་མེད་ དོ། །རྣལ་འབྱོར་ནི་ཐབས་ཤེས་ རབ་
འབྲེལ་བའོ། །ལས་བྱུང་ནི་རྟོགས་པ་ལས་བྱུང་བའོ། །གསོལ་བ་གདབ་པ་ནི་ཇི་
ལྟར་ཞེས་པ་ལ་སོགས་པ་སྟེ་ཁྱོད་ནི་བདག་ཉིད་ཆེ་ནི་ཕྱག་རྒྱ་ཆེན་པོ་བསྒྲུབ་པའི་
སྐལ་ བ་ དང་ ལྡན་ པའོ། །མངའ་ བདག་ ནི་ བོས་ པའོ། །བདག་ ལའང་ དེ་ ལྟར་
མཛོད་ནི་ཁྱོད་བཞིན་དུ་བདག་ཀྱང་ཕྱག་རྒྱ་ཆེན་པོའི་སྐལ་བ་དང་ལྡན་པར་མཛོད་
ཅིག་པའོ། །བྱིང་བ་ནི་བདག་འཁོར་བའི་འདམ་དུ་བྱིང་བའོ
། །མཆོད་པ་བཤད་
244 -172



ཀྱེ་རྡོར་རྒྱུད་བཤད།
པ་ཞི་བའི་ཞེས་པ་ལ་སོགས་པ་སྟེ་གོ་སླའོ། །དེ་ནས་སྟོན་པས་སློབ་མ་ལ་ཚིགས་
སུ་བཅད་པས་ཤེས་རབ་མ་སྦྱིན་པ་དང༌
། སློབ་མའི་མཚན་ཉིད་དང་གནང་བ་
སྦྱིན་པ་ནི་སྔར་བསྟན་ཏོ། །
དབང་གི་ཡེ་ཤེས་ངོས་འཛིན་པའི་རྗེས་གནང་ནི་མཆོག་ཏུ་དགའ་བ་ཞེས་
གས་པ་སྟེ། མཆོག་ཏུ་དགའ་བ་ཕུལ་དུ་བྱུང་བས་སོ། །ཡང་དག་པ་ནི་
ཕྱིན་ཅི་མ་ལོག་པའོ། །དེ་དུས་ནམ་ཐོབ་ཞེ་ན། སྣ་ཚོགས་ནི་དགའ་བ་གསུམ་མོ། །
སྐད་ཅིག་ནི་བསམ་གྱིས་མི་ཁྱབ་པའི་དུས་སོ། །སེམས་པ་ཆེན་པོ་ནི་བོད་པའོ།
བདེ་བ་ཆེན་པོ་ནི་དེའི་དུས་སུ་ཉམས་སུ་མྱོང་བའི་བདེ་བ་དེ་ཟུངས་ཤིག་པའོ།
སེམས་ཅན་དོན་གྱིས་ཞེས་པ་འཁོར་བ་མ་སྟོང་གི་བར་ཏུ་སྙིང་རྗེས་སོ། །རྡོ་རྗེ་
འཛིན་ནི་བོས་པའོ། དབང་བསྐུར་བ་བཞི་བ་བསྟན་པ་སློབ་མ་ཞེས་པ་ལ་སོགས་
པ་སྟེ། སྙིང་རྗེ་ཅན་མཐོང་ནི་བདེ་བའི་ཉམས་དང་ལྡན་པར་མཐོང་ནས། རྡོ་རྗེ་
སྙིང་ཅན་ནི་བླ་མས་འདི་སྐད་སྨྲ་ནི་ཚིག་གིས་གནང་བ་སྦྱིན་པ་སྟེ་ཚིག་དབང་རིན་
པོ་ཆེའོ། །འདི་ཉིད་ནི་དབང་ གི་ ཡེ་ཤེས་ སོ། །ཡེ་ཤེས་ཆེན་པོ་ནི་དངོས་པོའི་
གནས་ལུགས་མ་བཅོས་པ་རྟོགས་པས་སོ། །ཐམས་ཅད་ལུས་ནི་ཕྱི་ནང་གིས་
བསྡུས་
པའི་སེམས་ཅན་ཐམས་ཅད་ཀྱི་ལུས་ སོ། །སྣང་བ་ གཉིས་སུ་སྣང་ཡང་
གཉིས་མེད་པས་གཉིས་དང་གཉིས་སུ་མེད་པའི་ཚུལ་ཞེས་སོ། །
དངོས་པོ་ནི་བདེ་བ་རང་རིག་པ་ཡིན་ལ་དངོས་མེད་ནི་དེ་ཉིད་སྤྲོས་པ་ཉེ་
བར་ཞི་བས་སོ། །དེ་གཉིས་དབྱེར་མེད་པས་བདག་ཉིད་གཙོ་ཞེས་བྱའོ། །བརྟན་
པ་ནི་སྣོད་གཡོ་བ་བཅུད་ཀྱི་འཇིག་རྟེན་ཏེ་དེ་ཐམས་ཅད་ལ་ཁྱབ་པའོ། །འོ་ན་ཡེ་
ཤེས་དེའི་མཚན་ཉིད་ཅི་འདྲ་ཞེ་ན། སྒྱུ་མའི་གཟུགས་ཅན་ཞེས་པ་དེའི་རང་གི་ངོ་
244 --173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བོ་མེད་བཞིན་དུ་སྣང་བས་སོ། །
དེ་ཡན་ཆད་ཀྱིས་དབང་གི་ཡེ་ཤེས་ངོས་བཟུང་ནས། ངོས་བཟུང་བའི་ཡེ་
ཤེས་དེ་ཉིད་ལམ་དུ་བསླང་བ་སྟོན་པ་ནི་དཀྱིལ་འཁོར་ཞེས་པ་ལ་སོགས་པ་སྟེ།
དེ་ལྟར་དབང་གསུམ་པའི་ཡེ་ཤེས་ངོས་བཟུང་ནས་གསུམ་པ་ལམ་དུ་སློང་ན་ཇི་
ལྟར་བྱ་ཞེ་ན། དེ་ལས་འཕྲོས་པའི་བཤད་པ་སྟེ། དཀྱིལ་ནི་སྙིང་པོ་བདེ་བ་ལ་བྱ་
ལ་འཁོར་ལོ་ནི་རྟོག་པ་གཅོད་པའམ་འཕོ་བས་ན་སྟོང་པ་ལ་བྱའོ། །རྟག་ཏུ་དེ
ངེས་
པར་ནི་དབང་གི་ཡེ་ཤེས་དེ་རྟོགས་པས་འདོད་པའི་གནས་སུ་འགྲོ་བའི་ཕྱིར་རོ། །
དེ་ནས་ཞེས་པ་ལ་སོགས་པ་དེའི་དོན་སྟོན་པ་ལ་ཞུ་བ་ལ་རྣལ་འབྱོར་མ་ལ་བཟོད་
པར་གསོལ་བ་བྱས་པ་ནི་རྣལ་འབྱོར་མ་རྣམས་ཐེ་ཚོམ་གཅོད་པའི་སྐབས་ཡིན་
པས་སོ། །སངས་རྒྱས་ཀུན་བདག་ནི་ལྷན་ཅིག་སྐྱེས་དགའི་ངོ་བོ་ཉིད་དོ། །བདག་
ནི་འཁྲུལ་ཞེས་པ་ཐེ་ཚོམ་ཟ་བའོ། །རིམ་པ་ནི་དཀྱིལ་འཁོར་དང་འཁོར་ལོའི་རིམ་
པའོ། །ལན་གསུངས་པ་དཀྱིལ་ནི་སྙིང་པོ་ཞེས་པ་ཞེས་མན་ཌའི་སྒྲ་ལས་སྙིང་པོར་
འགྲོ་ལ་སྙིང་པོ་ནི་བྱང་ཆུབ་ཀྱི་སེམས་བདེ་བ་ཆེན་པའོ། །འཁོར་ནི་ལའི་སྒྲ་ལས་
ལེན་པར་འགྲོ་སྟེ་བདེ་བ་དེ་ལེན་པས་སོ། །འདུས་པ་ནི་དེ་གཉིས་འདུས་པས་
སྙིང་པོ་ལེན་པའི་ཕྱིར་དཀྱིལ་འཁོར་རོ། །འཁོར་ལོ་ནི་བདེ་བའོ། །
ནམ་མཁའི་ཁམས་ནི་དགའ་བ་བཞིས་རྟོག་པ་བཞི་གཅོད་པ་སྟེ། དེ་ཡང་
དགའ་བས་ཕྱི་རོལ་གྱི་སྒྲོ་འདོགས་བཅད་ནས་ཆོས་ཐམས་ཅད་སེམས་སུ་གོ །
རྣམ་སྣང་གི་རྒྱས་གདབ། དེ་བཞིན་གཤེགས་པའི་དབུགས་དབྱུང་བའོ། །མཆོག་
དགས་དཀར་དམར་གྱི་རྣམ་པའི་སྒྲོ་འདོགས་བཅད་ནས་སེམས་རང་རིག་ཏུ་ངོ་
སྟོན། མི་ བསྐྱོད་ པའི་ རྒྱས་ གདབ་ དང༌ དབུགས་དབྱུང་ བའོ། །ལྷན་ ཅིག་ སྐྱེས་
244 174
.



ཀྱེ་རྡོར་རྒྱུད་བཤད།
དགའི་བདེ་བས་སྡུག་བསྔལ་དང་བཏང་སྙོམས་ཀྱི་རྟོག་པ་བཅད་ནས་སྟོང་པར་
སྟོན། དེས་ན་བདེ་བ་ལ་སྟོང་བས་རྒྱས་བཏབ་པས་རྡོ་རྗེ་སེམས་དཔའི་རྒྱས་
གདབ། རྡོ་རྗེ་འཆང་གི་དབུགས་དབྱུང་བའོ། །དགའ་བྲལ་གྱིས་དེ་རྣམས་ལ་ཐེ་
ཚོམ་བཅད་ནས་ངེས་པ་སྐྱེད་དོ། །དེ་བས་ན་རྟོག་པ་གཅོད་པས་འཁོར་ལོའོ། །
ཡུལ་ལ་སོགས་པ་རྣམ་པར་སྦྱོང་ནི་བདེ་བ་ཆེན་པོ་དེས་ཡུལ་ལ་སོགས་པའི་རྟོག་
པ་གཅོད་པས་སོ། །དེ་གང་དུ་ཉམས་སུ་མྱོང་ཞེ་ན། བྷོ་ལ་ཀ་ཀོ་ལ་སྦྱོར་བས་ཞེས་
པ་གཞན་ལུས་ཤེས་རབ་ལ་བརྟེན་པ་སྟེ་སྔགས་ལས་སྐྱེས་མ་ལ་སོགས་པ་དང་
མཉམ་པར་སྦྱོར་བ་ལས་དགའ་བ་བཞི་སྐྱེ་བའོ། །
དེ་ལྟར་དབང་ཐོབ་ནས་གསུམ་པའི་དོན་ཉམས་སུ་ལེན་པ་ལ་དབང་དང་
མཐུན་པའི་ཡན་ལག་སྤྱོད་པ་དང་དམ་ཚིག་ལས། འདིས་རྫོགས་པའི་རིམ་པ་དང་
མཐུན་པའི་དམ་ཚིག་བསྟན་པ་རྡོ་རྗེ་སྙིང་བོས་གསོལ་བ་ཞེས་པ་ལ་སོགས་པས་དྲི་
བོ་བསྟན་ཏེ། སྡོམ་པ་ནི་བྱར་མི་རུང་བའོ། །དམ་ཚིག་ནི་མི་བྱར་མི་རུང་བས་སོ། །
ལན་ནི་བཅོམ་ལྡན་འདས་ཀྱིས་བཀའ་སྩལ་པ་ལ་སོགས་པ་སྟེ། སྲོག་ཆགས་
བསད་པ་ལ་སོགས་པ་ནི་དགེ་བ་ཚུལ་གྱིས་གང་བ། མཉམ་པ་དེ་ཁོ་ན་ཉིད་ལ་
དགོངས་པ། དགོངས་པའི་སྐད་ཀྱིས་བསྒྱུར་བ་ལས་ཐ་མའི་དབང་དུ་བྱས་པའོ། །
དེ་དག་བཤད་པ་སེམས་གཅིག་ཅེས་པ་ལ་སོགས་པ་སྟེ། སེམས་གཅིག་ནི་གཉིས་
སུ་མེད་པའི་ཡེ་ཤེས་རྟོགས་པའོ། །སྲོག་ཆགས་ནི་གཟུང་འཛིན་གྱི་རྣམ་པར་རྟོག་
པ་སྟེ་ཡེ་ཤེས་དེ་རྟོགས་པས་དེ་འཇོམས་པའོ། །འཇིག་རྟེན་བསྒྲལ་བ་ནི་ནམ་
མཁའ་ཇི་ཙམ་པའི་འཇིག་རྟེན་པ་རྣམས་སྡུག་བསྔལ་ལས་བསྒྲལ་ལོ་ཞེས་ཆོས་
ཐམས་ཅད་རྟེན་འབྲེལ་སྒྱུ་མ་ཙམ་དུ་བསྟན་པས་གྲུབ་མཐས་བློ་མ་བསྒྱུར་བའི་
244 ---175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འཇིག་རྟེན་པ་ལ་སྒྱུ་མར་མ་གྲགས་པས་རྫུན་གྱི་ཚིག་གོ །བཙུན་མོའི་ཁུ་བ་ནི་
དོན་དམ་པའི་བཙུན་མོའི་ཁུ་བ་ནི་དོན་དམ་པའི་བཙུན་མོའི་ཁུ་བ་སྟོང་པ་
་ཉིད་
ལས་རྟོག་པ་ལེན་ཡང་
། ཀུན་རྫོབ་ཀྱི་བཙུན་མོ་གཞན་གྱི་བུད་མེད་ཁུ་བ་འདྲེན་པ་
མ་བྱིན་པར་སླང་བའོ། །གཞན་གྱི་བུད་མེད་ནི་མཆོག་གི་བུད་མེད་རང་འོད་ཀྱི་
བཙུན་མོ་བྱེད་པ་ཕ་རོལ་བུད་མེད་བསྟེན་པའོ། །
ཡང་ན་འདི་དག་སེམས་ཅན་གྱི་དོན་དུ་འགྱུར་ན་དངོས་སུ་ལོངས་སྤྱད་པ་
སྟེ་དགེ་བ་ཚུལ་གྱིས་གནང་བའོ། །ཡང་ན་འདི་དག་སྤང་བར་བྱ་བ་སྟེ་བསྲུང་བར་
བྱ་བའི་དམ་ཚིག་ཡིན་ཡང་གསུངས་སོ། །དེ་ནས་ཞེས་པ་ལ་སོགས་པ་ནི་སྔར་
བསྟན་པའི་ཡུལ་ལ་སོགས་པ་རྣམ་པར་སྦྱོང་ཞེས་པ་ལས་འཕྲོས་པའི་ཞུས་ལན་
སྟོན་པས་འཕྲོས་པ་ལས་ཀྱང་འཕྲོས་པའོ། །གཏི་མུག་རྡོ་རྗེ་ལ་སོགས་ལྡན་ཞེས་
པ་དབང་པོ་དྲུག་གི་རྣམ་དག་སྟེ་འོག་ཏུ་དྲིས་ལན་སྟོན་ནོ། །རང་བཞིན་གདོད་
ནས་མ་སྐྱེས་པ་ཞེས་པ་ནི་དེ་རྣམས་ཀྱི་རང་བཞིན་ཅི་ལགས་ཞེས་པའི་ལན་དེ་
ཡུལ་ལ་སོགས་པ་དེ་ཐམས་ཅད་ཀྱི་རང་བཞིན་དང་པོ་ནས་མ་སྐྱེས་དེ་སྣང་བ་དང་
སྟོང་པ་དབྱེར་མེད་པའོ། །རྫུན་མིན་ནི་སྣང་བ་མ་འགགས་པས་སོ། །བདེན་མིན་
ནི་དོན་དམ་རང་བཞིན་མེད་པས་སོ། །ཆུའི་ཟླ་བ་ནི་དཔེའོ། །འདོད་པས་ཞེས་པ
རང་རིག་བདེ་ཆེན་ཡེ་ཤེས་ཀྱི་སྣང་བར་ཤེས་པར་འདོད་པས་སོ། །
དེ་ལྟར་ཡིན་པར་སྒྲོ་འདོགས་ཕྱི་ནས་གཅོད་པ་རྟེན་ཅིང་འབྲེལ་བར་འབྱུང་
བའི་རིགས་པ་སྟོན་པ་ནི་འདི་ལྟ་སྟེ་ཞེས་པ་ལ་སོགས་པ་སྟེ། སྣང་བ་འདི་རང་
བཞིན་མེད་དེ་རྟེན་འབྲེལ་ཡིན་པའི་ཕྱིར་དཔེར་ན་ཆུ་ཟླ་བཞིན་ཞེས་སྟོན་པ་སྟེ་གོ་
སླའོ། །སྒྲོ་འདོགས་ནང་ནས་གཅོད་ན་བཙུབ་ཤིང་ནི་ཨ་ཕྱེད་པའོ། །བཙུབ་སྟན་
244 --176



ཀྱེ་རྡོར་རྒྱུད་བཤད།
ནི་ལྟེ་བ་སྤྲུལ་བའི་འཁོར་ལོའོ། །ལག་པའི་ནི་རྩོལ་བ་ནི་གཡས་གཡོན་གྱི་རྩ་
གཉིས་སོ། །གློ་བུར་དུ་མེ་ནི་གཏུམ་མོའི་མེའོ། །
དེ་ལྟ་བུའི་གཏུམ་མོའི་མེ་བདེ་བ་ཆེན་པོའི་ཡེ་ཤེས་དེ་བཙལ་ན་མི་རྙེད་
པར་སྟོན་པ་མེ་འདི་ནི་ཞེས་པ་ལ་སོགས་པ་སྟེ། དེ་ལྟར་ཆོས་ཐམས་ཅད་རྣལ་
འབྱོར་བས་ཡིད་ལ་གྱིས་ཤིག་ཅེས་པ་གཟུགས་ནས་རྣམ་པ་ཐམས་ཅད་མཁྱེན་པ་
ཉིད་ཀྱི་བར་གྱི་ཆོས་ཐམས་ཅད་སྣང་བ་རྟེན་ཅིང་འབྲེལ་བ་འབྱུང་བ་ཡིན་ཡང་
དོན་དམ་ལ་གང་གི་ངོ་བོར་ཡང་མ་གྲུབ་པར་ཤེས་པར་གྱིས་ཤིག་ཅེས་པའོ། །དེ་
ནས་ཞེས་པ་ལ་སོགས་པས་རང་བྱིན་གྱིས་བརླབ་པ་དངོས་པོའི་གནས་ལུགས་
གཏན་ལ་དབབ་པ་འཆད་དེ། དེ་ལ་རང་བྱིན་གྱིས་བརླབས་པ་གསུམ་སྟེ། བླ་མ་
མཆོད་པ་དང་། རང་གི་སེམས་ཀྱི་དེ་ཁོ་ན་ཉིད་ལ་མོས་པ་དང་། ཡིད་དམ་གྱི་ལྷ་
ལ་མོས་པས་མཆོད་པའོ། །དེ་ལ་དང་པོ་ནི་དུས་རྟག་ཏུ་རང་གི་སྤྱི་བོར་བླ་མ་
བསྒོམས་པས་སོ། །
གཉིས་པ་ནི་རང་གིས་སེམས་ཀྱི་དེ་ཁོ་ན་ཉིད་ལ་བརྟགས་ཏེ་རྟོགས་ན་
སངས་རྒྱས་ཡིན་པས་སོ། །གསུམ་པ་ནི་ཡིད་དམ་གྱི་ལྷ་ལ་མོས་པས་བསྒོམ་
དང་བཟླས་པ་དང་མཆོད་པ་བྱས་པས་བྱིན་གྱིས་རློབ་པའོ། །ཡང་ན་རང་ བྱིན་
གྱིས་བརླབ་པ་ལ་གསུམ་སྟེ། སྣང་བ་ལྷའི་འཁོར་ལོ་སྒྱུ་མ་ལྟ་བུས་ཟིན་པར་
བསྒོམ་པ་དང་། རྩ་རླུང་བྱང་ཆུབ་སེམས་གང་ཡང་རུང་བ་ལ་བརྟེན་ནས་བདེ་བ་
བསྒོམ་པ་དང་
། བླ་མས་སློབ་མ་བྱིན་གྱིས་བརླབ་པའི་སྒོ་ནས་སློབ་མ་ལ་རྟོགས་
པ་སྐྱེ་བར་བྱེད་པའོ། །དེས་ན་འདི་དག་སྒྲོ་འདོགས་ནང་ནས་གཅོད་པར་བྱེད་
པའི་ཡིན་ནོ། །དེ་ལ་བླ་མ་མཆོད་པ་སྔོན་འབྱུང་དུ་རྡོ་རྗེ་སེམས་དཔའ་མཆོད་པ་
244 -177



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྟེ། ཕྱི་དང་གསང་བ་དེ་ཁོ་ནའི་མཆོད་པ་སྟེ་གསུམ་དུ་བྱའོ། །དེ་ལ་ཕྱི་ནི་མེ་ཏོག་
ལ་སོགས་པའོ། །གསང་བ་ནི་བདུད་རྩི་ལྔ་དང་དམ་ཚིག་གི་རྫས་ཞེས་པ་ཤ་ལྔའོ། །
ཀུན་ཏུ་སྦྱོར་བ་ནི་དེས་ཁོ་ན་ཉིད་ཀྱི་མཆོད་པའོ། །རྗེས་འཇུག་ཏུ་རང་གི་བླ་མ་ལ་
བྱིན་བརླབས་ཞུ་བའི་དོན་དུ་མཆོད་པའོ། །བདུད་རྩི་ལྔའི་རོ་འཐུང་བར་བྱེད་ཅེས་
པ་གསང་བའི་མཆོད་པ་ཤ་ལྔ་བདུད་རྩི་ལྔས་མཆོད་པས་རྡོ་རྗེ་སེམས་དཔས་ཀྱང་
བདུད་རྩི་ལྔའི་རོ་རྡོ་རྗེ་སེམས་དཔས་མྱོང་ངོ༌
། །དེ་ཁོ་ནའི་མཆོད་པ་ཀུན་ཏུ་རྒྱུ་
བྱས་པས་ཡང་དབང་གིས་བསྡུས་པས་དེའི་རོ་ཡང་མྱོང་བར་བྱེད་ཅེས་པའི་དོན་
ནོ། །དགྱེས་ནས་རང་བྱིན་གྱིས་བརླབ་པ་བསྟན་ཞེས་ཟེར་ཡང་དངོས་སུ་བྱིན་
གྱིས་བརླབ་པའོ། །འོ་ན་བྱིན་གྱིས་བརླབ་པའི་དོན་དེ་རང་གང་ཞེ་ན། ཀྱེ་ཀྱེ་ཞེས་
པ་ལ་སོགས་པ་སྟེ། ཀྱེ་ཀྱེ་ནི་བོད་པའོ། །རྡོ་རྗེ་ནི་སྐྱེ་མེད་མཁའ་ནི་སྟོང་པ་འགྲོ་ནི་
ཡེ་ཤེས་ཀྱི་སྐྱེ་མེད་སྟོང་པ་ལ་ལོངས་སྤྱོད་པའམ་ཐུགས་སུ་ཆུད་པའོ། །མ་ནི་
གཞིའི་ཚུལ་དུ་བསྐྱེད་པས་སོ། །
སངས་རྒྱས་ཀུན་གྱིས་ཕྱག་མཛད་ནི་རང་གི་སེམས་ཀྱི་དེ་ཁོ་ན་རྟོགས་པ་
ལ་ཕྱག་བྱས་ཞེས་བྱ་སྟེ། སློབ་དཔོན་ཀླུ་སྒྲུབ་ཀྱི་ཞལ་སྔ་ནས་ཇི་ལྟར་ཆུ་ལ་ཆུ་
བཞག་དང་། །ཇི་ལྟར་མར་ལ་མར་བཞག་པ། །རང་གིས་རྟོགས་པའི་ཡེ་ཤེས་ནི། །
འདིར་རྟོགས་གང་ཡིན་དེར་ཕྱག་བཙལ་ཞེས་གསུངས་པ་ལྟ་བུའོ། །དེ་ཉིད་ནི་
སེམས་ཀྱི་དེ་ཁོ་ན་ཉིད་དོ། །གསང་མཛད་ནི་དེ་ཉིད་འགྲོ་བས་མི་རྟོགས་པས་སོ། །
དེ་ལྟ་བུའི་རྟོགས་པ་དེ་ཡང་སྔར་གྱི་བླ་མ་བསྒོམས་པ་ལ་སོགས་པ་གསུམ་མམ།
སྣང་བ་ལྷའི་འཁོར་ལོར་རྟོགས་པ་ལ་སོགས་པ་གསུམ་ལས་སྐྱེའོ། །དེས་ན་ཁྱེད་
ཀྱང་རང་གི་སེམས་ཀྱི་དེ་ཁོ་ན་ཉིད་ལ་གུས་པར་གྱིས་ཤིག་པའོ། །རྡོ་རྗེ་མཆོད་པ་
244 -178



ཀྱེ་རྡོར་རྒྱུད་བཤད།
ནི་ཕྱེད་ ་པར་དཀའ་བས་ན་ཡི་དམ་ལྷ་ཉིད་རྡོ་རྗེའོ། །བྱིན་བརླབས་ནི་དེ་མཆོད་
པས་དེས་བྱིན་གྱིས་བརློབ་པའོ། །དད་པའམ་འདོད་པ་ནི་བླ་མ་མཆོད་པ་ལ་
སོགས་པ་དེ་གསུམ་ལས་རང་བྱིན་གྱིས་བརླབ་པ་འཆར་བས་ཏེ་དེ་གསུམ་འདོད་
པ་སྟེ་དོན་དུ་གཉེར་བས་ཉོན་ཞེས་པ་གུས་པར་ཟུང་ཞིག་ཅེས་གདམས་པའོ། །ལྷ་
མོ་ཐམས་ཅད་དགའ་བར་གྱུར་རངས་པར་གྱུར་ཅེས་པ་སྔོན་བྱུང་དུ་ལྷ་མོས་དེ་
ལྟར་བྱས་པས་རང་ལ་བྱིན་བརླབས་ཞུགས་ནས་རྟོགས་པ་ཁྱད་པར་ཅན་ཤར་ཏེ་
མྱོང་བས་ཐམས་ཅད་ཆོས་ལ་དགའ། དེ་ལས་ལྷག་པའི་དོན་གཞན་མེད་པས་
ཆོས་ཀྱི་དེ་ཁོ་ནས་ཚིམ་པས་རངས་ནས་སྤྱོད་ལམ་འདི་ལྟ་བུས་ཉན་པར་གྱུར་ཏོ། །
དེ་ལྟར་རང་གིས་བྱིན་བརླབས་མྱོང་སྟེ་ཉམས་མྱོང་ཁྱད་པར་ཅན་སྐྱེས་
ནས་དེ་དང་མཐུན་པའི་སྤྱོད་པ་བྱ་བ་ནི་གང་ལ་ཡང་རྟོག་པ་མེད་པའི་སྤྱོད་པ་བྱ་
དགོས་པས་བཟའ་བཏུང་ཞེས་པ་ལ་སོགས་པ་སྟེ། བགྲོད་པ་ནི་སྲུ་མོ་ལ་སོགས་
པའོ། །བགྲོད་མིན་ནི་མ་ལ་སོགས་པའོ། །གྲོང་གི་ཆོས་ནི་ཁྱིམ་པའི་སྤྱོད་ལམ་རྒྱ་
གར་ན་ལུགས་ཡོད་པ་དེ་སྤང་བྱ་བའམ། འཇིག་རྟེན་པའི་ཆོས་བརྒྱད་སྤང་བའོ། །
སྔགས་ཉིད་མི་བཟླ་ནི་དབང་གི་ཡེ་ཤེས་རྒྱུད་ལ་ཤར་བ་དེ་ཉིད་སྔགས་ཡིན་པས་
དེ་ཝ་པི་ཅུ་ལ་སོགས་པ་མི་བཟླ་བའོ། །བསམ་གཏན་ཉིད་ནི་དམིགས་མི་བྱ་ཞེས་
པ་གཉིས་མེད་ཡེ་ཤེས་རྒྱུད་ལ་སྐྱེས་པའི་ཏིང་ངེ་འཛིན་ལ་གནས་པས་བཅོས་མའི་
བསམ་གཏན་མི་བྱ་བའོ། །གཉིད་སྤང་བར་མི་བྱ་ནི་རྣལ་འབྱོར་གྱི་གཉིད་སྐྱེ་མེད་
དུ་ཤར་བས་ཐ་མལ་གྱི་གཉིད་ལ་དགག་བསྒྲུབ་མི་བྱ་བའོ། །དབང་པོ་མི་དགག་
ནི་སྣང་བ་སྐྱེ་མེད་དུ་ཤར་བས་ཆེད་དུ་མི་དགག་སྟེ་དབང་པོ་རང་ཡན་དུ་གཏང་
བའོ། །བྷ་ལ་ནི་ཤའོ། ཁ་དོག་ནི་ཝར་ནའི་སྒྲ་ལས་རིགས་ལྔའོ། །དགོས་པ་མེད་
244 -179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ནི་འཛེམ་པའམ་རྒྱུ་ལ་རེ་བ་དང་འབྲས་བུ་དོགས་པ་མེད་པའོ་གསུངས། སྒྲིབ་
པར་འགྱུར་བའི་དོག་པ་མེད་པ་ལ་ཡང་འཆད་དོ། །བཙུན་མོ་ཐམས་ཅད་དགའ་
བར་བྱ་ནི་དེ་ཐམས་ཅད་ལྷན་ཅིག་སྐྱེས་པའི་སྣང་བ་ཡིན་པས་སོ། །མཛའ་བོ་སྡུག་
པར་མི་བྱ་ཞེས་པ་ལ་སོགས་པ་ནི་གོ་སླའོ། །
ལུས་ལྟར་རེག་ནི་ཐམས་ཅད་མཉམ་པར་རང་གི་ལུས་དང་ཁྱད་མེད་པར་
རེག་པའོ། །བདུད་རྩི་ལྔ་ཞེས་པ་ལ་སོགས་པས་བརྟག་པ་དང་པོའི་བཟའ་བའི་
དམ་ཚིག་ཁ་བསྐང་བ་སྟེ་སྔར་བསྟན་པའི་བཟའ་དང་ཞེས་པ་ལས་བར་འཆད་
པའོ། །བྱང་ཆུབ་སེམས་ཀྱིས་རབ་ཏུ་བཟའ་ནི་དེ་ཐམས་ཅད་གཉིས་སུ་མེད་པའི་
ཡེ་ཤེས་ཀྱི་སྣང་བ་ཡིན་པས་བྱང་ཆུབ་སེམས་ཀྱིས་སྤྱད་ཅེས་པའོ། །རང་འབྱུང་མེ་
ཏོག་ནི་བྱང་ཆུབ་སེམས་དམར་བའི་ཆའོ། །པད་མ་ཞེས་པ་ལ་སོགས་པ་ནི་བྱང་
ཆུབ་སེམས་དེ་སྐྱེད་ན་ཐོད་པའི་ནང་དུ་བཞག་ལ་བདུད་རྩི་གཞན་ ལུད་པ་ལ་
སོགས་པ་དང་བསྲེས་ལ་བྱིན་གྱིས་བརླབས་ཏེ་ལོངས་སྤྱད་པའོ། །སྨད་གཡོགས་
ཁ་དོག་ སྣ་ ཚོགས་ནི་ རོ་ དཀྲིས་ ཁ་ དོག་སྣ་ཚོགས་ པ་དང་ བུད་མེད་ ཀྱི་ སྤྱད་
གཡོགས་རང་འབྱུང་གི་ཁྲག་གིས་གོས་པ་ལ་སོགས་པའོ། །དེ་བཞིན་བརྒྱན་ནི་
ཐལ་བས་ལུས་ལ་བྱུག་པའོ། །རབ་སོང་གནས་རྙེད་ནི་དུར་ཁྲོད་ནས་རྙེད་པའི་མེ་
ཏོག་གིས་སྐྲ་བཅིངས་པའོ། །
གཏི་མུག་རྡོ་རྗེ་ལ་སོགས་ལྡན་ཞེས་པ་ལ་འཕྲོས་པའི་ཞུས་ལན་དེ་ནས་
ཞེས་པ་ལ་སོགས་པས་བསྟན་ཏེ། བསྐྱེད་རིམ་གྱི་ཡན་ལག་དབང་པོ་དྲུག་བྱིན་
གྱིས་བརླབ་པའོ། །སྔར་གསུངས་ཞེས་པ་ལེའུ་དགུ་པར་རོ། །མ་མཛད་ཅེས་པ་
དེ་གསུང་དུ་གསོལ་ཞེས་དོན་གྱིས་དྲིས་པའོ། །ལན་བཅོམ་ལྡན་འདས་ཞེས་པ་ལ་
244 ----180



ཀྱེ་རྡོར་རྒྱུད་བཤད།
སོགས་པས་སྟོན་དེ་དག་པ་ཡང་ཡིན་ལ་སྐྱེ་མཆེད་བྱིན་གྱིས་བརླབ་པ་ཡང་ཡིན་ནོ། །
མིག་ལ་གཏི་མུག་རྡོ་རྗེ་ནི་གཏི་མུག་འཇོམས་པས་གཏི་མུག་རྡོ་རྗེ་སྟེ་རྡོ་རྗེ་ནི་སྟོང་
པ་ཉིད་རྟོགས་པའོ། །དེ་ལྟར་གཞན་ལ་ཡང་སྦྱར་རོ། །སྐྱེ་མཆེད་བྱིན་གྱིས་རློབ་
ཙམ་ན་མིག་ཏུ་མཾ་ལས་གཏི་མུག་རྡོ་རྗེ་མ་རོ་སྐམ་པོའི་གདན་ལ་བཞུགས་པ་
བསྒོམ་པའོ། །དེ་བཞིན་དུ་རྣ་བ་ལ་སོགས་པ་ལ་ཡང་དྷཾ་ཁཾ་རཾ་ལཾ་ཨོཾ་ལས་ཞེ་སྡང་
རྡོ་རྗེ་མ་ལ་སོགས་པ་རོའི་གདན་ལ་བཞུགས་པ་བསྒོམ་མོ། །
ཁ་དོག་ནི་ལེའུ་བརྒྱད་པའི་དང་པོ་ནག་པོ་རབ་ཏུ་བསྒོམ་ཞེས་པ་ལ་
སོགས་པ་གསུངས་པས་རིམ་པ་ལྟར་ནག་པོ་དང་
། དམར་པོ་དང་། སེར་པོ་དང་།
ལྗང་ཁུ་དང༌། སྔོན་པ་དང་། དཀར་པོར་བསྒོམ་གསུངས་ཏེ་ནོར་རོ། །འདིར་ནི་
དཀར་པོ་དང་། སྔོན་པོ་དང་
། སེར་པོ་དང་
། དམར་པོ་དང་། ལྗང་ཁུ་དང་། ནག་
པོར་རིམ་པ་བཞིན་སྦྱར་རོ། །དགོས་པ་ནི་རྟེན་དབང་པོ་ཐོགས་བཅས་ཏེ་ཐོགས་
མེད་དུ་བསྒྲུབ་པས་མངོན་པར་ཤེས་པ་མྱུར་དུ་སྐྱེ་བར་འགྱུར་བ་དང་
། གོ་མ་ཡིན་
པས་བསྲུང་པར་འགྱུར་བའི་དགོས་པའོ། །རྡོ་རྗེ་སྙིང་པོས་གསོལ་བ་ཞེས་པ་ལ་
སོགས་པས་གསང་བའི་སྐད་ཉིད་དང་ཞེས་པའི་རྒྱས་པར་བཤད་པ་སྟོན་ཏེ་ལེའུ་
བདུན་པའི་སྐོང་བའོ། །དགོས་པ་ནི་རང་རང་གི་རིགས་ཤེས་པར་བྱ་བ་སྟེ་རིགས་
གཅིག་པ་ནི་དགྱེས་པའི་རྡོ་རྗེའི་དཀྱིལ་འཁོར་དུ་དབང་བསྐུར་བ་ཐོབ་ནས་དགྱེས་
པའི་རྡོ་རྗེའི་རྣལ་འབྱོར་བྱེད་པའོ། །རིགས་གཅིག་པར་མ་སོང་ན་ཕན་ཚུན་རྩོད་
པའི་སྒོ་ནས་དམ་ཚིག་ཉམས་པར་འགྱུར་བས་རིགས་ཤེས་པར་བྱ་བའོ། །དུས་ནི་
ཚོགས་ཀྱི་འཁོར་ལོ་ལ་སོགས་པའི་དུས་སུའོ། །དམ་ཚིག་ཆེ་ནི་དེ་ལས་འདའ་
བར་བྱ་བ་མ་ཡིན་པས་སོ། །ཉན་ཐོས་ལ་སོགས་མ་ཤེས་ནི་ཉན་ཐོས་དང་རང་
244-181



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སངས་རྒྱས་དང་བྱང་ཆུབ་སེམས་དཔའི་ཐེག་པ་བས་མི་ཤེས་པའོ། །
དགོད་པ་ནི་བྱ་བའི་རྒྱུད། ལྟ་བ་སྤྱོད་པའི་རྒྱུད། འཁྱུད་པ་རྣལ་འབྱོར་གྱི་
རྒྱུད། གཉིས་གཉིས་རྣལ་འབྱོར་བླ་མ་སྟེ། མ་བསྒྲགས་རྒྱུད་སྡེ་བཞིར་མ་བཤད་
པའོ། །ངེས་པར་གསུང་དུ་གསོལ་ནི་རྒྱུད་སྡེ་ལྔ་པ་རྣལ་འབྱོར་བླ་ན་མེད་པའི་རྒྱུད་
འདིར་བཤད་དུ་གསོལ་ཞེས་ཞུས་པའོ། །སྐད་ཆེན་པོ་ནི་རྣལ་འབྱོར་བ་ཕན་ཚུན་
སྐད་ བྱེད་ པའམ་ དག་ པའི་ཞིང་ གྲགས་པས་སོ། །དམ་ཚིག་བརྡ་ནི་ གཞན་ ལ་
གསང་བ་སྟེ་བརྡ་སྨྲ་བའི་དུས་དཀྱིལ་འཁོར་བསྒྲུབ་པ་དང༌
། ཚོགས་ཀྱི་འཁོར་ལོ་
དང༌། སྤྱོད་པའི་དུས་སུ་འདི་ནས་འབྱུང་བའི་བརྡས་མ་སྨྲས་དམ་ཚིག་ཉམས་ལ།
དེ་ལས་གཞན་པའི་དུས་སུ་སྨྲས་ན་ཡང་དམ་ཚིག་ཉམས་ལ། དེ་ལས་གཞན་པའི་
དུས་སུ་སྨྲས་ན་ཡང་ཉམས་པས་དམ་ཚིག་བརྡའོ། །འདི་དག་ལ་ནང་བཤད་བླ་མ་
ནཱ་རོ་བས་མི་བཞེད་དེ་དཀྱུས་འགྲོས་སུ་བཤད་དོ། །
བརྡ་དེ་དག་སུ་དང་སྨྲ་ཞེ་ན། ཁ་དོག་དབྱེ་བས་ཕྱེ་ཁ་དོག་ཅེས་པ་ཝན་
རིགས་ལ་འགྲོ་བས་རྣལ་འབྱོར་མ་ཐམས་ཅད་རིགས་ལྔ་འདུས་པས་དེ་དག་དང་
སྨྲ་བའོ། །ཇི་ལྟར་བསྡུ་ཞེ་ན་གཡུང་མོ་ཞེས་པ་ལ་སོགས་པའོ། །སྐྱེ་གཉིས་ནི་བྲམ་
ཟེ་སྟེ་ཕ་མ་དང་བྲམ་ཟེ་ཉིད་དུ་གདོན་པའི་ཆོ་ག་ལས་སྐྱེ་བའི་ཕྱིར་རོ། །འདིར་
རྣམས་དངོས་གྲུབ་སྦྱིན་ཞེས་པ་འདི་དག་དངོས་གྲུབ་ཀྱི་རྒྱུར་འགྱུར་བའོ། ཁུ་བ་རྡོ་
རྗེར་འགྱུར་ནི་འདིའི་ཁུ་བ་ལས་སྐྱེ་མེད་དུ་རྟོག་པར་འགྱུར་པས་སོ། །མཆོད་ནས་
བཏུང་ནི་དེའི་ཁུ་བ་དེ་མི་སྤང་སྟེ་བཏུང་བའོ། །
བརྡའ་མ་སྨྲས་པའི་སྐྱོན་བསྟན་པ་རྡོ་རྗེ་སྙིང་པོ་ཞེས་པ་ལ་སོགས་པ་སྟེ།
སེམས་པ་ཆེ་ནི་སེམས་ཅན་གྱི་དོན་ལ་སྙིང་རྗེ་དང་ལྡན་པས་སོ། །གུས་པས་ཟུང་
244 -182



ཀྱེ་རྡོར་རྒྱུད་བཤད།
ནི་དུས་དེ་དག་ཏུ་གུས་པས་ཟུང་ལ་སྨྲོས་ཤིག་ཅེས་པའོ། །ཀྱེ་རྡོ་རྗེ་འདིར་དབང་
བསྐུར་ནི་འདིར་དབང་བསྐུར་ན་རིག་པ་ཡིན་པས་དུས་དེ་དག་ཏུ་མ་སྨྲས་ན་དམ་
ཚིག་ཉམས་པར་འགྱུར་ཞེས་པའོ། །
དམ་ཚིག་ཉམས་པའི་ཉེས་པ་འཚེ་བ་ཞེས་པ་ལ་སོགས་པ་སྟེ། གལ་ཏེ་
ཞེས་པ་ལ་སོགས་པ་ལ་དོར་བའི་ཚིག་སྟེ་སངས་རྒྱས་ཀྱིས་ཀྱང་གསང་བའི་སྐད་
མ་སྨྲས་ན་འཆི་བར་འགྱུར་ཞེས་པའོ། །དེ་བས་ན་རང་གི་དམ་ཚིག་རིགས་རྙེད་
ཅེས་པས་རང་གི་དམ་ཚིག་རིགས་གཅིག་པའི་ཕྱག་རྒྱ་རྙེད་ནས་སོ། །གནས་བཞི་
ཞེས་པ་ཛཱ་ལན་དྷ་ར་དང་
། ཨུ་རྒྱན་དང་། ཀོ་ལ་ཀི་རི་དང་
། ཀ་མ་རུ་པའི་རྣལ་
འབྱོར་མའོ། ཁྲོ་བར་བྱེད་ནི་ཡིད་འཁྲུགས་པར་འགྱུར་བའོ། །རྒྱུད་ཐམས་ཅད་ཀྱི་
གླེང་གཞི་ནི་འབུམ་ཚོ་ལྔ་བརྟག་པ་སུམ་ཅུ་རྩ་གཉིས་ཀྱི་ངེས་པ་དང་ཡིད་ཆེས་པ་
སྐྱེས་པས་སོ། །གླེང་བཞིའི་ལེའུའི་བཤད་པའོ།། །།
ལེའུ་འདི་ལ་རྒྱུད་ཐམས་ཅད་ཀྱི་ཕྱག་རྒྱ་བསྡུས་པ་ཞེས་བྱ་སྟེ། རྒྱུད་ཐམས་
ཅད་ནི་ཧེ་བཛྲའི་རྒྱུད་ཐམས་ཅད་ལ་བྱ་ལ། ཕྱག་རྒྱ་ཞེས་པ་རིགས་ཀྱི་བདག་པོས་
རྒྱས་བཏབ་པ་སྟེ་རིགས་མི་འཆོལ་བར་བྱ་བའི་དགོས་པ་ཡོད་དོ། །བསྡུས་པ་ནི་
ཡུལ་ཁྱད་པར་ཅན་ལ་བློ་རྩེ་གཉིས་པར་གྱུར་ནས་ཐ་ཚོམ་སྐྱེས་པ་དེའི་སྒྲོ་འདོགས་
གཅོད་པས་སོ། །ཐེ་ཚོམ་དུ་གྱུར་ནི་ཡུལ་ཁྱད་པར་ཅན་ལ་བློ་རྩེ་གཉིས་པ་སྟེ་ཡུལ་
གྱི་སྟོབས་ཀྱིས་ཉོན་མོངས་པ་ཅན་ནོ། །ཡིད་གཉིས་ནི་དངོས་གྲུབ་ཀྱི་རྒྱུར་འགྱུར་
རམ་མི་འགྱུར་སྙམ་པ་སྟེ་ཉོན་མོངས་པ་ཅན་མ་ཡིན་པའོ། །བཅོམ་ལྡན་འདས་ཐེ་
ཚོམ་བསལ་དུ་གསོལ་ཞེས་པ་ནི་སྤྱིར་དྲིས་པའོ། །སྤྱོད་པའི་ཞེས་པ་ལ་སོགས་
པས་བྱེ་བྲག་ཏུ་དྲིས་པ་སྟེ། ཀླུ་ཡུལ་ཁྱད་པར་ཅན་དངོས་གྲུབ་ཀྱི་རྒྱུ་ཅི་ཞེས་པ་ཐེ་
244 183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཚོམ། ཀླུ་བཟང་བར་ཤེས་ཀྱང་ཀླུ་རང་གང་ཡིན་སྙམ་པ་ཡིད་གཉིས་སོ། །ལྷའི་
ལེའུ་ནི་ལྷ་དབང་བསྐུར་བའི་ལེའུ་ལས་དབང་བསྐུར་ནས་རང་གི་རིགས་ཀྱི་བདག་
་པོར་འགྱུར་རོ་ཞེས་གསུངས་པའོ། །ལྷས་རྒྱས་བཏབ་པས་དངོས་གྲུབ་ཀྱི་རྒྱུ་ཡིན་
པ་ཅི་སྙམ་པ་ཐེ་ཚོམ། གང་གི་ཕྱག་རྒྱ་གང་ཡིན་སྙམ་པ་ཡིད་གཉིས་སོ། །
སྔགས་བཏུ་ཞེས་པ་སྔགས་ཀྱི་ལེའུའོ། །ཨཱ་ལི་བཅོ་ལྔ་ལྷ་མོ་བཅོ་ལྔའི་ས་
བོན་ཇི་ལྟར་ཡིན་སྙམ་པ་ཐེ་ཚོམ། གང་གི་ས་བོན་གང་ཡིན་སྙམ་པ་ཡིད་གཉིས་
སོ། །རིགས་ཀྱི་ལེའུ་ནི་རྡོ་རྗེ་རིགས་ཀྱི་ལེའུའོ། །བཅུ་དྲུག་གཉིས་ནི་རྩ་སུམ་ཅུ་རྩ་
གཉིས་སོ། །རྩ་རྣམས་བདེ་བ་རྒྱས་པར་བྱེད་པ་ལ་མཁའ་འགྲོ་མ་ཡིན་པ་ཅིས་
སྙམ་པ་ཐེ་ཚོམ། རྩེ་གོང་རྣལ་འབྱོར་མ་གང་ཡིན་ཞེས་དྲིས་པ་ཡིད་གཉིས་སོ། །དེ་
རྣམས་བདག་ལ་བཤད་དུ་གསོལ་ཞེས་པ་དྲི་བའི་ཚིག་གིས་མཚམས་སྦྱར་བའོ། །
ཀླུ་ལ་དོན་བཞི་སྟེ། དོན་ཚིག་གི་སྒོ་ནས་དོན་ཚོལ་བ་སྟེ་ཀླུའི་ཚིག་ལ་བརྟེན་ནས་
ཉམས་མྱོང་ཁྱད་པར་ཅན་སྐྱེ་བས་སོ། །བསམ་པ་འདུ་ཤེས་གསུམ་དང་ལྡན་པས་
སོ། །དུས་ནི་གཉིས་ཏེ་ལས་དང་པོ་པས་ཚོགས་ཀྱི་འཁོར་ལོ་དང༌
། ཐུན་མཚམས་
སུ་སྐྱོ་བ་བསང་བའི་ཆེད་དུའོ། །ནུས་པ་སྐྱེས་ནས་སྤྱོད་པའི་དུས་སུ་བླང་པའོ། །
དགོས་པ་བདག་བསྲུང་བ་དང་
། ཚོགས་གཉིས་གསོག་པ་སྟེ། དང་པོ་ནི་དཔའ་བོ་
དང་དཔའ་མོས་བྱིན་གྱིས་བརླབས་པས་བར་ཆད་མི་འབྱུང་བས་སོ། །
གཉིས་པ་ནི་རྟོགས་པ་ཁྱད་པར་ཅན་རྒྱུད་ལ་སྐྱེས་པས་ཡེ་ཤེས་ཀྱི་ཚོགས་
གསོག་ལ། གུས་པས་བསོད་ནམས་ཀྱི་ཚོགས་གསོག་པའོ། །བླང་ལུགས་ཚིག་
དྲུག་པར་བླང་སྟེ་ཚིགས་སུ་བཅད་པ་རེའི་རྗེས་ལ་ཐ་མའི་ཚིག་རྐང་གཉིས་སྦྱར་
ཞིང་བླང་བའོ། །ཚིག་གི་དོན་ནི་ཚིག་དང་དོན་གཉིས་གཉིས་སུ་ཤེས་པར་བྱས་ཏེ།
244 -184



ཀྱེ་རྡོར་རྒྱུད་བཤད།
དོན་གཉིས་སུ་མེད་པ་ལ་འཇུག་པ་ལ་ཚོགས་ཀྱི་འཁོར་ལོ་བྱེད་དགོས། བདེ་བ་
ཆེན་པོའི་ཏིང་ངེ་འཛིན་སྐྱེ་བ་ལ་གནས་དང་གྲོགས་ལ་སོགས་པ་དགོས་པས་དེའི་
དོན་དུ་ཤེས་པར་བྱའོ། །ཚིག་ཀོ་ལ་གནས་ཨ་བྷོ་ལ་རྡོ་རྗེ་ཨི་རི་ཏི་བོད་པ་ལ་
སོགས་པ་སྐད་ཐད་ཀར་བསྒྱུར་བའོ། །གླུའི་དོན་ལ་ནང་བཤད་ནཱ་རོ་པས་མི་
བཞེད་དོ། །
རྩ་ཨུ་ས་མ་ཞེས་པ་ལ་སོགས་པ་དམ་ཚིག་གི་རྫས་བསྟེན་པ་སྟེ་དགོས་པ་
བཞི་རྟོག་པ་ཆུང་བར་བྱ་བ་དང་
། བཅུད་ལེན་དུ་འགྱུར་བ་དང་། དཔའ་བོ་དང་
དཔའ་མོས་ བྱིན་གྱིས་རློབ་པ་དང་
། དངོས་གྲུབ་ གཉིས་ཀྱི་རྒྱུར་འགྲོ་བའོ། །
བསམ་པ་ཇི་ལྟ་བུས་སློང་ཞེ་ན། དྲན་པ་ཞེས་པ་ལ་སོགས་པས་ལུས་ཧེ་རུ་ཀ་
སེམས་ལྷན་ཅིག་སྐྱེས་པ་མ་བརྗེད་པས་བླང་སྟེ་འདུ་ཤེས་གསུམ་དང་ལྡན་པའི་
དྲན་པ་མ་བརྗེད་པས་བླང་བའོ། །ཆགས་བྲལ་མིན་ཞེས་པ་ཆགས་པ་ཆེན་པོ་ལྷན་
ཅིག་སྐྱེས་པ་གོམས་པའི་སེམས་སོ། །འོ་ན་ཧེ་བཛྲ་ཁོ་ནའི་བསམ་པས་བླང་ངམ་
ཞེ་ན། མ་ཡིན་ཏེ་རྡོ་རྗེ་ཆོས་ཞེས་པ་པད་མ་གར་གྱི་དབང་ཕྱུག་གོ །སངས་རྒྱས་
ཞེས་པ་རྣམ་པར་མཛད་རྣལ་འབྱོར་མ་ཞེས་པ་བདག་མེད་མ། མ་མོ་ཞེས་པ་གྷོ་རི་
ལ་སོགས་པ་སྟེ་དེ་དག་གི་བསམ་པས་ཀྱང་བླང་བའོ། །བླང་བའི་རིམ་པ་ནི་འོག་
ནས་ཚོགས་ཀྱི་བདག་པོས་ལྔར་བྱས་ཞེས་པའོ། །ཀླུའི་ཕན་ཡོན་བསྟན་པ་འདི་
ཉིད་ཀྱིས་ནི་ཚོགས་བསྲུང་ཞེས་པ་དཔའ་བོ་དང་དཔའ་མོ་འདུ་བའོ། །བདག་ཀྱང་
བསྲུང་ནི་དེ་དག་ལུས་ནས་བདག་ལ་བྱིན་གྱིས་བརླབས་པའི་སྒོ་ནས་སོ། །སྔགས་
ཀྱི་བཟླས་པ་ནི་ཀླུའི་རྣམ་པར་དག་པའོ། །
གླུ་བླངས་པས་བྱིན་གྱིས་རློབ་པའི་རྟགས་གང་དུ་ཞེས་པ་ཚོགས་ཀྱི་འཁོར་
244-185



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལོ་ལ་སོགས་པའི་དུས་སུ་གླུ་དང་གར་བྱས་པས་དང་པོ་ཁོ་ནར་མཁའ་འགྲོ་མ་
ངན་པ་འོང་བའི་རྟགས་འགོག་པའི་དྲི་དང་བྱ་དགོད་དྲི་ཞེས་པ་བསེ་དྲི་འབྱུང་ལ།
དེ་ནས་མཁའ་འགྲོ་མ་བཟང་མོ་འབྱུང་བའི་རྟགས་ག་བུར་ལ་སོགས་པའི་དྲི་འབྱུང་
བའོ། །མ་ལ་ཡ་ ཇི་ནི་ཡུལ་མ་ལ་ཡར་སྐྱེས་པའི་ཙན་དན་གྱི་དྲིའོ། །དེ་ནས་སྒྲ་
འབྱུང་སྟེ། ཕྱི་རོལ་ཚལ་དུ་ཞེས་པ་གླུའི་རྗེས་ལ་སྒྲ་འདི་རྣམས་རྣལ་འབྱོར་མས་
བྱིན་གྱིས་རློབ་པའི་གནས་སུ་འབྱུང་བའོ། །བ་ལང་ཚེ་ནི་ཅེ་སྤྱང་ངོ༌
། །གླུའི་བྱིན་
རླབས་ཞེས་པ་རྣལ་འབྱོར་མ་ཚོགས་ཀྱི་འཁོར་ལོ་བྱེད་པའི་སྐབས་སུ་བྱིན་གྱིས
སློབ་པས་སོ། །ཕྱག་རྒྱ་ཞེས་པ་ལ་སོགས་པས་ཕྱག་རྒྱ་ཞུས་པའི་ལན་སྟོན་ཏེ་ལྷ་
དབང་བསྐུར་བའི་ལེའུ་ཡི་ཁ་བསྐང་བའོ། །
གང་ལ་ཕྱག་རྒྱས་བཏབ་པས་རང་གི་རིག་འཛིན་ན་ཕྱག་རྒྱ་ཆེན་པོའི་རྒྱུ་
ཡིན་པ་ལ་དེ་ཡིན་ནམ་མ་ཡིན་སྙམ་དུ་ཡུལ་ཁྱད་པར་ཅན་ལ་ཐེ་ཚོམ་ཟ་ན་ཉོན་
མོངས་པ་འདྲེན་པས་ཐེ་ཚོམ། གང་གི་རྒྱ་གང་ཡིན་སྙམ་པ་ཉོན་མོངས་པ་མི་
འདྲེན་པས་ཡིད་གཉིས་ཞེས་བྱ་ལ། དེ་གཅོད་པའི་ལན་ཕྱག་རྒྱ་རྟགས་དང་མཚན་
མ་ཞེས་པ་དཔེར་ན་རྒྱལ་པོའི་བཀའ་རྟགས་ཀྱིས་རྒྱལ་པོའི་མིར་མཚོན་པ་ལྟར་
འདིར་རང་གི་རིགས་མཚོན་པས་མཚན་མ་ཞེས་བྱ། རང་གི་རིགས་ལས་མི་འདའ་
བས་ཕྱག་རྒྱ་སྟེ་རྒྱལ་པོའི་བཀའ་ལས་མི་འདའ་བ་ལྟ་བུའོ། །འདིས་ནི་ཞེས་པ་
ཕྱག་རྒྱས་སོ། །རིགས་ནི་མཚོན་ནི་གང་གི་རིགས་ཡིན་པ་མཚོན་པའོ། །རིགས་
མ་མཚོན་ན་སྐྱོན་ཅི་ཡོད་ཅེ་ན། རིགས་འཚོལ་ཞེས་པ་ལ་སོགས་པས་ རིགས་
འཆོལ་ན་དངོས་གྲུབ་མི་འབྱུང་ལ་སྒྲུབ་པ་པོ་དེ་ཡང་སྒྲུབ་པ་པོ་མ་ཡིན་ཞེས་སྟོན་
པའོ། །གང་ལ་གང་གིས་རྒྱས་གདབ་པ་སྟོན་པ་ནི་ཞེ་སྡང་ཕྱག་རྒྱ་ཞེས་པ་ལ་
244 --186



ཀྱེ་རྡོར་རྒྱུད་བཤད།
སོགས་པ་སྟེ་གོ་སླའོ། །དེ་བཞིན་གཤེགས་པ་རྣམས་ལ་ཞེ་སྡང་ལ་སོགས་པའི་
མིང་གིས་འདོགས་པ་ནི་འདི་རྣལ་འབྱོར་བླ་ན་མེད་པའི་རྒྱུད་ཡིན་པས་ཉོན་མོངས་
པ་དང་དེ་བཞིན་གཤེགས་པ་ཝ་སཱ་མི་དད་པར་གྲུབ་པའི་ཆེད་དུའོ། །འདོད་པས་
ཞེས་ པ་གང་ལ་གང་གིས་རྒྱས་གདབ་པ་ཤེས་པར་འདོད་པས་ཞེས་པའོ། །ས་བོན་
ལ་ཡང་ཨཱ་ལི་སྟོང་པའི་རང་བཞིན་ལྷ་མོ་སྟོང་བའི་བརྡ་ཡིན་པས་ས་བོན་དུ་རུང་
ཞིང་དངོས་གྲུབ་གྱི་རྒྱུ་ཡིན་པ་ལ་མ་ཡིན་ནམ་སྙམ་པ་ཐེ་ཚོམ། གང་གི་ས་བོན་
གང་ཡིན་སྙམ་པ་ཡིད་གཉིས་ཡིན་ལ་དེའི་ལན་གསུངས་པ་ཨཱ་ལི་དང་པོ་ཞེས་པ་
ལ་སོགས་པ་སྟེ་གོ་སླའོ། །
རྣལ་འབྱོར་མའི་ས་བོན་ཉིད་ནི་ཨཱ་ལི་བཅོ་ལྔས་སྟོང་པ་བཅོ་ལྔ་མཚོན་།
ལྷ་མོས་ཀྱང་ཤེས་རབ་མཚོན་པས་ཆོས་མཐུན་པ་བརྩིས་པའོ། །རྩའི་ཞུས་ལན་
རྩ་བྱང་ཆུབ་སེམས་རྒྱས་པའི་བྱ་བ་བྱེད་པས་རྣལ་འབྱོར་མ་ཡིན་པ་ལ་མ་ཡིན་
སྙམ་པ་ཉོན་མོངས་པ་ཅན་དེ་ཡུལ་གྱི་སྟོབས་ཀྱིས་ཉོན་མོངས་པ་འདྲེན་པས་ཐེ་
ཚོམ། །རྩེ་གང་རྣལ་འབྱོར་མ་གང་ཡིན་སྙམ་པ་ཡིད་གཉིས་སོ། །དེའི་ལན་བསྟན་
པ་རིགས་ཀྱི་ཞེས་པ་ལ་སོགས་པ་སྟེ། རྣམ་པ་གསུམ་དུ་བརྗོད་ནི་རྩའི་གཙོ་མོ་
གསུམ་བདག་མེད་མའོ། །
ད་རུང་གཅིག་ལྷག་གོ་ཞེ་ན། གང་ཕྱིར་བཅུ་དྲུག་ཆ་མེད་ཅེས་པ་རྩ་བཅུ་
དྲུག་པ་བདེ་བ་རྒྱས་པའི་བྱ་བ་མི་བྱེད་པས་རྣལ་འབྱོར་མར་བཞག་པའི་ཆ་ཞེས་པ་
སྐལ་པ་མེད་པས་སྤང་ཞེས་པ་རྣལ་འབྱོར་མར་མི་གཞག་ཅེས་པའོ། །ཅིའི་སླད་དུ་
ཞེ་ན་ཞེས་པ་བདེ་བ་རྒྱས་པ་བྱ་བ་མི་བྱེད་པ་ཅིའི་ཕྱིར་ཞེས་པའོ། །དོན་གྱི་བྱ་བ་
མི་བྱེད་ཕྱིར་ཞེས་པ་བདེ་བ་རྒྱས་པའི་དོན་གྱི་བྱ་བ་བྱང་ཆུབ་ཀྱི་སེམས་རྒྱུ་བ་ཡིན་
244 -- 187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལ་དེ་ནས་བྱང་ཆུབ་ཀྱི་སེམས་མི་རྒྱུ་བའི་ཕྱིར་རོ། །འོ་ན་རྩ་གཞན་གྱིས་བདེ་བ་
རྒྱས་པའི་ལས་ཇི་ལྟར་བྱེད་ཅེ་ན། བཅོ་ལྔ་ཆ་ནི་ལྷ་མོ་བཅོ་ལྔའི་ཆའི་བདག་ཉིད་
ཀྱིས་རྩ་སུམ་ཅུ་རྩ་གཅིག་ནི། ཟླ་བ་བྱང་ཆུབ་སེམས་ཞེས་པ་རྟེན་ཐིག་ལེ་ཟླ་བ་
བྱང་ཆུབ་སེམས་རྒྱས་པའི་བྱ་བ་བྱེད་པས་སོ། །ཇི་ལྟར་རྒྱས་པར་བྱེད་ན་རྩའི་
མངོན་རྟོགས་ནས་འབྱུང་བ་ལྟར་རོ། །བདེ་བ་ཆེན་པོ་ཞེས་པ་རྟེན་ཐིག་ལེ་ལ་
བརྟེན་པའི་བདེ་བའོ། །ཨའི་གཟུགས་ནི་ཨཱ་ལིའི་གཟུགས་ཀྱིས་རྒྱུ་བའོ། །
ཨཱ་ལི་གཟུགས་སུ་དུས་ནམ་རྒྱུ་ཞེ་ན། མར་ངོའི་ཚེས་གཅིག་ནས་སྟོང་གི་
བར་དུ་རྩ་གཡོན་ལ་བརྟེན་ནས་གཡོན་གྱི་སྤྱི་བོ་ནས་རྐང་པ་གཡོན་པའི་མཐེ་མོའི་
བར་དུ་བྱང་ཆུབ་ཀྱི་སེམས་ཨཱ་ལིའི་གཟུགས་སུ་འབབ། གཡོན་དུ་བདེ་བ་འཕེལ་
གཡས་སུ་འགྲིབ་བོ། །ཡར་ངོའི་ཚེས་གཅིག་ནས་ཉའི་བར་དུ་བྱང་ཆུབ་སེམས་ཀྱི་
ཐིག་ལེ་རྩ་གཡས་ལ་བརྟེན་ནས་རྐང་པ་གཡས་པའི་མཐེ་བོང་ནས་སྤྱི་བོའི་བར་དུ་
རྒྱུ། གཡས་སུ་བདེ་བ་འཕེལ་གཡོན་པར་འགྲིབ་བོ། །རྣལ་འབྱོར་མ་རྣམས་དེའི་
ཆ་ཞེས་པ་དེས་ན་རྩ་རྣམས་བདེ་བ་རྒྱས་པའི་བྱ་བ་བྱེད་པའི་རྣལ་འབྱོར་མའི་
བཞིན་ཡིན་པས་རྩ་དེ་ ལྟར་བཅོ་ལྔ་ཁོ་ན་རྣལ་ འབྱོར་མའོ། །རྡོ་རྗེ་ སྙིང་ པོས་
གསོལ་བ་ཞེས་པ་ལ་སོགས་པས་དེ་ལས་འཕྲོས་པའི་དོན་གཞི་དངོས་པོའི་གནས་
ལུགས་ལས་ལུས་ཐབས་དང་ཤེས་རབ་ཏུ་གཏན་ལ་དབབ་ལ་སྟོན་ཏེ། བྱང་ཆུབ་
ཀྱི་སེམས་ཤིན་ཏུ་གལ་ཆེ་བས་མི་སྤང་ངམ་ཞེས་དྲིས་པའོ། །རྣལ་འབྱོར་མ་ཀུན་
ནི་ལྷ་མོ་བཅོ་ལྔའི་ངོ་བོ་རྩ་སུམ་ཅུ་རྩ་གཅིག་གོ །ལ་འབྱུང་བའི། ལྷན་སྐྱེས་དགའ་
ནི་རྩ་ཤེས་རབ་བྱང་ཆུབ་ཀྱི་སེམས་ཐབས་ཏེ་དེ་གཉིས་ལས་བརྟེན་ནས་སྐྱེ་བའི་
བདེ་བའོ། །འགྲིབ་མེད་ནི་ཧཾ་ལས་བྱང་ཆུབ་ཀྱི་སེམས་འཛག་ཀྱང་འཕེལ་འགྲིབ་
244 --188



ཀྱེ་རྡོར་རྒྱུད་བཤད།
མེད་པས་སོ། །བཏུང་མཆོག་ནི་ཐིག་ལེ་དེ་མྱ་ངན་གཅོད་པས་སོ། །ནམ་མཁའ་ནི་
རྟེན་པ་བདེ་བའོ། །ག་བུར་ནི་ནང་གི་ག་བུར་རོ། །ཅིས་མི་སྤང་ཞེས་པ་ཐིག་ལེ་
སྤངས་ན་བདེ་བ་ཉམས་པས་སྤང་ངམ་མི་སྤང་ཞེས་དྲིས་པའོ། །ལན་ལ་ཇི་སྐད་
སྨྲས་པ་དེ་བཞིན་ཞེས་པ་ལ་མི་སྤང་ཞིང་སྤེལ་ལོ་ཞེས་པའི་དོན་ཏོ། །
དེ་སྤེལ་ན་ཐབས་གང་གིས་སྤེལ་དྲིས་པ་རྡོ་རྗེ་སྙིང་པོས་གསོལ་བ་ཞེས་པ་
ཞེས་པ་ལ་སོགས་པ་སྟེ། དབང་གསུམ་པའི་ཡེ་ཤེས་ངོས་བཟུང་ནས་ལམ་དུ་
བསླང་བ་སྟོན་པས་ལམ་སྐྱེ་བའི་རིམ་པ་ཡིན་ལ་དེ་ལ་ཡང་གཉིས་ལས་རྫོགས་
་
རིམ་སྟོན་ལ་དེ་ལས་ཀྱང་བྱང་ཆུབ་ཀྱི་སེམས་ལ་བརྟེན་པའོ། །དེ་ལ་འདིར་གཉིས་
སུ་འཆད་པ་ནི་བཅོམ་ལྡན་འདས་ཞེས་པ་ལ་སོགས་པ་སྟེ། དེ་ལ་འདིར་ཆོས་སྐད་
ཐུན་མོང་མ་ཡིན་པ་དཀྱིལ་འཁོར་འཁོར་ལོའི་ཚུལ་གྱིས་ཉམས་སུ་བླང་བ་དང་
།
རང་བྱིན་གྱིས་བརླབ་པའི་ཚུལ་གྱིས་ཉམས་སུ་བླང་བའི་ཐབས་ཞེས་གསུངས་ལ།
དཔལ་གསང་བ་གྲུབ་པར་རང་ལུས་ཐབས་དང་ལྡན་པར། གཞན་ལུས་ཤེས་རབ་
དང་ལྡན་པ་ཞེས་མིང་བཏགས་སོ། །མ་ཧཱ་མཱ་ཡའི་འགྲེལ་པ་མཁན་པོ་སློབ་དཔོན་
རྒྱན་པས་སྟེང་སྒོ་རྣམ་པར་གྲོལ་བ་ལ་བརྟེན་པ་དང་། འོག་སྒོ་བདེ་བ་ཆེན་པོ་ལ་
བརྟེན་པ་ཞེས་མིང་བཏགས་སོ། །དེ་ལ་དཀྱིལ་ནི་སྙིང་པོ་གཉིས་སུ་མེད་པའི་ཡེ་
ཤེས་སོ། །འཁོར་ལེན་པ་སྟེ་རྟོགས་པའོ། །འཁོར་ལོ་ཞེས་པ་འཕོ་བའམ་གཅོད་
པ་སྟེ་དབང་གི་ཡེ་ཤེས་ཀྱིས་སྒྲོ་འདོགས་བཞི་གཅོད་པའོ། །ཐབས་ནི་གཞན་ལུས་
ལ་བརྟེན་ནས་ཉམས་སུ་བླང་བའི་ཐབས་སོ། །རང་བྱིན་གྱིས་བརླབ་པ་ནི་རྩ་རླུང་
བྱང་ཆུབ་སེམས་ལ་བརྟེན་ནས་རང་ཉམས་སུ་བླང་བའོ། །ཀུན་རྫོབ་ཅེས་པ་རྟེན་
ཐིག་ལེ་སྟེ་སྒྲིབ་པས་ན་ཀུན་རྫོབ་ཅེས་བྱའོ། །དོན་དམ་ནི་སྒྲིབ་པ་དང་བྲལ་བས་
244 -189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ན་རྟེན་པའི་ཡེ་ཤེས་ལ་བྱའོ། །ཀུན་ནི་དཔེའོ། །དེ་རྒྱས་པར་བཤད་པ་བུད་མེད་
ཅེས་པ་ལ་སོགས་པ་སྟེ། བུད་མེད་ཀོ་ལ་ཞེས་པ་དཀྱིལ་འཁོར་འཁོར་ལོའི་ཚུལ་
གྱིས་ཉམས་སུ་ལེན་ན་སྔགས་ལས་སྐྱེས་མ་ལ་སོགས་པའི་རྣལ་འབྱོར་མ་འདུ་
ཤེས་གསུམ་དང་ལྡན་པའི་ཀོ་ལ་ཞེས་པ་པད་མའོ། །བདེ་བ་ཅན་ནི་བདེ་བ་འདྲེན་
པའི་གཞི་ཡིན་པས་སོ། །ཨེ་ནི་པད་མ་ཝཾ་རྡོ་རྗེ་རྣམ་པ་ནི་རྡོ་རྗེ་དང་པད་མ་ཝཾ་དང་
ཨེའི་དབྱིབས་སུ་འདུག་པའོ། །བདེ་བ་སྲུང་བ་ནི་དགའ་བ་བཞི་རྟེན་ཐིག་ལེའི་
ནང་དུ་སྡུད་པ་སྟེ་ཚངས་པར་སྤྱོད་པ་ལས་མི་ཉམས་པས་སོ། །བདེ་བ་ཅན་ཞེས་
བསྒྲགས་ཞེས་པ་གནས་དེ་ལ་བདེ་ཅན་ཞེས་གྲགས་པའོ། །
དབང་གི་དུས་ཀྱི་ལྷག་ཅིག་སྐྱེས་པ་དེ་རྟོགས་མ་རྟོགས་ཀྱི་བྱེ་བྲག་གིས་
འཁོར་བ་དང་མྱ་ངན་ལས་འདས་པ་གཉི་གར་སྟོན་པ་སངས་རྒྱས་ཞེས་པ་ལ་
སོགས་པ་སྟེ། དེ་རྟོགས་ན་དེ་ཉིད་སངས་རྒྱས་དང་བྱང་ཆུབ་སེམས་དཔའ་དང་རྡོ་
རྗེ་འཛིན་པའི་ རང་ བཞིན་ཡིན་པས་རྣམས་ཀྱི་གནས་ཞེས་བྱ་སྟེ། གནས་དེར་
ཉམས་སུ་བླང་ཞེས་བྱ་བའི་དོན་ཡིན་པས་དེ་ཉིད་ལས་ཐ་དད་པའི་བསྒྲུབ་བྱ་
གཞན་མེད་དོ། །གལ་ཏེ་ཡོད་ན་བསྒྲུབས་ཀྱང་མི་འགྲུབ་ལ་ལོགས་ན་མེད་པས་
དྲི་མ་དག་པ་དང་སྐུ་གསུམ་ཡེ་ཤེས་ལྔའི་སྣང་བ་འབྱུང་བ་སྟེ། འཕགས་པ་བྱམས་
པས་ཆུ་ཁམས་གསེར་དང་ནམ་མཁའ་བཞིན། །དག་པ་བཞིན་དུ་དག་པར་འདོད་
ཅེས་གསུངས་པ་ལྟ་བུའོ་གསུངས་སོ། །དེ་ཉིད་འཁོར་བ་ཞེས་པ་ལྷན་ཅིག་སྐྱེས་
པའི་མཚན་ཉིད་མ་ཤེས་ཤིང་མ་རྟོགས་ནའོ། །དེ་ཉིད་མྱ་ངན་འདས་ཞེས་པ་དེའི་
མཚན་ཉིད་ཤེས་ཏེ་རྟོགས་ནའོ། །དེས་ན་དེ་གཉིས་ཐ་མི་དད་པས་འཁོར་བ་ཞེས་
པ་ལ་སོགས་པས་འཁོར་བའི་རང་བཞིན་ཤེས་པ་མྱ་ངན་ལས་འདས་པ་ཡིན་གྱི་དེ་
244 -190



ཀྱེ་རྡོར་རྒྱུད་བཤད།
ལས་དོན་གཞན་མེད་པར་བསྟན་པའོ། །འཁོར་བའི་མཚན་ཉིད་བསྟན་པ་འཁོར་
བ་གཟུགས་དང་ཞེས་པ་ལ་སོགས་པ་སྟེ་གོ་སླའོ། །མྱ་ངན་ལས་འདས་པའི་མཚན་
ཉིད་བསྟན་པ་འདི་རྣམས་ཆོས་ནི་མྱ་ངན་འདས་ཞེས་པ་གཟུགས་ལ་སོགས་པ་
འདི་རྣམས་ཀྱི་ཆོས་རང་བཞིན་མེད་པའོ། །རྨོངས་ཕྱིར་ཞེས་པ་དེ་མ་རྟོགས་པས་
སོ། །རྨོངས་མེད་ནི་དེའི་རང་བཞིན་རྟོགས་ན་འཁོར་བ་ཉིད་མྱ་ངན་ལས་འདས་
པར་འགྱུར་ཞེས་པའོ། །སྒྲིབ་བྲལ་སྒྲིབ་མེད་རང་བཞིན་ཅན་ཞེས་པ་གློ་བུར་བའི་
དྲི་མ་དང་བྲལ་བའོ། །དེ་ཅིའི་ཕྱིར་ཞེ་ན། བྱང་ཆུབ་སེམས་ནི་མྱ་ངན་འདས་ཞེས་
པ་བྱང་ཆུབ་སེམས་ནི་སྟོང་པ་དང་སྙིང་རྗེ་དབྱེར་མེད་པའོ། །
དེ་རྟེན་ལས་ཀྱི་ཕྱག་རྒྱུ་ལ་བརྟེན་ནས་སྐྱེ་བས་ཕྱག་ཕྱ་མའི་མཚན་ཉིད་
བསྟན་པ་ཤིན་ཏུ་བཞིན་བཟང་ཞེས་པ་ལ་སོགས་པ་སྟེ། མིག་ཡངས་པ་ནི་མིག་གི་
དཀྱུས་རིང་བའོ། །ལང་ཚོ་ནི་གསར་ལ་བབ་པའོ། །སྔོ་བསངས་ནི་ཁ་དོག་གོ །
དལ་བ་ནི་སྤྱོད་པའོ། །རིགས་བཟང་བ་ནི་སེམས་བསྐྱེད་པ་ལ་སོགས་པ་བྱས་
པའམ། རིགས་དང་ལྡན་པའོ། །སི་ལ་གོ་པུར་འབྱུང་བའི་གནས་ནི་ན་ཚོད་གཞོན་
པའོ། །ཆང་ཡང་བཏུང་ནི་དང་པོར་བདེ་བ་རྒྱས་པར་བྱ་བའི་དོན་དུ་བཏུང་བའོ། །
རང་གཞན་དོན་ནི་རབ་བསྒྲུབ་ཕྱིར་ཞེས་པ་བསམ་པ་རང་དང་གཞན་གྱི་དོན་
བསྒྲུབ་པར་འདོད་པའི་སྙིང་རྗེས་ཀུན་ནས་བསླང་བའོ། །ཕྱི་ནས་ནི་བསམ་པ་དེ་
སྔོན་དུ་སོང་བའི་ཕྱི་ནས་སོ། །རྗེས་ཆགས་ཇི་ལྟར་བྱ་ཞེ་ན། བྷོ་ལ་ཀ་ཀོ་ལར་
བཅུག་ཅེས་ པ་ འདུ་ཤེས་གསུམ་ དང་ ལྡན་ པས་ རྡོ་ རྗེ་དང་པད་མ་བྱིན་གྱིས་
བརླབས་ལ་ཀུན་ཏུ་རྒྱུ་བྱ་བའོ། །སྦྱོར་བ་ལས་བྱུང་བས། །ག་བུར་མཁས་པས་མི་
སྤང་ནི་དབབ་པ་དང་གཟུང་བ་དང་བཟློག་པས་མི་ཉམས་པར་བྱ་བའོ། །གལ་ཏེ་
244 -191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཉམས་ན་བདེ་བ་ཉམས་པས་དམ་ཚིག་ཉམས་པར་འགྱུར་བས་དམ་ཚིག་གསོ་
བའི་ཆེད་དུ་ལྕེས་པད་མ་ནས་བླང་བར་ཆད་པ་དེ་ལ་ལག་ཏུ་ཞེས་པ་ལ་སོགས་
པའོ། །དེའི་དགོས་པ་སྟོབས་ནི་འཕེལ་བ་ཞེས་པ་ལུས་ཀྱི་སྟོབས་སམ་བློའི་ནུས་
པའོ། །
རང་ བྱིན་གྱིས་བརླབ་པའི་སྒོ་ནས་དབང་གསུམ་པའི་ཡེ་ཤེས་ལམ་དུ་
བསླང་བ་རྒྱས་པར་འཆད་པ་ག་བུར་ཉིད་ནི་ཞེས་པ་ལ་སོགས་པ་སྟེ། རང་བྱིན་
གྱིས་བརླབ་པ་ཇི་ལྟ་བུ་ཞེ་ན། ག་བུར་ཞེས་པ་རྟེན་ཐིག་ལེའོ། །བདག་མེད་མ་
ཞེས་པ་དེ་ལ་བརྟེན་པའི་སྟོང་པའོ། །དེ་ལ་རྟེན་ཐིག་ལེ་ཡང་རླུང་སེམས་འདྲེས་
པའི་ལྟེ་བ་ན་ཨ་ཕྱེད་པར་གནས་པའོ། །དེ་ཡང་རླུང་ནི་ཐབས། ཨ་སྐྱེ་མེད་ཀྱི་ངོ་
བོ་ཤེས་རབ་བོ། རྩ་ལ་བརྟེན་པ་ལྟར་ན་རྩ་ནི་ཤེས་རབ་ཐིག་ལེ་ཐབས་སོ། །བྱང་
ཆུབ་སེམས་ལ་བརྟེན་པ་ལྟར་ན་བདེ་བ་ཐབས། རང་བཞིན་བཙལ་ན་མ་རྙེད་པའོ་
ཤེས་རབ་བོ། །བདེ་བ་ཞེས་པ་ཡེ་ཤེས་ཏེ་ཐབས། བདག་མེད་ཅེས་པ་གཉུག་མའི་
དབང་པོ་སྟེ་ཤེས་རབ་བོ། །ཚུལ་ཅན་ནི་གཉུག་མའི་དབང་བོའི་ནང་དུ་ཡེ་ཤེས་སྐྱེ་
བའི་ཚུལ་ཅན་ནོ། །དེའི་བདེ་བ་ཞེས་པ་གཉུག་མའི་དབང་བོའི་ནང་དུ་སྐྱེས་བའི་
བདེ་བའོ། །ཕྱག་རྒྱ་ཆེ་ནི་བདེ་བ་དེ་ཉིད་སྟོང་པ་དང་དབྱེར་མེད་པས་དངོས་པོ་ལ་
རྒྱས་འདེབས་པས་ཕྱག་རྒྱའོ། །
དེ་གང་ན་གནས་ཞེ་ན། ལྟེ་བའི་དཀྱིལ་འཁོར་ཞེས་པ་ལྟེ་བ་སྤྲུལ་པའི་
འཁོར་ལོའི་རྩ་མདུད་གྲུ་གསུམ་སྟེ་མཚོན་བྱེད། དོན་ཆོས་ཀྱི་དབྱིངས་མཚོན་པའོ། །
དང་པོའི་དབྱངས་ཡིག་ནི་ཨ་ཕྱེད་པ་ཤད་ལྟ་བུ་སྟེ་མཚོན་བྱེད། རང་བཞིན་ཞེས་
པ་དོན་དེ་སྐྱེ་མེད་དོ། །བློ་ཞེས་སངས་རྒྱས་རྣམས་ཀྱིས་བརྟགས་ཞེས་པ་དེ་ཐམས་
244 --192



ཀྱེ་རྡོར་རྒྱུད་བཤད།
ཅད་སེམས་ཀྱི་སྣང་བ་ལས་བྱུང་བའི་ཕྱིར་རོ། །དེ་དག་གིས་ལུས་དངོས་པོའི་
གནས་ལུགས་ལས་ལུས་ཐབས་དང་ཤེས་རབ་ཏུ་གཏན་ལ་དབབ་པ་བསྟན་ཀྱང་
གསུངས་སོ། །རྫོགས་པ་ཞེས་པ་དེ་མ་བཅོས་པའི་རང་བཞིན་ཡིན་པས་སོ། །
ཀུན་རྫོབ་ཏུ་ཡི་གེ་ཨ་དེ་མེ་རླུང་འདྲེས་པའི་རང་བཞིན་མ་བསྒོམས་ཙམ་
ན་སེར་པོར་གནས་ལ་བསྒོམ་པའམ་རྗེས་སུ་ཆགས་པའི་དུས་སུ་དམར་པོའི་ཨ་དེ་
གནས་པས་རྫོགས་པ་ཡིན་ལ་དེ་ལ་བརྟེན་པའི་ཡེ་ཤེས་མ་བཅོས་པས་རྫོགས་
པའི་རིམ་པའོ། །རྣལ་འབྱོར་ནི་དེ་ལ་དམིགས་པའི་རྣལ་འབྱོར་དེ་ཞི་གནས་དང་
ལྷག་མཐོང་དང་ལྡན་པས་སོ། །དེ་ཉིད་ནི་ཨའོ། །བཅོམ་ལྡན་ཤེས་རབ་མ་ནི་
བདག་མེད་མའི་རང་བཞིན་ཡིན་པས་སོ། །དེ་ལྟ་བུའི་ཨ་དེ་དབྱིབས་ལས་འདས་
པར་སྟོན་པ་རིང་པོ་ཞེས་པ་ལ་སོགས་པའོ། །དབང་པོ་གཞན་གྱི་ཡུལ་ལས་ཀྱང་
འདས་པར་སྟོན་པ་དྲི་དང་ཞེས་པ་ལ་སོགས་པའོ། །དེ་ལ་དམིགས་ནས་སྐྱེ་བས་
ཨ་དེ་ལྷན་ཅིག་སྐྱེས་དགའི་བྱེད་པ་ཅན་ཞེས་བྱའོ། །དེ་ལས་ཞེས་པ་མཚོན་བྱེད་
ཨ་དེ་ལས་སོ། །སྐྱེས་པའི་རྣལ་འབྱོར་བ། དེའི་བདེ་བ་ཟ་བ་ཉིད་ཅེས་པ་དེ་
གོམས་པ་ལས་སྐྱེས་པའི་མཚོན་བྱ་དོན་གྱི་བདེ་བ་དགའ་བ་བཞི་ལ་ལོངས་སྤྱོད་
པའོ། །
དེ་ལ་གནས་སྐབས་ཀྱི་འབྲས་བུ་སྐྱེ་བའི་རིམ་པ་སྟོན་པ། དེ་དང་ཞེས་པ་
ལ་སོགས་པ་སྟེ་བདེ་བ་དེ་དང་ལྷན་ཅིག་ཏུ་ཕྱག་རྒྱ་ཆེན་པོ་ཟག་པ་མེད་པའི་བདེ་
བ་སྦྱིན་པའི་དངོས་གྲུབ་ཏུ་འགྱུར་རོ་ཞེས་པ་སྟེ། དེ་དང་ཞེས་པ་བདེ་བ་དང་ངོ༌
། །
ཕྱག་རྒྱ་ཆེ་ནི་སྣང་བ་ཐམས་ཅད་བདེ་བར་ཤར་བས་སྣང་བ་དང་བདེ་བའམ་སྟོང་
པ་དབྱེར་མེད་པས་རྒྱས་འདེབས་པས་སོ། །འོ་ན་དེ་གང་གི་རྒྱུ་བྱེད་ཞེ་ན། བདེ་བ་
244 -193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྦྱིན་པའི་དངོས་གྲུབ་ཅེས་པ་ཟག་པ་མེད་པའི་བདེ་བ་ཆེན་པོའི་རོར་ཤར་བ་སྐུ་
བཞི་ཡེ་ཤེས་ལྔ་ཐོབ་པའི་རྒྱུར་འགྱུར་བའོ། །
གཟུགས་སྒྲ་ཞེས་པ་ལ་སོགས་པས་སྣང་བ་ཐམས་ཅད་བདེ་ཆེན་སྤྲོས་
བྲལ་ཆོས་ཀྱི་དབྱིངས་ཀྱི་རང་བཞིན་དུ་སྤྱད་པ་སྟེ། ཤེས་རབ་ནི་བདེ་ཆེན་སྤྲོས་
བྲལ་ཡིན་ལ། སྤྱོད་པར་བྱ་ཞེས་པ་དེ་ཉིད་ཀྱིས་འདོད་ཡོན་ལྔ་ལ་སྤྱད་པར་བྱ་
བའོ། །དེ་ཉིད་ལྷན་ཅིག་པའི་གཟུགས་ཞེས་པ་ཡུལ་རྣམས་བདེ་བའི་རོར་ཤར་
བའོ། །བདེ་ཆེན་ནི་བདེ་བ་དང་སྟོང་པ་གཉིས་གཅིག་ལ་གཅིག་རྒྱས་བཏབ་པའོ། །
བཟང་པོ་ནི་དེ་ཉིད་རྟོག་པ་ཐམས་ཅད་དང་བྲལ་བས་སོ། །རྣལ་འབྱོར་མ་ནི་
ཐབས་ཤེས་རབ་ཟུང་འབྲེལ་བསྒོམ་པའོ། །དེ་ཉིད་ཅེས་པ་བདེ་བ་དང་སྟོང་པ་
དབྱེར་མེད་པའོ། །དཀྱིལ་འཁོར་འཁོར་ལོ་དང་
། ཡེ་ཤེས་ལྔ་ཞེས་པ་དེར་སྣང་
ཞེས་པའི་དོན་ནོ། །ཡེ་ཤེས་བསྟན་པ་དེ་ནི་མེ་ལོང་ཡེ་ཤེས་ཞེས་པ་བདེ་བ་ཆེན་
པོའི་ཡེ་ཤེས་དེ་ནི་ཆོས་ཐམས་ཅད་ཀྱི་གཟུགས་བརྙན་དུ་ཤར་བས་སོ། །ཆོས་
ཐམས་ཅད་བདེ་བ་ཆེན་པོར་རོ་མཉམ་པར་རྟོགས་པས་མཉམ་ཉིད་དོ། །སོ་སོར་
རྟོག་ཅེས་པ་དོན་དམ་པས་སོ། །རང་རིག་པའི་སྒོ་ནས་ཤེས་བྱའི་དཀྱིལ་འཁོར་ཇི་
ལྟར་སྣང་བ་རྟོགས་པས་སོ། །བྱ་བ་ནན་ཏན་ནི་སངས་རྒྱས་ཀྱི་མཛད་པ་མཐའ་
དག་མཛད་ཅིང་སེམས་ཅན་གྱི་དོན་འབྱུང་པས་སོ། །ཆོས་དབྱིངས་ནི་བདེ་བ་ཆེན་
པོ་ལ་དམིགས་ནས་འཕགས་པའི་ཆོས་ཐམས་ཅད་ཀྱི་རྒྱུར་གྱུར་པས་སོ། །དཀྱིལ་
འཁོར་བདག་པོ་ནི་ཧེ་རུ་ཀ་སྟེ་སྙིང་པོ་ལེན་པས་སོ། །བདག་མེད་རྣལ་འབྱོར་ནི་
སྤྲོས་པའི་མཐའ་ཐམས་ཅད་དང་བྲལ་བས་སོ། །ཆོས་ཀྱི་དབྱིངས་ཀྱི་རང་བཞིན་
ཅན་ཞེས་པ་དེས་ཐམས་ཅད་ལ་ཁྱབ་པས་སོ། །
244 194



ཀྱེ་རྡོར་རྒྱུད་བཤད།
ལམ་དེ་ལྟ་བུའི་ཚུལ་གྱིས་སྦྱང་བའི་གཞི་ལུས་དང་སེམས་ཡིན་པས་དེ་ཇི་
ལྟ་བུ་ཞེས་བསྟན་པའི་ཕྱིར་ལུས་དངོས་པོའི་གནས་ལུགས་བཤད། དེ་ལ་དྲི་བ་རྡོ་
རྗེ་སྙིང་པོས་གསོལ་བ་ཞེས་པ་ལ་སོགས་པ་སྟེ། འཁོར་ལོ་བསྒོམ་པའི་ལམ་ཞེས་
པ་རིམ་པ་གཉིས་གསུངས་ཏེ་བདེ་བ་ཆེན་པོ་བསྒོམ་པའི་ཏིང་ངེ་འཛིན་བསྒོམ་པ་
སྟེ་རྫོགས་རིམ་ལ་བྱའོ། །ལྷ་རྣམས་ནི་བསྐྱེད་རིམ་ལྷའི་འཁོར་ལོ་བསྒོམ་པ་སྟེ་
ལུས་ལས་བྱུང་བ་དང་། བདེ་བ་ལ་རོལ་པས་ལྟའོ། །གསུངས་ཞེས་པ་སྔར་ལེའུ་
བརྒྱད་པར་གསུངས་པའོ། །སྡོམ་པ་ཞེས་པ་ལུས་ཀྱི་སྡོམ་པ་བཤད་དུ་གསོལ་
ཞེས་པའོ། །བཅོམ་ལྡན་འདས་ཀྱིས་བཀའ་སྩལ་པ། །ཞེས་ པ་ ལ་སོགས་པས་
ལུས་ཀྱི་གནད་དང་ལུས་ཐབས་དང་ཤེས་རབ་ཏུ་གཏན་ལ་དབབ་པའི་ཕྱིར་སྔར་
གྱི་སྡོམ་པའི་དབྱེ་བ་རྒྱས་པར་བཤད་པའོ། །རྣལ་འབྱོར་མ་ནི་བསྒྲུབ་པ་པོའོ། །
ལུས་དབུས་ནི་ལྟེ་བའོ། །
ཨའི་རྣམ་པ་ནི་ཨ་མེ་རླུང་གི་རང་བཞིན་གནས་པ་དེ་བསྒོམ་པ་སྟེ། སྡོམ་
པ་ནི་ཕྱི་རོལ་གྱི་སྡེ་པ་དང་བདེན་པ་བཞི་ལ་སོགས་པ་ཐམས་ཅད་ནང་དུ་འདུས་
པའོ། །དེ་བས་ལུས་དངོས་པོའི་གནས་ལུགས་ལ་སྡོམ་བྱེད་ཨ་བསྡམ་བྱ་འཁོར་
ལོ་བཞི་ལ་སོགས་པ་སྟེ་ཨ་ལས་ཐམས་ཅད་སྤྲུལ་ཞིང་དེར་འདུས་པས་ལུས་ཀྱི་
སྡོམ་པའོ། །དེ་ཐམས་ཅད་ཅད་བྱང་ཆུབ་ཀྱི་སེམས་ཀྱི་སྣང་བ་ཡིན་པས་སེམས་སུ་
འདུས་པས་ན་སེམས་ཀྱི་སྡོམ་པའོ། །འོ་ན་དེ་གང་དུ་བསྒོམ་ཞེ་ན། བྷོ་ལའི་བདེ་
བ་ཞེས་པ་རྡོ་རྗེ་བུམ་ནང་དུ་ཐིག་ལེ་བཞི་བསྒོམས་པས་སྐྱེ་གསུངས་སོ། །ཡང་ན་
བྷོ་ལའི་བདེ་བ་ལྟ་བུ་སྐྱེ་བའི་རྟེན་བདེ་བའི་ཕྱག་རྒྱ་ཨ་གནས་པ་ལ་བྱའོ། །རྡོ་རྗེ་
སྐྱེ་མཆེད་ཐབས་ཉིད་ཅེས་པ་དེ་ལྟ་བུའི་ཨ་དེ་བདེ་སྟོང་གི་ཡེ་ཤེས་གཉུག་མའི་
244 -195



བཞིའི། སྐུ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དབང་པོའི་ནང་དུ་སྐྱེ་བའི་གོ་འབྱེད་ པས་སོ། །འདི་ལ་ཡབ་ཡུམ་སྙོམས་པར་
འཇུག་པ་ཡོད་དམ་ཞེ་ན། འདི་ནི་གསང་བའི་སྙོམས་འཇུག་ཅེས་པ་གཉུག་མའི་
དབང་པོ་དང་ཨ་གསང་བའི་སྙོམས་པར་འཇུག་པ་ལས་བདེ་བ་སྐྱེ་བས་ཕྱི་རོལ་
གཉིས་ཞེས་པ་ཡབ་ཡུམ་སྙོམས་པར་འཇུག་པ་མེད་ཅེས་པའོ། །སྐུ་གསུམ་ཞེས་པ་
ལ་སོགས་པས་བསྡམ་བྱ་ཕྱི་རོལ་གྱི་ཆོས་སྐུ་བཞིའི་རང་བཞིན་འཁོར་ལོ་བཞི་
ལུས་ལ་གནས་ཞེས་བསྟན་པས་ལུས་རྫོགས་པའི་སངས་རྒྱས་སུ་གཏན་ལ་དབབ་
པ་ཡང་ཡིན་ནོ། །འཁོར་ལོའི་གཟུགས་ཞེས་པ་ལྟེ་བ་ལ་སོགས་པ་
གསུམ་ཡོངས་སུ་ཤེས་པ་ནི་སྐུ་གསུམ་དབྱེར་མེད་པར་ཤེས་པ་སྟེ་འཁོར་ལོ་ནི་
བདེ་བ་ཆེན་པོར་བརྗོད་པའོ། །དེ་གང་ཞེ་ན། སྐུ་བཞི་འཁོར་ལོ་བཞི་སྦྱར་བ་ཆོས་
དང་ཞེས་པ་ལ་སོགས་པའོ། །
རྒྱས་པར་བཤད་པ་ལམ་ལུས་ཞེས་པ་ལ་སོགས་པ་སྟེ། སེམས་ཅན་གྱི་སྐྱེ་
བ་གང་ལས་བརྗོད་ཅེས་པ་མ་ལུས་པའི་སེམས་ཅན་སྲིད་པ་ཆགས་པའི་དུས་སུ་
རླུང་ལས་
ལས་ཨར་ཆགས་དེ་ལས་ཨ་བ་དྷཱ་ཏཱི་ལྟེ་བར་ཆགས་པས་ཀུན་དེ་ལས་སྤྲུལ་
པས་སོ། །གནས་བརྟན་ཕྱིར་ནི་ཨ་ལས་ཐམས་ཅད་སྤྲུལ་པས་ནི་ཐམས་ཅད་ཀྱི་
གཞི་བྱེད་པས་སོ། །དེ་ལ་ཞེས་པ་ལུས་ཐམས་ཅད་དེ་ལས་གྲུབ་པས་སྤྲུལ་པའི་སྐུ་
ཉིད་ཡིན་ཞེས་པའོ། །གང་གིས་ཞེས་པ་ལྟེ་བའོ། །བསྐྱེད་དང་སྤྲུལ་ནི་ལུས་སོ། །
སྐུ་ནི་སྤྲུལ་པ་ཅན་ཞེས་པ་སྤྲུལ་པའི་སྐུ་དང་སྤྲུལ་བར་ཆོས་མཐུན་པས་འཁོར་ལོ་
ན་ལྟེ་བ་སྤྲུལ་པའི་འཁོར་ལོ་སྐུ་ནི་སྤྲུལ་པའི་སྐུའོ། །དེ་ལྟར་ཐམས་ཅད་ལ་སྦྱར་རོ། །
སེམས་ནི་ཆོས་ཀྱི་རང་བཞིན་ཞེས་པ་ཆོས་ཐམས་ཅད་སེམས་ཀྱི་སྣང་བ་ཡིན་པས་
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་སེམས་སུ་འདུས་ལ།
244 196



ཀྱེ་རྡོར་རྒྱུད་བཤད།
སེམས་ཀྱི་གནས་སྙིང་ག་ཡིན་པས་འཁོར་ལོ་ནི་ཆོས་ཀྱི་འཁོར་ལོ། །སྐུ་ནི་ཆོས་ཀྱི་
སྐུའོ། །རོ་རྣམས་དྲུག་ནི་མངར་བ་དང་
། སྐྱུར་བ་དང་
། ལན་ཚ་དང་
། ཁ་བ་དང་།
ཚ་བ་དང༌། སྐ་བའོ། །བཟའ་བ་ངེས་པར་ལོངས་སྤྱོད་ནི་རོ་དྲུག་གི་སྤྱད་བྱ་ལ་
མགྲིན་པར་ལོངས་སྤྱོད་པའོ། །སྤྱིར་བོར་བདེ་བ་ཆེན་པོ་གནས་ཞེས་པ་ལོང་སྐུ་
བདེ་བའི་རྟེན་ཐིག་ལེ་ཧཾ་འཕེལ་འགྲིབ་མེད་པ་རྟག་ཏུ་གནས་པས་སོ། །ཕྱི་རོལ་
གྱི་རྒྱ་ཆེན་པོའི་ཆོས་འབྲས་བུ་བཞིན་དུ་རྫོགས་པར་སྟོན་པ་ཨེ་ཝཾ་ཞེས་པ་ལ་
སོགས་པ་སྟེ། ཨེ་ཝཾ་ཞེས་པ་ལྟེ་བ་ན་ཨེ་རྩ་མདུད་གྲུ་གསུམ་པ་དང་ཨ་གཉིས་
གནས་པ་ལ་བྱ་སྟེ། རྒྱུ་མཐུན་ནི་དེ་རྒྱུ་མཐུན་པའི་འབྲས་བུའོ། །བདེ་བའི་འཁོར་
ལོ་ནི་སྤྱི་བོའི་འཁོར་ལོའོ། །དྲི་མེད་ཅེས་པ་བྲལ་བའི་འབྲས་བུའོ། །
དེ་རྣམས་རྒྱས་པར་བཤད་པ་ལས་ཀྱི་རླུང་ཞེས་པ་ལ་སོགས་པ་སྟེ། ལས་
ཀྱི་རླུང་གིས་བསྐུལ་ཞེས་པ་ལྟེ་བར་དང་པོར་སྐྱེ་བ་སྔ་མའི་ལས་ཀྱི་རླུང་གིས་ཤེས་
པ་བསྐུལ་ནས་རླུང་སེམས་འདྲེས་པའི་ཐིག་ལེ་ཨར་ཆགས་པས་དང་པོ་རླུང་ལས་
ཆགས། བར་དུ་རླུང་དུ་གནས། ཐ་མ་རླུང་དུ་ཐིམ་པས་རྒྱུ་མཐུན་པས་རྒྱུ་མཐུན་གྱི་
འབྲས་བུ་སྟེ། རྒྱུ་མཐུན་པའི་འབྲས་བུ་ཡང་ལས་ཇི་ལྟར་སྤྱད་པ་བཞིན་འབྲས་བུ་
མྱོང་བ་ལ་ཟེར་རོ། །ལས་ཆུང་ཞེས་པ་ཆོས་ཀྱི་འཁོར་ལོ་བྱ་བ་ཉུང་བས་སོ། །
འབྲས་བུ་ཆེ་ཞེས་པ་སེམས་རིག་པར་སྨིན་པས་སོ། །དེ་ལས་བཟློག་ཅེས་པ་སྔར་
གྱི་རྒྱུ་མཐུན་པ་ལས་བཟློག་པའོ། །རྣལ་འབྱོར་དག་ཕྱིར་ཞེས་པ་སྤྱི་བོ་བདེ་ཆེན་
གྱི་འཁོར་ལོ་དེ་བྱང་ཆུབ་སེམས་ཀྱི་ཐིག་ལེ་དང་ལྡན་པས་མི་མཐུན་པའི་ཕྱོགས་
དག་པས་སོ། །དྲི་མེད་ནི་སྡུག་བསྔལ་དང་བཏང་སྙོམས་ཀྱི་རྟོག་པའི་དྲི་མ་མེད་
པས་སྤྱི་བོ་དྲི་མ་དང་བྲལ་བའི་འབྲས་བུའོ། །བསྐྱེད་པས་སྐྱེས་བུ་བྱེད་པ་ཞེས་པ་
244 -197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རོ་དྲུག་གིས་བསྐྱེད་པས་ལོངས་སྤྱོད་ཀྱི་འཁོར་ལོ་སྐྱེས་བུ་བྱེད་པའི་འབྲས་བུའོ། །
ཕྱི་རོལ་གྱི་རྒྱ་ཆེན་པོའི་ཆོས་སྡེ་པ་བཞི་ལུས་ལ་ནང་དུ་སྡོམ་པ་འཆད་པ་
གང་ཕྱིར་ཞེས་པ་ལ་སོགས་པ་སྟེ། གང་ཕྱིར་སྤྲུལ་པ་གནས་པའི་ཕྱིར་ཞེས་པ་ལྟ་
བའི་ཨ་དེ་ལུས་སྤྲུལ་པའི་གཞི་བྱེད་པས་སོ། །དེས་ན་སྤྲུལ་བའི་འཁོར་ལོ་གནས་
བརྟན་པ་ཞེས་པ་སྤྲུལ་པར་ཆོས་མཐུན་པས་གནས་བརྟན་པའི་སྡེ་པའོ། །ཆོས་ནི་
སྨྲ་བས་བྱུང་ཞེས་པ་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་
སེམས་ སུ་འདུས་ལ། སེམས་ ལས་སྨྲ་བ་ཐམས་ཅད་འབྱུང་བས་སྨྲ་བར་ཆོས་
མཐུན་པས་ཆོས་ཀྱི་འཁོར་ལོ་ཐམས་ཅད་ཡོད་པར་སྨྲ་བའི་སྡེ་པའོ། །མགྲིན་པ་
ཀུན་རིག་ཅེས་པ་རོ་དྲུག་གིས་བཀུར་བས་མགྲིན་པ་ཀུན་གྱིས་བསྐུར་བའོ། །བདེ་
ཆེན་མགོར་གནས་ཞེས་པ་རྟག་ཏུ་སྤྱི་བོ་ན་བདེ་བའི་རང་བཞིན་དུ་གནས་པས་
མང་བའམ་ཕལ་ཆེ་བས་དགེ་འདུན་ཕལ་ཆེན་པའོ། །དེས་ན་སྡེ་པ་བཞི་རང་གི་
ལུས་ལ་ཚང་ཞེས་པའི་དོན་དེ་ལུས་ཀྱི་གནས་ལུགས་ལས་ལུས་ཐབས་དང་ཤེས་
རབ་ཏུ་གཏན་ལ་ཕབ་པའོ། །
འདི་ན་མར་ལུས་སྤྲུལ་པའི་དགེ་སློང་དུ་སྟོན་ཏེ་འདིས་ལུས་དངོས་པོའི་
གནས་ལུགས་ལས་ལུས་རྫོགས་པའི་སངས་རྒྱས་སུ་གཏན་ལ་ཕབ་པ་སྟོན། དེ་
ལས་ཀྱང་སྲིད་པ་གནས་པ་སངས་རྒྱས་སུ་གནས་པ་སྟོན་ཏེ། དེའི་འཐད་པ་ནི་
ལུས་སྤྲུལ་པའི་དགེ་སློང་ཡིན་པའི་ཕྱིར་རོ། །དེ་ལྟར་ཡིན་པའི་འཐད་པ་སྟོན་པ་སྡེ་
་ཞེས་བྱ་སྐུ་རུ་བརྗོད། ལྷོ་པ་ཞེས་པ་མའི་ལྟོ་བའོ། །གནས་སུ་བརྗོད་ཅེས་པ་
དགེ་འདུན་བཞུགས་པའི་གནས་སུའོ། །སྐྱེ་གནས་འདོད་ཆགས་བྲལ་ཞེས་པ་སྐྱེ་
གནས་ནས་འབྱུང་བ་ལྷན་ཅིག་སྐྱེས་པའི་སྣང་བ་ལས་བྱུང་བས་ཁྱིམ་ལ་འདོད་
244 -198



ཀྱེ་རྡོར་རྒྱུད་བཤད།
སྐྱེ་
ཆགས་དང་བྲལ་བ་ཡིན་ནོ། ཁྲུ་མ་ཆོས་གོས་ཞེས་པ་ཕྱིའི་ཆོས་གོས་ཁྲུ་མའོ། །
ཕྱིའི་མཁན་པོ་ནང་དུ་ཚང་བས་མ་མཁན་པོ་ཞེས་པའོ། །སྤྱི་བོར་ཐལ་མོ་སྦྱར་བ་
ཕྱག་ཅེས་པ་སྐྱེ་བའི་དུས་སུ་ཐལ་མོ་སྦྱར་བ་མཁན་པོ་ལ་ཕྱག་འཚལ་བའོ། །འགྲོ་
བའི་བྱ་བ་ཁྲིམས་ཀྱི་གནས་ཞེས་པ་འཇིག་རྟེན་པའི་བྱ་བ་བྱེད་པ་ཁྲིམས་སོ། །སྐྱེ་
བའི་དུས་སུ་ཨ་ཧཾ་གི་སྒྲ་སྒྲོགས་པ་ཕྱིའི་སྔགས་ཀྱི་བཟླས་པའོ། །ཨ་ཧཾ་གི་སྒྲ་དེ་
ཡང་ལྟེ་བ་སྤྲུལ་བའི་འཁོར་ལོའི་ཨོཾ་དང་སྤྱི་བོ་བདེ་བ་ཆེན་པོའི་འཁོར་ལོའི་ཧཾ་
ལས་ལས་བྱུང་བར་སྟོན་པ་སྐྱེ་གནས་ཞེས་པ་ལ་སོགས་པའོ། །
དང་པོར་སྐྱེ་བའི་དུས་སུ་སྐྲ་དང་ཁ་སྤུ་མེད་པ་ཨ་ཧཾ་གི་སྔགས་འདོན་ཅིང་
སྐྱེས་པས་རང་བྱུང་གི་དགེ་སློང་ཡིན་ནོ་ཞེས་སྟོན་པ་གཅེར་བུ་ཞེས་པ་ལ་སོགས་
པའོ། །འདི་དག་ཅེས་པ་ལ་སོགས་པས་དེ་བས་ན་ལུས་སྤྲུལ་པའི་དགེ་སློང་ཡིན་
པ་དེ་བོས་ན་སེམས་ཅན་རྣམས་རྐྱེན་ནམ་ཚོགས་པ་ཚང་བ་ཅན་གྱིས་སངས་རྒྱས་
ཡིན་ནོ་ཞེས་བསྟན་པའོ། །འོ་ན་སངས་རྒྱས་བ་ལ་ས་བཅུའི་དགྲོད་དགོས་པ་ལས་
ས་མ་ནོན་ནོ་ཞེ་ན། ཟླ་བ་ཞེས་པ་ལ་སོགས་པས་མའི་ལྟོ་བར་ཟླ་བ་བཅུ་གནས་པ་
དེ་ས་བཅུ་དགྲོད་པའི་དོན་ནོ། །
དེ་ལས་འཕྲོས་པའི་ཚུལ་གྱིས་ལྷ་མོ་རྣམས་བརྒྱལ་བ་ལས་བསླང་བ་དེ་
ནས་ཞེས་པ་ལ་སོགས་པ་སྟེ། འཁོར་འདི་དག་ནི་ལྷན་ཅིག་སྤྱོད་པའི་འཁོར་ཏེ།
ཚིག་འདི་དག་ཐོས་ཞེས་པ་སེམས་ཅན་རྣམས་རྐྱེན་ནམ་ཚོགས་པ་ཚང་བ་ཅན་
གྱིས་སངས་རྒྱས་ཡིན་ཞེས་པའི་ཚིག་གོ །མཆོག་ཏུ་ངོ་མཚར་བར་གྱུར་ཞེས་པ་
བསྟན་པས་གོ་བའི་འཁོར་རྒྱུད་དག་པ་དེ་རྣམས་ཀྱིས་སེམས་ཅན་རྟོག་པའི་རང་
བཞིན་སྡུག་བསྔལ་གྱི་ཕུང་པོ་ཡིན་པ་ལ་སངས་རྒྱས་སུ་བསྟན་པས་སོ། །བརྒྱལ་
244 ----199



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བ་ནི་སེམས་བདེ་བའི་རོར་ཐིམ་པས་སོ། །སྐྲག་པ་ནི་བདག་འཛིན་གྱི་རྟོག་པ་ཆད་
པས་སོ། །ས་ལ་འགྱེལ་བ་ནི་ལུས་ལ་རྟོག་པའི་ཟུངས་མེད་པས་སོ། །འདར་བར་
གྱུར་ཏོ་ཞེས་པ་ལྷན་ཅིག་སྐྱེས་པའི་བདེ་བའི་རོས་རྒྱས་པའི་རྟགས་སུའོ། །རྡོ་རྗེ་
ཅན་ནི་སྟོན་པ་རྡོ་རྗེ་འཆང་ངོ་
། །དེ་ཐམས་ཅད་ལ་གཟིགས་ནི་དེ་ལྟར་རྟོགས་པ་
དང་ལྡན་པའི་ལྷ་མོ་རྣམས་ལའོ། །ཅིར་གཟིགས་ཞེ་ན་གཉིས་མེད་ཡེ་ཤེས་ཀྱི་
བདེ་བའི་རོར་ཐིམ་པར་རོ། །གང་གི་ཆེད་དུ་སློང་ཞེ་ན། མ་དག་པའི་སེམས་ཅན་
གྱི་ཆེད་དུ་སློང་པར་བཞེད་ནས་སོ། །ས་དང་ཞེས་པ་ལ་སོགས་པ་ནི་ས་ལ་སོགས་
པ་རྣམ་པར་དག་པ་སངས་རྒྱས་སྤྱན་མ་སོགས་པའོ། །སྣོད་ཅན་ནི་བཤད་པ་ཙམ་
གྱིས་རྟོགས་པ་
་པ་མཐར་ཐུག་པ་སྐྱེ་བས་སོ། །སུས་ཀྱང་ཞེས་པ་ཕ་རོལ་ཏུ་ཕྱིན་པའི་
ཐེག་པ་པ་ལ་སོགས་པའོ། །མི་ཤེས་ཞེས་པ་ལྷན་ཅིག་སྐྱེས་པའི་སྣང་བ་ལས་ལུས་
གྲུབ་པས་སྐུ་ཡིན་པའོ། །ང་ཡིས་སྤྲོ་ཡིས་ཞེས་པ་སེམས་ཀྱི་དེ་ཁོ་ན་ཉིད་དེའི་
མཚན་ཉིད་ཇི་ལྟར་ཡིན་པའོ། །ཉོན་ཞེས་པ་བསྐུལ་བའོ། །གསུང་རྨི་ལམ་ལྟ་བུ་
ནི་རྗེས་ཐོབ་ཀྱི་ཤེས་པས་གསུང་རྨི་ལམ་ལྟར་དྲན་པའོ། །སྲོག་རྙེད་ཅེས་པ་དྲན་
པའོ། །
དེ་ལ་སྟོན་པས་གསུངས་པ་བཅོམ་ལྡན་ཞེས་པ་ལ་སོགས་པ་སྟེ། སྲིད་པ་
གནས་པ་སངས་རྒྱས་སུ་གནས་པ་བསྟན་པའོ། །སངས་རྒྱས་ཉིད་ཅེས་པ་ངོ་བོ་
ཉིད་དམ་གདོད་མ་ནས་སོ། །འོན་ཀྱང་གློ་བུར་དྲི་མ་ཞེས་པ་མི་མཐུན་པའི་རྐྱེན་
སྒྲིབ་པས་བསྒྲིབས་པ་སྟེ་དཔེར་ན་ཐག་པ་ལ་སྦྲུལ་དུ་འཁྲུལ་བ་དང་འདྲ་ལ། དེ་
ཉིད་བསལ་ཞེས་པ་སྒྲིབ་པ་དེ་བསལ་ན་སངས་རྒྱས་ཡིན་པས་ཁྱེད་ཀྱིས་རང་ལ་
རྟོགས་པ་དེ་ལྟ་བུ་མཐར་ཐུག་ཀྱང་འགྲོ་བ་མ་རྟོགས་པའི་དོན་གྱིས་ཞིག་ཅེས་
244 -200



ཀྱེ་རྡོར་རྒྱུད་བཤད།
བསྐུལ་བའོ། །དེ་དེ་བཞིན་ཞེས་པ་དེ་ལྟར་བདེན་ནོ་ཞེས་པའོ། །བདེན་
མཆིས་ཞེས་པ་སེམས་ཅན་རྣམས་གདོད་མ་ནས་སངས་རྒྱས་ཡིན་པ་ལ་གློ་བུར་
བའི་དྲི་མས་བསྒྲིབས་པ་དེ་ལས་བདེན་པ་མ་མཆིས་ཤིང་
། བརྫུན་པ་མ་མཆིས་
ཞེས་པ་དེ་ལ་བརྫུན་པ་མ་མཆིས་སོ་ཞེས་པའོ། །བཀའ་སྩལ་པ་ཞེས་པ་བསྒྲིབ་པ
དེ་བསལ་བའི་ཐབས་སོ། །མི་ཤེས་པ་ནི་དུག་གི་དེ་ཁོ་ན་ཉིད་སྨན་དང་སྔགས་སོ། །
བརྒྱལ་བར་འགྱུར་ཞེས་པ་བརྒྱལ་བ་དང་འཆི་བར་འགྱུར་བའོ། །རྨོངས་སྤངས་དེ་
ཉིད་ཡིད་ཅེས་པ་དུག་གི་དེ་ཁོ་ན་ཉིད་སྨན་དང་སྔགས་ཤེས་པས་སོ། །དེའི་དེ་
ཉིད་ནི་བརྒྱལ་བ་དང་འཆི་བ་སྟེ་གཅོད་ཅེས་པ་མི་འབྱུང་སྟེ་བཟློག་པའི་སྨན་གྱི་
སྦྱོར་བ་ལྟ་བུའོ། །དེ་བཞིན་དུ་ཞི་བའི་ཐབས་ནི་རྨོངས་པ་བཞི་བའི་ཐབས་སོ། །
དེ་བཤད་པ་ཀྱེ་རྡོ་རྗེར་ངལ་གསོ་ཞེས་པ་ཧེ་ཐབས་བདེ་བ་བཛྲ་ཤེས་རབ་
སྟོང་བ་དེ་གཉིས་དབྱེར་མེད་པར་གོ་བའི་ཐབས་ཤེས་ཤིང་
། ངལ་གསོ་ཞེས་
མྱོང་བའི་དོན་ལ་གོམས་པར་བྱས་ཤིང་དབུགས་ཕྱུང་ནའོ། །མ་རིག་པ་ནི་ལས་རྒྱུ་
འབྲས་ལ་རྨོངས་པའི་མ་རིག་པ་སྟེ་ཉོན་མོངས་པའི་སྒྲིབ་པའོ། །གཏི་མུག་ནི་དེ་ཁོ་
ན་ཉིད་ལ་རྨོངས་པ་སྟེ་ཤེས་བྱའི་སྒྲིབ་པའོ། །སོགས་ཞེས་ པ་ སྒྲིབ་ པ་ གཞན་
བསྡུའོ། །མིན་ཞེས་པ་དེ་དག་གིས་མི་འཆིང་ངོ༌། །དངོས་པོ་ལ་སེམས་ཅན་སངས་
རྒྱས་ཡིན་ནམ་ཞེ་ན། རང་རོང་ཞེས་པ་ལ་སོགས་པ་སེམས་ཅན་རང་རང་གི་རྟོག་
པས་སེམས་ཅན་དང་སངས་རྒྱས་སུ་ཐ་དད་པར་བརྟགས་ཀྱི། རང་རང་གི་སེམས་
དང་ཐ་མི་དད་པར་རྟོགས་ན་དང་པོ་ཉིད་ནས་སངས་རྒྱས་མ་ཡིན་པའི་སེམས་
ཅན་གཅིག་ཀྱང་མེད་དེ་དབྱེར་མེད་ཅེས་པའི་དོན་ནོ། །འོ་ན་སངས་མ་རྒྱས་པ་ཅི་
ཞེ་ན། འཁྲུལ་པས་ཟིལ་གྱིས་མནན་ནས་དེ་ལྟར་ཡིན་པ་ལ་ཡིན་པར་ངོ་མ་ཤེས་
244 --201



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
པས་འགྲོ་བ་རིགས་དྲུག་ཏུ་བྱུང་སྟེ། དམྱལ་བ་ཞེས་པ་ལ་སོགས་པས་ངན་སོང་
གསུམ་ཤིན་ཏུ་འཁྲུལ་པ་ཨ་ཅང་ཆེས། འཁྲུལ་པ་ཤས་ཆུང་བ་ལྷ་ལ་སོགས་པས་
བདེ་བ་ནི་ རང་བཞིན་གྱིས་བདེ་བའོ། །མི་ཤེས་པས་ཞེས་པ་དེ་མ་ཤེས་པས་
སངས་མ་རྒྱས་པའོ། །འོ་ན་དངོས་པོ་ལ་དེ་དག་ལ་བདེ་བ་ཡོད་དམ་ཞེ་ན། རྟག་
ཏུ་རང་བཞིན་བདེ་བ་ཅན་ཞེས་པ་དེ་རྣམས་ཀྱི་རང་བཞིན་རྟག་ཏུ་བདེ་བ་ཅན་དེ།
དེ་ཅིས་ཤེས་ཤེ་ན། འཁྲུལ་པ་ཞིག་པའི་དུས་ན་འཆི་བ་དོན་དམ་གྱིས་ཤེས་པ་
དང་། དབང་གི་ཡེ་ཤེས་ཀྱི་དུས་སུ་བདེ་བ་མྱོང་བས་ཤེས་སོ། །དེས་ན་འཇིག་
རྟེན་ཁམས་ནི་གང་དུ་ཡང་
། སངས་རྒྱས་གཞན་དུ་རྙེད་མི་འགྱུར་ཞེས་པ་རང་གི་
དོན་དམ་བྱང་ཆུབ་སེམས་ལས་ལོགས་སུ་སངས་རྒྱས་མི་རྙེད་པས་སོ། །དེས་ནི་
སེམས་ནི་རྫོགས་པའི་སངས་རྒྱས་ཞེས་པ་སེམས་ཉིད་སྟོང་པའི་ཆེ་ནས་ཆོས་སྐུ།
བདེ་བ་ལོངས་སྤྱོད་རྫོགས་པའི་སྐུ། རིག་པ་སྤྲུལ་པའི་སྐུ། དབྱེར་མེད་པ་བདེ་བ་
ཆེན་པོའི་སྐུ་ཡིན་པས་སེམས་གཞན་དུ་བཙལ་ན་སངས་རྒྱས་མི་རྙེད་པས་སངས་
རྒྱས་གཞན་དུ་བསྟན་དུ་མེད་ཅེས་གསུངས་སོ། །
རྒྱུད་ཀྱི་ཆེ་བ་བསྟན་པ་གདོལ་པ་ཞེས་པ་ལ་སོགས་པ་སྟེ། དེ་ལྟ་བུའི་དོན་
གོ་ཞིང་རྟོགས་པ་དང་ལྡན་ན་མ་སྦྱངས་པའི་འདི་ལྟ་བུ་ཡང་སངས་རྒྱ་ཞེས་པའོ། །
ཀྱེ་རྡོ་རྗེ་ཤེས་ན་ཞེས་པ་ནི་ཡུལ་ཡེ་ནས་སངས་རྒྱས་ཡིན་ཞིང་ཧེ་བཛྲར་འདུག་པར་
ཤེས་ནའོ། །འགྲུབ་འགྱུར་ནི་ཕྱག་རྒྱ་ཆེན་པོའི་དངོས་གྲུབ་བོ། །འོ་ན་དེ་དག་ཅིས་
སངས་མ་རྒྱས་ཞེ་ན། མི་ཤེས་པས་བསྒྲིབས་ནི་སྒྲོ་འདོགས་ནང་ནས་གཅོད་པ་
དབང་གི་ཡེ་ཤེས་ལ་རྨོངས་པས་སོ། །འདིའི་བགྲོད་པ་ནི་དགྱེས་པའི་རྡོ་རྗེའི་ལན
མོ། །དེ་ལས་གྲོལ་བའི་ཐབས་བསྟན་པ་རྡོ་རྗེ་སྙིང་པོ་སྙིང་རྗེ་ཆེ་ཞེས་པ་ལ་སོགས་
244 -202



ཀྱེ་རྡོར་རྒྱུད་བཤད།
པ་སྟེ། ཀྱེའི་རྡོ་རྗེའི་ཐབས་ནི་བདེ་སྟོང་དབྱེར་མེད་ཀྱི་ལམ་སྟེ་དེ་གོ་ཞིང་རྟོགས་
ནའོ། །ཡུལ་རྣམས་རྣམ་སྦྱོང་ཞེས་པ་ལེའུ་དགུ་པ་ལས་གསུངས་པ་ལྟར་སྣང་བ་
ལྷར་སྦྱོང་ཞིང་རང་བཞིན་སྐྱེ་མེད་དུ་སྦྱོང་བའོ། །བླ་མེད་རྙེད་པར་འགྱུར་ཞེས་པ་
ཧེ་བཛྲའི་ལམ་གོམས་པ་ལས་ཕྱག་རྒྱ་ཆེན་པོའི་དངོས་གྲུབ་པའོ། །
རྡོ་རྗེ་སྙིང་པོས་གསོལ་བ་ཞེས་པ་ལ་སོགས་པས་གང་ལ་གང་གིས་རྒྱས་
བཏབ་པ་ལ་འཕྲོས་པའི་རིགས་ལ་བརྩད་པའི་སྐྱོན་སྤང་པ་སྟོན་ཏེ། ས་ནི་པུ་ཀ་
སིར་བཤད་ཅེས་པ་ལ་སོགས་པས་པུ་ཀ་སི་ལེའུ་དགུ་པར་སའི་ཁམས་དག་པར་
བཤད་ལ་ས་སྲ་བ་གཏི་མུག་དང་ཆོས་མཐུན་པས་གཏི་མུག་དང་ཆོས་མཐུན་པས་
གཏི་མུག་རྣམ་པར་དག་པ་རྣམ་པར་སྣང་མཛད་ཡིན་པས་དེས་རྒྱས་གདབ་པར་
རིགས་པ་ལས་མི་བསྐྱོད་པས་རྒྱས་གདབ་པ་ཇི་ལྟ་ལགས་ཞེས་ཞུས་པའོ། །ལན་
ནི་བཅོམ་ལྡན་འདས་ཞེས་པ་ལ་སོགས་པ་སྟེ། ལུས་སྤངས་པའི་སེམས་ལོགས་
གཅིག་ན་གནས་པར་མི་རུང་ངོ་ཞེས་བསྟན་པའི་ཕྱིར་སུ་ཀ་སི་རྣམ་པར་སྣང་
མཛད་ཀྱི་རིགས་ལ་མི་བསྐྱོད་པས་རྒྱས་བཏབ་པས་སྐུ་ལ་ཐུགས་ཀྱིས་རྒྱས་བཏབ་
པའོ། །ཆུ་ཁམས་ཞེས་པ་ན་མར་དྲི་བ་སྟེ་ཆུའི་ཁམས་རྣམ་པར་དག་པ་རི་ཁྲོད་
མར་བཤད་པས། ཆུ་གཤེར་བ་དེ་ཞེ་སྡང་མི་བསྐྱོད་པ་ཡིན་ན་ཅིའི་ཕྱིར་རྣམ་པར་
སྣང་མཛད་ཀྱིས་རྒྱས་གདབ་ཅེས་པའོ། །
ལན་ནི་སེམས་ལོགས་ན་ལུས་མེད་པར་བསྟན་པའི་ཕྱིར་རྣམ་པར་སྣང་
མཛད་ཀྱི་ཕྱག་རྒྱས་བཏབ་ཅེས་པའོ། །མེ་ནི་གདོལ་པ་མོ་ཞེས་པ་ལ་སོགས་པས།
གདོལ་པ་མོ་མེའི་ཁམས་དག་པར་བཤད་པས་མེ་འདོད་ཆགས་ཏེ་པད་མའི་
རིགས་ཡིན་པས་སྣང་བ་མཐའ་ཡས་ཀྱིས་རྒྱས་གདབ་པར་རིགས་པ་ལ་རིན་ཆེན་
244 -203



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
འབྱུང་ལྡན་གྱིས་རྒྱས་གདབ་པ་ཇི་ལྟར་ལགས་ཞེས་དྲིས་པའོ། །
ལན་གང་ ཕྱིར་ཞེས་པ་ལ་སོགས་པ་སྟེ། འདོད་ཆགས་ ཁྲག་བཤད་ནི་
འདོད་ཆགས་དམར་བ་ཡིན་ཏེ་ར་ག་ཏ་ཟེར་ལ། ཁྲག་ཀྱང་དམར་བས་ཁྲག་དག་
པ་རིན་ཆེན་འབྱུང་ལྡན་ཡིན་པས་དམར་བར་ཆོས་མཐུན་པས་གདོལ་པ་མོ་ལ་
རིན་ཆེན་འབྱུང་ལྡན་གྱིས་རྒྱས་བཏབ་པའོ། །གང་ཕྱིར་གཡུང་མོ་ཞེས་པ་ན་མར་
རླུང་དག་པ་གཡུང་མོ་བཤད་པས་རླུང་ཕྲག་དོག་དོན་ཡོད་གྲུབ་པ་ཡིན་པ་ལ་ཅིའི་
ཕྱིར་སྣང་བ་མཐའ་ཡས་ཀྱིས་རྒྱས་བཏབ་ཅེས་དྲིས་པའོ། །ལན་ནི་འདོད་ཆགས་
མ་རྟོགས་ཞེས་པ་ལ་སོགས་པ་སྟེ། འདོད་ཆགས་སྤྱི་ཡིན་པས་དེ་ལས་ལོགས་
ཞིག་ན་ཕྲག་དོག་བྱེ་བྲག་མེད་པར་བསྟན་པའི་ཕྱིར་སྤྱིས་བྱེ་བྲག་ལ་རྒྱས་བཏབ་
པའོ། །གོང་ཕྱིར་ཞེས་པ་ལ་སོགས་པས་ཡུལ་གཟུགས་དག་པ་དཀར་མར་བཤད་
པས། གཟུགས་ནི་སྲ་བ་ སའི་ ཁམས་ ཡིན་ལ་དེ་ སྐུ་ རྣམ་ པར་ སྣང་མཛད་དུ་
གསུངས་གྷོ་རི་ལ་རྣམ་སྣང་གིས་རྒྱས་གདབ་པར་རིགས་འཆོལ་ལོ་ཞེས་དྲིས་པའོ། །
ལན་སྔར་གསུངས་ཉིད་ཀྱི་རིགས་པ་ཞེས་པ་པུ་ཀ་སིའི་རིགས་པ་སྟེ་སྐུ་ལ་ཐུགས་
ཀྱིས་རྒྱས་གདབ་ཅེས་པའོ། །
དེ་ཉིད་རིམ་པས་ཆོམ་རྐུན་མ་ཞེས་པ་ཆོམ་རྐུན་མ་སྒྲ་དག་པ་ཐུགས་ཀྱི་
རིགས་ཡིན་ཡང་ལུས་སྤངས་པའི་སེམས་ལོགས་སུ་མི་མཛེས་པས་ས་པ་རི་དང་
རིགས་པ་མཚུངས་སོ། །དེ་བཞིན་རོ་ལངས་མ་ཉིད་ཅེས་པ་དྲི་དག་པ་རོ་ལངས་
མར་བཤད་པས་པད་མའི་རིགས་ཡིན་ཡང་གཏུམ་མོའི་རིགས་པ་དང་མཚུངས་ཏེ་
དམར་བས་ཆོས་མཐུན་པས་སོ། །དེའི་རིགས་པས་གྷསྨཱ་རི་ཞེས་པ་རོའི་ཁམས་
དག་པ་གྷསྨཱ་རིར་བཤད་པས་ལས་ཀྱི་རིགས་ཡིན་ཀྱང་སྣང་བ་མཐའ་ཡས་ཀྱི་རྒྱས་
244-204



ཀྱེ་རྡོར་རྒྱུད་བཤད།
བཏབ་པས་ནི་གཡུང་མོའི་རིག་པ་དང་མཚུངས་ཏེ་སྤྱིས་བྱེ་བྲག་ལ་རྒྱས་བཏབ་
པའོ། །མ་ལོག་པ་ལ་ཕྱག་རྒྱ་ཞེས་པ་དེའི་ཕྱིར་རིགས་མ་འཆོལ་ཞེས་པའོ། །ཐུན་
མཚམས་སུ་གཏོར་མ་དབུལ་བ་སྟོན་པ་ཀྱེའི་རྡོ་རྗེ་འཛིན་པ་ཞེས་པ་ལ་སོགས་པ་
སྟེ། སྙོམས་འཇུག་གནས་པའི་ལྷ་ཞེས་པ་སྟོན་པ་དེ་ལྟ་བུ་ལའོ། །སེམས་ཅན་དོན་
ཕྱིར་ཞེས་པ་དགོས་པ་སྟེ་ཞུ་བའོ། །དེ་ལ་ཞེས་པ་སྟོན་པའོ། །ཨེ་ཝཾ་རྣམ་པ་ནི་
སྟོན་པ་ཐབས་ཤེས་རབ་གཉིས་སུ་མེད་པ་ལ་བཞུགས་ནས། དགོས་པ་བགེགས་
ནི་ལུས་སྲོག་ལ་བར་དུ་གཅོད་པའོ། །ལོག་པར་འདྲེན་པ་ནི་ལྟ་བ་གཞན་དུ་སྒྱུར་
བའོ། །
དེ་ལ་སྤྱིར་དོན་བཞི་སྟེ། ཕྱི་ནང་ གཉིས་ཀྱི་གཏོར་མའི་ཁྱད་པར་དང་
།
དགོས་པ་དང༌། སྦྱང་བ་དང་། བསྔོ་བའོ། །དེ་ལ་ཁྱད་པར་ནི་བཞི་སྟེ། རྒྱུ་དང་།
སྣོད་དང་། མགྲོན་དང་། བྱིན་གྱིས་བརློབ་པའོ། །རྒྱུ་ནི་འབྲས་ཆེན་ལ་སོགས་
དང་། ཤ་དང་བདུད་རྩིའོ། །སྣོད་ནི་རིན་པོ་ཆེ་ལ་སོགས་ པ་དང་། ཐོད་པའོ། །
མགྲོན་ནི་རྣམ་སྨིན་ལས་གྲུབ་པའི་ལུས་དང་
། ལྷར་བྱིན་གྱིས་རློབས་པའོ། །
བྱིན་གྱིས་རློབ་པ་ནི་སྔགས་དྲུག་ཕྱག་རྒྱ་དྲུག་ལ་སོགས་པ་དང་
། སྦྱོར་བ་
དང་སྦྱང་བ་ལ་སོགས་པའོ། །དགོས་པ་ནི་བགེགས་ཞི་བ་དང་
། བསོད་ནམས་ཀྱི་
ཚོགས་གསོག་པ་དང་། ལས་ཚོགས་བསྒྲུབ་པའོ། །སྦྱང་པ་ནི་གསུམ་སྟེ། བདག་
གི་དེ་ཁོ་ན་ཉིད་དང་
། མགྲོན་གྱི་དེ་ཁོ་ཉིད་དང་། གཏོར་མའི་དེ་ཁོ་ན་ཉིད་དོ། །
དེ་ལ་དང་པོ་ནི་རྡོ་རྗེ་སེམས་དཔའ་ཟེར་ཡང་ཐུན་མཚམས་སུ་དགྱེས་པའི་རྡོ་རྗེ་
ཞལ་གཅིག་ཕྱག་གཉིས་པར་ལོངས་ལ་ལུས་ངག་ཡིད་གསུམ་བྱིན་གྱིས་བརླབ་
པའོ། །
244-205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཉིས་པ་ནི་མདུན་དུ་ཨེ་ལས་ཆོས་འབྱུང་གྲུ་གསུམ་གྱི་ནང་དུ་པད་མ་
འདབ་བརྒྱད་སུམ་བརྩེགས་དཀར་པོ་དང་ནག་པོ་དང་དམར་པོ་ཡས་མར་རིམ་པ་
ལྟར་བསམས་ལ། དེ་ནས་བདག་གི་སྤྱི་བོའི་ཧཱུཾ་ལས་འོད་འཕྲོས་པས་རྒྱལ་ཆེན་
རིས་བཞི་ནས་གཟུགས་མེད་སྐྱེ་མཆེད་མུ་བཞིའི་ལྷ་མན་ཆད་བཀུག་ནས་སྟེང་གི་
པད་མ་དཀར་པོའི་སྟེང་དུ་འོད་དུ་ཞུ་ནས་འདབ་མ་བརྒྱད་ལ་ༀ་བརྒྱད་དབུས་སུ་
ༀ་ དཀར་བོ་གཅིག་བསམ། དེ་ བཞིན་དུ་ སྙིང་ གའི་ཧཱུྃ་ལས་འོད་འཕྲོས་ པས་
ཕྱོགས་ སྐྱོང་ བཅུ་ གླིང་ བཞིའི་ མི། དུས་ གསུམ་ གྱི་ ཕ་མ། ཕན་ པའི་ ལྷ་རྣམས་
བཀུག་ཏེ་བར་གྱི་པད་མ་ནག་པོའི་སྟེང་དུ་ཞུ་བས་འདབ་མ་བརྒྱད་ལ་ཧཱུྃ་བརྒྱད་
དབུས་སུ་ཧཱུྃ་ནག་པོ་གཅིག་བསམ་མོ། །མགྲིན་པའི་ཨ་ལས་འོད་འཕྲོས་པས་ཀླུ་
ཆེན་པོ་བརྒྱད་ལྷ་མ་ཡིན་ན་སོང་གསུམ་གནོད་པའི་འདྲེ་ལ་སྟེར་ན་དེ་ཡང་བཀུག་
ཏེ་འོག་གི་པད་མ་དམར་པོ་འདབ་བརྒྱད་ཀྱི་སྟེང་དུ་ཞུ་ནས་འདབ་མ་བརྒྱད་པ་ཨ་
བརྒྱད་དབུས་སུ་ཨ་དམར་པོར་བསམ་མོ། །
དེ་ནས་ས་བོན་དེ་དག་ལས་འོད་ཟེར་སྤྲོས་བསྡུས་ཏེ་ཞུ་བ་ལས་ཨོཾ་ལས་རྡོ་
རྗེ་དཀར་པོ། ཧཱུྃ་ལས་རྡོ་རྗེ་ནག་པོ། ཨ་ལས་རྡོ་རྗེ་དམར་པོ་དགུ་དགུར་བསམ།
དེ་དག་ལས་ཀྱང་འོད་ཟེར་སྤྲོ་བསྡུས་ཏེ་ཞུ་བ་ལས་སྟེང་གི་པད་མ་ལ་སྐུ་རྡོ་རྗེ་ལ་
སོགས་པ་དགུ་མདོག་དཀར་པོ་སྐུ་རྡོ་རྗེའི་སྐུ་ཡིན་ལ་དེ་ཡང་འདབ་མ་བརྒྱད་ལ་
བཀོད་པའི་ལྷ་ཆེན་པོ་བརྒྱད་ཀྱི་རང་བཞིན་ནོ། །བར་གྱི་ཧཱུྃ་ནག་པོ་རྣམས་ཞུ་བ་
ལས་ཐུགས་རྡོ་རྗེ་ལ་སོགས་པ་དགུར་གྱུར་དེ་ནག་པོ་ཐུགས་རྡོ་རྗེའི་སྐུ་ཡིན་ལ་དེ་
ཡང་འདབ་མ་བརྒྱད་ལ་བཀོད་པ་ཕྱོགས་སྐྱོང་བརྒྱད་ཀྱི་རང་བཞིན་ནོ། །འོག་གི་
ཨ་དམར་པོ་རྣམས་ཞུ་བ་ལས་གསུང་རྡོ་རྗེ་ལ་སོགས་པ་དགུར་གྱུར་ཏེ་དམར་པོ་
244 -206



ཀྱེ་རྡོར་རྒྱུད་བཤད།
གསུང་རྡོ་རྗེའི་སྐུ་ཡིན་ལ། འདབ་མ་བརྒྱད་ལ་བཀོད་པ་ཀླུ་ཆེན་པོ་བརྒྱད་ཀྱི་རང་
བཞིན་ནོ། །དེ་ནས་ཡང་རང་གི་ཨོཾ་ཨ་ཧཱུཾ་ལས་འོད་འཕྲོས་པས་སྐུ་གསུང་ཐུགས་
ཀྱི་རིགས་ཀྱི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཏེ་
རང་རང་གི་རིགས་ལ་བསྟིམ་མོ། །ཡང་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་སྤྱན་དྲངས་ཏེ་མཆོད་ལ་དབང་སྐུར་ཅིག་པར་གསོལ་བ་བཏབ་པས།
དེ་དག་ལ་དེ་དག་གིས་དབང་བསྐུར་ནས་རིམ་པ་ལྟར་རྣམ་པར་སྣང་མཛད་དང་
།
མི་བསྐྱོད་པ་དང༌
། སྣང་བ་མཐའ་ཡས་ཀྱིས་དབུ་ལ་བརྒྱན་པར་བསམ་མོ། །དེ་
ནས་ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་དེ་རྣམས་ལྗགས་ཧཱུྃ་ལས་རྡོ་རྗེ་
དཀར་པོ་སྦུ་གུ་ཅན་དུ་བསམ་མོ། །
གཏོར་མའི་དེ་ཁོ་ན་ཉིད་ནི་སྔར་བསྟན་པའི་བདུད་རྩི་མྱང་བའི་སྐབས་སུ་
བསྟན་པ་ལྟར་བྱིན་གྱིས་བརླབ་བོ། །གཏོར་མ་བསྔོ་བ་ནི་གཙོ་བོ་གསུམ་གྱི་ལག་
ཏུ་མར་མེ་འཕྲོ་བ་ལྟར་ཐོད་པ་རེ་སྤྲོད་པ་དེ་དག་ལས་ཀྱང་ཐོད་པོ་བརྒྱད་བརྒྱད་
སྤྲོས་ལ་རང་རང་གི་འཁོར་རྣམས་ཀྱི་ལག་ཏུ་བཟུང་པར་བསམས་ལ་ལྗགས་ཀྱི་རྡོ་
རྗེ་སྦུ་གུས་དྲངས་ཤིང་གསོལ་བར་བསམ་ཞིང་ཨཱ་ཨིན་དཱ་ཛ་མ་ཞེས་པ་ལ་སོགས་
པ་བརྗོད་ལ་བསྔོ་སྟེ། འདི་དག་ནི་པྲ་ཀྲི་ཏའི་སྐད་དེ་སྐད་ཟུར་ཆགས་པའོ། །ཨིན་
དྭ་ལ་སོགས་པ་ནི་མགྲོན་ནོ། །ཨི་དམ་བྷ་ལི་ཞེས་པ་ལ་སོགས་པ་ནི་གཏོར་མའོ། །
ཨ་མ་སརྦ་ཀ་ཛྲ་ཞེས་པ་ལ་སོགས་པ་ནི་ལས་བཅོལ་བ་བཟོད་པར་གསོལ་བ་དང་
བཅས་པའོ། །ཨོཾ་ཨ་ཀ་རོ་ཞེས་པ་ལ་སོགས་པས་འཁོར་གསུམ་དག་པར་བྱིན་
གྱིས་བརླབ་པའོ། །གལ་ཏེ་གཏོར་མ་འདིས་ཞེས་པ་ལས་སོགས་པས་ཕན་ཡོན་
བསྟན་ཏེ། བདེ་བ་དྲི་མ་མེད་པ་ནི་རྣལ་འབྱོར་པ་ལ་བསྒྲུབ་པའོ། །ལྷ་མོ་དང་འགྲོ་
244 --207



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣
བ་རབ་ཏུ་འབྱོར་བ་རྣམས་དགའ་བ་ནི་ཕྱོགས་སྐྱོང་ལ་སོགས་པ་དགའ་བའོ། །
དབང་དང་ཞེས་པ་ལ་སོགས་པ་ནི་ལས་དེ་དང་དེ་འགྲུབ་ཅེས་པའི་དོན་ཏོ། །
རྡོ་རྗེ་སྙིང་པོས་གསོལ་པ་ཞེས་པ་ལ་སོགས་པས་དཀའ་བ་སྤྱོད་པའི་
་པའི་སྒོ་
ནས་གཏན་ལ་འབེབས་པ་སྟེ་སྔར་ཕྱག་རྒྱ་བཤད་ཀྱང་རྣམ་དག་དང་བཅས་པ་མ་
བཤད་པས་དེ་ཇི་ལྟར་བགྱི་ཞུས་པའོ། །ལན་ནི་གསུམ་ཞེས་པ་ལ་སོགས་པ་སྟེ།
གསུམ་ཞེས་པ་སྐུ་གསུང་ཐུགས་ཀྱི་གསང་བའོ། །འཁོར་ལོའི་དབུས་སུ་ནི། སྐུ་
གསུང་ཐུགས་སུ་ཕྱེ་ཞེས་པ་སྐུའི་གསང་བ་སྐུ་རྡོ་རྗེ་གསུང་གྱི་གསང་བ་གསུང་རྡོ་
རྗེ་ཐུགས་ཀྱི་གསང་བ་ཐུགས་རྡོ་རྗེའོ། །སྟེང་དང་འོག་དང་དབུས་གནས་ཞེས་པ
ལྷ་མོ་གསུམ་གྱི་གནས་ཏེ་སྟེང་དང་འོག་དང་བར་གསུམ་དུ་གནས་པའོ། །ས་སྤྱོད་
སྐུའི་ཕྱག་རྒྱ་ཞེས་པ་རྣམ་པར་སྣང་མཛད་ཀྱིས་རྒྱས་བཏབ་པའོ། །སྟེང་ཞལ་ཞེས་
པ་གནས་འོག་ན་གནས་པས་དབུ་ཐུར་ལ་བལྟས་ནས་སྤྱན་སྟེང་དུ་བལྟས་པས་
སྟེང་ ཞལ་ ཞེས་ བྱའོ། །མཁའ་སྤྱོད་ འདོད་ ཆགས་ ཕྱག་ རྒྱ་ཅན་ཞེས་པ་སྟེང་ན་
གནས་ཞིང་སྣང་བ་མཐའ་ཡས་ཀྱིས་རྒྱས་བཏབ་པའོ། །འོག་ཞལ་ནི་དབུ་གྱེན་ལ་
བལྟས་ནས་སྤྱན་ཐུར་དུ་གཟིགས་པས་སོ། །ཐུགས་ཀྱི་རྡོ་རྗེ་བདག་མེད་མ་མ་
ཡིན་ པ་ དང་། ཐུགས་སེམས་ ཡིན་ལ་སེམས་མཐའ་གང་དུ་ཡང་མ་རེག་པས་
དབུས་སུ་བཞུགས་པར་སྟོན་པ་ཐུགས་ཀྱི་རྡོ་རྗེ་ཞེས་པ་ལ་སོགས་པའོ། །
འོ་ན་རིགས་གསུམ་ཁོ་ནའམ་ཞེ་ན། ཕྱེ་ན་རིགས་དྲུག་དང་ལྔ་ལ་སོགས་
པ་ཡོད་པར་སྟོན་པ་རྒྱས་པར་ཞེས་པ་ལ་སོགས་པ་སྟེ། ཡེ་ཤེས་ལྔ་བདེ་བ་ཆེན་
པོས་ཕྱེ་ན་རིགས་དྲུག་ཡིན་ལ། བདེ་བ་བཞག་ན་རིགས་ལྔ། སྐུ་གསུང་ཐུགས་
ཀྱིས་ཕྱེ་ན་གསུམ་མོ། །བཤད་ཀྱིས་རྣལ་འབྱོར་མ་ཉིད་ཉོན་ཞེས་པ་དེ་ཉིད་ཉོན་
244 208



ཀྱེ་རྡོར་རྒྱུད་བཤད།
མོངས་པ་ལྔ་དང་སྦྱར་ནས་བཤད་ཀྱིས་ཉོན་ཞེས་བསྐུལ་བའོ། །མི་བསྐྱོད་ཞེ་སྡང་
གཟུགས་ཞེས་པ་ལ་སོགས་པས་བསྡུས་པས་ཞེ་སྡང་རྡོ་རྗེའི་རང་བཞིན་དུ་ཐམས་
ཅད་ རིགས་ གཅིག་ཅེས་པའི་དོན་ནོ། །ཞེ་སྡང་རྡོ་རྗེའི་བྱིན་རླབས་ཞེས་པ་ལ་
སོགས་པས་འདིར་རིགས་ལས་འཕྲོས་ནས་ཐམས་ཅད་ཀྱང་ཞེ་སྡང་ཐུགས་ཀྱི་
རིགས་སུ་བསྡུ་བའི་ཕྱིར་བསྟན་པའོ། །རྒྱུད་ཐམས་ཅད་ཀྱི་ཕྱག་རྒྱ་བསྡུས་པའི་
ལེའུའི་བཤད་པའོ།། །།
ཧེ་རུ་ཀ་མངོན་པར་འབྱུང་བའི་ལེའུ་འདིས་སྔར་བཤད་པའི་ལམ་སྐྱེ་བའི་
རིམ་པ་ལས་བསྐྱེད་པའི་རིམ་པ་དང་གཞི་དངོས་པོའི་གནས་ལུགས་ལས་སེམས་
དངོས་པོའི་གནས་ལུགས་ཤེས་བྱ་ཤེས་པར་བྱེད་པའི་ཐབས་སྒྲོ་འདོགས་ན་ ནས་
གཅོད་པ་དབང་བསྐུར་བ་སྟོན་ཏོ། །
དེ་ལས་དང་པོ་མཚམས་སྦྱར་བ་ནི་ཕྱག་ནི་ཞེས་པ་ལ་སོགས་པ་ལ་སོགས་
པ་སྟེ། ཞུ་བའི་གནས་སྟོན་པ་གཉིས་སུ་མེད་པའི་ཡེ་ཤེས་ཀྱི་སྣང་བ་ལས་བྱུང་
བའི་དྲུག་པ་རྡོ་རྗེ་འཆང་སྟེ། དེའི་མཚན་ཉིད་ཕྱག་བཅུ་དྲུག་ནི་སྟོང་པ་ཉིད་བཅུ་
དྲུག་གིས་སྡུད་པར་བྱེད་པས་སོ། །ཞལ་བརྒྱད་ཅེས་པ་རྣམ་པར་ཐར་པ་བརྒྱད་
མཚོན་པར་བྱེད་པ་སྟེ་བརྗོད་པར་བྱེད་པས་སོ། །ཞབས་བཞི་ནི་བསྡུ་བའི་དངོས་
པོ་བཞིས་ གནོན་པར་བྱེད་པས་སོ། །འཇིགས་པ་ནི་གདུག་པ་ཅན་ཚར་གཅོད་
པའོ། །དཔའ་བོ་ནི་གཞན་ཟིལ་གྱིས་གནོན་པའོ། །ཐོད་པའི་འཕྲེང་བ་ནི་མི་མགོ་
རློན་པ་ལྔ་བཅུ་ཐམ་པ་ཨཱ་ལི་ཀཱ་ལི་ལྔ་བཅུའམ། འདུ་བྱེད་ལྔ་བཅུ་རྩ་གཅིག་དག་
པའི་རྟགས་སོ། །བདག་མེད་མ་ནི་སྟོང་པ་ཉིད་མཚོན་པའོ། །མགུལ་ནས་འཁྱུད་
པ་ནི་སྣང་བས་སྟོང་བ་མི་སྤོང་ཞིང་སྟོང་བས་སྣང་བ་མི་སྤོང་བའི་བརྡའོ། །སངས་
244 ---209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
རྒྱས་ཀྱི་ས་ལ་ཟག་པ་མེད་པའི་བདེ་བ་རྒྱས་པའི་རྟགས་སུ་སྙོམས་པར་འཇུག་
པའོ། །ཕྱག་རྒྱ་ལྔ་ནི་རིགས་ལྔའི་ངོ་བོའམ། བླ་མ་ལ་ཕྱག་འཚལ་བ་ལ་སོགས་པ་
མཚོན་པའི་རྟགས་སྤྱི་གཙུག་འཁོར་ལོ་ལ་སོགས་པའོ། །ཉིད་ཀྱིས་ཞུས་ནི་གཙོ་བོ་
ལས་མི་གཞན་པའི་འཁོར་ཡིན་པས་སོ། །བདག་གི་འཁོར་ལོ་ཁྱོད་བཤད་ནི་ལེའུ་
བརྒྱད་པར་རོ། །གཞན་གོ་སླའོ། །
ལན་ནི་བདག་མེད་མ་ལའོ་མཛད་ནས་ཞེས་པ་ལ་སོགས་པ་སྟེ། འོ་མཛད་
ཅེས་པ་ལ་སོགས་པ་ནི་བདེ་བ་རྒྱས་པར་བྱ་བའི་ཕྱིར་སྤྱོད་ལམ་དེ་ལྟ་བུས་ཞུས་
པའོ། །ཐོད་པ་ནི་པད་མ་སྟེ་ཀ་པ་ལ་ཞེས་པ་བདེ་བ་སྐྱོང་བས་སོ། །ནུ་མ་མཉེ་བ་
ནི་བདེ་བའི་གནད་བསྐུལ་བའོ། །དཀྱིལ་འཁོར་ནི་སྙིང་པོ་ལེན་པ་སྟེ་ཏིང་ངེ་
འཛིན་སྐྱེ་བས་སོ། །
དེ་ལ་འདིར་བླ་མ་ནཱ་རོ་པའི་བཞེད་པས་རྒྱུད་འདིའི་སྒོར་བཞུགས་པའི་
གང་ཟག་དེས་འབྲས་བུ་སངས་རྒྱས་ཐོབ་པ་ལ་རྒྱུ་ཚང་ལ་མ་ནོར་བ་ལ་བརྟེན་
དགོས་པས་བསྐྱེད་པའི་རིམ་པ་ཐམས་ཅད་ཡན་ལག་དྲུག་ལྡན། རྫོགས་པའི་རིམ་
པ་ཐམས་ཅད་རིམ་པ་ལྔ་ཚང་བ་ལ་བརྟེན་པར་བཞེད་པས། དང་པོ་ཁོ་ནར་སྟན་
བདེ་བ་ལ་འདུག་ཏེ་བསོད་ནམས་ཀྱི་ཚོགས་བླ་མ་དག་པའི་མཆོད་པ་ཡན་ལག་
བདུན་རྡོ་རྗེ་གུར་ལྟར་བྱ། རྣལ་འབྱོར་བསྲུང་བ་ཚངས་པའི་གནས་བཞི་ལྟའི་ལེའུ་
ལྟར་བསྒོམ། དོན་དམ་པའི་བསྲུང་པ་ཡེ་ཤེས་ཀྱི་ཚོགས་སྟོང་པ་ཉིད་དུ་བསྒོམ།
ཤུ་ནྱ་ཏའི་སྔགས་ཀྱིས་བྱིན་གྱིས་བརླབ། འཆི་བ་འོད་གསལ་ཆོས་ཀྱི་སྐུ་སྦྱང་བ་སྟེ་
དགོས་པ་དང་བཅས་པ་སྔར་བཤད་པ་དང་མཐུན། ཀུན་རྫོབ་ཀྱི་བསྲུང་བ་ལྷའི་
ལེའུ་ལྟར་བསྲུང་བའི་འཁོར་ལོ་བསྒོམ། དེའི་ནང་དུ་ ཨེ་ལས་ཆོས་འབྱུང་གྲུ་
244 -210



ཀྱེ་རྡོར་རྒྱུད་བཤད།
གསུམ། དེའི་ནང་དུ་པཾ་ལས་སྣ་ཚོགས་པད་མ་འདབ་བརྒྱད་ལ་ཧཱུྃ་ལས་སྣ་ཚོགས་
རྡོ་རྗེ་རྒྱ་གྲམ་གྱི་ལྟེ་བ་ལངས་ལ་སོགས་པ་འབྱུང་བ་བཞི། འཁོར་ལོ་དང་ནཱ་ད་
ལས་ཆད་པའི་ཐིག་ལེར་བཅས་པ་དྲུག་ཞུ་བའི་ཚུལ་གྱིས་ཡོངས་སུ་གྱུར་པ་ལས་
གཞལ་ཡས་ཁང་གདན་དང་བཅས་པ་བསྐྱེད། །ཕོ་བྲང་རྣམ་པར་སྣང་མཛད་ཀྱི་
ཡན་ལག་སྟེ་སྔགས་ཀྱིས་ང་རྒྱལ་བྱ། དེ་ལ་ཡང་རིགས་ཆུང་དྲུག་མཚོན་པའི་ཆེད་
དུ་འབྱུང་བ་བཞི་འཁོར་ལོ་དང་ཐིག་ལེ་དྲུག་ལས་གྱུར་པའོ། །
དེའི་མཚན་ཉིད་བཤད་པ་འཁོར་ལོ་ཇི་ལྟར་ཞེས་པ་ལ་སོགས་པ་སྟེ། སྔར་
གསུངས་ནི་ལེའུ་བརྒྱད་པར་རོ། །དོ་ཤལ་ནི་དྲ་བའོ། །རྡོ་རྗེ་སྲད་བུ་ནི་རྡོ་རྗེའི་
གདུང་ངོ་། །ཕོ་བྲང་རྣམ་པར་སྣང་མཛད་ཀྱི་ཡན་ལག་ཏེ་སྔགས་ཀྱིས་བྱིན་གྱིས་
བརླབ་པའོ། །དེ་ནས་གཞལ་ཡས་ཁང་གི་དབུས་སུ་པད་མའི་འདབ་བརྒྱད་ཀྱི་ལྟེ་
བ་ལ་ཕུང་པོའི་བདུད་ལ་སོགས་པའི་རང་བཞིན་རོ་བཞི་བཀན་ནས་གདན་དུ་
བྱས་པ། པད་མའི་འདབ་མ་བརྒྱད་པ་ཡང་འོག་ནས་འབྱུང་བའི་ཚངས་པ་ལ་
སོགས་པ་བརྒྱད་གདན་དུ་ཡང་བསམ་མོ། །དེ་བས་ན་དབུས་ཀྱི་གདན་ཐོག་ཏུ་
རྒྱུའི་རྡོ་རྗེ་འཆང་བསྐྱེད་དེ། ཨཱ་ལི་ཡོངས་སུ་གྱུར་པ་ལས་ཟླ་བའི་དཀྱིལ་འཁོར་
བསྐྱེད། དེ་བཞིན་དུ་འདབ་མ་བརྒྱད་ལ་ཡང་ཚངས་པ་ལ་སོགས་པའི་སྟེང་དུ་ཨཱ་
ལི་ལས་ཟླ་བའི་དཀྱིལ་འཁོར་རེ་རེ་བསྐྱེད་དེ། ཟླ་བ་ལས་མངོན་པར་བྱང་ཆུབ་
པའོ་མིང་སྣ་ཐོབ། དེ་རྣམས་ཀྱི་སྟེང་དུ་ཀཱ་ལི་ལས་ཉི་མའི་དཀྱིལ་འཁོར་རེ་རེ་
བསྐྱེད་དེ་ཉི་མ་ལས་མངོན་པར་བྱང་ཆུབ་པའོ། །
དེ་ནས་དབུས་ཀྱི་ཉི་ཟླའི་བར་དུ་ནཱ་དའི་སྣང་བ་ལས་ཧཱུྃ་དང་ཨོ་བལྟས་ལ།
དེ་གཉིས་ལས་འོད་འཕྲོས་པས་སེམས་ཅན་ཐམས་ཅད་ཧེ་རུ་ཀ་ཡབ་ཡུམ་དུ་
244 -211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བསྐྱེད། འོད་དེ་ ཚུར་ འདུས་ པས་ ཧཱུཾ་ ལས་ཐོད་པ་ ཨ་ལས་ གྲི་གུག །ཐོད་པའི་
དཔྲལ་པ་ལ་ཧཱུྃ་གིས་མཚན། གྲི་གུག་གི་ཡུ་བ་ལ་ཨོཾ་གྱིས་མཚན་པར་བསམས་ཏེ་
ས་བོན་དང་ཕྱག་མཚན་ལས་མངོན་པར་བྱང་ཆུབ་པའོ། །ས་བོན་གཉིས་ལས་སྐུ་
ཕྲ་མོ་སྤྲོས་སྔར་སེམས་ཅན་ལྷར་བྱས་པ་དང༌། སངས་རྒྱས་དང་བྱང་ཆུབ་སེམས་
དཔའ་དང་། དཔའ་བོ་དང་རྣལ་འབྱོར་མ་ཐམས་ཅད་བསྡུས་ནས་ཡིག་འབྲུ་ལ་
ཐིམ་པས་དེ་དག་ཐིག་ལེའི་དངོས་པོར་ཞུ་ཞེས་གཅིག་ཏུ་འདྲེས་པ་ལས་མངོན་
པར་བྱང་ཆུབ་པའོ། །དེ་ལས་རྒྱུའི་རྡོ་རྗེ་འཆང་འབྲས་བུའི་ཧེ་རུ་ཀ་གང་བྱེད་ཀྱང་
རུང་སྟེ་ཞལ་བརྒྱད་ཕྱག་བཅུ་དྲུག་པར་བསྐྱེད་དོ། །
དེའི་མཚན་ཉིད་བཤད་པ་འདོད་ཆགས་ཆེན་པོའི་རྗེས་ཚོགས་ཞེས་པ་བདེ་
བ་ལ་སྟོང་པས་རྒྱས་བཏབ་པ་ལས་བྱུང་བའོ། །ལྷན་ཅིག་སྐྱེས་དགའི་རང་བཞིན་
ནི་ལྷན་ཅིག་སྐྱེས་པའི་སྣང་བ་ལས་ལངས་པའོ། ཁྱོད་དང་ལྷན་ཅིག་ནི་བདག་
མེད་མ་དང་ངོ༌། །བཞིན་བཟང་མ་ནི་བོས་པའོ། །དབུས་སུ་ང་ཡོད་ནི་གཞལ་
ཡས་ཁང་གི་དབུས་སུ་ལྷ་མོ་ཁྱོད་དང་ལྷན་ཅིག་ཏུ་གནས་ཞེས་པའི་དོན་ནོ། །དེའི་
མཚན་ཉིད་ཞལ་བརྒྱད་ཅེས་པ་ལ་སོགས་པ་སྟེ་གོང་དུ་བཤད་དོ། །བདུད་བཞི་
མཉམ་པར་མནན་ནི་ནང་དུ་བདུད་བཞི་བཅོམ་པའི་བརྡ་རུ་ཕྱི་རུ་རོ་བཞི་མནན་
པའོ། །ཉི་མའི་གདན་ནི་ཐུགས་རྗེ་ཆགས་པས་བརྟན་ཉི་མ་ལ་བཞུགས་པའོ། །
རོལ་མོ་ནི་གར་གྱི་རོ་དགུ་སྟེ་སྒེག་པ་དང་
། དཔའ་བ་དང༌། འཇིགས་སུ་རུང་བ་
དང་། རྒོད་ པ་ དང༌། གཤེ་བ་ དང་། འཇིགས་ པར་ བྱེད་ པ་ དང་། སྙིང་ རྗེ་ དང་།
རྔམ་པ་དང་། ཞི་བའི་ཉམས་སོ། །ཡང་ན་རོལ་མོ་ནི་ཞབས་གཉིས་ཕྱེད་ཀྲུང་
བཅས་ པའོ། ཁ་དོག་ནག་པོ་ནི་བྱམས་པའམ་བདེ་བ་ཆེན་པོ་མི་འགྱུར་བའི་
244-212



ཀྱེ་རྡོར་རྒྱུད་བཤད།
རྟགས་སུ་རྒྱུའི་རྡོ་རྗེ་འཆང་ནག་པོའོ། །སྣ་ཚོགས་རྡོ་རྗེ་ནི་འཕྲིན་ལས་བཞི་གདུལ་
བྱའི་དོན་མཛད་པའི་རྟགས་སུ་སྤྱི་བོར་འཛིན་ཞེས་པ་རྡོ་རྗེའི་ལྟེ་བའི་བུ་ག་ནས་
དབུ་སྐྲ་འོད་ཟེར་འབར་བ་འཐོན་པའོ། །ཧཱུྃ། སྤྲོ་ནི་ཡེ་ཤེས་ལྔ་ནང་དུ་རྒྱས་པའི་
རྟགས་སུ་ཞལ་ནས་སྒྲོགས་པའོ། །ཐལ་བས་ལུས་ལ་བྱུགས་པ་ནི་བདེ་བ་ཆེན་
པོའི་རྒྱས་པའི་རྟགས་སོ། །བདག་མེད་ལྷན་ཅིག་མཉམ་སྦྱོར་ནི་སྣང་བ་དང་སྟོང་
པ་ཕན་ཚུན་གཅིག་ལ་གཅིག་རྒྱས་བཏབ་པའི་རྟགས་སོ། །གཉིས་གཉིས་སྙོམས་
འཇུག་ནི་ལྷན་ཅིག་སྐྱེས་པ་ལས་ཤར་བའི་རྟགས་སོ། །
དེ་ཉིད་ཀྱི་དོན་རློམ་སེམས་མེད་པའི་རང་བཞིན་ཅན་ཞེས་པ་བདག་དང་
བདག་གིར་འཛིན་པ་ལ་སོགས་པའི་རྟོག་པའི་རྦ་རླབས་དང་བྲལ་བའོ། །རྩ་བའི་
ཞལ་ནི་ནག་པོ་ནི་ཆོས་ཀྱི་སྐུ་མི་འགྱུར་བའི་བརྡའོ། །ཀུན་དང་མཚུངས་ནི་ཤེས་
རབ་ཆེན་པོས་ཆོས་ཀྱི་དབྱིངས་ལ་མ་ཆགས་པའི་རྟགས་སོ། །གཡོན་པ་དམར་བ་
ནི་སྙིང་རྗེ་ཆེན་པོའོ། །སྤྱི་བོའི་ཞལ་ཞེས་པ་མི་གནས་པའི་མྱ་ངན་ལས་འདས་པའི་
རྟགས་སུ་ཞལ་ཅུང་ཟད་གྱེན་དུ་གཟིགས་པའོ། །སྤྱན་ཉི་ཤུ་རྩ་བཞི་ནི་རྟེན་ཅིང་
འབྲེལ་པར་འབྱུང་བ་བཅུ་གཉིས་ལུགས་སུ་འབྱུང་བ་དང༌། ལུགས་ལས་ལྡོག་
པའི་རྟགས་སོ། །ལྷག་མའི་ཞལ་ནི་གཡས་གཡོན་གྱི་བཞི་ཡང་ནག་པོ་སྟེ་བྱམས་
པ་མི་འགྱུར་བ་མཚོན་པའོ། །དེ་ལྟར་རྒྱུའི་རྡོ་རྗེ་འཆང་བཞེངས་ནས་ཡབ་ཀྱི་
གསང་གནས་སྟོང་པའི་ངང་ལས་ཧཱུྃ་ལས་རྡོ་རྗེ་ཕཊ་ཀྱིས་བུ་ག་དགག་གོ །
ཡུམ་གྱི་གསང་བའི་ གནས་ སྟོང་ པ་ ལས་ཧྲི་ ལས་ པད་མ་ཟེ་འབྲུ་ ཨ་
བསམས་ ལ་ སྙོམས་འཇུག་བྱ། སིའམ་ ཕཊ་ ཀྱི་སྒྲས་སངས་རྒྱས་དང་ བྱང་ཆུབ་
སེམས་དཔའ་ཐམས་ཅད་སྤྱན་དྲངས་ཞལ་དུ་ཞུགས་རྡོ་རྗེའི་ལམ་ནས་བྱུང་ཡུམ་གྱི་
244 --213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པད་མར་ཕབ་ལ་དེ་དག་ཐམས་ཅད་ཀྱིས་བདེ་བ་ཉམས་སུ་མྱོང་པར་བསམ།
སྔགས་ཀྱིས་ང་རྒྱལ་བྱ། དེ་བཤད་པ་གྲོང་ཁྱེར་ཉམས་དགར་ཁྱོད་ང་དང་
། དགའ་
བས་ཤིན་ཏུ་རོལ་པ་ལས་ཞེས་པའོ། །རྗེས་སུ་ཆགས་པ་རྡོ་རྗེ་སེམས་དཔའི་ཡན་
ལག་གོ །
པད་མའི་ཐིག་ལེ་ལས་འོག་ནས་འབྱུང་བའི་གོ་ལ་སོགས་པའི་ཡིག་འབྲུ་
བརྒྱད་སྤྲོས་ལ་སྔར་གྱི་ཉི་ཟླ་བརྒྱད་ཀྱི་བར་དུ་ཞུགས་པར་བསམ། དེ་ལ་སྤྲོ་བསྡུ་
ལ་སོགས་པ་བྱས་ཏེ་མངོན་པར་བྱང་ཆུབ་པ་ལྔས་འཁོར་གྱི་ལྷ་མོ་རྣམས་བསྐྱེད་དོ། །
དགའ་བ་ཤིན་ཏུ་རོལ་པ་ལས་ཞེས་པ་ལ་སོགས་ཚིག་མི་འདྲ་བ་བསྟན་པ་ནི་སྒྲ་
ཟློས་བུར་སོང་གིས་དོགས་ནས་སྒྲའི་སྡེབ་སྦྱོར་བྱས་པ་ཡིན་ནོ། །ཤར་གྱི་སྒོ་ཞེས་
པ་ལ་སོགས་པ་ནི་སྒོ་དང་ཉེ་བ་ལ་བྱ་སྟེ་པད་མའི་འདབ་མ་ལ་བཞུགས་པའོ
། །སྒོ་
སྲུངས་མ་ཞེས་པས་འཕྲིན་ལས་དེ་མཚོན་པའོ། །བདུད་འཇོམས་ཞེས་པ་དང་
།
འཇིགས་པའི་གཟུགས་ཞེས་པ་དང་། དྲག་པོའི་གཟུགས་ཞེས་པ་དོན་སྡུག་པ་ཅན་
ཚར་གཅོད་པས་གཅིག་ཏུ་མཚོན་ལ་ཚིག་གི་སྡེབ་སྦྱོར་ལེགས་པའི་ཕྱིར་ཚིག་སོ་
སོར་བྱས་པའོ། །དེ་དག་ནི་རྒྱུའི་རྡོ་རྗེ་འཆང་ངོ་། །
དེ་ནས་རྡོ་རྗེ་འཆང་ཆེན་དེ་ཞེས་པ་སོགས་པས་འབྲས་བུ་ཧེ་རུ་ཀ་བསྐྱེད་
པ་སྟེ། སྔར་གྱི་ནཱ་ད་ཐིག་ལེ་དེ་ཡིག་འབྲུ་བཞིའམ། ཡང་ན་ཐིག་ལེ་རང་ཞལ་དུ་
ཞུགས་པའི་སྟོབས་དང་
། སྙོམས་པར་ཞུགས་པའི་སྟོབས་ཀྱིས་ནཱ་དས་གང་སླེབ་
སླེབ་ཏུ་ཞུ་ནས་ཡབ་ཞུ། དེའི་རྗེས་སུ་ཡུམ་ཡང་ཞུ་ནས་ཐིག་ལེའི་གཟུགས་སུ་
གནས་སོ། །དེ་ལ་སྔར་བསྐྱེད་པའི་མཚམས་ཀྱི་ལྷ་མོའི་གླུས་བསྐུལ་བ་རྗེ་བཙུན་
སྙིང་རྗེའི་ཡིད་བཞེངས་ཤིག་ཅེས་པ་ལ་སོགས་པ་སྟེ། རེ་རེ་ལ་གསུམ་གྱིས་རབ་
244 214



ཀྱེ་རྡོར་རྒྱུད་བཤད།
ཏུ་བཏེག་པའི་ཚུལ་གྱིས་སྙན་པའི་གླུ་བླངས་པའི་ཚུལ་གྱིས་བསྐུལ་བར་བསམ།
དབེན་པར་རང་གིས་བརྗོད་ཀྱང་མི་སྟོང་དངོས་སུ་བསྒོམ་བྱ་ཡིན། དེ་ལ་མཚམས་
ཀྱི་ལྷ་མོས་བསྐུལ་ལ་ཕྱོགས་ཀྱི་ལྷ་མོས་མི་སྐུལ་བ་ཅི་ཞེ་ན། ལྷ་མོ་ལ་སྐྱེས་སུ་
བསྒྲུབ་པའི་ཕྱིར་ཏེ། ལྷ་མོ་ལ་སྐྱེས་ཀྱི་གོ་བ་ནི་སེམས་ཅན་མངལ་ནས་སྐྱེས་པའི་
མཚན་ཉིད་དང་ལྡན་པས་མངལ་སྐྱེས་ཡིན་ཏེ་ཀླུས་བསྐུལ་བའོ། །སྒོང་སྐྱེས་ཀྱི་གོ་
བ་ནི་སྒོ་ང་ལས་སྐྱེས་པའི་མཚན་ཉིད་དང་ལྡན་པས་ཏེ་ཀླུ་དང་བྲལ་བའོ། །དེ་ལ་
སེམས་ཅན་མངལ་ནས་སྐྱེ་བ་དང་ཆོས་མཐུན་པར་བྱ་བ་དང་
། མི་གནས་པའི་མྱ་
ངན་ལས་འདས་པར་བསྒྲུབ་པའོ། །
དང་པོ་ནི་སེམས་ཅན་མངལ་ནས་སྐྱེས་པ་ལ་མཚན་ཉིད་གསུམ་སྟེ། རེག་
པོ་སྲ་བ་ལ་སོགས་པ་ཆེན་པོ་ལྔ་ལས་སྐྱེས་པ་དང་། དཀར་བ་དང་དམར་བ་ཆ་
ཤས་དང་དུམ་བུ་ལས་སྐྱེས་པ་དང་
། བར་མ་དོའི་ཤེས་པ་དྲི་ཟའི་གཟུགས་ཀྱིས་
ཞུགས་པ་རང་རིག་པའི་བདེ་བ་ལས་སྐྱེ་བ་སྟེ་མཚན་ཉིད་གསུམ་དང་ལྡན་པས་
མངལ་སྐྱེས་སོ། །དེ་དང་མཐུན་པར་བསྒྲུབ་པའི་ཕྱིར་མཚམས་ཀྱི་ལྷ་མོ་འབྱུང་བ་
བཞིའི་རང་བཞིན་གྱིས་བསྐུལ་ཏེ། དེས་ན་འབྱུང་བ་བཞི་དང་
། ཡབ་ཡུམ་གཉིས་
སྙོམས་པར་ཞུགས་པའི་བདེ་བ་ནམ་མཁའི་ཁམས་དང་
། ཡབ་ཡུམ་ཞུ་བའི་དཀར་
དམར་གྱི་ཆ་ཤས་དང་དུམ་བུ་དང་
། བར་མ་དོའི་ཤེས་པ་དྲི་ཟའི་གཟུགས་ཀྱིས་
ཞུགས་པ་རང་རིག་པའི་བདེ་བ་སྟེ། དེས་ན་མངལ་སྐྱེས་ནི་མཚན་ཉིད་དང་ལྡན་
པས་མངལ་སྐྱེས་སོ། །དེས་ན་མངལ་སྐྱེས་སུ་བསྒྲུབ་པའི་ཕྱིར་མཚམས་ཀྱི་ལྷ་
མོས་བསྐུལ་བའོ། །གཞན་ཡང་མི་གནས་པའི་མྱ་ངན་ལས་འདས་པར་བསྒྲུབ་
པའི་དགོས་པའི་ཕྱིར་ཡང་མཚམས་ཀྱི་ལྷ་མོས་བསྐུལ་ཏེ། སྔོན་ཚད་མེད་པ་
པ་བཞི་
244 ----215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བསྒོམས་པའི་དུས་སུ་ཧེ་རུ་ཀའི་ཚད་མེད་པ་བཞིའི་རང་བཞིན་མཚམས་མ་བཞི་
ཡིན་ལ་ད་ལྟ་ལ་ཡང་མཚམས་མ་བཞིས་བསྐུལ་བའི་སྒོ་ནས་གཟུགས་ཀྱི་སྐུར་
བཞེངས་པའོ། །
དེ་ལྟར་ཡང་རྒྱ་མཚོ་ལ་ཉ་རྒྱ་གཏོང་བའི་དཔེས་སྟོན་དེ། ཉ་རྒྱ་ལྕགས་ཀྱི་
ཧྲི་ལུ་བཞིས་རྒྱ་མཚོའི་གཏིང་དུ་གཏོང་ལ། སྐུ་བས་རྒྱ་མཚོའི་ཁར་འཐེན་པས་ཉ་
རྒྱ་དེ་རྒྱ་མཚོའི་གཏིང་ན་ཡང་མི་གནས་ཁ་ནང་ན་ཡང་མི་གནས་པར་བར་ན་
གནས་པའི་ཚུལ་གྱིས་ཉ་འཛིན་པ་ལྟར། བཅོམ་ལྡན་འདས་དེ་སེམས་ལྷན་ཅིག་
སྐྱེས་པའི་རོར་ཐིམ་པས་ལྕགས་ཀྱི་རི་ལུས་སྟེང་དུ་འཐེན་པ་ལྟར་སྲིད་པའི་མཐའ་
ལ་མི་གནས། སྐུ་བས་གཏིང་དུ་མི་གཏོང་བ་ལྟར་ཚངས་པའི་གནས་བཞིའི་ངོ་བོ་
ལྷ་མོས་བསྐུལ་བས་མྱ་ངན་ལས་འདས་པའི་མཐའ་ལ་མི་གནས། དེས་ན་མཐའ་
གཉིས་ལ་མི་གནས་པའི་མྱ་ངན་ལས་འདས་པ་བསྒྲུབ་པ་དང་། མངལ་སྐྱེས་སུ་
བསྒྲུབ་པའི་ཕྱིར་མཚམས་ཀྱི་ལྷ་མོ་ཁོ་ནས་བསྐུལ་བའོ། །
དེ་བས་ན་དཔལ་གསང་བ་འདུས་པ་ལ་སོགས་པར་ཡང་སངས་རྒྱས་སྤྱན་
ལ་སོགས་པའི་ལྷ་མོ་ཁོ་ནས་བསྐུལ་གྱི་གཞན་གྱིས་མི་བསྐུལ་བ་ཡང་དེ་ལྟ་ཡིན་
ནོ། །པུ་ཀ་སི་བྱམས་པའི་ངོ་བོས་བཅོམ་ལྡན་འདས་ལ་བསྐུལ་ལ་རྗེ་བཙུན་ཞེས་
པ་ལ་སོགས་པ་སྟེ། རྗེ་བཙུན་ཞེས་པ་བོས་པའོ། །བཅོམ་ལྡན་འདས་མི་བཞུགས་
ན་ཁྱེད་ཀྱིས་བསྒོམས་པའི་བྱམས་པ་རྒྱུན་ཆད་པས་བདག་ལ་སྙིང་རྗེའི་ཡིད་
བཞེངས་ཤིག་ཅེས་པའོ། ཁྱོད་མེད་ཅེས་པ་ན་མར་རི་ཁྲོད་མ་སྙིང་རྗེས་དེ་བཞིན་
དུ་བསྐུལ་བའོ། །དགའ་ གཙོ་ཞེས་པ་ན་མར་གཏུམ་མོ་བཏང་སྙོམས་ ཀྱིས་ དེ་
བཞིན་བསྐུལ་བའོ། །བདག་གིས་ཁྱོད་ཀྱི་ཐུགས་འཚལ་ཞེས་པ་ན་མར་ཌ་བི་ནི་
244 ---216



ཀྱེ་རྡོར་རྒྱུད་བཤད།
དགའ་བས་བསྐུལ་བ་སྟེ། མིག་འཕྲུལ་ཞེས་པ་སྒྱུ་མ་ལྟ་བུ་སྟེ་དངོས་པོ་དེ་ལས་
བདེན་ན་བསྒྱུར་དུ་མི་བཏུབ་པ་ལས། ཁྱེད་སྒྱུ་འཕྲུལ་ལྟ་བུ་ཡིན་པས་ཇི་ལྟར་ཡང་
བསྒྱུར་དུ་བཏུབ་པར་ངས་ཤེས་ཀྱིས་གཟུགསཀྱི་སྐུར་བཞེངས་ཤིག་ཅེས་པའི་དོན་
ནོ། །
དེ་ལྟར་བསྐུལ་བའི་ངོར་བཅོམ་ལྡན་འདས་བཞེངས་པ་ནི་ཨོཾ་དང་ཧཱུྃ་གིས་
རྡོ་རྗེ་ཆེ་ཞེས་པ་ལ་སོགས་པ་སྟེ། འབྲས་བུ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པ་
ཉིད་ཀྱིས་བྱེད་ན་ཨོཾ་དང་ཧཱུྃ་ལས་ཐོད་པའི་དཔྲལ་པ་ལ་རྡོ་རྗེ་རྒྱ་གྲམ་གྱིས་མཚན་
པ་ལས་ལྷའི་སྐུར་ཆོ་ག་ཡན་ལག་གསུམ་གྱིས་བཞེངས་སོ། །ཕྱག་གཉིས་པ་ལ་
སོགས་པས་བྱེད་ན་རྗེས་སུ་མཐུན་པའི་བྱང་ཆུབ་པ་ལྔ་ལས་ཇི་ལྟ་བར་བསྐྱེད། དེ་
རྒྱུའི་རྡོ་རྗེ་འཆང་ནི་ངེས་པ་ཁོ་ནར་ཞལ་བརྒྱད་ཕྱག་བཅུ་དྲུག་པ་དགོས་ཏེ།
འདི་ནི་ལྷན་ཅིག་སྐྱེས་པའི་རང་བཞིན་ཡིན་པ། དེའི་སྣང་བ་ལས་ཐམས་ཅད་
བསྐྱེད་པར་ཤེས་པར་བྱ་བའི་ཕྱིར་དང་
། གཞན་ཡང་ཞལ་བརྒྱད་པ་བདེ་བ་ཆེན་
པོའི་སྐུ་ཡིན་པས་དེའི་བྱེ་བྲག་ཏུ་སྐུ་གཞན་ཐམས་ཅད་ཤེས་པར་བྱ་བའི་ཕྱིར་རོ། །
འབྲས་བུ་ཧེ་རུ་ཀ་རང་གང་མོས་པས་བྱས་པས་ཆོག་གོ །
དེ་ལ་སྐྱེ་མཆེད་བྱིན་གྱིས་བརླབ་པ་དང་
། སྐུ་གསུང་ཐུགས་བྱིན་གྱིས་
བརླབ་པ་དང་། ཡེ་ཤེས་སེམས་དཔའ་དང་ཏིང་ངེ་འཛིན་སེམས་དཔའ་སྟེ་སེམས་
དཔའ་སུམ་བརྩེགས་བྱིན་གྱིས་བརླབ་སྟེ། དམ་ཚིག་སེམས་དཔའ་ནི་དེ་ལས་མི་
འདའ་བ་སྟེ་སྔར་མངོན་པར་བྱང་ཆུབ་པ་ལྔས་བསྐྱེད་པ་དེ་ལས་མི་འདའ་བས་སོ། །
ཡེ་ཤེས་སེམས་དཔའ་ནི་ཧེ་རུ་ཀ་གང་བྱེད་ཀྱང་རུང་སྟེ། པད་མ་དང་ཉི་མའི་
གདན་ལ་བཞུགས་པ་ཞལ་གཅིག་ཕྱག་གཉིས་པ་ཁོ་ནར་མཐུན་སྟེ། མཚོན་བྱ་དེ་
244 -217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རྟོགས་དཀའ་ཞིང་ཆ་ཕྲ་བས་མཚོན་བྱེད་སྐུ་ཆུང་ངུ་མཚོན་གང་བའོ། །ཏིང་ངེ་
འཛིན་སེམས་དཔའ་ཡང་པད་མ་དང་ཉི་མའི་གདན་ལ་ཐོད་པ་སྐྱ་བོ་དུམ་བུ་
གསུམ་པའི་དཔྲལ་པ་ལ་སྣ་ཚོགས་རྡོ་རྗེ། དེའི་ལྟེ་བ་ལ་པད་མ་དང་ཉི་མའི་
ལ་ཧཱུྃ་ཡོད་པར་ཀུན་མཐུན་ནོ། །ཏིང་ངེ་འཛིན་གྱི་སྤྲོ་བསྡུའི་དམིགས་པ་དེ་ལས་
བྱེད་པས་ཏིང་ངེ་འཛིན་སེམས་དཔའ་ཞེས་བྱའོ། །ཞལ་བརྒྱད་ཕྱག་བཅུ་དྲུག་པའི་
ཞལ་དབུ་མའི་སྐྱེ་མཆེད་དང་སྐུ་གསུང་ཐུགས་བརླབ། བདག་མེད་མའི་ཐུགས་
ཀར་ཡང་པད་མ་དང་ཟླ་བའི་སྟེང་དུ་སེམས་པ་སུམ་བརྩེགས་བསྒོམ་མོ། །དེ་ནས་
ཡེ་ཤེས་ འཁོར་ ལོ་ སྤྱན་དྲངས། དབང་ བསྐུར་ བདུད་ རྩི་ མྱང་། མཆོད་བསྟོད་
ཐམས་ཅད་ལ་སྔགས་ཀྱིས་ང་རྒྱལ་བྱའོ། །
དེ་ནས་རྫོགས་པའི་རིམ་པ་དང་སྦྱར་ལ་བརྟན་པར་བསྒོམ་སྟེ་རྫོགས་རིམ་
གང་བསྒོམ་ཡང་བསྐྱེད་རིམ་ལྷའི་རྣལ་འབྱོར་ལ་རྫོགས་པའི་རིམ་པས་རྒྱས་
བཏབ་ལ་རིམ་པ་ལྔ་དང་ལྡན་པར་བསྒོམ་མོ། །དེས་ཀྱང་སྐྱོ་ན་མཚོ་སྐྱེས་ཀྱི་སྒྲུབ་
ཐབས་ལྟར་ནང་གི་རྒྱས་གདབ་བྱ། རྣམ་དག་དྲན་པར་བྱས་ལ་སྔགས་ཀྱི་བཟླས་
པ་བྱ་སྟེ། སྔགས་དང་པོ་ལྡང་པ་ནི་ཡབ་ཀྱི་ཐུགས་ཀ་ནས་བསླང་
། སྦ་བ་ནི་ཡུམ་
གྱི་ཐུགས་ཀའི་ཨོཾ་ལ་བསྟིམས་ལ་སྦ་གསུངས་བས་ཡབ་ཀྱི་ཐུགས་ཀའི་ཧཱུྃ་གི་
མཐའ་མ་ནས་ལངས་རྡོ་རྗེའི་ལམ་ནས་བྱུང་
། ཡུམ་གྱི་ཁར་ཞུགས་ཞལ་ནས་བྱུང་
ཞིང་བདག་གི་ཞལ་དུ་ཞུགས་པར་རིམ་པ་བཞིན་འཁོར་དེ་མདའི་ཤུགས་བཞིན་
སྔགས་ཀྱི་ཕྲེང་བ་གཅིག་ཏུ་འཁོར་བའོ། ཁ་དོག་ནི་ནག་པོར་འཁོར་བ་སྟེ་དྲག་པོ་
ལའོ། །ཞི་བ་ལ་དཀར་པོར་ཐག་གུ་བསྒྲིལ་བ་ལྟར་སྔགས་ཀྱི་ཕྲེང་བ་གཉིས་སུ་
འཁོར་བའོ། །རྒྱས་པ་ལ་སེར་པོར་རྨ་བྱ་སྦམས་པ་ལྟར་སྔགས་ཀྱི་ཕྲེང་བ་མང་
244 --218



ཀྱེ་རྡོར་རྒྱུད་བཤད།
པོར་འཁོར་བའོ། །དབང་དུ་བྱ་བ་ལ་དམར་པོར་ལྕགས་ཀྱི་ལུ་གུ་རྒྱུད་ལྟར་འཁོར་
བའོ། །དེ་ལ་བཟླས་པའི་སྔགས་བདག་མེད་མས་ཞུས་པ་པོ་ལ་གཞིབ་པར་མཛད་
ནས་ནི་ཞེས་པ་ལ་སོགས་པ་སྟེ། ཞུ་བའི་སྔོན་དུ་བྱ་བ་འདི་དག་མཛད་ནས་ཞུས་
ཞེས་པའོ། །བུད་མེད་རྣམས་ཀྱི་དབང་བྱེད་སྔགས་ཞེས་པ་ལ་སོགས་པས་དགོས་
པ་བསྟན་ཏོ། །གཞན་དུ་མ་བསྟན་ཞེས་པ་སྔགས་འདི་གཞན་རྣལ་འབྱོར་གྱི་རྒྱུད་
མན་ཆད་དུ་མ་བསྟན་གྱི་འདི་ཉིད་ཀྱི་སྔགས་ཀྱི་ལེའུར་ཀྱང་མ་བསྟན་ཞེས་པའོ། །
སྔགས་ ཀྱིས་གང་བྱུང་ཞིང་ཞེས་པ་སྔགས་འདིས་ཡོན་ཏན་གང་འབྱུང་
ཞིང་། བྱེད་པ་བོ་རྡོ་རྗེ་སེམས་དཔའ་གང་མཛད་པ་དེ། ལྷ་མོ་ཤིན་ཏུ་འཇིགས་
ཞེས་པ་ལྷ་མོ་ཤེས་རབ་ཀྱི་རང་བཞིན་ཁྱོད་མེད་ན། རྡོ་རྗེ་ཤེས་རབ་དང་བྲལ་བའི་
ཐབས་འབའ་ཞིག་ཏུ་འགྱུར་བས་དོན་དམ་པར་མི་སྤྱོད་པས་ཤིན་ཏུ་འཇིགས་ནས་
ངོ་མི་ཆོག་པས་ཁྱོད་ལ་བཤད་ཅེས་པའི་དོན་ནོ། །འབར་བའི་འཕྲེང་བ་ཞེས་པ་
བསྐལ་པ་འཇིག་པའི་མེ་ལྟ་བུའི་འོད་ཟེར་འབར་བ་སྟེ་ཡེ་ཤེས་ཀྱི་མེའོ། །དཀྱིལ་
འཁོར་བཞེངས་ཞེས་པ་དེ་ལྟ་བུའི་དཀྱིལ་འཁོར་ལ་བརྟེན་ནས་སློབ་མ་ལ་དབང་
བསྐུར་བའོ། །རྡོ་རྗེ་སྙིང་པོ་ཞེས་པ་བོས་པའོ། །ཐིག་ལེའི་མཆོག་ཅེས་པ་ལྷ་མ་
ཡིན་གྱི་བུ་མོ་ཐིག་ལེའི་མཆོག་མ་དགུག་པ་ལ་བཟླས་པ་ཁྲིས་ཆོག་གོ ཁྲི་ཞེས་
སྤྱིར་བཏང་བ་ལ་དམིགས་ཀྱིས་བསལ་བ་ནི་ཡི་གེ་མང་བའི་དོན་ནོ། །སྒྲ་རིང་
ཞེས་པ་སྐད་ཀྱི་གདངས་རིང་བའོ། །བཟང་ཞེས་པ་དགེ་བ་ཕུལ་དུ་བྱུང་བའོ། །
ཀྱེའི་རྡོ་རྗེའི་སྦྱོར་ལྡན་ནི་ཡན་ལག་དྲུག་གི་བསྐྱེད་པའི་རིམ་པ་དང་ལྡན་པས་
བཟླས་ཞེས་པའོ། །བཙུན་མོ་ཐམས་ཅད་དགུག་ཅེས་པ་དབང་བསྐུར་བའི་དོན་དུ་
དགུག་ཅེས་པའོ། །བཟླས་འབུམ་ཞེས་པ་ལས་ཀྱི་ཚོགས་བསྒྲུབ་པ་ལ་སྦྱོར་བ་ལ་
244 --219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྦྱོར་བ་སྔ་མ་ལྟ་བུས་འབུམ་བཟླས་ཞེས་པའི་དོན་ནོ། །དགོས་པ་མེད་ཅེས་པ་ཐེ་
ཚོམ་མེད་པས་བསྒྲུབ་ཅེས་པའོ། །སྔགས་བཏུ་བ་ནི་རིག་བྱེད་རྣམས་ཀྱི་དང་པོ་ནི་
ཨོཾ་སྟེ་རིག་བྱེད་ཀྱི་དང་པོར་འདོན་པས་སོ། །ཟླ་ཕྱེད་ཐིག་ལེ་ཞེས་པ་ཨཱི་ལ་བརྒྱན་
པས་ཨོཾ་འགྱུར་རོ། །ཨ་ཥ་ཞེས་པ་ལ་སོགས་པ་ནི་ སྐུ་གསུང་ཐུགས་ཡོན་ཏན་
འཕྲིན་ལས་ཏེ་རྩ་བ་ལ་མ་ར་ཡ་སོགས་པ་ལས་སྔགས་དང་བཅས་པས་བསྐུལ་
བས་སྔགས་སོ། །སྔགས་ཀྱི་འབྲུ་བཤད་གོ་སླའོ། །
དེ་ལྟར་བཟླས་པའི་རྗེས་ལ་ཐུན་མཚམས་སུ་དཀྱིལ་འཁོར་བསྡུས་སྟོང་
པའི་ངང་ལས་ལས་ཀྱི་ཧེ་རུ་ཀར་ལངས་ལ་སྨོན་ལམ་གདབ། སྤྱོད་ལམ་བྱའོ། །དེ་
ལྟར་ལྷ་དགུའི་དཀྱིལ་འཁོར་གྱི་འཁོར་ལོ་དེ་རིགས་ལྔར་བསྡུ་ན་བྱང་ཤར་དང་
ཤར་སྐུ་རྣམ་སྣང་། ཤར་ལྷོ་དང་ལྷོ་རིན་པོ་ཆེའི་རིགས། ལྷོ་ནུབ་གསུང་སྣང་བ་
མཐའ་ཡས། བྱང་དང་བྱང་ནུབ་ལས་ཀྱི་རིགས། ཡབ་ཡུམ་ཐུགས་མི་བསྐྱོད་པའོ། །
དྲུག་ཏུ་སྡུད་ན་ཡབ་ཡུམ་རྡོ་རྗེ་འཆང་ངོ་། །གསུམ་དུ་སྡུད་ན་རིན་པོ་ཆེ་ དང་ལས་
གཉིས་གསུང་དུ་བསྡུའོ། །དེ་ལྟར་ཡིན་ཡང་རེ་རེ་ལའང་རིགས་ལྔ། གི་ཚ་སྟེ་དེའི་
བརྡར་ཐམས་ཅད་ལ་ཐོད་པ་ལྔས་དབུ་ལ་བརྒྱན་པའོ། །བསྐྱེད་པའི་རིམ་པའི་
དོན་ནོ། །
འདི་ན་མར་ལ་གཞི་དངོས་པོའི་གནས་ལུགས་གཏན་ལ་དབབ་པ་ལས་
ཤེས་བྱ་ཤེས་པར་བྱེད་པའི་ཐབས་ཇི་ལྟར་ཡིན་པ་སྟོན། དེ་ལས་ཀྱང་དབང་གི་ཡེ་
ཤེས་སྟོན། དེ་ལ་དང་པོར་ལྷ་མོས་དྲི་བའི་བྱ་བ་སྔོན་དུ་བཏང་བའི་ཚུལ་གྱིས་དྲིས་
པ་དེ་ནས་ཞེས་པ་ལ་སོགས་པ་སྟེ་སྣང་བ་དང་སྟོང་པ་གཅིག་གིས་གཅིག་མི་སྤོང་
བའི་བརྡ་དམ་དུ་འཁྱུད་པ་ལ་སོགས་པའོ། །ཡིད་དུ་འོང་ཞེས་པ་དཀྱིལ་འཁོར་དེ་
244 - 220



ཀྱེ་རྡོར་རྒྱུད་བཤད།
དངོས་གྲུབ་ཀྱི་གཞི་བྱེད་པའི་ཕྱིར་རོ། །དེ་ལ་སྟོན་པ་ཡེ་ཤེས་ཆེ་ཞེས་པ་ལ་སོགས་
པས་ལན་བསྟན་ཏེ། དགྱེས་པ་ཞེས་པ་གཉིས་ཏེ། ཕྱིའི་བསྲུབ་པ་ལ་དགྱེས་པའི་
བདེ་བའོ། །ནང་གི་གཉིས་མེད་ཡེ་ཤེས་ཀྱི་བདེ་བ་སྤྲོས་པའི་མཐའ་ཐམས་ཅད་
དང་བྲལ་བའོ། །མཉམ་བཞག་ཅེས་པ་མཉམ་བཞག་གི་དུས་སུ་གཉིས་སུ་མེད་
པའི་ཡེ་ཤེས་སྤྲོས་པའི་མཐའ་བྲལ་དེ་ཉིད་ཆོས་ཀྱི་སྐུའོ། །རྗེས་ཀྱི་དུས་སུ་ཡེ་ཤེས་
དེའི་སྣང་བ་ལས་གཞན་དོན་དུ་གཟུགས་སྐུ་གཉིས་བྱུང་བའོ། །
འོ་ན་གཉིས་མེད་ཡེ་ཤེས་རྟོག་པ་དང་བྲལ་བ་ཡིན་ན་གཟུགས་སྐུ་གཉིས་
འབྱུང་བ་མི་འཐད་ཅེ་ན། དཔེ་ཡིད་བཞིན་གྱི་ནོར་བུ་རིན་པོ་ཆེ་དང་
། དཔག་
བསམ་གྱི་ཤིང་བུ་ལས་རྟོག་པ་མེད་བཞིན་དུ་སེམས་ཅན་གྱི་དོན་འབྱུང་བ་དང་
འདྲའོ། །ཉིད་ཀྱི་དཀྱིལ་འཁོར་བྲི་བར་མཛད་ཅེས་པ་སྔོན་འབྱུང་དང་རྗེས་འཇུག་
གཉི་ག་ལ་སྦྱར་རོ། །རྗེས་འཇུག་ལ་སློབ་དཔོན་དཀྱིལ་འཁོར་དྲི་བའི་དུས་སུ་ཆོ་
ག་འདི་ལྟ་བུ་དང་ལྡན་པར་བྱའོ་ཞེས་པ་སྟེ། བསྙེན་པ་དང་
། སའི་ཆོ་ག་དང་། སྟ་
གོན་གྱི་ཆོ་ག་སྔར་བསྟན་པ་ལྟར་སྔོན་དུ་སོང་བས་དཀྱིལ་འཁོར་ཞག་གི་དུས་སུ་
རྨི་ལམ་དྲིས་ལ་ངན་ན་བཟློག་ལ་སློབ་དཔོན་བདག་ཉིད་ཡན་ལག་དྲུག་ལྡན་གྱི་
བསྐྱེད་པ་རིམ་པ་བྱས་ཏེ། ཡུམ་དང་སྙོམས་པར་འཇུག་པའི་བདེ་བའི་ཉམས་དང་
ལྡན་པས་སྟ་གོན་གྱི་དུས་ཀྱི་དྲིའི་ཐིག་ལེའི་དཀྱིལ་འཁོར་ནམ་མཁའ་ལ་སྟེགས་
ལ་ཐིག་དང་ཚོན་བྱིན་གྱིས་བརླབས་ཏེ་དཀྱིལ་འཁོར་འདི་ལྟ་བུ་བྲི་ཞེས་པའི་དོན་
ཏོ། །འཕར་མ་ཞིག་ཅེས་པ་པད་མ་རིམ་པ་ཞིག་གོ །སྣ་ཚོགས་འོད་ནི་མེ་འོད་
ཀྱིས་བརྒྱན་པའོ། །རྡོ་རྗེ་སྲད་བུ་ནི་རྡོ་རྗེའི་གདུང་ཟླུམ་པོའོ། །རེ་ག་ལྔ་ནི་རྩིག་པ་
རིམ་པ་ལྔ་ སྟེ་ཡེ་ཤེས་ལྔའི་རྟགས་སོ། །བུམ་པ་བརྒྱད་ནི་ལྷ་སྣམ་ལ་བུམ་པ་
244 --221



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣ ༽
གཉིས་གཉིས་བརྒྱད་བྲི་བའོ། །ཐིག་བྲི་བའི་ཐབས་ནི་སྔར་བསྟན་པ་ལྟར་རོ། །
ཚོན་བྲི་བ་ནི་རིན་ཆེན་ལྔའི་ཕྱེ་མ་ཞེས་པ་ལ་སོགས་པ་སྟེ། དུར་ཁྲོད་ཀྱི་སོ་ཕག་ནི་
མཆོག་གོ །རིན་པོ་ཆེ་འབྲིང་ངོ༌
། །འབྲས་ལ་སོགས་པ་ཐ་མའོ། །དེ་དབུས་པད་
མ་འདབ་མ་ནི། བརྒྱད་པ་ཟེར་བར་བཅས་པ་བྲི་ཞེས་པ་རྟེན་གཞལ་ཡས་ཁང་བྲི་
བ་སྟེ་པད་མ་འདབ་བརྒྱད་དམར་པོ། ལྟེ་བ་ནག་པོ་བྲིའོ། །བརྟེན་པ་ཕྱག་མཚན་
དགོད་པ་ནི་སྙིང་པོར་ཞེས་པ་ལ་སོགས་པ་སྟེ་པད་མའི་ལྟེ་བ་ལ་ཐོད་པ་དཀར་པོ་
ལ་རྡོ་རྗེ་རྒྱ་གྲམ་གྱིས་དཔྲལ་པར་མཚན་པ་བྲི། པད་མའི་འདབ་མ་ལ་གྲི་གུག་ལ་
སོགས་པ་ལྷ་མོ་རང་རང་གི་མདོག་ཏུ་བྲིའོ། །སློབ་དཔོན་གྱི་ལས་ལས་དཀྱིལ་
འཁོར་བྲི་བའོ། །
ད་ནི་དཀྱིལ་འཁོར་བསྒྲུབ་ཅིང་མཆོད་པ་ལས་གནས་བརྒྱན་པའི་སྒོ་ནས་
བསྒྲུབ་པ་དེ་ནས་རྣམ་རྒྱལ་བུམ་པ་ཉིད་ཅེས་པ་ལ་སོགས་པས་སྟོན་དེ་རྣམ་རྒྱལ་
གྱི་བུམ་པ་སྔར་སྟ་གོན་བྱས་པ་དེ་གཙོ་བོའི་ནང་དུ་གཞུག །འཁོར་གྱི་བུམ་པ་
རྣམས་མེ་འོད་ཀྱི་མཚམས་ནས་བསྐོར་ལ་དགོད། ལས་ཐམས་ཅད་པའི་བུམ་པ་
འཇུག་པའི་སྒོའི་ཕྱོགས་སུ་གཞག །དེས་མཚོན་ནས་དཀྱིལ་འཁོར་གྱི་གནས་
བརྒྱན་པའི་སྒོ་ནས་བསྒྲུབ་པ་རྣལ་འབྱོར་གྱི་རྒྱུད་ལས་ཇི་སྐད་གསུངས་པ་བཞིན་
དུ་བྱའོ་ཞེས་སྟོན་པ་ཇི་ལྟར་དེ་ཉིད་བསྡུས་པ་ཞེས་པ་ལ་སོགས་པའོ། །
དེ་ནས་དམ་ཚིག་གི་ལྷར་བསྒྲུབ་པ་ནི་དཀྱིལ་འཁོར་གྱི་ཤར་ངོས་སུ་སློབ་
དཔོན་སྟན་བདེ་བ་ལ་འདུག་གཙུག་ཏོར་བཅིངས་རྒྱན་གྱིས་བརྒྱན་ལ་ལྷའི་ང་
རྒྱལ་གནས་པས་བདུད་རྩིའི་ཆུས་རྡུལ་ཚོན་ལ་བསང་གཏོར་བྱས་པས་ཕྱག་མཚན་
ཀུན་ལ་ཐོར་མ་ཕོག་ནས་ཞུ་བ་ལས་ལྷ་དགུ་གཞལ་ཡས་ཁང་དང་བཅས་པར་
244 -222



ཀྱེ་རྡོར་རྒྱུད་བཤད།
བསྐྱེད་དོ། །དཀྱིལ་འཁོར་ཡེ་ཤེས་ཀྱི་ལྷར་བསྒྲུབ་པ་ནི་སྔར་གྱི་སྟ་གོན་གྱི་ལྷ་ནམ་
མཁའ་ལ་སྟེགས་པ་སྟེ་ཕབ་ལ་སྔར་བསྟན་པ་ལྟར་དམ་ཚིག་གི་ལྷ་དང་ཐ་མི་དད་
དུ་བསྲེའོ། །
དེ་ནས་ལྷག་པའི་ལྷར་བསྒྲུབ་པའི་ཁྱད་པར་གྱི་ཆོས་འདིར་བཤད་པ་བཅུ་
གཉིས་བརྒྱད་གཉིས་ཞེས་པ་ལ་སོགས་པ་སྟེ་རིག་མ་ལ་བརྟེན་པའི་དབང་དུ་བྱས་
པ་སྟེ། བཅུ་གཉིས་ནི་ཉི་ཤུ་མའོ། །བརྒྱད་གཉིས་ནི་བཅུ་དྲུག་མའོ། །བདེ་ཆེན་ནི་
མཚན་ཉིད་དང་ལྡན་པའི་རིག་མ་ཟག་མེད་བདེ་བའི་རྟེན་དུ་གྱུར་པའོ། །བརྒྱད་
པོ་ནི་འོག་ནས་གསུངས་པའི་མ་ལ་སོགས་པའོ། །དོ་ཤལ་ཞེས་པ་ལ་སོགས་པས་
བརྒྱན་དེ་ལྟ་བུས་བརྒྱན་པའི་རིག་མ་དང་ལྷན་ཅིག་རྡོ་རྗེ་དང་པད་མ་བྱིན་གྱིས་
བརླབས་ཏེ་ རྗེས་སུ་ཆགས་པའི་མཆོད་པ་ལྟར་བྱང་སེམས་བསྒྲུབས་ལ། དེས་
དཀྱིལ་འཁོར་ལ་བསང་གཏོར་བྱས་ཏེ་ཡེ་ཤེས་ཀྱི་ལྷར་བསྒྲུབ་པ་སྔར་བསྟན་པ་
བཞིན་དུ་བྱའོ། །རིག་མ་བརྒྱད་ནི་མ་ནི་གསང་དབང་གི་མའོ། །སྲིང་མོ་ནི་ཤེས་
རབ་ཡེ་ཤེས་ཀྱི་དུས་ཀྱི་གྲོགས་སོ། །བུ་མོ་ནི་གསང་དབང་བསྐུར་བའོ། །སྲིང་
མོའི་བུ་མོ་ནི་ཤེས་རབ་མས་དབང་བསྐུར་བའོ། །ཞང་པོའི་ཆུང་མ་ནི་གསང་
དབང་གི་མིང་པོའི་གྲོགས་སོ། །མའི་སྤུན་ནི་གསང་དབང་གི་གྲོགས་དང་ལྷན་
ཅིག་ཏུ་གནས་པའོ། །སྐྱུག་མོ་ནི་ཤེས་རབ་ཀྱི་གྲོགས་ཀྱི་མའོ། །པའི་སྲིང་མོ་ནི་བླ་
མའི་གྲོགས་སོ། །དམ་དུ་འཁྱུད་དང་འོ་བྱེད་ཅེས་པ་སྣང་བ་དང་སྟོང་བ་ ་དབྱེར་
མེད་པར་མཚོན་པའི་དོན་དུ་དེ་ཚོ་དང་དངོས་སུ་འཁྱུད་པ་ལ་སོགས་པ་བྱ་བའོ། །
ག་བུར་བཏུང་ཞེས་བྱང་སེམས་འདྲེན་པའོ། །དཀྱིལ་འཁོར་བསང་གཏོར་བྱ་ཞེས་
པ་འདིས་ཡེ་ཤེས་ལྷར་བསྒྲུབ་པ་ཟིན་དེ་ཆོ་ག་སྔ་མ་བཞིན་ནོ། །རྣལ་འབྱོར་བས་
244 -223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བཏུང་བྱ་ཞེས་པ་བསང་གཏོར་གྱི་ལྷག་མ་རང་ལོངས་སྤྱད་པའོ། །དེའི་ཕན་ཡོན་
དངོས་གྲུབ་མྱུར་དུ་ཐོབ་པར་འགྱུར་ཞེས་པས་བསྟན་ཏོ། །ཆང་ཡང་བཏུང་ཞེས་པ་
ལ་སོགས་པས་བྱང་ཆུབ་སེམས་བསྐྱེད་པའི་ཆོ་གའོ། །
དེ་ཡང་གོས་དང་བྲལ་བྱས་ནས་ཞེས་པ་ལ་སོགས་པ་དཀྱིལ་འཁོར་ལྷག་
པའི་
་ལྷར་བསྒྲུབ་པ་སྟོན་ཏེ། ཤེས་རབ་མ་དེ་དང་བདག་གིས་ཆང་དང་ཤ་ལ་
སོགས་པ་ལ་ལོངས་སྤྱད་པས་བདེ་བ་རྒྱས་པར་བྱས་ལ། རྗེས་སུ་ཆགས་པའི་
མཆོད་པ་ལྟར་སྙོམས་པར་ཞུགས་ལ་སྦྱོར་མཚམས་ནས་ སིའམ་ ཕཊ་ ཀྱི་སྒྲས་
ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་ཅད་སྤྱན་དྲངས་ཡབ་
ཀྱི་ཞལ་དུ་ཞུགས། ཐུགས་ཀར་ཞུ་སྟེ་ཡུམ་གྱི་པད་མར་ལྷུང་བ་ལས་རྟེན་དང་
བརྟེན་པར་བཅས་པའི་ལྷ་དགུ་བསྐྱེད་མདུན་གྱི་ནམ་མཁའ་ལ་བཏོན་ལ་མཆོད་
བསྟོད་བྱས་ཏེ་སྔར་གྱི་དཀྱིལ་འཁོར་ལ་སུམ་བསྲེག་སྔར་བསྟན་པ་ལྟར་བྱས་ལ།
དབང་ བསྐུར་ བ་ དང་། བདུད་ རྩི་ མྱང་ བ་དང་། མཆོད་ པ་ དང་། བསྟོད་ པ་ བྱ།
སྔགས་ཀྱི་ང་རྒྱལ་བྱ་སྟེ་ཡན་ལག་དྲུག་རྒྱས་པར་བྱའོ། །དེ་ནས་ཡི་གེ་བརྒྱ་པས་
བརྟན་པར་བྱ་སྟེ། དེས་ཀྱང་ནི་ཤེས་རབ་མས་སོ། །རྩེད་མོ་རྩེ་ཞེས་པ་སོ་དང་
སེན་མོ་ལ་སོགས་པ་ཀ་ར་ནའི་མཆོད་པ་བྱ་བའོ། །དེ་ནས་བདག་ཉིད་དབང་དང་
དམ་ཚིག་དང་ལྡན་པར་བསྒྲུབ་བོ། །སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་
བསྟན་པ་ནི་དེ་ནས་ཐུན་ཚོད་ཅེས་པ་ལ་སོགས་པ་སྟེ། སྔར་བསྟན་པ་ལྟར་བྱའོ། །
དབང་རིམ་པར་བསྐུར་བའི་གནས་བསྟན་པ་མཚན་མོ་སྐྱེ་བོ་མེད་ཁྱིམ་དུ་
ཞེས་པ་ལ་སོགས་པ་སྟེ། སོགས་ཞེས་པ་གསང་བ་དང་ཤེས་རབ་དང་དབང་བཞི་
བསྡུའོ། །ཇི་ལྟར་གསུངས་ཞེས་པ་བརྟག་པ་དང་པོར་ཁ་འཕང་པ་སྟེ་ཤར་
244 +224



ཀྱེ་རྡོར་རྒྱུད་བཤད།
ཕྱོགས་སུ་དབང་སྟེགས་ལ་སློབ་མ་གཞག་སྟེ་སྒྲུབ་པ་པོའི་དབང་ཀུན་སྔར་བསྟན་
པ་ལྟར་བསྐུར་རོ། །བུམ་པའི་དབང་གི་དོན་ནོ། །གསང་བ་དང་། ཤེས་རབ་ཡེ་
ཤེས་ཀྱི་དབང་གི་དོན་དུ་མཆོད་པ་དང་བསྟོད་པ་བྱས་ལ་གསོལ་བ་གདབ་པ་གླེང་
གཞིའི་ལེའུར་ཁ་འཕང་པ་ཇི་ལྟར་མཆོད་དང་བསྟོད་བཤད་པ། སློབ་མ་བཟང་
པོས་སྔར་ཤེས་བྱ་ཞེས་པའོ། །
དབང་གསུམ་པ་ཤེས་རབ་ཡེ་ཤེས་ཀྱི་དབང་བསྐུར་བའི་དུས་སུ་ཡེ་ཤེས་
དངོས་གཟུང་བ་བཤད་པ་ནི་དེ་ལ་དེ་ཉིད་བསྟན་པར་བྱ་ཞེས་པ་ལ་སོགས་པ་སྟེ།
དེ་ལ་
ལ་ཞེས་པ་གསང་བའི་དབང་ཐོབ་པའི་སློབ་མའོ། །དེ་ཉིད་ནི་དབང་གསུམ་
པའི་དུས་ཀྱི་དེ་ཁོ་ན་ཉིད་བསྟན་པར་བྱ་བའི་དོན་ཏོ། །དགའ་བྲལ་དང་པོ་མཆོག་
མཐའ་ཅན་ཞེས་པ་སྐད་ཅིག་གསུམ་པ་ལ་རྟོགས་ཞེས་པའོ། །མཐའ་ཡིས་ཕྱེ་ཞེས་
པ་དགའ་བྲལ་དང་མཆོག་དགའི་ཡ་ཐ་མ་ཐའོ། །ཐམས་ཅད་རྒྱུད་དུ་སྦས་ཞེས་པ་
དེ་ཁོ་ན་ཉིད་བསྡུས་པ་ལ་སོགས་པར་ལྷན་ཅིག་སྐྱེས་པའི་ཡེ་ཤེས་དེ་གསལ་བར་
མ་གསུངས་ཏེ་སྦས་པ་དེ་རྒྱུད་འདིར་སྐད་ཅིག་གསུམ་པར་མཚོན་ནས་གསལ་
བར་བསྟན་ཞེས་པའི་དོན་ཏོ། །
སྐད་ཅིག་མ་དེའི་མཚན་ཉིད་ཞུ་བའི་ཆེད་དུ་བདག་མེད་མས་མཆོད་པས་
མཉེས་བྱས་ནས་ཞུས་པ་རྡོ་རྗེ་མཆོད་པ་རབ་སྦྱར་ནས་ཞེས་པ་ལ་སོགས་པ་སྟེ།
རྡོ་རྗེའི་མཆོད་པ་ནི་ལྷན་ཅིག་སྐྱེས་པ་རྟོགས་པའི་མཆོད་པ་སྟེ་དེ་ཁོ་ན་ཉིད་ཀྱི་
མཆོད་པས་མཉེས་པར་བྱས་ནས་ཞུས་ཞེས་པའི་དོན་ཏོ། །དེའི་སྐད་ཅིག་ཇི་ལྟར་
ལགས་ཞེས་པ་མཆོག་དགའི་འོག་དགའ་བྲལ་གྱི་གོང་དུ་སྐྱེ་བའི་སྐད་ཅིག་དེའི་
མཚན་ཉིད་ཇི་ལྟར་ལགས་པ་བཤད་དུ་གསོལ་ཞེས་ཞུས་པའོ། །
244 -225



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལན་དེར་ནི་ཐོག་མ་དབུས་མཐའ་མེད་ཅེས་པ་ལ་སོགས་པ་སྟེ། སེམས་
ལྷན་ཅིག་སྐྱེས་པའི་ཡེ་ཤེས་དེ་ཐོག་མ་ནི་སྐྱེ་བའོ། །དབུས་ནི་བར་རོ། །ཐ་མ་ནི་
དགག་པའོ། །སྲིད་པ་ནི་དངོས་པོ་སྟེ་འཁོར་བའི་རྟོག་པའོ། །མྱ་ངན་ལས་འདས་
པ་ནི་དངོས་མེད་དེ་མྱ་ངན་ལས་འདས་པའི་རྟོག་པ་སྟེ་དེ་དག་དང་བྲལ་བས་
འདུས་མ་བྱས་སོ། །དེ་བས་ན་འདི་མཆོག་ཏུ་བདེ་ཆེན་ཉིད་ཅེས་པ་བདེ་བ་ལ་སྟོང་
པས་རྒྱས་གདབ། སྟོང་པ་ལ་བདེ་བས་རྒྱས་བཏབ་པའི་ཕྱིར་རོ། །བདག་མེད་
གཞན་ཡང་མེད་ཅེས་པ་བདག་དང་གཞན་དུ་འཛིན་པའི་རྟོག་པ་དང་ཡང་བྲལ་
བས་སྤྲོས་པའི་མཐའ་ཐམས་ཅད་དང་བྲལ་བའོ། །དེ་ལྟ་བུའི་མཚན་ཉིད་དང་ལྡན་
པའི་རྟོགས་པ་སྐྱེ་ཞེས་པའི་དོན་དེ་དབང་གསུམ་པའི་མཚན་ཉིད་བཤད་པའོ། །
ལོངས་སྤྱོད་ཀྱི་ནི་རླབས་གཉིས་ཞེས་པ་ལ་སོགས་པས་དབང་གསུམ་པ་བསྐུར་
བའི་དུས་སུ་ཡེ་ཤེས་འབར་འཛག་གི་མན་ངག་ལ་སློབ་མའི་དུས་ཚོད་ཀྱི་རླུང་
ལོག་ནས་རྟེན་ཐིག་ལེ་རྒྱུ་བའི་དུས་སུ་ལོངས་སྤྱོད་ཀྱི་རླབས་གཉིས་བརྩིར་བ་
བསྟན་ནོ། །
ཡང་འདི་ཉིད་ཀྱིས་ཆགས་བྲལ་གྱི་དབང་བསྐུར་བའི་སྐབས་སུ་ཤེས་རབ་
མ་ལ་མ་བརྟེན་ན་ལོངས་སྤྱོད་ཀྱི་རླབས་བཙིར་བ་ལས་དབང་གི་ཉམས་མྱོང་
བསྐྱེད་ པ་ ཡང་བཤད་དེ། དེ་ལས་ཉམས་མྱོང་ ཇི་ ལྟ་བུ་སྐྱེ་ཞེ་ན། གཞོན་ནུའི་
དགའ་བ་ཞེས་པ་གཞོན་ནུ་མ་འདུས་པའི་བདེ་བའམ། ལྐུགས་པའི་རྨི་ལམ་ཞེས་
པ་ཉམས་སུ་མྱོང་ཡང་སྨྲ་བར་མི་ནུས་པ་སྐྱེ་ཞེས་པའི་དོན་ཏོ། །དེ་གནས་གང་དུ་
སྐྱེ་ཞེ་ན། དགའ་བ་གཉིས་ཀྱི་དབུས་སུ་སྐྱེ་ཞེས་པ་མཆོག་གི་མཐའ་དང་དགའ་
བྲལ་དབུས་ཞེས་པའོ། །དེའི་ རང་བཞིན་སྟོང་དང་སྟོང་མིན་ཞེས་པ་བདེ་བ་ལ་
244 --226



ཀྱེ་རྡོར་རྒྱུད་བཤད།
སྟོང་པས་རྒྱས་བཏབ་ནས་བདེ་བ་དང་སྟོང་བ་དབྱེར་མེད་པའོ། །ཧེ་རུ་ཀ་ནི་རྣམ་
པར་ཐར་པའི་སྒོ་གསུམ་གྱི་ངོ་བོ་སྟེ། ཤི་གཉིས་སུ་མེད་པའི་ཡེ་ཤེས། ཧེ་རྒྱུ་དང་
བྲལ་བ། རུ་ནི་ཚོགས་པ་དང་བྲལ་བ། ཀ་ནི་གང་དུ་ཡང་མི་གནས་པ་སྟེ་དེ་ལྟ་
བུའི་རྟོགས་པ་སྐྱེ་ཞེས་པའི་དོན་ཏོ། །དེ་བས་ན་མན་ངག་གི་གནད་འདིར་གོ་བར་
བྱའོ། །དབང་ བསྐུར་ བའི་ ཆོ་ ག་ ནི་ སྔར་ བསྟན་ཏོ། །དེས་ དངོས་ པོའི་ གནས་
ལུགས་གཏན་ལ་དབབ་པ་ལས་དབང་གི་ཡེ་ཤེས་བཤད་པ་སྟེ་སྔར་བཤད་པ་དང་
སྦྱར་རོ། །ཀྱེའི་རྡོ་རྗེ་མངོན་པར་འབྱུང་བའི་ལེའུ་ཡི་བཤད་པའོ།། །།
ལེའུ་འདིས་གོང་མའི་ཁ་སྐོང་བ་ལས་ལམ་སྐྱེ་བའི་རིམ་པ་བསྐྱེད་རིམ་དང་
འབྲེལ་བ་བཤད། དེ་ལ་དངོས་དང༌། ཡན་ལག་ལས་ཡན་ལག །དེ་ལ་གཉིས་
ལས་ཐུན་མཚམས་སུ་རྣམ་དག་དྲན་པ་དང་། དམིགས་པའི་རྟེན་བྲིས་སྐུ་བྲི་བ་
སྟོན་ཏེ་བརྟག་པ་དང་པོའི་མ་ཚང་པ་ཁ་སྐོང་བའོ། །དེ་ལ་སྔོན་བྱུང་དུ་ལྷ་མོ་ལ་ནི་
དམ་འཁྱུད་ཅེས་པ་ལ་སོགས་པས་སྤྱོད་པ་འདི་ལྟ་བུས་བཀའ་སྩལ་ཞེས་བསྟན་
པས་རྗེས་འཇུག་ལ་ལས་ཀྱི་ཕྱག་རྒྱ་ལམ་དུ་བྱེད་པའི་དུས་སུ་འདི་ལྟ་བུའི་སྤྱོད་
པས་བདེ་བ་རྒྱས་པར་གྱིས་ཤིག་ཅེས་བསྟནཔའི་དོན་ཏོ། །དམ་དུ་ནུ་མ་བཟུང་བ་
ཞེས་པ
པ་ལ་སོགས་པ་ནི་བདེ་བ་རྒྱས་པར་བྱེད་པའི་རྒྱུ་བདེ་བའི་གནད་བསྐུལ་
བའོ། །
ཕྱག་རྒྱ་ལྔ་ནི་རབ་ཕྱེ་ཞེས་པ་ཕྱག་རྒྱ་ལྔ་གཟུང་བའི་དགོས་པ་ཕྱེ་བ་སྟེ། སྤྱི་
དང་བྱེ་བྲག་གི་དགོས་པ་ལས་ཕྱག་རྒྱ་ལྔའི་བྱེ་བྲག་གི་དགོས་པའོ། །འདོད་ལྷ་ནི་
ཡི་དམ་གྱི་ལྷའོ། །བླ་མ་རྡོ་རྗེ་འཛིན་པ་ཞེས་པ་རྡོ་རྗེ་འཆང་གི་དབང་བསྐུར་བའི་
བླ་མའོ། །སྔགས་ཀྱི་བཟླས་པ་ཞེས་པ་དེ་མ་སྤང་བའི་ཆེད་དུའོ། །སངས་རྒྱས་
244 --227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ལྔའི་ཕྱག་རྒྱ་ཞེས་པ་འཁོར་ལོ་ལ་སོགས་པ་ལྔ་མི་བསྐྱོད་པ་དང་
། འོད་དཔག་ཏུ་
མེད་པ་དང༌
། རིན་ཆེན་འབྱུང་ལྡན་དང་
། རྣམ་པར་སྣང་མཛད་དང་། དོན་ཡོད་
གྲུབ་པའི་རང་བཞིན་དུ་རིམ་པ་བཞིན་ནོ། །
དེ་ནས་རབ་ཏུ་བཞད་མཛད་ནས་ཞེས་པ་ལ་སོགས་པས་བསྐྱེད་པའི་རིམ་
པའི་ཡན་ལག་དམིགས་པའི་རྟེན་བྲིས་སྐུ་བྲི་བའི་ཐབས་སྟོན་ཏེ། དགོས་པ་ནི་ཡི་
དམ་གྱི་ལྷ་བརྟན་པར་བྱ་བ་དང་
། དེ་ལ་བརྟེན་ནས་ཚོགས་ཁྱད་པར་ཅན་གསོག་
པ་དང༌། བྲིས་སྐུ་ལ་བརྟེན་ནས་དབང་སྐུར་བ་སྟེ་དང་པོ་གཉིས་ནི་ལམ་དུ་བསྡུ་
ལ། ཐ་མ་ནི་གཞི་དངོས་པོའི་གནས་ལུགས་སུ་བསྡུའོ། །དྲི་བས་མཚམས་སྦྱར་བ་
དེ་ནས་ཞེས་པ་ལ་སོགས་པ་སྟེ། ལྷན་ཅིག་སྐྱེས་པའི་གཟུགས་ཞེས་པ་སྟོན་པ་ཧེ་
བཛྲ་ ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན་ཡིན་ནོ་ཞེས་པའོ། །ལྷ་མོ་ནི་
བདག་མེད་མའོ། །གཙོ་བོ་ཞེས་པ་སྟོན་པ་ལ་བོས་པའོ། །ཆོ་ག་ནི་དམ་ཚིག་གིས་
བྱིན་གྱིས་བརླབས་པའོ། །བྱ་བ་ནི་རི་མོ་མཁན་གྱི་བྱ་བའོ། །ལན་ལ་འདིར་ནི་
འདྲི་མཁན་ཞེས་པ་ལ་སོགས་པས་ཐམས་ཅད་ནས་ཐམས་ཅད་དུ་དམ་ཚིག་དང་
ལྡན་པས་བྱ་བར་བཤད་པ་སྟེ། བྲིས་སྐུ་འཇིགས་པ་ནི་ཁྲོ་བོའི་གཟུགས་སོ། །བླ་
མ་ནི་གཞན་ལས་ཁྱད་པར་དུ་གྱུར་པ་སྟེ་ཆོ་ག་ཕུན་སུམ་ཚོགས་པའོ། །
དུས་ཚོད་ནི་ཟླ་བ་ཞེས་པ་ལ་སོགས་པ་སྟེ། བཅུ་བཞི་ནི་ཉི་ཤུ་དགུའོ། །
ཕྱེད་ན་ནི་མཚན་ཕྱེད་ན་ཚོགས་ཀྱི་འཁོར་ལོ་སྔོན་དུ་བཏང་ལ་བྲི་བའོ། །མ་རུང་
བའི་སེམས་ནི་ཧེ་བཛྲ་ངེས་པར་བསྒྲུབ་སྙམ་པའོ། །ཆང་གི་བཏུང་བ་ཅུང་ཟད་ནི་
རི་མོ་མཁན་གྱིས་ཆར་ཅུང་ཟད་བཏུང་བའོ། །ནི་རང་ཤུ་བསམས་ནི་རུས་པའི་
རྒྱན་གྱིས་བརྒྱན་པའོ། །འབགས་པ་ཞེས་པ་ལ་སོགས་པས་ཁ་འབགས་པ་དང་
244 ---228



ཀྱེ་རྡོར་རྒྱུད་བཤད།
དམ་ཚིག་གི་རྫས་བཟའ་བ་དང་བཅས་པས་ཚོགས་ཀྱི་འཁོར་ལོ་བྱེད་པ་ལ་རྟེན་
ཕྱག་རྒྱ་མ་དགོས་པས་བཞིན་བཟང་ཞེས་པ་ལ་སོགས་པས་ཕྱག་རྒྱའི་མཚན་ཉིད་
བསྟན་ཏོ། །དེ་དགོས་པ་ཅིའི་ཕྱིར་ཞེ་ན། བྱང་ཆུབ་སེམས་ཀྱིས་ལྷ་མཆོད་དགོས་
པའི་ཕྱིར་རོ། །བྲིས་སྐུའི་ལེའུའི་བཤད་པའོ།། །།
ལེའུ་འདིས་གླེགས་བམ་ཇི་ལྟར་བྲི་བ་དང་། ཚོགས་ཀྱི་འཁོར་ལོ་བསྟན་
ཏེ། དང་པོ་ནི་གཞི་དངོས་པོའི་གནས་ལུགས་དང་འབྲེལ་ཏེ་ཤེས་བྱ་ཤེས་པར་
བྱེད་པའི་ཐབས་ལས་སྒྲོ་འདོགས་ཕྱི་ནས་གཅོད་པར་བྱེད་པ་དང་འབྲེལ་གསུངས།
དགོས་པ་ནི་གཉིས་ཏེ། དབང་སྐུར་གྱི་དུས་སུ་ལག་ཏུ་སྟེར་བ་དང་
། དེ་ལ་བརྟེན་
ནས་ཚོགས་གསོག་པའོ། །དེ་ནས་དེ་ལ་ཞེས་པ་ནས་ཇི་ལྟར་འགྱུར་ཞེས་པའི་བར་
གྱིས་མཚམས་སྦྱར་སྔོན་དུ་འགྲོ་བས་གླེགས་བམ་ཇི་ལྟར་བྲི་བ་ཞུས་པ་སྟེ་གོ་སླའོ། །
ལན་ནི་རྡོ་རྗེ་ཞེས་པ་ལ་སོགས་པ་སྟེ་ཉོན་ཞེས་པ་ཡིན་ཆད་ཀྱིས་གནང་
བར་ཞལ་གྱིས་བཞེས་པའོ། །སྦྲང་ཆེན་སྣག་ཚ་ནི་མིའི་རྐང་མར་ལ་དུར་ཁྲོད་
ཀྱིས་སྡོང་བུ་བྱས་ཏེ་ཐོད་པས་བཀབ་ལ་དུ་བ་བསྒྲུབས་པ། ཤོ་བའི་སྤྲིན་དང་སྦྱར་
བའི་སྣག་ཚའོ། །མིའི་རུས་ པ་ནི་རྐང་གི་སྨྱུ་གུ་བྱ་བའོ། །སོར་བཅུ་གཉིས་ནི་
གླེགས་བམ་གྱི་ཚད་དོ། །གྲོ་ག་ནི་བྲི་གཞིའི། དམ་ཚིག་ཅན་ནི་འབྲི་མཁན་ནོ། །
སོར་བཅུ་གཉིས་ཞེས་པ་ན་དོན་དུ་འཁོར་ལོ་བཞི་ལ་གླེགས་བམ་ཞེས་བྱ་སྟེ། སོ་
སོར་བཅུ་གཉིས་ནི་དེ་དག་གི་བར་ཚད་དེ་བར་ན་སོར་བཞི་ཡོད་པས་སོ། །འདིས་
དེ་ལ་བརྟེན་ནས་སྟེང་སྒོ་རྣམ་པར་གྲོལ་བ་ལ་བརྟེན་ནས་དབབ་ཅེས་པའི་དོན་ནོ། །
མ་གསང་བའི་སྐྱོན་བསྟན་པ་གླེགས་བམ་ཞེས་པ་ལ་སོགས་པ་སྟེ། སྐལ་
མིན་ནི་དབང་མ་བསྐུར་བ་ལའོ། །དེས་མཐོང་ན་འདི་དང་ཕྱི་མ་གཉིས་གར་
རས་
244 --229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དངོས་གྲུབ་མི་འགྲུབ་ཅེས་པ་སྟོན་པ་སྐྱེ་བ་འདིར་ཞེས་པ་ལ་སོགས་པའོ། །དབང་
དང་དམ་ཚིག་དང་ལྡན་པ་ལ་ཡང་རེས་འགའ་ཙམ་བསྟན་ཞེས་པ་ཡང་དག་ཅེས་
པ་ལ་སོགས་པའོ། །ལམ་གྱི་སྤྱོད་ཡུལ་ནི་ལམ་དུ་འགྲོ་བའི་ཚེ་སྐྲ་གསེབ་དང་
མཆན་ཁུང་དུ་སྦའོ་ཞེས་པའོ། །སྐྲ་གསེབ་ནི་ནང་དོན་དུ་སྤྱི་བོ་བདེ་བ་ཆེན་པོའི་
འཁོར་ལོ་ལ་ཟེར་རོ། །གླེགས་བམ་ཇི་ལྟར་བྱ་ཞུས་པའི་ལན་ནོ། །བྷ་གར་ལིང་
གི་རབ་གནས་ནས་ཞེས་པ་ལ་སོགས་པས་སྤྱོད་པ་དང་
། བརྡའི་ལེའུ་ཡི་མ་ཚང་བ་
ཁ་སྐོང་བ་བསྟན་ཏོ། །
ཡང་སེམས་དངོས་པོའི་གནས་ལུགས་ཤེས་བྱ་ཤེས་པར་བྱེད་པའི་ཐབས་
དབང་བསྐུར་བའི་ལེའུ་དང་འབྲེལ་བས་ལེའུ་བཅུ་པའི་ཁ་བསྐང་བ་ཡིན་གསུང་
ངོ༌། །དེ་ལ་དགོས་པ་ནི་ལྔ་སྟེ། ཐུན་མོང་གི་དངོས་གྲུབ་བསྒྲུབ་པ་དང་
། ལས་ཀྱི་
ཚོགས་མ་གྲུབ་པ་བསྒྲུབ་པ་དང་
། དམ་ཚིག་ཉམས་པ་བསྐང་བ་དང་
། བསོད་
ནམས་ཀྱི་ཚོགས་གསོག་པ་དང་
། མཆོག་བསྒྲུབ་པའོ་གསུང་ངོ་
། །ཡང་ན་གསུམ་
སྟེ། བགེགས་ཞི་བ་དང་
། བསོད་ནམས་ཀྱི་ཚོགས་འཕེལ་བ་དང༌། བརྒྱུད་ནས་
ཕྱག་རྒྱ་ཆེན་པོའི་རྒྱུར་འགྲོ་བའོ། །
དེ་ ཡང་ཤེས་རབ་མ་ཡོད་ན་ཚོགས་ ཀྱི་འཁོར་ལོ་ཞེས་བྱ་ལ། མེད་ན་
ཚོགས་ཀྱི་མཆོད་པ་ཞེས་བྱ་སྟེ། ཅིའི་ཕྱིར་ཞེ་ན། ལྷ་ལ་བྱང་ཆུབ་སེམས་ཀྱི་མཆོད་
པ་དང༌། དེ་ཁོ་ན་ཉིད་ཀྱི་མཆོད་པ་མེད་པའི་ཕྱིར་རོ། །དེ་ནི་གང་དུ་ཟོས་པས་
འདོད་དོན་ཀུན། །བསྒྲུབ་པ་ཅན་གྱིས་དངོས་གྲུབ་འགྱུར་ཞེས་པས་བསྟན་དོ། །
ཚོགས་ནི་དཔའ་བོ་དང་དཔའ་མོ་འདུས་པ་སྟེ་ལྟ་བ་དང་སྟོན་པ་མི་ཕྱེད་པས་
ཚོགས་སོ། །འཁོར་ལོ་ནི་རྟོག་པ་གཅོད་པས་འཁོར་ལོ་ཞེས་བྱ་སྟེ། གསང་བའི་
244 -230



ཀྱེ་རྡོར་རྒྱུད་བཤད།
མཆོད་པའི་དུས་སུ་དགའ་བ་བཞི་རྟོགས་པས་སྔར་བཤད་པ་ལྟར་མི་མཐུན་པའི་
ཕྱོགས་ཀྱི་རྟོག་པ་གཅོད་པས་འཁོར་ལོ་ཞེས་བྱའོ། །ཡང་ན་སྙིང་པོ་ལེན་པས་
དཀྱིལ་ འཁོར་ ཞེས་ བྱའོ། །དེའི་ བཟའ་ བ་ ཡིན་ པས་ཚོགས་ ཀྱི་ འཁོར་ ལོའམ་
དཀྱིལ་འཁོར་བཟའ་བ་ཞེས་བྱའོ། །ཉོན་ཅིག་ཅེས་པས་གནང་བར་ཞལ་གྱིས་
བཞེས་པའོ། །
དེ་ལ་ཚོགས་ཀྱི་འཁོར་ལོ་ལ་དོན་དྲུག་ཏེ། དགོས་པ་དང་། གནས་དང་།
རྣལ་འབྱོར་བའི་མཚན་ཉིད་དང༌
། དུས་དང་བརྟུལ་ཞུགས་དང་། བྱ་བའི་ཐབས་
སོ། །གནས་ནི་དུར་ཁྲོད་རིའི་བྱ་སྐྱིབས་ཞེས་པ་ལ་སོགས་པའོ། །དེར་བྱས་པའི་
དགོས་པ་ནི་ཤིས་པའི་གནས་དེ་དང་དེ་ན་གནས་པའི་དཔའ་བོ་དང་དཔའ་མོས་
བྱིན་གྱིས་རློབ་པ་དང་
། བརྩོན་འགྲུས་ཀྱི་ཡན་ལག་ཏུ་འགྱུར་བའི་དགོས་པ་ཡོད་
དོ། །
རྣལ་འབྱོར་པའི་མཚན་ཉིད་ནི། དབང་ཐོབ་པ། དམ་ཚིག་ལ་གནས་པའོ། །
དུས་ནི་ལོ་དང༌
། ཟླ་བ་དང་། ཞག་གི་དུས་སོ། །བརྟུལ་ཞུགས་ནི་ཧེ་བཛྲའི་བསྐྱེད་
རིམ་ལ་གནས་པས་རུས་པའི་རྒྱན་ཆ་བགོ་བའོ། །བྱ་བའི་ཐབས་ལ་བཅུ་སྟེ། སྙན་
གསན་དབབ་པ་དང་། གནས་ཁང་བྱ་བ་དང་། དཀྱིལ་འཁོར་བཅའ་བ་དང༌
། བླ་
མ་སྤྱན་དྲང་ཞིང་རྣལ་འབྱོར་བ་ཕོ་མོ་གྲལ་དུ་འཁོད་པ་དང༌
། ཏིང་ངེ་འཛིན་ལ་
བསྐུལ་ བ་ དང༌། བསྐྱེད་ རིམ་བསྒོམ་ པ་དང་། རིམ་ གྱིས་ མཆོད་ པ་ དང་། ཕུད་
བསྡུས་ཏེ་གཏོར་མར་གཏང་ཞིང་ཟས་ལ་ལོངས་སྤྱད་པ་དང་
། གླུ་གར་དང་ཀུན་ཏུ་
རྒྱུ་ལ་སོགས་པའི་མཆོད་པ་བྱ་བ་དང་
། འདོད་པའི་དོན་གསོལ་བ་བཏབ་སྟེ་ཡི་གེ་
བརྒྱ་བ་བརྗོད་ལ་གཤེགས་སུ་གསོལ་བའོ། །དེ་ལ་སྙན་གསན་དབབ་པ་ནི་མེ་
244 ---231



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཏོག་གི་འཕྲེང་བ་དབུལ་ཏེ་མི་ལེན་ན་མ་གནང་བའོ། །གནས་ཁང་བྱ་བ་ནི་བའི་
རྣམ་ལྔས་ལེགས་པར་བྱུག་གོ །དཀྱིལ་འཁོར་བཅའ་བ་ནི་མཎྜལ་བྲི་མེ་ཏོག་གི་
ཚོམ་བུ་དགོད། རྟེན་དགྲམ། མཆོད་པ་དང་གཏོར་མ་དགོད་དོ། །
བླ་མ་སྤྱན་དྲངས་ཞིང་རྣལ་འབྱོར་བ་ཕོ་མོ་གྲལ་དུ་འཁོད་པ་ནི་དང་པོར་
གདན་བཤམ་སྟེ་དེ་ལ་གདན་དུ་ཞེས་པ་ལ་སོགས་པས་རབ་རོ་འབྲིང་སྟག་གི་
པགས་པ་ཐ་མ་དུར་ཁྲོད་ཀྱི་རས་གདིང་
། བླ་མ་སྤྱན་དྲངས་ལ་དབུས་སུ་བཞུགས།
གཞན་ཕྱི་རོལ་དུ་ཁྲུས་བྱས་གསོལ་བཏབ་ལ་བརྡ་བྱ། བརྡ་མཐུན་པ་དང་མཎྜལ་
ཡུལ་ལ་ཕྱོགས་དང་མཚམས་སུ་རིམ་བཞིན་འདུག །རྣལ་འབྱོར་མ་རྣམས་ཀྱང་དེ་
ལྟར་རིམ་པ་བཞིན་འཁོད་དོ། །
ཏིང་ངེ་འཛིན་ལ་བསྐུལ་བ་ནི། མེ་ཏོག་གི་ཕྲེང་བ་ཕུལ་ལ་ས་མ་ཏི་ཀྲ་མ་
ཧོ་ཞེས་བསྐུལ་ལོ། །བསྐྱེད་རིམ་བསྒོམ་པ་ནི་བླ་མས་དཀྱིལ་འཁོར་གྱི་འཁོར་ལོ་
ཡན་ལག་དྲུག་དང་ལྡན་པར་བསྐྱེད། རྣལ་འབྱོར་པ་གཞན་གྱིས་ལྷ་རྐྱང་བ་རེ་
བསྒོམ་མོ། །རིམ་གྱིས་མཆོད་པ་ནི་གནས་གསུམ་དུ་དྲིའི་ཐིག་ལེ་བྱ། མེ་ཏོག་
སྤོས། མར་མེ། སྒྲ་རིམ་པ་ལྟར་མཆོད། དེ་ནས་དམ་ཚིག་མ་ལ་ཏིན་ཏ་ནང་།
ཞེས་པ་ལ་སོགས་པས་ལོངས་སྤྱད་པའི་རྫས་བཤད་དོ། །མ་ལ་ཏིན་ཏ་ནང་ནི་ཤ་
ཆེན་གྱི་ཕྱེ་མའི་ཚོད་མའོ། །སྟག་གི་པགས་པ་ནི་སྡེར་རོ། །རྒྱལ་པོའི་ས་ལུ་ནི་ཤ་
ཆེན་པོའོ། །
དེར་ནི་མ་མོ་མཆོད་ཅེས་པ་ལ་སོགས་པས་གསང་བའི་མཆོད་པ་བཤད་
དེ། སྲིང་མོ་ལ་སོགས་པ་ནི་ཆོས་ཀྱི་འབྲེལ་བ་བརྩིའོ། །རྟག་ཏུ་ལེགས་མཆོད་ནི་
རྟོགས་པའི་མཆོད་པ་སྟེ་ཀུན་ཏུ་རྒྱུའི་མཆོད་པའོ། །ཚོགས་ ཀྱི་དཀྱིལ་འཁོར་
244 ---232



ཀྱེ་རྡོར་རྒྱུད་བཤད།
འགྲུབ་ཅེས་པ། ཤེས་རབ་མ་ལ་བརྟེན་ནས་སྟོན་པ་དང་ལྟ་བ་མི་ཕྱེད་པས་ཚོགས་
ཀྱང་ཡིན་ལ། དགའ་བ་བཞི་ཡིས་རྟོག་པ་བཅད་པས་འཁོར་ལོ་ཡང་ཡིན་པས་
ཚོགས་ཀྱི་དཀྱིལ་འཁོར་འགྲུབ་ཅེས་པའོ། །
དེ་ཉིད་ཀྱི་ཕྱིར་ན་ཤེས་རབ་མ་ལ་མ་བརྟེན་ན་དཔའ་བོའི་སྟོན་མོ་ཞེས་བྱ་
ལ། ཤེས་རབ་མ་ལ་བརྟེན་ན་ཚོགས་ཀྱི་འཁོར་ལོ་ཞེས་བྱའོ། །སྐྱེས་པའི་ཐོད་
ཆེན་ཞེས་པ་ལ་སོགས་པས་དེའི་དུས་ཀྱི་ཆང་དྲངས་པའི་ཚིགས་སུ་བཅད་པ་དང་
།
འཐུང་ལུགས་བསྟན་ཏོ། །ཕྱག་བཙལ་ནས་ནི་རང་ཡང་བཏུང་ཞེས་པ་རང་འཐུང་
བའི་ཚེ་བླ་མ་ལ་ཕྱག་བཙལ་ནས་རང་བཏུང་བའོ། །པད་མའི་ལག་པས་བླང་ནི་བླ་
མས་སོ། །དེ་ཉིད་ནི་སློབ་མའོ། །བཟའ་བའི་ལེའུའི་བཤད་པའོ།། 11
ལེའུ་འདིས་ཕྱག་རྒྱ་མའི་མཚན་ཉིད་དང༌
། ཐུན་མཚམས་སུ་སྨོན་ལམ་ཇི་
ལྟར་གདབ་པ་དང་། ལས་དང་པོ་པ་ཇི་ལྟར་གཞུག་པའི་ཚུལ་བསྟན་པ་སྟེ་གོང་དུ་
བཤད་པའི་ཁ་སྐོང་བ་སྟོན་པར་བྱེད་དོ། །དེ་ལས་དང་པོ་དབང་གསུམ་པ་ངོས་
འཛིན་པ་དང་། དབང་གསུམ་པ་ལམ་དུ་བསླང་བ་དང་། དཀྱིལ་འཁོར་སྤྲོ་བའི་
དུས་སུ་ཕྱག་རྒྱ་དགོས་པས་དེའི་མཚན་ཉིད་ཞུས་པ། དེ་ནས་ཞེས་པ་ལ་སོགས་པ་
སྟེ། རྣལ་འབྱོར་མ་ནི་བདག་མེད་མས་སོ། །ཕྱག་རྒྱ་ཆེན་པོ་ཇི་ལྟ་བུ་ནི་ཕྱག་རྒྱ་
ཆེན་པོའི་རྟེན་ཇི་ལྟ་བུ་ཞེས་པའོ། །
ལན་ནི་བཅོམ་ལྡན་འདས་ཀྱིས་བཀའ་སྩལ་ཞེས་པ་སོགས་པ་སྟེ། ཤིན་ཏུ་
རིང་མིན་ཞེས་པ་ལ་སོགས་པ་དབྱིབས་སོ། །གནག་པ་མ་ཡིན་ཞེས་པ་ལ་སོགས་
པ་ཁ་དོག་གོ །པད་མའི་འདབ་མའི་རྣམ་པ་འདྲ་ནི་བཞིན་གྱི་དབྱིབས་སོ། །དེའི་
དབུགས་ཞེས་པ་ལ་སོགས་པ་དྲི་ལ་བརྟག་པ་སྟེ། རི་དྭགས་ལྟེ་བ་ནི་གླ་རྩིའོ། །
244 ---233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
པད་མ་ལ་ཡང་དབང་མཆོག་དྲི་ཞེས་པ་པད་མ་ཉིད་དབང་པོ་མཆོག་ཡིན་ལ་དེ་
ཁྱད་པར་ཅན་ཡོད་པའོ། །སྐད་ཅིག་ཅེས་པ་མཚན་ཉིད་ཐམས་ཅད་དང་བྲལ་བའི་
སྐད་ཅིག་མའི་ཡེ་ཤེས་སྐྱེ་བའི་རྟེན་ཡིན་ཞེས་པའོ། །པད་མ་ལྟ་བུ་ནི་རྩ་པད་མ་
ཅན་ཡོད་ཅེས་པའི་དོན་ཏོ། །དེ་ག་བུར་ནི་དཀར་བའོ། །སི་ལྷ་ནི་དམར་བའོ། །
དྲི་བཟང་མཚོན་ནི་ག་བུར་དང་སི་ལྷ་ཡང་དྲི་ཞིམ་པོ་དང་ལྡན་པའོ། །དྲིའི་དཔེ་
ཨུཏྤལ་ཞེས་པ་དང་། ཨ་ཀ་རུ་ཞེས་པའོ། །དེའི་སྤྱོད་པ་ནི་དལ་ཞིང་མི་གཡོ་བའོ། །
ངག་ནི་སྙན་པར་སྨྲ་ཞེས་པའོ། །དབུས་སུ་གཉེར་མ་གསུམ་ནི་དཔྲལ་བ་ནས་སྣ།
དེ་ནས་ཀོས་ཀོ་དེ་ནས་ལྟེ་བའི་འོག་གི་བར་དུ་གཉེར་མ་གསུམ་གསུངས་སོ། །
སྨིན་མཚམས་སུ་གཉེར་མ་གསུམ་ཡོད་པའོ། །
དེའི་ཤུགས་ལ་འདི་ལྟར་ཡང་བཤད་དེ་སྣ་ལ་ཡང་རྩེ་མོ་གསང་བའི་ཚུལ་
དུ་གསང་བ་ཡོད་པ། སོ་ལ་སོ་སྒོ་ཡོད་པ་ལྟེ་བ་ལ་རེ་ཁ་གསུམ་དང་ལྡན་པ་
པད་མ་ཅན་གྱི་རྩ་ཡོད་ལ་དེ་ལྟ་བུ་རྙེད་ན་དངོས་གྲུབ་འབྱུང་ངོ༌
། །ཕལ་པ་ནི་
འདོད་པའི་བསྟན་བཅོས་ཏེ་དེ་ལས་དེ་ལྟར་བཤད་པའོ། །ལྷན་ཅིག་སྐྱེས་པའི་
གཟུགས་ནི་དེ་སྐྱེ་བའི་རྟེན་ཡིན་པས་སོ། །ཐུན་མཚམས་སུ་སྨོན་ལམ་ཇི་ལྟར་
གདབ་པའི་ཚུལ་ནི་དེ་ནས་ཞེས་པ་ལ་སོགས་པ་སྟེ། སྨོན་ལམ་ཇི་ལྟར་གདབ་པར་
བགྱི་ཞེས་པ་ཐུན་མཚམས་ལ་སོགས་པར་ཇི་ལྟར་གདབ་པར་ཞུས་པའོ། །ལན་
རིགས་སུ་སྐྱེ་ཞེས་པ་ལ་སོགས་པ་སྟེ་རིགས་བཟང་བ་དང་དམ་ཚིག་དང་ལྡན་པར་
ཤོག་ཅེས་པའོ། །སྨྱོ་མེད་ནི་དྲན་པ་ཉམས་པ་མེད་པའོ། །ཀྱེའི་རྡོ་རྗེ་སྟོན་ནི་ལམ་
ཕྱིན་ཅི་མ་ལོག་ པའོ། །བླ་མ་ལ་ གུས་ནི་ཁེངས་པ་མེད་པའོ། །རྡོ་རྗེ་དྲིལ་བུ་
འཁྲོལ་ནི་དུས་རྟག་ཏུ་ཐབས་ཤེས་རབ་དང་ལྡན་པའི་བརྡར་རྡོ་རྗེ་དྲིལ་བུ་འཛིན་
244 -234



ཀྱེ་རྡོར་རྒྱུད་བཤད།
པའོ། །བཙུན་མོའི་ཁུ་བ་ནི་དོན་དམ་པའི་བཙུན་མོ་སྟོང་བ་ཉིད་ཀྱི་ཁུ་བ་བདེ་བ་
དང༌། ཀུན་རྫོབ་ཀྱི་བཙུན་མོའི་ཁུ་བ་ཐེག་ལེ་འདྲེན་པར་ཤོག་ཅིག་ཅེས་པའོ། །
དེ་ནས་ལྷ་མོ་དེ་དགྱེས་ནས་ཞེས་པ་ལ་སོགས་པས་ལས་དང་པོ་པ་ཇི་ལྟར་
གཞུག་པའི་ཐབས་ཞུས་པ་སྟེ། སྐལ་མེད་སེམས་ཅན་གདུལ་དཀའ་བ་ཞེས་པ་
བརྩོད་པའི་དུས་སྙིགས་མ་ལྔ་མདོ་བའི་དུས་འདིར་རོ། །གང་གིས་ནི་ཐབས་གང་
གིས་གདུལ་ཅེས་པ་སྟེ་སྐྱེ་བ་སྔ་མ་ལ་ཐེག་པ་ཆེན་པོ་གསང་སྔགས་ཀྱི་ལམ་གྱི་
སྐལ་བ་མེད་པའི་སེམས་ཅན་གདུལ་དཀའ་བ་དེ་ཐབས་གང་གིས་གདུལ་བར་
འགྱུར་ཞེས་ཞུས་པའོ། །
ལན་ནི་དང་པོར་གསོ་སྦྱོང་སྦྱིན་པར་བྱ་ཞེས་པ་ལ་སོགས་པ་སྟེ། འདི་ལ་
བསླབ་བྱ་ཐུན་མོང་བ་ལ་བསླབ་པ་དང་། ཐུན་མོང་མ་ཡིན་པ་དགྱེས་པའི་རྡོ་རྗེ་ལ་
བསླབ་པའོ། །ཐུན་མོང་པ་ལ་གཉིས་ཏེ། ཐེག་པ་ཆུང་ངུ་དང་། ཐེག་པ་ཆེན་པོ་ལ་
བསླབ་པའོ། །ཐེག་པ་ཆུང་ངུ་ལ་བསླབ་པ་ལ་གསུམ་སྟེ། རྒྱུ་ཚུལ་ཁྲིམས་དང་
།
རྐྱེན་ཐོས་བསམ་དང་། ལམ་བསྒོམ་པ་ལ་སློབ་བོ། །ཐེག་པ་ཆེན་པོ་ལ་བསླབ་པ་
ལ་གཉིས་ཏེ། ཕ་རོལ་ཏུ་ཕྱིན་པའི་ཐེག་པ་དང་། གསང་སྔགས་ཐུན་མོང་བ་ལ་
བསླབ་པའོ། །ཕ་རོལ་ཏུ་ཕྱིན་པའི་ཐེག་པ་ལ་བསླབ་པ་ལ་གཉིས་ཏེ། སེམས་
ཙམ་ དང༌། དབུ་མའོ། །སེམས་ཙམ་ ལ་ གཉིས་ཏེ། རྣམ་ པ་ དང་ བཅས་ པ་ དང་།
རྣམ་པ་མེད་པའོ། །དབུ་མ་ལ་ཡང་གཉིས་ཏེ། རྣམ་བཅས་སྒྱུ་མ་ལྟ་བུ་དང་། རྣམ་
པ་མེད་པ་རབ་ཏུ་མི་གནས་པ་ལ་བསླབ་པའོ། །དེ་གཉིས་ཀ་ལ་ཡང་རྒྱུ་བྱང་ཆུབ་
མཆོག་ཏུ་སེམས་བསྐྱེད་པ་དང་། རྩ་བ་སྙིང་རྗེ་ལ་བསླབ་པ་དང་
། ཐབས་ཕ་རོལ་
ཏུ་ ཕྱིན་པ་ལ་བསླབ་པ་གསུམ་ཤེས་པར་བྱའོ། །ཐབས་ལ་སྦྱིན་པ་དང་། ཚུལ་
244 --235



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཁྲིམས་དང་། བཟོད་པའི་ཕ་རོལ་ཏུ་ཕྱིན་པ་གསུམ་རང་གི་ལྟ་བས་ཟིན་པར་བྱ།
ཤེས་རབ་ཀྱིས་ལྟ་བ་དེ་གཏན་ལ་དབབ། བསམ་གཏན་གྱིས་དེའི་དོན་བསྒོམ། །
དེ་ལྟར་རིམ་པས་སློབ་པར་ཐར་ལམ་དང་མཐུན་པར་གསུངས་པ་ལ། བླ་
མ་ལ་ལའི་ཞལ་ནས་བླ་མ་ཕུ་ལ་ཧ་རི་བའི་བཞེད་པས་དང་པོ་གདུལ་དཀའ་བའི་
སེམས་ཅན་དེ་འཁོར་བ་ལ་སྐྱོ་བ་བསྐྱེད་དགོས་པས་འཁོར་བའི་ཉེས་དམིགས་
བཤད། དེས་འཁོར་བ་ལ་སྐྱོ་བ་སྐྱེས་པ་དང་སྐྱབས་གནས་ཀྱི་དམ་པ་ཚོལ་བ་ལ་
སྡིག་པའི་བཤེས་གཉེན་དང་ཕྲད་ན་འཇིག་རྟེན་པའི་ལྷ་ལ་སྐྱབས་སུ་གཏོང་ལ།
དེ་ རང་ཡང་འཁོར་བའི་སྡུག་བསྔལ་ལས་མ་གྲོལ་བས་སྐྱབས་གནས་ གཞན་
འཚོལ་ལ། དགེ་བའི་ བཤེས་ གཉེན་ དང་ ཕྲད་ ན་ ལྷ་ དཀོན་མཆོག་ གསུམ་ ལ་
སྐྱབས་སུ་སོང་བས་ཐུན་མོང་གི་སྐྱབས་འགྲོ་སྦྱིན། དེ་ནས་དང་པོར་གསོ་སྦྱོང་
སྦྱིན་ པར་བྱ་ཞེས་པས་བསྙེན་གནས་ཡན་ལག་བརྒྱུད་པ་དུས་དྲུག་གོམ་དུས་
གསུམ་དུ་སྲུང་བའི་སྡོམ་པ་དབོག །དེ་ལ་བརྟེན་པ་དང་དགེ་བསྙེན་གྱི་སྡོམ་པ་
དབོག །དེ་ནས་དེ་རྗེས་བསླབ་པའི་གནས་བཅུ་བསྟན་ཞེས་པས་འཁོར་བའི་སྡུག་
བསྔལ་ཐམས་ཅད་ཀྱི་རྩ་བ་མི་དགེ་བ་བཅུ་ཡིན་པས་ན་དེ་ཡིད་ལ་ཡང་དྲན་དུ་མི་
རུང་བས་སྤུང་བར་བྱ་བ་ལ་བསླབ། དེ་སྤངས་ནས་མངོན་པར་མཐོ་བ་དལ་འབྱོར་
ཕུན་སུམ་ཚོགས་པ་ཐོབ་པར་བྱེད་པའི་རྒྱུ་དགེ་བ་བཅུ་ལ་བསླབ་བོ། །
དེ་ནས་འཁོར་བའི་སྡུག་བསྔལ་ལས་ཐར་པ་འདོད་པ་ལ་མྱ་ངན་ལས་
འདས་པ་ཐོབ་དགོས་ལ། དེ་ཐོབ་པ་ལ་གྲུབ་པའི་མཐའ་ཤེས་དགོས་པས་དང་པོ་
ཁོ་ན་ཐུན་མོང་མ་ཡིན་པའི་སྐྱབས་འགྲོ་བྱིན་ལ་བྱང་ཆུབ་མཆོག་ཏུ་སེམས་བསྐྱེད་
དུ་གཞུག །དེ་ནས་གྲུབ་པའི་མཐའ་ལ་བསླབ་ཏེ། སངས་རྒྱས་ཀྱི་བསྟན་པ་ལ་
244 -236



ཀྱེ་རྡོར་རྒྱུད་བཤད།
ཐེག་པ་ཆུང་ངུ་དང་
། ཐེག་པ་ཆེན་པོའོ། །ཐེག་པ་ཆུང་ངུ་ལ་ཉན་ཐོས་དང་། རང་
སངས་རྒྱས་ཀྱི་ཐེག་པའོ། །ཉན་ཐོས་ཀྱི་ཐེག་པ་ལ་བྱེ་བྲག་ཏུ་སྨྲ་བ་དང་
། མདོ་སྡེ་
པའོ། །དེ་ལ་བྱེ་བྲག་སྨྲ་བ་བསྟན་ཞེས་པས་བྱེ་བྲག་ཏུ་སྨྲ་བས་མུ་སྟེགས་པས་
བརྟགས་ པའི་ གང་ ཟག་ གི་ བདག་ བགེགས་ཏེ། མུ་སྟེགས་ པས་འདི་ལྟར་ སྣ་
ཚོགས་སུ་སྣང་བ་འདི་ཡང་དག་ཏུ་གྲུབ་པར་འདོད་དེ། སྣ་ཚོགས་སུ་སྣང་བ་འདི་
རྟོག་པ་གཅིག་པུར་འདོད་པ་ལ། བྱེ་བྲག་ཏུ་སྨྲ་བས་སྣ་ཚོགས་སུ་སྣང་བ་འདི་
གཅིག་ཏུ་མེད་དེ་རྡུལ་ཕྲ་རབ་ཏུ་གནས་པར་འདོད་པ་ནི་གཟུང་བ་དོན་དམ་མོ།
འོ་ན་ད་ལྟ་གཅིག་ཏུ་སྣང་བ་ཅི་ཞེ་ན། དེ་ལྟར་སྣང་བ་ནི་ཡུལ་ཐག་ཉེ་བས་
འདབས་འབྱོར་དུ་སྣང་བ་ཡིན་གྱི། ད་ལྟ་གཅིག་ཏུ་སྣང་ཡང་དངོས་པོ་ལ་དུ་མར་
ཡོད་དེ་གཡག་རྔ་ནེའུ་གསིང་བཞིན་ནོ། །དེ་ལ་འཛིན་པའི་དབང་པོ་ནི་ཐུག་ཕྲད
དུ་འཛིན་པ་སྟེ་འཛིན་པ་དོན་དམ་མོ། །དེ་ནས་མདོ་སྡེའི་གྲུབ་མཐའ་ལ་བསླབ་པ་
ནི་མདོ་སྡེ་པ་ཡང་དེ་བཞིན་ནོ་ཞེས་པས་སྣ་ཚོགས་སུ་སྣང་བ་འདི་གསལ་བར་སྣང་
བས་ཤེས་ཞེས་པའི་ཆོས་སུ་འདོད་ལ། འོན་ཀྱང་འདི་ལྟར་སྣང་བ་འདི་འཇོག་
མཁོན་གྱི་རྡུལ་ཕྲ་རབ་ལྐོག་ན་གནས་པས་བསྐྱེད་པར་འདོད་དོ། །འོ་ན་དེས་
བསྐྱེད་ན་ཤེས་པའི་ཆོས་སུ་འགལ་ཞེ་ན། མི་འགལ་ཏེ་དཔེར་ན་འདག་པ་ལ་རྒྱ་
འདེབས་བྱེད་སྐོར་ཕོར་གྱིས་བྱས་ཀྱང་རྒྱ་འདག་པ་ལ་གྲུབ་ཙམ་ན་རྒྱ་དེ་འདག་པ་
ཡིན་པ་ལྟར་རྡུལ་ཕྲ་རབ་ལྐོག་ན་གནས་པས་བསྐྱེད་ཀྱང་ཤེས་པས་གསལ་བར་
ཉམས་སུ་མྱོང་པས་ན་ཤེས་པའི་ཆོས་ཡིན་ནོ། །
དེ་ན་ཐེག་པ་ཆེན་པོ་ལ་བསླབ་པ་ལ་གཉིས་ཏེ། སེམས་ཙམ་དང་
། དབུ་
མའོ། །སེམས་ཙམ་ལ་བསླབ་པ་ནི་དེ་ནས་རྣལ་འབྱོར་སྤྱོད་པ་ཉིད་ཅེས་པ་སྟེ། དེ་
244 --237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཡང་མདོར་བསྡུ་ན་རྣམ་བདེན་དང་
། རྣམ་རྫུན་ནོ། །
དང་པོ་ནི་སྣ་ཚོགས་སུ་སྣང་བ་འདི་སེམས་ཀྱི་རྣམ་པ་སྟེ། སེམས་ཉིད་ཀྱི་
བག་ཆགས་དེ་དང་དེར་སྣང་བས་ན། བག་ཆགས་ཀྱིས་ནི་དཀྲུགས་པའི་སེམས། །
དོན་དུ་སྣང་བ་རབ་ཏུ་སྐྱེ་ཞེས་སོ། །རྣམ་མེད་ནི་འདི་ལྟར་སྣང་བ་འདི་སེམས་ཀྱི་
རྣམ་པར་ཡང་མ་གྲུབ་ཏེ། སེམས་རང་རིག་པ་གསལ་བ་ཤེལ་སྒོང་དག་པ་ལྟ་བུ་
དཀར་དམར་ལ་སོགས་པ་གང་གིས་ཀྱང་ཁོ་མ་བསྒྱུར་བའི་རང་རིག་དོན་དམ་དུ་
འདོད་དོ། །
དབུ་མ་པ་ལ་བསླབ་པ་ནི་དེའི་རྗེས་སུ་དབུ་མ་བསྟན་ཞེས་པ་སྟེ། འདི་ལ་
ཡང་མདོར་བསྡུ་ན་གཉིས་ཏེ། སྒྱུ་མ་ལྟ་བུ་དང་། རབ་ཏུ་མི་གནས་པའོ། །དང་པོ་
ནི་སེམས་ཀྱི་རྣམ་པ་དང་རང་རིག་སྟེ་བརྟགས་ཤིང་དཔྱད་ན་དེ་དང་དེར་མ་གྲུབ་
ལ། འོན་ཀྱང་མ་གྲུབ་བཞིན་དུ་སྒྱུ་མ་ཙམ་དུ་སྣང་བས་ན་སྒྱུ་མ་ཙམ་དུ་གྲུབ་པར་
འདོད་པའོ། །རབ་ཏུ་མི་གནས་པས་ནི་དཔྱད་ན་སྒྱུ་མ་ཙམ་རང་ཡང་མ་གྲུབ་སྟེ།
ཡོད་མེད་ལ་སོགས་པའི་མཐའ་ཐམས་ཅད་བྲལ་བར་འདོད་དེ། ཡོད་མེད་དངོས་
པོ་མཁྱེན་པ་པོ། །ཀུན་མཁྱེན་པས་ཀྱང་གང་མ་གཟིགས། །དེའི་དངོས་པོ་ཅི་འདྲ་
ཞིག །ཤིན་ཏུ་ཞིབ་པའི་ལྟ་བས་སྤྱོད་ཅེས་གསུངས་སོ། །
གསང་སྔགས་ཐུན་མོང་པ་ལ་བསླབ་པ་ནི་སྔགས་ཀྱི་རིམ་པ་ཀུན་ཤེས་
ནས་ཞེས་པ་སྟེ། སྔགས་བྱ་བའི་རྒྱུད་ནས་གསང་བ་འདུས་པ་མན་ཆད་ཀྱི་སྦྱིན་བྱ་
དབང་བསྐུར་དང་། བསླབ་བྱ་དམ་ཚིག་དང་མངོན་པར་རྟོག་པ་ལ་བསླབ་བོ། །དེ་
རྗེས་ཀྱེའི་རྡོ་རྗེ་བསྟན་ཞེས་པས་ཐུན་མོང་མ་ཡིན་པ་དགྱེས་པའི་རྡོ་རྗེ་ལ་བསླབ་
པ་བསྟན་དེ། འདི་ལ་ཐུན་མོང་མ་ཡིན་པར་འཇོག་པ་ནི་ཧེ་བཛྲ་ཐབས་ཤེས་རབ་
244 -238



ཀྱེ་རྡོར་རྒྱུད་བཤད།
ཀྱི་ངོ་བོ་ཡིན་ལ། དེ་གཉིས་སུ་དངོས་པོའི་གནས་ལུགས་ཐམས་ཅད་འདུས་ཏེ།
ལམ་བསྐྱེད་རྫོགས་སུ་འདུས། འབྲས་བུ་སྐུ་བཞིར་འདུས་ཏེ་ཤེས་རབ་ཆོས་ཀྱི་སྐུ།
ཐབས་གཟུགས་སྐུ་གཉིས། དེ་རྣམས་དབྱེར་མེད་པ་བདེ་བ་ཆེན་པོའི་སྐུའོ། །དེ་
བས་ན་ཐབས་དང་ཤེས་རབ་བདག་ཉིད་རྒྱུད། དེ་ནི་ང་ཡིས་བཤད་ཀྱིས་ཉོན་
ཞེས་གསུངས་སོ། །སློབ་མ་གུས་པས་བླངས་ནས་ནི་ཞེས་པ་དེ་ལྟ་བུའི་དོན་བླ་
མས་བསྟན་པ་ལྟར་ཉམས་སུ་བླངས་པའོ། །དེ་ལྟར་བསླབས་ན་ངེས་པར་དངོས་
གྲུབ་ ཐོབ་ པས་ འགྲུབ་འགྱུར་ལ་ཐེ་ཚོམ་མེད་ཅེས་ གསུངས་སོ། །འདུལ་བའི་
ལེའུའི་བཤད་པའོ།། !!
ལེའུ་འདིས་གོང་མའི་དོན་ཁ་སྐོང་བ་འཆད་དེ་འབྲས་བུ་སྐྱེ་བའི་རིམ་པ་
བསྐྱེད་པའི་རིམ་པ་ལ་བརྟན་པ་ཐོབ་པའི་འབྲས་བུ་ལས་ཚོགས་དང་། བསྐྱེད་
རྫོགས་གཉིས་ཚོགས་པ་གཅིག་ཏུ་བསྒོམ་པའི་ཚུལ་དང་
། སྔགས་བཏུ་བ་འབྲས་
བུ་དང་བཅས་པ་བསྟན་ཏོ། །དེ་ལ་འབྲས་བུ་ལས་ཚོགས་ནི་དེ་ནས་ཁ་སྦྱར་འབྱེད་
པའི་ཞེས་པ་ལ་སོགས་པ་སྟེ། ཁ་སྦྱར་དབྱེ་བ་ལ་གཉིས་ཏེ། ཕྱིའི་ཁ་སྦྱར་ལུས་
སེམས་ཁ་སྦྱར་བའོ། །ནང་དུ་ཡེ་ཤེས་དང་ཉོན་མོངས་པ་ཁ་སྦྱར་བའོ། །དེ་གཉིས་
འབྱེད་པའི་མཚན་ཉིད་མ་ནོར་བར་འཆད་པས་མཚན་ཉིད་ཡང་དག་རབ་དུ་
བཤད་ཅེས་པའོ། །
དེ་ལ་ཁ་སྦྱར་དབྱེ་བ་ལ་དོན་གཉིས་ཏེ། དགོས་པའི་དོན་དང་
། བསྡུས་
པའི་དོན་ནོ། །དགོས་པའི་དོན་ནི། བསྒྲུབ་པར་བྱ་བ་བསྟན་པ་ལ་གཞུག་པ་དང་།།
ཚོགས་ཁྱད་པར་ཅན་སོགས་པའོ། །ཇི་ལྟར་འགྱུར་ཞེ་ན། ཚར་གཅད་པ་དང་རྗེས་
སུ་གཟུང་བའི་སྒོ་ནས་ཕྱག་རྒྱ་ཆེན་པོའང་བསྒྲུབ་ཅེས་པ་སྟེ། ཚར་གཅད་པས་ཁོ་
244 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མཚམས་མེད་པ་ལ་སོགས་པ་བྱེད་པ་དེ་ལས་བཟློག་པས་བརྒྱུད་ནས་རྗེས་སུ་
འཛིན་པར་འགྲོ་ལ། ཁོ་ན་སོང་ལས་བཟློག་པས་ཚོགས་ཁྱད་པར་ཅན་གསོག་
པར་འགྱུར་རོ། །
བསྡུས་པའི་དོན་ནི་དྲུག་ཏེ། ཡུལ་གང་ལ་བྱ་བ་དང་། གནས་ནས་དགུག་
པ་དང་། ཉེས་པ་བསྒོ་བ་དང༌
། བསྲུང་བ་གཞོམ་པ་དང་
། ཁ་སྦྱར་དབྱེ་བ་དངོས་
དང་། གནས་སྦྱང་བའོ། །ཡུལ་གང་ལ་བྱ་བ་ནི་བསྟན་ལ་གནོད་པ་བྱེད་པ་དང་
།
བླ་ མ་ སངས་རྒྱས་འཇིག་པ་ནི་ཞེས་པའོ། །གནས་ནས་དགུག་ ལ་ནི་ ཇི་ ལྟར་
ཕྱུགས་ཀྱི་གཟུགས་མཐོང་ནས་ཞེས་པ་ནས་སྐད་ཅིག་གསོད་པར་བྱེད་ཅེས་པའི་
བར་དེ། ཇི་ལྟར་ཕྱུགས་ཀྱི་གཟུགས་མཐོང་ཞེས་པ་བསྒྲུབ་བྱ་དེ་རླུང་ལ་བསྐྱོན་
ནས་ཞག་ པས་མགྲིན་པ་ལྕགས་ཀྱུས་ སྙིང་ག་ནས་བཟུང་ནས་བཀུག་པ་སྟེ།
འདར་བ་ནི་ལུས་སོ། །མགོ་སྐྱེས་ནི་སྒྲ་སྟེ་སིལ་བུ། བཀྲག་མེད་པ། ལུས་ཧྲིད་པ།
འབྲུ་མར་གྱིས་བྱུགས་པའོ། ཁ་འོག་ཏུ་ལྟ་ནི་ཁ་སྦུབ་ཏུ་འགྱེལ་བའོ། །དེའི་ལམ་
ནི་བཤང་ལམ་སྟེ་དེར་མེ་ཁབ་ལྟ་བུ་དམར་སིབ་སིབ་འཇུག་པའོ། །བྱིན་ཟའི་ས་
བོན་ནི་སྙིང་གར་ར་ལས་མེ་འབར་བའོ། །དེ་ཡང་ལག་ན་དུག་གི་རལ་གྲི་ཐོགས་
པ་དེ་ལྟ་བུ་དགུག་གོ །
ཉེས་པ་བསྒོ་བ་ནི་བླ་མ་ཐུབ་པ་ལ་ཞུས་ནས། སྙིང་རྗེས་གསད་པར་བྱ་བ་
ཉིད་ཅེས་པ་སྟེ། ཁམས་གསུམ་གྱི་སེམས་ཅན་ཐམས་ཅད་བསླབ་པའི་གཞི་ལྔ་ལ་
གནས་པའམ། དགེ་སློང་གི་བསླབ་པ་དང་ལྡན་པར་མོས་པ་བྱ། ཁོ་རང་གི་ཕ་མ་
དང་བླ་མ་དང་ཉན་ཐོས་དང་རང་སངས་རྒྱས་དང་བྱང་ཆུབ་སེམས་དཔའ་ལ་
སོགས་པ་དཔག་ཏུ་མེད་པ་བསམས་ལ། དེ་དག་གི་མགོ་དུག་གི་རལ་གྲིས་བཅད་
244-240



ཀྱེ་རྡོར་རྒྱུད་བཤད།
པར་བསམ། དེ་ནས་ རང་ དེ་བཞིན་གཤེགས་པ་རྣམས་ དང་ བྱང་ཆུབ་ སེམས་
དཔའ་རྣམས་ཀྱི་སྤྱན་སྔར་ཕྱིན་པར་མོས་པ་བྱས་ལ་གོང་དུ་བྱས་པའི་ཉེས་པ་
རྣམས་བསྒྲགས་ལ་འདི་མ་བསྒྲལ་ན་ངན་སོང་གསུམ་དུ་སྐྱེ་བས་འདི་བསྒྲལ་བའི་
འཕྲིན་ལས་བདག་གིས་བགྱི་བར་ཞུ་ཞེས་གསོལ་བ་གདབ་བོ། །དེ་ཡང་སྙིང་རྗེ་
ཆེན་པོ་སྔོན་དུ་སོང་བས་བྱང་ཆུབ་ཀྱི་སེམས་དང་ལྡན་པས་བྱའོ། །དེ་ནས་དེ་དག་
གིས་བདག་ལ་གནང་བ་བྱིན་པར་བསམ་མོ། །
བསྲུང་བ་གཞོམ་པ་ནི་དཀྱུས་ནི་མེད་པས་ཁ་བསྐང་སྟེ། བསད་པ་དེ་
རྣམས་ཀྱི་རྣམ་པར་ཤེས་པའི་ཚོགས་འོད་ཟེར་དུ་གྱུར་ཏེ་ནམ་མཁའ་ལ་འཕྲོས།
རང་དགྱེས་པའི་རྡོ་རྗེའི་ཏིང་ངེ་འཛིན་ལ་གནས་པའི་ཞལ་དུ་ཞུགས་ཡུམ་གྱི་ཁར་
ཕབ་སྟེ་ཞུ་ནས། པུ་ཀ་སི་ལ་སོགས་པ་མཚམས་མ་བཞི་ལྕགས་ཀྱུ་ཞགས་པ་
ལྕགས་སྒྲོག་དྲིལ་བུ་ཐོགས་པར་གྱུར་ལ། གཞན་ཡང་ཁྲོ་བོ་ཁྲོ་མོ་དཔག་ཏུ་མེད་
པར་གྱུར་ཏེ་སྔར་གྱི་བསྒྲུབ་བྱའི་རྩར་སོང་པས་དུག་གི་རལ་གྲི་ས་ལ་ལྷུང་པ་དང་།
ཁོའི་སྨན་དང་སྔགས་དང་འཇིག་རྟེན་པ་དང་འཇིག་རྟེན་ལས་འདས་པའི་ལྷའི་
སྲུང་མ་ཐམས་ཅད་ཕྱོགས་ནས་འོངས་ཏེ་སྲུང་བ་དེ་རྣམས་རང་ལ་བསྟིམ་པས།
རང་མེ་འབར་བ་ལ་ཤིང་བསྣན་པ་ལྟར་གཟི་བརྗིད་དང་ལྡན་པར་བསམ་མོ། །
ཁ་སྦྱར་དབྱེ་བ་དངོས་ནི་བསྒྲུབ་བྱའི་ལྟེ་བའི་རྩ་བ་ཞེས་པ་ནས་སངས་
རྒྱས་ཀྱང་ནི་ངེས་པར་འཇིག་ཅེས་པའི་བར་དེ། ལྟེ་བའི་རྩ་བ་ནི་སྙིང་ཁའི་རྩ་བའོ། །
བརྟུལ་ཞུགས་ཅན་ནི་རང་བསྐྱེད་པའི་རིམ་པ་ལ་བརྟན་པ་ཐོབ་པས་སོ། །ཧེ་རུ་ཀ་
མཉམ་རྣལ་འབྱོར་ནི་ཧེ་བཛྲའི་རྣལ་འབྱོར་ལ་གནས་པས་སོ། །ནང་གི་མ་རུང་
སེམས་ནི་སྙིང་རྗེ་ཆེན་པོས་ཀུན་ནས་བསླང་བའི་རྔམ་པའམ་ཁྲོ་བའི་སེམས་སོ། །
244-241



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ་ལྟ་བུའི་སེམས་ཀྱིས་ནམ་མཁའ་ལ་ཉི་ཟླ་ཁ་སྦྱོར་ཟ་མ་ཏོག་ལྟ་བུ་བསམ་ལ།
དེའི་བར་དུ་སྙིང་དཀར་ནག་གི་མཚམས་ན་ས་བོན་ནིའམ་ཨ་ཐུང་ལྟ་བུར་གནས་
པ་དེ་ལག་པས་བཏོན་ཉི་ཟླ་ཁ་སྦྱོར་གྱི་བར་དུ་བཅུག་པར་བསམ་མོ། །གནས་
སྦྱང་བ་ནི་སྔར་གྱི་ལྷ་མོ་དེ་དག་གིས་ཉི་ཟླ་གའུ་ཁ་སྦྱར་དེ་མི་བསྐྱོད་པའི་ཞིང་
ཁམས་སུ་བསྐྱལ་བར་བསམ། དེ་ལྟར་བྱས་པས་བརྒྱུད་ནས་སེམས་ཅན་གྱི་དོན་
དུ་འགྱུར་ལ། མ་འོངས་པའི་དུས་སུ་ཡང་བསྒྲུབ་བྱ་དེས་ལྷ་མིའི་གོ་འཕང་ཐོབ་
ནས་རང་གི་འཁོར་དུ་ཡང་འོང་བ་ཡིན་ནོ། །
དེ་ནི་གང་གིས་རྣམ་པར་ཤེས་ཙམ་གྱིས། སྒྲུབ་པོ་དངོས་གྲུབ་ཐོབ་འགྱུར་
བ་ཞེས་པས་བསྟན་ཏོ། །དེ་ནི་རྒྱུ་སྙིང་རྗེས་ཀུན་ནས་བསླང་བས་བྱའི་ཞེ་སྡང་ལ་
སོགས་
།ས་པས་ཀུན་ནས་བསླང་ནས་བྱ་བ་མ་ཡིན་དེ། རྡོ་རྗེ་གུར་ནས་ཀྱང་གང་གིས་
དཀོན་མཆོག་གསུམ་གསོད་ཅིང་
། རྒྱུད་འདི་ལ་ནི་བསྲེག་ལུགས་མེད་ཅེས་པ་ལ་
སོགས་པས་ནུས་པ་བསྟན་པ་སྟེ་སྦྱིན་སྲེག་དང་ཕྱག་རྒྱ་ལ་མི་ལྟོས་པའོ། །ཀླགས་
པས་འགྲུབ་ཅེས་པ་སྔགས་བཟླས་པ་མི་ལྟོས་པའོ། །བསམ་གཏན་ཙམ་ཞེས་པ་
འཁྲུལ་འཁོར་དང་རྫས་ལ་མི་ལྟོས་པའོ། །རྟོག་མེད་དངོས་གྲུབ་སྦྱིན་པ་པོ་ཞེས་པ་
ལ་སོགས་པས་བསྐྱེད་པའི་རིམ་པ་དང་རྫོགས་པའི་རིམ་པ་ཚོགས་པ་
བསྒོམ་པ་བསྟན་ཏེ་ལམ་སྐྱེ་བའི་རིམ་པའོ། །རྟོག་མེད་ན་རྫོགས་པའི་རིམ་པ་ལྷན་
ཅིག་སྐྱེས་པའི་ཡེ་ཤེས་སོ། །དངོས་གྲུབ་སྦྱིན་པ་པོ་ནི་དེ་ལ་བརྟེན་ནས་དངོས་
གྲུབ་ཐོབ་པའོ། །སྲིད་ པ་ ནི་བསྐྱེད་རིམ་ལྷའི་རྣལ་འབྱོར་རོ། །སྦྱོང་བ་ཉམས་
དགའ་ནི་འཁོར་བ་བསྐྱེད་རིམ་གྱིས་སྦྱོང་པས་ཉམས་དགའ་ཞེས་པའོ། །གསང་
བ་མཆོག་ནི་བསྐྱེད་རིམ་ལ་ལྷན་ཅིག་སྐྱེས་པའི་ཡེ་ཤེས་ཀྱིས་ཟིན་པའོ། །རིན་
གཅིག་ཏུ་
244 242



ཀྱེ་རྡོར་རྒྱུད་བཤད།
ཆེན་གཟི་བརྗིད་འབར་བ་ནི་དཔེ་ཡིད་བཞིན་གྱི་ནོར་བུ་རིན་པོ་ཆེ་བཀྲག་དང་
ལྡན་པའོ། །དོན་གཉིས་སུ་མེད་པའི་ཡེ་ཤེས་དེ་ལས་འདོད་པའི་དོན་ཐམས་ཅད་
འབྱུང་བས་རིན་ཆེན་ནོ། །གཟི་བརྗིད་འབར་བ་ནི་ཡེ་ཤེས་དེ་ཉིད་ཀྱི་འོད་ཟེར་
འབར་བས་ན་ཕྲེང་བ་འཁྲུགས་པའོ། །
མ་ཕུག་པས་ནི་སྦྱོར་བྲལ་འགྱུར་ཞེས་པ་དཔེ་རིན་པོ་ཆེ་མིག་མ་ཕུག་ན་
རྒྱན་གྱི་བྱ་བ་མི་བྱེད་ལ། མིག་དང་ལྡན་ན་རྒྱན་གྱི་བྱ་བ་བྱེད་པ་ལྟར། མ་ཕུག་པ་
ནི་བསྐྱེད་རིམ་གཉིས་མེད་ཡེ་ཤེས་ཀྱིས་མ་ཟིན་ན་འབྲས་བུ་སྐུ་བཞི་མི་ཐོབ་ལ།
ཕུག་པས་དགའ་བ་སྦྱིན་ནི་གཉིས་མེད་ཡེ་ཤེས་ཀྱིས་ཟིན་ན་འབྲས་བུ་སྐུ་བཞི་
ཐོབ་ཅེས་པའོ། །དེ་ལྟར་འཁོར་འདོད་པའི་ཞེས་པ་ལ་སོགས་པ་ནི་དེ་ལྟ་བུའི་
རྟོགས་པས་ཟིན་ན་འཁོར་བ་ན་འདོད་པའི་ཡོན་ཏན་ལྔ་ལ་ལོངས་སྤྱོད་ཀྱང་འདོད་
པའི་དོན་ཕུན་སུམ་ཚོགས་པ་བསྒྲུབ་པས་རིན་ཆེན་ནོ། །མ་དག་པས་ནི་དུག་ཅེས་
པ་རྟོགས་པས་མ་ཟིན་ནའོ། །དག་པ་ནི་རྟོགས་པས་ཟིན་པའོ། །དེ་བས་ན་རྗེ་
བཙུན་ནཱ་རོ་བས་འདི་དང་། རིམ་གཉིས་མཉམ་པར་གནས་ཞེས་ལེའུ་བརྒྱད་པར་
གསུངས་པ་དང་། ལེའུ་ལྔ་པ་ལས་སྤྲོས་དང་བྲལ་བའི་རང་བཞིན་ལས། སྔགས་
དང་ལྷ་དག་ཡང་དག་གནས་ཞེསགསུངས་པ་འདི་ལ་བརྟེན་ནས་བསྐྱེད་རྫོགས་
ཚོགས་པ་གཅིག་ཏུ་བསྒོམས་
ད་པས་ལམ་ཅིག་ཅར་དུ་འཇུག་པར་མཛད་དོ། །
འཁོར་བའི་རྣམ་པ་ཧེ་རུ་ཀ་ཞེས་པ་ལ་སོགས་པས་སྔར་བསྟན་པའི་སྲིད་
པ་སྦྱོང་པ་ཉམས་དགའ་བ་ཞེས་པ་ལས་འཕྲོས་པ་རྣམ་དག་བསྟན་ཏེ། འཁོར་
བའི་རྣམ་པ་ཧེ་རུ་ཀ་ཞེས་པ་དེ་ལྟར་སྟོང་བ་ཉིད་ཀྱི་རྟོགས་པས་ཟིན་པའི་བསྐྱེད་
པའི་རིམ་པའི་བདེ་བ་དང་བཅས་པ་འཁོར་བ་སྒྲོལ་བའི་ཐབས་ཀྱི་རྣམ་པ་ཧེ་རུ་
244 -243



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
ཀའོ། །དེ་ཉིད་འགྲོ་བ་སྒྲོལ་བའི་གཙོ་བོ་ཞེས་པ་སྟེ་འགྲོ་བ་ནི་ལས་དང་ཉོན་
མོངས་པའོ། །གཙོ་བོ་ཇི་ལྟར་ཡིན་ཞེ་ན། བྱམས་པ་དང་སྙིང་རྗེ་ལ་སོགས་པའི་
རྣམ་པ་སྤྱན་དམར་བ་དང་སྐུ་མདོག་གནག་པ་ལ་སོགས་པ་ཡིན་པས་སོ། །གང་
གི་གཟུགས་ཞེས་པ་ཧེ་རུ་ཀའི་སྤྱན་དམར་བ་ལ་སོགས་པའོ། །སྨྲ་ཡིད་ཉོན་ཞེས་
པ་གནང་བར་ཞལ་གྱིས་བཞེས་པའོ། །བསྐྱེད་རྫོགས་ཟུང་འཇུག་བསྒོམས་པས་
སྐྱོ་ན་རྣམ་དག་དྲན་པར་བྱ་བ་ནི་སྙིང་རྗེའི་སྤྱན་ནི་དམར་པོ་ཞེས་པ་ལ་སོགས་པ་
སྟེ་གོ་སླའོ། །
སྔགས་བཏུ་བ་འབྲས་བུ་དང་བཅས་པ་བསྟན་པ་ནི་བདག་མེད་མས་
གསོལ་བ་ཞེས་པ་ལ་སོགས་པ་སྟེ། ལམ་སྐྱེ་བའི་རིམ་པ་ལས་བསྐྱེད་པའི་རིམ་པ་
དང་འབྲས་བུ་ལས་ཚོགས་དང་འབྲེལ་ཏེ་སྔགས་ཀྱི་ལེའུའི་ཁ་སྐོང་བའོ། །སྔགས་
བཏུ་ཞེས་པ་ནི་ཨཱ་ལི་ཀཱ་ལི་ལས་ཐུ་བ་སྟེ་སྔགས་དག་པར་བྱེད་པའོ། །གང་གི་
སྔགས་ཞེས་པ་བཏུས་པའི་སྔགས་སོ། །རྡོ་རྗེ་སྙིང་པོ་ནི་རྒྱུའི་རྡོ་རྗེ་འཆང་ངོ་
། གཟི་
བརྗིད་ཆེན་པོ་ནི་འབྲས་བུའི་ཧེ་རུ་ཀ་གསུངས་སོ། །རྣམ་པར་སྣ་མཛད་ནི་ཨཱི་སྐུའི་
རིགས་ཀྱི་ས་བོན་ཡིན་པས་སོ། །ཨུ་སྨྲ་ཤ་ཞེས་པ་ཤ་ཥ་ས་ཧ་ལ་སྒྲ་བས་དྲོད་ཅན་
གྱི་ཡི་གེ་བྱ་བར་འདོད་པས་སོ། །པུ་ཀ་སི་ལ་སོགས་པ་ནི་སྐྱེད་པའི་ས་བོན་བྱའོ
། །
ཡིག་འབྲུའི་བདག་པོ་ནི་ཨོཾ་སྟེ་ཡི་གེ་ཐམས་ཅད་ཀྱི་གཙོ་བོ་ཡིན་པའི་ཕྱིར་རོ། །
རིག་བྱེད་རྣམས་ཀྱི་བདག་པོ་ཞེས་པ་རིག་བྱེད་འདོན་པའི་དང་པོར་ཨོཾ་འདོན་པའི་
ཕྱིར་རོ། །དགའ་བཟའ་མ་ནི་ལྷའི་དབང་པོ་བརྒྱ་བྱིན་གྱི་བཙུན་མོའོ། །སོགས་ པ་
ནི་ལྷ་མ་ཡིན་དང་ཀླུ་ལ་སོགས་པའི་བཙུན་མོའོ། །གཏི་མུག་རིགས་པ་ཞེས་པ་ཨཱི་
སྟེ་སྐུའི་རིགས་ཀྱི་ས་བོན་ཡིན་པས་སོ། །མཐར་གནས་ཞེས་པ་ཡ་ར་ལ་བ་
བ་ཏེ།
244 --244



ཀྱེ་རྡོར་རྒྱུད་བཤད།
སྤྱིར་སྡེ་ཚན་གྱི་མཐར་གནས་པ་དང་། གནས་ཀྱི་མཐར་གནས་པ་ལས་འདི་བཞི་
གནས་ཀྱིམཐར་གནས་པའོ། སྟེང་དུ་མེ་ནི་མེའི་ས་བོན་ར་ཝའི་སྟེང་དུ་བཞག་
པའོ། །སྔགས་བཏུ་བའི་ལེའུ་ཡི་བཤད་པའོ།། །
ལེའུ་འདིས་འབྲས་ བུ་ ལས་ཚོགས་བསྟན་ཏེ་བསྐྱེད་ པའི་ རིམ་ པ་ དང་
འབྲེལ་པའི་སྙིང་པོ་སྒུལ་བའི་ཕྲེང་པ་ལས་གང་ལ་ཕྲེང་པ་གང་ཤིས་པ་དང་
།
ལས་གང་ལ་ཤ་དང་བདུད་རྩི་གང་ཤིས་པ་བསྟན་ཏེ། དང་པོ་མཚམས་སྦྱར་བ་ནི་
དེ་ནས་ཞེས་པ་ལ་སོགས་པ་སྟེ། ཆོས་ཀུན་སྡོམ་གཅིག་ནི་གཟུགས་ནས་རྣམ་པ་
ཐམས་ཅད་མཁྱེན་པའི་བར་གྱི་ཆོས་ཐམས་ཅད་གཉིས་སུ་མེད་པའི་ཡེ་ཤེས་སུ་
སྡོམ་པ་གཅིག་པའོ། །རྡོ་རྗེ་སེམས་དཔའ་ནི་བདེ་བ་ཆེན་པོའི་ངོ་བོ་དྲུག་པ་རྡོ་རྗེ་
འཆང་ངོ༌
། །ཤེལ་གྱིས་ཞེས་པ་ལ་སོགས་པས་ཕྲེང་པའི་རྒྱུ་གང་ལས་བྱས་ན་ལས་
གང་ལ་ཤིས་པ་བསྟན་ནོ། །ནི་རང་ཤུ་ནི་མིའི་རུས་པའོ། །རེངས་པར་པར་འོ་མ་
ཞེས་པ་ལ་སོགས་པས་ལས་གང་ལ་ཟས་གང་ཤིས་པ་བསྟན་ཏེ། དབང་ལ་རང་
གི་འདུན་པས་སྤྱད་ཅེས་པ་རང་གང་ལ་མོས་པའི་ཟས་ཀྱིས་སོ། །མཐའི་ཤ་ནི་ཨ་
ཤ་སྟེ་རྟའི་ཤ་སྟེ་རེངས་པ་ལའོ། །དང་པོའི་ཤ་ནི་ཤོ་ཤ་ཁྱིའི་ཤ་སྟེ་དབང་ལའོ། །
ན་དང་པོ་ནི་ན་ར་ཞེས་པ་མིའི་ཤ་སྟེ་མངོན་སྤྱོད་ལའོ། །ག་དང་པོ་ནི་གོ་རུ་ཞེས་པ་
བ་གླང་གི་ཤ་སྟེ་འགུགས་པ་ལའོ། །ཧ་དང་པོ་ནི་ཧསྟི་ཞེས་པ་གླང་པོ་ཆེའི་ཤ་སྟེ་
དབྱེ་བའམ་བསྐྲད་པ་ལའོ། །བཟླས་པའི་ལེའུ་ཡི་བཤད་པའོ།།
ལེའུ་འདི་ནས་བརྗོད་བྱ་གཉིས་སྟོན་ཏེ། ལུས་དངོས་པོའི་གནས་ལུགས་
ལས་སྲིད་པ་གནས་པ་སངས་རྒྱས་སུ་གནས་པ་དང་
། སེམས་དངོས་པོའི་གནས་
ལུགས་ལས་ཤེས་བྱ་ཤེས་པར་བྱེད་པའི་ཐབས་དབང་གསུམ་པ་དང་དབང་གི་ཡེ་
244 --245



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཤེས་ལམ་དུ་སློང་བ་བསྟན་ཏོ། །
དང་པོ་ནི་ཀྱེའི་རྡོ་རྗེ་ལ་ཞེས་པ་
་ལ་ཞེས་པ་ལ་སོགས་པས་མཚམས་སྦྱར་དེ། རང་གི་
རིགས་ཞེས་པ་དབང་བསྐུར་བ་ལ་སོགས་པའི་དུས་སུ་ལས་ཀྱི་ཕྱག་རྒྱ་ཉམས་སུ་
ལེན་པ་ལ་རང་གི་རིགས་ཤེས་དགོས་པས་རང་རང་གི་རིགས་ཀྱི་མཚན་མ་བཤད་
ཀྱི་ཉོན་ཞེས་པའོ། །བུད་མེད་དམ་ནི་ཞེས་པ་ལ་སོགས་པས་རང་རང་གི་ལག་
པའི་ རི་མོ་ལས་བརྟག་པ་སྟེ། དང་པོ་ ཕ་དང་མ་གཉིས་འདུ་འཕྲོས་ཀྱི་དུས་སུ་
དཀར་དམར་འདྲེས་པའི་འགྱུར་བ་ལས་རིགས་གང་ཡིན་པའི་མཚན་མ་རྡོ་རྗེ་ལ་
སོགས་པ་ཆགས་ལ། ཕྱིས་ཀྱང་དེའི་རི་མོ་སྲིན་ལག་ལ་འབྱུང་བས་དེ་ལ་བརྟག་
པའོ། ཁ་དོག་ལས་བརྟག་པ་ནི་རྣལ་འབྱོར་བ་གང་ནག་པོ་ཆེ་ཞེས་པ་ལ་སོགས་
པའོ། །
རིགས་ཤེས་པའི་དགོས་པ་བསྟན་པ་སྐྱེ་བོ་རྣལ་འབྱོར་མཐར་ཕྱིན་ཅེས་པ་
ལ་སོགས་པ་སྟེ། རྣལ་འབྱོར་པ་མཐར་ཕྱིན་པས་ཀྱང་སྐྱེ་བོ་ཐ་མལ་པ་ལ་ང་རྒྱལ་
མི་གཅག་ཐོ་མི་བརྩམ་ཞེས་པ་སྟེ། ཐམས་ཅད་ལྷ་ཡིན་པའི་ཕྱིར་རོ། །ཀུན་རྫོབ་
གཟུགས་སུ་གནས་ནས་ནི། །དེ་རྣམས་བདེ་གཤེགས་རིགས་སུ་འགྱུར་ཞེས་པ་
ཀུན་རྫོབ་རྣམ་པར་གཞག་པ་ལ་རིགས་ཐ་དད་པས་ཐ་སྙད་ལ་དེའི་རིགས་ཤེས་
པར་འགྱུར་བའོ། །བྷ་གར་ལིང་ག་ཞེས་པ་ལ་སོགས་པས་ཤེས་བྱ་ཤེས་པར་བྱེད་
པའི་ཐབས་དབང་གསུམ་པ་དང་། དབང་གི་ཡེ་ཤེས་ལམ་དུ་བསླང་བ་བསྟན་ཏེ།
དེ་དག་གི་དུས་སུ། དཀྱིལ་འཁོར་སྤྲོ་བའི་དུས་སུ་རྙེད་ན་རང་གི་རིགས་ཀྱི་བུ་མོ་
བཙལ། མ་རྙེད་ན་གཞན་གྱི་རིགས་ཀྱང་རུང་སྟེ། དེ་དང་ལྷན་ཅིག་ཏུ་སྦྱོར་བ་བྱེད་
པའི་དུས་སུ་སྦྱོར་ཐབས་ཇི་ལྟར་བྱ་བ་བསྟན་དེ། ཚལ་ལ་སོགས་པ་ནི་གནས་སོ། །
244 -246



ཀྱེ་རྡོར་རྒྱུད་བཤད།
གཅེར་བུ་ཞེས་པ་ལ་སོགས་པ་ནི་བདེ་བ་རྒྱས་པའི་ཆེད་དུ་འདི་རྣམས་སྔོན་དུ་བྱ་
བའོ། །
སྦྱོར་ཐབས་བསྟན་པ་ནི། ཁྱོགས་དང་ཞེས་པ་ལ་སོགས་པས་སྦྱོར་ཐབས་
ཀྱི་རྒྱུ་རྩལ་བཞི་བསྟན་ཏེ། ཁྱོགས་ཞེས་པ་ནི་ཐབས་འོག་ཏུ་གནས་ཤིང་ཤེས་རབ་
སྟེང་ན་གནས་པས་སྦྱོར་བའོ། །བརླ་ཞེས་པ་ནི་ཐབས་ཤེས་རབ་མའི་བློ་ནས་སྦྱར་
དེ་བགྲོད་པའོ། །བཀལ་བ་ནི་ཤེས་རབ་ཁ་གནམ་ལ་ལྟས་པའི་སྒྱིད་ཁུང་གཉིས་
ཐབས་ཀྱི་ཕྲག་པ་ལ་བཀལ་ནས་ཞུགས་པའོ། ཁབ་ལྟ་བུ་སྟེ་ཐབས་ཤེས་རབ་
གཉིས་ཀ་རྐང་པོ་མཉམ་པོར་བརྐྱང་ནས་སྦྱོར་བ་དང་བཞིའོ། །སྟོང་དང་འོག་ཏུ་
བལྟ་ཞེས་པ་ནི་ཤེས་རབ་དང་ཐབས་ཀྱི་བྱ་བའོ། །དངོས་གྲུབ་རྒྱས་པ་ཐོབ་ཅེས་
པ་དེ་ལ་བརྟེན་ནས་སོ། །སངས་རྒྱས་ཀུན་དང་མཉམ་ཞེས་ལྷན་ཅིག་སྐྱེས་པའི་
དགའ་བ་རྟོགས་པར་འདྲ་བའོ། །དེ་ལ་ག་བུར་བཏུང་ཞེས་པ་ནུས་པ་ཡོད་ན་དམ་
ཚིག་མི་ཉམས་པར་བྱ་བའི་ཕྱིར་བྱང་སེམས་བཟློག་ལ། ནུས་པ་མེད་ན་ལྕེས་བླང་
པའོ། །ག་བུར་རྒྱུའི་ཕྱིར་ཞེས་པ་རྟེན་ཐིག་ལེ་རྒྱས་པའི་ཆེད་དུ་ཤ་དང་ཆང་བཟའ་
ཞིང་བཏུང་བའོ། །ལྷན་ཅིག་སྐྱེས་པའི་སྦྱོར་བ་ཞེས་པ་ལྷན་ཅིག་སྐྱེས་པའི་ཆེད་དུ་
སྦྱོར་བས་དེའི་དོན་གྱི་ལེའུ་ཞེས་བྱའོ། །ལྷན་ཅིག་སྐྱེས་པའི་སྦྱོར་བའི་དོན་གྱི་
ལེའུའི་བཤད་པའོ།། 11
ལེའུ་འདི་ནས་སེམས་དངོས་པོའི་གནས་ལུགས་ཤེས་བྱ་ཇི་ལྟར་ཡིན་པ་
གཏན་ལ་འབེབས་པའི་ཐབས་དབང་བསྐུར་བ་བཞིའི་ཚིགས་སུ་བཅད་པ་དང་
།
རྡོ་རྗེ་དང་པད་མ་བྱིན་གྱིས་བརླབ་པའི་སྔགས་དང་
། སྐུ་གསུང་ཐུགས་བྱིན་གྱིས་
པའི་སྔགས་བསྟན་ཏོ། །དེ་ལ་དང་པོ་ནི་དེ་ནས་ཞེས་པ་ལ་སོགས་པ་སྟེ།
བརླབ་
244 -247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རབ་གནས་ཞེས་པ་ལ་སོགས་པས་རྡོ་རྗེ་སློབ་དཔོན་དུ་དབང་བསྐུར་བའི་
ཚིགས་བཅད་དེ། རྡོ་རྗེ་ རབ་གནས་ནི་བྱིན་གྱིས་བརླབས་པའོ། །རྡོ་ རྗེ་ཉིད་ནི་
སྐུའི་དམ་ཚིག་གོ །ཆེ་དང་ནི་ཐུགས་ཀྱི་དམ་ཚིག་གོ །དྲིལ་བུ་ཆེན་པོ་ནི་གསུང་གི་
དམ་ཚིག་གོ །དེ་རིང་ཞེས་པ་ལ་སོགས་པས་རྡོ་རྗེ་སློབ་དཔོན་གྱི་དབང་ངོ༌
། །དེ་
ལྟ་བུའི་སློབ་དཔོན་གྱི་དབང་དང་དམ་ཚིག་གི་དབང་གིས་མཚོན་ནས་རིག་པའི་
དབང་ལྔ་ཡང་གཟུང་གསུངས་ཏེ། འདིས་ནི་རྡོ་རྗེ་སློབ་དཔོན་གྱི་རྗེས་གནང་སྟེར་
བའི་ཚིགས་སུ་བཅད་པ་ཡིན་པས་བུམ་པའི་དབང་གི་ཚིགས་བཅད་དོ། །ཇི་ལྟར་
འདས་པའི་སངས་རྒྱས་ཞེས་པ་ལ་སོགས་པས་གསང་བའི་དབང་གི་དུས་སུ་སློབ་
མའི་ལྕེ་ལ་བྱང་ཆུབ་ཀྱི་སེམས་གཞག་པའི་ཚིགས་སུ་བཅད་པའོ། །ལྷ་མོ་དགའ་
སྦྱིན་ཞེས་པ་ལ་སོགས་པས་དབང་གསུམ་པའི་དུས་སུ་ཤེས་རབ་མ་གཏད་པའི་
ཚིགས་སུ་བཅད་པའོ། །
ཡེ་ཤེས་འདི་ནི་ཆེ་ཕྲ་ཞེས་པ་ལ་སོགས་པས་དབང་བཞི་པ་ཚིག་དབང་
རིན་པོ་ཆེ་སྟེ། ཆེས་ཕྲ་བ་ནི་ཉམས་སུ་སེམས་ཀྱི་དེ་ཁོ་ན་ཉིད་དེ་རྟོགས་དཀའ་
བའོ། །རྡོ་རྗེ་ནམ་མཁའི་དཀྱིལ་ལྟ་བུ་ནི་ཐོག་མ་ཐ་མ་མེད་ཅིང་ཆོ་ཕྲ་བས་ནམ་
མཁའི་དཀྱིལ་དང་འདྲ་བའོ། །རྡུལ་ནི་འདོད་ཆགས་ལ་སོགས་པ་ཉོན་མོངས་པའི་
རྡུལ་ལོ། །ཞི་བ་ནི་སྤྲོས་པའི་མཐའ་ཐམས་ཅད་དང་བྲལ་བས་སོ། ཁྱོད་རང་ནི་
དོན་དམ་པ་སོ་སོ་རང་གིས་རིག་པ་ཡིན་ལ། དེའི་ཕ་ཞེས་པ་དབང་གི་སྒོ་ནས་
ཉམས་སུ་མྱོང་ཞེས་པའོ། །རྡོ་རྗེ་པད་མ་ཞེས་པ་ལ་སོགས་པས་རྡོ་རྗེ་དང་པད་མ་
བྱིན་གྱིས་བརླབ་པ་བསྟན་ཏེ། འདི་ནི་ཤེས་བྱ་གཏན་ལ་འབེབས་པ་གསང་བ་
དང་ཤེས་རབ་ཡེ་ཤེས་ཀྱི་དབང་གི་དུས་དང་
། གསུམ་པ་ལམ་དུ་སློང་བ་འོག་སྒོ་
244 --248



ཀྱེ་རྡོར་རྒྱུད་བཤད།
བདེ་བ་ཆེན་པོའི་དུས་དང༌
། བསྐྱེད་རིམ་གྱི་རྗེས་ཆགས་ཀྱི་དུས་དང་
། དཀྱིལ་
འཁོར་ལྷག་པའི་ལྷར་བསྒྲུབ་པའི་དུས་དང་
། རིག་པ་བརྟུལ་ཞུགས་ཀྱི་སྤྱོད་པའི་
གནས་སྐབས་དང་ལྔར་འབྲེལ་གསུངས་སོ། །
དེ་ལ་སྟོང་བའི་ངང་ལས་ཧཱུྃ་ལས་རྡོ་རྗེ་ཨོཾ་ལས་རྗེས་སུ་མཐུན་པའི་བུ་ག་
ཅན་བསྐྱེད་ལ་སྔགས་འདིའི་བྱིན་གྱིས་བརླབ། པད་མ་སྟོང་བའི་ངང་ལས་པཾ་ལས་
པད་མ་ཨོཾ་ལས་ཟེའུ་འབྲུ་བུ་ག་དང་བཅས་པ་བསྐྱེད་ལ་སྔགས་འདིས་བྱིན་གྱིས་
བརླབ་ཏེ། སྔགས་ཀྱི་དོན་ནི་ཨཾ་ནི་ངེས་པར་ཁས་ལེན་པའོ། །པད་མ་བྷ་གའོ། །
སུ་ལྭ་བདེ་བ། དྷ་ར་འཛིན་པ། མ་ཧཱ་ར་ག་ཆགས་པ་ཆེན་པོ། སུ་ཁཾ་ནཱ་དྷ་སྟེར་བ།
ཙ་ཏུ་རཱ་ན་ན་དཱ་དགའ་བ་བཞི། བྷ་ག་གཅིག་སྣ་ཚོགས་ཀྱི་རྟོག་པ་འཇིག་པའོ། །
ཧཱུྃ་གསུམ་སྡུད་པ། ཀརྱ་ཀུ་རུ་དགོས་པ་བསྒྲུབས་ཤིག་ཅེས་པའམ་བྱེ་བ་གྱིས་ཤིག་
པའོ། །ཤཱ་ཆེ་བདག་གིའོ། །བཛྲ་མཧཱ་དེ་ཤུ་ཞེ་སྡང་ཆེན་པོའི་རྡོ་རྗེ། ཙ་ཏུ་རཱ་ནན་དཱ་
དགའ་བ་བཞི། ད་ཡ་འཛིན་པ། ཀ་ཁ་བྱ་རོག །མུ་ཁེ་གདོང་པའོ། །ཀ་ར་སོ་ན་
ཐ་བདེ་བའི་ཐིག་ལེ་ཕྲད་པའམ་རྟོག་པ་ཆོམ་ཞིག་པའོ། །ཧཱུྃ་ལ་སོགས་པ་སྔར་
བསྟན་པ་བཞིན་ནོ། །སྤྱི་བོར་ཨོཾ་གི་རྣམ་པ་ལ་སོགས་པའི་ༀ་ཨ་ཧཱུྃ་འབྲུ་གསུམ་པོ་
འདི་ནི་སྐུ་གསུང་ཐུགས་བྱིན་གྱིས་བརླབ་པ་ཡང་འབྲེལ་ཏེ་ཟེ་འབྲུ་ཞེས་པ་མགྲིན་
པའི་པད་མའོ། །
ཡང་ན་རྗེས་ཆགས་ཀྱི་དུས་སུ་སྙིང་ཁོར་ཟེར་ཡང་ཧཱུཾ་གིས་རྡོ་རྗེ་བསྐྱེད་པ་
དང༌། སྤྱི་བོ་ཞེས་པ་ཨོཾ་ལས་རྗེས་སུ་མཐུན་པའི་བུ་ག་བསྐྱེད་པའོ། །ཟེ་འབྲུ་ནི་
པད་མའི་ཟེ་འབྲུའོ། །རྒྱུད་ཀྱི་རྒྱལ་པོ་ཞེས་པ་ལྷན་ཅིག་སྐྱེས་པ་སྟོན་པས་སོ། །
ཆེན་པོ་ནི་བདེ་བ་མཆོག་སྟོན་པས་སོ། །སྒྱུ་མ་ནི་བུད་མེད་ཀྱི་རྟོག་པ་བཅས་པས་
244 ---249



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སོ། །བརྟག་པ་ནི་ཆོ་ག་ཞིབ་མོའོ། །བརྟག་པ་སུམ་ཅུ་རྩ་གཉིས་ལས་ཕྱུང་བ་ནི་
རྒྱུད་རྒྱས་པ་ལ་བརྟག་པ་སུམ་ཅུ་རྩ་གཉིས་བཞུགས་པའི་བརྟག་པ་དང་པོ་གཉིས་
ཕྱུང་བ་ཡིན་གསུངས་སོ།། །།
ཐབས་ཤེས་རབ་དབྱེར་མེད་པ། །སྙིང་པོ་ཀྱེའི་རྡོ་རྗེའི་དོན། །བླ་མའི་ཇི་
ལྟར་ གསུང་ བཞིན་བྲིས། །འགལ་འཁྲུལ་ མཆིས་ པ་ བཟོད་ པར་ གསོལ། །ཕན་
པའི་སེམས་ཀྱིས་འདི་བྲིས་པས། །སེམས་དག་ཟླ་བ་ལྟ་བུའི། །དགེ་བས་བདག་
དང་སེམས་ཅན་རྣམས། །བླ་མེད་བྱང་ཆུབ་ཐོབ་པར་ཤོག །
དཔལ་ཀྱེའི་རྡོ་རྗེའི་རྒྱུད་ཀྱི་རྣམ་པར་བཤད་པ་བླ་མས་ཇི་ལྟར་གསུངས་པ་
ལྟར་ ལྕེ་བན་དེ་ དབེན་ ཙས་ བྲིས་ པའོ། །རྫོགས་སོ། །དགེའོ། །དགེའོ། །དགེའོ། །
འདི་བྲིས་དགེ་བའི་རྩ་བ་ཡིས་བླ་མེད་བྱང་ཆུབ་ཐོབ་ཤོག། 11
244 -250



༄༅། །དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་པར་
ཐར་པ་ཡོན་ཏན་རིན་པོ་ཆེའི་ཕྲེང་བ་
ཞེས་བྱ་བ་བཞུགས་སོ། །
ཨོཾ་སྭ་སྟི་སིདྡྷཾ། བླ་མ་དམ་པ་རྣམས་ཀྱི་རྣམ་པར་ཐར་པ་ཡོན་ཏན་རིན་པོ་
ཆེའི་ཕྲེང་བ་ཞེས་བྱ་བ། བླ་མ་དམ་པ་རྣམས་ཀྱི་ཞབས་ཀྱི་པད་མོ་དྲི་མ་མེད་པ་ལ་
གུས་པས་ཕྱག་འཚལ་ལོ། །སྦྱངས་སྟོབས་ཡོན་ཏན་དཔག་མེད་ཆུ་གཏེར་ལས། །
དད་བརྩོན་དགེ་ཚོགས་ཡོན་ཏན་ཆུ་སྐྱེས་རྒྱས། །གཞན་ཕན་དྲི་བསུང་ཡོན་ཏན་གེ་
སར་མཛེས། །སྐལ་ལྡན་ཚིམ་བྱེད་ཡོན་ཏན་སྦྲང་རྩིར་འདུད། །ཕྱོགས་འཛིན་ལྟ་
ངན་ཆུ་འཛིན་ རབ་དེངས་པའི། །རྣམ་དག་མཁའ་ ལ་ གསལ་ བྱེད་གཞན་ཕན་
འཕྲོ། །འཕྲིན་ལས་དཔག་མེད་རྒྱུ་སྐར་ཀུན་ཏུ་གསལ། །མཚུངས་མེད་བླ་མའི་
ཡོན་ཏན་ཕྲེང་བ་བརྗོད། །
འདིར་དཔལ་ལྡན་སྲིའུ་གཅུང་པའི་བླ་མ་རྣམས་ནི་ཡོན་ཏན་དྲི་མ་མེད་
པ་དུ་མས་མཛེས་ཤིང་
། ལྷ་དང་བཅས་པའི་འཇིན་རྟེན་གྱི་མཆོད་པའི་གནས་
མཁས་བཙུན་མང་པོའི་གཙུག་རྒྱན། སངས་རྒྱས་ཀྱི་བསྟན་པ་རིན་པོ་ཆེའི་རྩ་ལག་
དམ་པ་ཡིན་པ་ལས། སྔར་རྣམ་པར་ཐར་པ་ཡི་གེར་ཐེབས་པ་ཕྲེང་ལ་བརྒྱུས་པ་མི་
སྣང་བས། འདིར་ཡོན་ཏན་དྲི་མ་མེད་པོ་རྒྱ་མཚོ་ལྟ་བུ་ལས། ཆུ་ཐིག་ཙམ་ཞིག་
དད་པས་འབྲི་བར་འདོད་པ་ལ། བླ་མ་དམ་པ་རྣམས་ཀྱིས་བྱིན་གྱིས་བརླབ་ཏུ་
གསོལ། རྣམ་པར་ཐར་པ་གཞན་མཐོང་བ་ཀུན་ཏུ་ཡང་རིགས་བཟང་པོ་ཡོད་པ་
244 -251



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རྣམས་རིགས་ནས་སྨོས་འདུག་པ་དང་། མཐོ་རིས་ཡོན་ཏན་བདུན་གྱི་ནང་ནའང་
རིགས་ཕུན་སུམ་ཚོགས་པ་ཞེས་པ་ཞིག་འདུག་པས། འདི་པའི་རིགས་ནས་བརྗོད་
ན། གཞུང་ལུགས་ལ་གྲགས་པ་ལ། རིགས་ངེས་པ། མ་ངེས་པ། རིགས་ཆད་པ་
ཞེས་གྲགས་པ་ལ། ཕར་ཕྱིན་པ་རིགས་ཆད་མི་བཞེད་ལ། མངོན་པ་ནས་རིགས་
ཆད་བཤད་པ་ཀ་འདྲ་ཅིག་གདའ་སྟེ། དགོངས་པ་ཐ་དད་ཀྱང་། དོན་ལ་མི་མཐུན་
པ་མེད་ལ། སྦྱང་གཞི་སེམས་ཅན་གྱི་ནང་ནས་གདུལ་བྱའི་གཙོ་བོ་མི་ལ། རིགས་
རྣམ་རྟོག་ལ་དབྱེ་བ་དུ་མ་ཡོད་ཀྱང་། ལྔའམ་དྲུག་ལ་གཙོ་ཕལ་གྱིས་བཞག་སྟེ།
རིགས་ཅེས་བྱ་བ་རྟག་པ་ཐེར་ཟུག་པ་ནི་མེད་དོ། །
སྦྱོང་བྱེད་དེ་གནས་གྱུར་པའམ། གཉེན་པོ་བདེ་བར་གཤེགས་པ་ལ་དབྱེ་
ན་དཔག་ཏུ་མེད་ཅིང་
། བསྡུ་ན་དྲུག་དང་ལྔ་དང་། གསང་ཆེན་རིགས་གཅིག་ཏུ་
འདུ་སྟེ། དེའང་གཙོ་བོ་དང་ཕལ་པས་འབྱེད་ཀྱི་རིགས་གཅིག་རྐྱང་པ་མེད་དེ་བདེ་
བར་གཤེགས་པ་ཐམས་ཅད་རིགས་ལྔ་ཀའི་ངོ་བོ་དབྱེར་མེད་ཡིན་པའི་ཕྱིར་རོ། །
རྒྱ་གར་ན་མི་ལ་རིགས་ལྔའམ་བཞི་ཡོད་པར་འདུག་ཅིང་
། སྐལ་བཟང་
འདིའི་སངས་རྒྱས་སྟོང་ཡང་རྒྱལ་རིགས་དང་བྲམ་ཟེའི་རིགས་ལས་འཁྲུངས་པར་
གསུངས། དེས་ན་རྒྱལ་རིགས་དང་བྲམ་ཟེ་རིགས་བཟང་བར་གྲགས། བོད་ཀྱི་མི་
ལ་རིགས་ལྔར་གྲགས་པའི་ངེས་པ་མི་འདུག་ཅིང་རུས་པ་ལ་རིགས་སུ་གྲགས་པ་
ཅིག་གདའ་སྟེ། སྤྱིར་བོད་ཐམས་ཅད་རྒྱལ་པོའི་བཀའ་ཆེམས་བཞིན་བགྱིས་ན་
སྤྲེའུ་དང་བྲག་སྲིན་ལས་གྱེས་པར་བྱས་ན། ཕའི་རིགས་དང་
། མའི་རིགས་ཙམ་
ཞིག་གསུངས། རུས་མི་གཅིག་པ་དུ་མ་འབྱུང་བ་འདི་དང་། ཡང་ཁ་ཅིག་རྒྱ་གར་
གྱི་མི་ ལས་ཆད་པར་འདོད་ཀྱང་རུས་མི་གཅིག་པ་མང་པོ་ཡོང་ས་མི་འདུག་སྟེ་
244.-252



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
གྲགས་གདའ། དེ་ལ་རུས་གང་ཡིན་ཡང་དེའི་རིགས་ལ་མཁས་གྲུབ་བམ། དབང་
འབྱོར་ པའམ། དཔལ་འབྱོར་ཅན་བྱུང་བའི་རྒྱུད་ལ་ རིགས་བཟང་བར་གྲགས་
གདའ། རིགས་བཟང་བས་དེའི་རྒྱུད་པ་བཟང་བའི་ངེས་པ་མེད་དེ། རིགས་བཟང་
པོའི་རྒྱུད་ལ་མི་མ་རབས་བྱུང་བ་དང༌། རིག་བཟང་བར་མ་གྲགས་པ་ལ་མཁས་
གྲུབ་བྱུང་བ་དུ་མ་མཐོང་བ་དང༌། རིགས་མི་གཙོ། རུས་མི་གཙོ། བསྒྲུབ་པ་ནན་
ཏན་གཙོ་ཞེས་གྲགས་པ་དང་
། ཕ་མཉམ་མ་མཉམ་ཡང་བསོད་ནམས་ཚོགས་མི་
མཉམ་ཞེས་ཀྱང་གྲགས་སོ། །
འོ་ན་བླ་མ་འདི་རྣམས་ཀྱི་རུས་དང་
། རུས་དེ་རིགས་བཟང་པོར་འཇོག་
པ་ལ་ཤེས་བྱེད་ཅི་ཡོད་ཅེ་ན། བླ་མ་འདི་རྣམས་ཀྱི་གདུང་རུས་ལྕེ་ཡིན་པར་གདའ་
ཞིང་（འང་)། ལྕེ་དང་པོ་འོད་གསལ་གྱི་ལྷ་ལས་ཆད་གསུངས་ཏེ། སྤྱིར་འཇིག་
རྟེན་གྱི་ཁམས་སྣོད་ཀྱི་འཇིག་རྟེན་མས་ཆགས་ལ། བཅུད་ཀྱི་སེམས་ཅན་ཡས་
མར་ཆགས་པར་གསུང་ཡང་། མེས་ཞིག་པའི་རྗེས་སུ་ཆགས་པ་ཡིན་ན་སེམས་
ཅན་འོད་ཆུང་ནས་ཆད་པར་འཐད་ལ། ཆུས་ཞིག་པའི་རྗེས་ཡིན་ན་དགེ་ཆུང་ནས་
ཆད་པར་འཐད་པར་བསམ་མོ། །འོད་གསལ་ནས་ཆད་ཀྱང་སེམས་ཅན་ཐམས་
ཅད་ཆད་པ་ཡིན་གྱི་ལྕེའི་མི་རྐྱང་པ་ཆད་པའི་ཤེས་བྱེད་མེད་ལ། དེ་དུས་ལྕེ་ཞེས་
བྱ་བའི་རུས་པ་ཡང་ཡོད་པའི་ངེས་ (པ་)ཆུང་ངམ་སྙམ་དུ་བསམས་ནས་ལྕེ་མི་ཆེ་
གདངས་ཤད་པའི་བྱིངས་ཙམ་དུ་བསམ་མོ། །
བོད་དུ་ལྕེ་མི་ལ་ལོ་ཙཱ་བ་ལྕེ་བརྩེགས་པ་བཀྲ་ཤིས་དཔལ་གྱིས་གསང་
སྔགས་ནང་པའི་ཆོས་ལ། དཔལ་གསང་བ་འདུས་པ་དང་། ཟླ་གསང་ཐིག་ལེ་
དང་། སངས་རྒྱས་གཉམ་སྦྱོར་དང་
། རྣམ་པར་སྣང་མཛད་དང་། སྒྱུ་འཕྲུལ་དྲ་བ་
244-253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
བསྒྱུར་ རོ། ཁ་ ཅིག་ ཐབས་ ཀྱི་ ཞགས་ པ་ བསྒྱུར་ཟེར། དེ་རྣམས་ ཀྱི་ ཆོས་ སྐོར་
སྒྲུབ་ཐབས། ཆོ་ག་ཉི་ཤུ་བཅས་བསྒྱུར་རོ། །
ལྕེ་ཁྱི་འབྲུག་ཅེས་བྱ་བའི་ལོ་ཙཱ་བས་འབུམ་གྱི་འགྱུར་བྱས་པ་དང་
།
མོ་
ཙཱ་བ་ལྕེ་དགའ་བའི་དཔལ་གྱིས་ཚེ་དཔག་མེད་ཀྱི་ཆོས་སྐོར་བསྒྱུར་བར་བྱུང་བ་
དང་། གྲུབ་ ཐོབ་ལྕེ་བཙུན་སེང་གེ་དབང་ཕྱུག་དང༌། ལྕེ་ སྒོམ་ཞིག་པོ་དང་། ལྕེ་
སྒོམ་མགར་མོ་རྫོང་པ་ཞེས་པ་ལ་སོགས་པ་དང༌
། ཁྱད་པར་ལྕེ་བཙུན་ཤེས་རབ་
འབྱུང་གནས་ཞེས་པས་ཆོས་གནས་ཆེན་པོ་ཞ་ལུ་བཏབ་ཏེ། དེར་ཇོ་བོ་རྗེས་བྱོན།
སྡོམ་པ་དང་། སྣམ་སྦྱར་ལྷུང་བཟེད་རྣམས་རྒྱ་གར་མ་ཡོད་པ་གྲོགས་ཤིང་
། ཞ་ལུ་
པ་ནས་བརྒྱུད་པའི་མཁན་བརྒྱུད་ཀྱང་མང་དུ་ཡོད་དེ་ཞིབ་པར་སྡེ་པའི་གྱེས་མདོར་
ཤེས་པར་བྱའོ། །
ཁྱད་པ་སྲིའུ་གཅུང་པའི་ཕ་མེས་ཀྱི་དུར་ས་སེར་གྱི་ཡང་པོ་ཆེ་ཡིན་ཞིང་
།
སེར་དང་སྐྱོན་མཁར་ཁ་གཉིས་སུ་གྱེས་ཏེ། ད་ལྟ་ཡང་དེ་གཉིས་ན་ལྕེའི་མི་མང་
པོར་ཡོད། སྐབས་ཤིག་ཏུ་རྩིས་གནས་གསར་གྱི་ས་ཆ་མང་བཙན་ཞེས་བྱ་བར།
མང་པོ་ཆེ་གནམ་ལྕགས། མང་བཙན་སྟག་སྡེ། མང་བཙན་གཡུང་དྲུང་ལ་སོགས་
པ་སྤུན་ལྔའི་དུས་སུ་རྩིས་འཕྲུལ་ཆེན་གྱི་གཙུག་ལག་ཁང་བཞེངས་ཏེ་ལྕེ་མིའི་
གཙུག་ལག་ཁང་དུ་གྲགས་ཏེ་ད་ལྟ་ཡང་ཆུད་མ་ཟོས་པར་ཡོད་དོ། །
གཞན་ཡང་སྟོད་ན་སྦལ་དང་སྦོལ་བྱེ་མདའ་གསུམ། བར་ན་ཨང་ཡིག་
དགའ་པོ་གནས་ཆུང་གསུམ། སྨད་ན་འཆག་ས་ཏྲི་གོང་རི་སྦེ་གསུམ་ན་ལྕེ་མིའི་ལྷ་
ཁང་ཡོད་གསུང་སྟེ། གནས་ཆུང་ན་ལྷ་ཁང་རྙིང་པ་ཅིག་འདུག་པ་བདག་ཀྱང་དྲན་
ཞིང་
། ས་ཞིང་རྣམས་བླ་མ་ལྷ་སྟེངས་པའི་ཕྱོགས་སུ་སོང་ཞེས་གསུངས་སོ། །ཕ་
244 --254



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
མེས་ ཀྱི་འབུམ་བཟང་ པོ་ གཞི་འབུམ་ཟེར་ བ་ཅིག་ ད་ལྟ་ཡང་ སྲིའུ་ གཅུང་ན་
བཞུགས་སོ། །
དང་པོ་ནས་ཆོས་ཡོ་ག་དང་འཇམ་དཔལ་གྱི་བདག་པོ་བྱེད། མིའི་
དཔོན་མཛད། ལྕེ་མི་ལ་ཇོ་ཇོའམ། རྗེ་པོ་ཟེར་བ་ད་ལྟ་ཡང་བདོག །སྐྱིན་མཁར་
ལྷ་ཁང་པ་དང་། གཡག་ལུང་པ་ལ་སོགས་པ་ད་ལྟ་ཡང་དགེ་བའི་བཤེས་གཉེན་དུ་
(མ་)བཞུགས། དགོས་སུ་དམ་པ་ཨ་ཆེན་ཨ་ཆུང་ཞེས་པའི་དུས་ནས་གསང་
སྔགས་ནང་ལ་ཞུགས་ནས། བདེ་མཆོག་བཅུ་གསུམ་མ་དང་
། དེ་དང་འབྲེལ་བའི་
ཚོགས་འཁོར་ལ་ཐུགས་དམ་དུ་མཛད། སྐྱིན་འཁར་བུམ་སྣལ་ཞེས་པ་སྒྲུབ་ཁང་
བཏབ། ངོ་བོ་ས་ཕུག་ཏུ་ཡོད་དེ་རྒྱུད་ནས་བཤད་པ་དང་མཐུན་མོད། དེ་ནས་ལ་
ཁ་ཞིག་ནས་ སེང་གེ་སྒུས་ བྲག་ གཟིགས་ནས། དེ་ལ་ དབེན་ གནས་ བྱེད་པར་
དགོངས་ཏེ་དེར་བྱོན་ནོ། །
སྤྱིར་ཉང་སྟོད་རྒྱ་གར་གླིང་ཆུང་ཟེར་ནས་ཆོས་ཤིན་ཏུ་དར། དེའི་ནང་
ནས་བྱང་རི་པད་མ་ནག་པོ་ཁ་བྱེ་བ་འདྲ་བ་གྲུབ་ཐོབ་འབྱུང་བའི་ས་ཡིན་པ་དང་།
ཉང་ཚེ་གྲུབ་པ་ཞེས་བྱ་བ་ཚེ་ཡི་རིག་འཛིན་བརྙེས་པ་ཞིག་ད་ལྟ་ཡང་ཡོད་པར་
གྲགས་སོ། །དེས་ན་སྐུ་མཆེད་གཉིས་ཀྱིས་དབེན་གནས་སེང་གེ་སྤུས་བྲག་ཏུ་སྒྲུབ་
པ་ མཛད་ དེ། བུམ་ སྣལ་ དང༌ ཕར་ གཤེགས་ ཚུར་ གཤེགས་ མཛད་ པའི་ ཚེ།
འབྱུགས་ ཀྱི་གླུ་འདུད་དང་
། ཆབ་ཚལ་དང༌། སྟོང་སྔོན་ཀླུ་བདུད་དང༌། སྲིབས་
བདག་ལ་སོགས་པ་མི་མ་ཡིན་མང་ པོའི་བསུ་སྐྱེལ་བྱེད་དེ། དེ་ དག་ དམ་ལ་
བཏགས་པ་ཡིན་ཟེར་ནས། དུས་ཕྱིས་མདོས་དང་
། གཏོར་པོ་ཆེ་ལ་སོགས་པ་
རིམ་གྲོ་ཆེན་པོ་བྱེད་པའི་ཚེའང། དམ་པ་ཨ་ཆེན་གྱིས་དམ་ལ་བཏགས་པ་
པ་རྣམས་
244 -255



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྟེར་བ་ཡིན་ཟེར་ནས་བཤོས་བུ་དང་། ནམ་མཁའ། རྒྱང་བུ། མདའ་འཕང་
དང༌། སྤྱན་གཟིགས་སྟེར་བའི་སྲོལ་གདའ། དམ་པ་ཨ་ཆུང་པས་ཡང་དབེན་ཞེས་
པ་སྦུས་བྲག་གི་ནུབ་ངོས་ཞིག་ཏུ་སྒྲུབ་བ་མཛད་དེ་གྲུབ་ཐོབ་ཡང་དབེན་པར་
གྲགས། དེའི་སློབ་མ་མ་གཅིག་འགྲོ་བ་བཟང་མོ་བྱ་བ་གྲུབ་པ་བརྙེས་པ་བྱུང་
།
དེའི་དབོན་མོ་ལ་ཇོ་ཆོས་འབུམ་བྱ་བ་བྱུང་
། དེ་རྣམས་ཀྱི་ཕྱི་རྟེན་ཡིན་ཟེར་བའི་
མཆོད་རྟེན་བཞི་སྒྲིག་ཞིག་ད་ལྟ་ཡང་སྦྲུས་བྲག་ན་བཞུགས་སོ། །
དེ་ནས་ལྕེ་སྟོན་ཆོས་གྲགས་ཞེས་པས། ལུང་པ་སྲིབས་ཆེ་ཆུང་གཉིས་ཀྱི་
ནུབ་ངོས་དགོན་པའི་མིང་ཡང་སྲིབས་ཆུང་ཞེས་པ་བཏབ་ཏེ་ཕྱིས་སྲིའུ་གཅུང་ཞེས་
ཟེར། བླ་མ་དེ་དམ་པ་ ཨ་ཆུང་པའི་སྲས་ཡིན་གསུངས། དེས་སྲིའུ་གཅུང་དུ་ས་
ཕུག་ཏུ་ཚོགས་འཁོར་བྱེད་པ་བྱས། དེར་སྤྲེའུ་གཅིག་བརྩིགས་པའི་དུས་སུ་གསེར་
ཞིག་རྙེད་པ་ལ་གཞི་བླངས་ཏེ་རྩ་བརྒྱད་ཀྱིས་བསྐོར་བའི་གདན་ས་བཏབ་ཅིང་
སྔར་གྱི་ཆོས་སྲོལ་རྣམས་མ་ཉམས་པར་བཟུང་སྟེ། བླ་མ་འདིའི་ཕྱི་རྟེན་བྱང་ཆུབ་
ཆེན་པོ་དང་
། ནང་རྟེན་གདུང་ཁང་བྱ་རུ་མ་ལེགས་པ་ཞིག་རྒྱལ་བུ་བྱུང་བྱུང་འདུག་
གོ །བླ་མ་གོང་མ་རྣམས་ཀྱི་སྐབས་དང་པོ་ཟུར་ཙམ་མོ།། 11
༈ ལྕེ་སྟོན་ཆོས་གྲགས་ལ་སྲས་གཉིས་ཏེ། གཅེན་ཀུན་དགའ་རྡོ་རྗེ་དང་
།
གཅུང་མདོ་སྟེ་སེང་གེ་ (གཉིས་)ལས། གཅུང་པོ་བླ་མ་ཡིན་ཞིང་ཡོན་ཏན་ཆེ་བས་
རྣམ་པར་ཐར་པ་གདོང་ (སྔོན་)ལ་བརྗོད་པར་བྱའོ། །བླ་མ་མདོ་སེང་ནི་སྐྱེ་བ་
དཔག་ཏུ་མེད་པ་ནས་བླ་མ་དུ་མ་བསྟན་ཅིང་
། སངས་རྒྱས་ཀྱི་བསྟན་པ་རིན་པོ་ཆེ་
ལ་སྦྱངས་པས། འདིར་ཡང་
། སྐྱེས་སྟོབས་ཀྱི་ཤེས་རབ་དང་། དད་པ་ (དང་)བརྩོན་
འགྲུས་ལ་སོགས་པ་ གཞན་ལས་མཆོག་ཏུ་གྱུར་པ་སྟེ། སྤྱིར་གྱི་སངས་རྒྱས་ཀྱི་
244 ---256



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
བསྟན་པ་རིན་པོ་ཆེ་མི་ནུབ་པར་བྱ་བ་དང་
། ཁྱད་པར་ཡབ་མེས་ནས་རྒྱུད་སྡེའི་
བདག་པོའི་སྲོལ་མི་ཉམས་པར་བྱ་བའི་ཕྱིར། རྒྱུད་སྡེ་བརྒྱ་རྩ་བརྒྱད་ལ་བློ་སྦྱང་
བར་བྱའོ་ཞེས་དམ་བཅའ་མཛད་དེ་སློབ་གཉེར་ལ་བྱོན་ནོ། །
དེ་དུས་ན་རོང་སྨད་དམུའི་མདའ་ན་བླ་མ་ལྷ་སྟེངས་པ་བྱ་བ་བཞུགས་ཏེ།
ཁོང་དང་པོ་སྟག་ཚལ་ནས་ཆད་དེ། ཡབ་གཙང་པ་ཡང་དག་འབར་ཞེས་བྱ་བ། ལོ་
ཙཱ་བ་བཞིའམ་ལྔའི་སློབ་མ་མཁས་པ་ཆེན་པོ་ཞིག་བྱུང་ཞེས་གྲགས། སྔགས་
མཚན་ཉིད་གཉིས་ཀ་ལ་ཕྱོགས་རིས་མེད་པར་སྦྱངས་པས། ཕྱག་ན་རྡོ་རྗེ་འཁོར་
ཆེན་གྱི་ཞལ་གཟིགས་པ་ཞིག་བྱོན། དེ་ལ་སྲས་གཉིས་ཀྱི་གཅེན་པོ་ཤེས་རབ་རྡོ་
རྗེ་དང་། གཅུང་འབྱུང་གནས་སེང་གེ་གཉིས་ལས། འདིར་གཅུང་པོ་འབྱུང་གནས་
སེང་གེ་ཞེས། བླ་མ་ཟི་སྟོན་དང་
། དཔྱལ་པ་དང་། རྭ་པ་དང་། ཕུག་ཀ་བ་ནང་པ་
དང་། སླན་གཙན་ཚ་ལྕམ་དང་། སྤུ་སྟོན་འབར་ཐོག་གི་སློབ་མ་ཡང་དག་རྡོ་རྗེ་ལ་
སོགས་པ་ལ་རྒྱུད་སྡེ་གཙོ་བོར་གྱུར་པའི་སྦྱངས་པ་ཕྱོགས་མེད་དུ་མཛད་པ། དེ་
ནས་བློ་མ་རྔོག་མདོ་སྡེའི་སྐུ་ཚེ་སྐེད་པ་ཙམ་ལ་སླེབ་སྟེ། རྔོག་པའི་མར་པ་ནས་
བརྒྱུད་པ་ལ་གདན་བཞི་མ་གཏོགས་པ་དང་
། མཚན་བརྗོད་འགྲེལ་པ་བར་པའི་
སྐོར་ལ་སོགས་པ་མཁས་པར་མཁྱེན་པ་སྟེ། སྙན་ངག་གི་མཚན་གཙང་སྟོན་སྨྲ་
བའི་སེང་གེ་ཞེས་གྲགས་ཏེ། ལྷ་སྟེངས་པའི་རྣམ་ཐར་འདི་བས་རྒྱས་པ་གཅིག་
བརྟག་གཉིས་གསུང་ཙ་ན་འབྱུང་ངོ༌། །
བླ་མ་འདིའི་དྲུང་དུ་རྒྱུད་སྡེ་ཀུན་གྱི་སྙིང་པོ་བརྟག་གཉིས། གུར་སྒྲུབ་ཐབས་
སྡེ་ལྔ་ལ་སོགས་པ་དང་
། བདེ་མཆོག་རྩ་རྒྱུད་ར་ལི་འཕྲོས་རྒྱུད་དང་བཅས་པ་
དང་། སམྦུ་ཊ་སྡོམ་འབྱུང་
། ལུ་ཡི་པའི་སྨད་ (ལྷ་》ལྔ། བཅུ་གསུམ་མ། བསམ་མི་
244 257



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཁྱབ་ཀྱི་སྐོར། མ་ཧཱ་མ་ཡ་ལ་ཀུ་ཀུ་རི་པའི་ཆོས་བདུན་ལ་སོགས་པ་དང་
། གསང་
འདུས་རྒྱུད་འགྲེལ་ཕྲན་དང་བཅས་པ་དང༌། འཇིགས་བྱེད་སྐྱོ་ལུགས། དགྲ་ནག་
རྒྱུད་འགྲེལ་སྒྲུབ་སྐོར་དང་བཅས་པ། ཕྱག་རྒྱ་ཆེན་པོ་སྟོད་ལུགས་ལ། སྙིང་པོའི་
སྐོར། གྲུབ་ པའི་སྐོར། ཨ་མ་ན་སིའི་སྐོར་དང་
། རྡོར་དབྱིངས། དཔལ་མཆོག །
གཙུག་ དགུ། ཀུན་ རིག །རོ་ བསྲེག་ བཞི་ པ། རྗེས་ སུ་ རྣལ་ འབྱོར། སྐུ་ གདུང་
འབར་བའི་རྒྱུད་སྒྲུབ་ཐབས། མཚན་བརྗོད་འགྲེལ་པ་བར་པ། གསང་ལྡན་གྱི་
སྐོར། རྩ་ལྟུང་རྩ་བ། འགྲེལ་ཆེན། བླ་མ་ལྔ་བཅུ་པ། རྗེ་བཙུན་མ་དཔྱལ་ལུགས།
ཕྱག་ན་རྡོ་རྗེ་གཏུམ་པོའི་སྐོར། ར་ཟེད་མའི་སྐོར། ཕྱག་ན་རྡོ་རྗེ་འཁོར་ཆེན་རྒྱུད་
འགྲེལ་སྒྲུབ་ཐབས་དང་བཅས་པ། མི་གཡོ་བ་དམིགས་པ་སྐོར་གསུམ། གཙུག་
ཏོར་འཁོར་ལོས་སྒྱུར་བ། གཟུངས་གྲྭ་ལྔ་སྒྲུབ་ཐབས་དང་བཅས་པ། སྟོབས་པོ་ཆེ།
རྡོ་ རྗེ་ མཆུ། སྤྱོད་འཇུག་གསར་རྙིང་
། ཕྲན་བསྟན་བཅོས་བརྒྱ་རྩ། ཁ་རག་སྐོར་
གསུམ། འཇིག་ རྟེན་ བསྟན་ པ། བྱ་ བ་ མདོར་ བསྡུས། དབྱངས་ ཅན་ མ་ དཀར་
དམར། དེ་ལ་སོགས་པ་མང་དུ་ཡོད་པའི་ནང་ནས་རགས་རིམ་སྟེ་སོ་སོའི་དབང་
།
ཁྲིད། ཊིཀྐ །བོད་ཡིག་ཕྲན་དང་བཅས་པ་རྣམས་ལུང་ཐོབ་ཙམ་མ་ཡིན་པར་ཞུས་
སོ། །
དེ་ནས་ཆ་ཀར་མོན་མོ་བྲག་ཏུ་མི་ཉག་རྡོ་རྗེ་གྲགས་ཞེས་པའི་དྲུང་དུ་བྱོན་
ཏེ། མི་ཉག་པ་ནི་དང་པོ་ནས་དགེ་བའི་བཤེས་གཉེན་ཆེན་པོ་མི་ཉག་རྡོ་ པ།
འབར་ཁྱམ། ཆོས་རྒྱལ་བྱ་བ་ལ་སོགས་པ་བྱུང་
། སླན་གཙན་ཚ་དང་། དམར་ཆོས་
རྒྱལ་དང༌། རྔོག་པའི་སྐུ་ཚེ་སྟོད་ལ་སླེབ་པ་ཡོན་ཏན་ཕུན་སུམ་ཚོགས་པ་ལགས་
པར་གདའ། བླ་མ་འདིའི་དྲུང་དུ། ཡང་ ར་ལིའི་སྐོར། ནག་པོ་འི་ཆོས་དྲུག །དྲིལ་
244 -258



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
བུ་ སྐོར་ གསུམ། ཡང་ གསང་འདུས་འཕགས་སྐོར། འཇམ་ དཔལ་བདུད་ རྩི་ ཆུ་
མིག་ ཟབ་ པ་དང་། རྒྱ་ཆེ་བའི་སྐོར། སྙིང་པོ་རྒྱན། འགྲོ་བཟང་མ་རྣམ་སྲས་ཀྱི་
སྐོར་དང་བཅས་པ། གཙུག་གཏོར་དཀར་མོའི་སྐོར། དྲི་མེད། རྣམ་རྒྱལ། དགྱེས་
རྡོར་ལྷན་སྐྱེས། བདེ་མཆོག་ལྷན་སྐྱེས། གཏུམ་མོ་ལྷན་སྐྱེས་ལ་སོགས་པ་རྣམས་
ཞུས་སོ། །དེ་ནས་དབུས་ཀྱི་གཞུང་རི་བོ་བའི་བླ་མ་རྔོག་རྒྱལ་ཚ་རྡོ་རྗེ་སེང་གེ་ཞེས་
པ་གཙང་དུ་བྱོན་དུས་སྲིའུ་གཅུང་དུ་གདན་དྲངས་ཏེ་བདག་མེད་མའི་དབང་ཞུས།
ཛམྦྷ་ལ་ནག་པོའི་སྐོར་དང༌། ལྷ་མོ་དུད་སོལ་ (མ་)ལ་སོགས་པ་ཞུས་སོ། །
དེ་ནས་རྔོག་པའི་སྐུ་ཚེ་སྨད་ཀྱི་སློབ་མ་སྐྱིན་མཁར་བ། ལྕེ་སྟོན་རྡོར་གྲུབ་
ཞེས་པ་ལ། དགྱེས་རྡོར་རྒྱ་འ་མ་ཅན་གྱི་ལུགས་ཞུས་སོ། །དེ་ནས་སྙེ་མོ་གཞུ་ཀ་བ་
ནང་གི་ཕུག་སྟོན་འབུམ་སྐྱབས་ཞེས་པ་ལ། ཡང་བདེ་མཆོག་རྩ་རྒྱུད། ཀུན་སྤྱོད།
ར་ལི། ཕག་མོ་མངོན་འབྱུང་
། ཡི་གེ་བདུན་པ། ལྷ་ལྔ་མ། གཙུག་ཏོར་དཀར་མོ།
མི་འཁྲུགས་པའི་སྐོར། རྟ་མགྲིན་ ཕྱག་བཞི་པ། བཀའ་གདམས་ཐུན་བརྒྱད་མ།
སྒྲོལ་མ་ཕྱག་འཚལ་ཉེར་གཅིག་གི་སྐོར། དེ་ལ་སོགས་པ་མང་དུ་གསན་ཏེ་ལྷ་
སྟེངས་པ་དང་གཉིས་ཀ་ལ་གསན་པའང་མང་དུ་གདའོ། །
ཁུ་ལུང་སེ་ཁྱི་ཞེས་པའི་དགོན་པར་རྭ་ཡེ་ཤེས་སེང་གེ་དང་། དེའི་སྲས་རྭ་
འབུམ་སེང་ཞེས་པ་ཡབ་སྲས་ (གཉིས་)ལ་ཞུས་པ་ནི། ཧེ་རུ་ཀ་མངོན་འབྱུང་
།
དུས་འཁོར་རྒྱུད། གདོང་དྲུག་གི་རྒྱུད། ཕག་མོ་རྭ་ལུགས། ལྷ་མོ་དུག་སེལ་མ།
ཚོགས་བདག་གི་སྐོར་མ་ལུས་པ། ཕག་མོ་མཁའ་སྤྱོད། མགོན་པོའི་རྒྱུད་རིན་པོ་
ཆེ་དཔུང་རྒྱན། རྭ་ཡི་མགོན་ཆུང་། རྭ་ཡི་པར་བུ། ཛམྦྷ་ལ་སེར་པོ་(ཞུས)སོ། །
དེ་ནས་ཉང་སྟོད་ཆ་གར་གནས་ཆུང་ཞེས་པའི་དགོན་པར་གཉན་སྟོན་སེང་
244 -259



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གེ་རྒྱལ་མཚན་ཞེས་པའི་དྲུང་དུ་ཞུས་པ་ནི། བདེ་མཆོག་སྙན་རྒྱུད་གྱི་སྐོར། བརྒྱུད་
པ་ཡིད་བཞིན་ནོར་བུ། སྨིན་ལམ་ཡིད་བཞིན་ནོར་བུ། གྲོལ་ལམ་ཡིད་བཞིན་ནོར་
བུའི་སྐོར་ཞེས་པ་རྣམས་ཞུས། ཕྱག་རྒྱ་ཆེན་པོ་བརྡ་རྩ་བ་ཁ་འཐོར། རྒྱབ་རྟེན་ལ་
སོགས་པ་བྱིན་རླབས་དང་བཅས་པ་ཚང་བ་དང་མན་ངག་གསེར་ཕྲེང་ཞུས་སོ། །
དེ་ནས་དོལ་གྱི་ཞུར་པ་ཡང་ཟེར། དགོན་པ་གཅིག་རྩིས་ཀྱི་མདའ་ན་རྟ་
བྲེས་ཟེར་བ་ཅིག་ཡང་གདའ། དེར་བླ་མ་མེ་སྟོན་ཟླ་བ་ཞེས་པའི་དྲུང་དུ་ཞུས་པ
ནི། ཕག་མོ་འཛིམ་ལུགས། ཕྱག་རྡོར་ལྕགས་སྦུབས་མ། བཀའ་གདམས་སྣེ་ཟུར་
པའི་ལམ་རིམ། ཞི་བྱེད་བཀའ་བབས་དང་པོ་སྒྲོན་གསུམ་གྱི་སྐོར། བཀའ་བབས་
བར་ པ་ སོ་ལུགས། རྨ་ལུགས། ཀམ་ལུགས། གདན་བཞི་འགོས་ལུགས། ཡི་གེ་
གཅིག་མ། སྐབས་དང་པོ་ཀེ་ཀེའི་ལུགས། བཀའ་བབས་ཐ་མའི་སྐོར་ལ་མང་དུ་
ཡོད་པ་རྣམས་དང་བཅས་པ་རྣམས་ཞུས་སོ། །
ཡི་གེ་དྲུག་པ། ལམ་འབྲས་རྡོ་རྗེའི་ཚིག་རྐང་ས་ལུགས་རྒྱས་པ་ཞུས། དད་
སྐྱེད་སྒྲོན་མ། ཤེའུ་ལུགས་ཀྱི་ཚོགས་འཁོར་གཞུང་ཕྱག་བཞེས་དང་བཅས་པ། ཧཱུྃ་
གི་གདམས་ངག་ཚོགས་འཁོར་དང་ བཅས་ པ། ཨ་མ་ལམ་སྒྲོན་གྱི་བདུད་ ཀྱི་
གཅོད་ཡུལ་ཉམས་ལེན་དང་བཅོས་པ། དབྱུག་ཆོས་ངོ་སྤྲོད་དང་བཅས་པ། དེ་ལ་
སོགས་པ་མང་དུ་ཞུས་ཏེ། ཞིབ་ཏུ་བྲི་ (ན་)ཡི་གེ་མང་དུ་འབྱུང་བས་མ་བྲིས་སོ། །
དེ་ནས་སྣུབས་ཀྱི་སྤང་པོར་བླ་མ་དབུས་པ་ཤེས་རབ་རྡོ་རྗེ་ཞེས་པའི་དྲུང་དུ་
བྱོན་ཏེ། རྣམ་འཇོམས་སྣུར་ལུགས། བ་རི་ལུགས། ཆོས་སྤྱོད་མངོན་རྟོགས། ཆུ་
གཏོར། ཕྱག་རྡོར་ལྕེ་དབབ་མ་ལས་ཁ་ཚར་དང་བཅས་པ། དཔྱལ་ལུགས་ཀྱི་རྣལ་
འབྱོར་མའི་སྐོར་རྣམས་ཞུགས་སོ། །
244 --260



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
དེ་ནས་རྒྱང་ཁོར་སྐྱི་ཕུག་གི་བླ་མ་མར་སྟོན་གཟི་བརྗིད་རྒྱལ་མཚན་ཞེས་
པའི་དྲུང་དུ་ ཕག་མོ་སྣུབས་ ལུགས་དང་། མི་གཡོ་བ། སྤྱན་སྔ་བའི་ལམ་རིམ།
བདེན་གཉིས། བདེན་བཞི། ཚོགས་ཆོས་ཐོར་བུ། ཆོས་ སྤྱོད་ ཀྱི་ རིམ་པ། སྐྱབས་
འགྲོ་སེམས་བསྐྱེད་རབ་གནས་དང་བཅས་པ། ནག་ཚོའི་བསྟན་རིམ་ལ་སོགས་པ་
ཞུས་ སོ། །དེ་ ནས་ རི་ ནང་ སུལ་ ཆེན་ གོང་ མར། བླ་ མ་ གཡང་ སྒོམ་ རིན་ཆེན་
གཟུངས་ལ། བསླབ་བཏུས་དང༌
། སྐྱེས་རབས། པུ་ཏོ་བའི་དཔེ་ཆོས། ཀ་མ་བའི་
ལམ་རིམ། ཞི་བྱེད་ཀེ་ཀེའི་ལུགས་ལ་སོགས་པ་གསན་ནོ།
དེ་ ནས་ རྩིས་ པ་ བཀའ་གདམས་པ་མར་ པ་ ཤཱཀྱ་རིན་ཆེན་ལ། བཀའ་
གདམས་ དང་། དབྱངས་ ཅན་ མ་ ལ་ སོགས་ པ་ ཞུས་ སོ། །སྟག་ ཚལ་ གདའུའི་
མཆིམས་ཆོས་སེང་ལ། ཀྲི་ཡ་གསང་བ་ སྤྱི་རྒྱུད། རྟ་མགྲིན་ཕྱག་དྲུག་པ། སྒྲོལ་
མའི་སྐོར་མ་ལུས་པ་གསན་ནོ། །དེ་ནས་སེ་ར་དགོན་པ་ཞེས་པར་མཆིམས་འདུལ་
འཛིན་པའི་དྲུང་དུ། དགྱེས་རྡོར་རམ་ལུགས་དང་། སྡུད་པ་ཐུན་བརྒྱད་མ། ཕག་
མོ་རིན་ཆེན་རྒྱན་ལ་སོགས་པ་ཞུས་སོ། །དེ་ནས་སྟག་ཚལ་སྐྱུས་ཐང་གི་ཚེས་རྩ་བློ་
གྲོས་བྱང་ཆུབ་ཞེས་པའི་དྲུང་དུ་བྱོན་ནས། མངོན་རྟོགས་རྒྱན། དབུ་མ་རྩ་ཤེ་ལ་
སོགས་ པ་ རིགས་ པའི་ ཚོགས་ དྲུག །བྱང་ ཆུབ་ སེམས་ འགྲེལ། ཚིག་ གསལ།
འཇུག་པ། བཞི་བརྒྱ་པ། སྟོང་ཐུན་གདམས་ངག་དང་བཅས་པ་སྟེ། དབུ་མའི་སྐོར་
དང་། ཕུང་པོ་ལྔའི་ རབ་ཏུ་བྱེད་པ། དབྱངས་ཅན་མ། མགོན་པོ་ཕྱག་དྲུག་པ།
གུར་མགོན་ལ་སོགས་པ་མང་དུ་ཞུས་སོ། །
དེ་ནས་རོང་དམུའི་རྩ་ཞིང་ཞེས་པར་བྲང་ཏི་ཀུན་གྲགས་ལ། ཕྱག་ཆེན་བར་
ལུགས་སུ་གྲགས་པ་མཛོད་སྐོར་དགུ། མཉམ་པ་ཉིད་གོང་ཁལ་དང་བཅས་པ།
244 -261



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
རྩིས་མགོན་ལྷ་ཆེན་སྲོག་ཐིག་གི་རྒྱུད་ལ་སོགས་པ་ཞུས་སོ། །དེ་ནས་སྟོད་ལུང་པ་
ངོ་རྗེ་ཆོས་རྡོར་ཞེས་པ་ལ། ཀཾ་ཀ་ནིའི་སྐོར་ལ་སོགས་པ་ཞུས་སོ། །རྩིས་ཕུའི་སྐྱོ་
སྟོན་མཐུ་ཆེན་ཞེས་པའི་དྲུང་དུ། བདེ་མཆོག་རྡོ་རྗེ་མཁའ་འགྲོ་དང་། ངེས་བརྗོད་
བླ་མ་དང་། ངན་སོང་སྦྱོང་རྒྱུད་དང་། ཕྱག་རྡོར་བདེ་ཁྲོས་ཞེས་པ་དང་། ཚེ་དཔག་
མེད། གཉན་ གྱི་ མགོན་ པོ་ སྟེ་ གདོང་བཞི་པ། སྟག་ཞོན་གྱི་སྐོར། དུས་མཚན་
མགོན་པོ། གཟུངས་མགོན་ལ་སོགས་པ་ཞུས་སོ། །
དེ་ནས་སྐྱོ་མ་ལུང་གི་གཉོས་སྟོན་ཕྱ་རུ་བ་ཞེས་པ་ལ། ཕྱག་རྡོར་འབའ་སྐོར་
ཚང་བ། མཚན་བརྗོད། རྙོག་མེད་ཤེས་རབ་སྙིང་པོ། མདོ་སྡེ་རྒྱན་ལ་སོགས་པ་
ཞུས་སོ། །ཚེ་སྤོངས་རྫོང་གདོང་ངམ་རུས་མངས་པ་རིང་སྟོན་དབང་སྐྱབས་ཞེས་པ་
སྐུ་མཆེད་གཉིས་ལ། ཕྱག་རྡོར་མདོ་ལུགས་སུ་གྲགས་པ་ལ་ (སྒྲུབ་)ཐབས་དངོས།
མན་ངག་དང་བཅས་པ་དང་། ཞི་ཁྲོ་བསྐྱེད་རྫོགས་འབྲིང་པོ་ཞེས་བྱ་བ་ལ་སོགས་
པ་ཞུས་སོ། །དེ་ནས་བྱེ་གཤམ་ཞེས་པའི་མགོན་པར་སྣུབས་སྒོམ་ཞིག་པོ་ལ།
སོའི་དོན་བརྒྱུད་དང་
། གྲི་གུག་བརྩེགས་པ་ཞེས་པ་མགོན་པོའི་རྒྱུད་ལ་སོགས་པ་
ཞུས་སོ། །
དེ་ནས་ཆུ་མིག་ལུང་གི་སངས་རྒྱས་ལམ་པ་དར་མ་འོད་ཟེར་ལ། བདེ་
མཆོག་བཅུ་གསུམ་མ་དང་
། ཕྱག་རྒྱ་ཆེན་པོ་བརྡའི་ལུགས་ལ་སོགས་པ་ཞུས་
སོ། །སྐྱིན་མཁར་ལོག་ཕུག་པ་ཇོ་གདན་ཤེས་རབ་འོད་ཟེར་རམ། དཀོན་སེང་ལ།
ཀྱེ་རྡོ་ རྗེའི་ འགྲེལ་ པ་ ཀུ་ མུ་ ཏི། རྡོ་ རྗེ་ སྙིང་ པོ་མ། མུ་ཏིག་ཕྲེང་བ། པད་མ་ནི་
སྒྲུབ་ཐབས་དང་བཅས་པ། རྡོ་རྗེ་གདན་བཞིའི་འགྲེལ་པའི་སྐོར་དུ་གྲགས་པ་མ་
ལུས་པ་དང་། ཚེ་བདག་གཉན་ལོ་ནས་བརྒྱུད་པའི་སྐོར་མ་ལུས་པ་ལགས་པ་ཞུས་
244 -262



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
སོ། །རིད་ཀྱི་ཉི་མ་ཕུག་ཞེས་པར། བླ་མའི་སྲས་མོ་ལྷ་མོ་ཞེས་པའི་དྲུང་དུ། ཕྱག་
ཆེན་སྨད་ལུགས་དོ་ཧ་སྐོར་གསུམ། དོ་ཧ་སྒང་འདྲིལ་བརྡ་དང་བཅས་པ། དོན་
ཞགས་ལྷ་ལྔའི་སྐོར་མ་ལུས་པ་དང་། མན་ངག་གསེར་ཕྲེང་། རིམ་ལྔའི་ཁྲིད་ལ་
སོགས་པ་ཞུས་སོ། །ཚལ་གུང་ཐང་གི་ཞང་གཡུ་བྲག་པ་ལ་མགོན་པོ་ཕྱག་བཞི་པ་
བྱ་རོག་ཅན་དང་བཅས་པ་ཞུས་སོ། །དེ་ནས་ལྷན་བ་སོ་ཐང་གི་དགེ་བའི་བཤེས་
གཉེན་སྟག་མོ་བྱང་ཤེ་ཞེས་པ་ལ། མདོ་ཀུན་ལས་བཏུས་དང༌། སྨྲ་སྒོ་མཚོན་ཆ་
ཞེས་པ་ཞུས་པ། སོ་ཐང་གི་ལྕགས་རིའི་རབ་གནས་ཡང་ལྕེ་ཇོ་མདོས་མཛད་ཅེས་
གྲག་གོ །
དེ་ནས་འོ་ཡུག་པ་ངང་སྒོམ་རས་པ་ཞེས་ པ་ལ། སྦྱོར་དྲུག་རྒྱས་འབྲིང་
བསྡུས་གསུམ་ནད་འདོན་དང་བཅས་པ། ཕྱག་ཆེན་གདུང་བ་གཅད་པའི་སྐོར་དྲུག་
དང་། དགྱེས་རྡོར་མེ་ལུགས། ཆོས་དྲུག་ལ་སོགས་ཕྲན་དང་བཅས་པ་དང་
། བདེ་
མཆོག་སྙན་བརྒྱུད་ཡུམ་བཀའ་ལ་སོགས་པ་ཞུས་སོ། །ཆུ་མིག་ལུང་པ་མཁས་པ་
མགར་ཞེས་པ་ལ། ཁམས་གསུམ་ལས་རྣམ་པར་རྒྱལ་མ་དང་། དམར་ཆུང་མ་
ཞེས་པ་ཞུས་སོ། །དེ་ནས་ལ་ལུང་པ་བྱང་ཆུབ་དར་ཞེས་པ་ལ། མགོན་པོ་དུར་ཁྲོད་
ནག་པོའི་སྐོར་ཞུས་སོ། །སུམ་སྟོན་སེང་རྒྱལ་ཞེས་པ་ལ། ལས་རྒྱ་མཚོའི་རྒྱུད་
དང་། གཏུམ་ པོ་ ལོ་ རོ་ པའི་ ལུགས་ དང་། གཏུམ་ པོ་ སུམ་ སྦག་ མ། གསང་
བ་ཐུགས་ཀྱི་ཕུར་གཅིག་མ་དང་
། མགོན་པོ་མངོན་འབྱུང་ཞུས་སོ། །
གཞན་ཡང་བླ་མ་ཁམས་སྟོན་ཞེས་པ་ལ་ཡོ་ག་དེ་ཉིད་འདུས་པ་དང་
། རྡོ་རྗེ་
རྩེ་མོ་གསན་ནོ། །རོག་ཤེར་དབང་དང་
། རིང་སྟོན་མཆེད་གཉིས་ལ་འཆར་ཀ་
ནག་པོའི་སྐོར་ཚང་བར་གསན་ནོ། །པཎ་ཆེན་ཤཱཀྱ་ཤི་དང་
། དཔྱལ་ལོ་ལའང་
244 -263



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཞུས་སོ། །ཆོས་དེ་དག་ནི་རྩ་བ་ཙམ་བྲིས་པ་ཡིན་གྱི་རྒྱུད་དེ་དག་གི་རྩ་རྒྱུད་དང་།
རྒྱུད་ཕྱི་མ་དང་
། ཕྱི་མའི་ཕྱི་མ་ཞེས་པ་དང་། བཤད་རྒྱུད་དང་། བཤད་རྒྱུད་ལའང་
དབྱེ་བ་དུ་མ་དང་
། དེ་དག་གི་འགྲེལ་པ་ཆེ་ཆུང་དུ་མ་དང་
། རྒྱ་གར་གྱི་སྒྲུབ་ཐབས་
དུ་མ་དང་། བོད་ཀྱི་བླ་མ་དག་གིས་མཛད་པའི་ཊིཀྐ་དུ་མ་དང་
། མངོན་རྟོགས།
དཀྱིལ་ཆོག །མཆོད་ཕྲེང་
། ལྷན་ཐབས། ཟིན་བྲིས། དཔེ་ཆུང་། རང་གིས་བརྗོད་
ངོར་བྲིས་པ་ལ་སོགས་པ་ཡི་གེ་མ་ལུས་པ་བསགས་པ་དང་
། དེ་དག་གི་དབང་
དང༌ རྗེས་ གནང་། ཁྲིད་བཀའ་ཆེ་ཆུང་ལ་ སོགས་པ་མང་དུ་ཞུས། བརྒྱུད་ཡིག་
རྣམས་ཕྱག་དཔེ་སོ་སོའི་ཞབས་སུ་བཏབ་པ་ལ་སོགས་པ་ལུང་ཐོབ་ཙམ་མ་ཡིན་
པའི་ཞིབ་ལ་བླངས་པ་མཛད་དེ། ཡེ་གེ་མང་བས་འཇིགས་པ་དང་
། ཁོ་བོ་དང་
དུས་མི་མཚུངས་པས་མ་བྲིས་སོ། །
དེ་ནས་སྤྱིར་གྱིས་སེམས་ཅན་གྱི་དོན་སྣ་ཚོགས་པའི་སྒོ་ནས་བྱ་བར་དགོངས་
པ་དང་། བྱེད་པར་འདོད་ཀྱང་མི་ཤེས་པ་དག་དང་
། ཕོངས་པ་དག་ཟན་ཚོལ་བ་ལ་
གང་ཡང་བྱེད་པ་གཟིགས་ནས། གསོ་བ་རིག་པ་ལ་སྦྱངས་ཏེ། བརྒྱད་པའི་འགྲེལ་
ཆེན་ཟླ་བའི་འོད་ཟེར་ལ་སོགས་པ་སྨན་དཔེ་མང་པོ་བསྒྲུབས། གཡུ་ཐོག་དང་།
བྲང་ཏི་དང་
། ཆེ་རྗེ་དང་། མི་ཉག་དང་
། ཨ་ཙ་ར་ལག་རྡུམ་གྱི་ལུགས་ལ་སོགས་པ་
ལ་བསླབས་ཏེ། ནད་པ་མང་པོ་ལ་ཕན་བཏགས་པ་ལས། ཁོང་རང་གི་བླ་མ་མི་ཉག་
རྡོ་རྗེ་གྲགས་ཀྱིས་བསྙེན་བཀུར་ཞིག་མཛད་དེ། དགེ་བའི་བཤེས་གཉེན་ཆེན་པོ་
སྨན་ལ་གྲོང་དུ་གཤེགས་པའང་མི་འཐད། སྨན་པ་འགའ་ཞིག་གིས་ཀྱང་ཆགས་
སྡང་གིས། བསྙུང་གཞི་དང་
། ཚེའི་བར་ཆད་སྲིད་པས་མ་མཛད་ཅེས་གསུངས་པ་ལ་
བསྟེན་ནས་དེ་ཚུར་བཅད་ (ཚུད་ཆད་)ཅུང་ཟད་བཞག་གོ །
244 --264



དཔལ་སྒྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
དེ་ནས་རྒྱ་ནག་ (གི་》རྩིས་རྣམས་སྦྱངས་ཏེ། ཚངས་པ་སྤྱི་རྒྱུད་སྔ་ཕྱི་དང་།
སྣང་གསལ་རྩ་འགྲེལ་དང༌། སྡོང་པོ་དགུ་འདུས་ལ་སོགས་པ་ རྩིས་རྙིང་མར་
གྲགས་པ་དང་། རུས་སྦལ་ཁྲ་མོ་སྟོད་འགྲེལ་སྨད་འགྲེལ་དང་
། རྒྱ་ནག་དུ་ཧར་
ནག་པོའི་ལུགས་གསལ་སྒྲོན་གྱི་སྐོར་ལ་སོགས་པ་དང་
། དེ་དག་གི་ལུགས་ཀྱི་
དོང་རྩེ་ཆེ་བ་གནམ་ས་སྲིད་འཁོར་ཞེས་པ་དང་
། ལྔ་འདེགས་དང་། རྒྱན་དང་།
སྒྱུར་ཆོས་དང་
། གཟའ་མདོས་ཆེ་ཆུང་
། གཏོ་རྒྱུད་འབུམ་གྱི་ཊིཀྐ་དང་
། ས་དཔྱད་
སྟག་ཤམ་ནག་པོ། ས་བདག་སྟོང་ཤིགས་ ཀྱི་འཁོར་ལོ། ཟངས་ ཀྱང་མ་བུ་ལ་
སོགས་ པའི་ དཔེ་ཐམས་ཅད་བསགས། ནམ་བཞག་གཏན་ གྱི་ རྩིས་ ལ་ རྒྱ་ མ་
འཚོམས་ པ། སྡོད་ པ། ལྟེངས་ པ། ར་ རུ་བསེ་རུའི་ མི་གྲངས་བརྩི་བ། དུར་ ས་
ལེགས་ཉེས་ལ་སོགས་པ་དུ་མ་དང་
། ལོ་གཅིག་ཁྲིད་སྐོར་གྱི་རྩིས་དང་
། གློ་བུར་
འཕྲལ་ གྱི་ རྩིས་དང༌
། བག་རྩིས་ དང༌། གཤིན་ རྩིས་ལ་ སོགས་ པ་ མཐའ་ དག་
མཁས་པར་མཁྱེན། ཁྱིམ་ཞིང་དགྲ་གཤེད་ཞེས་པ་རྩིས་ཀྱི་མཐུ་ལ། སྲོག་ལ་སྲོག་
གསུམ་རྩད་ ནས་ གཅོད་ པའི་ སྟ་ གྲི། ལུས་ ལ་ ཕུང་ པོ་ འཇོམས་ པའི་ ཐོ་བ།
དབང་ཐང་ལ་ཟ་ཁ་འཆིང་བའི་ཡི་དྭགས། རླུང་རྟ་ལ་མཁས་པ་ཁྱད་དུ་གསོད་པའི་
རལ་གྲི། དུར་ལ་ ཕ་ཚན་གྲོ་བཞིར་འཐོར་བའི་ཕུང་སྲི། ཁང་པ་འཁྲོས་པའི་སྐུ་
མཁར་བཤིགས་པའི་བཙན་དུག །ཞིང་ལ་བཟའ་བའི་ལོ་ཐོག་འཇོམས་པའི་དུག་
སད་ལ་སོགས་པ་མཁྱེན། ཐ་ན་ལྕེ་སྟོན་ཇོ་མདོའི་ལུགས་ཀྱི་མི་ཁ་རྒྱས་འདེབས་
ཞེས་པའང་ཡོད་སྐད། བོན་པོ་མང་པོས་རྩིས་བསླབས་པས། ལྕེ་ཇོ་མདོས་བོན་
ཤེས་ཞེས་གྲགས། དེང་སང་ཡང་བཤེས་གཉེན་འགའ་རེ། རྒྱ་ནག་རྩིས་ཅུང་ཟད་
རེ་བྱེད་དེ། རྩིས་འདི་མི་བདེན་ཞིང་མི་དགོས་ན་བརྩིས་ནས་རེད། དགོས་ན་དེ་
244 ---265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བས་དྲག་པ་རེ་སློབ་པར་ཞུ།
དེ་ནས་རྒྱུད་སྡེ་ནས་ཀྱང་གསུངས་ཤིང་
། གཞན་ལ་ཕན་པས། པད་མའི་
ལུགས། སྲེའུ་གསོ་བའི་མན་ངག་དང་
། ཤོག་རིལ་བཅུ་གསུམ། མདོས་ཆུང་བཅུ་
གསུམ་ལ་སོགས་པ་དང་། འབག་ཁ་འབྱམ་དང་། བསྲུང་བའི་རིགས་དུ་མ་མཁྱེན་
ནས། གཞན་ལ་བསླབས་པ་དང་། རང་གིས་གསོས་པ་དུ་མས་གཞན་དུ་མ་ལ་
ཕན་བཏགས་ཏེ། ལྕེ་ཇོ་མདོའི་སྲིའུ་ལ་ (མ་)ཐུག་པ་མེད་དོ། །
དེ་ནས་འཆར་ཀ་ནག་པོའི་མདོས་མ་བུ་བཞི་བཅུ་ཞེ་གཅིག་ལ་སོགས་པ་
དང་། མ་ མོའི་ མདོས་ ཆེ་ ཆུང་ རྣམས་ དང་། རྒྱལ་ པོའི་ རྩེ་ མདོས་ ལ་ སོགས་ པ་
མཁྱེན་ཏེ། ཞུ་འབྲོག་ཨ་མེ་ཆེན་པོ་ལ་གཤིན་རྗེ་དོང་ཁའི་གནོད་པ་བཟློག་པ་ལ་
མདོས་མཛད། ཟུར་པ་དང་། དཔྱལ་པ་ལ་སོགས་པའི་ཞུ་བ་མཛད་ནས་རིམ་གྲོ་
བཞག་པས། ཨ་མེས་ཆེན་པོས་ལྕེ་ལ་འཇུས་ཏེ་དུས་ནས་རིམ་འགྲོ་མཛད་དེ། ཨ་
མེ་ཆེན་པོ་ནས་བཟུང་སྟེ། ཞ་རྒྱལ་རྒྱུད་ཀྱི་སྲོག་གི་སློབ་དཔོན་མཛད་དེ་དྲིན་ཆེ་
བར་ཡོད་ཅིང་
། མདོས་བསླབས་ཏེ་དར་བ་དང་
། དབེན་དམར། བྲ་མ་ལུང་། ཆུ་
རུ་བ་ལ་སོགས་པས་དུས་ཀྱི་རིམ་གྲོ་མདོས་མ་ཆག་པར་བྱེད་པར་བྱུང་
། མདོར་ན་
སྨན་དང་། རྩིས་དང་། སྲིའུ་གསོ་བ་དང་
། མདོས་ཆོག་རྣམས་ལ་ཟན་ལ་བརྐོ་
བའི་ཏོག་ཙེ་ཆེན་པོའི་བཞི་ཞེས་གྲགས་སོ། །
དེས་བརྩམས་པའི་བསྟན་བཅོས་ནི། གྲུབ་མཐའི་རྣམ་དབྱེ་ཆེན་མོ་ཞིག་
མཛད་དེ། གྲྭ་པས་དཔེ་ཁྱེར་ནས་ལོག་མ་བྱུང་བར་རབས་ཆད་སྐད། ཕྱི་མཚན་
ཉིད་ཀྱི་གྲུབ་མཐའ་གཙོ་ཆེར་སྟོན་པ་ཐལ་འགྱུར་གནམ་ལྕགས་ཀྱི་འཁོར་ལོ་ཞེས་
པ་དང་། རྒྱུད་སྡེ་བཞིའི་དབྱེ་བ་དང་
། སྨིན་གྲོལ་གྱི་ཁྱད་པར་སྟོན་པ་ཤེས་རབ་
244 -266



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
གཏེར་མཛོད་ཅེས་པ་དང་
། ལྟུང་བ་སྤྱི་རྩིས། སྡོམ་པ་གསུམ་ལྡན། ས་ལམ་
རྣམ་གཞག་དང༌། ཀྱེའི་རྡོ་རྗེ་རྒྱུད་ཀྱི་གདམས་ངག །དོན་བསྡུས་རིན་པོ་ཆེ་སྣང་བ་
ཞེས་ པ་ དང་། ཀྱེའི་ རྡོ་ རྗེའི་ མངོན་ རྟོགས། མཆོད་ ཕྲེང་། གཏུམ་ པོའི་ མངོན་
རྟོགས། དཀྱིལ་ ཆོག །མཆོད་ ཕྲེང་། འཁོར་ ལོ་ ཆེན་ པོའི་ མཆོད་ ཕྲེང༌། མངོན་
རྟོགས་ ཀྱི་དོན་ཁྲིགས་ཙམ་དང་། མདོ་ལུགས་དཀྱིལ་ཆོག་དང་
། དོན་ ཁྲིགས།
ཆོས་ སྐོར་གྱི་ཆིངས། རྣལ་འབྱོར་མའི་གཞུང་བདུན་གྱི་ཆིངས་དང༌
། ཊཱིཀྐ་དང་
།
ཞལ་ གཉིས་ མའི་ མངོན་ རྟོགས་ ལ་ སོགས་ པ། ཊཱིཀ་ ཆུང་ དང༌། མཆན་ དང་།
བསྡུས་དོན་ཙམ་དང༌
། བརྗེད་ཐོ་ལ་སོགས་པ་དུ་མ་ཞིག་མཛད་དོ། །
ཡང་ལམ་འབྲས་རྡོ་རྗེའི་ཚིག་ (རྐང་) ལ་ཊིཀྐ་རྒྱས་པ་མཛད། གསང་ལྡན་
ལ་ མངོན་རྟོགས་ དཀྱིལ་ཆོག་ དང་། མཆོད་ཕྲེང་མཛད། འཇིག་རྟེན་ བསྟན་ པ་
མཛོད་ ཀྱི་ གནས་ གསུམ་པ་ ལ་མཚན་ བཤད་ ཞིབ་མོ་མཛད། ཕྱག་རྡོར་དང༌།
འཇམ་ དཔལ་ ལ་ བསྟོད་ པ་ དང་། རབ་ གནས་ དང་། རོ་ བསྲེག་ དང༌། བདུན་
ཚིགས་ ཀྱི་ ཡི་གེ་མཛད་དོ། །ལྷ་སྟེངས་ སུ་ཞར་ཆོས་མཛད། དེ་ནས་ སྐུ་མཆེད་
གཉིས་ཀྱིས་དཔལ་སྲིའུ་གཅུང་གི་ཁྱམས་དབུ་རྩེ་བཞེངས། སྲིའུ་གཅུང་དུ་དབྱར་
ཆོས་དགུན་ཆོས། དབང་བཀའ་ལ་སོགས་པའི་སྲོལ་བཏོད། གཞན་ཡང་། འཁྲིས་
སྤེ་དམར་དང་། རྩ་ ཁ་མཉོས་ར་དང༌། སྟག་ཚལ་རྫོང་ཁ་དང་། ས་དམར་དང་།
རོང་དམུ་དང་། དཀྱིལ་ དང་། འགྲོགས་ ཆུ་རུ་དབེན་ས། མཛོ་བཟང་ ལ་ སོགས་
པར་ཡང་། གྲ་ཆོས་དང་
། ཚོགས་ཆོས། མེ་ཏོག་དང་
། དཀར་ཏོག་ལ་སོགས་པའི་
སྲོལ་བཏོད། གཞིས་ཆུང་རེ་ཡང་ཡོད་སྐད། དཔེར་ན་ཆར་གྱི་རྒྱུན་ཆེན་པོ་འམ།
ཆུ་བོ་མང་པོ་བབ་པ་ལས་རྒྱ་མཚོ་ཆེན་པོ་འབྱུང་བ་ལྟར། མཁས་པ་མང་པོའི་ཡོན་
244 -267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཏན་ཐམས་ཅད་བསྡུས་པ་ལས་ལྕེ་སྟོན་ཆེན་པོ་ཡོན་ཏན་གྱི་རྒྱ་མཚོ་ཆེན་པོ་བྱུང་བ་
ལས། རྒྱ་མཚོ་ཆེན་པོ་ལས་ཀྱང་ཆུ་བོ་མང་པོ་ཕྱོགས་མང་པོར་འབབ་པ་ལྟར།
འདི་ལས་གྱེས་པའི་སློབ་མ་ས་སྟོད་སྨད་དང་
། ཐག་རིང་པོར་གྱེས་པ་ནི་དུས་མི་
མཚུངས་པས་ཁུངས་མི་ཆོད་ (པ་》དང༌། བསྟན་པ་རིན་པོ་ཆེ་ལ་ཕན་པའི་སྐྱེས་བུ་
དམ་ (པ་》རགས་པ་འགའ་ཞིག་གི་མཚན་ བྲིས་ན། རོང་དབེན་ དམར་གྱི་ རྗེ་
བཙུན་རྒ་ལོ། མ་ངག་དགེ་སྡིངས་ཀྱི་ཆོས་རྗེ་ཐམས་ཅད་མཁྱེན་པ་ཆོས་སྐུ་འོད་
ཟེར། རྒྱང་རོ་བླ་མ་ལུང་གི་གྲུ་སྟོན་ཤཱཀྱ་འབུམ། བླ་མ་དམ་པ་ཤཱཀྱ་གཞོན་ནུ། བློ་
སྟོན་རྡོ་རྗེ་མགོན་པོ། གནས་བརྟན་བཅུ་དྲུག་གི་གཅིག་ཡིན་པར་གྲགས་པ་དཔལ་
སྣར་ཐང་གི་མཁན་ཆེན་མཆིམས་ནམ་མཁའ་གྲགས། རྒྱང་རོ་བུ་ལུང་གི་གྲུ་བྱང་
ཆུབ་རྒྱལ་མཚན་གྱི་སྲས་གཅུང་པོ་གྲུ་རྡོ་རྗེ་གོ་ཆས་ཕྱག་ན་རྡོ་རྗེའི་ཞལ་ལན་
གཉིས་གཟིགས་ནས་མི་རབས་བདུན་དུ་གསེར་འབུམ་འབྲི་བ་དང་
། ཕྱག་ན་རྡོ་
རྗེའི་སྤྲུལ་པ་འབྱུང་བར་ལུང་བསྟན་པའི་མི་རབས་བཞི་པ་གྲུ་གཏུམ་པོ་དང་། དེའི་
སྲས་གྲུ་རཏྣ་ཞེས་པ། དགོས་སུ་པཎ་ཆེན་ཤཱཀྱ་ཤིས་ལྟོ་ན་གནས་པའི་ཚེ་ཕྱག་རྡོར་
སྤྲུལ་པར་ལུང་བསྟན་པ་དང་། དབྱིབ་ལ་ལུང་པའི་ཆོས་རྗེ་བཞད་པའི་རྡོ་རྗེ་དང་
།
མཛོ་སྡིངས་པའི་བླ་མ་གོང་མ་དག་དང་
། སེ་བྲག་པའི་བླ་མ་བཞག་ནས་སྲིའུ་
གཅུང་པའི་གང་ཟག་བྱས་ན་གཉོས་སྟོན་པེ་རེ་ཞེས་པའི་ངག་ནུས་ཅན་དང་། དེ་
ལ་སོགས་པ་མང་ཞིག་བྱུང་སྟེ། དེ་དག་གིས་ཀྱང་བླ་མ་འདིའི་ཡོན་ཏན་ཐམས་
ཅད་ཆོད་པ་ནི་མ་ཡིན་གྱི། ལ་ལས་གང་བཅད་དང་། ལ་ལས་གང་ཞུས་ཡིན་ཏེ་དེ་
དག་ཀྱང་ཡི་གེ་མང་པོ་འབྱུང་བས་ཞིབ་པར་མ་བྲིས་སོ། །
དེ་ནས་རང་གི་ལུས་ཀྱི་ལྷ་བཞུ་བའམ། ཕྱོགས་བཅུའི་རྒྱལ་སྲས་སྤྱན་དྲངས་
244 ---268



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཏེ་ལུས་ལ་བཅུག་པ་ཞུ་བའི་བྱང་ཆུབ་ཀྱི་སེམས། ཕྱག་རྒྱ་མཚན་ཉིད་དང་ལྡན་པ།
རྒྱུད་སྨིན་པ་ལྟར་བསྐྱེད་པའི་གསང་བར་ལྷུང་བ་ལས། དཀྱིལ་འཁོར་རྒྱལ་མཆོག་
གི་ཚུལ་གྱིས་སེམས་ཅན་ཀྱི་དོན་དུ་སྲས་གཉིས་སྤྲུལ་ནས་ཞིང་གཞན་དུ་གདུལ་བྱ་
དུས་ལ་བབ་པའམ། རྟག་འཛིན་ཅན་སུན་དབྱུང་བའམ། སྤྲུལ་སྐུའི་རྣམ་ཐར་དང་
བསྟུན་ཏེ་མྱ་ངན་ལས་འདའ་བའི་ཚུལ་བསྟན་ཏེ། དགུང་ལོ་གཞི་མ་ལྕགས་མོ་
ཡོས་ལོ་པ། བདུན་བཅུ་དོན་དྲུག་བཞེས་ཚེ་མེ་རྟ་ལོ། རྒྱ་གར་བ་ཟིལ་གནོན་གྱི་
ལོ། ས་གླང་ངམ། འགལ་བའི་ཟླ་བ། གྲལ་ཚེས་དྲུག་འཕར་བའི་ཉི་མ། ཤིང་བྱའི་
དུས་སུ་འོད་གསལ་དུ་ཐིམ་པ་སྟེ། ངོ་མཚར་བའི་ལྟས་དུ་མ་དང་བཅས་སོ། །ཞེས་
གྲགས་པ་བཞིན་ཡི་གེར་ཅུང་ཟད་བཏབ་པོ། །
མདོ་ དང་རྒྱུད་སྡེའི་ལྷུན་པོ་རབ་མཛེས་ལ། །འགྲེལ་བཤད་སྒྲུབ་ཐབས་
བང་ རིམ་ རྣམ་
རྣམ་ པར་ སྤུས། །དབང་ དང་ གདམས་ ངག་ རི་ བདུན་ དབུས་ ན་
བརྗིད། །སེང་གེའི་མཐའ་ཅན་རི་དབང་རྒྱལ་གྱུར་ཅིག །མཁྱེན་བརྩེ་དཔག་མེད་
བླ་མའི་ཐུགས་ རྗེ་ ཡི། །སྡུག་བསྔལ་དུ་མས་གཙེས་པའི་འགྲོ་བ་ལ། །ཐུགས་
རྗེ་ཐབས་ཚུལ་དཔག་ཡས་ཕྲིན་ལས་ཀྱིས། །མྱུར་དུ་བསྒྲལ་ཏེ་ཐར་པ་ཐོབ་པར་
གསོལ། །བླ་མའི་རྣམ་པར་ཐར་པ་ཡོན་ཏན་རིན་པོ་ཆེའི་ཕྲེང་བ་ལས་ལྕེ་པཎྜི་ཏ་
སུ་ཏྲ་སིང་ཧའི་སྐབས་ཏེ་གཉིས་པའོ།། 11
༈ དཀོན་མཆོག་སེངྒེའི་སྐབས། དཀོན་མཆོག་གསུམ་གྱི་ངོ་བོ་བླ་མ་རིན་པོ་ཆེ། །
བདག་མེད་སེང་གེའི་སྒྲ་ཡི་བདག་ལྟའི་རི་དྭགས་སྐྲག །མཚན་མཆོག་དོན་ལྡན་
འགྲོ་བའི་སྐྱབས་མགོན་མཆོག །དཀོན་མཆོག་སེང་གེའི་ཞབས་ལ་ཕྱག་འཚལ་
ལོ། །བླ་མ་ མདོ་ སྡེ་ སེང་གེ་ལ་ སྲས་ གཉིས་ཏེ། དཀོན་མཆོག་གསུམ་ཞེས་པ་
244 -269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཞོན་ནུ་ལ་བརྟག་པ་གཉིས་པ་མཁྱེན་པ་ཞིག་དགུང་ལོ་བཅུ་སྐོར་ལ་འདས་ཞེས་
གསུངས་ནས། དེའི་ཕྱི་རྟེན་འདི་ཡིན་ཞེས་པ་ཞིག་བསྟན་རྒྱུ་གདའོ། །
བླ་མ་དཀོན་མཆོག་སེང་གེ་ཞེས་པ། ལྕགས་མོ་ལུག་ལོ་པ། དུས་འཁོར་བ་
དགུའི་བདག་ཟེར་བར་གདའ། བསོད་ནམས་དཔག་ཏུ་མེད་པའི་དཔལ་ལས་
འཁྲུངས་ པས། རིགས་ཁྱད་ པར་ཅན་དུ་འཁྲུངས་ལ། དེའང་སྐྱེས་ཐོབ་ཀྱི་ཤེས་
རབ་དཔག་ཏུ་མེད་པ་དང་ལྡན་པས་རང་བཞིན་གྱིས་དབང་པོ་རྣོ་བ་ལ་སྦྱངས་
སྟོབས་ཀྱི་སྦྱོར་བ་ལག་ལེན་དང་ལྡན་པས་མཁས་པ་ཕུལ་དུ་ཕྱིན་པ་ཞིག་གོ །དེ་
ལྟ་བུའི་མཁས་པ་ཡིན་ན། མཁས་པ་སུའི་ཞབས་ལ་བཏུགས་སམ་སྙམ་ན། དུས་
དེ་ཙམ་ན་མཁས་བཙུན་དུ་མ་བཞུགས་མོད། འོན་ཀྱང་མཚལ་དང་བཙག་གི་
དཔེས་མཚོན་ནས། བླ་མ་མང་པོ་བསྟེན་པའི་རྣམ་ཐར་མི་གསུང་ངོ་
། །
ཡབ་ཀུན་མཁྱེན་ཆེན་པོ་དེས་བླ་མ་མང་དུ་བསྟེན་ཅིང་ཆོས་མང་དུ་ཞུས་
དེ་དག་མ་ལུས་པ་ཞུས་ཤིང་། སྒྲོ་འདོག་གཅོད་པ་བརྩོན་པར་མཛད་དེ། མ་རྒྱུད་
ཀྱེའི་རྡོ་རྗེ་རྩ་རྒྱུད་བཤད་རྒྱུད་འགྲེལ་པ་སྒྲུབ་ཐབས། དབང་། ཁྲིད་བཀའ་ལུགས་
སོ་སོ་དང་བཅས་པ་དང་། དེ་བཞིན་དུ་བདེ་མཆོག་གི་སྐོར་དང༌། གདན་བཞི་
དང་། མ་ཧཱ་ མ་ཡ་དང་། སངས་རྒྱས་ཐོད་པ་དང་། སངས་རྒྱས་མཉམ་སྦྱོར་ལ་
སོགས་པ་མ་རྒྱུད་མ་ལུས་པ་དང་
། དཔལ་གསང་བ་འདུས་པ་རྩ་རྒྱུད། རྒྱུད་ཕྱི་མ།
བཤད་རྒྱུད་བཞི། འགྲེལ་ཆེན་སྒྲོན་གསལ། རིམ་ལྔ། མདོར་བྱས། མདོ་བསྲེ། ཆོ་
ག་ཉི་ཤུ་པ། སྤྱོད་བསྡུས་སྒྲོན་མ། རྣམ་གཞག་རིམ་པ་ལ་སོགས་པ་འཕགས་སྐོར་
དུ་མ་དང་། ཡེ་ཤེས་ཞབས་ལུགས་དུ་མ་དང་། དགྲ་ནག་གཉོས་ལུག །རྭ་ལུག་
དང་། འཇིགས་བྱེད། རྭ། སྐྱོ། འཛིམ་ལུགས། གདོང་དྲུག་དང༌། དེ་ལ་སོགས་ཏེ་
244 -270



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཕ་རྒྱུད་དུ་གྲགས་པ་ལུགས་སོ་སོ་དང་བཅས་པ་དང་། རྣལ་འབྱོར་གྱི་རྒྱུད། དེ་
ཉིད་བསྡུས་པ་ཕྱི་མ་དང་བཅས་པ་འགྲེལ་ཆེན་གསུམ་དང་བཅས་པ་དང་
། དཔལ་མཆོག་
རྩ་ འགྲེལ་ ནག་ འབྱམ་ ལ་ སོགས་ པ་ དང༌། རྩེ་ མོ་ དང་། སྦྱོང་ རྒྱུད་ རྩ་ འགྲེལ་
སྒྲུབ་ཐབས་སུ་བཅས་པ་ལ་སོགས་ཏེ་རྣལ་འབྱོར་རྒྱུད་ཀྱི་སྐོར་དུ་མ་དང་
། འཛམ་
དཔལ་འགྲེལ་ཆེན་གྱི་སྐོར་ཆོས་དབྱིངས་གསུང་དབང་ནམ་མཁའ་དྲི་མེད་དང་
བཅས་ པ་ དང༌། འགྲེལ་པ་བར་ པའི་སྐོར་ལ་རྒྱ་འགྲེལ་ལ། འབྲུ་འགྲེལ་དོན་
འགྲེལ་ཡན་ལག་འགྲེལ། རྔོག་པའི་ཡིག་ཆ། འབྲུ་འབུམ། བསྒོམ་འབུམ། མཆོད་
འབུམ། མན་ངག་འབུམ་སྟེ། འབུམ་བཞི་དང་བཅས་པ། འཇམ་དཔལ་ཟབ་རྒྱས་
ཀྱི་སྐོར་དབང་བཀའ་ཁྲིད་བཀའ་དང་བཅས་པ་དང་
། གཞན་ཡང་གསང་བ་སྤྱི་
རྒྱུད། གཙུག་ཏོར་དཀར་མོ་ལ་སོགས་པ་དུ་མ་དང་
། དོན་ཞགས། རྣམ་འཇོམས།
ཚེ་དཔག་མེད། གཟུངས་གྲྭ་ལྔ་ལ་སོགས་པ་སོ་སོ་ལའང་ལུགས་དུ་མ་དང་བཅས་
པ་སྟེ་རྒྱས་པར་སྔར་ཡང་བརྗོད་པ་དང་
། ཡི་གེ་མང་དུ་འབྱུང་བར་འདུག་པས་མ་
བྲིས་སོ། །
གཞན་ཡང་སྨན་དང་། རྩིས་དང་
། མདོས་ལ་སོགས་པའི་ཡོན་ཏན་དང་
།
སྲིའུ་གསོ་བ་ལ་སོགས་པའང་ཡབ་ཀྱིས་ཞིབ་པར་མཁྱེན་པའི་ཤུགས་དང་
། ཁོང་
རང་ཡང་ཤེས་བྱ་མ་ལུས་པ་སློབ་པ་ལ་སྤྲོ་བས་ཕྱོགས་མ་འགག་པར་མཁྱེན་ཅིང་
།
ཁྱད་པར་དུ་འཇམ་གསར་གྱི་ཚད་མ་རྡོ་རྗེ་ཕྲེང་བ་ཞེས་པ་མཁས་པར་མཁྱེན་པས་
ལུང་ཆོས་ཐམས་ཅད་ཀྱང་རིགས་པ་དང་འགལ་འབྲེལ་གྱིས་ཞིབ་པར་གཏན་ལ་
ཕབ། རྒྱ་གར་བའི་རྩིས། ལྔ་བསྡུས། གཟའ་ལྔ། གཟས་འཛིན་ལ་སོགས་པ་དང་
།
རྒྱུ་མཚན་རྩིས་ལྔ་ཞིབ་པར་མཁྱེན་ཏེ། དེའི་དུས་ན་འདི་ཤེས་པ་ཉུང་བས་ཡ་
244 ---271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མཚན་དུ་བྱེད་པ་མང་
། གྲུ་སྟོན་ཤཱཀ་འབུམ་ལ་ཡི་གེ་མཁས་པར་བསླབས། རྗེ་
བཙུན་རྒ་ལོ་ལས་རྒྱ་ཡིག་དང་
། རྒྱ་ཀློག་ལ་སོགས་པ་མཁས་པར་བསླབས། སྔར་
མ་གྲགས་པའི་ཁོང་རང་གི་ལུགས་ཀྱི་ཡི་གེ་ཅིག་བརྩམས། བླ་མ་ཆེན་པོ་ལ་ཆོས་
ཀྱི་དྲི་བ་ཞིབ་པར་མཛད་དེ། ལ་ལ་ལ་ཡི་གེ་མཛད་པར་ཞུས། ལ་ལས་ཟིན་བྲིས་
དང༌། བརྗེད་ཐོ་མང་པོ་བཏབ། ཕྱག་དཔེ་མ་ཚང་བ་མང་པོ་བསྒྲུབས། བརྒྱུད་པ་
རྣམས་ཀྱི་མཚན། འཁྲུངས་ཡུལ། སྐྱ་བཙུན་ལ་སོགས་པ་ཆོས་སོ་སོའི་ཞབས་སུ་
བཏབ། ཡིག་ཆ་མི་གཅིག་པ་དང་
། ལུགས་ཐ་དད་ཐམས་ཅད་ལ་ཁོང་རང་གི་ཡི་
གེ་དེའི་མཆན་དང་བརྗེད་ཐོ་མང་པོ་བཏབ་ཏེ། བླ་མ་རྗེ་བཙུན་པ་ཡབ་སྲས་ཀྱིས་
ཡི་གེ་དེ་མཁྱེན། བྲི་ཐིག །དབྱངས། གར་འཆམས་ལ་སོགས་པ་ཡར་བཅད་སྤྲོས་
པ་ཆོད་པར་མཁྱེན། མདོར་ན་སྟན་ཐོག་ཏུ་གཏུན་དབབ། ཤིག་ཐོག་ཏུ་འཛུག་གུ་
བཞག །རྩི་ཁུང་ཕུས་བཏབ། ཁབ་མིག་གསལ་བཏབ། བྱ་ག་ན་ཉལ་བྱེའུ་ག་ན་
ལྡིང་ལེགས་པར་བལྟས་ཏེ། བླ་མ་ཀུན་མཁྱེན་འཕགས་པས་སྲིའུ་གཅུང་པའི་ཕྱག་
དཔེའི་གསེབ་ནས། བླ་མ་དཀོན་སེང་གི་ཡི་གེའི་ཞིབ་རྣམས་གཟིགས་དུས། བླ་
མ་འདི་དང་ང་ཅིག་ ཕྲད་ན་ཡོང་བར་འདུག་པས་ཅེས་གསུངས་སོ། །ཆོས་ རྗེ་
འཇམ་གསར་དང༌། རྗེ་བཙུན་རྒ་ལོ་ཙཱ་བ་ལ་ཆོས་ཞུས་པ་འདྲ་བ་ཅིག་གདའ་སྟེ།
ཆོས་འདི་ཞུས་དང་
། བརྒྱུད་ཡིག་ལ་བྲིས་འདུག་པ་མ་མཐོང་ངོ་
། །འདི་ལ་སློབ་མ་
གྱེས་པ་ཡང་། སྔར་ཡབ་ཀྱི་སློབ་མ་ཕལ་ཆེར་འདིའི་ཡང་ཡིན་པ་ལས་གཞན་ཁོ་
བོ་དང་དུས་མི་མཚུངས་པས་བྲི་བར་མི་ནུས་སོ། །
ཡབ་བླ་མ་ཆེན་པོའི་གཤེགས་རྫོངས་རྒྱ་ཆེན་པོ་བསྒྲུབས་རྟིང་
། བལ་པོའི་
ལྷ་བཟོ་དཔོན་གུ་ལི་ཞེས་པ་གདན་དྲངས་ཏེ་ནང་རྟེན་རྗེ་བཙུན་སྒྲོལ་མ་མི་ཚད་མ་
244 -272



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཁྲི་རྒྱབ་འཕུལ་མ་གསེར་སྐུ་ཤིན་ཏུ་མཚར་བ་དུས་གསུམ་ཁེགས་པ་བཞེངས། ཕྱི་
རྟེན་མཆོད་རྟེན་ཁང་བཟང་གི་རྣམ་པར་བཞེངས། གཉིས་ཀ་ལ་ནང་རྫོངས་ཡ་
མཚན་པ་མང་དུ་བཞུགས་ནས། རབ་གནས་ཀྱི་དུས་སུ་བླ་མ་ཆེན་པོ་རང་གི་བླ་མ་
ཞལ་བཞུགས་པ་རྗེ་བཙུན་རྭ་འབུམ་སེང་གདན་དྲངས་ཏེ་ཞུས། དཀར་མེ་དང་།
མཆོད་པ་ལ་ཞིང་བཙུགས། ཟངས་དུང་བཟང་པོ་གཅིག་ལ་ནས་ཁལ་བརྒྱ་གཅལ་
ནས་སྒྲོལ་མའི་དྲུང་དུ་ཕུལ། ལར་རྟེན་འདིའི་དྲུང་དུ་མར་མེ་ཕུལ་བའི་གཏོས་པོ་
གྲུ་འདོགས་གཅོད་པ་ཡིན་པས་ད་རུང་ཡང་མར་མེ་ཚུགས་པའི་དུས་ཅིག་བྱུང་ན།
ཞིབ་ཀྱི་རྩ་བ་འདི་ནས་བྱེད་དགོས་པར་ཡོད་དོ། །
བླ་མ་དཀོན་མཆོག་སེང་གེ་དེས་སྔར་གྱི་སྲོལ་མ་ནུབ་ཅིང་བསྟན་པ་རིན་པོ་
ཆེ་ལ་ཕན་པ། འགྲོ་བའི་མགོན་སྐྱབས་དུ་མ་ཞིག་མཛད་ནས་རྒྱུད་སྡེ་ལས་གསུང་
པའི་ཆོ་ག་ཟབ་མོ་དང་། ཁྱད་པར་གསང་འདུས་ནས་གསུང་པའི་ཁྱད་པར་གྱི་
མཆོད་པའི་སྒོ་ནས་སྲས་གཉིས་སྤྲུལ་ནས་དགུང་ལོ་ཞེ་གཉིས་སུ་བལྟས་པ། རྒྱ་
ནག་པ་ཆུ་བྱི་བ། དུས་འཁོར་བ་གཉེན་བྱེད་ཟེར་བ། ཟླ་བ་སྟག །གྲལ་ཚེས་དགུ།
དུས་ཚོད་ནམ་ལངས་པ་ལ། ཆོས་དབྱིངས་དྲི་མ་དང་བྲལ་བར་གཤེགས་པར་གྱུར་
པས་རྟག་འཛིན་ཅན་སྙིང་འདར། འཇིག་རྟེན་ཆོ་ངེས་འདེབས། བསྟན་པ་རིན་པོ་
ཆེ་རྩ་བ་ལྡེག །བུ་སློབ་མང་པོ་དག་ཀྱང་ཧད་དེ་ལས། ནག་ཕྱོགས་མགོ་བཏེག
སྲིའུ་གཅུང་པའི་ཆོས་ཚུགས་ཀྱང་གྲོག་མའི་སྐེད་པ་འདྲ་བར་གྱུར་ཏེ། སྐུ་ནས་
གཞོན་པ་ལ་གཤེགས་པས་བློར་མ་ཤོང་བ་ཡིན་ནོ། །དྲི་མེད་བསྟན་རྩ་ཁྱེད་ཀྱིས་
མཁྱེན་ པས་ གཟིགས། །རྒྱལ་ སྲས་ བུ་ གཅིག་ ཁྱོད་ ཀྱིས་ ཐུགས་ རྗེས་ ཟུངས། །
འཇིག་རྟེན་མིག་གཅིག་ཁྱེད་ལ་གསོལ་བ་འདེབས། །འདྲེན་མཆོག་བླ་མ་ཁྱེད་ལ་
244 -273



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
སྐྱབས་སུ་མཆི། །ལྕེ་སྟོན་མཁས་པ་དཀོན་མཆོག་སེང་གེའི་རྣམ་པར་ཐར་པའི་
སྐབས་ཏེ་གསུམ་པའོ།།
།།
༈ བློ་ལྡན་སེངྒེའི་སྐབས། ཤེས་བྱའི་གནས་ལུགས་མ་ལུས་གསལ་བའི་བློ། །ཡེ་
ཤེས་དག་པའི་དཔལ་དང་ཡང་དག་ལྡན། །ཡང་དག་གཞུང་ལུགས་སྨྲ་བའི་སེང་
གེ་སྟེ། །རྡོ་རྗེ་འཆང་དངོས་བླ་མའི་ཞབས་ལ་འདུད། །
འདིར་བླ་མ་དམ་པ་རཏྣ་སིང་ཧ་ལ་སྲས་གཉིས་ལས། གཅེན་བླ་མ་དམ་པ
བློ་ལྡན་སེང་གེ་དང་
། གཅུང་བུམ་པ་དབང་ཞེས་བྱ་བའོ། །གཅེན་བློ་ལྡན་སེང་གེ་
ནི་མེས་པོ་ལྕེ་མདོ་སེང་གཤེགས་ནས་ཟླ་བ་གཅིག་ནས་འཁྲུངས་ཏེ། བླ་མ་ཆེན་
པོས་མདོ་སེང་གི་འདི་ལ་ངའི་ཆོས་རྒྱུད་ཟིན་པ་ཞིག་ཡོང་བས་ལེགས་པར་སྐྱོངས་
ཤིག་ཅེས་ལུང་བསྟན་ཏོ། །དགུང་ལོ་མེ་མོ་ལུག་ཡིན་ལ། སྐུ་མཆེད་སྐུ་གཞོན་ནུ་
ལ་ཡབ་འདས་ཏེ། ཡོན་བདག་བུ་སློབ་ཆེ་བ་རྣམས་ཀྱིས་གྲོགས་དང་མགོ་འདོན་
མཛད་དེ། ཡབ་ ཀྱི་གཤེགས་རྫོངས་དང་
། ཕྱི་རྟེན་མཆོད་རྟེན་ཁང་བཟང་ཞིག་
ཡབ་ ཀྱི་ ཕྱི་ རྟེན་ དང་ འགྲིགས། ནང་ རྟེན་ འཇམ་ དཔལ་ མདའ་ ཚད་ མ་ ཞིག་
བཞེངས་ནས། བོད་དུ་བྱུང་བའི་རྒྱལ་རྒྱུད་ལ་ཕུང་ཆེ་བ་ཞིག་བྱུང་དུས་ཐུག་ས་ལྷ་
ཁང་ན་བཞུགས་སོ། །
དེ་ནས་རྗེ་བཙུན་རྒ་ལོ་དང། ཨ་མེ་ཆེན་པོ་ལ་སོགས་པས་བཀའ་གྲོས་
མཛད་ནས། དཔེ་ཁང་སྒོ་ཧཱུྃ་ལས་མནན། སྐུ་མཆེད་གཉིས་ ཨ་ཁུ་མདོས་ཤཱཀ་
གཉིས་ལ་སྦྲགས། ཡོན་བདག་བུ་སློབ་རྣམས་ཀྱང་མདོས་མགོན་ཤཱཀ་མགོན་
གཉིས་ཀྱིས་བསྐྱངས། ནག་ཚང་གཉེར། འབུམ་རྡུགས་ཐོག་རྒོད་དང་
། ལོ་ཙཱ་བ་
གྲུབ་པ་དཔལ་བྱ་བས་བཟུང་། སྐུ་མཆེད་གཉིས་སློབ་གཉེར་ལ་འབད་དུ་བཅུག་
244 274



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ནས་རྗེ་བཙུན་རྒ་ལོའི་དྲུང་དུ་བྱོན། ལོ་དྲུག་བཞེས་པ་ལ་དཔལ་དུས་ཀྱི་འཁོར་
ལོའི་དཀྱིལ་འཁོར་དུ་དབང་རྫོགས་པར་ཐོབ་བོ། །
རྗེ་བཙུན་རྒ་ལོ་ནི། སྐྱེས་བུ་དམ་པ་གཞན་ལས་ཁྱད་པར་དུ་འཕགས་པ་
ཡིན་ཏེ། རིགས་མི་ཉག་ཡབ་དགེ་བའི་བཤེས་གཉེན་ཡེ་ཤེས་རྡོ་རྗེ། མ་གཅིག་ཇོ་
སྲས་མོ་སྐྱིད་དེ་ཞེས་པ་ཡིན། ལོ་གསུམ་ལོན་པའི་ཚེ་ཁ་ཆེ་པཎ་ཆེན་ཤཱཀྱ་ཤིས་
ལུང་བསྟན་པ། བླ་མ་དམ་པ། དཔྱལ་ལོ་ཆོས་ཀྱི་བཟང་པོ་དང་། ས་སྐྱ་པཎ་ཆེན་
ཁུ་དབོན་དང་
། ཆོས་རྗེ་འཇམ་གསར་
། རྗེ་བཙུན་རྭ་འབུམ་སེང་དང་། ལྕེ་སྟོན་
ཆེན་པོ་སེང་གེ་ལ་སོགས་པ་མཁས་གྲུབ་དུ་མ་བསྟེན་པ། གྲུབ་པའི་སྐྱེས་བུ་དམ་
པ་ཁམས་པ་རྒྱ་ལོའི་སྐྱེ་བ་ཡིན་པས་རྒ་ལོ་ཞེས་བཏགས་པ་སྟེ། འདིའི་རྣམ་ཐར་
རྒྱས་པ་བླ་མ་ཤེས་རབ་སེང་གེས་རྩ་འགྲེལ་དུ་མཛད་པ་འདུག་པས་དེར་གཟིགས་
ཤིག །འདི་ཡི་དྲུང་དུ་ལོ་མང་དུ་བསྟེན་ཏེ་དཔལ་དུས་ཀྱི་འཁོར་ལོ་འགྲེལ་པ་དྲི་
མེད་འོད་ ཟེར་ དང་ བཅས་ པ་ ལ་ སློབ་ གཉེར་ གཙོ་བོར་མཛད་དེ། རྩིས་ དང༌།
བྲི་ཐིག་ལ་སོགས་པ་ལ་ལེགས་པར་བསླབས་ཏེ། ལེའུ་སོ་སོའི་དཔེ་ཆུང་དང་
།
རྩའི་འཁོར་ལོ། ལུས་ལ་འཇིག་རྟེན་སྦྱར་བའི་དཔེ་ཆུང་
། གཟས་འཛིན་གྱི་དཔེ་
ཆུང་། གོ་ལའི་འཁོར་ལོ། དུས་འཁོར་ནས་གསུངས་པའི་རྡོར་དྲིལ་དང་
། མཆོད་
རྟེན་ལ་སོགས་པའི་ཚད། འཁོར་ལོ་སྡོམ་ཆེན་གྱི་དཀྱིལ་འཁོར་གྱི་རི་མོ་ལ་སོགས་
པ་དཔེ་ཆུང་རྣམས་ ལེགས་ པར་ བྲིས། རྭ་ ལུགས་འབྲོའི་ ལུགས་སོ་སོའི་ཁྱད་པར་
རྣམས་ལེགས་པར་གཏན་ལ་ཕབ། རྗེ་བཙུན་རྒ་ལོའི་མཛད་ཡིག་རྣམས་ བྲིས།
སྦྱོར་དྲུག་གི་ཁྲིད་ལེགས་པར་བསྐྱང་སྟེ། སྤྱན་རས་གཟིགས། ཤ་ཝ་རི་པ། བི་བྷུ་
ཏ་ཙནྡྲ། དཔྱལ་པད་མོ་ཅན་པ། རྒ་ལོ་སྟེ། ང་དང་སྤྱན་རས་གཟིགས་ཀྱི་བར་ན་
244 -275



པ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བརྒྱུད་པ་བཞི་ལས་མེད་གསུངས། གཞན་ཡང་ཀྱེའི་རྡོ་རྗེའི་སྐོར་དང་། རྭ་བའི་
ལུགས་ཀྱི་ཆོས་རྣམས་དང་། གཤིན་རྗེ་གཤེད་དམར་བརྒྱུད་པ་གཉིས་ནས་བརྒྱུད་
པའི་སྐོར་རྣམས་མ་ལུས་པ་དང་
། ཁྱད་པར་རང་རེའི་ཡབ་མེས་ནས་བརྒྱུད་པ
ཀུན་ལེགས་པར་མཉན་ཏེ། རྣམ་གཞག་ཀྱང་བླ་མ་འདིའི་དྲུང་དུ་བྱས་ཏེ། རྩ་བའི་
བླ་མ་དམ་པ་འདི་ཡིན་ནོ། །
དེར་མན་ལུང་པའི་དྲན་སྟོན་བསོད་ནམས་དཔལ་དང་དུས་མཚུངས་ཏེ་
མཆེད་གྲོགས་སུ་ཡོད་པ་ལས། གཉིས་པོས་པོ་ཏ་ལར་རྒྱ་གར་དུ་འགྲོ་བར་ཙམ་ཏེ་
བྱོན་པ་ལས། བླ་མས་འབོད་པ་བཏང་ནས་ལོག་ནས། བཀའ་སྐྱོན་མཛད། མན་
ལུངས་གུ་རུས་ཕྱིས་རྒྱ་གར་དུ་བྱོན། སྤྱན་རས་གཟིགས་དང་མཇལ་བ་ལ་སོགས་པ་
རྣམ་ཐར་རྒྱས་པ་མན་ལུངས་གཙུག་ལག་ཁང་ན་བྲིས་ཤིང་དེ་པ་མན་ལུངས་པ་ལ་
གསལ་ལོ། །དེ་ནས་མ་ངག་དགེ་སྡིངས་ཀྱི་བླ་མ་ཆོས་སྐུ་འོད་ཟེར་ཀྱི་དྲུང་དུ་བྱོན་
ནོ། །
བླ་མ་ཆོས་སྐུ་བ་དེ་ནི། ཡབ་གྲུབ་ཐོབ་ཆེན་པོ་གཞོན་ནུ་འོད་ཟེར་དང་
། ལྕེ་
སྟོན་མདོ་སེང་དང་
། འཇམ་གསར་དང་། ཀེགས་གནས་རྙིང་གི་མཁན་པོ་ཆོས་ཀྱི་
རིན་ཆེན་དང་
། དཔྱལ་པད་མོ་ཅན་པ་དང༌
། མཁན་ཆེན་མཆིམས་ནམ་མཁའ་
གྲགས་ལ་སོགས་པ་དང་
། རྗེ་བཙུན་ལྟག་པ་རིན་གྲགས་ལ་སོགས་པ་མཁས་པ་
དུ་མའི་བདུད་རྩི་འཐུངས་བ། སྔགས་མཚན་ཉིད་མཐའ་དག་ལ་མཁས་པ་
ཁྱད་པར་ལྷ་ས་བསྐོར་བའི་ལན་གཉིས་ཀྱི་དུས་སུ་ཇོ་བོ་དང་གསུང་གླེང་བྱུང་སྟེ།
བཤད་སྒྲུབ་གཉིས་གང་གཙོར་བགྱི་ཞུས་པས་བཤད་པ་འགྲོ་དོན་ཆེ་གསུངས། ཇོ་
བོའི་སྐུ་ཚབ་ཞིག་བཞེངས་ན་འགྲོ་དོན་འབྱུང་བར་ལུང་བསྟན་ནས་བཞེངས་ནས་ད་
244 ---276



དཔལ་སྲིའུ་ག་ཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ལྟ་ཡང་བསྐོར་བ་མང་པོ་ཡོད། དབེན་གནས་བྱ་བཏང་ལུང་བསྟན་ཏེ་དབེན་
གནས་བཏབ་ཡོད། གདུང་རུས་སུམ་པ་ཡིན་ནོ། །
འོན་ཀྱང་འདིའི་རྣམ་ཐར་རྒྱས་པ། ཀུན་སྤངས་ཇོ་མོ་ནང་པ་དང་
། ཀུན་
མཁྱེན་འཕགས་པ་ལ་སོགས་པས་མཛད་པའི་རྣམ་ཐར་བདོག་པར་གདའ་བས་
དེར་གཟིགས་མཛོད། བདག་ཅག་གི་བླ་མ་པས་འདིའི་དྲུང་དུ་རྔོག་ལུགས་ཀྱི་ཀྱེའི་
རྡོ་རྗེ་རྩ་བཤད་ལ་སོགས་པ་རྔོག་ཆོས་རྣམས་དང་། གསང་བ་འདུས་པ་འཕགས་
ལུགས་ཀྱི་བཤད་བཀའ་དབང་བཀའ་ཕྲན་དང་བཅས་པ་དང༌
། ཡོ་ག་རྡོ་རྗེ་འབྱུང་
བ། འཇམ་དཔལ་གསང་ལྡན་རྣམས་ལ་སློབ་གཉེར་ཡུན་རིང་དུ་མཛད། ལེགས་
པར་བསླབས། ཀུན་སྤངས་ཞང་གིས་ཕར་ཕྱིན་དང་
། བླ་མ་བློ་ལྡན་པས་བརྟག་གཉིས་དང་
མཚན་བརྗོད་གཉིས་ ཀྱིས་ ཟུར་ཆོས་ ཡུན་ རིང་ དུ་ ཡང་ མཛད། གཞན་ཡང་གསང་
འདུས་ཡེ་ཤེས་ཞབས་ལུགས་ཀྱི་འགྲེལ་སྒྲུབ་རྣམས་དང༌། དབང་བཀའ་དང་
།
བདེ་མཆོག་དང༌། གསེར་སྡིངས་ པས་མཛད་པའི་ཐེག་བསྡུས་རྩ་འགྲེལ་དང་།
འཇམ་གསར་གྱི་ཚད་མ་དང༌། ཐམས་ཅད་མཁྱེན་པ་རང་གིས་མཛད་པའི་ཊིཀྐ་
བཏབ་པའི་ ཕར་ ཕྱིན་དང༌
། ཡོ་གའི་འགྲེལ་ཆེན་རྣམས་ལ་ སོགས་པ་མང་དུ་
གསན་ཅིང་མཁྱེན་པར་མཛད་དོ། །
ཁྱད་པར་ཐང་དཔེ་བ་ནས་བརྒྱུད་པའི་འཁོར་ཆེན་དང་
། རིམ་ལྔའི་དམར་
ཁྲིད་དང་
། མིད་ལ་ནས་བརྒྱུད་དེ། རྒྱ་ལོག་ཕུག་པ་ནས་བརྒྱུད་པའི་ཕྱག་ཆེན་ལྔ་
ལྡན་གྱི་ཁྲིད་དང་། ནཱ་རོ་ཆོས་དྲུག་གི་ཁྲིད་དང་
། རྫོག་པ་ནས། ལྕེ་མདོ་སེང་ལ་
བརྒྱུད་པའི་རྔོག་པའི་ཆོས་དྲུག་བསྲེ་འཕོ་དང་བཅས་པ་ལ་སོགས་པའི་ཁྲིད་རྣམས་
ཞུས། དཔྱལ་ པའི་ ཕག་མོའི་ བྱིན་བརླབས་ གསུམ་ ཀ་ དང་། ལུ་ཧི་ པའི་ དབང་
244 --277



སོ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བཀའ་དང་། བདེ་མཆོག་དྲིལ་བུ་པ་ས་ལུགས་དང༌། གསང་བ་འདུས་པའི་བཤད་
རྒྱུད་རྣམས་ལ་སོགས་པ་མང་དུ་ཞུས་ཤིང་། ཆོས་ཞུས་པ་ཐམས་ཅད་དང༌།
སོའི་བརྒྱུད་པ་ལ་སོགས་པ་མང་དུ་བྲི་བའི་ནུས་པ་མེད་ཅིང་
། ཡི་གེ་མང་དུ་འབྱུང་
བར་འདུག་པས་མ་བྲིས་སོ། །
དེ་ནས་མཁས་པ་ལེགས་སྤྱད་ཀྱིས་མི་ངོམས། ཞེས་པ་དང་
། རྒྱལ་བ་ཀུན་
གྱི་དམ་པའི་ཆོས་འཛིན་ཅིང་། །ཞེས་པའི་ཚུལ་དང༌། ཁྱད་པར་ཡབ་མེས་ཀྱི་ཆོས་
བཀའ་ཡང་མ་ཚང་བར། སྐྱེས་བུ་ཆེན་པོ་གྲུ་སྟོན་ཤཱཀྱ་འབུམ་མེ་ཞེས་པ། དང་པོ་
ནས་དགེ་བའི་བཤེས་གཉེན་གྱི་བརྒྱུད་པ་ཡིན་པ། ཡོན་ཏན་གྱི་གཞི་མ། སེར་པ་
གྲགས་ རིན་ཞེས་པ་ལ་འབྲུ་དང་ ཡིག་སྣ་ཕུལ་དུ་ ཕྱིན་ པ་ བསླབ་པས་མཁྱེན་པ།
མཁས་པ་ཆེན་པོ་འབུམ་དགའ་ཞེས་པ་དང་། ལྕེ་མདོ་སེང་དང་
། གུ་རུ་ཆོས་དབང་
དང་། ཀོ་བྲག་པ་བསོད་ནམས་རྒྱལ་མཚན་ལ་སོགས་པ་དུ་མ་བསྟེན་པ་དམ་པའི་
ཆོས་ སྔགས་མཚན་ཉིད། སྔགས་ལ་གསར་རྙིང་
། གཏེར་མ་དང་། མན་ངག་དུ་
མའི་མཛོད་དུ་གྱུར་པ། རྟེན་དཀར་པོར་བཞུགས་ཀྱང་ཚངས་པར་སྤྱོད་པ་དང་
ལྡན་པ་བླ་མ་དམ་པའི་དྲུང་དུ་བྱོན་ནོ། །
འདིའི་རྣམ་ཐར་རྒྱས་པ་ཡང་སློབ་མ་རྣམས་ཀྱིས་མཛད་པར་ ཡོད་ཟེར་བས་
གཟིགས་པར་ཞུ། འདིའི་དྲུང་དུ་ཞུས་པའི་ཆོས་རགས་རིམ་ཞིག་སྨོས་ན། ལམ་
འབྲས་ས་ལུགས་ཁྲིད་འཁྲུལ་འཁོར་བཤད་པ་དབང་ཆུ་དང་བཅས་པ། ཞ་མའི་
ལུགས་མ་ལུས་པ་དང་། ཞི་བྱེད་བཀའ་བབས་གསུམ་ཀ་མ་ལུས་པ་ཚང་བ་དབང་
བཀའ་ཁྲིད་བཀའ་དང་བཅས་པ་དང་
། བདུད་ཀྱི་གཅོད་ཡུལ་དོན་བརྒྱུད། སྲས་
བརྒྱུད། བཀའ་ཚོམས། ཡང་ ཚོམས། ཞུས་ ལན་ ལ་ སོགས་ པ་ མ་ ལུས་ པ་ ཞུས།
244 -278



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཁྲིད་ བསྐྱངས། ཡི་གེ་མ་ ལུས་ པ་ བཅད་ དོ། །ཚེ་ བདག་ རྙིང་མ་ སྡིག་ པ་ རྙིང་
འཛིངས། སྙིང་ལ་རུ་འཛིངས། སྙིང་གཟེར་གསང་བ། རུས་སྦལ་ཁྲ་མོ་ལ་སོགས་
པ་ཐམས་ཅད་ཚང་བ་དང་། ཚེ་བདག་བཀའ་མ་གཉན་ཆུང་ལུགས་དང་
། མདོ་
ལུགས་ བརྟག་ པ་ དང་ བཅས་ པ་ དང༌། མདོར་ན་དུ་མ་ ཞིག་མཉན་ཅིང་ཤིན་
ཏུ་ཐུགས་ལ་འདོགས་པར་བྱུང་སྟེ། ངའི་བླ་མའི་དབོན་པོ་ཡིན་གསུང་ནས་བསྙེན་
བཀུར་བྱེད་པ་རྣམས་ཀྱི་དུས་སུ་སྡེར་གནོན་བྱུང་བ་བསགས་པས་ཆོས་ཞུ་བའི་
མཐུན་རྐྱེན་འདང་བ་བྱུང་གསུངས་སོ། །
དེ་ནས་བློ་སྟོན་ཇོ་མགོན་ཞེས་པའི་དྲུང་དུ་བྱོན་ནོ། །བློ་སྟོན་རྡོ་རྗེ་མགོན་པོ་
དེ་ལྕེ་མདོ་སེང་གི་གཅུང་པོ་ཡང་ཡིན། ཤིན་ཏུ་བླ་མ་ལ་གུས་པ། དང་པོ་ནས་ཀྱང་
བཤེས་གཉེན་གྱི་རིགས་ཡིན་པ། བླ་མ་མདོ་སེང་བསྟེན་ཡུན་རིང་བ། བླ་མ་དེའི་
ཕྱག་དཔེ་མང་པོ་འབྲི་བ། ཁོང་རང་ཡང་ཆོས་མང་པོ་ཞུ་བ། དཔེ་ཆ་མང་པོ་བསྒྲུབ་
པ་ཞིག་པས། ཁྱད་པར་དུ་ཕྱག་བཞེས་དང་། མན་ངག་མང་པོ་ཡོད་པས་དེའི་དྲུང་
དུ་བྱོན་ཏེ། བླ་མས་བྱོན་དུས་དགུང་ལོ་མང་པོ་བཞེས་པ། ཐུགས་དམ་ལ་ཞལ་
འདོན་མང་པོ་མཛད་དེ། མཚན་བརྗོད་འདོན་པ་ཡི་གེ་འབྲི་བ། གཞན་གྱི་གཏམ་
ལན་འཇལ་བ་གསུམ་ལ་འཁྲུལ་པ་མེད་པ། གཏོར་མ་མང་པོ་གཏོང་བ། དགུན་
འཁྱག་མ་སྒང་ལའང་སྔ་མོ་ནས་མཆོད་པ་སྤྱོད། ཡན་ལག་བདུན་པ་རྒྱས་པ་ན་མ་
རེ་ཞིང་མཛད་པ་ལ། གཞན་གྱི་བླ་མ་པ་འདི་འདི་འདྲ་མཛད་པ་འོ་བརྒྱལ་ཞུས་ན།
འོ་ཀ་ཁྱེད་ཚོ་བརྒྱལ་གྱི་གསུང་པ་ཞིག་འདུག་པས། དེའི་དྲུང་དུ་སྦལ་གྲོང་པ་དཔོན་
མོ་ཆེ་བཀྲ་ཤིས་དཔལ་ཞེས་པས་ཕུལ་བའི་འབུམ་བླ་མ་དེ་ལ་ཕུལ་ཏེ་ཆོས་ཞུས་
པས། ཁོང་མཆོད་ཁང་སོ་མ་ཞིག་ན་རྟེན་གསུང་རབ་མང་པོ་མི་བཞུགས་པས་
244 --279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཤིན་ཏུ་མཉེས་ནས་གདའ་གསུང་། དེར་མ་ཧཱ་མ་ཡའི་སྐོར། འཇམ་དཔལ་ཟབ་
རྒྱས་ཀྱི་སྐོར། གཙུག་ཏོར་དཀར་མོའི་སྐོར། རྩིས་མགོན་དང་། ཛི་ནག་ལ་སོགས་
པ་ཕྲན་མང་རབ་དང༌། ཕྱག་ཆེན་བརྡ་དང་། ར་ལི་ལ་སོགས་པ་དང་། ཕྱག་རྡོར་
མདོ་ལུགས་དང༌། འཆར་ཀ་ལ་སོགས་པ་ཞུས་ཏེ། བླ་མ་དེས་མཛད་པའི་མདོ་
ལུགས་ ཀྱི་སྒྲུབ་ཐབས་དང་
། ཕུད་རབས་དེས་མཛད་པ་ ཞུས། ལྕེ་མདོའི་ཕྱག་
བཞེས་མ་ནོར་（པ་）ཡིན་གསུང་ནས་རྩིས་ཤིན་ཏུ་ཆེ་བར་བྱེད་ ཀྱིན་གདའ།
བདག་ལའང་ཁྱེད་རང་གི་མེས་པོ་ལ་བརྒྱུད་པ་འདེད་པ་དགའ་ན་ཆོས་དེ་དག་
བརྒྱུད་པ་ཁྱེད་རང་ལ་དེད་པས་ཆོག །བསྒྲེས་དྲགས་པས་ཆོས་མང་པོ་མ་ཐོབ་པོ་
གསུངས་སོ། །
དེ་ནས་སྐབས་ཤིག་ཏུ་གདོན་གྱི་ཐུགས་རྟོག་ཞིག་བྱུང་ནས། རྗེ་བཙུན་རྒྱ་
ལོ་ལ་ལྷ་མོ་དུག་སེལ་མའི་བསྒོམ་ལུང་ཞུས་ཏེ་བསྙེན་པ་མཛད། འགྲོགས་ཕུ་པ་
གཙུག་ཏོར་རྒྱལ་ ཞེས་ པའི་ ས་རུ། སོས་ཀ་ཞིག་ཉིན་མོ་བཞིན་ཐོག་ ཀ་ཞིག་
ཏུ་ཐུགས་དམ་མཛད་པའི་མདུན་དུ་གྱང་གི་སེར་ཀའི་སྲུབས་ན་ཡར་དཔལ་(སྤར་》
གང་གི་མྱུ་གུ་གཅིག་སྐྱེས་བྱུང་
། རིམ་གྱིས་དེ་ལ་མེ་ཏོག་རྒྱས་པས། འདི་རྟེན་
འབྲེལ་བཟང་སྙམ་དུ་དགོངས་པ་ལས་གདོན་གྱི་རྟོགས་པ་ལས་གྲོལ་ནས། དུས་
ཕྱིས་བླ་མ་ཇོ་མགོན་གྱི་གསུང་གིས། དུག་སེལ་མ་ཡང་ངོ་མཚར་ཆེ་སྟེ། ཕྱག་ན་རྡོ་
རྗེ་བསྙེན་པ་རེ་མཛད་ན་རང་གཞན་མང་པོ་ལ་བྱིན་བརླབས་ཆེ་གསུང་ནས། ཕྱིས་
གཙོ་ཆེར་ཕྱག་ན་རྡོ་རྗེའི་གཟུངས་རིང་ལ་སོགས་པ་བཟླས་སོ་ཞེས་གསུངས་སོ། །
དེ་ནས་ཤ་ཚ་རུ་རེ་བ་ཁ་ཅིག་ན་རེ་ཡོན་ཏན་རྒྱ་ཆེན་བསླབས་ཀྱང་
། ཤེས་
པ་ དཀའ། ཤེས་ ཀྱང་ དུས་ཚོད་ ཀྱིས་ འགྲོ་དོན་ཡང་འབྱུང་བ་དཀའ། དེ་བས་
244 ---280



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
དགོན་ཆུང་རང་བཟུང་བ་དྲག་ཅེས་ཟེར་བ་ལ། ག་རེ་སངས་རྒྱས་ཀྱི་བསྟན་པ་
རིན་པོ་ལའང་
། ད་རུང་བཀའ་མ་ཐོབ་པ་མང་དུ་འདུག་ཅིང་
། ཁྱད་པར་ཡབ་མེས་
ཀྱི་ཆོས་བཀའ་རྒྱ་ཆེན་ཡང་མ་ཆོད་པར་འདུག་པས་སྙམ་དུ་དགོངས་ནས། བླ་མ་
ཤཱཀྱ་གཞོན་ནུ་ཞེས་པ། འཁྲུངས་ཡུལ་འབྲུང་པ་ཡིན། གདུང་རུས་སྐྲངས་ཞེས་པ་
ཡིན། རྟེན་ སྡོམ་བརྩོན། བླ་མ་ལྕེ་མདོ་སེང་ ལོ་མང་དུ་བསྟེན་པ། ཀོ་བྲག་པ་
བསོད་ནམས་རྒྱལ་མཚན་དང་། བར་ཐང་པ་བླ་མ་ཁམས་པ་ཞེས་པ་དང་། སྲས་
རིན་ཆེན་བཟང་པོ་ཞེས་པ་ལ་སོགས་པ་མང་དུ་བསྟེན་པ་ཞིག །གདན་ས་ས་ཟིན་
ཆེར་མེད་ནས། རེས་ སྲིའུ་ གཅུང་ དང་། རེས་སྦྲུས་ བྲག་དང་། རེས་ ཚེས་ སྤོངས་
སྟག་ལུང་དུ་གདན་དྲངས་ཏེ། ཆོས་མང་དུ་ཞུས་པ་ནི། ཞིབ་ཏུ་བྲིས་ན་བརྒྱུད་ཡིག་
རྣམས་བལྟས་ནས་ཕལ་ཆེར་ཁུང་ཆོད་པར་འདུག་ཅིང་
། ཆོས་བཀའ་ཡང་མང་པོ་
གདའ་སྟེ། ཡི་གེ་མང་པོ་འབྱུང་བས་རགས་རིམ་ཞིག་བྲིས་ན། གསང་བ་འདུས་པ་
འཕགས་ལུགས་ལས་ཁྱད་པར་མར་ལུགས་སུ་གྲགས་པ་ལ། རྗེ་མར་པ་ལོ་ཙཱ་བ་
ལ་བརྒྱུད་པ་བཞི་འཛོམ་པ་ལ། གྲུབ་ཐོབ་ཉམས་བརྒྱུད། ཕྱག་ཆེན་བརྡ་ཡི་བརྒྱུད་
པ། ཌཱ་ཀི་བྱིན་བརླབས་བརྒྱུད་པ། མཁས་པ་པཎྜི་ཏའི་བརྒྱུད་པ་དང་བཞི། མར་
པ་ལོ་ཙཱ་བ་ལ་མཚུར་དབང་གི་རྡོ་རྗེ། དེ་ནས་རིམ་པར་བརྒྱུད་ནས་བླ་མ་ཤཱཀྱ་
གཞོན་ནུ། དེ་ལ་བླ་མ་བློ་ལྡན་པས་ཤིན་ཏུ་ཚང་བར་བོད་ཡིག་རྣམས་དང་བཅས་
པ་ཞུས་སོ། །
དཔལ་རྡོ་ རྗེ་ གདན་བཞི། རྩ་རྒྱུད། བཤད་རྒྱུད། སྒྲུབ་ཐབས་རྣམས་ དང་
རྫོགས་རིམ་མ་ལུས་པ་དང་
། རྔོག་པའི་ཊཱིཀྐ །མངོན་རྟོགས་དཀྱིལ་ཆོག་དང་།
དབང་བཀལ། བཤད་བཀའ་མན་ངག་གི་བཀའ་ཐམས་ཅན་ཚང་བར་ཞུས་སོ། །
244 -281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
བདེ་མཆོག་གཉོས་ལུགས་དང་། པུ་རངས་ལོ་ཆུང་ནས་དམར་ནས་བརྒྱུད་
པ་དང་། གཟེ་པ་ནས་བརྒྱུད་པའི་བདེ་མཆོག་དང་
། སྔར་ཡང་བདེ་མཆོག་འགའ་
རེ། བླ་མ་གཞན་གྱི་དྲུང་དུ་ཡང་ཐོས་མོད་ཀྱི། ཡབ་མེས་ལས་བརྒྱུད་པའི་བདེ་
མཆོག་མ་ལུས་པ་བླ་མ་འདི་ལ་གསན་པ་ཡིན་ནོ། །ཕྱག་རྒྱ་ཆེན་པོའི་གཞུང་ལ།
སྟོད་ལུགས་ལ་སྙིང་པོའི་སྐོར། གྲུབ་སྐོར། ཨ་མ་ན་སིའི་སྐོར། བར་ལུགས་སྨད་
ལུགས་དང་། གཞུང་ཕྱི་མོའི་སྐོར། དཔེ་རྒྱུད་ཡི་གེ་རིས་ ཀྱི་སྐོར། བེ་བུམ་སྔོན་
པོའི་སྐོར། གདམས་ངག་བརྡའི་སྐོར་ལ་སོགས་པ་ལ་བཤད་པ། ལུང་། ཁྲིད་མ་
ལུས་པ་ཞུས། འཇམ་ དཔལ་གསང་ལྡན་གྱི་སྐོར་མ་ལུས་པ་དང་། འཁོར་ཆེན་
ཤེའུ་ལུགས་ དང་། གཏུམ་པོ་རོ་ཤ་ན་དང་
། ལམ་འབྲས་ ཞ་ ལུགས་ དང་། བདེ་
མཆོག་སྙན་བརྒྱུད་མ་ལུས་པ་དང་
། མགོན་པོ་ཕྱག་དྲུག་པ། ལྷ་མོ་དུད་སོལ་ལ་
སོགས་པ་མང་བར་ཞུས་སོ། ཁོ་བོས་བརྟག་པས་ཀྱང་
། བརྒྱུད་པ་འདེད་པ་ལ་བླ་
མ་འདི་མང་ཞིང་
། ཆོས་དྲིན་ཆེ་བར་དགོངས་སོ། །རྩ་བའི་བླ་མ་དྲིན་ཆེ་བ་བཞི་
ཞེས་གྲགས་པའི་ཡང་གཅིག་འདི་ཡིན་ནོ། །
དེ་ནས་ ཡང་། མཁས་ པ་ ལེགས་ བཤད་ ཀྱིས་ མི་ངོམས། །ཞེས་ པ་ དང༌།
སྡུད་པ་ལས། བླ་མ་མཁས་པ་རྣམས་ལ་རྟག་ཏུ་བསྟེན་པར་བྱ། །ཅི་ཕྱིར་ཞེ་ན་
མཁས་པའི་ཡོན་ཏན་དེ་ལས་འབྱུང་
། །ཞེས་པ་དང་ཚུལ་མཐུན་པར། རོང་རི་ལུང་
པུག་གི་བླ་མ་ཆོས་ཀྱི་མགོན་པོ་དཔལ་བཟང་པོ་ཞེས་པ་བསྟེན་ནོ། །བླ་མ་རོང་པ་
ཆོས་མགོན་དེ་རྣལ་འབྱོར་གྱི་རྒྱུད་དང་
། གསང་བ་འདུས་པ་ཡེ་ཤེས་ཞབས་)
ལུགས་དང་། ཕྱག་རྡོར་འཁོར་ཆེན་ལ་སོགས་པ་དུ་མ་མཁྱེན་པ། བདག་ཉིད་ཆེན་
པོ་བླ་མ་ཆོས་རྒྱལ་ལ་སོགས་པ་མཁས་པ་དུ་མས་ཞབས་སྤྱི་བོར་བླངས་པ། དུས་
244 -282



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཕྱིས་དགུང་ལོ་བརྒྱ་དང་བཅུ་བཞི་བཞུགས་པ་དེ་ལས་རྡོར་དབྱིངས་ལ་སོགས་པ་
རྣལ་འབྱོང་རྒྱུད་སྐོར་རྣམས་ལ་སླར་ཡང་སློབ་གཉེར་མཛད། ཀུན་རིག་ཟངས་
དཀར་ལུགས་ ཀྱི་ དབང་ བཀའ་ དང་། གཙུག་དགུའི་དབང་ ལ་ སོགས་ པ་ ཞུས།
གསང་འདུས་ཡེ་ཤེས་ཞབས་ལུགས་ཀྱི་འགྲེལ་པ། ཞལ་ལུང་ཆེན་པོ། སྒྲུབ་ཐབས་ཀུན་
བཟང་ལ་སོགས་པ་ལུང་དང་མཐུན་པའི་ཆོས་བཅུ་བཞི་དང་། འགྲེལ་ཆེན་ཐ་ཛ་
ཡན། ལྗོན་ཤིང་
། སྨན་ཞབས་ལ་སོགས་པ་དང་། གཞན་རྟ་མགྲིན་ནག་པོ། སྨེ་
བརྩེགས། གྲུབ་བའི་རྒྱལ་མོའི་ཚེ་སྒྲུབ་ལ་སོགས་པ་མང་དུ་ཞུས་ནས་ཀྱང་ཡོན་
ཏན་གྱི་རྒྱ་མཚོ་ཆེན་པོ་ཁ་བཀང་ངོ༌
། །
དེ་ནས་བླ་མ་དམ་པ་དབུས་པ་སངས་རྒྱས་འབུམ་ཞེས་པའམ། སངས་རྒྱས་
གྲུགས་ཞེས་པ་མཚན་ འདམ་ཁོ་ཅན་སངས་རྒྱས་ཀྱི་བསྟན་པ་མཐའ་དག་ལ་
སྦྱངས་པ། དེང་སང་ཡང་མཁས་པ་དུ་མའི་དབང་དང་ལུང་གི་བརྒྱུད་པ་ལ་འབྱུང་
བ་འདི་ལས། རྡོ་རྗེ་དབྱིངས་ཀྱི་གསར་མའི་དབང་བཀའ་དང་
། ཚེ་དཔག་མེད་
འཆི་མེད་རྔ་སྒྲའི་སྐོར་ལ་སོགས་པ་ཞུས། ཁྱད་པར་བླ་མ་འདི་ལས་དངོས་དབང་
གི་བཀའ་ཅིག་ཞུས་པར་གྲགས་པ་ལས། ཀུན་གྱི་ཐུན་མོང་མ་ཡིན་ཅིང་ཟབ་ཚེས་
པས། སྲིའུ་གཅུང་པ་ལ་ནི་བཀའ་ཆད། གཞན་གྱིས་ཞུས་པར་གྲགས་པའི་ཁུངས་
རེ་ཙམ་གདའ་སྟེའང་ཕལ་ཆེར་གཤེགས་གདའོ། །
དེ་ནས་བླ་མ་སེ་སྟོན་ཇོ་ཁྲོ་ཡང་ཟེར། སེ་དབེན་ལེགས་པ་ཡང་ཟེར་བ་ཞིག་
གི་དྲུང་དུ་རྡོ་ རྗེ་ ཕྲེང་བ། རྫོགས་ཕྲེང་། འོད་སྙེ་ལ་སོགས་ཞང་ལོའི་ལུགས་སུ་
གྲགས་པ་དང་། བ་སུ་ཀིའི་ལུང་ཞུས། བླ་མ་འདི་ལའང་དངོས་དབང་གི་བཀའ་
ཞུས་པ་ཡིན་ནམ་ཡང་གླེང་དེ་ཙམ་ལས་མི་གདའ། འདིའི་དྲུང་དུ་གཤེགས་དུས་
244 --283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
མཐུན་རྐྱེན་ལ་གསེར་ཡོད་པ་ལས། ནས་དཀོན་དང་ཐུག་ནས། གསེར་ཉུང་མར་
བཙོངས་པའི་ཤུགས་ལ་ནས་བླངས་ཏེ། བླ་མ་(ལ་)གསོལ་བ་དང་
། མཐུན་རྐྱེན་
བྱས། ཉེ་གནས་ཀྱིས་ཉུང་མ་ཟོས་གསུངས་སོ། །
གཞན་ཡང་རྩ་ཁ་བྱ་རའི་ཤངས་པ་ཀུན་མཁྱེན་ཚུལ་ཤེ་དང་། རྩིས་གནས་
གསར་གྱི་མཁན་པོ་མཁས་པ་བསོད་རྒྱལ་དང༌
། རིན་པོ་ཆེ་ཁྲོ་ཕུ་བ་བསོད་ནམས་
སེང་གེ་ལ་འདོགས་གཅོད་དུ། རིན་ཆེན་འབྲུ་དགུ་ལ་སོགས་པ་འགའ་ཞུས།
དབེན་དམར་བ་བླ་མ་ཤེས་རབ་སེང་གེ་ལ། དབུ་མ་རིགས་པའི་རྒྱ་མཚོ་དང༌
།
མདོ་སྡེ་ལས་ཀྱི་མེ་ལོང་ལ་སོགས་པ་ཞུས་ཞེས། བླ་མ་རྗེ་བཙུན་པས་གསུངས།
བླ་མ་མཆོག་འདི་མི་བདེན་ཟེར་ཏེ་སྔ་མ་བཙན་ནོ། །དེ་ནས་དུས་ཕྱིས་སུ་སོང་བ་
དང་། མང་འགར་བ་བླ་མ་བྱང་སེང་ཞེས་པའི་དྲུང་དུ་གསང་འདུས་ཞུ་རྒྱུ་བྱུང་བ
ལའང་། རྡོ་རྗེ་ཕྲེང་བའི་བཀའ་དབང་ཞེ་གསུམ། ཕྲེང་བ་གཉིས། འོད་སྐྱེ་རྣམས་
ཚང་བར་ཞུས། སྲས་གཉིས་ཀྱིས་གར་ཐིག་ལ་སོགས་ཕྱག་ལེན་དང་བཅས་པ་
ཚར་བར་བསླབས་སོ། །གཞན་ཡང་དོན་ཞགས་དང་། པད་མ་ཅོད་པན་སྒྲོལ་མ་
ལས་སྣ་ཚོགས། ཡོ་གའི་འགྲེལ་པ་ཨ་བ་ཏ་ར། དཔལ་མཆོག་ཤེར་དུམ། ལས་
དུམ་ལ་སོགས་པ་ཞུས་སོ། །ཨ་ཁུ་བླ་མ་མདོས་ཤཱཀ་གཉིས་ལའང་ཆོས་འབྲེལ་རེ་
ཡོད་པ་འདྲ་སྟེ་བརྒྱུད་ཡིན་ཀུན་ན་བྲིས་པ་ཆེར་མ་མཐོང་
། ཡོན་ཏན་དུ་མས་རབ་
ཏུ་གང་བ་ཡི། །བུམ་པ་རྣམས་ཀྱང་གཅིག་ཏུ་བསྡུས་པ་ལས། །ཡོན་ཏན་རྒྱ་མཚོའི་
རྣམ་རྒྱལ་ཆེན་པོ་འདིས། །ཡོན་ཏན་འདོད་པའི་སྤྱི་བོར་བྱུག་པར་བྱ། །
དེ་ནས་སོ་པ་བླ་མ་རིག་འཛིན་རྒྱལ་པོ་ཞེས་པ་གྲུབ་པ་བརྙེས་པའི་སྲས་མོ།
སྲས་མོ་བཙུན་ནེ་ཞེས་པ། རིགས་དང་མཚན་ཉིད་དང་ལྡན་པར་དགོངས་ཏེ། སྲིའུ་
244 ---284



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
གཅུང་དུ་བོས་ཏེ། གདན་ས་འཛིན་ཅིང་འགྲོ་དོན་ཅུང་ཟད་དང་བཅས་པའི་ དུས་
སུ། བྱ་རོག་ཚང་དམག་རའི་དུས་མི་བདེ་བ་ཆེན་པོ་བྱུང་ཏེ། དགོན་པ་དང་ཐག་ཉེ་
བས། སྒྲོལ་མའི་ཁྲི་རྒྱབ། དགུ་གླིང་བཟང་པོ། དྲིལ་གདང་
། མཎྜལ་བཟང་པོ་ལ་
སོགས་པ་དུ་མ་ཤོར། སྒྲོལ་མ་དང་འཇམ་དབྱངས་སེར་ལ་ལུང་དུ་བསྐྱལ། དཔེ་
ཆ་རྣམས་སེ་བྲག་ཏུ་བསྐྱལ་ལོ། །ཧོར་གྱིས་བསླུས་ཏེ་ཅི་དགོས་ཀྱི་ཆ་རྐྱེན་མང་པོ་
དང་། ཁྱད་པར་མི་གཞོན་མང་པོ་ཁྱེར་བའི་གསེབ་ཏུ་བླ་མ་པའི་ཡང་སྲས་སྔ་ཚར་
དང་། སྲས་མོ་བཙུན་ནེ་ ཡང་ཤོར་ནས། གླེགས་བམ་ ལ་སོགས་པ་གཏེ་མར་
བཅུག་ཏེ་གསེར་མང་པོ་ཁྱེར་ (ནས་བསླ་རུ་བྱོན་ནོ། །སྒར་དུ་ཞག་མང་རབ་
བཞུགས་དགོས་བྱུང་བའི་དུས་སུ་རྩིས་གནས་གསར་བས་དང་པོའི་ཞེན་པ་བྱས་
ཏེ། ཁོང་གི་ཐབ་ཁ་ལ་བཞུགས། དེར་ཡུམ་སྲས་གཉིས་ཀྱང་ཐར་རོ། །
དེ་དུས་ན་ལྕེ་སྟོན་ཇོ་མདོ་ནས་ཀྱི་བུ་སློབ་རྙིང་པ། སྐུར་ཕུ་བའི་སློབ་དཔོན་
སྟོན་ཉི་ཞེས་པས། ཙམ་ཁལ་གཅིག །སྐེ་རགས་གཅིག །ཤ་རྐང་པ་གཅིག་རྣམས་
ཕུལ་བས། ཕྱིས་ཀྱི་བརྒྱ་འབུལ་གཅིག་པས་སྨར་གསུང་། དེ་དུས་ན་དྲིལ་བུ་ཤིང་
གི་ཡུ་བ་ཅན་གཅིག་ཡོད། ཐོད་ལོའི་ཀོང་བུ་གཉིས། ཟངས་ཀྱི་རིལ་བ་གཅིག་ལ་
བུམ་པ་མཛད། གུ་རུ་དབེན་ས་ལ་སོགས་པའི་གཞིས་ཆུང་ཀུན་ལ་བསྟེན། གྲུ་པ་
དང་། གུ་རུ་བོ་དང་། མན་ལུངས་ སློབ་དཔོན་ལྷ་པ་ལ་སོགས་པ་རྣམས་ཀྱིས་
གདན་དྲངས་ཏེ་ཆོས་མང་དུ་ཞུས་སོ། །
དེ་ ནས་ ཡང་ མགོན་ པ་ བཟུང་ སྟེ་ འཆད་ ཉན་ ལ་ སོགས་ ཆོས་ ཚུགས་
རྣམས་ཐང་གིས་བགྱིས་པ་ལས་སྐུ་བསོད་ཆེར་སྐྱེས་ཏེ། ཁོང་པ་རང་གི་སྐུའི་
ཚོགས་ གསོག་དང་
། སྲས་གཅེན་ རྗེ་བཙུན་པའི་རྣམ་གཞག་ ལ། བླ་མ་རྣམས་
244 ---285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དང༌། སློབ་རིས་གསར་རྙིང་མང་པོ་གདན་དྲངས་ཏེ་ཆོས་ཀྱི་འཁོར་ལོ་བསྐོར།
འབུལ་བ་རྣམ་གཞག་རྒྱ་ཆེན་པོ་དང༌། སྐྱེ་བོ་ལའང་སྦྱིན་གཏོང་ཆེན་པོ་མཛད་
དོ། །དབྱར་ཆོས་དང་དགུན་ཆོས་སྟོན་དཔྱིད་ལ་སོགས་ལ་ལྕེ་སྟོན་ཆེན་པོ་བ་ཡབ་
སྲས་ཀྱི་སྲོལ་བཞིན། དཔལ་བརྟག་གཉིས་དང་། གསང་འདུས་དང་། ཡོ་ག་དང་
།
བདེ་མཆོག་དང་། མཚན་བརྗོད་ལ་བཤད་ པ་ གཙོར་མཛད། རིམ་གྱིས་བདག་
གིས་སླེབ་དུས་ན། བླ་ཆོས་དང་
། ཟུར་ཆོས། དབང་བཀའ་དང་། ཁྲིད་བཀའ། གྲྭ་
པ་ཉི་ཤུ་མར་བཅད་རེ་གདའ་སྟེ། ཕལ་ཆེར་དགོན་པའི་སློབ་དཔོན། དགེ་གཤེས་
དང༌། སྟོན་པ་ལ་སོགས་རབ་ཏུ་བྱུང་བ་དང་
། པོ་ཏི་སྔོན་སོང་ཤས་ཆེ། ལ་ལ་སོང་
ཏེ། ལ་ལ་འོང་། གྲྭ་པ་རེ་ལ་འདོད་ཆོས་རེ། དེ་ལའང་ཐམས་ཅད་ཉན་པས་ཐོབ་
ཆེ། གཙུག་ལག་ཁང་དང་། དཔེ་ཁང་གཉིས་ཀ་ན་མཆོད་པ་བཟང་བ་ཆོས་སྤྱོད་ཀྱི་
རིམ་ པའང་། གཏོར་པོ་ཆེར་གྲགས་པའི་ཚོགས་འཁོར་ཆེན་པོ། བཟློག་གཏོར།
འཆར་ཁའི་མདོས་ཆེན། ཚ་ ཚ་མཆེད། ཆུ་གཏོར་ མཆེད། སྤོས་ མཆེད། མར་མེ་
མཆེད། དཀར་ རྩི་ མཆེད་ ལ་ སོགས་ པ་ དང་། བླ་མ་ཆེན་པོ་ཡབ་སྲས་ཀྱི་དུས་
མཆོད་ལ་མཆོད་མོ་ཆེ་དང་། མཆོད་ཆུང་དུ་གྲགས་སོ། །
བླ་མ་དམ་པ་འདིའི་དྲུང་དུ་ཟང་ཟིང་གི་འབུལ་བ་བྱུང་བ་ནི་བགྲང་གིས་མི་
ལང་ཞིང་། ཆོས་ཀྱི་འབུལ་བ་བྱུང་བ། བདག་གིས་དྲན་པ་ལ། དཔོན་མོ་ཆེ་བཀྲ་
ཤིས་དཔལ་ཀྱིས་འབུམ་ཕུལ་ཏེ། དེ་བླ་མ་ཇོ་མགོན་ལ་ཕུལ། གྲུ་འདོགས་གཅོད་
པས་འབུལ་ཕུལ་བ་ཡོན་བདག་གོང་འགྲོགས་སྤྱི་ལ་མཆོད་གནས་སུ་གནང་། གྲུ་
བྲ་མ་ལུང་པས་འབུམ་ཕུལ། སེར་ལ་ལུང་པས་འབུམ་ཕུལ། བླ་མ་ཤཱཀྱ་གཞོན་ནུ་
བས་འབུམ་ཕུལ། ཉི་མ་ལྡེ་པས་འབུམ་ཕུལ། ནུ་འབྲོག་པས་མདོ་སྡེ་སུམ་ཅུ་དུམ་
244 -286



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཕུལ་བ་རྣམས་ངེད་ཡོད་དུས་གཙུག་ལག་ཁང་ན་བཞུགས་སོ། །
སྐུར་པའི་སློབ་དཔོན་ཤཱཀྱ་ཞེས་པས་དགོན་པ་གསལ་སྒང་
། ཁྱམས་དབུ་
རྩེ། སྐུ་གསུང་ཐུགས་ཀྱི་རྟེན་གླེགས་བམ། དཔེ་ཆ། ལྷ་རྟེན། མཆོད་ཆ། སྲས་མོ་
ཀླུ་འབུམ། གང་ཟག །ཡོན་བདག་དང་བཅས་པ་ཕུལ་ནས། དགོན་པ་སྐྱོང་བར་
ཞུས་སོ། །དེ་མན་ཆད་ཀྱི་པོ་ཏི་བྱུང་བ་རྣམས་མ་བགྲངས་སོ། །འཁྲིས། བོང་གོང་
།
སྐུར། མ་ངག །སྒྲེ་ཁོག །མཛོ་བཟང་
། འགྲོགས་ལ་སོགས་ན། ཉ་ཆོས་འཆད་པ་
དང༌། དཀར་ཏོག་མེ་ཏོག་ལ་སོགས་ཀྱི་སྲོལ་ཡོད་དོ། །
བླ་མ་འདིས་མཛད་པའི་བསྟན་བཅོས་ནི། བླ་མ་ལྷ་སྟེངས་པའི་དབོན་པོ།
སློབ་དཔོན་ཤཱཀྱ་སེང་གེ་ཞེས་པས་ཞུས་པའི་དོན་དུ། དཔལ་གསང་བ་འདུས་པའི་
རྒྱུད་ཀྱི་ཆིངས་ཆེན་པོ་མཛད། གཞན་ཡང་གསང་འདུས་ཀྱི་མངོན་རྟོགས་ཆེན་མོ།
དཀྱིལ་ཆོག །ལྷ་སོ་གཉིས་ལ་བསྟོད་པ། བདེ་མཆོག་ལོ་ཧི་པའི་མངོན་རྟོགས་
ཆེན་མོ། ཀུན་རིག་གི་ཆོ་ག་ཞིབ་མོ། འཁོར་ཆེན་གྱི་མངོན་རྟོགས། མཆོད་ཕྲེང་།
བརྟག་གཉིས་ལ་གར་གཏོགས་ངོས་བཟུང་། གསང་འདུས་ཀྱི་ལྕེ་དཀོན་སེང་གི་
ཟིན་བྲིས་རྣམས་ཕྱོགས་གཉིས་སུ་བསྡེབས་སོ། །
དཔལ་དུས་ཀྱི་འཁོར་ལོའི་རྒྱུད་འགྲེལ་ཆེན་པོ་བཞེངས། དཔལ་དུས་ཀྱི་
འཁོར་ལོའི་ བྲིས་ སྐུ་ཆེན་ པོ་ དང༌། ཕྱག་རྡོར་འཁོར་ཆེན་ གྱི་ བྲིས་ སྐུ་ ཆེན་པོ་
བཞེངས། རས་བྲིས་ལེགས་པ་ཞིག་གི་དཀྱིལ་དུ་ཁོང་རང་གི་རྩ་བའི་བླ་མ་བཞི།
དེའི་མཐའ་མ་ཡི་དམ། དེའི་མཐར་བརྒྱུད་རིས། གཤམ་དུ་དབུས་སུ་ཁོང་པ་རང་
།
གཡས་གཡོན་དུ་རྩ་བའི་བླ་མ་རྣམས་ཀྱིས་ཕྱག་ན་དབང་རྫས་བསྣམས་པས་ཁོང་
པ་ལ་དབང་བསྐུར་བའི་ཚུལ་དུ་བྲིས་ཏེ་གཞན་པས་དང་པ་འདྲེན་པ་ བཞེངས་
244 ---287



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
སོ། །རྗེ་ཐམས་ཅད་མཁྱེན་པའི་དྲུང་དུ་ཆོས་དྲུག་དང་རིམ་ལྔ་ལ་སོགས་ཞུས་པའི་
དུས་སུ་རྨི་ལམ་ཟིན་པ་དཀའ་མོ་བྱུང་ནས། སྲིའུ་གཅུང་དུ་བྱོན་ནས། ཡབ་མེས་ཀྱི་
ཕྱི་རྟེན་ གྱི་དྲུང་དུ་རྣལ་མཛད་དུས་ནས་ རྨི་ལམ་ཟིན་ཏེ། ཡབ་མེས་ ཀྱི་ བྱིན་
བརླབས་སུ་མཁྱེན་པ། ཕྱི་རྟེན་གཉིས་ཀྱི་རྫ་སྤོས། སྙ་ (གཉའ་）བར་གདུགས་སུ་
དམིགས་ནས་ཤིང་གཅིག་བཙུགས་པས། གདུགས་འདྲ་མོ་ཞིག་སྐྱེས་སོ། །
དབུས་སུ་ལྕེ་མདོ་སེང་པ་ཡབ་སྲས། མཐའ་མར་སྲིའུ་གཅུང་པ་ལ་འདུས་
པའི་བརྒྱུད་རིམ་ཐམས་ཅད་ཚང་བར་བྲིས་ནས། རྒྱབ་ཏུ་ཀ་ཐོ་མཛད་ནས། ཀ་ཐོ་
འགྲིགས་པས་བརྒྱུད་པ་ཐམས་ཅད་ཚང་བར་ཡོང་བ་ཡོད་དེ། དེ་ལྟ་བུའི་བྲིས་སྐུ་
ཆེན་མོ་བཞེངས་སོ། །དེའི་བརྒྱུད་པ་དེ་དག་ཡི་གེ་ལ་འདེབས་པའི་འདུན་པ
གཅིག་བདོག་པ་ལགས་ཏེ། ལག་ལེན་ལ་མ་ཐེབས་སོ། །བླ་མ་དམ་པ་ཆོས་ཀྱི་
རྒྱལ་པོ་དང༌། དཔོན་ཆེན་ཀུན་གཞོན་དང་མཇལ་ཏེ་གསུང་གླེང་མཛད་པས་ཁྱེད་
དགེ་བའི་བཤེས་གཉེན་ཆེན་པོ་འདུག་གསུང་སྟེ། དཔལ་ས་སྐྱའི་འབུལ་ཡིག་ཆེན་
མོ་ལ་བཏབ་པོ། །བཀའ་ཤོག་གནང་ངོ༌། །
དེ་ལྟ་བུའི་བླ་མ་དམ་པ་ཡོན་ཏན་རིན་པོ་ཆེ་དུ་མས་མཛེས་པ་རིན་པོ་ཆེའི་
རིའི་ལྷུན་པོ་ལྟ་བུ་གྱེས་པའི་རིན་པོ་ཆེའི་རི་དང་
། མཚོ་དང་
། ཉི་ཟླ་སྒྱུ་སྐར་དང་
འདྲ་བའི་བུ་སློབ་བདུད་རྩི་ཐོབ་པ་མང་དུ་བྱུང་ཡང་
། གཙོ་ཆེ་བ་འགའ་ཞིག་ཡི་
གེར་བཏབ་ན་ལྷ་སྟེངས་པའི་དབོན་པོ་མཁས་པ་ཤཱཀྱ་སེང་གེ །རྗེ་བཙུན་རྒྱ་
སྲས་ཨ་ཀ་ར་སིདྡྷི། དེའི་སྲས་དབེན་དམར་གདན་ས་པ་ཕྱིས་གོང་དུ་རྒྱལ་པོས་སི་
ཏུ་ཕ་ལས་གདན་དྲངས་པ་བླ་མ་རྡོ་རྗེ་རྒྱལ་མཚན། དགེ་སྡིངས་གདན་ས་པ་བླ་མ་
འོད་ཟེར་མགོན་པོ། དེའི་སྲས་བླ་མ་གསེར་སྡིངས་གདན་ས་པ། རྒྱ་རོ་བྲ་མ་ལུང་
244 --288



དཔལ་སྲིའུ་གཅུང་པའི་བློ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
པ་བླ་མ་ཀུན་བཟང་། དེའི་སྐུ་མཆེད་བླ་མ་ཤཱཀྱ། བླ་མ་ཤཱཀ་གཞོན་གྱི་དབོན་པོ་
སློབ་དཔོན་དབོན་ཤཱཀ །བླ་མ་ཇོ་མགོན་གྱི་དབོན་པོ་བླ་མ་ཀུན་དགའ་མགོན་པོ་
ཡབ་སྲས། གྲུ་པ་བླ་མ་ཨ་མོ་གྷ། སྲས་བླ་མ་ཆོས་འཕགས། བླ་མ་བསོད་ནམས་
རིན་ཆེན། བླ་མ་བསོད་ནམས་མགོན། བླ་ མ་ ཟླ་བ་བཟང་པོ། བླ་མ་སེང་གེ་
བཟང་པོ། བླ་མ་ཆོས་ཀྱི་མགོན་པོ་དཔལ་བཟང་པོ། སེར་ལ་ལུང་པའི་བླ་མ་
མཁས་གྲོལ། དབོན་པོ་བླ་མ་གྲགས་བཟང་། མཛོ་སྡིངས་པ་བླ་མ་ཀུན་དགའ་
འཕགས། ཕྱིས་ཇོ་མཚོར་བཞུགས་པའི་བླ་མ་ཀུན་མཁྱེན་འཕགས་པ་འོད། དགེ་
བའི་བཤེས་གཉེན་སྡེ་སྣོད་མཐའ་དག་མཁྱེན་པ་ཀུན་མཁྱེན་ཤངས་པ། དགའ་བ་
གདོང་པའི་མཁན་ཆེན་བཀྲ་ཤིས་དཔལ། མཁན་ཆེན་གྲགས་དབང་
། མཁན་པོ་
རྩེ་མོ། མཁན་པོ་དབང་ཕྱུག་མགོན། བསམ་གླིང་གི་རིན་པོ་ཆེ་མཁན་པོ་སངས་
རྒྱས་དཔལ། བསམ་གླིང་གི་རིན་པོ་ཆེ་བླ་མ་ཉི་མ་དཔལ། རྒྱ་གར་ཐང་དཔེ་བ་བླ་
མ་རིན་ཆེན་མགོན། དེའི་དབོན་གདན་ས་པ་བླ་མ་རྡོ་རྗེ་རྒྱལ་མཚན། བླ་མ་བླ་
མིག་པ། བློ་མོ་ལུང་བཟང་པ། བླ་མ་མཚོ་ཡངས་པ། བླ་མ་ཚ་ཚ་ཁུད་པ། ཞ་ལུང་
ཕུའི་བླ་མ་བྲག་དཀར་བ། བྲག་རིང་པ་རྫ་པ་བླ་མ་འཇིག་རྟེན་གྲགས་པ། ཁྱུང་པོ་
ལྷས་པ་བླ་མ་ཆོས་སྐྱོང་དཔལ། སྨོན་རི་བ་བླ་མ་རྒྱལ་མཚན། བླ་མ་བྱ་ཆུ་པ།
དབེན་ཁྲི་བའི་བློན་ཨ་མོ་ག་པ། བླ་མ་ཡམ་པ་རིན་པོ་ཆེ་ཡབ་སྲས། བླ་མ་རིན་
ཆེན་པ་ཡབ་སྲས། ཚལ་གུང་ཐང་སྒོམ་སྡེ་བའི་རིན་པོ་ཆེ། སྙེ་ཐང་དུ་གཞོན་ནུ་སེང་གེས་
མཁན་པོ་མཛད་དེ་བསྙེན་པར་རྫོགས། འུ་ཡུག་རྫ་ ར་བྲག་ཁུང་པའི་རིན་པོ་ཆེ། མན་མུན་
བྲག་ཀ་བའི་བླ་མ་ཐང་ཀ་བ་གྲགས་སེང་། ས་སྐྱའི་ན་བཟའ་བ་བླ་མ་ཤཱཀྱ་སེང་གེ །
ཁྲོ་ཕུ་བ་བླ་མ་ཉག་ཅིག །སྣར་ཐང་གི་དབུ་མ་པ་བླ་མ་བསོད་རྒྱལ། དཔྱལ་པའི་
244 ---289



GE
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གདན་ས་པ་བླ་མ་དཔལ་རིན་ཆེན། རྩིས་ཕུ་རི་ཆུང་པ་བླ་མ་སྟོན་གྲགས། སྲས་
སློབ་དཔོན་འགྲོ་མགོན། རྩིས་གནས་གསར་བ་བླ་མ་དཀོན་མཆོག་དཔལ། བླ་མ་
བསོད་ནམས་ཤེས་རབ། མཁན་པོ་ཞང་བཀྲ་ཤིས་ རིན་ཆེན། དཀར་ པོ་ རིན་
སྡིངས་པ་བླ་མ་སྒྲུབ་པོ་བ། ཞུ་ཕུ་བ་མཁན་པོ་ཤེས་རབ་མགོན། བླ་མ་གོ་རོ་བ།
ཀེགས་གནས་རྙིང་གི་མཁན་ཆེན་ཤེས་རབ་རིན་ཆེན། རྩིས་གནས་རྙིང་གི་མཁན་
པོ་བློ་རྒྱ། ཁྱུང་སྟོན་གསལ་ལའི་དབོན་པོ་གམ་རོ་བ་ཁྱུང་སྟོན་བླ་མ་མགོན་པོ།
སྟག་ཆུང་པ་བླ་མ་འགྲོ་མགོན། བྲ་ཕུག་པ་བླ་མ་ཤཱཀ་ཐུབ་པ་ཡབ་སྲས། མན་
ལུངས་རིན་པོ་ཆེ་པ། གོ་ར་བ་བླ་མ་དོན་གྲུབ། སྐུར་གསལ་བ་སྒང་པ་བླ་མ་རྡོ་རྗེ་
བ་སྐུ་མཆེད། རི་བོ་བ་བླ་མ་ཤེས་འབྱུང་། མན་ལུངས་བླ་མ་ལྷ་པ། ལ་སྟོད་མང་
འགར་བ་བླ་མ་བྱང་སེང་། ལ་སྟོད་པ་བླ་མ་སེང་གེ་རྒྱལ་མཚན། སྟག་ཚལ་རྫིང་
ཁ་བླ་མ་རིན་རྒྱལ། འཁྲིས་པ་བླ་མ་ཀུན་རྡོར། སྐུར་ཕུའི་གདན་ས་པ་བླ་མ་གྲགས་
དབང་། བླ་མ་གངས་པ་ཤཱཀ་འབུམ། སྟག་ཚལ་ཐ་ཆུང་པ་བླ་མ་རྟ་པ། བླ་མ་དྲན་
མ་ཀན་ལོགས་པ། བླ་མ་ཉང་རོ་དཀོན་སེང་། ཡར་འབྲོག་ཕོ་མ་ལྷ་ཁབ་པ་བླ་མ་
གཞོན་ནུ་འཕེལ། ལྷོ་པ་བླ་མ་རིན་རྒྱལ། ལྷན་པ་བླ་མ་ཤཱཀ་ཚུལ། རོང་པ་བླ་མ་ཛ་
ཡ། གྲུ་བྱེ་ཕུག་པ། བླ་མ་སྦས་སྟོན་པ། གནས་རྙིང་པ་བླ་མ་ཆོས་ཡེས་ལ་སོགས་
པ་དགོན་པ་འཛིན་པ་དང་
། བླ་མའི་མཚན་དང་ལྡན་པ་དང་
། འགྲོ་དོན་མཛད་པ་
བདག་གིས་དྲན་པ་དེ་རྣམས་སོ། །
བླ་མ་དེ་དག་གི་དབུ་མཛད་དང་། སྟོན་པ་ལ་སོགས་པ་འཁོར་དུ་བྱོན་ནས་
ཆོས་ ཞུས་ པ་ དང་། གཞན་ ཡང་ དགེ་ བཤེས་ སམ། སྟོན་ པའམ། དགོན་ པ་ མི་
འཛིན་ཅིང་། བླ་མར་མ་གྲགས་པ་དུ་མ་ཞིག་ཡོད་དེ། བདག་གིས་ཀྱང་ཁུངས་མི་
244 --290



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཆོད། བགྲང་གིས་ཀྱང་མི་ལང་
། ཡི་གེའང་མང་དུ་འབྱུང་བས་མ་བྲིས་སོ། །
དཔོན་ཆེན་དབང་བརྩོན་པ་ཡབ་སྲས་དང་། དུ་དབེན་ཤྭ་རྡོ་རྗེ་མགོན་པོ་
དང༌། དཔོན་ཉེ་གནས་ཀུན་དགའ་དཔལ་བ་ཡབ་སྲས་དང་
། ཁྲི་དཔོན་རྒྱལ་ཚ་བ་
ཡབ་ཡུམ་དང་། ཁྲི་དཔོན་ཤེས་རབ་སེང་གེ་བ་ ཡབ་སྲས་དང་། དཔོན་དཀོན་
མཆོག་རྒྱལ་མཚན་དང་། དཔོན་ཤཱཀ་རིན་པ་སྐུ་མཆེད། རྩིས་གནས་གསར་དང་
།
བྱ་རོག་ཚང་བའི་དཔོན་བརྒྱུད་རྣམས་དང་། ཉེ་གནས་བློ་གྲོས་འཕེལ་བ་ཡབ་
སྲས་དང་། ཡོན་བདག་སྦ་བ་ཡོན་སྐྱས་དང་
། སྨོན་གྲོ་ཡོན་བཙུན་པ་ཡབ་སྲས་ལ་
སོགས་ པ་མི་ཆེན་པོ་དུ་མ་དང་
། དེ་ དག་གིས་འཁོར་དུ་གཏོགས་པའི་ དཔོན་
རྒྱའམ། ཧོར་འདྲ་ལྡམ་ལྡོམ་དུ་མ་ཞིག་སྟེ། དེ་དག་གི་མིང་བྲིས་པས་དགོས་པ་ཅི་
ཡོད། འདི་དག་ཀྱང་མ་འོངས་པ་ན་དོན་ཆེན་པོ་དང་ལྡན་པར་འགྱུར་རོ། །སྐྱེ་བོ་
ཕལ་པ་ཆོས་འབྲེལ་ཐོབ་པའི་མིང་དེ་བས་ཀྱང་བྲི་བར་མི་ནུས་སོ། །
བླ་མ་འདིའི་གསུངས་པའི་དབྱངས་སམ་མགུར་ནི། བློ་ལྡན་སེང་གེ་རང་ལ་
གདམས་པ་དང་། གཞན་ལ་གདམས་པ་ཞེས་པ་ལས། གཞན་ལ་གདམས་པ་ལ་
ཞལ་ཆོས་བདུན་པ་དང་
། ཁམས་གསོས་བསྐྱལ་བ་ལ་དཔེ་བླངས་པའི་ཁམས་
གསོས་མ་དང་། སོ་ནམ་ལ་དཔེ་བླངས་པ་དང༌། ཡོན་ཏན་སྲིད་པའི་བུ་བཞི་ལ་
གདམས་པ་དང་། སྲས་མོ་རྒྱན་ལ་གདམས་པ་དང༌། སེང་གེ་སྦྲུས་བྲག་གི་བསྟོད་
པ་ལ་སོགས་པ་མང་དུ་གསུངས་ཏེ། ལ་ལ་ཡི་གེར་མ་ཐེབས། །ལ་ལ་ཡི་གེར་སྟོར་
ནས་མ་རྙེད་གསུང་སྟེ་འགའ་ཞིག་བདོག་གོ །མ་བསླབས་པའི་རི་མོ་ལྷ་བཟོས་
མི་ ཐོན་ པ་ མཁྱེན་ ཏེ། ལྷ་ བཟོ་ ལ་ ཁོང་ རང་ གི་ ཕྱག་ བྲིས་ བསྟན་ཏེ། འདི་ ཀ་
ཚོད་ཐོན་པ་གྱིས་གསུངས་པས། ངས་ཁྱེད་ཀྱི་རི་མོ་མི་ཡོང་ཟེར་རོ། །
244 -----291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
སྨན་དང་ རྩིས་ལ་སོགས་པ་ཕྱོགས་མ་འགགས་ཙམ་མཁྱེན། དང་པོའི་
ཤུགས་ཀྱིས་སྲིའུ་ཡང་འགའ་རེ་གསོ། འཆར་ཁའི་མདོས་ཀྱི་ཕྱག་ལེན་དུམ་རེ་
མཛད། ཡབ་མེས་རྒྱུད་སྡེའི་བདག་པོ་ཆེན་པོ་ཡིན་ཡང་དེ་དུས་ན་མེད་པའི་རྒྱུད་
སྡེའི་སྲོལ་མང་པོ་བླ་མ་འདི་ལ་མངའ་སྟེ། གང་ཞེ་ན། དཔལ་དུས་ཀྱི་འཁོར་ལོའི་
རྒྱུད་འགྲེལ། གསང་འདུས་མར་ ལུགས་རྣམས་དང་། རྔོག་པ་ནས་བརྒྱུད་པའི་
གདན་བཞིའི་སྐོར་དང་
། གཟེ་པ་ནས་བརྒྱུད་པའི་བདེ་མཆོག །ས་སྐྱ་ པ་ནས་
བརྒྱུད་པའི་བདེ་མཆོག་དང་
། གསང་འདུས་ཡེ་ཤེས་ཞབས་ལུགས་རྣམས་དང་།
འཆི་མེད་རྔ་སྒྲའི་སྐོར་དང་
། དཀྱིལ་ཆོག་རྡོ་རྗེ་ཕྲེང་བའི་སྐོར་ལ་སོགས་པ་སྟེ་
རགས་རིམ་མོ། །
ཀུན་མཁྱེན་འཕགས་པ་དང་བདག་གསུང་གླེང་བྱུང་དུས་ནའང་། རྗེ་ཐམས་
ཅད་མཁྱེན་པའི་གསུང་གིས་བླ་མ་འདི་ལྕེ་མདོ་སེང་པས་ཡོན་ཏན་ཆེ་སྟེ། ལྕེ་ཇོ་
མདོས་དུས་འཁོར་མི་མཁྱེན། འདིས་མཁྱེན་པ་ཡིན་གསུང་གི་འདུག་གསུངས་
སོ། །སྐུ་ཚེའི་སྨད་ལ་དགོན་ཆུང་ཡང་ཤིན་ཏུ་འཛོམ་པར་གྱུར་ཏེ། དུང་དཀར་
དང་། ཟངས་དུང་། ལྡིང་ དར་ དང་། འཕྱག་ དར། འཆམ་ སྐུ་ དང་། འབག །རུས་
རྒྱན་དང་། དབང་རྫས། མཆོད་ཆ་རྣམས་ཀྱིས་དཔེ་ཁང་ཡང་ཤིན་ཏུ་གང་
། དབང་
བུམ་ཆེན་མོ་དང་། རྨ་བྱའི་གདུགས་ལེགས་པ་གཉིས་གྲུ་ལྡན་བས་ཕུལ། གཞན་
ཡང་ཡབ་སྲས་རྣམས་ཀྱི་དྲུང་དུ་འབུལ་བ་བྱས་པ་ལ་གྲུ་པ་ཀ་བཟང་ངོ་། །དམག་
རའི་དུས་སུ་སྒྲོལ་མའི་རྒྱབ་ཡོལ་ཤོར་བ་ཡང་
། མཁན་ཆེན་མཆིམས་པས་གནང་
སྦྱིན་མཛད་དེ། བླ་མ་ཤཱཀ་མགོན་པས་དང་དོས་ (དོ་དམ་)མཛད་ནས་བསྒྲུབས་
སོ། །
244-292



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
སྲས་གཉིས་ཀྱི་གཅེན་ལ་ཆོས་སྲོལ་ཐམས་ཅད་ཀྱི་བཀའ་ལུང་རྣམས་ཚར་
ཏེ། ཁོང་ པ་ རང༌ གི་ སྐུ་ ཚབ་ དགོངས་ པ་ ཐམས་ ཅད་ ཡོང་ བ། བུ་ སློབ་ ཡོན་
བདག་ཐམས་ཅད་ཀྱིས་ཡབ་དང་ཁྱད་མེད་པར་ཁུར། གཅུང་པོས་དགོན་ཆུང་
འཛིན་པ་ལ་བླ་མ་ཆེན་པོ་ལ་ཐུགས་ཁྲལ་གང་ཡང་མེད་དོ། །སྲས་མོ་གཉིས་
བདོག་པའང་། མཛོ་སྡིང་དང་
། སྟག་ཆུང་པའི་བླ་མ་གཉིས་ཀྱི་ཇོ་མོ་བྱེད་ཅིང་ཆོས་
དང་མཐུན་ནོ། །
བླ་མ་འདིའི་སྐུ་གསུང་ཐུགས་ཀྱི་མཛད་པ་དང་རྣམ་པར་ཐར་པ་ཡང་ཕྱོགས་
གཅིག་ཏུ་ངེས་པ་མེད་པས་འདིའོ་ཞེས་ཕྱོགས་སུ་ཞེན་པར་མི་བྱ་སྟེ། འོན་ཀྱང་
བསྐྱེད་རིམ་ཕྱག་རྡོར་གཙོ་ཆེ་བར་གྲགས། རྫོགས་རིམ་རྨི་ལམ་སྒྱུ་ལུས་ལ་མཛད་
པར་གཙོ་ཆེ། བྱོན་གཤེགས་ཀྱི་དུས་སུ་ཞལ་འདོན་གྱི་རིམ་པ་ལ། མཚན་བརྗོད།
སྒྲོལ་མ། གདུགས་དཀར། རྣམ་འཇོམས། གཟུངས་རིང་བསྟོད་པ་དང་བཅས་པ།
ཤིས་པར་བརྗོད་པའི་མདོ་རྣམས་སྒྲོགས། སྒྲོ་འདོགས་གཅོད་པ་སྔགས་འཆང་གི་
རྒྱལ་པོ་གསུང་
། སྲིའུ་གཅུང་ན་གསང་སྔགས་ཀྱི་སྡོང་པོ་ཟེར། སློབ་དཔོན་བསོད་
ཤེ་བས་རྡོ་རྗེ་འཆང་ཆེན་པོ་བློ་ལྡན་སེང་གེ །སྐྱེ་བོ་ཕལ་པ་དག་བློ་ལྡན་སེང་གེ་
ཆོས་ཀྱི་ཚུགས་པོ་ཟེར། བླ་མ་རྗེ་བཙུན་པ་ངའི་ཕ་རྒན་གསུངས། སུས་མཐོང་ཡང་
སྣང་བ་འགྱུར་ནུས་པ། བལྟ་སྙིང་འདོད་ཀྱང་གཟེར་ནས་བལྟ་མི་ནུས་པ། བཞད་
རྒད་ཆེ་བ་ཟིལ་ཆེ་བ། སྐུ་མདོག་དམར་སྨུག་ཤས་ཆེ་བ། སྦོམ་པའི་ཤུགས་ཀྱིས་
ཅུང་ཟད་ཐུང་བར་མངོན་པ། གསུས་པ་ཆེ་བ་འཕྱང་བ། དབུ་སྐྲ་ཐུང་ངེ་བ་ལ་
དཔྲལ་བའི་དབུ་སྐྲ་གྱེན་དུ་བརྫེས་པ། ཐམས་ཅད་ཀྱིས་འཕྲལ་དུ་རང་མཐུན་སྣང་
ལ་ཕྱག་རྡོར་དངོས་འདྲ་བ་ཞིག་བདོག་གོ །
244-293



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དེ་ནས་བུ་སློབ་ཀྱང་མང་དུ་ཚར། བསྟན་པའི་བྱ་བ་ཡང་རྒྱ་ཆེར་གྲུབ་ནས་
རྟག་འཛིན་ཅན་སྐྱོ་བ་བསྐྱེད་པའམ། སྐུ་དངོས་ཀྱི་གདུལ་བྱ་ཞིང་གཞན་ན་དུས་ལ་
བབ་པར་མཁྱེན་ཏེ། དགུང་ལོ་བདུན་ཅུ་དོན་བདུན་བཞེས་པའི་དབྱར་སོས་ནས་
བསྙུང་བའི་ཚུལ་བསྟན་ཏེ། གསོལ་ཅུང་མི་བདེ་བ་མིན་པའི་མི་བདེ་བ་ནི་གང་
ཡང་མེད། འོན་ཀྱང་སྐུའི་རིམ་གྲོ་ནི་དུ་མ་བགྱིས། སྨན་པ་ལ་ནི་འཆོས་རྒྱུ་མི་
གདའ། བསྙུང་གཡོག་ཀྱང་སུམ་གསོར་དུ་བགྱིས་ཏེ། མ་གཅིག་སྲས་བཙུན་སྟོན་
པ་ཤེས་རབ་སེང་གེ་སྟེ། ཁོ་བོ་ནི་ཡ་ཅིག་ཡིན། ཕག་ལོ་ཟླ་བ་བརྒྱད་པའི་ཚེས་
བརྒྱད་ཀྱི་མཚན་ཕྱེད་ཡོལ་(བ་)དྲུང་ན་ཁོ་བོ་ཡོད་པའི་རེས་ལ་གཤེགས་ཏེ། དུས་
ཚོད་ཚེས་གྲངས་འདི་ལ་གཤེགས་པའི་རྒྱུས་མེད་པ་མང་པོས་ནི་སྒྲ་དང་འོད་ལ་
སོགས་པ་མང་དུ་བྱུང་ཟེར། བདག་ཅག་གིས་ནི་མ་ངེས་སོ། །
འདིའི་གཤེགས་རྫོངས་རྟེན་བཞེངས་པ་རབ་གནས་ལ་སོགས་པ་ནི། སྲས་
བླ་མ་མཆོག་ལྡན་གྱི་རྣམ་ཐར་དུ་བཤད་པར་བགྱིའོ། །བླ་མའི་རྣམ་པར་ཐར་པ་
ཡོན་ཏན་རིན་པོ་ཆེའི་ཕྲེང་བ་ལས། སངས་རྒྱས་ཐམས་ཅད་འདུས་པའི་བདག་
ཉིད་དཔལ་ལྡན་བླ་མ་དམ་པ་བློ་ལྡན་སེང་གེ་རྣམ་པར་ཐར་པའི་སྐབས་ཏེ་བཞི་
པའོ།། 11
༈ རྗེ་བཙུནཔའི་སྐབས། བསོད་ནམས་ ཡེ་ ཤེས་ ཚོགས་ རབ་ དུ་ མ་ ཡི། །དཔལ་
ལས་འཁྲུངས་པས་འགྲོ་བའི་སྐྱབས་མགོན་མཆོག །བཟང་པོའི་མཐའ་ཅན་རྗེ་
བཙུན་ཆེན་པོ་ཡི། །ཞབས་ལ་གུས་པས་རྟག་ཏུ་ཕྱག་འཚལ་ལོ། །
འདིར་དཔལ་ལྡན་བླ་མ་དམ་པ་སེང་གེའི་མཐའ་ཅན་དེ་ལ་སྲས་གཅེན་པོ།
དགུང་ལོ་མེ་བྱི་ལོ་པ། རྒྱ་གར་བ་འཛིན་པ་ཞེས་ཟེར་བར་གདའོ། །མཚན་བསོད་
244 - 294



དཔལ་ཧྲིལུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ནམས་དཔལ་བཟང་པོ་ཞེས་པ་དང་
། དུས་ཕྱིས་རྗེ་བཙུན་པ་ཞེས་གྲགས་པ། སྔ་
མོ་ནས། ཆོས་རྗེ་ཐམས་ཅད་མཁྱེན་པའི་དྲུང་དུ་ཕྱག་ན་རྡོ་རྗེ་འཁོར་ཆེན་གྱི་ཆོ་
ག་ཐོབ་པ། བླ་མ་རོང་པ་ཆོས་མགོན་གྱི་དྲུང་དུ་ཀུན་རིག་ཟངས་དཀར་ལུགས་ཀྱི་
དབང་ཐོབ་པ། རང་བཞིན་གྱིས་སློབ་གཉེར་ལ་ཡིད་གཞུངས་པ་སྟེ་ཞིང་ལས་ལ་
སོགས་ཅུང་ཟད་མཛད་པའི་དུས་སུ་ཡང་དཔེ་ཆ་དང་མི་འབྲལ་བ་ཞིག་ཡིན་ནོ། །
སྐུ་ན་གཞོན་ནུའི་དུས་སུ་ཞིང་ལས་དང་
། ཕྱུགས་སྐྱོང་བ་ལ་སོགས་ཅུང་
ཟད་བཅོལ་བ་ལས། སྒྲེ་ཅང་ཅུང་པ་ཕྱུག་པོ་དོར་ཤེ་གཡང་ཞེས་པའི་ཡོན་བདག་
ཞིག་གིས་ཀྱང་། འདིའི་ལས་ཀས་མ་འཚེངས། འདི་ལ་སློབ་གཉེར་བཅོལ་ཅིག །
ངས་ཀྱང་མཐུན་རྐྱེན་འབུལ་ལོ་ཟེར་ནས། ནས་ཁལ་བཅུ་ལྷག་རེ་ཕུལ། སྤྱིར་ཡང་
ཡོན་བདག་ འདི་ཐག་ཉེ་བ། ཤ་ཚ་བ། གྲོས་ཆེ་བ། འཕྲལ་གང་ དགོས་ བླངས་
པས་ཆོག་པ། གྲོང་འཛོམ་པ་ཅིག་ཡོད་པ་ཡིན་གསུངས། ཕྱིས་ཀྱང་འདི་པའི་རྒྱུད་
ལ་ཐུགས་བརྩེའོ། །
བླ་མ་འདིའི་སློབ་གཉེར་ཐམས་ཅད། ཡབ་བླ་མ་ཆེན་པོ་ལ་མཛད་དེ། ཡབ་
དང་འགྲོགས་ཡུན་ཡང་རིང་དུ་བྱུང་བ་དང་
། ཡབ་ཀྱི་དྲུང་དུ་ཆོས་ཞུ་བ་དུ་མ་བྱུང་
བའི་ཞོར་དང་
། དེ་དག་གི་མཆོད་གཡོག་དང་
། རང་གིས་ཆེད་དུ་གཉེར་ནས་ཞུས་
པ་དང་། དྲུང་ནས་ཐུགས་བརྩེ་ནས་གནང་བའི་སྟོབས་ཀྱིས་ཡབ་བླ་མ་ཆེན་པོ་
ཡོན་ཏན་གྱི་རྒྱ་མཚོ་དེའི་ཡོན་ཏན་མ་ལུས་པ་ཐོབ་སྟེ། རྒྱུད་འགྲེལ་ཆེ་ཆུང་ཐམས་
ཅད་ ཀྱི་བཤད་བཀའ། ལུང་ བཀའ། དབང་ བཀའ། མན་ངག་ གི་བཀའ། ཁྲིད་
བཀའ་ཆེ་ཆུང་ལ་སོགས་ནས། བྲི་ཐིག་དབྱངས་དང་
། གར་དང་། འཆམས་ལ་
སོགས་པ་ཡབ་ཀྱི་ཕྱག་བཞེས་དང་གསུང་སྒྲོས་ཐམས་ཅད་ཕྱིན་ཅི་མ་ལོག་པར་
244 --295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
མཁྱེན་ཏེ། དེ་དག་གི་སོ་སོའི་མིང་སྨོས་ན་ཡི་གེ་མང་དུ་འབྱུང་བ་དང་། སྔར་ཡང་
བསྐྱར་གྱིན་བགྲངས་པས་འདིར་མ་བགྲངས་སོ། །
བརྒྱུད་ཡིག་རྣམས་ཀྱང་
། བླ་མ་གོང་མ་རྣམས་ཀྱིས། ཆོས་བཀའ་ཡོད་པ་
ཕལ་ཆེར་ལ་ཕྱག་དཔེ་ཡོད་པས་དེའི་ཞབས་སུ་བརྒྱུད་ཡིག་ཐེབས་པ་མང་དུ་ཡོད་
དོ། །བླ་མ་འདི་པས་དེའི་ཞབས་ལ་འཐུད་ནས་བྲིས་པ་ཕྱག་ལེན་ལ་མ་ཐེབས་པ་
མང་སྟེ། མ་ཐེབས་ཀྱང་བླ་མ་བློ་ལྡན་སེང་གེ་དང་། རྗེ་བཙུན་པའི་བར་ན་བརྒྱུད་
པ་གཞན་མེད་པར་ཐག་ཆོད་ཅིག་ཅེས་བྱ་བ་དང་
། སྲིའུ་གཅུང་པ་ཡབ་སྲས་ལ་ཁོ་
བོས་ཀྱང་ཕལ་ཆེར་གྱི་བཀའ་ཐོབ་ཅིང་། ཐོབ་པ་ཕལ་ཆེར་ལ་ཆོས་དེའི་སྐོར་གྱི་
ཡིག་ཆའི་རྐང་གྲངས་དང་
། བརྒྱུད་ཡིག་ཀྱང་གང་ཐེབས་མང་དུ་བཏབ་པ་ཁོ་བོས་
ཆོས་ཐོས་པའི་ཡི་གེ་ན་ཡོད་དོ། །ཞེས་ཕྱིས་ཀྱི་དབོན་པོ་གོ་ཆོད་དག་དང་
། ཡབ་
མེས་ཀྱི་ཆོས་དང་བརྒྱུད་པ་ལ་མོས་པ་བྱེད་པ་དག་ལ་ཁ་ཆེམས་སུ་དགེ་སློང་རྒན་
པོས་བཞག་གོ །
དབོན་པོ་ཡང་གོ་མ་ཆོད་དང་། ཡབ་མེས་ཀྱི་ཆོས་དང་བརྒྱུད་པ་ལ་ཡང་
རྩིས་སུ་མི་བྱེད་པ་བྱུང་ན། ལེགས་དཔྱད་རིན་པོ་ཆེའི་གཏེར་ལས་ལུང་བསྟན་པ་
དང་། རིབས་མ་ཆད་ཀྱང་རིགས་ཆད་པར་ཤེས་པར་བྱའོ། །བླ་མ་རྗེ་བཙུན་པའི་
བླ་མ་དམ་པ་ནི་ཡབ་ཡིན་ཅིང་། ཡབ་ལ་རྣམ་གཞག་བྱས། ཡབ་ཀྱི་ཟུར་ཆོས་དང་
སྐུ་ཚབ་མང་དུ་མཛད། འོན་ཀྱང་ཡབ་ཀྱིས་དུས་འཁོར་ལ་སློབ་གཉེར་གྱི་མཐིལ་
དུ་མཛད་མཁས་པར་མཁྱེན་ཀྱང་། རྒྱུད་འགྲེལ་དུས་ཕྱིས་ལས་མ་བྲིས་པ་དང༌
།
ཆོས་ཞུ་བ་ཡང་གཞན་ལ་མང་བས་དུས་འཁོར་མ་ཚུགས། དབང་བསྐུར་དེ་ཙམ་
མཛད། དུས་ཕྱིས་དུས་འཁོར་ཞུ་བ་རེ་རེ་ཙམ་བྱུང་ཡང་བླ་མའི་གྲྭ་ས་ལ་གནོད་
244 --296



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
གསུངས་ནས་རོང་དུ་ཁ་བསྟན་ཏོ། །དེས་ན་རྗེ་བཙུན་པས་དུས་འཁོར་གསན་དུ་
རོང་ཤམ་འབར་གྱི་དགོན་པར། རྗེ་བཙུན་རྒ་ལོའི་སྲས་བླ་མ་ཤེས་རབ་སེང་གེའི་
དྲུང་དུ་བྱོན་ནས་དུས་འཁོར་གསན་ནོ། །
བླ་མ་ཤེས་རབ་སེང་གེ་དེ་ནི། མཚུངས་པ་མེད་པའི་བློ་གྲོས་ཅན། སྔགས་
མཚན་ཉིད་ཐམས་ཅད་ལ་སྦྱངས་པ། དེ་དུས་ཀྱི་མཁས་བཙུན་གྲུབ་བརྙེས་ཐམས་
ཅད་ཀྱི་བླ་མར་གྱུར་པ། ཁྱད་པར་དུ་བླ་མ་དམ་པ་བདག་ཆེན་པ་ཡབ་སྲས་དང་།
ལོ་ཙཱ་བ་ཆེན་པོ་ཡར་ཀླུངས་པ་གྲགས་པ་རྒྱལ་མཚན། ཐར་ པ་ལོ་བ་ཉི་མ་རྒྱལ་མཚན། དཔང་ལོ་
ཙཱ་བ་བློ་བརྟན་གསུམ་ལ་སོགས་པས་བསྟེན་པ། དུས་འཁོར་རྒྱུད་འགྲེལ་ཤིན་ཏུ་དར་
བར་བྱེད་ནུས་པ། སྔགས་ཀྱི་ནུས་པ་ཐོགས་མེད་དང་ལྡན་པ་སྟག་ཞོན་ལ་སོགས་
པའི་བསྲུངས་མ་གཉན་པོ་བྲན་བཞིན་དུ་འཁོར་བ་སྟེ། འདིའི་རྣམ་པར་ཐར་པ་
རྒྱས་པར། མཁན་ཆེན་བུ་སྟོན་ གྱིས་ དུས་འཁོར་ཆོས་འབྱུང་ དུ་ བཀོད་ པར་
གཟིགས་ཤིག །འདི་ཡི་དྲུང་དུ་དུས་འཁོར་རྒྱུད་འགྲེལ་བློ་མ་ཤེར་སེང་གི་ཡིག་ཆ་
དང་བཅས་པ་མ་ལུས་པ་གསན་ནོ། །
བླ་ མ་ དེས་མཛད་པའི་བརྟག་ གཉིས་ ཀྱི་ཊཱིཀྐ་དང་
། ཀྱེའི་རྡོ་ རྗེ་ དཔྱལ་
ལུགས་ ཀྱི་དབང་བཀའ་དང༌། གཤེད་དམར་དཔྱལ་ལུགས་དང་
། ད་ན་ཤི་ལ
ལས་བརྒྱུད་པ་མ་ལུས་པ་དང་། དེའི་དབང་བཀའ་བཀའ་གཉིས་ལྡན་པ་དང་། དེ་
ལ་སོགས་པ་མང་དུ་ཞུས་ཏེ། བླ་མ་མུས་པ་རྒྱལ་མཚན་དཔལ་དང་། སྡེ་དཔོན་
ཆོས་བརྩོན་ལ་སོགས་པ་དང་དུས་མཚུངས་སོ། །
རྗེ་བཙུན་རྒ་ལོའི་སྲས་གཅུང་པོ་བླ་མ་ཨ་ཀ་ར་སིདྡྷིའི་དྲུང་དུ་སྦྱོར་དྲུག་གི་
ཁྲིད་ཞུས། དཔྱལ་པའི་སྒྲོམ་གྱི་ལྡེ་མིག་རྩ་འགྲེལ་དང་
། སྟག་ཞོན་གྱི་རྗེས་གནང་
244 -297



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
དང་། རྩིས་མགོན་གྱི་རྗེས་གནང་དང་
། མདོ་སྡེ་ལས་ཀྱི་མེ་ལོང་ལ་སོགས་པ་
ཞུས་སོ། །
དེ་ནས་དགེ་བའི་བཤེས་གཉེན་ཤངས་པ་ཀུན་མཁྱེན་ཞེས་པ། བཅོམ་ལྡན་
རལ་གྲི་བ་སྐུ་མཆེད་ལོ་བཅུ་གཉིས་སུ་བསྟེན་པ། མཁན་པོ་དགའ་བ་གདོང་
ཆེན་པོ་བསོད་དབང་དང་། མཁས་པ་རྩིས་ཉེག་ཏུ་གྲགས་པ་འདུལ་བ་འཛིན་པ་
ཆེན་པོ་དང་། བླ་མ་བློ་ལྡན་སེང་གེ་ལ་སོགས་པ་དུ་མ་བསྟེན་པ། ཕར་ཕྱིན་དང་
མངོན་པ་གོང་འོག་གཉིས་ཀ་ དང༌། འདུལ་བ་མདོ་རྩ་ དང་། སྤྱོད་འཇུག་ དང༌།
ཚད་མ་རྣམ་ངེས། སྡེ་བདུན་རྒྱན་གྱི་མེ་ཏོག་རྣམས་ཐུགས་ལ་གསུང་པ། འདུལ་
ལུང་དང། འབུམ་རྒྱས་འབྲིང་ལ་སོགས་པ་དང་
། ས་སྡེ་ལ་སོགས་པ་དུ་མའི་ལུང་
དང་། མངོན་རྟོགས་དང་ལྡན་པ། སྲིའུ་གཅུང་པ་ལས་ཕ་རྒྱུད་མ་རྒྱུད་དུ་མ་ཞུས
ཤིང་མཁྱེན་པ་དེ་སྲིའུ་གཅུང་དུ་བྱུང་དུས། ཡབ་ཀྱིས་ཀྱང་བསྐུལ་ནས། མངོན་པ་
ཀུན་ལས་བཏུས་ལ་བཅོམ་ལྡན་རལ་གྲིས་ཊིཀྐ་བཏབ་པ་དང་
། འཇིག་རྟེན་བསྟན་
པ་གནས་གསུམ་པ་དང་། ཕུང་པོ་ལྔའི་རབ་ཏུ་བྱེད་པ་དང་
། བཟང་སྤྱོད་དང་
།
སྡུད་པ་དང་། ཤེར་སྙིང་སྒྲུབ་པ་དང་
། གནས་བརྟན་བཅུ་དྲུག་གི་གསོལ་འདེབས་
དང་། མི་གཡོ་བ་དཀར་པོ་དང་
། ཚད་མ་བསྡུས་པ་ལ་སོགས་པ་གསན། མངོན་
བའི་ཊིཀྐ་བཞེངས་སོ། །བླ་མཚོ་མོ་ཆེ་བ་ཡོ་གའི་འགྲེལ་པའི་ལུང་ཞུ་རུ་བྱུང་བ་ལ་
གསང་འདུས་གཉིས་མེད་རྣམ་རྒྱལ་གྱི་དབང་ཞུས་སོ། །དཔལ་ལྡན་བླ་མ་དམ་པ་
གྲུ་ཆོས་ཀྱི་མགོན་པོ་དཔལ་བཟང་པོའི་དྲུང་དུ། བདེ་མཆོག་མཁའ་འགྲོ་རྒྱ་མཚོའི་
དབང་ཞུས། སྒྲུབ་དཀྱིལ་གྱི་ཡི་གེ་རྒྱ་གཞུང་དང་
། བླ་མ་རང་བྱུང་རྡོ་རྗེའི་མངོན་
རྟོགས་ཀྱི་ཡི་གེ་རྣམས་བཞེངས་སོ། །
244-298



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ཡང་ཁོང་པ་རང་གི་སློབ་མ་རྡོག་པའི་ཞལ་ངོ་ཡིན་ནམ་ཡང་ཟེར་བ་བླ་མ་ཉི་
མ་ སྦྱིན་ ལ་ རིམ་ལྔ་འགོས་ལུགས་དང་
། གསང་འདུས་ ལུས་ དཀྱིལ་ གྱི་ དབང་
བཀའ་ཞུས་སོ། ཁོ་རང་ལ་ཆོས་མང་དུ་ཞུས་པའི་བྱ་བྲལ་བ་བླ་མ་ཡེ་ཤེས་རྒྱལ་པོ་
ལ་གཉན་མགོན་ཤིན་ཏུ་ཚང་བ་རྗེས་གནང་དང་བཅས་པ་ཞུས་སོ། །ཡང་དྲུང་དུ་
ཆོས་མང་པོ་ཞུས་པ། མཁས་པ་ཆེན་པོ་སློབ་དཔོན་གད་སེར་བ་བསོད་ནམས་
གྲགས་ལ་ཚེ་བདག་གནམ་ལྕགས་ཨུར་མོ་ལ་སོགས་པ་ཞུས་སོ། །
དེ་ནས་དཔལ་ལྡན་བླ་མ་འཕག་པ་འོད་དམ། འཕགས་པ་ཡོན་ཏན་རྒྱ་མཚོ་
ཞེས་གྲགས་པ། རྗེ་ཐམས་ཅད་མཁྱེན་པ་དང་། བླ་མ་བློ་ལྡན་སེང་གེ་དང་
། ཀུན་
སྤངས་ཇོ་མོ་ནང་པ་དང༌། རྗེ་ཁམས་པ་རྒྱལ་ཡེས་དང་། བླ་མ་ཤེས་རབ་སེང་གེ་
དང་། བླ་མ་རྫོ་ང་པ་བ་དང་། དཔལ་སྣར་ཐང་པ་སྐྱོ་སྨོན་ཚུལ་དང་
། མཛོ་པོ་ལྷས་
པ་དང༌། བླ་མ་གྲགས་ཆེན་པ་ལ་སོགས་པ་དུ་མའི་ཞལ་གྱི་བདུད་རྩི་འཐུངས་པ།
ཡོན་ཏན་བགྲང་གིས་མི་ལང་པ་མངའ་བོ། ཁྱད་པར་འཕགས་ཡོག་དུས་གསུམ་
ལ་མཁས་པ། འཇིག་རྟེན་གསུམ་གྱི་མགོན་པོ། གདུལ་བྱ་སྐལ་ལྡན་དུ་མ་སྨིན་
ཅིང་གྲོལ་བ་མཛད་པ། ཁམས་གསུམ་པའི་ཆོས་རྒྱལ་བུ་སྟོན་ཆེན་པོའི་ཞབས་སྤྱི་
བོར་བླངས་པ་སྟེ། འདིའི་རྣམ་ཐར་རྒྱས་པ་མཁན་ཆེན་བུ་སྟོན་གྱིས་གསང་འདུས་
ཀྱི་ཆོས་འབྱུང་ཆེན་པོ་མཛད་པ་ན་བྲིས་འདུག་པས་དེར་གཟིགས་པར་བྱའོ། །
བླ་མ་འདིའི་དྲུང་དུ་སྔ་མོ་ནས་གསོལ་བ་གཏབ་སྟེ། དབེན་གནས་སྡུས་
བྲག་ཏུ་གདན་དྲངས་ཏེ། སྔར་ཡབ་ལའང་ཐོབ་ཀྱང་། རིམ་ལྔའི་དམར་ཁྲིད་ལ་
ཉམས་ཁྲིད་ཚར་བར་ཞུས། ཁོང་རང་གིས་མཛད་པའི་ཁྲིད་ཡིག་དང་
། ངོ་སྤྲོད།
གསེར་སྡིངས་པའི་མཛད་ཡིག་རྣམས་ཏེ། ནག་ཁྲིད་ཐམས་ཅད་ཚང་བར་ཞུས། རྡོ་
244 -299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
རྗེ་རྩེ་མོ་རིགས་བསྡུས་དང་
། དཔལ་མཆོག་གི་དབང་ཞུས། ས་ལུགས་ཀྱི་དབང་
བཀའ་ལ་གཞི་མ་བྱས་པའི། དཔྱལ་ལུགས། ཇོ་བོའི་ལུགས། ཆག་གི་ལུགས་ལ་
སོགས་པ་བདུན་ཚང་བ་ཡིན་གསུང་པའི་གསང་འདུས་ཀྱི་དབང་ཞུས
། ཀུན་རིག་
ས་ལུགས་ཞུས། གཞན་ཡང་ དཀའ་འགེག་མང་པོ་ལ་མཛུབ་ཁྲིད་མཛད། ཁོང་
པའི་དོན་དུ་དབང་བཤད་ཀྱི་ཡི་གེ་ཞིག་མཛད་དེ་ཕལ་ལ་རྒྱུས་མེད། ད་དཔེ་
དེའང་མེད་མཆི། ཡོད་ཀྱང་བར་བེ་རེ་ལོང་ལ་སོང་
། དེ་འདྲ་གཞན་ཡང་མང་། མི་
འཁྲུགས་པའི་རྗེས་གནང་ཁོང་པ་རང་གི་ཡི་གེ་དང་བཅས་པ་དང་། པཎྜི་ཏ་རིགས་
ཀྱི་བྱིན་པས་མཛད་པའི་བྱ་བ་བསྡུས་པ་ཞུས་སོ། །
བླ་མ་ བྱང་ སེམས་པའི་དྲུང་དུ་རྡོ་ རྗེ་ ཕྲེང་བ་ གར་ ཐིག་ དང་ བཅས་ པ་
བསླབས་ སོ། །བླ་ མ་ གོང་ མའི་ ཕྱག་ ལེན། ཡོ་ ག་ རྙིང་ མའི་ དབྱངས་ ཆེན་ ལ།
བགེགས་བསྐྲད་པ་ལ་གནུར་གྱི་སེང་གེའི་ངར་སྐད། མཆོད་པ་སྤྱིར་བསང་བ་ལ་
གཟངས་ཀྱི་ཆུ་བོ་དལ་འབབ། ཡང་བགེགས་བསྐྲད་པ་ལ་སྤང་ཁ་འདར་སྟོན་གྱི་
ཁྲོམ་ཟིལ་གནོན། མཆོད་པ་བྱིན་གྱི་བརླབ་པ་ལ་ལྕེ་ཞར་གྱི་མཐོ་དམན་རེས་
འཇོག །རྡོ་རྗེ་དྲིལ་བུ་བྱིན་གྱི་བརླབ་པ་ལ་རིན་ཆེན་བཟང་པོའི་ཆེ་གླུ། སྤྱན་དྲངས་
བ་ལ་པྲ་ཏའི་སྒྲ་སྙན་རྩེར་ལེན། སྙན་གསན་དབབ་པ་ལ་ལོ་ཆུང་གི་ནམ་མཁའ་
འཕང་ གཅོད། མཆོད་ པའི་ བྱེ་ བྲག་ ལ་ ཧྲུག་ ཟོར་ གྱི་ འཇམ་ དབྱངས་ ཞུག་ པ།
གསེར་ཁང་གི་སྟོང་གསུམ་རྣམ་དག །ཐོ་ལིང་གི་མཆོད་འབུལ་ཆེན་མོ། པུ་རངས་
ཀྱི་རྟེན་འབྲེལ་དོན་ལྡན། རྔོག་སྟོན་གྱི་འཛམ་གླིང་རྩི་བཅུད། དྲ་པའི་དྲི་མེད་ཡིད་
འོང་། རྐྱང་པོའི་རབ་འབྱམས་རྒྱ་མཚོ། ཟངས་སྐར་གྱི་འཇིག་རྟེན་ས་འཛིན། ནང་
གི་ལྷ་མོ་ལ་སུམ་པའི་དྲུག་འགྱུར་ཆེན་མོ། རྐྱང་པོའི་རྡོ་རྗེ་བྲག་ཐོག །ཟང་དཀར་
244 -300



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
གྱི་ང་རྒྱལ་ཕྱིས་འཆང་དང་གསུམ་ཡོད། ཕྱིའི་ལྷ་མོ་ལ་གོ་པི་སྒོམ་ཆེན་གྱི་སུམ་
འགྱུར་ཁུག་པ། འདོད་ཡོན་ལ་པུ་རངས་ཀྱི་རིང་ཐུང་ཉིས་འགྱུར། སུམ་པའི་རྣམ་
གསུམ་རིག་བྱེད། ཟངས་དཀར་གྱི་ཡེ་དགུ་མ་དང་གསུམ་མོ། །གཉན་གྱི་རྨ་བྱ་
ལྡེམ་ལྡེམ། དཔྱལ་གྱི་པུ་ཙ་རིང་མོ། རྒྱལ་པོ་ལོ་རྒྱུས་ཀྱི་མཆོད་པ། རིག་མ་བཅུ་
དྲུག །མཆོད་པ་ཉི་ཤུ་པ། ཕྲ་མོ་ཉེར་ལྔའི་མཆོད་པ། བཀྲ་ཤིས་རྟགས་བརྒྱད།
རྫས་བརྒྱད། འཛམ་གླིང་མ། བྲམ་ཟེའི་ཚངས་དབྱངས་རིང་ཐུང་
། རིན་ཆེན་སྣ་
བདུན་ལ་རྒྱ་ལོང་གི་ཐང་དབྱངས་རིང་ཐུང་
། རིགས་ལྔ་ཡབ་ཡུམ་ཀུན་བཟང་གི་
དབྱངས་ཆེན་ ཉིས་ རྫོགས། རྡོ་ རྗེ་ སེམས་ དཔའི་ རྒྱང་ གླུ་ དང་ གཉིས། ནང་གི་
སེམས་དཔའ་ལ་རབ་ཞིའི་འདར་ཁུགས་འབྲིང་པོ། སྐལ་བཟང་ལ་སྤྲུའི་འགྱུར་
ཆུང་རྟག་ཐུང་བཟོད་གསོལ་གཤེགས་གསོལ་ལ་བྲམ་ཟེའི་ཚངས་དབྱངས་ཐུང་
ངུ་། གཏོར་ཆ་གསུམ་ལ་བླུན་གྱི་བཀྲ་ཤིས་དགུ་འགྱུར། བཀྲ་ཤིས་ལ་དྲང་སྲོང་
ཆེན་པོའི་སྣ་གླུ་ལ་སོགས་པ་མཁྱེན་ནོ། །
བདག་གིས་དྲུང་དུ། ཞ་ལུ་བའི་དབྱངས་སློབ་པ་ཀུན་ན་རེ། སྲིའུ་གཅུང་པ་
ལ་རིག་མ་བཅུ་དྲུག་ལ་དབྱངས་མི་འདུག་ཟེར་གྱི་གདའ། ཞུས་པས། ང་ལ་རིག་
མ་བཅུ་དྲུག་ལ་དབྱངས་བཞི་ཡོད། ཁོང་ཚོ་ཕྱེ་སྨན་ཀ་ཚོད་རེ་ལ། ཡུན་ཟླ་བ་རེ་
བསྡད་པ་ལ་ངའི་དབྱངས་ཐམས་ཅད་མི་ཆོད་པར་འདུག་གསུངས། གཞན་ཡང་།
འཁོར་ ཆེན། གཏུམ་ པོ། མདོ་ ལུགས། ཚེ་ བདག །འཆར་ ཀ །ཀྱེའི་ རྡོ་ རྗེ། བདེ་
མཆོག །མགོན་པོ་ལ་སོགས་པའི་དབྱངས་རྣམས་སོ་སོའི་ཁྱད་པ་མ་འདྲེས་པར་
མཁྱེན། རྒྱ་ཡིག །རྒྱ་ཀློག །རི་མོ། རྩིས། མདོས། སྲིའུ་གསོ་བ་ལ་སོགས་པ་མ་
ལུས་པ་མཁྱེན་ཅིང་འགྲོ་དོན་འཕེལ་ལོ། །
244 301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
བླ་མ་འདི་ཡི་ཞལ་གྱི་བདུད་རྩི་འཐུངས་བ་ནི། བླ་མ་གོང་མའི་དུས་ཀྱི་སློབ་
མ་ཕལ་ཆེ་བ་བླ་མ་འདི་པའི་ཡང་སློབ་མ་ཡིན་ཅིང་
། ཁྱད་པར་གོང་མས་མ་ཟིན་
པ་འགའ་ཞིག་གི་མཚན་སྨོས་ན། གྲུ་པ་བླ་མ་ལྕགས་ཀ་རི་པ་རིན་རྒྱལ། སྲས་བླ་
མ་རྡོ་རྗེ་སྙིང་པོ། ལ་ལུང་པ་བླ་མ་འོད་ཟེར་བཟང་པོ་བ་སྐུ་མཆེད། རིའུ་ཆུང་པ་སྐུ་
མཆེད། མཛོ་སྡིངས་པ་བླ་མ་ཀུན་དགའ་རྒྱལ་པོ། བླ་མ་ཁྱུང་སྟོན་པ་སྐུ་མཆེད།
དགེ་སློང་འདུན་པ་སྐུ་མཆེད། སྲིའུ་གཅུང་པའི་དབོན་པོ། བྲག་ཕུག་པ་སྐུ་མཆེད་
ལ་སོགས་པ་འགའ་རེས་བརྟག་གཉིས་ལ་སློབ་གཉེར་བགྱིས་ཏེ་རྣམ་གཞག་བྱས་
ཤིང་
། བཤད་ པ་ཅུང་ཟད་རེ་བགྱིས་སོ། །སྐུར་པ་དགེ་བཤེས་ཆོས་རྒྱལ་ གྱིས་
བརྟག་གཉིས་ལ་དབྱར་ཆོས་དགུན་ཆོས་མ་ཆག་པ་བཙུགས་སོ། །
གཞན་ར་ལུང་པ་འགྲོ་མགོན་གཙང་པའི་རྒྱ་རས་དབོན་པོ། རིན་པོ་ཆེ་ཀུན་
དགའ་སེང་གེ་དང་
། ར་ལུང་པའི་མཁན་པོ། ཉེ་གནས། བླ་མ་ཐང་སླེ་བ་རྣམས་
ཀྱི་སྲིའུ་གཅུང་པ་ལ་ཡོད་པའི་དབང་བཀའ་ཐམས་ཅད་ཞུས་སོ། །མཁན་པོ་བ་
ཕྱར་བ་དང་། བླ་མ་མཚོ་མོ་ཆོས་དབང་
། སློབ་དཔོན་མང་གྷ་ཤི་དང་། གཞན་
ང་སློབ་དཔོན་ཆེན་པོ་གད་སེར་བ་དང་། སེ་ར་ཁའི་མཁན་པོ་ཤན་ཏི་བ་དང་
།
མཁས་བཙུན་གྲུབ་བརྙེས་བླ་མ་རིག་པའི་རྡོ་རྗེ་འམ་སངས་རྒྱས་བསྟན་པ་ཡང་
ཟེར་བ་དང་། ཡར་འབྲོག་ཕོ་མ་ལྷ་ཁབ་པ་དང་
། ལྡན་བྱེ་གླིང་གི་སློབ་དཔོན་ཆེན་
པོ་བསོད་ཚུལ་བ་ཁུ་དབོན་དགེ་བཤེས་འགའ་རེ་དང་བཅས་པ་དང་
། བླ་མ་དེས་
པོ་ལུང་པ་དང་། བླ་མ་རྒྱལ་ཤེ་བ་དང་། བླ་མ་གླང་ལུང་པ་དང་། ཉང་སྟོད་རྟེན་ཙ་
བ་དང་། གྲུ་གུར་དགེ་བཤེས་རྟ་པ་དང༌། ཚེ་སྤོངས་རིན་ཆེན་གླིང་པ་དང་
། མཁན་
པོ་སྡིང་པོ་བ་དང་
། དྲིན་ཅན་སེ་དྲག་པ་དང་
། བསམ་སྡིངས་གདན་ས་པ་དང་
། ཞི་
244 --302



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ལུ་རྫིང་ཀམས་པ་དང་
། ཁྱུང་པོ་ལྷས་པ་བླ་མ་གཞོན་བསོད་དང་། བྲག་རིངས་
གདན་ས་པ་དང་། གྲུ་སྐུར་པ་ཡབ་སྲས་དང་། དེ་ལ་སོགས་པ་མང་དུ་ཡོད་ཅིང་།
དེ་དག་གིས་ཆོས་འདི་དང་འདི་ཞུས་ཀྱང་ཅུང་ཟད་གསལ་ཏེ། ཡི་གེ་མང་དུ་འབྱུང་
བས་མ་བྲིས་སོ། །བླ་མར་མ་གྲགས་པ་དང་། དགེ་བཤེས་སམ། སྟོན་རྐྱང་ལ་
སོགས་པ་དང་
། ཡོན་བདག་ལ་སོགས་པའང་ཡི་གེ་ལ་བརྩེགས་ནས་མ་བྲིས་
སོ། །པ་ལང་གིས་ཆོས་ཞུས་པ་འགའ་རེ་བྱུང་སྟེ་དེ་དག་གི་མིང་བྲིས་པ་ལ་དགོས་
པ་ཅི་ཡོད། འདི་ཡན་ཆད་ཀྱི་བླ་མ་རྣམས་ནི། བསྟན་པ་རིན་པོ་ཆེ་འཛིན་པའི་གང་
ཟག་ཤ་སྟག་སྟེ། བསྟན་པ་ལ་ཕན་པ་དང་། འགྲོ་བའི་དོན་ནུས་པ་བྱུང་འདུག་
པར་མཐུན་སྣང་ལ་གྲུབ་ཅིང་། ཐམས་ཅད་ཀྱི་ཕྱག་འཐིལ་ལ་དུང་གི་རི་མོ་ཡོད་
ཅེས་གྲགས་སོ། །
སྐྱེས་བུ་དམ་པ་འདི་དག་གིས་ལེགས་པར་གཟུང་བའི་གཞུང་ལུགས་རྣམས་
ནི། སྔོན་ཕོ་བྲང་འཕང་ཐང་ཀ་མེད་དུ་འགྱུར་གྲངས་ལ་བཏབ་པ་དང་
། ཕྱིས་རྗེ་
བཙུན་ཆེན་པོ་གྲགས་པ་རྒྱལ་མཚན་གྱིས་ཡང་དག་པའི་གཞུང་ལུགས་འགྱུར་བ་
རྣམས་དཀར་ཆག་ཏུ་བཏབ་པ་དང་། མཁས་པ་ཆེན་པོ་སློན་དཔོན་རལ་གྲིས་
བསྟན་རྒྱན་ཆེན་པོར་ལེགས་པར་བྲིས་པ་དང་། མཁན་ཆེན་བུ་སྟོན་གྱིས་ཆོས་
འབྱུང་ཆེན་པོར་གཏན་ལ་ཕབ་པ་དང་། དེང་སང་ཡང་དག་པའི་བཀའ་དང་བསྟན་
བཅོས་འགྱུར་རོ་ཅོག་བཞེངས་པའི་དཀར་ཆག་ཆེན་པོར་བགྲངས་པའི་གསེབ་ན་
གསལ་ བར་ བཞུགས་ པ་རྣམས་ཏེ། མཁས་ པ་ དེ་ དག་ གིས་ བཏང་སྙོམས་ སུ་
བཞག་པ་དང་། བཙད་པོ་ཞི་བ་འོད་དང་
། ལོ་ཆེན་རིན་ཆེན་བཟང་པོ་དང་
། རྗེ་
འགོས་ལོ་ཙཱ་བས་སྔགས་ལོག་སུན་འབྱིན་མཛད་པའི་གསེབ་ན་བཞུགས་པའི་
244 -303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གཞུང་རྩོད་པ་ཅན་ནི་འདི་པ་ལ་མེད་དོ། །ལྕེ་མདོ་སེང་གི་ཚིགས་སུ་བཅད་པ་
ལས་ཀྱང་། བླ་མ་དང་བླ་འདྲའི་མང་ལུགས་ཆ། །བོན་ཞིག་དང་མ་ཕྲད་བདག་རེ་
འཚེང་། །ཆོས་དང་ཆོས་མིན་གྱི་མང་ལུགས་ལ། །ཞེས་པ་ལ་སོགས་པ་ཡོད་དོ། །
གཞན་དག་ན་ཡང་དག་པའི་གཞུང་ལུགས་འཛིན་པའི་སྐྱེས་བུ་དང་
། དེའི་
གདན་སར་གྲག་པའང་དུ་མ་ཞིག་ཡོད་པ་ལས། དགོན་པ་འདི་ན་ཆོས་འདི་ཞེས་
བྱ་བ་ལ་མཁས་པའམ་གྲུབ་པ་བརྙེས་པའི་སྐྱེས་བུ་འདི་ཞེས་བྱ་བ་བྱུང་ཞེས་
གྲགས་པ་མང་དུ་བྱུང་མོད། རྒྱུད་སྡེ་བཞིར་གྲགས་པ་ཕལ་ཆེར་འཛིན་པའི་བླ་མ་
དང་དགོན་པ་སྲིའུ་གཅུང་པ་ཞེས་གྲགས་པ་འདི་པ་སྟེ། ཆོས་རྗེ་ཐམས་ཅད་མཁྱེན་
པས་ཡོ་གའི་མཆོད་ཕྲེང་ཆེན་པོ་མཛད་པའི་ཞབས་ན། རྒྱུད་སྡེ་བཞི་ལ་མཁས་
པའི་ ལྕེ་ སྟོན་མདོ་སེང་དང༌
། ཞེས་ པ་ བྲིས་ འདུག་ པ་ དོན་ ལ་ གནས་ པ་ ཡིན་
ནོ། །རྒྱུད་ སྡེ་ བཞིར་ མ་ གྲགས་ པའི་ སྔགས་ ཀྱི་ གཞུང་ ལུགས་ མང་ པོ་ དག་
དང༌། ཐེག་པའི་རིམ་པའང་དགུར་འབྱེད་པའི་ལུགས་ནི། ཐུབ་པའི་བསྟན་པ་སྡེ་
སྣོད་གསུམ་དང་། རྒྱུད་སྡེ་བཞིར་སྡུད་པའི་མཁས་པ་དག་གི་ལུགས་ལ་མེད་དོ། །
དེ་ནས་ཡང་བླ་མ་རྗེ་བཙུན་པས། ཡབ་བླ་མ་ཆེན་པོ་བཞུགས་པའི་དུས་ན།
སྐུར་ པ་ སློབ་དཔོན་ཤཱཀྱས་ གསལ་སྒང་ཕུལ་ཏེ། དགོན་ པ་ དེ་ན་རྫོགས་ཆེན་
སྙིང་ཐིག་བྱེད་པའི་སྲོལ་ཡོད་པས་གསལ་སྒང་པས་རྫོགས་ཆེན་སྐྱོང་བར་ཞུས་
པས། བླ་མ་ཆེན་པོ་ལ་ཁོང་ཚོའི་ཞུ་ལུགས་ཞུས་པས། ཡབ་ན་རེ་ཆོས་ཟབ་མོ་
འདུག་ན་ ཞུས་ པས་ ཡོང་མོད། ངའི་ དགོན་ པ་ འདིར་མ་ཞུ་ ཅིག་ གསུང་ ནས།
གསལ་བ་སྒང་པ་རྣམས་ཀྱིས། དབུས་ན་བླ་མ་རིན་ཆེན་རྡོ་རྗེ་གདན་དྲངས། སྲིའུ་
གཅུང་ནས་རྗེ་བཙུན་པ་གདན་དྲངས་ཏེ། གསལ་སྒང་ལྟག་སྒྲིལ་པོར་ཆོས་འཁོར་
244 --304



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
བསྐོར་ཏེ། སྤྲོས་བཅས་སྤྲོས་མེད། ཤིན་ཏུ་སྤྲོས་མེད་ཀྱི་དབང་བཀའ་དང་། ཁྲིད་
ལེགས་ པར་ ཚར་ནས། སྒྲ་ཐལ་འགྱུར་ཆེན་པོའི་རྒྱུད་ལ་སོགས་ཏེ་རྒྱུད་བཅོ་
བརྒྱུད་འགྲེལ་པ་དང་བཅས་པ་རྣམས་དང་། མན་ངག་ཆིག་ཐུབ་བརྒྱ་དང་བཅུ་
དགུ་ལ་སོགས་པ་དང་
། རྡོ་རྗེ་ལེགས་པ་ལ་སོགས་ཤིན་ཏུ་ཚང་བ་ཕྱག་དཔེ་དང་
བཅས་པ་བླ་མ་ལ་མངའ་སྟེ་དང་པོའི་གནད་ཀྱིས་འགྲོ་དོན་ཆེར་མ་བྱུང་ངོ༌། །
གཞན་ཡང་བླ་མ་འདིས་ཇོ་སྲས་དཔལ་ལྡན་གྱི་ས་རུ་རྣམ་འཇོམས་མཛད་
པའི་ཚེ། ཞག་གཅིག་ལ་བུམ་རྫས་ཀྱི་མྱུ་གུ་བུམ་པའི་ཁར་སླེབ་པ་བྱུང་
། རོང་དམུ་
རུ་ཆོ་ག་ཞིག་མཛད་པའི་ཚེ། སྦྲུམ་མ་དུས་ལ་བཙས་རུ་མ་འདོད་པ་གསུམ་གྱིས་ཆོ་
ག་ལ་ཞུགས་ཏེ། གསུམ་ཀ་ནུབ་གཅིག་ལ་ཆོ་གའི་གྲལ་དུ་བདེ་བར་བཙས་ཏེ།
གསུམ་ཀ་ལ་ཁྱེའུ་བཙས་སོ། །རྨ་བྱར་སྟོན་པ་བསོད་ནམས་དཔལ་གྱི་ས་རུ། ཆང་
ཚོད་ གཅིག་ ལ་ ཡུན་ རིང་ རབས་ སུ་ བཙགས་ ཚད་ མང་ དུ་ བྱུང་ ཞིང་། དགུན་
འཁྱོགས་སྒང་ལ་གཏོར་མ་ཁོལ་ལོ། །སྡུས་བྲག་རྒོད་ཚང་ཞེས་པའི་གཟིམ་ཁང་དུ།
ལྷན་བྱེ་གླིང་པའི་སྟོན་པ་བྱང་ཆུབ་བཟང་པོ་ཞེས་པ་དང་
། དབུ་སྔས་གཏད་དེ།
གཟིམས་པས་དྲུང་པ་རྣལ་དུ་གཤེགས། སྟོན་པའི་སྣང་བ་ལ་དྲུང་གི་སྐུ་རྒྱབ་ན་
བྲག་ཅིག་ཡོད་པ་ལ་སྒོ་ཞིག་བྱུང་། སྒོ་དེ་ལས་མཁའ་འགྲོ་མ་མང་པོ་རུས་རྒྱན་
དང་ཌཱ་མ་རུ་ཁ་ཊཾ་ལ་སོགས་པ་ཁྱེར་བ་བྱུང་ནས་སྔས་ཀྱི་བར་ན་ཕར་བཅད་དེ་
དྲུང་པ་ལ་བསྐོར་བ་བྱེད་ཅིང་
། སྟོན་པ་ལ་བསྐོར་བ་ཡང་མི་བྱེད། ཅུང་ཟད་མིག་
ལོག་གི་བྱེད་ཅིང་སྒོ་དེའི་ནང་དུ་སོང་བ་མཐོང་ཟེར། གཞན་གྱི་སྲེའུ་ཤི་འཕྲོ་
གསོས་པ་དང་། ནད་པ་ཡུན་རིང་བླ་མའི་བྱིན་རླབས་ཀྱིས་དྲག་པ་དང་། ཞིང་རྨོ་
མཁན་གྱིས་ཐོང་པ་བཅག་ཏེ་ཐབས་ཆགས་པ་ལས། དེ་མ་ཐག་ཐོང་པ་འབུལ་བ་
244 --305



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
ཞིག་བྱུང་
། དེ་ལ་སོགས་པ་དུ་མ་ཡོད་དོ། །
འདི་དྲུང་པ་རང་ནི་མི་གསུང་། གཞན་དག་ཕྱག་ན་རྡོ་རྗེའི་ཞལ་གཟིགས་
ལོ་ཟེར། བླ་མའི་དུས་མཆོད་དང་
། དགེ་འདུན་གྱི་བསྙེན་བཀུར་དང་ཡོན་བདག་
རྣམས་ལ་སྦྱིན་གཏོང་ཡང་དུ་མ་ཞིག་མཛད། བླ་མ་གོང་མའི་དུས་ནས་ཀྱི་བླ་མའི་
གདན་ས་པ་རྣམས་དང་ཡང་ཆོས་ཕར་ཞུ་ཚུར་ཞུ། འབུལ་བ་ཕར་སྐྱེལ་ཚུར་སྐྱེལ་
ལ་སོགས་པ་དང་། དེ་བཞིན་བུ་སློབ་ཆེ་ཆུང་ཐམས་ཅད་དང་འབྲེལ་བ་རེ་ཡོད་པ་
ནི་རང་བཞིན་གྱིས་འཁྱོངས་ཆེ། འཕྲལ་གྱི་ཐུགས་དམ་དང་
། ཆོ་གའི་ཕྱག་ལེན་
དང་། དམ་ཅན་བསྟེན་པ་རྣམས་བླ་མ་གོང་མའི་སྲོལ་ཇི་ལྟར་མཛད་པ་བཞིན་
མཛད་དེ། གཞན་ཕན་གྱི་ཐུགས་དགོངས་ཁོ་ན་དང་ལྡན་པ། བླ་མ་གོང་མ་རྣམས་
ཀྱི་བྱིན་རླབས་ཞུགས་པ་ཞལ་མཐོང་ཙམ་གྱིས་གཞན་རྒྱུད་དུལ་བར་བྱེད་ནུས་པ།
སྐྱེས་བུ་ཁྱད་པར་ཅན་འདིས་འགྲོ་བའི་དོན་དུ། སྐྱེ་བོའི་ཚེ་ལོ་དྲུག་ཅུ་ཁ་རལ་གྱི་
དུས་སུ་དགུང་ལོ་བདུན་ཅུ་དོན་བརྒྱད་བཞུགས། ཆུ་མོ་སྦྲུལ་རྣམ་རྒྱལ་གྱི་ལོ། ཟླ་
བ་གསུམ་པ། རྒྱུད་ནས་མཁའ་འགྲོ་འདུ་བར་གསུངས་ པའི་ཚེས་ཉེར་གསུམ་
གྱི་ཐོ་རངས་ཀྱི་ཆ་ལ་འོད་གསལ་མངོན་དུ་བྱས་ཏེ། རྟག་འཛིན་ཅན་སུན་དབྱུང་བ་
དང་། གདུལ་བྱ་གཞན་ན་དུས་ལ་བབ་པར་མཁྱེན་ཏེ་ཞི་བར་གཤེགས་པར་གྱུར་
།བླ་མ་འདིའི་གཤེགས་རྫོངས་དང་
། ནང་རྟེན་བཞེངས་པ་ནི་དབོན་པོ་བླ་མ་
རྒྱལ་མཚན་ཞེས་པས་སྐུ་གཤེགས་ས་གནས་ཁྱད་པར་ཅན་བསམ་སྡིངས་སུ་བྱས་
སོ། །གདུང་ལ་རིང་བསྲེལ་མང་པོ་བྱོན་ཟེར་རོ། །
རྡོ་རྗེ་འཆང་དངོས་བླ་མའི་ཐུགས་རྗེ་ཡིས། །འགྲོ་བ་སྡུག་བསྔལ་མི་བཟད་
གདུང་པ་ལ། །བརྩེ་ཆེན་ཕྲིན་ལས་དཔག་མེད་འོད་ཟེར་གྱིས། །མྱུར་དུ་ཐར་པའི་ས་
244 --306



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
ལ་དགོད་དུ་གསོལ། །བླ་མའི་རྣམ་པར་ཐར་པ་ཡོན་ཏན་རིན་པོ་ཆེའི་ཕྲེང་བ་ལས་
རྗེ་བཙུན་ཆེན་པོ་བསོད་ནམས་དཔལ་བཟང་པོའི་རྣམ་པར་ཐར་པའི་སྐབས་ཏེ་ལྔ་
པའོ།། །།
༈ སིདྡྷཾ། བླ་མ་མཆོག་དེའི་སྐུ་སྲས་གཉིས་པ་ནི། བསོད་ནམས་ལྡན་པས་
བླ་མ་ཤིན་ཏུ་བརྙེས། །ཡོན་ཏན་རྒྱལ་པོ་བླ་མའི་ཞབས་ཏོག་མཛད། །མཆོག་ལྡན་
རྒྱལ་པོའི་ཞབས་ལ་ཕྱག་འཚལ་ལོ། །
མ་གཅིག་སྲས་བཙུན་གྱི་སྲས་བླ་མ་མཆོག་ནི། བླ་མ་དམ་པ་ཡབ་ལས་
དབང་ བཀའ་ དང་། བཤད་ བཀའ། ལུང་ བཀའ་ ལ་ སོགས་ པ་ དུ་ མ་ ཐོབ་
ཅིང་། ཐོབ་པ་དེ་དག་ཀྱང་ཡབ་རང་གིས་ཡི་གེར་བཏབ། ཐུགས་རྩིས་ཤིན་ཏུ་ཆེ་
བའི་སྒོ་ནས་བསླབས་ཀྱང་། གཞུང་ལུགས་ཆེན་པོ་རྣམས་ལ་ནན་ཆགས་ཆེར་མ་
གྲུབ་ཅིང་
། ལུང་བཀའ་དབང་བཀའ་ལ་སོགས་ཀྱང་ཡབ་སྲས་ཆེན་པོ་གཉིས་
བཞུགས་པས་ཁུར་ཆེར་མེད་ཀྱང་
། བླ་མ་ཆེན་པོ་ལ་མི་ཕྱེད་པའི་དད་པ་ཡོད་ཅིང་
།
བླ་མའི་གསོལ་གྱི་རིམ་པ་དང་
། ན་བཟའ་ལ་སོགས་པ་བླ་མ་བརྙེས་པའི་ཞབས་
ཏོག་བསྒྲུབ་པ་ཤིན་ཏུ་བརྩོན་པ་དགོན་ཆུང་སྐྱོང་བ་དང་
། བུ་སློབ་ཡོན་བདག་སྐྱོང་
བ་ལ་ཡབ་སྲས་ཆེན་པོ་གཉིས་ལ་ཐུག་ཁྲལ་གཅིག་ཀྱང་མེད་པ། དགོན་པ་བ་
རྣམས་ཀྱང་ཁོང་གཞི་ལ་ཡོད་དུས་བདེ་བློ་བ། དོན་དུ་དྲུང་བར་གྲགས་པ་
ཡིན།
ཁྱད་པར་བླ་མ་ཆེན་པོའི་གཤེགས་རྫོངས་ལ། བློ་ཆེ་བ་སུ་ལ་དྲིས་ཀྱང་
། ཁོང་པ་
དང་མཐུན་ པ་ མ་བྱུང་ ཀྱང་། བརྒྱ་འབུལ་བྱེད་པ་མང་དུ་བྱུང་ནས། ཁོང་ པ་ རང་གི་བློ་མ་
ཁེངས་ཏེ། བླ་མ་དགེ་བའི་བཤེས་གཉེན་དུ་མ་གདན་དྲངས་ཏེ། དཀྱིལ་འཁོར་
བཞི་བཅུ་ཞེ་གྲངས་པའི་ཞལ་ཕྱེ། དགེ་འདུན་དང་སྐྱེ་བོ་དུ་མ་ལ་ཁ་ན་མ་ཐོ་བ་
244 -307



མེས་པོའི་ཤུལ་བཞག་ལས། རྫོག་སྒྲུབ་བརྒྱུད་དང་བཅས་པའི་གསུང་འབུམ། ༼༣༣༽
མེད་པའི་བསྙེན་བཀུར་རྒྱ་ཆེན་པོ་དང་
། རྣམ་གཞག་དང་གྲལ་བགྱེད་བཟང་པོ་
བསྒྲུབས་ཏེ། དེ་དུས་ཀྱི་འབུལ་ཡིག་ཆེན་མོའི་ནང་དུ་གསལ་བར་ཡོད། ཉང་ སྟོད་ གྱི་ དགོན་ཆུང་
གཅིག་ཏུ་བསྒྲུབས་པའི་གཤེགས་རྫོངས་ལ་བཟང་ཞིང་སྲིའུ་གཅུང་པའི་བླ་མ་
རྣམས་ཀྱི་གཤེགས་རྫོངས་ལ་དུས་གསུམ་ཁེགས་པ་བསྒྲུབས། ནང་རྟེན་རྡོ་རྗེ་
འཆང་མདའ་ཚད་མ། རྒྱབ་ཡོལ་གྱི་འོད་དཀར་པོ་ལ་དབུས་སུ་འཇམ་དབྱངས་
དང་རྩ་བའི་བླ་མ། ཕྱི་ལ། ཀྱེའི་རྡོ་རྗེ་དང་
། གསང་འདུས་ཀྱི་བརྒྱུད་པ། ཕྱི་རྟེན་
མཆོད་རྟེན་དེ་དང་མཉམ་པའི་གསེར་སྐུ། འོད་ཀོར་ལ་ཕྱག་རྡོར་ལྷ་དགུ། ཕྱི་ལ་ཕྱག་
རྡོར་དང་འཇམ་དཔལ་གྱི་བརྒྱུད་པ་བཀོད། གདན་ཁྲི་ལ་ཆོས་སྐྱོང་དང་
། ནོར་ལྷ་
བཀོད། ལྷ་དང་ཁྲི་རྒྱབ་དེ་དུས་ན་མཚར་བར་ཐོག་ཆོད་ཅིང་ཕྱིས་ཀྱི་རྟེན་འབྲེལ་
ལ་ལྟོས་ན་ཅུས་གལ་དང་ངོ་མཚར་ཤིན་ཏུ་ཆེ་བ་ལགས། རབ་ཏུ་གནས་པ་ལེགས་
པར་བསྒྲུབས་ཏེ། དེ་དག་སྐུ་མཆེད་གཉིས་ཀ་བཀའ་གྲོས་སུ་བསྟན་ཀྱང་
། གཙོ་
ཆེར་བླ་མ་མཆོག་གི་རྩོལ་བ་དང་། རྣམ་པར་ཐར་པ་ལ་སོགས་པ་སྐབས་འདིར་
བྲིས་པ་ལགས་སོ། །
ཁོང་རང་བཞུགས་རིང་ལ་དགོན་པ་མ་རྒྱག་ཅིང་དུས་མཆོད་མ་ཆག །
དགུང་ལོ་གླང་ཡིན། ལོ་ལྔ་བཅུ་ང་བགྲངས་བཞུགས་སོ། །དེ་ལ་སྲས་གཉིས་ཀྱི་
གཅེན་པོ་དགེ་བཤེས་དབང་སེང་བྱ་ལོ་པ་གཅིག་སྔ་རབ་ཏུ་འདས་ཏེ། དེ་ལ་སྲས་དབང་
ཕྱུག་རྡོ་རྗེ་གླང་ལོ་པ། རྒྱུད་ཚར་རེ་ཙམ་བཤད་དེ། སློབ་གཉེར་བྱས་ན་གཞི་ཡོད་པ
ཅིག་ཡོད་དོ། །དབང་སེང་གི་གཅུང་རྒྱལ་མཚན་འབྲུག་ལོ་པ་ཞིག་ཡོད་སྟེ། ཁུ་དབོན་
དེ་གཉིས་ཀྱི་ད་ལྟ་གདན་ས་འཛིན་ཏོ། །
ནག་ཚང་འོག་པ་ཞེས་བྱ། དང་པོ་འཁྱམས་ཆུང་པ་ཟེར། གཅུང་པོ་ལྕེ་མདོ་
244 -308



དཔལ་སྒྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
སེང་གི་བརྒྱུད་པའོ། །ལྕེ་སྟོན་ཆོས་གྲགས་ཀྱི་སྲས་གཅེན་པོ་ལྕེ་སྟོན་ཀུན་དགའ་རྡོ་
རྗེ་ཞེས་པས། གཅུང་པོ་མདོ་སེང་ལ་སློབ་གཉེར་ཅི་རིགས་སུ་བྱས་པས་དགེ་བའི་
བཤེས་གཉེན་ཆེན་པོར་བཞུགས་པ་ལ་སྲས་གཉིས་ཏེ། ལྕེ་སྟོན་ཇོ་འོད་དང་། ཇོ་
འབུམ་ཞེས་སོ། །ཇོ་འོད་ལ་སྲས་བླ་མ་ཤཱཀ་མགོན་དང་། རྡོ་འབུམ་ལ་སྲས་བླ་མ་
མདོས་མགོན་ཞེས་པ་བྱུང་སྟེ། སྲིའུ་གཅུང་པའི་བླ་མ་མདོས་ཤཱཀ་ཞེས་གྲགས། བླ་
མ་མདོ་སེང་པ་ཡབ་སྲས་དང༌། རྗེ་བཙུན་རྒ་ལོ་ལ་སོགས་པ་ལེགས་པར་བསྟེན་
ཅིང་ཡོན་ཏན་ཆེན་པོ་དང་ལྡན་ཞིང་ཡབ་མེས་ཀྱི་ཆོས་སྲོལ་རྣམས་ལེགས་པར་
འཛིན་ཏོ། །
བླ་མ་ཤཱཀ་མགོན་ལ་སྲས་གཅིག་བྱུང༌
། རྗེ་བཙུན་རྒ་ལོས་ཡུམ་རིན་པོ་ཆེར་
མིང་བཏགས་ཏེ་དེའང་དགེ་བའི་བཤེས་གཉེན་དུ་བཞུགས་ཏེ། ཡབ་བླ་མ་བློ་ལྡན་
སེང་གེ་དང་། རྟོགས་ལྡན་ཤེས་རབ་དང་། མཚུར་ལུང་པ་དང་། བླ་མ་སང་རིན་
ལ་སོགས་པའི་སྐྱེས་བུ་བསྟེན་ནོ། །དེ་ལ་སྲས་བཞི་བྱུང་བའི་གཅེན་པོ་བླ་མ་
གྲགས་བཟང་པ་ར་སོག་རྒུ་རུམ་ཞེས་པ་ན་འགྲོ་དོན་བྱེད་པ་གཅུང་པོ་ཀུན་ལ་
གྱེས་པའི་སྲས་དབོན་པོ་གཉིས་སོ། །བླ་མ་མདོས་མགོན་ལ་སྲས་གཉིས། གཅེན་
པོ་ཀུན་དགའ་ཞེས་པ་ཡབ་སྲས་རྩེ་བ་ཆད་དོ། །
གཅུང་པོ་བླ་མ་རིན་ཆེན་ཞེས་པ་དེའི་རང་གི་ཡབ་དང་
། བླ་མ་བློ་ལྡན་དང༌།
བླ་མ་སང་རིན་པ་བསྟེན་ཅིང་ཡོན་ཏན་དང་ལྡན་པ། བླ་མའི་གཟུགས་སུ་བཞུགས་
ཅིང་འགྲོ་དོན་བྱེད་དོ། །དེ་ལ་སྲས་བཞི་བྱུང་ཞིང་ཀུན་ཀྱང་ཡོན་ཏན་དང་ལྡན་
ཞིང་
། གཅུང་པོ་བླ་མ་མགོན་པོ་དཔལ་ཞེས་པ་ལ་སྲས་གཉིས་སོ། །དེའི་གཅེན་པོ་
རྡོ་རྗེ་རྒྱལ་མཚན་དང་གཅུང་པོ་སློབ་གཉེར་བྱེད་དོ། །
244 --309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༣༽
འདི་དག་གི་གཞོན་ཤོས་ཀྱང་། རྡོ་རྗེ་གཏུམ་པོ་ལ་ཐུགས་དམ་བྱེད་ཅིང་
།
དེའི་ཆོ་ག་དང༌
། མདོས་ དང་། རྩིས་མགོན་དང་
། གཙུག་ན་མེ་འབར་ གྱི་ཆོ་ག་
རྣམས་མཁྱེན་པ་ཡིན་གྱི་ཧོར་འདྲ་བྱེད་པ་དང༌། བ་གླང་གི་ཟླ་བོ་བྱེད་པ་དང་
། མ་
རབས་ཡང་དག་པ་ནི་གཅིག་ཀྱང་མ་བྱུང་ངོ༌
། །ལྕེ་སྟོན་ཆེན་པོ་བ་བརྒྱུད་པ་དང་
བཅས་པའི་མི་རབས་དེ་ཡར་བཅད་ནི་ཁོ་བོས་དངོས་དང་བརྒྱུད་པས་མཐོང་
བའོ། །
དེ་ལྟར་ན་བླ་མ་གོང་མ་དེ་དག་ནི་སངས་རྒྱས་དངོས་སེམས་ཅན་གྱི་དོན་དུ་
སློབ་པའི་ཚུལ་བསྟན་པ་ཡིན་ཅིང་
། ཁོ་བོས་བཀོད་པའི་རྣམ་པར་ཐར་པ་འདི་
དག་ཀྱང་། ཁོ་བོ་རང་གི་བློ་ལ་སྣང་ཚོད་ཙམ་ཅིག་སྒྲོ་སྐུར་དང་བྲལ་བར་བྲིས་པ་
ཡིན་གྱི། སྐལ་བ་དང་ལྡན་པ་གཞན་གྱིས་ཡོན་ཏན་དང་རྣམ་པར་ཐར་པ་བསམ་
གྱིས་མི་ཁྱབ་པ་གཞན་དང་གཞན་དུ་མཐོང་བ་འབྱུང་ཞིང་
། ཁོ་བོ་བས་སྐལ་བ་
དམན་པས་ནི། རྣམ་པར་ཐར་པ་འདི་ཙམ་དུའང་མི་མཐོང་ལ། ཡི་གེ་འདི་ཙམ་
ཡང་བློར་མི་ཤོང་བ་དང་
། བླ་མ་འདི་དག་ཀྱང་མི་ཙམ་ཡིན་གྱི་ཅུང་ཟད་བསླབས་
པས་ཤེས་པའོ་ སྙམ་པའི་རྟོག་པ་འབྱུང་སྟེ། དཔེར་ན་ཉེ་ལམ་དུ་རྒྱལ་པོ་སྲོང་
བཙན་སྒམ་པོའི་རྣམ་པར་ཐར་པ་ལ་མཐོང་ཚུལ་གསུམ་གསུམ་བྱུང་འདུག་པ་
བཀའ་ཆེམས་ཀྱི་ཡི་གེ་བཞིན་ནོ། །
དེས་ན་བླ་མ་འདི་དག་སངས་རྒྱས་དངོས་སེམས་ཅན་གྱི་དོན་དུ་ཚུལ་སྣ་
ཚོགས་སུ་བསྟན་པ་ལ། རྟོག་པ་དང་ལྡན་པ་དག །འདི་དག་ནི་སོ་སོའི་སྐྱེ་བོའོ་
སྙམ་པ་དང་། རྟེན་སྐྱེ་བོའོ་སྙམ་པ་དང་
། ཡུལ་འཁོར་དང་བཅས་པ་དང༌
། ཡུམ་
དང་སྲས་དང་བཅས་པའོ་སྙམ་པ་དང་། བདག་ཏུ་འཛིན་པ་དང་བཅས་པའོ་སྙམ་
244 -310



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
དུ་རྟོགས་ན་དེ་དག་ལ་བླ་མ་དམ་པའི་བྱིན་རླབས་ཀྱང་ཆེར་མི་འཇུག་གོ །
བླ་མ་དམ་པ་སངས་རྒྱས་དངོས་ཡིན་པ་ནི། བླ་མ་ཞེས་པ་གང་ལ་བྱ། ནང་
པ་སངས་རྒྱས་པའི་ཆོས་མ་ནོར་བར་འཆད་པ་དང་
། དེའི་བསླབ་སྡོམ་འབོགས་པ་
དང་། དབང་ བསྐུར་ བ་ དང༌། སེམས་ངོ་ སྤྱོད་ པ་ ལ་ སོགས་ བྱེད་ པ་ ལ་ནི། བླ་
མའམ། སློབ་དཔོན་ནམ། མཁན་པོའམ། དགེ་བཤེས་སམ། ཡོངས་འཛིན་ཞེས་
བྱའི་དེ་དག་གི་མིང་གི་རྣམ་གྲངས་ལ་བཟང་ངན་དུ་བརྟག་པར་མི་བྱའོ། །དེ་དག་ནི་
རྒྱུད་དང་། མདོ་དུ་མ་ནས་སངས་རྒྱས་སུ་གསུངས་སོ། །མདོ་རྒྱུད་ནས་གསུངས་
པའི་བླ་མ་སངས་རྒྱས་སུ་བཤད་པ་དེ་དག་ད་ལྟར་གྱི་བླ་མ་འདི་རྣམས་མ་ཡིན་ནོ་
སྙམ་ན། འོ་ན་སུ། ད་ལྟ་དེ་དག་མེད་དམ། ལོག་ལྟ་ཆེན་པོ་སྐྱེས་པར་མཆིའོ། །
གཟོབས་ཤིག །སྔགས་རྙིང་མ་བ་དག་ཡང་དག་པའི་གཞུང་དུ་བྱེད་པའི་མདོ་
དགོངས་འདུས་ལས། བླ་མ་མེད་པའི་ཕ་རོལ་ན། །སངས་རྒྱས་བྱ་བའི་མིང་ཡང་
མེད། །བསྐལ་པ་སྟོང་གི་སངས་རྒྱས་ཀྱང་། །བླ་མ་དག་ལ་བསྟེན་ཏེ་འབྱུང་
། །
ཞེས་གསུངས་ཟེར་རོ། །
བླ་མའི་བསྟོད་པར་སྲིའུ་པ་བཞེད་པའི་གསང་འདུས་ཀྱི་བཤད་རྒྱུད་ནས། ཁྱོད་
ནི་འཇིག་རྟེན་མཐུན་འཇུག་ཕྱིར། །འཇིག་རྟེན་བྱ་བའང་སྟོན་པར་མཛད། ། ཅེས་
དང་། དཔལ་ལྡན་ས་སྐྱ་པས། ཁྱོད་ནི་རྒྱལ་དང་རྒྱལ་བའི་སྲས། །རབ་བྱུང་དགེ་
བསྙེན་ཁྱིམ་པ་སོགས། །འགྲོ་བ་ཀུན་གྱི་གཟུགས་མཛད་ནས། །གདུལ་བྱ་ཐམས་
ཅད་སྨིན་པར་མཛད། །ཅེས་དང་། རྒྱུད་དུ་མ་ནས་བླ་མ་སངས་རྒྱས་སུ་བཤད་པའི་
ལུང་མདོར་བསྡུས་པ། གསང་འདུས་ཀྱི་བླ་མ་བརྒྱུད་པ་ལ་གསོལ་འདེབས་ཀྱི་བསྟོད་
པ། མཁན་པོ་བུ་སྟོན་གྱིས་མཛད་པའི་ཞབས་སུ་གཟིགས་པར་བྱའོ། །
244-311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༣༽
གསེར་སྡིངས་པས། བླ་མ་ཡི་དམ་ཐ་དད་མེད། །གང་བསྒོམས་ཀྱང་ནི་འདྲ་
བ་ཡིན། །ཞེས་གསུངས། བླ་མ་སངས་རྒྱས་སུ་ཤེས་པ་ནི་བསོད་ནམས་དཔག་ཏུ་
མེད་པ་བསགས་པ་ཡིན་ཅིང་
། ཐོས་བསམ་སྒོམ་གསུམ་མཉམ་པོར་བྱེད་པའི་
གང་ཟག་ལ། བླ་མ་སངས་རྒྱས་སུ་བསྒོམ་མི་བསྒོམ་དང་
། བླ་མ་ལ་གུས་མི་གུས་
དང༌། བླ་མ་ལ་འབུལ་བ་ཞབས་ཏོག་ཆེ་ཆུང་ལ། སློབ་གཉེར་འཕེལ་མི་འཕེལ་
དང་། ཉམས་རྟོགས་བཟང་ངན་དང་། བསོད་ནམས་ཆེ་ཆུང་དང་
། ཆོས་མགོ་ཐོན་
མི་ཐོན་གྱི་རྟག་ཤར་རེ་ཡོད་པར་ཤེས་པར་བྱའོ། །
བླ་མ་ལ་ཐུགས་རྗེ་ལ་ཉེ་རིང་དང་
། མཐོ་དམན་དང་
། མཉེས་མི་མཉེས་
མེད་ཀྱང་
། ནང་གི་མོས་གུས་ཀྱི་གནད་ཀྱིས་བྱིན་རླབས་འཇུག་མི་འཇུག་ཡོང་བ་
ནི་ཤེས་བྱའི་གནས་ལུགས་རྟེན་ཅིང་འབྲེལ་བར་འབྱུང་བའི་ནུས་པ་ཡིན་པས།
ལམ་ཐམས་ཅད་ཀྱི་ནང་ནས་ཟབ་པ་མཆོག་ཏུ་གྱུར་པ་བླ་མའི་རྣམ་འབྱོར་ཐུན་
མང་དུའམ། ཐུན་བཞིའམ། ཐུན་གསུམ་མམ། གཉིས་ སམ། མ་ཐ་ ཡང་ཞག་རེ་
ལ་ཐུན་རེ་ཅིས་ཀྱང་མ་ཆག་པ་ཤིན་ཏུ་གུས་པ། སྙིང་གི་དཀྱིལ་ནས་བྱེད་པ་དང་
།
འདོད་པའི་དོན་ཆོས་དང་མཐུན་པ་གསོལ་བ་ནན་ཏན་དུ་གདབ་པར་བྱའོ། །
བླ་མ་སངས་རྒྱས་རིན་ཆེན་དམ་པ་རྣམས། །བདག་སོགས་འགྲོ་བ་གུས་
པས་ གསོལ་འདེབས་ན། །སྙིང་དབུས་པད་ཉིའི་གདན་ལ་རྟག་བཞུགས་ལ། །
འགྲོ་བློའི་མ་རིག་མུན་པ་བསལ་དུ་གསོལ། །བླ་མའི་རྣམས་ཐར་ཡོན་ཏན་ཕྲེང་བ་
འདི། །གུས་པར་བྲིས་པའི་དགེ་བས་ཐོག་དྲངས་ནས། །དགེ་ཚོགས་ཇི་སྙེད་ཡོད་
པའི་དགེ་བ་དེས། །བདག་ཀྱང་འགྲོ་བའི་བླ་མ་ཐོབ་པར་ཤོག །
དཔལ་ལྡན་སྲིའུ་གཅུང་པའི་བླ་མ་རྣམས་ཀྱི་རྣམ་པར་ཐར་པ་ཡོན་ཏན་རིན་
244 312



དཔལ་སྲིའུ་གཅུང་པའི་བླ་མ་རྣམས་ཀྱི་རྣམ་ཐར་ཡོན་ཏན་རིན་པོ་ཆེའི་ཕྲེང་བ།
པོ་ཆེའི་ཕྲེང་བ་ཞེས་བྱ་བ་འདི། དཔལ་ལྡན་བླ་མ་དམ་པ་གྲུ་ཆོས་ཀྱི་མགོན་པོ་
དཔལ་བཟང་པོ་དང་། མཁྱེན་རབ་དང་ཐུགས་རྗེ་ཚད་མེད་པ་མངའ་བ། ཐང་དཔེ་
བ་བླ་མ་རྡོ་རྗེ་རྒྱལ་མཚན་དཔལ་བཟང་པོའི་གསུང་གིས། བླ་མ་སྲིའུ་གཅུང་པ་
རྣམས་ལ་སྔར་རྣམ་ཐར་ཡི་གེར་ཐེབས་པ་མི་འདུག་པས། ད་ཁྱོད་ལས་འོས་མི་
འདུག་པས་རྣམ་ཐར་ཞིག་ཡི་གེར་ཐོབ་གསུངས་པ་ལ་བསྟེན་པ་དང་
། བདག་རང་
ལའང་བླ་མ་འདི་དག་ལས་ཐོབ་པའི་ཡོན་ཏན་ཆེར་མེད་ཀྱང་། མི་ཕྱེད་པའི་དད་
པ་ཅུང་ཟད་ཡོད་པ་ལ་བསྟེན་ནས། ཆུ་མོ་སྦྲུལ་རྣམ་རྒྱལ་གྱི་ལོ། དཔྱིད་ཟླ་ར་བའི་
ཚེས་ལྔའི་ཉིན། སྐུར་སྤང་རི་སྒོ་མོའི་བྱང་ཕྱོགས་དཀར་པོ་རིན་སྡིངས་སུ། ཤཱཀྱའི་
དགེ་སློང་རིན་ཆེན་དཔལ་བཟང་པོས་བྲིས་པ་དགེའོ།། །།
244 -313



.



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
# #ར
4& # £ ཎ ︽ཝཾ ༧+
#ཏུཙྪཱ ཀྵ ;
#* ༔ & # % *
# # # % རྒྱུ རྒྱུ ༔



ਖੜੀ
'ਤੇ :
.
- 1 ਚਮਚ



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
ཨེ ས་པོའི་ཤུལ་བཞག།
དེབ་ཉིས་བརྒྱ་དང་ཞེ་བཞི་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
*
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡ ༢ པར་པར་གཞི་དང་པོ་ཐམིགས་
སྤྱི་ལོ་༢༠༡༡ ལོའི་ཟླ་༣.༢པར་པར་ཐེངས་དང་པོ་བཏིབ་
དེབ་ཚད ༨ ༨༠ X ༡ ༢ ༣°mrm ༡/༣༢
པར་གྲུངས
༠༠༠༡ མཁས་པ ༡ ༧༠༠
ISBN 978 - 7.80253 - 440 - 7/B. 127
གསུང་འབུམ་ཆ་ཚང་ལ་( དེབ་༡ - ༣ ༤ཡོད་)སྒོར། ༡ ༠༣༠.



责任编辑:聪博
特约编辑:土灯 益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编,北京:
中国藏学出版社,2011.12 (先哲遗书)
ISBN 9787-80253 440 - 7
1.0俄… 1.0俄… 百….0喇嘛教
- 文集 - 藏语 V.0B946.6-53
中国版本图书馆CIP数据核字(2011)第260106号
先哲遗书
(第244卷)
俄派师徒文集
第23/34卷
俄·秋谷多吉等著
步
中国藏学出版社出版发行
(北京市北环东路131号)
深圳市海健印刷有限公司印刷
*
本:881 x 1234毫米 132 印张:03.373
2011年12月第1版 201112月第這次即將
钟数:4001-17]册
ISBN 978 - 7 80253 540 - 7/B-27
本文集总定价(1-3册):1036.00元



ཀ་མང་དུ་འདུས་ཚུལ་སོགས་སྒྲིགས།
༣༦
་པས་
SBN 978-7-80253-440-7
91178780215 3 4 40 7||
kt# % ཚོགས་ (1-34 & ): 1030. 00 TU
