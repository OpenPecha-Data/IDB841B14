༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2686
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
20
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༤ ༡
༥:༠ཆུ་སབས་འི་ དུས་ཀྱི་་་་ཐབྱུང་པོ་གྱུར་ཀྱིན ཀྱ་པ་ པོའི་རྒྱ་ག་རེ་འགྲོ་ལ་མ་དྲི་མ་ཁེའར་མའི་འོད་སྟེང་ཁྲི་འབུ་བ་ནི་
ཡི་གེ་རྣམས་ཀྱི་དུང་སེར་པས་་ཡིག་པ་ཚོགས་པ་པེ དེ་ནི་ཨ་ཕ་ཐག་་་པ་་སྔ་ཉི་མ་ལི་ ་བ་
ཉེ་ལོའི་ཁོ ་ ར་ ་ཞེས་བྱ་བ་ན་བདེ་པས་།
དམ དེའོ
1རྗེ་ཕག་(༦ པ།
1 ་་ ་ པypt རྙི་ཡི་ ་ཞེ་བ་བྱ
ཨི་ཤི་ཡ་་ངས་ཁོ་ཤ་བ་
་པའི་ལྟུང་བཞིན་སྤྱོད་ཡོན་ཏན་དུབ་་་༠༡༠ ་
མངས་རཔ་པ་ཀྱིས་བྱ་ཚ11ར་ ཟུ་ཐོབ་པའི
1རྟེན 1:༡༡ ༣ ༣ ན ༦༨ར་རྟ31521 | ༢ ༣ ༤ ༥ ༦
11 1 ར ་ མ 14 15 རྒྱལ་ནི ༢༠༢ ༣ །
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
ས་ངུ༠1༔ ༤ is ་རིང་ལ་དེ011•B ར
༣༠༢) 18)༡༡uv115༠༢༥༡abitat ༣༥
e iital@་སློབཅ444 ་སྟེ་ པས ་རང་དུ་བྱུང ་ ཀྱི་
141 1MA ཉི ཏེངtpན་ཏེ་རི་བང་ཉིན1:|:རྒྱུས་པ་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༠/༣༤)
241
(༢༠/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



#S8
བ#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༠/༣༤ )
གཙང་གི་བནྡེ་སྔོ་ཚ་ཆོས་སྐུའི་གསུང་
།
༑ དབབ་བརྩེགས།།
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
Be
46



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་བ་རྣམས།



Rood
གཙང་གི་བནྡེ་སྔོ་ཚ་ཆོས་སྐུ་ལ་ན་མོ།



སོ་
ཨཱ



(5)
.(2)
དཀར་ཆག
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
གཙང་གི་བནྡེ་སྔོ་ཚ་ཆོས་སྐུའི་རྣམ་ཐར་མདོར་བསྡུས།
༄༅། །སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་
བཤད་པ་བཞུགས་སོ། །
མཆོད་པར་བརྗོད་པ།
རྒྱུད་གར་གཏོགས་ངོས་གཟུང་བ།
ཕུན་སུམ་ཚོགས་པའི་གླེང་གཞི་བཤད་པ།
སྡུད་པ་པོ་གང་གིས་བསྡུས་པ་བཤད་པ།
མི་ཡུལ་དུ་སུས་སྤྱན་དྲངས་པ་བཤད་པ།
ཕྱིན་ཅི་མ་ལོག་པར་སུས་མཁྱེན་པ་བཤད་པ།
རྒྱུད་ཀྱི་བསྡུས་དོན་བཤད་པ། .
བརྟག་པ་དང་པོ།
རྒྱུད་ཀྱི་གླེང་གཞི་བཤད་པ།
ལེའུ་དང་པོ་རྒྱུད་སྤྱིའི་མདོར་བསྟན་བཤད་པ།
ལེའུ་གཉིས་པ་སྔགས་བཤད་པ།
ལེའུ་གསུམ་པ་ལྷ་བཤད་པ།
. (16)
(16)
(17)
(29)
(40)
(45)
(96)
(118)
241 -1



(144)
(148)
(162)
(177)
(195)
(241)
(247)
(278)
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལེའུ་བཞི་པ་ལྷ་དབང་བསྐུར་བ་བཤད་པ།
ལེའུ་ལྔ་པ་དེ་ཁོ་ན་ཉིད་བཤད་པ།
ལེའུ་དྲུག་པ་སྤྱོད་པ་བཤད་པ།
ལེའུ་བདུན་པ་བརྡ་བཤད་པ།
ལེའུ་བརྒྱད་པ་རྣལ་འབྱོར་མའི་འཁོར་ལོ་བཤད་པ།
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་སློབ་མ་ལ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ། .
བརྟག་པ་ཕྱི་མ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གསུམ་པ་གླེང་གཞི་དང་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ།
ལེའུ་དྲུག་པ་བྲིས་སྐུའི་ཆོ་ག་བཤད་པ།
ལེའུ་བདུན་པ་བཟའ་བ་བཤད་པ།
ལེའུ་བརྒྱད་པ་གདུལ་དཀའ་འདུལ་བ་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟླས་པ་བཤད་པ།
ལེའུ་བཅུ་གཅིག་པ་ལྷན་ཅིག་སྐྱེས་པའི་སྦྱོར་བ་བཤད་པ།
(284)
(298)
(322)
(344)
(371)
(389)
(391)
(398)
(401)
(409)
(410)
241 -2



དཀར་ཆག
(412)
ལེའུ་བཅུ་གཉིས་པ་རྡོ་རྗེ་པདྨ་བྱིན་གྱིས་བརླབ་པ་བཤད་པ།
བརྟག་པའི་མཚན་བཤད་པ།
སྦྱར་བྱང་སྨོས་པ།
(415)
. (415)
241 -3



ಡಿ



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་ 《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་ རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
241 -2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
241 -3



:
ਨੂੰ



སྔོན་འགྲོའི་ཞུ་ཚིག་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅོས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅི
ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
241-1



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་ རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
241 -2



སྔོན་འགྲོའི་ཞུ་ཚིག་
=
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྱོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡིགས་ཏེ། 《བཀའ་གདམས་དཔེ་དཀོན་གཅེས་བཏུས་》དང༌། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
241 -3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
241 --4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་
།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་
། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་
། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང་། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
24 བཀའ་5



བསྡུ་སྒྲིག་གསལ་བཤད།
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་ དང་ རྩིས་འཁོར་དུ་ཕབ་བཤུས། ཞུས་ དག་ སོགས་ ཕྱག་ལས་ གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་གཙང་གི་བནྡེ་སྔོ་ཚ་ཆོས་སྐུའི་གསུང་སྙིང་པོ་ཀྱེའི་རྡོ་རྗེའི་རིན་པོ་ཆེའི་
རྒྱན་དང་འདྲ་བའི་བཤད་པ་ནི་འབྲས་སྤུངས་དགོན་གྱི་མ་དཔེ་ལས་མི་གསལ་བ་
དང་མཇུག་ལྡེབ་ཀྱི་སྣེ་མོ་མ་ཚང་བ་ཞིག་ལ་རྒྱུད་འགྲེལ་གཞན་ལས་བླངས་ཏེ་ཁ་
བསྐང་ཞུས་པར་གུག་རྟགས་ནང་བཞག་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་ དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
24 ཡ6



བསྡུ་སྒྲིག་གསལ་བཤད།
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
241 -7



གཙང་གི་བནྡེ་སྔོ་ཚ་ཆོས་སྐུའི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། གཙང་གི་བནྡེ་སྔོ་ཚ་ཆོས་སྐུ།
མཚན་གྱི་རྣམ་གྲངས།
གདུང་རུས། སྔོ་ཚ།
ཡབ་ཡུམ།
འཁྲུངས་ཚུལ།
འཁྲུངས་ལོ། དུས་རབས་བཅུ་གཉིས་པའི་སྟོད་ཙམ་དུ་བྱོན་པའི་རྔོག་པའི་སློབ་མ་
ཞིག་ཡིན།
བླ་མ། རྔོག་ཞེ་སྡང་རྡོ་རྗེ།
མཛད་འཕྲིན། བླ་མ་མདོ་སྡེ་ལས་དབང་རྒྱུད་མན་ངག་ཐམས་ཅད་གསན་ནས།
གཉལ་དྭགས་ཀྱི་ངོ་རྗེ་རྣམས་ལ་རིམ་པར་མཆེད་དེ་དགྱེས་རྡོར་སོགས་ཀྱི་
བཤད་རྒྱུན་འཕེལ་བར་གྱུར། གཞན་ཡང་བློ་དེ་ཨ་སེང་ནས་རྗེ་ཕག་མོ་གྲུ་པ་
ལ་བཤད་རྒྱུན་འཕོས་ཏེ། ཕག་གྲུའི་སློབ་མ་གླིང་རས་དང་
། རྒྱ་རས་སོགས་
ལ་བརྒྱུད་པ་དང་། སྔོ་ཚ་ཆོས་སྐུ་ལས། སྔོ་ཚ་དཀོན་མཆོག་དཔལ་གྱིས་གསན་
ནས། དེས་དྲན་སྟོན་མཐའ་བྲལ། དྲན་སྟོན་ཤེས་རབ། མན་ལུང་གུ་རུ། མན་
ལུང་ཀུན་མཁྱེན་སོགས་ལས་བརྒྱུད་ནས་དར་བའང་ཡོད།
རྟེན།
ཆོས་བརྒྱུད། བཀའ་བརྒྱུད་པ།
241 -8



གཙང་གི་བརྗེ་སྔོ་ཚ་ཆོས་སྐུའི་རྣམ་ཐར་མདོར་བསྡུས།
གདན་ས།
ལས་ཐོབ།
སྲས་བརྒྱུད།
སློབ་མ། བྷོ་དེ་ཨ་སེང་
། སྔོ་ཚ་དཀོན་མཆོག་དཔལ།
འདས་ལོ།
གསུང་འབུམ། སྙིང་པོ་ཀྱེའི་རྡོ་རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་དེབ་
གཅིག་བཞུགས།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
241 - 9



,
ما



༄༅། །སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་
འདྲ་བའི་བཤད་པ་བཞུགས་སོ། །
རིགས་ལྔའི་ངོ་བོ་བདེ་གཤེགས་རྡོ་རྗེ་འཆང་
། །དེའི་བྱིན་རླབས་སྤྲུལ་སྐུ་
རྣམ་མང་ཡང་། །མཆོག་ཐོབ་ས་ར་ཧ་དང་ཀླུ་སྒྲུབ་དང་
། །ལ་བོ་ པ་ དང་སྐལ་
བཟང་བིརཱུ་པ། །མཚོ་སྐྱེས་ཤཱནྟི་ལ་སོགས་གྲུབ་ཐོབ་རྣམས། །མཁས་ཆེན་གྲུབ་པ་
ཐོབ་པ་སྲོལ་ཆེན་པོ། །སྙིང་པོ་རྒྱུད་རྒྱལ་ཀྱེའི་རྡོ་རྗེ་འདི། །ཏེ་ལོ་ནཱ་རོ་མི་ཏྲི་མར་པ་
དང་། །རྔོག་སྟོན་ཡབ་སྲས་བླ་མ་ཤོ་པ་ལས། །བརྒྱུད་པའི་མན་ངག་མ་ལུས་ཞལ་
གདམས་བཅས། །ལས་འཕྲོ་ལྡན་པའི་ཞིང་གི་ཇོ་སྲས་བདག །བསོད་ནམས་ཆེན་
པོར་ལྡན་པས་འདི་དང་ཕྱད། །བདག་གཞན་ཟག་མེད་བདེ་སྟོང་དོན་རྟོགས་ནས། །
འགྲོ་བ་འདྲེན་པའི་དེད་དཔོན་རྩེར་གྱུར་ཅིག །
ཞལ་བརྒྱད་ཞབས་བཞི་བཅུ་དྲུག་ཕྱག་གི་སྤྲས། །བདག་མེད་མས་འཁྱུད་
མཁའ་འགྲོ་བརྒྱད་ཀྱི་གཙོ། །སྔགས་སྐྱེས་ལ་སོགས་འཇིག་རྟེན་མཁའ་འགྲོ་དང་
། །
བླ་མའི་ཞབས་ལ་གུས་པས་ཕྱག་འཚལ་ཏེ། །སྙིང་པོའི་རྒྱུད་རྒྱལ་དགྱེས་པའི་རྡོ་རྗེ་
ལ། །མཚོ་སྐྱེས་མིང་བཟང་ཤཱནྟི་ལ་སོགས་པ། །གྲུབ་ཐོབ་མཁས་སུ་དེ་དང་མཁས་
ལས་ཀྱང་། །འདི་དོན་ཕྱོགས་རེ་ཙམ་ལས་མ་རྟོགས་པས། །བླ་མའི་མན་ངག་ཉི་
མའི་འོད་འདྲི་འདིས། །འགྲེལ་པ་སྐར་མ་ཟླ་འོད་ནུབ་པར་བྱས། །དེ་ཕྱིར་སློབ་མ་
མཆོག་གིས་གསོལ་བཏབ་ནས། །རིན་ཆེན་རྒྱན་འདྲ་ཚིག་གི་རྒྱན། །
སྙིང་པོའི་ལྟ་བུའི་རྒྱུད་དཔལ་དགྱེས་པའི་རྡོ་རྗེ་འདི་ལ། རྒྱུད་འདི་གར་
241 - 1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཏོགས་ངོས་བཟུང་བ་དང་
། ཕུན་སུམ་ཚོགས་པའི་གླེང་གཞི་བསྟན་པ་དང༌
།
སྡུད་པ་པོ་གང་གིས་བསྡུས་པ་དང་
། མི་ཡུལ་དུ་སུས་གདན་དྲངས་པ་དང་
། དེ་ལྟ་
བུའི་རྒྱུད་འདི་ཕྱིན་ཅི་མ་ལོག་པར་སུས་ཤེས་པ་དང་
། རྒྱུད་ཀྱི་བསྡུས་པའི་འཐད་
པ་དང་དྲུག་གི་བསྟན་ཏོ། །
དང་པོ་ནི་ཡང་དག་པར་རྫོགས་པའི་སངས་རྒྱས་ཀྱིས་རྒྱུ་དང་པོ་བྱང་ཆུབ་
མཆོག་ཏུ་སེམས་བསྐྱེད། བསྐལ་པ་གྲངས་མེད་པ་གསུམ་དུ་བསོད་ནམས་ཀྱི་
ཚོགས་དང་ཡེ་ཤེས་ཀྱི་ཚོགས་གཉིས་བསགས་ནས་བླ་ན་མེད་པ་ཡང་དག་པར་
རྫོགས་པར་སངས་རྒྱས་ནས། གདུལ་བྱ་སེམས་ཅན་གྱི་བསམ་པའི་བྱེ་བྲག་གམ་
དབང་པོའི་བྱེ་བྲག་གི་སྒོ་ནས་ཆོས་ཐེག་པ་རྣམ་པ་གསུམ་གསུངས་པ་ལས། འདི་
ཐེག་པ་ཆེན་པོའོ། །
དེ་ལ་ཕ་རོལ་ཏུ་ཕྱིན་པའི་ཐེག་པ་དང་
། གསང་སྔགས་ཀྱི་ཐེག་པ་གཉིས་
ལས་འདི་གསང་སྔགས་ཀྱི་ཐེག་པའོ། །འོ་ན་ཕ་རོལ་ཏུ་ཕྱིན་པའི་ཐེག་པ་དང་
གསང་སྔགས་ཀྱི་ཐེག་པ་གཉིས་ལ་ཁྱད་པར་ཅི་ཡོད་ན། པཎྜི་ཏ་ཀུན་ལ་བཞེད་
པའི་སྲོལ་མི་འདྲ་བ་རེ་རེ་ཡོད་ཀྱང་
། ནངས་ཀྱི་ཁམ་ཆེ་ཤོས་ ཇོ་བོ་མེ་ཏྲི་བའི་
བཞེད་པས་ཕ་རོལ་ཏུ་ཕྱིན་པའི་ཐེག་པས་སངས་མི་རྒྱ་ཞེས་ཁ་ཚོན་གཅད་དོ། །འོ་
ན་ཕ་རོལ་ཏུ་ཕྱིན་པའི་གཞུང་འདི་ཙམ་ཞིག་བསྟན་པ་ལ་དགོས་པ་མེད་དོ་ཞེ་ན།
སྔགས་ཀྱི་ཐེག་པ་ལ་མི་འཇུག་པ་རྣམས་ཀྱི་ལམ་སྟེགས་ཙམ་དུ་བསྟན་པ་ཡིན་གྱི།
སངས་རྒྱ་བ་ལ་ཅིས་ཀྱང་གསང་སྔགས་ཀྱི་ཐེག་པ་ལ་བརྟེན་དགོས་གསུངས་སོ། །
ཇོ་བོ་ནཱ་རོ་པའི་ཞལ་ནས་ཕ་རོལ་ཏུ་ཕྱིན་པའི་ཐེག་པས་ཀྱང་བུདྨ་འཐོབ་ཐོབ་སྟེ་
བདེ་བར་སྐྱོབ་པ་དང་མྱུར་དུ་སྐྱོབ་པ་གཉིས་ཀྱིས་ཁྱད་བྱས་པ་ཡིན་གསུངས་ཏེ།
241 -2



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཕ་རོལ་ཏུ་ཕྱིན་པའི་ལུགས་ལ་བདེ་བར་སྐྱོབ་པ་ཡོད་དམ་ཞེ་ན། མེད་དེ་ཕ་རོལ་ཏུ་
ཕྱིན་པའི་ལུགས་ཀྱིས་དཀའ་ཐུབ་དང་དཀའ་སྤྱད་ལམ་དུ་སྤྱད་ནས་འབྲས་བུ་བླ་
ན་མྱེད་པ་ཡང་དག་པར་རྫོགས་པར་སངས་རྒྱ་བར་འདོད་པའོ། །གསང་སྔགས་
ཀྱི་ལུགས་ཀྱིས་འདོད་པའི་ཡོན་ཏན་རྣམ་པ་ལྔ་ལམ་དུ་སྤྱད་ནས་འབྲས་བུ་སངས་
རྒྱས་ཐོབ་པར་འདོད་པའོ། །
འོ་ན་འདོད་པའི་ཡོན་ཏན་རྣམ་པ་ལྔ་ལམ་དུ་བྱས་པས་འབྲས་བུ་བུདྡྷ་ཐོབ་
པར་ཅིས་ཤེས་ན། དཔལ་གསང་བ་འདུས་པའི་རྒྱུད་ལས་འདོད་པའི་ཡོན་ཏན་ལྔ་
རྣམས་ལ། །ཅི་བདེ་བར་ནི་བསྟེན་པས་འགྲུབ་ཅེས་པ་དང་
། དཔལ་གདན་བཞི་
པ་ནས། བདེ་བ་བསྒྲུབ་པ་ཞེས་བྱ་བ། །བདེ་བས་འཁོར་བ་གཅོད་པར་བྱེད་ཞེས་
པ་དང་། མ་ཧཱ་མ་ཡ་ནས་དགའ་དང་བདེ་བས་འགྲུབ་པར་འགྱུར་ཞེས་པ་དང་
།
གུར་སམ་པུ་ཏ་བརྟག་པ་གཉིས་པ་འདི་གསུམ་ཀ་ལུང་མཐུན་པར་ཇི་སྲིད་རྣ་བར་
ཆུ་སོང་བ། །ཆུ་དེ་ཉིད་ཀྱི་དབྱུང་པར་བྱ། །ཇི་སྲིད་མེ་ཡིས་འཚིག་པ་ལ། །མེ་དེ་
ཉིད་ལས་སྤྲོ་བར་བྱ། །ཇི་སྲིད་འདོད་ཆགས་གདུངས་པ་ལ། །འདོད་ཆགས་ཉིད་
ཀྱིས་གདུལ་བར་བྱ། །བཟློག་པའི་བསྒོམ་པ་འདི་ཉིད་ནི། །སངས་རྒྱས་མུ་སྟེགས་
ཀྱིས་མི་ཤེས་ཞེས་གསུངས་ཏེ། དོན་ལ་ལམ་བདེ་བས་འབྲས་བུ་བདེ་བ་བསྒྲུབ་
པར་བྱེད་པ་གཅིག་བཤད་དོ། །བདེ་བར་སྐྱོབ་པར་བྱེད་པའི་ཁུངས་དེ་ཙམ་གྱིས་
ཟད་པ་ལྟ་བུ་ཡིན་ནམ་ཞེ་ན། ཁུངས་དེ་ཚོ་མཚོན་པ་ཙམ་ཡིན་ཏེ། བླ་མའི་ཞལ་
ནས་གསང་སྔགས་ཀྱི་པོ་ཏི་རེ་རེ་ནས་ཀྱང་བདེ་བར་སྐྱོབ་པའི་ཁུངས་དྲངས་པར་
སོང་ན་རེ་རེ་གཉིས་གཉིས་མི་འདྲོངས་པ་མེད་གསུངས་སོ། །ཕ་རོལ་ཏུ་ཕྱིན་པའི་
ཐེག་པའི་ལུགས་ལ་མྱུར་དུ་སྐྱོབ་པ་ཡོད་དམ་ཞེ་ན་མེད་དེ། ཕ་རོལ་ཏུ་ཕྱིན་པའི་
241 --3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལུགས་ཀྱིས་བསྐལ་པ་གྲངས་མེད་པ་གསུམ་དུ་བསོད་ནམས་ཀྱི་ཚོགས་དང་ཡེ་
ཤེས་ཀྱི་ཚོགས་གཉིས་བསགས་ནས་སངས་རྒྱ་བར་འདོད་པའོ། །བརྒྱད་སྟོང་པའི་
འགྲེལ་པ་ནས་བསྐལ་པ་གྲངས་མེད་པ་གསུམ་དུ་ཚོགས་གཉིས་བསགས་ནས་
སངས་རྒྱ་བར་ཡང་བཤད་དོ། །
གསང་སྔགས་ཀྱི་ལུགས་ཀྱིས་ཚེ་གཅིག་གིས་སངས་རྒྱས་ཐོབ་པར་འདོད་
པ་སྟེ། དེ་ལྟར་ཡིན་པར་ཅིས་ཤེས་ན། སམྦུ་ཊ་ནས་ཚེ་འདི་ཉིད་ལ་སངས་རྒྱས་
པའམ། །རྡོ་རྗེ་སེམས་དཔར་ཉིད་ཐོབ་པ་ཞེས་པ་དང་
། མ་ཧ་མ་ཡ་ནས་དེ་ལྟར་
རྒྱུད་དུ་རྣལ་འབྱོར་པས། །རྟག་ཏུ་གོམས་པ་ཉིད་ཀྱིས་ནི། །རྡོ་རྗེ་སེམས་དཔའ་
དང་མཉམ་པ། །ཟླ་བ་དྲུག་གིས་ངེས་འགྲུབ་འགྱུར་ཞེས་པ་དྲུག་པ་རྡོ་རྗེ་འཆང་གི་
ས་དེ་ཟླ་བ་དྲུག་གིས་ཐོབ་པ་གཅིག་བཤད། གུར་གྱི་ལེའུ་གསུམ་པ་ནས་རྡོ་རྗེ་
མིང་གི་དབང་བསྐུར་ན། སྐྱེ་བ་འདིར་ནི་སངས་རྒྱས་ཉིད་ཞེས་པ་དང་
། གུར་གྱི་
ལེའུ་དྲུག་པ་ནས་སྐྱེ་འདིར་སངས་རྒྱས་མཆོག་ཉིད་དུ། །སེམས་བསྒོམས་པས་ནི་
སངས་རྒྱས་ཏེ། །རིན་ཆེན་ སེམས་ལས་ཕྱིར་གྱུར་པའི། །སངས་རྒྱས་མེད་ཅིང་
སེམས་ཅན་མེད་ཞེས་གསུངས་པས་སོ། །མྱུར་དུ་སྐྱོབ་པར་བྱེད་པའི་ཁུངས་དེ་དེ་
ཙམ་གྱིས་ཟད་པ་ལྟ་བུ་ཡིན་ནམ་ཞེ་ན། ཁུངས་དེ་རྣམས་ཀྱང་མཚོན་པ་ཡིན་གྱི།
བླ་མའི་ཞལ་ནས་གསང་སྔགས་ཀྱི་པོ་ཏི་རེ་རེ་ནས་ཀྱང་མྱུར་དུ་སྐྱོབ་པར་བྱེད་པའི་
ཁུངས་དྲངས་པར་སོང་ན་རེ་རེ་གཉིས་གཉིས་མི་འདྲོངས་པ་མེད་གསུངས་སོ། །
དེ་ལྟར་བདེ་བར་སྐྱོབ་པ་དང་མྱུར་དུ་སྐྱོབ་པ་གཉིས་ཀྱིས་ཁྱད་བྱས་པའི་
གསང་སྔགས་ཀྱི་ཐེག་པ་ལ་འདོད་ཆགས་བཞིའི་སྒོ་ནས་རྒྱུད་སྡེ་བཞིར་བཤད་བྱ་
བ་ གཅིག་ བརྟག་ པ་ གཉིས་པ་ འདི་དང་ནི་གཅིག །སམྦུ་ཊ་ དང༌ གཉིས། བདེ་
247-4



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
མཆོག་ལེའུ་ལྔ་བཅུ་རྩ་གཅིག་པ་དང་གསུམ་ནས་བཤད། རིགས་ཅན་བཞིའམ་
དབང་པོ་རྣམ་པ་བཞིའི་སྒོ་ནས་རྒྱུད་སྡེ་བཞིར་བཤད་པ་གཅིག་གུར་གྱི་ལེའུ་བཅུ་
གཉིས་པ་ནས་བཤད་དེ། བླ་མའི་ཞལ་ནས་འདོད་ཆགས་བཞིའི་སྒོ་ནས་རྒྱུད་སྡེ་
བཞི་བཤད་ན་ཡང་བཤད། རིགས་ཅན་བཞིའི་སྒོ་ནས་རྒྱུད་སྡེ་བཞིར་བཤད་ན་
ཡང་བཤད། དབང་པོ་བཞིའི་སྒོ་ནས་རྒྱུད་སྡེ་བཞིར་བཤད་ན་ཡང་བཤད་དེ་ལྟར་
གསང་བའི་རྒྱུད་སྡེ་བཞིར་ཁ་ཚོན་ཆོད་གསུང་སྟེ། བྱ་བའི་རྒྱུད། སྤྱོད་པའི་རྒྱུད།
རྣལ་འབྱོར་གྱི་རྒྱུད། རྣལ་འབྱོར་ཆེན་པོའི་རྒྱུད་དོ། །དེ་ལས་འདི་རྣལ་འབྱོར་ཆེན་
པོའི་རྒྱུད་དོ། །དེ་ལ་ཕ་རྒྱུད་དང་མ་རྒྱུད་གཉིས་སོ། །
དེ་ལ་ཁྱད་པར་ཅི་ཡོད་ན། ཇོ་བོ་ཀུན་ལ་འདོད་ལུགས་མི་མཐུན་པ་དུ་མ་
ཡོད་ཀྱང་ཇོ་བོ་ནཱ་རོ་པས་མ་རྒྱུད་དུ་འཇོག་པའི་རྒྱུ་མཚན་གསུམ་ཡིན་གསུངས་ཏེ།
བརྗོད་བྱའི་སྒོ་ནས་དང་
། དབྱེ་བའི་སྒོ་ནས་དང་
། དགོས་པའི་སྒོ་ནས་མའི་རྒྱུད་དུ་
བཞག་པའོ། །དེ་ལ་བརྗོད་བྱའི་སྒོ་ནས་མའི་རྒྱུད་དུ་བཞག་པ་ནི་དོན་གྱི་ཡུམ་ཆེན་
མོ་ཤེས་རབ་ཀྱི་ཕ་རོལ་ཏུ་ཕྱིན་མ་སྐྱེ་བ་མེད་པ་རང་གི་མཚན་ཉིད་མངོན་སུམ་དུ་
ཏཱལ་གྱིས་སྟོན་པ་གཅིག་མའི་རྒྱུད་དེ། དེ་ལྟར་ཡང་གུར་གྱི་ལེའུ་བཅུ་གསུམ་པ་
ནས་ཤེས་རབ་ཕ་རོལ་ཕྱིན་པའི་ས། །འདི་ཡི་རྣལ་འབྱོར་མར་བརྗོད་དེ། །གང་
ཕྱིར་དེ་ཉིད་ལ་འཇུག་པ། །ཕྱག་རྒྱ་ཆེན་པོར་རབ་སྦྱོར་བས། །རྣལ་འབྱོར་མའི་
རྒྱུད་ཞེས་ཏེ་ཞེས་གསུངས་པས་སོ། །
དབྱེ་བའི་སྒོ་ནས་མའི་རྒྱུད་དུ་བཞག་པ་ནི་མ་རྒྱུད་ལ་དབྱེ་ན་རྒྱུད་སྡེ་བཅུ་
བཞི་སྟེ། མཁའ་འགྲོ་བདེ་བའི་རྒྱུད་དང་
། རྒྱ་མཚོ་བདེ་བའི་རྒྱུད་དང་
། ཁ་ས་མ་
ཡ་ཏན་ཏྲ་ནམ་མཁའ་དང་མཉམ་པའི་གསེར་གྱི་ཆར་པ་ལྟ་བུའི་རྒྱུད་དཔལ་གདན་
241 -5



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཞི་པ་དང་། དགའ་ཆེན་ཟ་ནུས་ཀྱི་རྒྱུད་དཔལ་སམྦུ་ཊ་དང་། བདེ་ཆེན་སྒེགས་
བམ་མ་མ་ཀིའི་རྒྱུད་དང་
། གསང་བ་ཡིད་བདེ་བའི་རྒྱུད་དཔལ་མ་ཧ་མ་ཡ་དང་
།
ལས་ཚོགས་སྟོན་པའི་རྒྱུད་རྡོ་ རྗེ་མཁའ་འགྲོ་དང༌། སྙིང་པོ་ལྟ་བུའི་རྒྱུད་དཔལ་
དགྱེས་པའི་རྡོ་རྗེ་དང་། གསང་བ་མཛོད་ཀྱི་རྒྱུད་སངས་རྒྱས་མཉམ་པར་སྦྱོར་བ་
དང༌། རྡོ་ རྗེ་ བདུད་རྩི་འབྱུང་ པའི་རྒྱུད་དང༌། བྱིན་རླབས་ སྟོན་པའི་རྒྱུད་བདེ་
མཆོག་འཁོར་དང༌
། སྙིང་པོ་བསྡུས་བའི་རྒྱུད་མཁའ་འགྲོ་རྡོ་རྗེ་གུར་དང་
། ཕུན་
སུམ་ཚོགས་པའི་རྒྱུད་དོ། །དེ་ལྟར་ཡང་གུར་ནས། མཁའ་འགྲོ་བདེ་དང་རྒྱ་མཚོ་
བདེ་དང་ནམ་མཁའ་དང་
། །གསེར་གྱི་ཆར་པ་དང་ནི་དགའ་ཆེན་ཟ་ནུས་དང་
། །
བདེ་ཆེན་སྒེག་པ་དང་ནི་གསང་བ་ཡིད་བདེ་དང་
། །རྒྱུད་དེ་རྣམས་ལ་གནས་པ་རྡོ་
རྗེ་མཁའ་འགྲོ་དང་། །སངས་རྒྱས་ཐམས་ཅད་དགྱེས་པ་རྡོ་ རྗེའི་དཀྱིལ་འཁོར་
དང་། །གསང་བ་མཛོད་དང་རྡོ་རྗེ་བདུད་རྩི་ལས་བྱུང་པ། །འཁོར་ལོ་བདེ་མཆོག་
གུར་དང་ཕུན་སུམ་ཚོགས་པ་རྣམས། །རྣལ་འབྱོར་མའི་རྒྱུད་དུ་གྲགས་པ་ཡིན་
ཞེས་གསུངས་སོ། །
དགོས་ པའི་ སྒོ་ནས་མའི་རྒྱུད་དུ་བཞག་པ་ནི། སྔོན་འབྱུང་དུ་སྐྱེས་ པ
རྣམས་གདུལ་བའི་དོན་དུ་གསུངས་པ་གཅིག་རྣལ་འབྱོར་ཕའི་རྒྱུད། སྔོན་འབྱུང་དུ་
བུད་མེད་རྣམས་གདུལ་བའི་དོན་དུ་གསུངས་པ་གཅིག་རྣལ་འབྱོར་མའི་རྒྱུད་དེ།
དེ་ལྟར་ཡང་གུར་ལེའུ་བཅུ་གསུམ་པ་ནས་སྐྱེས་པ་རྣམས་ནི་གདུལ་དོན་དུ། རྣལ་
འབྱོར་པའི་རྒྱུད་རབ་བཤད། །བཙུན་མོ་རྣམས་ནི་བསྡུ་བའི་ཕྱིར། །རྣལ་འབྱོར་
མའི་རྒྱུད་གསུངས་སོ་ཞེས་སྔོན་འབྱུང་དུ་བཙུན་མོ་རང་ ཇི་ ལྟ་བུ་ཡིན་ན། མུ་
སྟེགས་ཀྱི་འཁོར་ན་གནས་པའི་དུས་ཀྱི་མཁའ་འགྲོ་མ་དང་
། གནས་ཀྱི་མཁའ་
241-6



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འགྲོ་མ། ལོངས་སྤྱོད་ཀྱི་ཊཱ་ཀི་མ་རྟག་ཏུ་སྲོག་གཅོད་པ་ལ་དགའ་བ། བརྫུན་དུ་སྨྲ་
བ་ལ་དགའ་བ། མ་བྱིན་པར་ལེན་པ་ལ་དགའ་བ་དེ་ལྟ་བུ་གདུལ་བའི་དོན་དུ་
མཁའ་འགྲོ་མའི་རྒྱུད་བཤད་པའོ། །དེ་ལྟར་ཡང་གུར་གྱི་ལེའུ་བཞི་པ་ནས། སྲོག་
ཆགས་གསོད་ལ་འབད་ལྡན་ནས། །ལྟ་བ་ལས་ནི་ལོག་རྣམས་དང་
། །བཙུན་མོ་
རྣམས་ནི་བསྡུ་བའི་ཕྱིར། །བདེ་བའི་ཐབས་ནི་རྒྱས་མིན་ཅིང་
། །གཞུང་ཉུང་པ་ལ
དོན་རྒྱས་པ། །མཁའ་འགྲོ་མའི་རྒྱུད་བཤད་དོ་ཞེས་གསུངས་པས་སོ། །དེ་ཡང་
སྔོན་འབྱུང་གི་དབང་དུ་བྱས་པ་ཡིན་གྱི། རྗེས་འཇུག་གི་དབང་དུ་བྱས་ན་སྐྱེས་པ
རྣམས་ཀྱིས་ཀྱང་མའི་རྒྱུད་མཉན་དུ་རུང་བཤད་དུ་རུང་བསྒོམ་དུ་རུང་ལ། བུད་
མེད་རྣམས་ཀྱིས་ཀྱང་ཕའི་རྒྱུད་མཉན་དུ་རུང་བཤད་དུ་རུང་བསྒོམ་དུ་རུང་པའོ། །
དེ་ལྟར་ན་བརྗོད་བྱའི་སྒོ་ནས་མའི་རྒྱུད་དུ་བཞག་པ་དང་དབྱེ་བ་དང་
དགོས་པའི་སྒོ་ནས་མའི་རྒྱུད་དུ་བཞག་པ་དང་གསུམ་སྟེ། རྒྱུ་མཚན་དེ་གསུམ་དང་
ལྡན་པ་གཅིག་མའི་རྒྱུད་ལ། དེ་གསུམ་དང་མི་ལྡན་པ་དེ་ཕན་ཆད་དོན་གྱིས་རྣལ་
འབྱོར་པའི་རྒྱུད་དོ། །དེ་ལྟར་གཉིས་ལས་འདི་རྣལ་འབྱོར་མའི་རྒྱུད་དོ། །མའི་
རྒྱུད་ལ་རྒྱུད་སྡེ་བཅུ་བཞི་ཡོད་པ་ལས་འདི་གསེར་གྱི་ཆར་པ་ལྟ་བུའི་རྒྱུད་དཔལ་
གདན་བཞི་པ་ཡིན་ནམ་ཞེ་ན་མ་ཡིན། བདེ་མཆོག །རྡོ་རྗེ་མཁའ་འགྲོ། གུར།
གསང་བ་ཡིད་བདེའི་རྒྱུད་ཡིན་ནམ་ཞེ་ན་མ་ཡིན། འདི་སྙིང་པོ་ལྟ་བུའི་རྒྱུད་
དཔལ་དགྱེས་པའི་རྡོ་རྗེའོ། །འདི་ལ་རྒྱ་གར་ན་མིང་མཐུན་དུ་འདོད་པའི་ལུགས་
དང་། བཀའ་རྒྱས་ བསྡུས་ སུ་ འདོད་ པའི་ ལུགས་ དང་། ཕྱུང་ པར་ འདོད་ པའི་
ལུགས་གསུམ་མོ། །མིང་མཐུན་དུ་འདོད་པ་ནི་གུར་ནས་ཧེ་བཛྲ་འབུམ་ཚོ་རྣམ་པ་
ལྔ་བརྟག་པ་སུམ་ཅུ་གཉིས་ཀྱི་གྲངས་བྱས་པ་དེ་དང་འདིའི་བརྟག་པ་ གཉིས་པ་



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འདི་གཉིས་ཧེ་བཛྲ་བྱ་བར་མིང་མཐུན་པ་ཡིན་གྱི་དེ་གཉིས་བརྗོད་བྱའི་དོན་ཀྱང་
མི་མཐུན། བརྗོད་པར་བྱེད་པའི་ཚིག་ཀྱང་མི་མཐུན་ཏེ། དཔེར་ན་བྱམས་པའི་
རྒྱུད་བླ་མ་དང་། བདེ་མཆོག་གི་རྒྱུད་བླ་མ་གཉིས་རྒྱུད་བླ་མ་བྱ་བ་མིང་མཐུན་པ་
ཡིན་གྱི། དེ་ཉིད་བརྗོད་བྱ་དོན་ཀྱང་མི་མཐུན། བརྗོད་པར་བྱེད་པའི་ཚིག་ཀྱང་མི་
མཐུན་དེ་དང་འདྲ་ཟེར་རོ། །
དེ་ལྟར་འདོད་པ་ལ་མིང་མཐུན་གྱི་བཤད་པ་གཅིག་ཡོད་ན་བཏུབ་པ་
འདིའི་རྩ་བའི་རྒྱུད་དང་། བཤད་པའི་རྒྱུད་གང་ན་ཡང་མི་མཐུན་ཡིན་པས་བཤད་
པ་མེད་པ་དང༌། གཞུང་གནོད་ཀྱང་འདིའི་ལེའུ་བཅུ་གཅིག་པ་ནས་རྒྱས་པར་
བརྟག་པ་བཅུ་གཉིས་ལས། སྔར་བསྟན་ཀུ་རུ་ཀུ་ལའི་བསྒྲུབ་པའི་ཐབས། མདོར་
བསྡུས་ནས་ནི་བསྟན་པར་བྱ་ཞེས་པས་ཀྱང་མིང་མཐུན་དུ་འདོད་པ་ལ་གནོད་པ་
ཡིན་གསུང་པ་དང་
། ཡང་བརྟག་པ་ཕྱི་མ་ནས་བརྟག་པ་སུམ་ཅུ་རྩ་གཉིས་ལས་
ཕྱུང་པ་ཞེས་བཤད་པས་གནོད་དོ། །བཀའ་རྒྱས་བསྡུས་སུ་འདོད་པ་ནི་དགྱེས་
པའི་རྡོ་རྗེ་འབུམ་ཚོ་ལྔ་བརྟག་པ་སུམ་ཅུ་རྩ་གཉིས་པ་རྒྱུད་རྒྱས་པ། བརྟག་པ་
གཉིས་པ་འདི་དེ་ལས་བསྡུས་པའི་རྒྱུད་དུ་འདོད་པའོ། །བྱང་ཆུབ་སེམས་དཔའ་རྡོ་
རྗེ་སྙིང་པོ་ལ་ཁ་འཕངས་པའི་འགྲེལ་པ་རྡོ་རྗེ་སྙིང་པོ་མ་བྱ་བ་གཅིག་བདོག་དེ་ན་
མར་ལ་བསྡུས་རྒྱུད་དུ་བཤད་པས་དེའི་རྗེས་སུ་འབྲངས་ནས་བོད་ན་ཡང་
ཡང་བསྡུས་
རྒྱུད་དུ་འདོད་པ་འདི་མང་བ་ཡིན་གསུངས་སོ། །
དེ་ལྟར་བསྡུས་རྒྱུད་དུ་འདོད་པ་གཅིག་བྱུང་ན་འདི་མིང་མཐུན་ཡིན་བྱ།
མིང་མཐུན་ཡིན་པར་ཅིས་ཤེས་ཟེར་ན། བསྡུས་རྒྱུད་ཡིན་པར་ཀྱང་ཅིས་ཤེས་བྱ།
དེ་ནི་རྡོ་རྗེ་སྙིང་པོའི་འགྲེལ་པ་ནས་བསྡུས་རྒྱུད་དུ་བཤད་པས་བསྡུས་རྒྱུད་དུ་བདེ་
241 -8



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཟེར་ན། མི་མཐུན་དུ་ཡང་འབའ་བ་པ་ཏའི་འགྲེལ་པ་ནས་བཤད་པས་མིང་མཐུན་
དུ་བདེ་བྱ། འབའ་བ་པ་ཏའི་འགྲེལ་པ་ལྟར་མིན་ཟེར་ན་རྡོ་རྗེ་སྙིང་པོའི་འགྲེལ་པ་
ལྟར་ཡང་མི་བྱ། དེ་གཉིས་མགོ་མཉམ་པོར་འདྲེས་ཏེ། འགྲེལ་པ་དེ་གཉིས་སུ་
སློབ་དཔོན་གཉིས་ཀྱི་ཞེ་འདོད་བཀོད་པ་ཙམ་ཡིན་གྱི་རྩ་བཤད་གཉིས་གང་ནས་
ཀྱང་དེ་གཉིས་ཆར་གྱི་བཤད་པ་མེད་དོ། །བཤད་པ་མེད་པའི་སྟེང་དུ་བསྡུས་རྒྱུད་
དུ་འདོད་པ་ལ་ནང་གི་སྐྱོན་ཆེ་ཤོས་འདི་འོང་པར་གདའ། བརྟག་པ་དང་པོའི་ལེའུ་
དང་པོའི་ཐམས་ཅད་ཤེས་རབ་བདག་ཉིད་རྒྱུད། དེ་ནི་ང་ཡིས་བཤད་ཀྱི་ཉོན། ལྟ་
སྟངས་དགུག་དང་འབྲས་ཆེན་དང་། །དོན་བྱེད་རྣམ་མང་བརྗོད་པ་དང་ཞེས་པ་
དང་། གུར་གྱི་ལེའུ་བཅོ་ལྔ་པ་ནས། དེ་ལྟར་རྒྱུད་རྣམས་ཐམས་ཅད་ནི། །འདི་
སྐད་བདག་གིས་ཐོས་པ་སྟེ། །དུས་ཚིག་དུས་ནི་གཅིག་ནའོ། །བདག་གིས་བཅོམ་
ལྡན་སྤྱན་སྔར་ཏེ། །བཙུན་མོའི་མོས་གུས་རྣམ་རྒྱལ་མ། །དོན་ཡང་རབ་མཆོག་
རབ་དུ་ཕྱེ། །ཞེས་བཤད་པས་ཀྱང་གནོད་དེ་རྒྱུད་རྒྱས་པར་བཤད་པ་དང་བསྡུས་
པར་འདོད་པ་གཉིས་འགལ་བས་སོ། །བརྟག་པ་ཕྱི་མ་ནས་བརྟག་པ་སུམ་ཅུ་རྩ་
གཉིས་ལས་ཕྱུང་པ་ཞེས་པས་ཀྱང་བསྡུས་རྒྱུད་དུ་འདོད་པ་ལ་གནོད་དོ། །
འོ་ན་འདི་བྱུང་བར་འདོད་པའི་ལུགས་བྱ་བ་ཡིན་ཕྱུང་བར་འདོད་པ་ནི་
གཉིས་ཏེ། ཁ་ཅིག་ན་རེ་བརྟག་པ་གཉིས་པ་འདི་འབུམ་ཚོ་ལྔའི་སྨད་ནས་བྱུང་པ་
ཡིན་ཟེར་བ་ཡོད་གསུང་། བརྟག་པ་དང་པོའི་ལེའུ་བཅུ་གཅིག་པ་ནས་རྒྱས་པར་
བརྟག་པ་བཅུ་གཉིས་ལས། སྔར་བསྟན་ཟེར་བས་སྨད་ནས་བྱུང་པ་ཡིན་ན་དེ་ལྟར་
སོང་ན་འདི་སྐད་བདག་གིས་ཐོས་པའི་དུས་ཅིག་ན་བྱ་བའི་གླེང་གཞི་འདི་འོང་
པར་མི་རིགས། གལ་ཏེ་སྨད་ནས་ཕྱུང་ཀྱང་གླེང་གཞི་འོང་བ་ཅི་སྟེ་ཟེར་ན་འོ་ན་
241-9



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བརྟག་པ་ཕྱི་མ་ལ་ཡང་གླེང་གཞི་གཅིག་འོང་དགོས། དེ་ལྟར་སོང་ན་གླེང་གཞི་
ཐུག་པ་མེད་པར་ཐལ་བའི་སྐྱོན་ཡོད་གསུངས། གཞན་ཡང་གུར་ནས་བཤད་པའི་
བརྟག་པ་དང་པོ་གཉིས་དང་འདིའི་བརྟག་པ་གཉིས་ཀྱི་མིང་མཐུན་པས་ཀྱང་སྨད་
ནས་ཕྱུང་པར་འདོད་པ་ལ་གནོད་དོ། །
པཎྜི་ཏ་ཆེན་པོ་ནཱ་རོ་པ་ནི་བརྟག་པ་སུམ་ཅུ་རྩ་གཉིས་ཀྱི་སྟོད་ཀྱི་ཁྲིག་
ཆགས་ཀྱི་བརྟག་པར་ཕྱུང་པར་འདོད་དེ། དེ་ལྟར་ཡིན་པར་ཅིའི་ཤེས་ན་གུར་གྱི་
ལེའུ་བཞི་པ་ནས་རྡོ་རྗེ་སྙིང་པོ་མངོན་བྱང་ཆུབ། བརྟག་པའི་རྒྱལ་པོ་དང་པོ་སྟེ། །
སྒྱུ་འཕྲུལ་བརྟག་པ་གཉིས་པ་ཡིན། །ཞེས་གསུངས་པ་དང་། འདིའི་བརྟག་པ་དང་
པོ་རྫོགས་པའི་མཚམས་ན་རྡོ་རྗེ་སྙིང་པོ་མངོན་པར་བྱང་ཆུབ་པ་ཞེས་བྱ་བ་བརྟག་
པའི་ རྒྱལ་ པོ་ དང་ པོ་ རྫོགས་སོ་ཞེས་ བྱ་བ་དང་། བརྟག་ པ་ ཕྱི་ མ་ རྫོགས་ པའི་
མཚམས་ན་སྒྱུ་འཕྲུལ་གྱི་བརྟག་པ་ཞེས་བྱ་བ་གཉིས་པ་རྫོགས་སོ་ཞེས་གསུངས་
པས་སྟོད་ཀྱི་ཁྲིག་ཆགས་ཀྱི་བརྟག་པ་གཉིས་ཕྱུང་པར་བདེའོ། །རྡོ་རྗེ་གར་ནས་
བཟུང་པ་མན་ཆད་བོད་དུ་མ་བསྒྱུར་བ་ལྟ་བུ་མ་ཡིན་གྱི་མཁའ་འགྲོ་མའི་ཕྱག་ནས་
མ་ཐོན་པ་ཡིན་གསུངས། དེ་ཙམ་གཅིག་བཤད་ཀྱང་དོན་བསྡུ་ན་ཐེག་པ་གསུམ་
ལས་འདི་ཐེག་པ་ཆེན་པོ། དེ་ལ་གསང་སྔགས་ཀྱི་ཐེག་པ་དང་ཕ་རོལ་ཏུ་ཕྱིན་པའི་
ཐེག་པ་གཉིས་ལས། འདི་གསང་སྔགས་ཀྱི་ཐེག་པ། དེ་ལ་རྒྱུད་སྡེ་བཞི་ལས་རྣལ་
འབྱོར་ཆེན་པོའི་རྒྱུད། དེ་ལ་ཕ་རྒྱུད་དང་མ་རྒྱུད་གཉིས་ལས་འདི་མའི་རྒྱུད། དེ་ལ་
རྒྱུད་སྡེ་བཅུ་བཞི་ཡོད་པ་ལས་སྙིང་པོ་ལྟ་བུའི་རྒྱུད་དཔལ་དགྱེས་པའི་རྡོ་རྗེའོ། །དེ་
ལ་འདོད་ལུགས་གསུམ་ཡོད་པ་ལས་མིང་མཐུན་དུ་འདོད་པ་དེ་བཀག །བསྡུས་
རྒྱུད་དུ་འདོད་པ་དེ་བཀག་ཕྱུང་བར་འདོད་པ་དེ་ལ་གཉིས་ལས་སྨད་ནས་ཕྱུང་པར་
241 -10



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འདོད་པ་དེ་བཀག་ནས་འདི་སྟོད་ཀྱི་ཁྲིག་ཆགས་ཀྱི་བརྟག་པ་གཉིས་ཕྱུང་པར་
འདོད་པའོ། །དེས་ནི་དོན་དང་པོ་རྒྱུད་གང་གཏོགས་ངོས་བཟུང་བའོ། །
དེ་ལྟ་བུའི་རྒྱུད་དེ་གནས་གང་དུ་བཤད་ན། གནས་ལ་ཤེས་བྱ་རང་གི་
མཚན་ཉིད་ཀྱི་གནས་དང་
། གདུལ་བྱ་ངོར་སྣང་གི་གནས་གཉིས་སོ། །དང་པོ་ནི་
བཙུན་མོ་ཐམས་ཅད་ཀྱི་བྷ་ག་གཅིག་ཏུ་བསྡུས་པའི་ཆོས་འབྱུང་གྲུ་གསུམ་པ་བདེ་
བ་དང་སྟོང་པ་དབྱེར་མེད་དེར་གསུངས་པའོ། །འོ་ན་གནས་དེ་གང་ན་ཡོད་ན།
ཕྱོགས་འདི་དང་འདི་ན་ཡོད་བྱ་བ་མེད་དེ། ནམ་མཁའི་ཁམས་ཀྱིས་གར་ཁྱབ་ན་
བདེ་སྟོང་གཉིས་སུ་མེད་པའི་བདག་ཉིད་ཅན་དེས་ཁྱབ་ནས་གནས་པའོ། །གདུལ་
བྱ་ངོར་སྣང་གི་གནས་ནི་གདུལ་བྱ་རང་གོར་མོས་དེ་ཉིད་གནས་ཕུན་སུམ་ཚོགས་
པ་ཡིན་ཏེ། ཁ་ཅིག་འོག་མིན་སྡུག་པོ་བཀོད་པ་ལྟ་བུ་ལ་མོས་ན་དེ་ཉིད་གནས་
ཕུན་སུམ་ཚོགས་པའོ། །རྟེན་གྱི་གང་ཟག་ཁ་ཅིག་རྡོ་རྗེ་གདན་ལྟ་བུ་ལ་མོས་ན་དེ་
ཉིད་གནས་ཕུན་སུམ་འཚོགས་པ། ཁ་ཅིག་རྒྱལ་པོའི་ཁབ་བྱ་རྒོད་ཕུང་པོའི་རི་ལྟ་
བུ་ལ་མོས་ན་དེ་ཉིད་གནས་ཕུན་སུམ་ཚོགས་པའོ། །དེ་ལ་ཅིའི་ཕྱིར་གནས་ཕུན་
སུམ་ཚོགས་པ་ཞེས་བྱ་ཞེ་ན་དེ་ཡང་ཆོས་འབྱུང་གྲུ་གསུམ་པ་དེས་ཐབས་བདེ་བ་
མཚོན། ཆོས་འབྱུང་དེའི་ནང་སྟོང་པར་འདུག་པ་དེ་ཆོས་ཉིད་སྟོང་པ་མཚོན། རྩ་བ་
ཕྲ་བ་ཐུར་དུ་ཟུག་པ་དེས་ཐབས་ཐུགས་རྗེ་ཆེན་པོས་སེམས་ཅན་ཐམས་ཅད་ཀྱི་
དོན་བྱེད་པ་མཚོན། ཁ་དོག་དཀར་བར་འདུག་པ་དེ་ཉེས་པའི་སྐྱོན་གྱིས་མ་གོས་
པ་མཚོན་ཏེ། དོན་ལ་བདེ་བ་དང་སྟོང་པ་གཉིས་སུ་མེད་པའི་བདག་ཉིད་ཅན་ཡིན་
པས་ན་གནས་ཕུན་སུམ་ཚོགས་པའོ། །གནས་དེར་སྟོན་པ་གང་གིས་གསུངས་ན།
སྟོན་པ་ལ་གཉིས་ལས་ཤེས་བྱ་རང་གི་མཚན་ཉིད་ཀྱི་སྟོན་པ་དེ་བདེ་སྟོང་དབྱེར་
241-11



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
མེད་དེ། གུར་གྱི་གླེང་གཞི་ནས་གཅིག་དང་ཞེས་གསུངས། དེའི་དོན་གུར་གྱི་ལེའུ་
བཅུ་བཞི་པར་བཤད་པས་ཤིན་ཏུ་སྦྱར་བའི་རྣལ་འབྱོར་ལ། མ་མ་ཀི་མེད་མི་
བསྐྱོད་མེད་ཞེས་གསུངས་ཏེ། ཤིན་ཏུ་སྦྱར་བ་ནི་བདེ་བ་དང་སྟོང་པ་དབྱེར་མེད་ཀྱི་
བདག་ཉིད་ཅན་དུ་སྦྱར་བ་དེ་ལ། མ་མ་ཀི་ཞེས་པ་ལྷ་མོའི་རིགས་སུ་ཆད་པ་དང་
མི་བསྐྱོད་པ་ཞེས་པ་ལྷ་ཕོའི་རིགས་སུ་ཆད་པ་གཅིག་མེད། བདེ་སྟོང་དབྱེར་མེད་
དེ་ཤེས་བྱ་རང་གི་མཚན་ཉིད་ཀྱི་སྟོན་པའོ། །གདུལ་བྱ་ངོར་སྣང་གི་སྟོན་པ་ནི་སྟོན་
པའི་གནས་ལུགས་བཞི་སྟེ། དགྱེས་པའི་རྡོ་རྗེ་ཞལ་གཅིག་ཕྱག་གཉིས་པའི་སྟོན་
པའི་གནས་ལུགས་དང༌། ཕྱག་བཞི་པ་དང་
། ཕྱག་དྲུག་པ་དང་། ཞལ་བརྒྱད་ཕྱག་
བཅུ་དྲུག་པའི་སྟོན་པའི་གནས་ལུགས་སོ། །འོ་ན་བསྟན་པ་གཅིག་ལ་སྟོན་པ་
གཉིས་དང་གསུམ་ལ་སོགས་པ་འབྱུང་པ་འདི་ཅང་རིགས་སམ། དཔེར་ན་གླིང་
གཅིག་དུ་འཁོར་ལོ་བསྒྱུར་བའི་རྒྱལ་པོ་གཉིས་སམ་གསུམ་ལ་སོགས་པ་འབྱུང་
པར་མི་རིགས་པ་དང་འདྲའོ་ཞེ་ན། དེ་གདུལ་བྱ་གཅིག་གི་རྒྱུད་ལ་འདུལ་བྱེད་ཀྱི་
སྐུ་གཉིས་སམ་གསུམ་ལ་སོགས་པ་བྱུང་ན་འགལ་བ་ཡིན་གྱི། གདུལ་བྱ་སོ་སོའི་
རྒྱུད་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་བསྟན་པ་ལ་འགལ་བ་མེད་དོ། །འོ་ན་
གདུལ་བྱ་སོ་སོ་ལ་འདུལ་བྱེད་ཀྱི་སྐུ་སོ་སོ་རང་ཇི་ལྟར་བསྟན་ན། ཡུམ་མེད་པས་
འདུལ་བ་རྣམས་ཀྱི་གདུལ་བྱའི་ངོར་ཧེ་བཛྲ་ཞལ་གཅིག་ཕྱག་གཉིས་པའི་སྟོན་པ་
བྱ་བ་དེ་བྱུང་
། ཡུམ་ཕག་མོའི་གདུལ་བྱའི་ངོར་ཕྱག་བཞི་པ། ཡུམ་ལུ་གུ་རྒྱུད་ཀྱི་
གདུལ་བྱའི་ངོར་ཕྱག་དྲུག་པ། ཡུམ་རྡོ་རྗེ་བདག་མེད་མའི་གདུལ་བྱའི་ངོར་ཞལ་
བརྒྱད་ཕྱག་བཅུ་དྲུག་པའི་སྟོན་པ་བྱ་བ་དེ་བྱུང་བའོ། །
དེ་དོན་ལ་གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་བསྟན་
241 -12



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་ལ་འགལ་བ་མེད་གསུངས་སོ། །དེ་རྣམས་ལས་མཆོག་ཏུ་གྱུར་པའི་སྟོན་པ་ནི་
གང་ཡིན་ན་བརྟག་པ་ཕྱི་མའི་ལེའུ་ལྔ་པའི་མཚམས་སྦྱོར་དང་
། གུར་གྱི་ལེའུ་བཅུ་
བཞི་པའི་མཚམས་སྦྱོར་ནས་ཞལ་བརྒྱད་ཕྱག་བཅུ་དྲུག་པའི་སྟོན་པ་དེ་སྟོན་པ་
ཕུན་སུམ་ཚོགས་པ་གསལ་བར་བདོག་གོ །དེ་ལ་ཅིའི་ཕྱིར་སྟོན་པ་ཕུན་སུམ་
ཚོགས་པ་ཞེས་བྱ་ན། དེ་ཡང་ཧེ་བཛྲ་ཞལ་བརྒྱད་ཞབས་བཞི་ཕྱག་བཅུ་དྲུག་པ་
དེས་ཐབས་བདེ་བ་མཚོན། ཡུམ་བདག་མེད་མ་ཞལ་གཅིག་ཕྱག་གཉིས་པ་དེས་
ཤེས་རབ་སྟོང་པ་མཚོན། ཡབ་སྣང་བ་ཐབས་དེས་ཡུམ་ཤེས་རབ་སྟོང་པ་དེ་མི་
གཏོང་པའི་བརྡར་ཡབ་ཀྱིས་ཡུམ་ལ་འཁྱུད་པ་དེ་མཚོན། ཡུམ་ཤེས་རབ་སྟོང་པ་
དེས་ཡབ་སྣང་པ་ཐབས་དེ་མི་གཏོང་པའི་བརྡར་ཡུམ་གྱིས་ཡབ་ལ་འཁྱུད་པ་དེ་
མཚོན། སྣང་བ་དང་སྟོང་པའི་རོ་བདེ་སྟོང་དབྱེར་མེད་དུ་རོ་གཅིག་པའི་ཕྱིར་རྡོ་རྗེ་
དང་པད་མ་སྙོམས་པར་ཞུགས་པ་དེ་མཚོན་ཏེ་བདེ་སྟོང་གཉིས་སུ་མེད་པའི་
བདག་ཉིད་ཡིན་པས་ན་ཕུན་སུམ་ཚོགས་པའི་སྒོ་ནས་སྟོན་པ་ཕུན་སུམ་ཚོགས་
པའོ། །
སྟོན་པ་དེས་འཁོར་གང་ལ་གསུངས་ན། འཁོར་ལ་གཉིས་སྟེ་འཇིག་རྟེན་
པའི་འཁོར་དང་། འཇིག་རྟེན་ལས་འདས་པའི་འཁོར་རོ། །དེ་ལ་གཉིས་སྟེ་སྟོན་
པའི་ལུས་ལ་གནས་པའི་འཁོར་དང༌། འཁོར་དུ་བཀོད་པའི་འཁོར་གཉིས་ལས།
སྟོན་པའི་ལུས་ལ་གནས་པའི་འཁོར་ནི་སྐྱེ་མཆེད་དྲུག་གི་ལྷ་དྲུག །སྐུ་གསུང་
ཐུགས་ཀྱི་ལྷ་གསུམ་སྟེ་དགུ། སྙིང་ག་ན་ཡེ་ཤེས་སེམས་དཔའ་མཚོན་གང་བ་དང་
བཅུའོ། །དེ་ལྟར་ཡང་གུར་གྱི་གླེང་གཞི་ནས་དྲུག་དང་ལྔ་དང་དྲུག་གཉིས་དང་
།
འགྲོ་རྣམས་ནི་བཞི་ཡོད་པ། ཉི་ཤུ་གཅིག་གིས་མ་ཚང་དང་ཞེས་སོ། །འཁོར་དུ་
241 --13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཀོད་པའི་འཁོར་ལ་གཉིས་ལས། ཐབས་ཀྱི་འཁོར་སངས་རྒྱས་རྣམ་པར་སྣང་
མཛད་དང་མི་བསྐྱོད་པ་ལ་སོགས་པ་དེ་བཞིན་གཤེགས་པའི་འཁོར་གྱིས་བསྐོར་
ནས་གནས་པ་དེ་ཐབས་ཀྱི་འཁོར་རོ། །དེ་བཞིན་གཤེགས་པའི་འཁོར་ཡོད་པར་
ཀྱང་གུར་གྱི་ལེའུ་བཞི་པ་ནས་དེ་ནས་མི་བསྐྱོད་པ་ལ་སོགས་པའི་རྡོ་རྗེ་དེ་ཐམས་
ཅད་ཀྱིས་བྱང་ཆུབ་སེམས་དཔའ་རྣམས་ཀྱི་སེམས་བསྐུལ་བར་བྱ་བའི་ཕྱིར་འདི་
སྐད་ཅེས་གསུངས་སོ་ཞེས་བཤད་པས་དེ་བཞིན་གཤེགས་པའི་འཁོར་ཡོད་པར་
བཤད་དོ། །དེའི་ཕྱི་རོལ་ན་བྱང་ཆུབ་སེམས་དཔའི་བྱམས་པ་དང་འཇམ་དཔལ་
དང་སའི་སྙིང་པོ་དང་སྒྲིབ་པ་རྣམ་པར་སེལ་བ་ལ་སོགས་པ། ཤེས་རབ་ཀྱི་འཁོར་
སངས་རྒྱས་སྤྱན་དང་མ་མ་ཀི་ལ་སོགས་པ་རི་རབ་ཀྱི་རྡུལ་ཕྲ་རབ་ཀྱི་གྲངས་དང་
མཉམ་པའི་མཁའ་འགྲོ་མས་བསྐོར་བའོ། །
དེ་ལྟར་ཡང་བརྟག་པ་ཕྱི་མའི་ལེའུ་བཞི་པ་ནས་དེ་ནས་རྣལ་འབྱོར་མ་
བདག་མེད་མ་ལ་སོགས་པའི་ལྷ་མོ་ཐམས་ཅད་ལ་འདི་ལྟ་སྟེ། སྤྱན་མ་དང་མ་མ་
ཀི་དང་ཞེས་པ་ནས། ཚིག་འདི་དག་ཐོས་ནས་མཆོག་ཏུ་ངོ་མཚར་བར་གྱུར་ཅིང་
།
བརྒྱལ་བ་དང་སྐྲག་པོ་དང་། ས་ལ་འགྱེལ་པ་དང་འདར་བར་གྱུར་ཏོ་ཞེས་བཤད་
དོ། །དེའི་ཕྱི་རོལ་ན་འཇིག་རྟེན་པའི་འཁོར་འཇིག་རྟེན་གྱི་མཁའ་འགྲོ་མ་དང་ལྷ་
དང་ཀླུ་ལ་སོགས་པ་འཇིག་རྟེན་པའི་གཟུགས་འཛིན་པ་དཔག་ཏུ་མེད་པས་བསྐོར་
ནས་གནས་པ་དེ་འཇིག་རྟེན་པའི་འཁོར། ལོ་ཀའི་འཁོར་ཡོད་པར་ཡང་གུར་གྱི་
རྫོགས་ཀ་ནས་ལྷ་དང་མི་དང་ལྷ་མ་ཡིན་དང་དྲི་ཟར་བཅས་པའི་འཇིག་རྟེན་
རྣམས་བཅོམ་ལྡན་འདས་ཀྱིས་གསུངས་པ་ལ་དགའ་ཞིང་རྗེས་སུ་ཡིད་རངས་ཞེས་
གསུངས་པས་ལོ་ཀའི་འཁོར་ཡོད་པར་བསྟན་ཏོ། །
241-14



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེ་ལ་ཅིའི་ཕྱིར་འཁོར་ཕུན་སུམ་ཚོགས་པ་ཞེས་བྱ་ན། སངས་རྒྱས་དང་
བྱང་ཆུབ་སེམས་དཔའ་དེ་རྣམས་ཀྱིས་ཐབས་བདེ་བ་མཚོན། མཁའ་འགྲོ་མ་དེ་
རྣམས་ཀྱིས་ཤེས་རབ་སྟོང་པ་ཉིད་མཚོན། བདེ་སྟོང་དབྱེར་མེད་ཀྱི་བདག་ཉིད་
ཡིན་པས་ན་འཁོར་ཕུན་སུམ་ཚོགས་པའོ། །
དུས་ནི་སྟོན་པ་དང་གནས་དང་འཁོར་གསུམ་འཛོམས་པའི་དུས་དེ་
དུས་ཕུན་སུམ་ཚོགས་པ་ཞེས་བྱའོ། །བཤད་པར་བྱ་བའི་ཆོས་ཇི་ལྟ་བུ་གཅིག་
གསུངས་ན་བླ་མ་ལྷོ་པའི་ཞལ་ནས་ཧེ་བཛྲ་བརྗོད་བྱ་ན་རྒྱ་མཚོ་ལྟ་བུ་འབུམ་ཚོ་ནི་
རྣམ་པ་ལྔ་བརྟག་པ་ན་སུམ་ཅུ་རྩ་གཉིས་ལེའུ་ན་སྟོང་ཕྲག་སུམ་བཅུའི་བདག་ཉིད་
ཅན་གྱི་རྒྱུད་གཅིག་གསུངས་ཟེར་ན་རྒྱུད་གཅིག་ཏུ་བཞེད་དོ། །བླ་མ་རི་བོ་ཞལ་
ནས་གུར་གྱི་གཞུང་ལྟར་ན་རྒྱུད་རྒྱས་བསྡུས་གསུམ་དུ་བདེ་གསུངས་ཏེ། གུར་གྱི་
ལེའུ་གཉིས་པ་ནས་ སངས་ རྒྱས་ དཀྱིལ་འཁོར་འབུམ་ ཕྲག་གཅིག་ཞེས་
སོགས་པ་འབུམ་ཚོ་ལྔའི་གྲངས་བྱུང་པས་འབུམ་ཚོ་ལྔ་པ་དེ་རྒྱུད་རྒྱས་པ། ཐམས་
ཅད་ཁ་བརྒྱུགས་སུ་བརྟག་པ་སུམ་བཅུ་རྩ་གཉིས་ཟེར་ཡང་གུར་ལེའུ་བཞི་པ་ནས་
བརྟག་པའི་གྲངས་བྱས་པ་ལ་བརྟག་པ་སུམ་ཅུ་པ་ཡང་བཤད་ཞེས་གསུངས་པས་
བརྟག་པ་སུམ་ཅུ་ཐམས་པའི་གཞུང་ཟིན་བྱུང་བས་བརྟག་པ་སུམ་ཅུ་པ་དེ་རྒྱུད་
བར་པ། ཨེ་མ་འོ་རྒྱ་ཆེན་རྒྱུད་བསྟན་པ། །འབུམ་ལྔ་དགྱེས་པའི་རྡོ་རྗེ་ལས། །
སྙིང་པོ་འདི་ནི་ཡོངས་བསྡུས་པའོ་ཞེས་བཤད་པས། གུར་འདི་དེ་ལས་བསྡུས་པའི་
རྒྱུད་སྡེ་དེ་ལྟར་རྒྱུད་རྒྱས་བསྡུས་གསུམ་དུ་བདེའོ། །འོ་ན་དེ་ལ་ཅིའི་ཕྱིར་ཆོས་ཕུན་
སུམ་ཚོགས་པ་ཞེས་བྱ་ན། རྒྱུད་འདིའི་ཀླད་ནས་འདི་སྐད་ཞེས་པས་དེ་རྒྱ་གར་
སྐད་དུ་ཨེ་བོ་ཞེས་པ་ཡིན་པས་ཨེས་ཤེས་རབ་སྟོང་པ་མཚོན་ཝཾ་གྱིས་ཐབས་བདེ་
241 --15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བ་མཚོན་ཏེ། དོན་ལ་རྒྱུད་ཀྱི་མགོ་ཡང་བདེ་སྟོང་དབྱེར་མེད་ན་ཟུག་པས་རྒྱུད་ཀྱི་
བརྗོད་བྱའི་དོན་ཀྱང་བདེ་སྟོང་དབྱེར་མེད་གཅིག་གསུངས་པས་ན་ཆོས་ཕུན་སུམ་
ཚོགས་པའོ། །དེས་ནི་ཕུན་སུམ་ཚོགས་པའི་གླེང་གཞི་བསྟན་པའོ། །
དེ་བསྡུས་པ་པོ་གང་གིས་བསྡུས་ན་བྱང་ཆུབ་སེམས་དཔའ་རྡོ་རྗེ་སྙིང་པོས་
བསྡུས་ཏེ་གཞུང་པོ་ཏི་དང་གླེགས་བམ་དུ་གྲུབ་པར་བྱས་ཏེ་དཔལ་ཨུ་རྒྱན་གྱི་
མཁའ་འགྲོ་མ་རྣམས་ཀྱི་ཕྱག་ཏུ་གཏད་ནས་མཁའ་འགྲོ་མ་རྣམས་ཀྱིས་རྒྱས་
བཏབ་ནས་མི་སྣང་བར་བྱས་སོ། །
རྒྱུད་དེ་མི་ཡུལ་དུ་སུས་སྤྱན་དྲངས་ན། སློབ་དཔོན་ཆེན་པོ་ཀླུ་སྒྲུབ་ཞེས་བྱ་
བ་ས་དང་པོའི་བདེན་པ་གཟིགས་པའི་འཕགས་པ་དེས་ཨུ་རྒྱན་གྱི་ནགས་ན་ཤིང་
གདུག་པ་ཅན་དང་ཆུ་གདུག་ཅན་དང་སྦྲུལ་གདུག་པ་ཅན་གྱི་འོབས་ཡོད་པ་ལས་
སློབ་དཔོན་གྱིས་རྫུ་འཕྲུལ་ལ་བརྟེན་ནས་རྒལ་སྐེ་ཚང་གི་ཕྱི་རོལ་དུ་ལྷུག་པ
གཅིག་དུ་བརྫུས་ཏེ་དཀོན་མཆོག་མཆོད་པའི་མཎྜལ་བྱེད་ཀྱིན་བཞུགས་སོ། ། དེ་
ནས་དུས་ཕྱིས་ཞིག་མཁའ་འགྲོ་མ་རྣམས་ན་རེ་ལྷུག་པ་འདིས་ཆོས་ནི་རྐུ་མི་ཤེས་
དཀོན་མཆོག་མཆོད་པའི་མཎྜལ་ནི་ཤིན་ཏུ་མཁས་པ་ཞིག་འདུག་པས་འདི་སྐེ་ཚང་
གི་ནང་དུ་བཅུག་ལ་དཀོན་མཆོག་མཆོད་པའི་མཎྜལ་ནི་ཤིན་ཏུ་མཁས་པ་ཞིག་
འདུག་པས་འདི་ཀེ་ཚང་གི་ནང་དུ་བཅུག་ལ་དཀོན་མཆོག་མཆོད་པའི་མཎྜལ་བྱེད་
དུ་གཞུག་ཟེར་ནས་མཁའ་འགྲོ་མ་རྣམས་གྱེས། སློབ་དཔོན་གྱིས་དཀོན་མཆོག་
མཆོད་པའི་མཎྜལ་བྱེད་ཅིང་ལོ་དུ་མ་བཞུགས་སོ། །དེ་ནས་དུས་ཕྱིས་ཞིག་མཁའ་
འགྲོ་རྣམས་ཐུགས་ཡེངས་པའི་དུས་གཅིག་ན་སྐེ་ཚང་གི་ནང་ནས་གདན་བཞི་ལེའུ་
བཅུ་དྲུག་པའི་རྒྱུད་དང་
། ཧེ་བཛྲ་བརྟག་པ་གཉིས་པའི་རྒྱུད་འདི་དང་། གུར་ལེའུ་
241 -16



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།།
བཅོ་ལྔ་པའི་རྒྱུད་དང་གསུམ་གྲོ་ག་ལ་བྲིས་ནས་སྨྱུག་ལྡོམ་དུ་བཅུག་ནས་སྐེ་ཚང་
གི་གློ་སྐར་ན་ཕར་བོར་བས་སྐེ་ཚང་གི་སྒོ་ཐོད་རང་བཞིན་གྱི་ཕྱེ། སེ་ཚང་ལ་རྒྱན་
ཡོད་པ་ཐམས་ཅད་ལས་ཀྱང་རང་སྒྲ་བྱུང་ངོ༌
། །དེར་མཁའ་འགྲོ་མ་རྣམས་ན་རེ་
ལྷུག་པས་ཆོས་བརྐུས་སོ་ཟེར་ནས་མཁའ་འགྲོ་མ་ཐམས་ཅད་འདུས་ཙམ་ན་སློབ་
དཔོན་མཎྜལ་བྱེད་ཀྱིན་བསྡད་པས། མཁའ་འགྲོ་མས་ལུས་བཙལ་བས་ཅི་ཡང་མ་
རྙེད་པས་འོ་ན་སྒྲ་ལ་ཡང་གཏད་པ་མི་འདུག་ཟེར་ནས་ཐམས་ཅད་གྱེས་སོ། །
དེ་ནས་སློབ་དཔོན་གྱིས་མཎྜལ་བྱེད་ཅིང་འཇེབས་རབ་བཞུགས་ནས་དུས་
ཕྱིས་ཞིག་ཕྱི་རོལ་གྱི་སྨྱུག་ལྡོམ་ཁྱེར་ནས་བྲོས་པས་མཁའ་འགྲོ་མ་རྣམས་ཀྱིས་
བདས་པས་མ་ཟིན་གསུངས་ཏེ། ཇོ་བོ་འདི་ཀུན་གདུལ་བྱ་ལ་དགོངས་པ་ཡིན་ཏེ་
འོང་གསུངས། ཁྱོད་སློབ་དཔོན་ཀླུ་སྒྲུབ་བྱ་བ་དེ་ཡིན་ཏེ་འོང་པས་འཛམ་བུ་གླིང་དུ་
གསང་སྔགས་ཀྱི་སྣོད་དང་ལྡན་པ་རྣམས་ལ་ཅི་རིགས་པར་སྤེལ་ཤིག་པའི་རྗེས་སུ་
གནས་པ་ཡང་དེར་ཐོབ་པ་ཡིན་གསུངས་སོ། །དེ་ནས་སློབ་དཔོན་ཀླུ་སྒྲུབ་ཀྱིས་
རྒྱུད་གསུམ་པོ་དེ་རྒྱས་ཤིང་དར་བར་བྱས་པ་ཡིན་ནོ། །
དེ་ལྟ་བུའི་རྒྱུད་དེ་ཕྱིན་ཅི་མ་ལོག་པ་སུས་མཁྱེན་ན། ཇོ་བོ་ཆེན་པོ་ནཱ་རོ་
པས་མཁྱེན་བྱ་བའི་ལོ་རྒྱུས་གསུངས་གིན་གདའ། ཇོ་བོ་ནཱ་རོ་པ་ནི་མི་ཆོས་ཁ་ཆེའི་
ཡུལ་པ་ཡིན་ཏེ། དུར་ཁྲོད་གཅིག་དུ་བདེ་མཆོག་འཁོར་ལོའི་རྣལ་འབྱོར་གྱིས་ཡི་
གེ་བདུན་པའི་གསང་སྔགས་འབུམ་ཕྲག་གཅིག་བཟླས་པས་ས་གཞི་གཡོས་ཤིང་
ལུང་བསྟན་པ་ཐོབ་སྟེ། ཁྱོད་ནི་རྒྱ་གར་ཤར་ཕྱོགས་ངོས་ ཀྱི་ཏེ་ལོ་པ་ བྱ་བའི་
རིགས་ཡིན་ནོ་བའི་ལུང་བསྟན་ནོ། །དེར་ཁ་ཆེའི་ཡུལ་ནས་རྒྱ་གར་ཤར་ཕྱོགས་
ངོས་སུ་ཕྱིན་པ་ལ་ལམ་ཁར་འགྱོད་པ་གཅིག་སྐྱེས་ཏེ། ག་རེ་རྒྱ་གར་ཤར་ཕྱོགས་
24/ -17



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ངོས་ན་ཡུལ་ཁམས་ཤིན་ཏུ་ཆེ་བ་ཡོད་པ་ལ་ངའི་བླ་མ་ག་ན་བཞུགས་ཅིག་མ་དྲིས་
སྙམ་འོན་ཀྱང་གཡུད་ཕྱོགས་སུ་ཕྱིན་ཏེ། ཨོ་ད་ན་གཙུག་གི་ནོར་བུའི་གཙུག་ལག་
ཁང་དུ་བྱོན་ཏེ་དེ་ན་དགེ་འདུན་རྣམས་ཆོས་སྟོན་གསོལ་བའི་གྲལ་ལ་བཞུགས་
ནས་ཇོ་བོས་ཀྱང་ཆོས་སྟོན་གསོལ་གྱིན་བཞུགས་པ་ལ། བར་དེར་རྣལ་འབྱོར་པ་
རས་ཀྱི་ཨང་ག་རེག་གོན་པ་སྤྱན་རྩ་དམར་ལྕིག་གེ་བ་གཅིག་གིས་ཕྱག་གཉིས་
ཀྱིས་འདུས་ཐང་གི་ཉ་མ་ཤི་བ་མཇུག་མ་ཀྱོག་ཀྱོག་པ་བཟུང་བ་གཅིག་བྱུང་ནས་
དགེ་འདུན་གྱི་འབྲས་ཟན་བཙོས་པའི་ཤིང་གི་མེ་མདག་དམར་ཧྲུམ་མེ་བའི་
གསེབ་ཏུ་ཉ་རྣམས་ཤཱ་ཏེར་ཕོ་བས། ཉ་རྣམས་མ་བཟོད་པས་སྒོ་ཏོད་ཅུག་ཅུག་
བྱེད་ཅིང་འདུག་པ་དང་
། དགེ་འདུན་རྣམས་ན་རེ་ཕར་རྒྱབ་ཟེར། རྣལ་འབྱོར་པ་
དེ་ན་རེ་ཁྱེད་ཅག་མི་དགའམ་ཟེར་བས་དགེ་འདུན་རྣམས་ན་རེ་ངེད་ཅག་རབ་ཏུ་
བྱུང་བའི་གནས་སུ་ཉ་གསོན་བསྲེགས་བྱེད་པ་ག་ན་དགའ་བྱས་པས། རྣལ་འབྱོར་
པ་དེས་མཛུབ་མོ་ནམ་མཁའ་ལ་བསྒྲེང་འོ་ན་སོང་སོང་བྱས་ཏེ་སེ་གོལ་གཏོགས་
པས་ཉ་ཐམས་ཅད་ནམ་མཁའ་ལ་འཕུར་ནས་སོང་ངོ་དེར་བཙུན་པ་རྣམས་ན་རེ་
རྣལ་འབྱོར་པ་གྲུབ་པ་ཐོབ་པ་གཅིག་འདུག་ཟེར་ནས་བཟོད་གསོལ་བྱས་སོ། །
དེར་རྣལ་འབྱོར་པ་དེ་ཕྱིར་བཞུད་དོ། །
ནཱ་རོ་པའི་ཐུགས་དགོངས་ལ་བདག་གི་བླ་མ་ཏེ་ལོ་པ་བྱ་བ་དེ་གལ་ཏེ་འདི་
ཡིན་ཏེ་འོང་ངམ་སྙམ་ནས་ཕྱིར་བྱོན་ནས་བསྐོར་བ་གསུམ་དང་ཕྱག་གསུམ་བྱས་
ཞབས་སྤྱི་བོར་བླངས་ནས་བདག་རྗེས་སུ་བཟུང་འཚལ་བྱས་པས་ཆོས་བཤད་
ཀྱིས་ཀྱང་མི་གསུངས་མི་བཤད་ཀྱིས་ཀྱང་མི་གསུངས་པར་བཞུད་དོ། །དེའི་ཕྱིར་
ནཱ་རོ་པས་ཕྱིན་པས་རྣལ་འབྱོར་པ་དེ་ལྷ་ཁང་དེའི་རྒྱ་ཕུབས་མཁར་གསུམ་ཐོག་གི་
241 -18



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཁ་ཙམ་པ་དེའི་ཁར་བཞུགས་ནས་ཞབས་མར་འཕྱོ་གིན་འདི་ནས་མར་མཆོང་སུས་
ནུས་ཟེར། དེར་ཇོ་བོ་ན་རོ་པས་ཙ་ན་མིག་བལྟས་པས་ནི་སུ་ཡང་མི་འདུག་བླ་
མས་བདག་ལ་ཟེར་བར་བྱུང་སྙམ་ནས་ཕྱད་ཀྱིས་མཆོངས་སོ། །དེར་རྣལ་འབྱོར་
པ་དེ་བཞུད་དོ། །ཇོ་བོ་རྐང་ལག་ཐམས་ཅད་ནི་ཆག་རྐང་པའི་རུས་པ་ཐམས་ཅད་
ནི་རྒྱུ་མ་ལ་ཟུག་གཟུགས་པོ་ཐམས་ཅད་ནི་སྐྱོ་ལྡོག་ཏུ་སོང་སྟེ་ཤི་ལ་ཁད་པ་ལ་
བདག་ཤི་ཡང་ཆོས་ཀྱི་དོན་དུ་ཤི་སྙམ་ནས་འགྱོད་པའི་བསམ་པ་སྐད་ཅིག་ཀྱང་མ་
སྐྱེས་སོ། །དེའི་དུས་སུ་རྣལ་འབྱོར་པ་དེ་བྱུང་ནས་ཅི་ཉེས་ཟེར། བླ་མའི་ཞལ་ནས་
འདི་ནས་མར་སུས་མཆོང་ནུས་གསུངས་པ་དེ་གམ་ན་མིག་བལྟས་པས་ནི་སུ་ཡང་
མི་གདའ། བླ་མ་བདག་ལ་གསུངས་པ་ཡིན་སྙམ་ནས་མཆོངས་པས་རྐང་ལག་གི་
རུས་པ་ཐམས་ཅད་ནི་ཆག་གཟུགས་པོ་ཐམས་ཅད་སྐྱོ་ལྡོག་ཏུ་སོང་ད་ནི་བདག་
འགུམ་པ་ལ་ཐུག་གོ་བྱས་པས། རྣལ་འབྱོར་པ་དེས་ཕྱག་སེ་གོལ་གཏོགས་ཅི་ཡང་
མི་ཉེས་ཟེར་བས་ཇོ་བོ་ནཱ་རོ་པའི་ལུས་ལ་རྨ་མེད་པར་སོས་སོ། །དེའི་དུས་སུ་བླ་
མ་ལ་མི་དད་པ་མ་སྐྱེས་པ་ལས་བྱིན་རླབས་ཞུགས་པའོ། །དེར་ཇོ་བོ་ནཱ་རོ་པས་བླ་
མ་ཏེ་ལོ་པ་ཡིན་པར་ངོ་ཤེས་སོ། །
ལར་ཇོ་བོ་ནཱ་རོ་པས་བླ་མ་ཏེ་ལོ་པའི་སྤྱན་སྔར་ལོ་བཅུ་གཉིས་བཞུགས་པ་
ལ་དེ་ལྟ་བུའི་ཤི་ལ་ཁད་ཤི་ལ་ཁད་པའི་དཀའ་བ་མི་འདྲ་བ་བཅུ་གཉིས་མཛད་
པའི་ལོ་རྒྱུས་གསུངས་གིན་གདའ། དེ་ནས་ཡང་དུས་ཕྱིས་ཤིག་ཇོ་བོ་ནཱ་རོ་པས་བླ་
མ་ཏེ་ལོ་པ་དང་གཉིས་འགྲོགས་ནས་བྱོན་པ་ལ་ཏེ་ལོ་པ་ན་ག་གཅིག་ནས་མེ་ཏོག་
གི་འཕྲེང་པ་མང་རབ་གཅིག་བརྒྱུས་ནས་ནཱ་རོ་པ་ལ་གཏད་དེ་ལམ་ཀ་འདི་ན་མར་
གཉེ་བོ་གཉིས་ཀྱིས་བག་མ་གཅིག་ཁྱོགས་ལ་བཏེག་ནས་འོང་གིས་བག་མ་ལ་མེ་
241 -19



བཞིན་
མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཏོག་གི་རྒྱན་ཐོགས་ཤིག །དེས་མཉེ་བོ་གཉིས་པོ་མགུ་ནས་མཉེ་བོ་ཁྱོས་མ་སྟེར་
དུ་འོང་བས་དེ་མ་ལེན་པར་བག་མའི་ནུ་མ་ཉེས་ཅིག་ཟེར། དེར་ནཱ་རོ་པས་
པས་དེ་
བཞིན་བྱས་པས་གཉེ་བོ་གཉིས་པོ་ཁྲོས་ཏེ་ནཱ་རོ་པ་གཏགས་སོ། །
དེར་བླ་མ་ཏེ་ལོ་པ་བྱོན་ནས་ཁྱོད་ཅི་ཉེས་ཟེར་ཇོ་བོ་གསུངས་པ་
བྱས་པས་ཁོང་གིས་གཏགས་ནས་ད་ནི་བདག་འགུམ་པ་ལ་ཐུག་གོ་བྱས་པས། ཏེ་
ལོ་པས་ཕྱག་རེག་སེ་གོལ་གཏོགས་ཅི་ཡང་མི་ཉེས་བྱས་པས་ནཱ་རོ་པའི་ལུས་ལ་རྨ་
མེད་པར་སོས་སོ། །ཡང་དུས་ཕྱིས་ཤིག་ཇོ་བོ་དང་གཉིས་འགྲོགས་ནས་ཕྱིན་པས་
ཆུ་ཞེང་དུ་འདོམ་གང་ཙམ་པ་གཅིག་འབབ་ཅིང་འདུག་པ་ལ་སྤྱིར་ལྷོ་བལ་གྱི་ཆུ་
སྲོག་ཆགས་མང་དེའི་ནང་ནས་སྲོག་ཆགས་ཤིན་ཏུ་མང་བ་གཅིག་འདུག་པ་ལ་བླ་
མ་ཡར་ཅམ་མར་ཅམ་བྱེད་ཅིང་ཡེ་རྒལ་དུ་མི་བཞེད་པ་ལ། ནཱ་རོ་པས་འདི་ན་ཕར་
ལ་ངས་མྱང་གིས་བསྙང་ལ་ཟམ་པ་བྱས་ལ་དེའི་སྟེང་ན་ཕར་ལ་བླ་མ་གཤེགས་
སམ་བྱས་པ་ལ། རུང་གསུངས་པར་གདའ། ནཱ་རོ་པས་གོས་ཐམས་ཅད་ཕུད་མྱང་
གིས་བསྐྱང་ནས་ཟམ་པ་བྱས་པའི་སྟེང་ན་ཕར་ལ་ཏི་ལོ་པས་དལ་གྱིས་བཞུད་པས་
འཇེབ་རབ་ཐོགས་སོ། །དེ་ནས་ཕ་ཀར་ཕྱིན་ཙམ་ན་ཇོ་བོ་བཞུད་དོ། །ནཱ་རོ་པ་
བཞེངས་ཙམ་ན་ལུས་པོ་ཐམས་ཅད་ལ་སྲོག་ཆགས་སྔོན་མ་རྣམས་ནི་མཆུ་ཟུག་
ཙམ་ཕྱི་མ་རྣམས་ཀྱིས་དམ་གྱིས་འཐམས་སོ། །སྲོག་ཆགས་དེ་རྣམས་དུས་གཅིག་
ཏུ་ཕྱགས་ན་ནི་ཕྱགས་མ་ཉིད་དུ་འཆི་རེ་རེ་ནས་བསལ་བས་ཡེ་བསལ་གྱིས་མ་
ཟིན་ན་ཚ་ལ་ནི་བཟོད་པའི་ཐབས་མེད་པ་ལ་འོན་ཀྱང་རེ་རེ་ནས་སེལ་གྱིན་ཡོད་
པ་ལ་ཏི་ལོ་པ་བྱོན་ནས་ཁྱོད་ཅི་ཉེས་ཟེར། བདག་གིས་བླ་མའི་ཟམ་པ་བྱས་པ་ལ་
སོགས་པ་གོང་གི་ལོ་རྒྱུས་བཤད་དོ། །དེར་ཇོ་བོས་ཅི་ཡང་མི་ཉེས་བྱས་ནས་སེ་
241 -20



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པོ།
གོལ་གཏོགས་པས་རྨ་མེད་པར་སོས་སོ། །
ཡང་དུས་ཕྱིས་གཅིག་ན་བླ་མ་ཏེ་ལོ་པ་ནགས་ཁྲོད་གཅིག་ན་བསྒོམ་གྱི་
བཞུགས་པ་ལ། ནཱ་རོ་པས་བསོད་སྙོམས་བྱས་ནས་ནཱ་རོ་པ་རང་ཡང་གསོལ་བླ་མ་
ཏེ་ལོ་པ་ལ་ཡང་འདྲེན་པ་ཡིན་པ་ལ། དེའི་དུས་ན་ཡུལ་དེ་ན་མི་གཅིག་མཆོད་སྦྱིན་
རྒྱ་ཆེན་པོ་གཅིག་བྱེད་པ་ཡོད་ནས་དེར་ཇོ་བོ་ནཱ་རོ་པས་བསུ་རུ་བྱོན་ནོ། །དེ་ན་
ཟས་སྔ་ན་མ་མྱོང་པའི་ཤིན་ཏུ་ཞིམ་པ་རོ་བཅུད་དང་ལྡན་པ་གཅིག་བྱུང་ནས་ནཱ་རོ་
པས་བསམ་པ་འདི་ཡོང་ངས་བཟའ་བར་འཕངས་བླ་མ་ལ་དྲང་དགོས་སྙམ་ནས་
མཆན་དུ་བཅུག་ཁྱེར་ཕྱིན་ནས་བླ་མ་ཏེ་ལོ་པ་ལ་དྲངས་པས། ཏེ་ལོ་པ་རྣལ་འབྱོར་
པ་ཆེན་པོ་དེ་ལ་ཞིམ་པ་དང་མི་ཞིམ་པའི་རྣམ་པར་རྟོག་པ་མེད་ཀྱང་ནཱ་རོ་པའི་
ཚོགས་བསགས་པའི་ཕྱིར་ཀན་ཏཱག་སྒྲ་དང་བཅས་ཏེ་གསོལ་བས། ནཱ་རོ་པའི་
ཐུགས་དགོངས་ལ་ངའི་བླ་མ་འདི་ལ་ཅི་བྱས་ཀྱང་མགུ་བ་མེད་པ་ཡིན་པ་ལ་ད་
རེས་ཤིན་ཏུ་མཉེས་ནས་འདུག་པ་ད་རུང་གཅིག་བཙལ་དགོས་སྙམ་ནས་བླ་མ་ད་
རུང་གཅིག་བཙལ་ལམ་བྱས་པས་རུང་གསུངས། ཟས་དེ་འཚོལ་བ་ལ་གཞན་ནས་
ནི་ཟས་དེ་མི་རྙེད་ད་ཅིའི་སར་འགྲོ་བ་ལ་རྒྱ་གར་གྱི་ལུགས་ཀྱིས་དེ་རིང་སྐྱུས་སང་
སྐུ་བ་ལ་ཉི་མ་གཅིག་ལ་སྒོར་གཉིས་བསྐུ་བ་ལུགས་མེད་པ་ལ། ལུགས་མེད་ཀྱང་
ཕྱིན་ནས་ད་ཅིའི་ཟས་དེ་བླུགས་པའི་སྣོད་གཅིག་འདུག་ནས་དེ་ཁྱེར་ནས་བྲོས་
པས། མི་ཐམས་ཅད་ཀྱིས་བདས་པས་ཟིན་ནས་ནཱ་རོ་པ་བརྡུངས་པས་འགུལ་མི་
ཤེས་པར་སོང་བ་ལ། ཏེ་ལོ་པ་བྱོན་ནས་ཅི་ཉེས་ཟེར། གོང་གི་ལོ་རྒྱུས་ཚོ་བཤད་
པས་དེ་ནས་ཏེ་ལོ་པས་ཕྱག་འཇུས་པ་ཙམ་གྱིས་སོས་སོ། །
ཡང་དུས་ཕྱིས་ཞིག་ནཱ་རོ་པ་ཐང་ཆེན་པོ་གཅིག་ལ་ངལ་མ་སོ་བཟའ་བ་མ་
241 -21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྐོམ་ཡང་མ་འཐུང་པར་ཕྱམ་ཕྱམ་སོང་ཞིག་བྱས་པས། ནཱ་རོ་པས་དེ་བཞིན་
བྱས་པས་ལིང་གིས་འགྱེལ་ནས་ཤི་ལ་ཁད་ནས་ཡོད་པ་ལ་ཏེ་ལོ་པས་ཕྱག་འཇུས་
པ་ཙམ་ཀྱིས་སོས་སོ། །ཡང་དུས་ཕྱིས་ཞིག་མེ་སྒེད་ཁ་བ་གསུམ་ཕུ་ནས་འདིའི་
དབུས་སུ་སྡོད་ནུས་པ་ཡོད་དམ་ཟེར་ནས། ནཱ་རོ་པས་བསྡད་པས་ཤ་དང་པགས་
པ་ཐམསཅད་ཚིག་སྟེ་རུས་པར་གོང་གིས་སོང་ནས་ཀུན་གཞི་བག་མ་འཕོས་པ་ལ་
ཏེ་ལོ་པའི་ཕྱག་གིས་འཇུས་པས་རྨ་མེད་པར་སོས་སོ། །ཕྱིས་གཅིག་ཏེ་ལོ་པས་ནཱ་
རོ་པ་ལ་རྒྱལ་པོའི་བཙུན་མོ་ཁུག་ཅིག་བྱས་པས་ནཱ་རོ་པས་འགུགས་སུ་ཕྱིན་ཏེ་
རང་དབང་མེད་པར་བཙུན་མོ་ལ་འཇུས་ཏེ་བཀུག་པས། རྒྱལ་པོའི་འཁོར་པས་
གཏགས་པས་བླ་མའི་དོན་ཡིན་སྙམ་པ་ཙམ་གྱིས་སོས་སོ། །དེར་བླ་མ་བཙུན་མོ་
བཞེད་པར་འདུག་སྙམ་ནས་ནཱ་རོ་པས་ཆུང་མ་གཅིག་བླངས་ནས། ནང་པར་བླ་མ་
ལ་དབུལ་སྙམ་སྟེ་ནུབ་མོ་རང་གིས་ཆགས་པ་སྤྱད་པས་དེར་ནང་བར་ཏེ་ལོ་པས་
ཕོ་མཚན་རྡོ་བའི་བར་དུ་བཅར་བས་ན་ཚ་བཟོད་ཐབས་མེད་པ་བྱུང་པ་ལ་ཏེ་ལོ་
པའི་ཕྱག་གི་འཇུས་པ་ཙམ་གྱིས་སོས་སོ། །དེ་ནས་ཕྱག་རྒྱ་མ་དེ་བླ་མ་ལ་ཕུལ་
བས་ཕྱག་རྒྱ་མ་དེ་ནཱ་རོ་པ་ལ་རྟ་རྒོད་བྱེད་པས་ཏེ་ལོ་པས་ཁྱོད་ང་ལ་མ་རྩི་བར་ཁོ་
ལ་རྩི་ཟེར་ནས་བུད་མེད་དེ་གཏགས་སོ། །
དེ་ཡང་ཏི་ལོ་པའི་བསམ་པས་ནཱ་རོ་པ་ལ་བླ་མ་ལ་ཡང་འདི་ཙམ་པའི་ཉོན་
མོངས་པ་ཡོད་པ་སྙམ་ནས་མི་དད་པ་འོང་དུ་དེ་བས་མ་བྱུང་པར་སླར་ངའི་ཕྱག་རྒྱ་
མ་འདིས་བླ་མ་མཉེས་སོ་ཚོགས་བསགས་སོ་སྙམ་དུ་དད་པ་སྐྱེས་སོ། །རྒྱལ་པོའི་
བཙུན་མོ་ཁྱོགས་ལ་བཏེག་པ་ལ་ཏེ་ལོ་པའི་ཞལ་ནས་འདི་ལ་སུས་འཇུ་ནུས་ཟེར།
ནཱ་རོ་པས་ང་ལ་ཟེར་སྙམ་ནས་འཇུས་པས་རྒྱལ་པོའི་འཁོར་པས་གཏགས་སོ། །
241 22



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
དེར་ཡང་བླ་མའི་དོན་ཡིན་སྙམ་པ་དང་བླ་མའི་ཕྱག་གིས་འཇུས་པས་བདེ་བར་
སོས་སོ། །ཡང་ཕྱིས་ཞིག་བློན་པོའི་བཙུན་མོ་ཁྱོགས་ལ་བཏེག་པ་ལ་འཇུ་ནུས་
སམ་ཟེར། ནཱ་རོ་པས་འཇུས་པས་ཡན་ལག་བཞི་བཅད་དེ་ཡོང་ད་མི་སོས་སྙམ་
པས། ཏེ་ལོ་པས་ཡན་ལག་བཞི་འཐུད་ཕྱག་འཇུས་པས་སོས། དེ་ཐམས་ཅད་ཀྱི་
དུས་སུ་བླ་མ་ལ་མི་དད་པ་ཡེ་མ་སྐྱེས་པ་ཡིན་ནོ། །
དེ་ནས་ཡང་དུས་ཕྱིས་ཞིག་ལོ་ཡང་བཅུ་གཉིས་བསྡད་དཀའ་བ་ཡང་བཅུ་
གཉིས་སྤྱད་པའི་ཐ་མ་ནི་ཏེ་ལོ་པ་ལ་མཎྜལ་བྱས་ཕྱག་བྱས་ཞབས་སྤྱི་བོ་ཁར་
བཞག་ནས་བདག་རྗེས་སུ་བཟུང་འཚལ་བྱས་པས་སྤྱན་ཕར་ཅེར་ཚུར་ཅེར་བྱས་
ནས་རྩ་ན་ཅང་ལྷམ་ཡོད་པ་ཙེན་གྱིས་བླངས་ནས་ནཱ་རོ་པས་དཔྲལ་བར་བརྒྱབ་
པས་ནཱ་རེ
རོ་པ་ལིང་གིས་བརྒྱལ་ལོ། །བརྒྱལ་སངས་ཙམ་ན་ཐེག་པ་མཐའ་དག་གི་
ཆོས་ལ་འདི་ཤེས་འདི་མི་ཤེས་མེད་པར་ཆོས་ཐམས་ཅད་ཀྱི་རྟོགས་པ་དེར་སྐྱེས་
སོ། ཁྱད་པར་དུ་གཏུམ་མོ་ཨ་ཐུང་གི་གདམས་ངག་བྱིན་ནས་མི་ཆོས་ཀྱི་ཡུལ་ཁ་
ཆེར་བྱོན་ནོ། །ལམ་ཁ་ན་གྲོགས་པོ་མགར་བ་གཅིག་ཡོད་པའི་སར་བཞག་ནས་ནཱ་
རོ་པས་སྲིད་ལ་དགེ་སྦྱོར་བྱས་ནས་ཐོ་རངས་གཟིམས་སྙམ་ཙམ་ན། རྒྱ་གར་
ལུགས་ཀྱིས་ཁུས་འདེབས་རེས་བྱས་ནས་ཀུ་ཏེག་ཏེར་བཏང་ནས་བཟོ་ཐམས་ཅད་
དུས་གཅིག་ཏུ་ཏུག་དིར་རེ་བྱེད་པ་ལ་དེའི་ནུབ་མོ་ནཱ་རོ་པའི་གནས་པོ་ལ་ཁུས་
འདེབས་བབ་ནས་ཁུས་བཏབ་དེ་ནས་ཁྱིམ་མཚེས་དེ་ཁུས་བཏབ་ཀུ་བཏེག་ཙེར་
བཏང་ནས་བཟོ་ཐམས་ཅད་དུས་གཅིག་ཏུ་ཏུག་དི་རི་བྱས་པས། ཇོ་བོའི་གཉིད་
བཀྲོགས་པས་ཞེ་སྡང་སྐྱེས། ཞེ་སྡང་གི་རྩ་བ་བཙལ་བས་མ་རིག་པ་ལ་ཐུག །མ་
རིག་པའི་རྩ་བ་བཙལ་པས་ཆོས་ཐམས་ཅད་སྐྱེ་བ་མེད་པའི་དོན་ཅན་དུ་གོ །དེ་
གྱི་
241 --23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སུའི་དྲིན་ཡིན་ན་ཏེ་ལོ་པའི་དྲིན་ཡིན་པས་བླ་མ་འདི་ཤིན་ཏུ་དྲིན་རེ་ཆེ་སྙམ་ནས་
གྲོགས་པོ་འགར་བ་དེ་བྱུ་རུ་བྲེ་དོ་བཀྱིས་ནས་འབུལ་དུ་ཕྱིན་པས། ཏེ་ལོ་པའི་
བསམ་པ་ལ་ནཱ་རོ་པ་འདི་ད་རུང་རྣལ་འབྱོར་པ་ཆེན་པོར་མ་སོང་པར་འདུག་བྱུ་རུ་
བྲེ་དོ་ལ་ཆགས་རིན་ཅི་ཆོག་སྙམ་ནས་ནཱ་རོ་པ་བྱུ་རུ་བྲེ་དོ་ལ་ཆགས་པ་དེ་བཟློག་
པའི་དོན་དུ་བྱུ་རུའི་རི་དེའུ་མི་ཆེ་བ་གཅིག་སྤྲུལ་ནས་དེའི་སྟེང་ན་ཏེ་ལོ་པ་བཞུགས་
ནས་བསྒོམ་གྱིན་འདུག་གོ །
དེར་ནཱ་རོ་པའི་བྱུ་རུ་བྲེ་དོ་ལ་ཅིའི་གོད་ཀྱང་མེད་པར་སོང་
། འོན་ཀྱང་བླ་
མ་ལ་བསྔོས་པ་ཡིན་སྙམ་ནས་ཕྱག་གསུམ་བྱས་བསྐོར་བ་བྱས་ནས་ཏེ་ལོ་པ་ལ་
གཏོར་ནས་ལོག་ནས་ཕྱིན་ཏེ་ཁ་ཆེའི་ཡུལ་ན་བཞུགས་པ་ལ་བྷི་ཀྲ་མའི་སྒོ་སྲུང་ལ་
སྤྱན་འདྲེན་དུ་བྱུང་སྟེ། དེ་ཡང་ཤར་ཕྱོགས་ཀྱི་སྒོ་སྲུང་པ་ཤནྟི་བ། ལྷོ་ཕྱོགས་ཀྱི་
ངག་གི་དབང་ཕྱུག་གྲགས་པ་ནུབ་ཕྱོགས་ཀྱི་ཤེས་རབ་འབྱུང་གནས་སྦས་པའི་
དཔལ། བྱང་ཕྱོགས་ཀྱི་སྒོ་བསྲུངས་པ་ལ་ནཱ་རོ་པ་སྤྱན་འདྲེན་དུ་བྱུང་པ་ལ།ནཱ་རོ་
པའི་ཐུགས་དགོངས་ལ་ངས་ཆོས་བཤད་དམ་བསྒོམ་བླ་མ་ལ་དྲི་དགོས་སྙམ་ནས།
བླ་མ་ བདག་ གིས་ བཤད་དམ་བསྒོམ་ ཞེས་དྲིས་ པས་ ཆོས་ཤོད་ ཅིག་ ཀྱང་ མི་
གསུངས་མ་བཤད་གཅིག་ཀྱང་མི་གསུངས་པར་ཏེ་ལོ་པས་ཐོད་པ་གཅིག་གི་ནང་
དུ་དྲི་ཆེན་སླ་འདག་གཅིག་བླུགས་མིའི་རྩིབ་མའི་ཁེམ་བུ་རྒྱུས་པ་བཀྲ་པ་གཅིག་
བཅུག་ནས་ནཱ་རོ་པ་ལ་གནང་ངོ་
། །དེ་ནཱ་རོ་པས་གསོལ་བས་ཤིན་ཏུ་ཞིམ་པ་རོ་
བཅུད་དང་ལྡན་པ་གཅིག་བྱུང་ངོ་
། །ནཱ་རོ་པས་བསམ་པས་ཐོད་པ་མི་གཙང་པའི་
རྫས་ཡིན་དྲི་ཆེན་མི་གཙང་པའི་རྫས་ཡིན་མིའི་རྩིབ་མའི་ཁེམ་བུ་མི་གཙང་པའི་
རྫས་ཡིན་པ་ལ། བླ་མས་བྱིན་གྱིས་བརླབས་པས་ཤིན་ཏུ་ཞིམ་པ་རོ་བཅུད་དང་
241 -24



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལྡན་པར་འདུག་འདི་དང་འདྲ་བར་ད་ལྟ་བཤད་པ་བྱེད་པ་འདི་ཚིག་གི་ན་ཡ་ཕྱིའི་
མི་གཙང་པའི་རྫས་དང་འདྲ། མི་གཙང་པའི་རྗེས་ལ་བླ་མའི་བྱིན་གྱིས་བརླབས་
ཀྱིས་ཞིམ་པ་རོ་བཅུད་དང་ལྡན་པར་བྱུང་བ་དང་འདྲ་བར་བསྒོམ་ན་རང་ལ་ཉམས་
སུ་མྱོང་པ་ཁྱད་པར་ཅན་སྐྱེ་བྱ་བ་ཡིན་པས་བསྒོམས་བྱ་བ་ཡིན་ཨང་སྙམ་པ་ལ།
ཏེ་ལོ་པ་ན་རེ་དེ་དེ་ལྟར་ཡིན་མོད་གསུངས་ནས་ཕྱི་ཕྱག་བྱས་ནས་བྱང་ཕྱོགས་ཀྱི་
སྒོ་སྲུང་མཛད་ཅིང་པུ་ལ་ཧ་རིར་བསྒོམས་སོ། །དེའི་དུས་དུ་མུ་སྟེགས་པ་རྣམས་ན་
རེ་ནཱ་རོ་པ་དང་གཉིས་རྩོད་པ་བྱས་ལ། ནཱ་རོ་པ་རྒྱལ་ན་ངེད་མུ་སྟེགས་པ་ཐམས་
ཅད་ནང་པ་སངས་རྒྱས་པའི་བསྟན་པ་ལ་འཇུག །ངེད་མུ་སྟེགས་པ་
རྒྱལ་ན་ནཱ་རོ་
པས་དབུ་མཛད་པ་ཐམས་ཅད་ངེད་མུ་སྟེགས་ཀྱི་བསྟན་པ་ལ་ཞུགས་ཟེར་ནས་
རྩོད་པ་ནུབ་གསུམ་བྱས་པས་ནཱ་རོ་པ་རྒྱལ་ནས་མུ་སྟེགས་པ་ཐམས་ཅད་ནང་པ་
སངས་རྒྱས་པའི་བསྟན་པ་ལ་བཙུད་པ་ཡིན་གསུངས་སོ། །
གཞན་ཡང་རྣམ་པར་ཤེས་པ་གཞན་གྱི་གྲོལ་ལ་འཇུག་བྱ་བ་དེ་གྲུབ་པ
ཡིན་གསུང་བྱང་ཕྱོགས་ཀྱི་སྒོ་དེར་གླང་པོ་ཆེན་པོ་གཅིག་ཤི་ནས་དེའི་ཤ་རུལ་
སུངས་ཀྱིས་མི་ནད་དང་ཕྱུགས་ནད་ལ་སོགས་པ་འོང་པས་བྱང་ཕྱོགས་པ་ཐམས་
ཅད་མྱ་ངན་གྱིས་ཟིན་པ་ལ། ནཱ་རོ་ན་རེ་གྲོང་ལས་ཐག་རིང་པ་གཅིག་ཏུ་འདི་ཤོང་
པའི་ཁུང་བུ་ཆེན་པོ་གཅིག་བྲུས་ཤིག་ཟེར་ནས་མི་རྣམས་ཀྱིས་བུས་བས། ནཱ་རོ་པ་
མཆོད་ཁང་དུ་བཞུད་དེ་རླུང་སེམས་གླང་གི་རོ་ལ་བཙུད་པས་གླང་པོ་ཆེ་ཧར་གྱིས་
ལངས་ནས་ལྡམ་ལྡམ་བྱུང་ནས་ས་ཁུང་དུ་རྡུལ་གྱིས་འགྱེལ་བ་དང་། ནཱ་རོ་པ་ལ་
དབུགས་ནར་གྱིས་བྱུང་སྟེ་རྣམ་ཤེས་གྲོང་འཇུག་གྲུབ་པ་ཡིན་གསུངས་སོ། །
ཡང་ནཱ་རོ་པ་ཁྲུས་བྱེད་པའི་དུས་སུ་ཨ་སྟའི་བསྲུང་འཁོར་ཡོད་པ་ཕ་ཚད་
24/ -25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དུ་བཞུགས་པས་བྱ་ཁྭ་ཏ་གཅིག་གིས་ཁྱེར་ནས་སོང་པ་སྡིགས་མཛུབ་གཅིག་བྱས་
རེངས་པའི་ལྟ་སྟངས་གཅིག་བྱས་ཏེ་ཧཱུྃ་ཞེས་བརྗོད་པས་བྱ་ཁྭ་ཏ་དེ་ཡར་ལ་འཕུར་
མ་ཤེས་མར་ལ་འབབས་མ་ཤེས་ཏེ་རེངས་པའི་ལས་གྲུབ་པའོ། །དེ་ལ་སོགས་པ་
སྔགས་ཀྱི་ལས་ཚོགས་འཕྲན་ཚེགས་མང་པོ་གཅིག་མངའ་བ་ཡིན་གསུངས་སོ། །
དེ་ཙམ་ན་འོ་སྐོལ་གྱི་བླ་མ་ལྷོ་པ་དེ་སྐུ་གཞོན་པའི་དུས་ན་མི་ཐམས་ཅད་
དང་འཐོབ་པ་ལ་དགའ་བ་གདུག་རྩུབ་ཆེ་བ་གཅིག་ཡོད་པ་ལས། ཕའི་བསམ་པ་
ལ་ ཡང་ན་མི་གཅིག་གིས་འདི་བསད་དེ་འགྲོ་ཡང་ན་འདིས་ཕར་བསད་དེ་ཁ་མཆུ་
དང་སྤྱད་དེ་འགྲོ་བས་སློབ་གཉེར་ལ་བཏང་ན་ཤེད་འབྱེ་བ་ལ་ཕན་ནམ་སྙམ་ནས།
ཀ་ཆ་མང་པོ་བསྐུར་ནས་གཙང་དུ་སློབ་གཉེར་ལ་བཏང་ངོ་
། །དེ་ཙམ་ན་འབྲོག་མི་
ལོ་ཙཱ་བ་དེ་ལྷོ་བལ་ནས་བྱུང་མ་ཐོག་གཅིག་ཡོད་པ་ལ་ཆོས་ཞུས་པས་སྒྲུབ་ཐབས་
མཚོ་སྐྱེས་རྡོ་རྗེའམ་ཡན་ལག་དྲུག་པ་ལྟ་བུ་གཅིག་ཞུ་བ་ལ་ཡང་དང་པོ་དབུལ་བ་
དང་དེ་ནས་ཚོགས་འཁོར་ཆེན་པོ་དགོས་ཀྱི་འདུག །ཚར་གཅིག་ཞུ་བ་ལ་དེ་ཙུག་
བྱས་པས་མི་ཆོག་པར་ཚར་གཉིས་པ་གཅིག་ཞུ་ན་ཡང་དེ་བཞིན་དུ་དགོས་པར་
འདུག་པས། འདིར་དཀའ་ལས་འདི་ཙམ་བྱེད་པ་བས་ང་རང་ཡང་ལྷོ་བལ་དུ་འགྲོ་
དགོས་སྙམ་ནས་ཀ་ཆ་ཅི་ཡོད་ཐམས་ཅད་གསེར་དུ་བཀུམ་བལ་ཡུལ་དུ་བྱོན་ནོ། །
དེར་བལ་པོ་སྤྱི་ཐེར་བ་ལ་གདན་བཞིའི་འཕྲན་དང་དགྱེས་རྡོར་གྱི་འཕྲན་ལ་
སོགས་པའི་སྒྲུབ་ཐབས་མང་དུ་གསན་ནོ། །དེ་ནས་ཡང་ཕར་རྒྱ་དཀར་པོ་ལ་ཐུག་
ན་མཁས་པར་བྱེད། དེར་མ་ཐུག་ན་མི་མཁས་པར་བྱེད་པར་འདུག་ནས་བླ་མས་
ཀྱང་རྒྱ་གར་དུ་བྱོན་ནོ། །
དེ་ཙམ་ན་དུས་མཚུངས་ཀྱི་པཎྜི་ཏ་བཞི་ཀ་བཞུགས་ཀྱིན་འདུག་གོ །དེ་
241 -26



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
རྣམས་ལ་པཎྜི་ཏ་གང་ཆེ་སུ་མཁས་དྲིས་པས་པཎྜི་ཏ་ཐམས་ཅད་གཅིག་ལ་གཅིག་
གིས་གཤེ་ཡིན་མཐུན་པ་ཡེ་མི་འདུག་པ་ལ་ནཱ་རོ་པ་ལ་ཐམས་ཅད་ཀྱིས་སངས་
རྒྱས་དང་འདྲ་བ་ཡིན་ནོ་ཟེར་ནས་གཤེ་མི་ནུས་པར་འདུག་གོ །དེར་པུ་ལ་ཧ་རིའི་
དགོན་པར་ནཱ་རོ་པ་ལ་ལོ་བཅུ་གཉིས་སུ་སྔགས་ཕ་རྒྱུད་མ་རྒྱུད་དུ་མིང་བཏགས་པ་
མང་པོ་གཅིག་གསན་ནས། དེའི་དུས་སུ་བླ་མ་ལ་ཐུགས་དགོངས་འདི་ན་མཆོད་
པའི་རྟེན་སངས་རྒྱས་ཀྱིས་དངོས་སུ་ཞབས་ཀྱིས་བཅགས་པ་རྡོ་རྗེ་གདན་ལྟ་བུ་
ཡོད་པ་དང་། སྔགས་ཀྱི་བླ་མ་ཡང་དག་པར་རྫོགས་པའི་སངས་རྒྱས་ལྷ་འདྲ་བ་ཇོ་
བོ་ནཱ་རོ་པ་ལྟ་བུ་བཞུགས་པ་ལ་མཆོད་པ་གཅིག་བྱ་དགོས་སྙམ་ནས་བོད་དུ་
གསེར་འཚོལ་དུ་བྱོན་པས། ལ་སྟོད་དགྱེར་ཕུར་གློག་སྐྱ་སྟོན་པ་གཅིག་གིས་སྣ་
བླངས་ནས་དེར་ཆོས་ཀྱང་མང་དུ་གསུངས་དེ་རྒྱུ་གསེར་མང་རབ་གཅིག་རྙེད་
གསུངས་དེ་ནས་གཙང་པོའི་བྱང་རྒྱུད་འགྲིམས་ནས་འཕན་ཡུལ་དུ་བྱོན་ནས།
དེར་ཁོང་རང་དང་གདུང་རུས་མཐུན་པ་མར་པ་འགོ་ཡགས་བྱ་བས་སྣ་བླངས་ཏེ་
ཁོང་གིས་གསེར་སྲང་བཅུ་གཉིས་ཕུལ་ལོ། །ལར་ཁོང་ལ་བརྟེན་ནས་གསེར་ཡང་
མང་དུ་རྙེད་དེ་བླ་མའི་ཞལ་ནས་ཁོང་ལ་གདམས་ངག་ཀྱང་བྱིན་པ་ཡིན་གསུངས་
སྐད་དོ། །
བོད་དུ་ལོ་གསུམ་ལོན་ནས་རྒྱ་གར་དུ་བྱོན་པས་ནཱ་རོ་པ་སྔར་ཙམ་ན་ཐུན་
བཞིའི་རྣལ་འབྱོར་གྱིས་བསྒོམ་ཐུན་མཚམས་སུ་བཤད་པ་བྱེད་པ་ཡིན་པ་ལ། དེ་
ཙམ་ན་སྤྱོད་པ་ལ་གཤེགས་ནས་ཆོས་མི་གསུངས་པར་གདའ་སྐད། ཀ་ཆ་ཡང་
ཐོད་པ་གཅིག་དང་ཌ་མ་རུ་གཅིག་ལས་མ་བཟུང་པར་ཐམས་ཅད་སློབ་མ་ལ་
བཏང་ནས་འདུག་གོ །ཚོགས་འཁོར་ཆུང་ཆུང་རེའི་དཔོན་དང་
། བྱིན་རླབས་ཆུང་
241 -27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆུང་རེ་ཞུ་བ་དང་
། སློབ་མ་རྙིང་པས་ཆོས་མ་བདེ་བ་དྲིས་པའི་ལན་རེ་གནང་གིན་
འདུག་གོ །དེར་བླ་མ་ལྷོ་པས་ཇོ་བོ་མི་ཏྲི་པ་ལྷོ་ཕྱོགས་དཔལ་གྱི་རི་ནས་ལོག་མ་
ཐོག་གཅིག་འདུག་པ་ལ་གསན་ན། ལར་རྒྱ་གར་དུ་སྔ་ཕྱི་ལོ་བཅུ་དགུ་བཞུགས་
ནས་ལྷོ་བྲག་ཏུ་བྱོན་ནོ། །དེའི་དུས་སུ་ཆོས་འབྲེལ་ལ་སྔ་བ་མེ་ཚོན་པོ་ཡིན་ཏེ་དེས་
ཞབས་ཏོག་ཀྱང་རྟ་ཁྲབ་དང་ལྟང་ཚེ་ལོ་པས་ཞིང་ས་ཞོ་གཅིག་ཁེབས་པའི་ནོར་
ཕུལ་ལོ། །དེ་ལ་བླ་མས་ཕྱག་བཞེས་ཀྱང་མདོ་སྡེ་པོ་ཏི་སུམ་ཅུ་པ་གཅིག་བཞེངས།
དེ་ན་མཁར་ལ་རྩིག་ཆེ་བས་མཁར་དགུ་ཐོག་པ་གཅིག་བརྩིགས་སོ། །
དེའི་དུས་སུ་བླ་མ་གཞུང་པ་སེ་ལུང་ན་དགེ་བཤེས་དགྱེར་ཆུང་པ་ལ་རྙིང་
པ་ཉན་པ་ལ་དགྱེར་ཆུང་པས་བླ་མ་ལྷོ་པའི་ལོ་རྒྱུས་ཐོས་ནས། ལྷོ་ཆུས་ཁྱེར་ན་
མར་པ་ལྷོ་པ་བྱ་བ་རྒྱ་གར་དུ་ལོ་མང་པོ་བཞུགས་པ་གསང་སྔགས་ཀྱི་གདམས་པ་
ཅན་གཅིག་ཡོད་ཟེར་རྔོག་སྟོན་དང་གཉིས་དེར་འདོང་ངམ་གསུངས། དེར་དགྱེར་
ཆུང་པ་ལ་ལོ་རྒྱུས་དྲིས་པས་ལོ་རྒྱུས་ཤིན་ཏུ་ཞིབ་པར་འདུག་ནས། ལས་འཕྲོ་སད་
པ་ཡིན་པ་གཅིག་འདུག་སྟེ་དེའི་ནུབ་མོ་རང་སེ་ལུང་ནས་རི་བོར་བྱོན་ནས་ནང་
པར་ རྟ་ བཟང་ གཅིག་ ལ་ ཁལ་ བཀལ་ ནས་ དཔོན་ གཡོག་ ལྔས་ འབྲོག་ སྒང་
བཤགས་ནས་བྱོན་ནས་རྟ་ཕུལ་བོས་ཁྱོད་ཀྱི་འདི་ཞུ་རྟེན་ཡིན་ན་ཆེ་ལ་འབུལ་བ་
ཡིན་ན་ཆུང་ཞེས་ཀུ་རེ་ཡང་གསུངས་སོ། །དེར་ཆོས་གསན་པས་གསང་སྔགས་ཀྱི་
གདམས་པ་ཕྱིན་ཅི་མ་ལོག་པ་གཅིག་ཡིན་ན་འདི་ཙུག་ཡིན་སྙམ་པའི་ངེས་ཤེས་
སྐྱེས་སོ། །དེའི་དུས་སུ་མི་ཚོན་པོས་བང་ཆེན་པ་བཙུན་པ་གཉིས་བརྫངས་ནས་
བྱུང་ནས་གཙང་དུ་སྤྱན་འདྲེན་པའི་ཞུ་བ་འབུལ་དུ་བྱུང་པས་བླ་མ་ཡང་བཞུད་པའི་
ཐུགས་ དགོངས་ སུ་ འདུག་ པ་ ལ། བདག་ གིས་ བསམ་ པས་ བླ་ མ་ གཙང་ དུ་
241 -28



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཤེགས་ན་ཁོང་ལ་གཙང་དུ་མི་ཐོན་པའི་རྒྱུ་མཚན་མང་པོ་གཅིག་ཡོད་པར་
གདའ་གསུངས། གཅིག་ཏུ་ཁྱིམ་ཐབས་ཡོད་པ་དང༌། གཉིས་པར་ཕ་མ་རྒན་རྒོན་
ཡོད་པས་གཙང་དུ་ནི་ངས་མི་ཕྱིན། དེ་ལྟར་སོང་ན་ཆོས་འདི་འཕྲོ་གཅིག་ལྡུས་
སྙམ་ནས་བླ་མ་གཞུང་དུ་གཤེགས་པར་ཞུ་བྱས་པས་རུང་གསུངས་ཏེ་བཙུན་པ་
གཉིས་པོ་ཡར་བཟློག་ནས་བླ་མ་གཞུང་དུ་བྱོན་པ་ལ་སྦྲ་དཀར་ནག་མང་པོ་བཏབ་
ནས་དབྱར་ཆོས་བྱས་ཏེ་ཞབས་ཏོག་ཀྱང་འབྲི་གནག་བདུན་བཅུ་ཐམ་པ་སྦྲ་ཁྱི་
དཀར་མོ་གཅིག་བཞོ་ཟོ་དང་ཅག་གེ་བ་གཅིག་ཕུལ་ལོ། །
དེ་ནས་དུས་ཕྱིས་མི་ལ་ཐོས་པ་དགས་གཡོག་བྱས་ནས་ལུག་བརྒྱ་ཐམ་
གཅིག་ལ་ཁྱུ་གཅིག་ཏུ་བྱས་ནས། ཡང་ཕྱིས་གཅིག་གསུང་རབ་ཕལ་ཆེན་གཅིག་
གིས་སྣང་དྲངས་པའི་པོ་ཏི་བཅུ་ལྷག་ཕུལ་ཏེ་དེ་ལྟར་སྤོང་དག་ལན་གསུམ་བྱས་
ཀྱང་བླ་མའི་ཆོས་ཐམས་ཅད་མ་གནང་། དགྱེས་པའི་རྡོ་རྗེ་རྩ་རྒྱུད་བཤད་རྒྱུད་
སྒྲུབ་ཐབས་སུ་བཅས་པ་འདི་དང་ནི་གཅིག །གདན་བཞི་རྩ་རྒྱུད་བཤད་རྒྱུད་དུ་
བཅས་ པ་འདི་དང་ནི་གཉིས། མ་ཧ་མ་ཡ་སྒྲུབ་ཐབས་དཀྱིལ་འཁོར་ཆོ་གར་
བཅོས་པ་དེ་རྣམས་ལས་མ་གནང་གསུངས་སོ། །དེས་ཕྱིན་ཅི་མ་ལོག་པར་སུས་
ཤེས་ན་ཇོ་བོ་ནཱ་རོ་པས་ཤེས་བྱ་བ་ལས་འཕྲོས་ནས་ལོ་རྒྱུས་དེ་ཚོ་བྱུང་བ་ཡིན་ཏེ་
དོན་ལ་བརྒྱུད་པ་ཡང་དེ་ཚོ་རང་ལས་མ་སོང་པ་ཡིན་གསུངས་སོ། །
རྒྱུད་ཀྱི་བསྡུས་པའི་དོན་རྒྱུ་འཆད་ན། བླ་མས་ལྷོ་པའི་ཞལ་ནས་ངས་
གསང་སྔགས་ཀྱི་ཆོས་གང་བཤད་ཀྱང་པོ་ཏི་དེའི་དཀྱུས་སྟོད་སྨད་ཀྱི་དོན་ཐམས་
ཅད་ཆོས་ཐུན་གཅིག་གི་ནང་དུ་དོན་ཐམས་ཅད་བསྡུས་ནས་སློབ་མའི་བློ་ལ་སྐྱེལ་
བར་ནུས་གསུངས་སྐད་དེ། དེ་ཀ་ལ་རྒྱུད་ཀྱི་ཆིངས་ཞེས་བྱ་སྟེ། དཔལ་དགྱེས་པ་
24/ -29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྡོ་རྗེ་འདི་ཐེག་པ་ཐུན་མོང་གི་བསླབ་བྱ་དང་
། ཐུན་མོང་མ་ཡིན་པའི་བསླབ་བྱ་
གཉིས་སོ། །དང་པོ་ལ་སློབ་པའི་དུས་དང་
། ཐུན་མོང་གི་བསླབ་བྱའི་གོ་བ་དང་
།
དགོས་
པ་དང་གསུམ་མོ། །དུས་ནི་མདང་སྟ་གོན་བྱས་པའི་སློབ་མའི་རྨི་ལམ་ལ་
བརྟེན་ནས་ད་ནས་ཐོ་རངས་ཁ་སློབ་པའོ། །གོ་བ་ནི་དཔེར་ན་ཨཱ་ལི་ཀཱ་ལི་དང་
འདྲ་སྟེ་ཨཱ་ལི་ཀཱ་ལི་དེ་ལ་ཕྱི་རོལ་མུ་སྟེགས་པ་རྣམས་ཀྱང་སློབ་ནང་པ་སངས་རྒྱས་
པ་རྣམས་ཀྱང་སློབ་པ་དང་འདྲ་བར། ཐེག་པ་ཐུན་མོང་གི་བསླབ་བྱ་འདི་ལ་ཡང་
ཕ་རོལ་དུ་ཕྱིན་པའི་ཐེག་པའི་སྒོ་ནས་འཇུག་པ་རྣམས་ཀྱང་སློབ། གསང་སྔགས་
ཀྱི་ཐེག་པའི་སྒོ་ནས་འཇུག་པ་རྣམས་ཀྱང་སློབ་པས་སོ། །དགོས་པ་ནི་འཁོར་བ་
ལས་བློ་ལྡོག་པར་བྱེད་པས་སོ། །གཞུང་ནི་བརྟག་པ་ཕྱི་མའི་ལེའུ་བརྒྱད་པ་ནས་
དང་པོ་གསོ་སྦྱོང་སྦྱིན་པར་བྱ། དེ་རྗེས་བསླབ་པའི་གནས་བཅུ་ཉིད་ཞེས་པ་ནས།
རྒྱུད་ཀུན་གཞུང་ནི་ཤེས་བྱ་སྟེ། །དེ་རྗེས་ཀྱེའི་རྡོ་རྗེ་བཤད། །སློབ་མ་མགུས་བར་
བཟུང་གྱུར་ན། །འགྲུབ་འགྱུར་འདི་ལ་ཐེ་ཚོམ་མེད། །ཞེས་གསུངས་པས་སོ། །
ཐུན་མོང་མ་ཡིན་པའི་བསླབ་བྱ་ལ་གཞིའི་རྒྱུད་དང་གཅིག །རང་བཞིན་
གྱི་རྒྱུད་དམ་ཐབས་ཀྱི་རྒྱུད་དང་གཉིས། འབྲས་བུའི་རྒྱུད་དང་གསུམ་མོ། །དང་པོ་
གཞི་རྩིག་པའི་རྨང་དང་འདྲ་སྟེ། དཔེར་ན་རྩིག་པའི་འགྲམ་མམ་རྨང་ལེགས་པར་
མ་བཏིང་པར་དེའི་གོང་གི་རྩིག་པ་རྣམས་ཇི་ལྟ་བ་བཞིན་དུ་རྩིག་ཏུ་བཏུབ་པ་དང་
འདྲ་བར་གཞི་མ་སྨིན་པ་སྨིན་པར་བྱེད་པ་དབང་མ་བསྐུར་བར་ཐབས་བསྐྱེད་པའི་
རིམ་པ་དང་ རྫོགས་ པའི་ རིམ་པ་གང་ཡང་བསྒོམ་དུ་མི་བཏུབ་བསྒོམས་ཀྱང་
འབྲས་བུ་མི་འབྱུང་ངོ་
། །དབང་བསྐུར་བ་ལ་རྡོ་རྗེ་སློབ་དཔོན་གྱི་མཚན་ཉིད་དང་
གཅིག །རྡོ་རྗེ་སློབ་དཔོན་གྱི་ལས་དང་གཉིས། སློབ་མ་ཞལ་དུ་གཞུག་ཅིང་ལྷ་ངོ་
241 ---30



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བསྟན་པ་དང་གསུམ། དབང་བསྐུར་བ་དང་བཞིའོ། །རྡོ་རྗེ་སློབ་དཔོན་གྱི་མཚན་
ཉིད་ནི་བརྟག་པ་ཕྱི་མའི་ལེའུ་དང་པོ་ནས་རང་འདོད་ལྷ་མཉམ་རྣལ་འབྱོར་པ།
རབ་མཐོང་སྔགས་ཀྱིས་ཕ་རོལ་སོན་ཞེས་པའི་ཚིག་རྐང་པ་གཉིས་དང་
། གུར་གྱི་
ལེའུ་བརྒྱད་པ་ནས་ཉན་ཐོས་སྤྱོད་པ་སྐྱོང་བྱེད་ཅིང་། དེ་ཉིད་བཅུ་ནི་ཡོངས་ཤེས་
པ། །དཀྱིལ་འཁོར་འབྲི་བའི་ལས་ལ་མཁས་པ་ལ་སོགས་པ་རྡོ་རྗེ་སློབ་དཔོན་གྱི་
མཚན་ཉིད་བཅོ་བརྒྱད་བྱ་བ་གཅིག་བཤད་དོ། །
རྡོ་རྗེ་སློབ་དཔོན་གྱི་ལས་ལ་ཆོས་ལག་ཏུ་བླངས་ན་མང་པོ་གཅིག་ཡོད་
ཀྱང་རྡོ་རྗེ་སློབ་དཔོན་གྱི་ལས་བྱ་བ་གཅིག་ཏུ་འཇོག་སྟེ། སྔོན་དུ་བསྙེན་པ་བྱེད་དེ་
གཙོ་བོ་ལ་འབུམ་འཁོར་རྣམས་ཀྱི་ཁྲི་ཚོ་རེ་བསྙེན་པ་བྱེད་དེ་རྡོ་རྗེ་སློབ་དཔོན་གྱི་
ལས། ནུབ་དང་པོ་སའི་ཆོ་ག་ལ་ས་ཆོག་གི་གནས་བརྟག་པ་ལ་སོགས་པ་སྦྱར་རོ། །
ནུབ་གཉིས་པ་སྟ་གོན་གྱི་ཆོ་ག་ལ་ལྷ་ལྷག་པར་གནས་པའི་ཆོ་ག་ལ་སོགས་པའོ། །
ནུབ་གསུམ་པ་དཀྱིལ་འཁོར་གྱི་ཞག་གི་ཆོ་ག་ལ་དང་པོ་ཐིག་གི་ཆོ་ག་ཇི་ལྟ་བ་
བཞིན་དུ་ཐིག་འདེབས། དེ་ནས་ཚོན་གྱི་ཆོ་ག་ཇི་ལྟ་བ་བཞིན་ཚོན་འབྲི། དེ་ནས་
དཀྱིལ་ འཁོར་ གྱི་ གནས་ ཉེ་བར་བརྒྱན་པ་དང་། དཀྱིལ་འཁོར་བསྒྲུབ་པ་དང་
།
སློབ་དཔོན་བདག་འཇུག་བྱེད་དེ་རྡོ་རྗེ་སློབ་དཔོན་གྱི་ལས་སོ། །
སློབ་མ་དཀྱིལ་འཁོར་དུ་གཞུག་པ་ལྷ་ངོ་བསྟན་པ་ནི། ཡོལ་བའི་ཕྱི་རོལ་
དུ་ལས་ཐམས་ཅད་པའི་བུམ་པའི་ཆུས་སློབ་མ་ཁྲུས་བྱ་སྟེ། སློབ་དཔོན་ལ་སློབ་
མས་ཕྱག་བྱས་མཎྜལ་དང་མེ་ཏོག་ཕུལ་ནས་གསོལ་བ་གདབ། རས་དམར་པོ་དྲི་
མ་མེད་པས་སློབ་མའི་གདོང་དྲིལ་ཡོལ་བའི་ནང་དུ་གཞུག་དམ་ཚིག་དང་སྡོམ་པ་
དབོག །ཡེ་ཤེས་དབབ་མེ་ཏོག་དོར་གདོང་གཡོགས་བཀྲོལ་ལྷ་ངོ་བསྟན་ནོ། །དེ་
241 31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། དེ་ནས་ཐུན་ཚོད་གཉིས་པ་ལ། གོས་
ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པར་བྱ། །ཕྱི་ནས་དཀྱིལ་
འཁོར་རབ་ཏུ་བསྟན་ཞེས་སོ། །དབང་བསྐུར་བ་ལ་སྔགས་འདིའི་ལུགས་ཀྱིས་
བཞི་སྟེ། རྡུལ་ཚོན་གྱི་དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་
དང་གཅིག །ལྷོར་ གསང་བའི། ནུབ་ཏུ་ཤེས་རབ་ཡེ་ཤེས། བྱང་དུ་ཚིག་དབང་
རིན་པོ་ཆེ་བསྐུར་བའོ། །གུར་བརྟག་གཉིས་སུ་དབང་བསྐུར་གྱི་ཆོས་བྱུང་ཚད་དེ་
ཚོར་མ་འདུས་པ་མེད་དོ། །
རང་བཞིན་གྱི་རྒྱུད་དམ་ཐབས་ཀྱི་རྒྱུད་ལ་རྣལ་འབྱོར་དང་
། རྣལ་འབྱོར་
གྱི་སྤྱོད་པ་དང་། རྣལ་འབྱོར་གྱི་དམ་ཚིག་གོ །དང་པོ་ལ་བསྐྱེད་པའི་རིམ་པའི་
རྣལ་འབྱོར་དང་རྫོགས་པའི་རིམ་པའི་རྣལ་འབྱོར་སྟེ། དབང་བསྐུར་ཐོབ་ནས་
རྣལ་འབྱོར་བྱ་རྒྱུའི་ཆོས་གཉིས་པོ་དེ་ཡོད་དེ། བསྐྱེད་པའི་རིམ་པའི་རྣལ་འབྱོར་ལ་
ལས་ཚོགས་ཀྱི་རིམ་པའི་རྣལ་འབྱོར་དང་
། མངོན་པར་རྟོགས་པའི་བསྐྱེད་པའི་
རིམ་ པའི་རྣལ་ འབྱོར་ གཉིས་ སོ། །དང་པོ་ནི་གང་ཟག་ གཅིག་ གིས་ ཧེ་བཛྲའི་
དཀྱིལ་འཁོར་དུ་དབང་བསྐུར་ཐོབ་ནས་བླ་མ་ལ་བདག་ལ་ཧེ་བཛྲའི་སྒོ་ནས་ཞི་བ་
དང་རྒྱས་པ་དང་དབང་ལ་སོགས་པ་ལས་ཆེན་བརྒྱད་བསྒྲུབ་པའི་ཐབས་ཤིག་ཞུ་
ཟེར་ན་དེ་ལ་མངོན་རྟོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་མི་སྟོན་ལས་
ཚོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་སྟོན་ཏེ། དེ་ཡང་བརྟག་པ་དང་
པོའི་ལེའུ་གཉིས་པ་ནས་མཁའ་འགྲོ་མ་བདུན་གྱིས་ལས་བདུན་བསྒྲུབ་པའི་སྒྲུབ་
ཐབས་བདུན། བརྟག་པ་དང་པོའི་ལེའུ་བཅུ་གཅིག་པ་དང་གུར་ལེའུ་བཅོ་ལྔ་པ་
ནས་ཀུ་རུ་ཀུ་ལའི་སྒྲུབ་ཐབས་དང་བརྒྱད། རྩ་རྒྱུད་ནས་མི་སྟོན་པའི་གུར་གྱི་ལེའུ་
241 -32



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཉིས་པ་ནས་འབྱུང་པོ་འདུལ་བྱེད་ཀྱིས་གནོད་སྦྱིན་མོ་ལ་སོགས་པ་སྒྲུབ་པའི་
ཐབས་ དང་ གཅིག །སྟོབས་ པོ་ཆེས་ ཆར་ དབབ་པའི་སྒྲུབ་ ཐབས་དང་ གཉིས།
གུར་ལེའུ་བཞི་པ་ནས་ཁྲོ་བོ་བཅུ་ལ་སྒྲུབ་ཐབས་བཅུ་ཐམ་པ་སྟེ་སྒྲུབ་ཐབས་བཅུ་
གཉིས། གུར་ལེའུ་བརྒྱད་པ་ནས་ལྷ་མོ་སྒྲོལ་མ་ལྷ་བཅུ་གཅིག་གི་དཀྱིལ་འཁོར་གྱི་
སྒྲུབ་ཐབས་དང་བཅུ་གསུམ། ཤེས་རབ་ཕ་རོལ་ཕྱིན་མས་ཤེས་རབ་སྤེལ་བའི་
སྒྲུབ་ཐབས་དང་བཅུ་བཞི། གུར་ལེའུ་བཅུ་བཞི་པ་ནས་འཇམ་པའི་རྡོ་རྗེ་ཡན་ལག་
མེད་པས་བུ་མོ་དགུག་པའི་སྒྲུབ་ཐབས་དང་བཅོ་ལྔ། གུར་ལེའུ་བཅོ་ལྔ་པ་ནས་
སྤྱན་རས་གཟིགས་དང་འོད་ཟེར་ཅན་དང་བསྐུལ་བྱེད་མ་ལ་སོགས་པའི་སྒྲུབ་
ཐབས་བཅུ་སྟེ་ཉི་ཤུ་རྩ་ལྔ། ཡང་གུར་གྱི་ལེའུ་བཅོ་ལྔ་པ་ནས་མགོན་པོ་ནག་པོས་
དགྲ་གསད་པའི་སྒྲུབ་ཐབས་དང་སྒྲུབ་ཐབས་ཉི་ཤུ་རྩ་དྲུག་པོ་དེའི་སྟེང་དུ་སྔར་རྩ་
རྒྱུད་ཀྱི་སྒྲུབ་ཐབས་བརྒྱད་བསྣན་པས་སྒྲུབ་ཐབས་སུམ་བཅུ་སོ་བཞི་ཡོད་དོ། །དེ་
རྣམས་ལས་གང་ཡང་རུང་བ་གཅིག་བསྟན་ནས་དེའི་བསྙེན་པ་བྱེད་དུ་འཇུག་པ་
དང་བསྒྲུབ་པ་དང་ལས་སྦྱོར་བྱེད་དུ་འཇུག་པའོ། །དེ་ལྟར་ལས་ཚོགས་ཀྱི་ལྷའི་
བསྐྱེད་པའི་རིམ་པའི་རྣལ་འབྱོར་དེ་ལ་སྒྲུབ་ཐབས་སོ་བཞི་ཡོད་ཀྱང་ལས་ཚོགས་
ཀྱི་ལྷའི་བསྐྱེད་པའི་རིམ་པའི་རྣལ་འབྱོར་བྱ་བ་གཅིག་ཏུ་བགྲང་ངོ༌
། །
མངོན་རྟོགས་ལྷའི་བསྐྱེད་རིམ་གྱི་རྣལ་འབྱོར་ནི། གང་ཟག་གཅིག་ཧེའི་
དཀྱིལ་འཁོར་དུ་དབང་བསྐུར་ཐོབ་པ་དང་བླ་མ་ལ་བདག་ལ་ཧེའི་སྒོ་ནས་ཕྱག་རྒྱ་
ཆེན་པོ་མཆོག་གི་དངོས་གྲུབ་བསྒྲུབ་པའི་ཐབས་ཤིག་ཞུ་ཟེར་ནས། ལས་ཚོགས་
ཀྱི་ལྷའི་བསྐྱེད་པའི་རིམ་པའི་རྣལ་འབྱོར་མི་སྟོན་མངོན་པར་རྟོགས་པའི་ལྷའི་
བསྐྱེད་པའི་རིམ་པའི་རྣལ་འབྱོར་སྟོན་ཏེ། དེ་ལ་རིགས་བསྡུས་པའི་དཀྱིལ་འཁོར་
241 -33



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པའི་འཁོར་ལོ་ལམ་དུ་བྱེད་པ་དང་། རིགས་བྱེ་བྲག་པའི་དཀྱིལ་འཁོར་གྱི་འཁོར་
ལོ་ལམ་དུ་བྱེད་པ་གཉིས་སོ། །དེ་ལྟར་ཡང་གུར་ལེའུ་ལྔ་པ་ནས་དཀྱིལ་འཁོར་རེ་
རེ་ལ་བསྒོམས་ པའམ་ཡང་ན་བསྡུས་པའི་དཀྱིལ་འཁོར་ རོ་ ཞེས་སོ། །དཀྱིལ་
འཁོར་རེ་རེ་ཤེས་པས་རིགས་བྱེ་བྲག་པའི་དཀྱིལ་འཁོར་གྱི་འཁོར་ལོ་ལམ་དུ་
བྱེད་པའོ། །
ཡང་ན་བསྡུས་པ་ཞེས་པ་རིགས་བསྡུས་ལམ་དུ་བྱེད་པའོ། །དེ་ལ་གཉིས་
སྟེ། དགུ་ཚན་ལྔས་བསྡུས་པའི་དཀྱིལ་འཁོར་ལམ་དུ་བྱེད་པ་དང་
། ལྔ་ཚན་ལྔས་
བསྡུས་པའི་དཀྱིལ་འཁོར་ལམ་དུ་བྱེད་པའོ། །དེ་ལྟར་ཡང་གུར་ལེའུ་ལྔ་པ་ནས་
བརྒྱད་བརྒྱད་ཀྱི་ནི་དབུས་བཞུགས་པ། །ཡང་ན་ཉི་ཤུ་ལྔ་རྣམས་ནི། །སྒོ་བ་རྣམས་
ནི་སྒོར་བཀོད་པ། །དེ་ཚེ་བསྡུས་པའི་དཀྱིལ་འཁོར་རོ་ཞེས་སོ། །བརྒྱད་བརྒྱད་ཀྱི་
ནི་དབུས་ཞེས་པས་འཁོར་ལྷ་མོ་བརྒྱད་བརྒྱད་ཀྱི་དབུས་ན་གཙོ་བོ་རེ་བཞུགས་པ་
དེ་དགུ་ཚན་ལྔའི་དཀྱིལ་འཁོར་རོ། །ཡང་ན་ཉི་ཤུ་ལྔ་ནི་འཁོར་ལྷ་མོ་བཞི་བཞིའི་
དབུས་ན་གཙོ་བོ་རེ་རེ་བཞུགས་པ་དེ་ལྔ་ཚན་ལྔའི་དཀྱིལ་འཁོར་རོ། །དེའི་རོ་ལ་
དབུས་ཀྱི་གཙོ་བོ་འཕོས་པས་དཀྱིལ་འཁོར་བཅུར་འགྲོར་རུང་བ་གཅིག་ཡོད་དོ། །
དེ་ལྟར་ཡང་གུར་ལེའུ་ལྔ་པ་ནས་སངས་རྒྱས་མགོན་པོ་གང་ཉིད་ ཀྱི། །དཀྱིལ་
འཁོར་དབུས་མར་གྱུར་ པ་ཅི། །དེ་ཉིད་ཀྱི་ནི་དཀྱིལ་འཁོར་བཤད་ཞེས་ པས།
དབུས་ཀྱི་གཙོ་བོ་གང་དང་གང་གིས་བྱས་པ་དེ་ལ་དེ་དང་དེའི་དཀྱིལ་འཁོར་དུ་
བཤད་ནས་ཡོད་དེ་འདིར་དགུ་ཚན་ལྔ་དང་ལྔ་ཚན་ལྔ་གཉིས་སུ་བགྲང་ངོ་
། །
རིགས་བྱེ་བྲག་པ་ལ་ལྔ་སྟེ། མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་གྱི་
འཁོར་ལོ་ལམ་དུ་བྱེད་པ་དང་། རྣམ་པར་སྣང་མཛད་དགྱེས་པ་རྡོ་རྗེའི་དཀྱིལ་
241 -34



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འཁོར་གྱི་འཁོར་ལོ་ལམ་དུ་བྱེད་པ་དང་
། རིན་ཆེན་འབྱུང་ལྡན། སྣང་བ་མཐའ་
ཡས། རྟ་མཆོག་དོན་ཡོད་གྲུབ་པའི་དགྱེས་པའི་རྡོ་རྗེའི་དཀྱིལ་འཁོར་གྱི་འཁོར་
ལོ་ལམ་དུ་བྱེད་པ་དང་ལྔའོ། །དེ་ལྟར་ཡང་གུར་ལེའུ་དང་པོ་ནས་དགྱེས་རྡོར་
འབུམ་ལྔའི་བདག་ཉིད་ལས། དཀྱིལ་འཁོར་རྣམ་པ་ལྔར་གསུངས་ཏེ། །རྡོ་རྗེ་ཅན་
དང་རྟག་པ་དང་། །དེ་བཞིན་རྡོ་རྗེ་གཟི་བརྗིད་དང་
། །པད་མ་གར་དབང་ཕྱུག་གི་
དང༌། །རྟའི་རྒྱལ་པོ་ལྔ་པའོ། །ཞེས་སོ། །
མི་བསྐྱོད་དགྱེས་པ་རྡོ་ རྗེའི་དཀྱིལ་འཁོར་ལ་གཉིས་ཏེ། ཁྲག་འཐུང་ལྷ་
དགུའི་དཀྱིལ་འཁོར་ལམ་དུ་བྱེད་པ་དང་། མཁའ་འགྲོ་མ་ལྷ་མོ་བཅོ་ལྔའི་དཀྱིལ་
འཁོར་ལམ་དུ་བྱེད་པའོ། །དང་པོ་ལ་བཞི་སྟེ། དགྱེས་པའི་རྡོ་རྗེ་ཞལ་གཅིག་ཕྱག་
གཉིས་པས་དབུས་ཀྱི་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་གྱི་
འཁོར་ལོ་ལམ་དུ་བྱེད་པ་དང་
། ཕྱག་བཞི་པ། ཕྱག་དྲུག་པ། ཞལ་བརྒྱད་ཕྱག་བཅུ་
དྲུག་པས་དབུས་ཀྱི་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་གྱི་
འཁོར་ལོ་ལམ་དུ་བྱེད་པའོ། །དེའི་སྟེང་དུ་མཁའ་འགྲོ་མ་ལྷ་མོ་བཅོ་ལྔའི་སྒྲུབ་
ཐབས་དང་། དེ་ལྟར་མི་བསྐྱོད་པའི་སྒྲུབ་ཐབས་ལྔའི་སྟེང་དུ་རྣམ་པར་སྣང་མཛད།
རིན་ཆེན་འབྱུང་ལྡན་སྣང་བ་མཐའ་ཡས་དོན་ཡོད་གྲུབ་པའི་སྒྲུབ་ཐབས་བཞི་སྟེ་
དགུ། རིགས་བསྡུས་གཉིས་སྟེ་བཅུ་གཅིག །ལས་ཚོགས་ཀྱི་ལྷའི་སྒྲུབ་ཐབས་དང་
བཅུ་གཉིས་ཀྱིས་བསྐྱེད་པའི་རིམ་པའི་རྣལ་འབྱོར་བསྟན་ཏོ། །
རྫོགས་པའི་རིམ་པའི་རྣལ་འབྱོར་ལ་གཉིས་ལས་ཚོགས་པ་ལ་
ལ་བཤད་ན་
རྩའི་རྫོགས་རིམ། རླུང་གི་བྱང་ཆུབ་སེམས་ཀྱི་ཕྱག་རྒྱ་ཆེན་པོ་བསམ་མི་ཁྱབ་ཀྱི་
རྫོགས་རིམ་མོ། །རྒྱུད་ཀྱི་ཆིངས་བྱས་པའི་ནང་དུ་མི་སྡུད་གསུངས་སོ། །འདིར་
241 -35



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སློབ་མ་ལ་བཤད་ན་དངོས་པོའི་གནས་ཐབས། ལམ་གྱིས་གནས་ཐབས། འབྲས་
བུའི་གནས་ཐབས་གསུམ་མོ། །དང་པོ་ལ་གཉིས་ལས་སེམས་དངོས་པོའི་གནས་
ཐབས་ཀྱིས་བསྒོམ་རྒྱུ་དོན་གྱི་ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་
ལ་དབབ་པ་ནི་གུར་བརྟག་གཉིས་ནས་དངོས་པོ་གཤིས་ཀྱི་ཆོས་ལྟ་བ་ཞི་ཚེ་སྟོན་
པའི་ཚིག་ཚོ་གཅིག་ཡོད་དེ་དེ་གར་བྱུང་བ་སེམས་དངོས་པོའི་གནས་ཐབས་ཀྱི་ལྟ་
བར་སྡུད་པའོ། །ལུས་དངོས་པོའི་གནས་ཐབས་ཀྱིས་བསྒོམ་པའི་གནད་ཤེས་པར་
བྱ་བའི་ཕྱིར་ལུས་དངོས་པོའི་གནས་ཐབས་གཏན་ལ་དབབ་པ་ནི་གུར་བརྟག་
གཉིས་ནས་ལུས་ཇི་ལྟར་ཆགས་པའི་ཆགས་ལུགས་དེ་ལ་རྩ་མདུད་ཇི་ལྟར་གནས་
པའི་གནས་ལུགས་དེ་ལ་ཕ་མ་གཉིས་ཀྱི་ཁུ་ཁྲག་གི་ཐིག་ལེ་ཇི་ལྟར་གནས་པའི་
གནས་ལུགས་སྟོན་པའི་ཚིག་ཚོ་གཅིག་ཡོད་དེ་དེ་ཐམས་ཅད་ལུས་དངོས་པོའི་
གནས་ཐབས་སུ་སྡུད་པའོ། །
དངོས་པོའི་གནས་ཐབས་ཤེས་ནས་ ཉམས་ སུ་ ལེན་ པ་དེ་ལ་ལམ་གྱི་
གནས་ཐབས་ཞེས་བྱ་སྟེ། དེ་ལ་གཉིས་གཞན་ལུས་ལས་ཀྱི་ཕྱག་རྒྱ་དང་
། རོང་
ལུས་ཐབས་ལྡན་ནོ། །དང་པོ་ནི་གུར་བརྟག་གཉིས་ནས་ལས་ཀྱི་ཕྱག་རྒྱ་མཚན་
ཉིད་དང་ལྡན་པ་གཅིག་ལ་བརྟེན་ནས་ཉམས་སུ་མྱོང་བ་བསྐྱེད་པའི་ཐབས་སྟོན་
པའི་ཚིག་ཚོ་གཅིག་ཡོད་དོ། །དེ་ཐམས་ཅད་གཞན་ལུས་ལས་རྒྱ་ལ་བརྟེན་པའི་
རྫོགས་ རིམ་མོ། །རང་ལུས་ཐབས་ལྡན་ལ་གཏུམ་མོ་དང་
། སྒྱུ་ལུས་དང་། འོད་
གསལ་ལོ། །འབྲས་བུའི་གནས་ཐབས་ནི་ད་རེས་འདིར་སྐུ་དང་ཡེ་ཤེས་ལ་མི་
ཟེར་ཏེ། ཉམས་སུ་མྱོང་པ་གོང་ནས་གོང་དུ་སྐྱེས་པ་ལ་བྱ་སྟེ་ཁར་སང་བསྒོམས་པ་
བས་དེ་རིང་བསྒོམས་པ་བོགས་ཆེ་བ་ལ་སོགས་པའོ། །དེ་ལྟར་བསྐྱེད་རིམ་བཅུ་
24/ -36



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཉིས་རྫོགས་རིམ་གསུམ་སྟེ་བཅོ་ལྔས་རྣལ་འབྱོར་བསྟན་ཏོ། །
རྣལ་ འབྱོར་ གྱི་སྤྱོད་པ་ལ་གསུམ་སྟེ། ལས་ དང༌ པོ་ པའི་ སྤྱོད་ པ་དང་།
བསྟེན་པ་བསམ་པ་སློབ་པའི་སྤྱོད་པ་དང་
། རིག་པ་བརྟུལ་ཞུགས་ཀྱི་སྤྱོད་པའོ། །
དང་པོ་ནི་འདི་ད་ལྟ་རང་ནས་བྱེད་དགོས་པའི་སྤྱོད་པར་གདའ་གསུངས། འོ་སྐོལ་
ལྟ་བུ་བསྐྱེད་པའི་རིམ་པ་ལ་བརྟན་པ་མ་ཐོབ་རྫོགས་པའི་རིམ་པ་ལ་རྟགས་མ་
ཐོན་པ་གཅིག་གིས་ཛམྦྷ་ལ་ཆུ་སྦྱིན་བྱ་བ་དང་འབྱུང་པོ་དང་ཡི་དྭགས་ལ་གཏོར་མ་
བཏང་བ་ལ་སོགས་པ་གུར་གྱི་ལེའུ་བཅོ་ལྔ་པ་ནས་བཤད་པའི་ལས་དང་པོའི་བྱ་
བ་བཅོ་ལྔ་པོ་དེ་ལ་ཅི་ནུས་སུ་བྱེད་པའོ། །དེ་ལྟར་ཡང་ཛམྦྷ་ལ་ཆུ་སྦྱིན་དང༌
། བྱེ་
མའི་ལས་ལ་མཆོད་རྟེན་ཏེ། འབྱུང་ཆེན་རྣམས་ལ་གཏོར་མ་སྦྱིན་ཞེས་གསུངས་
སོ། །བསྟེན་པ་བསམ་པ་སློབ་པའི་སྤྱོད་པ་ལ་གཉིས་ལས་བསྐྱེད་རིམ་གྱི་བསྟེན་
པ་བསམ་པ་སློབ་པའི་སྤྱོད་པ་ནི་འདི་ཡང་དང་པོ་རང་ནས་བྱེད་དགོས་པའི་སྤྱོད་
པར་གདའ་གསུང་། ངན་བུ་ལྟ་བུས་སྟན་འདིའི་སྟེང་དུ་མཉམ་བཞག་ལ་ལྷ་དགུ་
ལྷ་མོ་བཅོ་ལྔའི་དཀྱིལ་འཁོར་ལྟ་བུ་ཞིག་བསྒོམ་སྟེ་རྗེས་ཐོབ་ལ་ཕྱི་སྣོད་ཀྱི་འཇིག་
རྟེན་འདི་ས་རྡོ་རི་བྲག་གི་རྣམ་པར་མི་བལྟ། རིན་པོ་ཆེ་སྣ་ལྔ་ལས་གྲུབ་པའི་
གཞལ་ཡས་ཁང་འོད་དང་བཅས་པར་བསྒོམ། ནང་བཅུད་ཀྱི་སེམས་ཅན་ཐ་མལ་
པའི་སེམས་ཅན་དུ་མི་བལྟ་དཔལ་དགྱེས་པའི་རྡོ་རྗེའི་ལྷ་དང་ལྷ་མོར་བལྟའོ། །དེ་
ནི་མི་དགེ་བ་རང་གི་ངང་གིས་འགག་པའི་སྤྱོད་པའོ། །དེ་ལྟར་ཡང་བརྟག་པ་དང་
པོའི་ལེའུ་བཞི་པ་ནས་ཐུན་གསུམ་དུ་བྱིན་གྱིས་བརླབ་པའི་བསྒོམ་པ་རྣམ་པར་
བསྒོམས་ནས་མཉམ་བཞག་ལས་ལངས་ཏེ་རྗེས་ཐོབ་ལ་ལྷའི་གཟུགས་སུ་བཞག་
གོ་ཞེས་སོ། །རྫོགས་རིམ་གྱི་བསྟེན་པ་བསམ་པ་སློབ་པའི་སྤྱོད་པ་ནི་ངན་བུ་ལྟ་བུ་
241 -37



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཅིག་གིས་ སྟན་འདིའི་སྟེང་དུ་མཉམ་བཞག་ ལ་ གཏུམ་མོའམ་སྒྱུ་ལུས་འོད་
གསལ་གང་ཡང་རུང་བ་གཅིག་ལ་བརྟེན་ནས་བདེ་སྟོང་དབྱེར་མེད་ཀྱི་དོན་གཅིག་
རྒྱུད་ལ་བསྐྱེད་རྗེས་ཐོབ་ལ་མིག་གིས་གཟུགས་མཐོང་བ་རྣ་བས་སྒྲ་ཐོས་པ་ལ་
སོགས་པ་ཐམས་ཅད་ལ་མཉམ་བཞག་གི་བདེ་སྟོང་གཉིས་སུ་མེད་པའི་ཉམས་སུ་
མྱོང་བ་དེས་རྒྱས་བཏབ་ནས་བསྒོམ་པའོ། །དེ་ལྟར་ཡང་བརྟག་པ་དང་པོའི་ལེའུ་
བདུན་ པ་ནས། ཇི་ ལྟར་བདག་ ཉིད་ དེ་ ལྟར་ གཞན། །དེ་བཞིན་བདག་ ཉིད་
མཆོག་ཉིད་ཞེས་པ་དང་
། གུར་ལེའུ་བཞི་པ་ནས། ཡེ་ཤེས་ཕུང་པོའི་བློ་ལྡན་པ། །
དེའི་རྗེས་སུ་ཐམས་ཅད་འབྲང་
། །ཞེས་བཤད་དེ། སྣང་གྲག་གི་ཆོས་ཐམས་ཅད་
བདེ་སྟོང་གཉིས་སུ་མེད་པའི་ཉམས་མྱོང་གི་རྗེས་སུ་འབྲང་ཞེས་པའོ། །དེས་ནི་
མཉམ་བཞག་རྗེས་ཐོབ་རོ་སྙོམ་པར་བྱེད་པའི་སྤྱོད་པའོ། །དེ་ལྟར་ལས་དང་པོ་
པའི་སྤྱོད་པ་དེ་སྤྱད་རྒྱུ། བསྟེན་པ་བསམ་པ་སློབ་པའི་
སློབ་པའི་སྤྱོད་པ་དེ་བསྒོམ་རྒྱུ།
ལྟར་ཉམས་སུ་བླངས་པས་བསྐྱེད་པའི་རིམ་པ་ལ་བརྟན་པ་ཐོབ། རྫོགས་པའི་
རིམ་པ་ལ་རྟགས་ཐོན་ཏེ་གསད་གསོ་གཉིས་ནུས་གཞན་གྱི་མི་དད་པ་བསྒྱུར་ནུས་
པ་ཞེན་པ་ཏིལ་གྱི་ཕུབ་མ་ཙམ་ཡང་མེད་པའི་དུས་སུ་རིག་པ་བརྟུལ་ཞུགས་ཀྱི་
སྤྱོད་པ་བྱེད་དེ། དེ་ལྟར་ཡང་བརྟག་པ་དང་པོའི་ལེའུ་དྲུག་པ་ནས་ཅུང་ཟད་དྲོད་ནི་
ཐོབ་པ་ན། སྤྱོད་པ་དག་ནི་བརྩམ་པར་བྱ་ཞེས་སོ། །
དེ་ལ་གསུམ་ལས་སྤྲོས་བཅས་ཀྱི་སྤྱོད་པ་ནི་ལྷ་མོ་བཅོ་ལྔ་ཁྲིད་ནས་སྤྱོད་
པ་བྱེད་པའོ། །སྤྲོས་མེད་བརྒྱད་ཁྲིད། ཤིན་ཏུ་སྤྲོས་མེད་གཅིག་ཁྲིད་ནས་སྤྱོད་པ་
བྱེད་དེ་བརྟག་པ་དང་པོའི་ལེའུ་དྲུག་པ་དང་གུར་ལེའུ་བཅུ་པ་ནས་བཤད་དོ། །
རྣལ་འབྱོར་པ་དེ་ལ་དམ་ཚིག་གཅིག་དགོས་པས་དེ་ལ་གཉིས་སྟེ། བཟའ་བའི་
241 ---38



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དམ་ཚིག་དང་
། བསྲུང་བའི་དམ་ཚིག་གོ །བཟའ་བའི་ནི་དགྱེས་པ་རྡོ་རྗེའི་དཀྱིལ་
འཁོར་དུ་དབང་བསྐུར་ཐོབ་ནས་ཤ་ལྔ་བདུད་རྩི་ལྔ་པོ་དེ་བསྟེན་དགོས་པའོ། །དེ་
ཡང་བརྟག་པ་དང་པོའི་ལེའུ་བདུན་པ་དང་ལེའུ་བཅུ་གཅིག་པ་དང་གུར་ལེའུ་
བདུན་པ་ནས་ཞིབ་ཏུ་སྟོན་ཏོ། །བསྲུང་བ་ནི་གུར་ལེའུ་བཅོ་ལྔ་པ་ནས་རྩ་ལྟུང་བཅུ་
ཐམ་ པ་བཤད་དེ་དོན་གྱིས་དབང་རྫོགས་པར་ཐོབ་པས་རྩ་ལྟུང་བཅུ་བཞི་པོ་
ཐམས་ཅད་ཀྱང་བསྲུང་དགོས་པའོ། །དེ་ལྟར་ན་རྣལ་འབྱོར་ལ་བཅོ་ལྔ་སྤྱོད་པ་ལ་
གསུམ་སྟེ་བཅོ་བརྒྱད་དམ་ཚིག་ལ་གཉིས་སྟེ་ཉི་ཤུས་ཐབས་ཀྱི་རྒྱུད་བསྟན་ནོ། །
འབྲས་བུའི་རྒྱུད་ལ་ལས་དང་
། དངོས་གྲུབ་གཉིས་སོ། །ལས་ལ་ཡང་ཆེན་
པོ་བརྒྱད་ལས་ཆེན་བརྒྱད་ཀྱི་རྐང་གྲངས་དེ་བརྟག་པ་ཕྱི་མའི་ལེའུ་བཞི་པའི་
གཏོར་མའི་ཕན་ཡོན་གྱི་སྐབས་ནས་རྐང་གྲངས་སྟོན་ནོ། །དངོས་གྲུབ་ལ་མཆོག་
དང༌། ཐུན་མོང་གཉིས་ལས་མཆོག་སྐུ་བཞི་སྟེ་སྟོང་པ་ཆོས་ཀྱི་སྐུ། བདེ་བ་ལོངས་
སྐུ། གསང་བ་སྤྲུལ་པའི་སྐུ། ཐ་མི་དད་པ་བདེ་བ་ཆེན་པོའི་སྐུའོ། །སྐུ་བཞི་པོ་དེ་
འགྲུབ་པའི་ལྟས་སམ་མཚན་མའི་རྟགས་བརྒྱད་དེ། ཕྲ་བ་དང་། ཡང་པ་དང་།
བདག་ པོར་ གྱུར་ པ་ དང་། གར་ ཡང་ ཕྱིན་ པ་ དང་། མཆོད་ པར་ འོས་ པ་ དང༌།
འདོད་དགུར་བསྒྱུར་བ་དང་
། གར་དགུར་གནས་པ་དང་། དབང་དུ་གྱུར་བའོ། །
གུར་ལེའུ་བཞི་པ་ནས་ཀྱང་འབྲས་བུའི་གནས་ལུགས་ཞིབ་ཏུ་སྟོན་ནོ། །ཐུན་མོང་
གི་དངོས་གྲུབ་ནི་མི་སྣང་བ་དང་བཅུད་ཀྱིས་ལེན་ལ་སོགས་པ་བརྒྱད་དེ་གུར་ལེའུ་
བཞི་པ་དང་བཅོ་བརྒྱད་པ་ནས་རྐང་གྲངས་བཤད་དོ། །
དེ་ལྟར་ན་མཆོག་སྐུ་བཞི་ལ་རྟགས་བརྒྱད། ཐུན་མོང་བརྒྱད་དེ་བཅུ་དྲུག །
ལས་ཆེན་བརྒྱད་དེ་ཉི་ཤུ་རྩ་བཞིས་འབྲས་བུའི་རྒྱུད་བསྟན་ཏོ། །དེ་ལྟར་ན་གཞིའི་
241 -39



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྒྱུད་ལ་བཞི། ཐབས་ཀྱི་རྒྱུད་ལ་ཉི་ཤུ། འབྲས་བུའི་རྒྱུད་ལ་ཉི་ཤུ་རྩ་བཞི་སྟེ་བཞི་
བཅུ་ཞེ་བརྒྱད་དེའི་སྟེང་དུ་ཐེག་པ་ཐུན་མོང་གི་བསླབ་བྱ་བསྣན་པས་ཆོས་ཚན་
བཞི་བཅུ་ཞེ་དགུ་པོ་དེར་བརྟག་པ་གཉིས་པ་འདི་དང་མཁའ་འགྲོ་མ་རྡོ་རྗེ་གུར་གྱི་
དོན་ཐམས་ཅད་མ་འདུས་པ་མེད་གསུངས་སོ། །
ད་ཆོས་ཚན་བཞི་བཅུ་ཞེ་དགུ་པོ་དེ་བློ་ལ་རྟོགས་ནས་གུར་དགྱེས་རྡོར་
གཉིས་ལ་འདི་བཞིན་ལྟ་རྟོག་བྱེད་པར་གདའ། གཞིའི་རྒྱུད་ཀྱི་རྡོ་རྗེ་སློབ་དཔོན་
གྱི་མཚན་ཉིད་གུར་བརྟག་པ་གཉིས་ཀྱི་གཞུང་གང་དང་གང་ན་འདུག་བལྟ། བླ་
མའི་ལས་དང༌
། སློབ་མ་དཀྱིལ་འཁོར་དུ་གཞུག་པ་ལ་སོགས་པ་གུར་བརྟག་
གཉིས་ཀྱི་གཞུང་ལེའུ་གང་དང་གང་ན་འདུག་སྟེ་དེ་ལྟར་བལྟ་ཤེས་ཙམ་ན་བླ་མ་ལྷོ་
པའི་ཞལ་ནས་ཧེ་བཛྲའི་རྒྱུད་བཤད་ཤེས་པ་གཅིག་དང་བསྒོམ་ཤེས་པ་གཅིག་
འོང་པ་ ཡིན་གསུངས། ད་ལྟ་བོད་ཀྱི་ཇོ་བོ་ཀུན་གྱིས་རྒྱུད་རྐྱང་ཟེར་ནས་འབྲུ་
གནོན་འགྲེལ་པ་མཚོ་སྐྱེས་མ་ལྟ་བུས་བྱས། མངོན་རྟོགས་མཚོ་སྐྱེས་སམ་ཡན་
ལག་དྲུག་པ་ལྟ་བུས་བྱས། དཀྱིལ་འཁོར་གྱི་ཆོ་ག་ནག་པོ་བ་ལྟ་བུས་བྱས་པའི་
རྒྱུད་རྐྱང་དུ་མིང་བཏགས་པ་དེས་དགོས་པ་མེད་དེ། དེ་བས་མཚོ་སྐྱེས་ལྟ་བུ་
གཅིག་གི་རྗེས་སུ་འབྲངས་ནས་ཐམས་ཅད་དེ་རང་གི་གཞུང་ལྟར་བྱས་ན་དེ་ཞི་
ཞིམ་གསུངས་སོ། །རྒྱུད་རྐྱང་གི་ལུགས་ཀྱིས་རྒྱུད་ནང་ཕན་ཚུན་དུ་བསྡེབས་ནས་
བསྐྱེད་རིམ་རྫོགས་རིམ་ལ་སོགས་ནས་མངོན་རྟོགས་སུ་སློང་ཤེས་རབ་གནས་
དང་དབང་བསྐུར་ལ་སོགས་པ་དཀྱིལ་འཁོར་གྱི་ཆོ་གར་སློང་ཤེས་དགོས་པ་ཡིན་
གསུངས་སོ། །དེས་ནི་དོན་གྲུབ་པ་བསྡུས་པའི་དོན་དུ་འཆད་པའོ། །
ཆོས་ཚན་ཞེ་དགུ་པོ་དེ་ལ་གོ་ལུགས་གསུམ་སྟེ་གང་ཟག་དབང་པོ་རབ་



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཀྱིས་མཚན་དུ་གོ་བ་དང་
། འབྲིང་པོས་བཞུགས་ཚུལ་དུ་གོ་བ་དང་
། དབང་པོ་ཐ་
མས་རྒྱུད་རྒྱས་པ་ཚིག་དོན་རབ་ཏུ་ཕྱེ་སྟེ་གོ་བའོ། །དེ་ལ་གང་ཟག་དབང་པོ་རབ་
ནི་འོ་སྐལ་གྱི་རབ་ལ་ཟེར་བར་མི་གདའ་མཐོང་ལམ་སྐྱེས་པ་ཡན་ཆད་གཅིག་ལ་
རྒྱུད་རྒྱས་པ་དོན་དེ་བརྗོད་མི་དགོས། དཔལ་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་
པོ་ཆེན་པོ་ཞེས་པ་དེ་ཙམ་གཅིག་བརྗོད་པའི་ནང་དུ་རྒྱུད་ཀྱི་དོན་ཐམས་ཅད་གོ་
ནུས། དབང་པོ་འབྲིང་ནི་འོ་སྐོལ་གྱི་འབྲིང་པོ་ལ་ཟེར་བར་མི་གདའ་ཚོགས་ལམ་
མམ་སྦྱོར་ལམ་ནོན་པ་རྣམས་ལ་རྒྱུད་རྒྱས་པའི་དོན་དེ་བརྗོད་མི་དགོས་འདི་སྐད་
ནས་བཞུགས་སོའི་བར་བརྗོད་པའི་ནང་དུ་རྒྱུད་ཀྱི་དོན་ཐམས་གོ་ནུས། གང་ཟག་
དབང་པོ་ཐ་མ་འོ་སྐོལ་ལྟ་བུ་ལམ་སྣ་མ་ཟིན་པ་རྣམས་ལ་རྒྱུད་རྒྱས་པ་ཚིག་དོན་
རབ་ཏུ་ཕྱེ་སྟེ་གོ་བའོ། །དེས་ཀྱང་མ་གོ་བ་ལ་རྒྱུད་ཕྱི་མ་དང་བཤད་རྒྱུད་ལ་སོགས་
པ་བྱུང་བའོ། །
དེ་ལ་མཚན་བཤད་ན་བོད་སྐད་དུ་བསྒྱུར་ན། དཔལ་ཀྱེའི་རྡོ་རྗེ་ཞེས་བྱ་བ་
རྒྱུད་ཀྱི་རྒྱལ་པོ་ཆེན་པོ་ཞེས་པའོ། །དང་པོ་བསྐྱེད་རིམ་མཚན་དུ་ཇི་ལྟར་གོ་ན། ཀྱེ་
ཧེ་རུ་ཀ་ཡུམ་རྡོ་རྗེ་བདག་མེད་མའོ། །དཔལ་ནི་གྷོ་རི་དང་ཙོ་རི་མ་ལ་སོགས་པའི་
ལྷ་མོ་བརྒྱད་པོ་དེས་གདུལ་བྱ་ལ་ལེགས་པའི་ཡོན་ཏན་ཐམས་ཅད་སྟེར་བས་སོ། །
ཞེས་བྱ་བ་ལྷ་དགུའི་བསྐྱེད་པའི་རིམ་པ་དེ་གཞུང་ཚིག་དང་ཡི་གེར་གཏན་ལ་
འབེབས་པའོ། །རྫོགས་པའི་རིམ་པ་མཚན་དུ་ཇི་ལྟར་གོ་ན་ཀྱེའི་རྡོ་རྗེ་ཐབས་ཤེས་
་གཉིས་སུ་མེད་པ་ལྷན་ཅིག་སྐྱེས་པའི་ཡེ་ཤེས། དཔལ་ནི་དེ་ རང་ལུས་དང་
གཞན་ལུས་ལ་བརྟེན་ནས་དགའ་བ་བཞི་དང་སྐད་ཅིག་མ་བཞིས་ལེན་པས་སོ། །
ཞེས་བྱ་བ་རྫོགས་རིམ་གྱི་གཞུང་ཚིག་དང་ཡི་གེར་གཏན་ལ་འབེབས་པའོ། །
241 -41



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྒྱུད་ ལ་ གསུམ་ ལས་ངོ་བོ་ཐབས་ཤེས་རབ། དབྱེ་ན་གཞིའི་རྒྱུད་ རང་
བཞིན་འབྲས་བུ་གསུམ། ངེས་ཚིག་ནི་རྟེན་གྱི་གང་ཟག་གཅིག་གི་རྒྱུད་ལ་དེ་
གསུམ་འབྲེལ་དགོས་འཚོགས་དགོས་པས་ན་རྒྱུད་དེ། དཔེར་ན་མི་རིགས་རྒྱུད་མ་
ཆད་པའམ་ཆུ་ཆུ་རྒྱུད་མ་ཆད་པ་གཅིག་ལ་འདིའི་རྒྱུད་གང་ཡིན་ཞེས་བརྡར་བཏུབ་
པ་བཞིན་ནོ། །རྒྱལ་པོ་ནི་རྒྱུད་ཐམས་ཅད་ཀྱི་སྙིང་པོ་ལྟ་བུའི་དོན་དུ་འདུག་པས་
སོ། །ཕྱག་ནི་ལོ་ཙཱ་བའི་འོ། །
དབང་པོ་ཐ་མ་ཚིག་དོན་རབ་ཏུ་ཕྱེ་སྟེ་གོ་བའི་དབང་དུ་བྱས་ན་རྒྱུད་ཀྱི་
གླེང་གཞི་དང་
། རྒྱུད་དགོས་སོ། །གླེང་གཞི་ལ་གསང་བ་བླ་ན་མེད་པ་རང་གཞུང་
དུ་བཤད་ན་སམྦུ་ཊ་དང་གུར་ནས་འདི་ཚོ་རྩ་བར་བླངས་ནས་བཤད་དེ་རྒྱུད་དངོས་
སུ་བྱས་ནས་ཡོད་པས་དབང་པོ་འབྲིང་པོ་ལ་རྒྱུད་ཀྱི་བཞུགས་ཚུལ་དུ་སྦྱར་བའོ། །
ཐེག་པ་འོག་མ་བ་དང་ལུང་ཙམ་གཅིག་སྒོ་བསྟུན་ན་རྒྱུད་ཀྱི་གླེང་གཞི་ཞེས་བྱ་སྟེ།
དེ་ཡང་རྡོ་རྗེ་སྙིང་པོས་ཁོ་རང་གི་འཁོར་གྱི་ནང་དུ་འདི་སྐད་བདག་གིས་ཐོས་པའི་
དུས་ཅིག་ནའི་ཚིག་དེ་བླ་ཐབས་སུ་བརྗོད་པ་སྟེ། འདི་སྐད་ནི་བསྒོ་བཀུར་དང་
བྲལ་བར་ཐོས་ཞེས་པའོ། །བདག་གིས་ཐོས་བྱས་པས་དེས་དེ་ལ་ཐོས་པའི་བརྒྱུད་
པའི་སྒྲོ་འདོགས་བཅད་དེ་སྡུད་པ་པོ་བདག་རང་གིས་རྒྱུད་ཀྱི་སྟོན་པ་ལ་དངོས་སུ་
ཐོས་ཞེས་པའོ། །དུས་གཅིག་ནི་དུས་གཅིག་ན་ཆོས་འདི་རྟོགས་ཤིང་ཁོང་དུ་ཆུད་
པས་སྡུད་པ་པོ་དེ་ཤེས་རབ་ཆེ་བར་སྟོན། ཡང་དུས་གཅིག་ན་ཆོས་འདི་ཐོས་ཀྱི་
དུས་གཞན་དང་གཞན་དུ་ཆོས་གཞན་དང་གཞན་དག་ཀྱངཐོས་པས་ཐོས་པ་ཆེ་
བར་སྟོན། ཡང་དུས་གཅིག་ན་ཆོས་འདི་ཐོས་ཀྱི་བསྐྱར་ནས་མི་འབྱུང་པས་རྒྱུད་
འདི་ཤིན་ཏུ་འབྱུང་དཀའ་བར་སྟོན་པའོ། །དེར་སྡུད་པ་པོའི་འཁོར་ལ་རྣམ་པར་
241 -42



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རྟོག་པ་གསུམ་སྐྱེས་ཏེ། ཁྱོད་ཀྱིས་སྟོན་པ་ནི་གང་ལ་ཐོས། གནས་ནི་གང་དུ་ཐོས།
གྲོགས་གང་དང་ལྷན་ཅིག་དུ་ཐོས་སྙམ་པའོ། །དེ་ལ་སྟོན་པ་གང་ལས་ཐོས་སྙམ་
པ་ལ་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་རྡོ་རྗེ་བྱ་བ་འདིས་སྟོན་པ་གང་ལས་ཐོས་སྙམ་པའི་རྣམ་པར་རྟོག་པ་བཅད་
པའོ། །གནས་གང་དུ་ཐོས་སྙམ་པ་ལ་བཙུན་མོའི་བྷ་ག་རྣམས་ལ་བྱ་བ་འདིས་
གནས་གང་དུ་ཐོས་སྙམ་པའི་རྣམ་པར་རྟོག་པ་བཅད་པའོ། ། གྲོགས་གང་དང་
ལྷན་ཅིག་ཏུ་ཐོས་སྙམ་པ་ལ་བཞུགས་སོ་བྱ་བ་འདིས་གྲོགས་གང་དང་ལྷན་ཅིག་ཏུ་
ཐོས་སྙམ་པའི་རྣམ་པར་རྟོག་པ་བཅད་པའོ། །དེ་ལ་སྟོན་པ་གང་ལས་ཐོས་སྙམ་
པའི་སྟོན་པ་བཤད་པས་བཅོམ་ལྡན་འདས་ནི་ཉོན་མོངས་པ་ལ་སོགས་པའི་བདུད་
བཞི་བཅོམ་ཞིང་དབང་ཕྱུག་ལ་སོགས་པའི་ཡོན་ཏན་དྲུག་དང་ལྡན་པས་སོ། །དེ་
ལྟར་ཡང་འདིའི་ལེའུ་ལྔ་པ་ནས་བཤད་དོ། །དེ་བཞིན་ནི་ རང་དོན་དུ་ཆོས་ཀྱི་
དབྱིངས་སྟོང་ཉིད་འོད་གསལ་བ། གཤེགས་པ་ནི་དེ་རྟོགས་ཤིང་ཁོང་དུ་ཆུད་པའོ། །
གཞན་དོན་དུ་དེ་བཞིན་གོང་དང་འདྲ། གཤེགས་པ་ནི་གཟུགས་སྐུ་གཉིས་ཀྱིས་
གདུལ་བྱ་སེམས་ཅན་གྱི་དོན་ལ་འགྲོ་བའོ། །དེ་ལྟར་ཡང་ལེའུ་ལྔ་པ་ནས་བཤད་
དོ། །
སྐུ་ནི་དེ་བཞེན་གཤེགས་པ་ཐམས་ཅད་ཀྱི་སྤྲུལ་པའི་སྐུའི་སྟོན་པ་དགྱེས་
པའི་རྡོ་རྗེ་ཞལ་གསུམ་ཕྱག་དྲུག་པ་ལ་ཐོས་ཞེས་པའོ། །དེ་བཞིན་དུ་སྦྱར་རོ། །
གསུང་ནི་ལོངས་སྤྱོད་རྫོགས་པའི་སྐུའི་སྟོན་པ་ཞལ་གསུམ་ཕྱག་བཞི་པ། ཐུགས་
ནི་ཆོས་ཀྱི་སྐུའི་སྟོན་པ་ཕྱག་གཉིས་པ། རྡོ་རྗེ་ནི་དེ་བཞིན་གཤེགས་པ་ཐམས་ཅད་
ཀྱི་བདེ་བ་ཆེན་པོའི་སྐུའི་སྟོན་པ་དགྱེས་པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ལ་
247-43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཐོས་ཞེས་པའོ། །འོ་ན་བསྟན་པ་གཅིག་ལ་སྟོན་པ་གཉིས་སམ་གསུམ་ལ་སོགས་
པ་ཅང་ རིགས་སམ་ཞེ་ན། མི་འགལ་བ་གོང་བཞིན་དུ་བཤད་དོ། །དེས་སྟོན་པ་
གང་ལ་ཐོས་སྙམ་པའི་རྣམ་པར་རྟོག་པ་བཅད་དོ། །
གནས་གང་དུ་ཐོས་སྙམ་པའི་རྣམ་པར་རྟོག་པ་བཅད་པའི་ཕྱིར། བཙུན་མོ་
ནི་སངས་རྒྱས་སྤྱན་དང་མ་མ་ཀི་དང་སྒྲོལ་མ་ལ་སོགས་པའོ། །བྷ་ག་ནི་དེ་རྣམས་
ཀྱི་བྷ་ག་ཐམས་ཅད་གཅིག་ཏུ་བསྡུས་པའི་ཆོས་འབྱུང་གྲུ་གསུམ་པའོ། །རྩ་བ་ཕྲ་
བ་ཐུར་དུ་ཟུག་པ་ལ་སོགས་པའོ། །འོ་ན་ཆོས་འབྱུང་རྐྱང་པ་མ་ཡིན་ནམ་ཞེ་ན་མ་
ཡིན་ཏེ། ཞེས་པ་འདིའི་དོན་གུར་གྱི་གླེང་གཞིར་མ་བཤད་ན་མི་གོ་བར་གདའ་
གསུངས་དེའི་ནང་ན་འབྱུང་བ་རགས་པ་སའི་དཀྱིལ་འཁོར་གྲུ་བཞི་པ་གཅིག་ཡོད་
དེའི་སྟེང་ན་ཆུ་ཟླུམ་པོ་དང་དེའི་སྟེང་ན་མེ་གྲུ་གསུམ་དང་རླུང་གི་དཀྱིལ་འཁོར་ཟླ་
གམ་པ་སྟེ་དེ་ལྟར་འབྱུང་བ་བཞི་པོ་དེ་རྣམས་རྣམ་པར་དག་པ་ལྷ་མོ་བཞིའམ་ཡེ་
ཤེས་བཞིའོ། །དེ་རྣམས་འདྲེས་ཤིང་ཡོངས་སུ་གྱུར་པ་ལས་སྣ་ཚོགས་རྡོ་རྗེ་རྒྱ་
གྲམ་པ་དེའི་གཞི་ཞེས་བྱ་ལྟེ་བ་ལ་དོན་ཡེ་ཤེས་རྣམ་པ་བཞིར་རྟགས་རིན་པོ་ཆེ་
རྣམ་པ་ལྔ་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་
བཅས་པ། རིན་པོ་ཆེའི་རྒྱན་ཐམས་ཅད་ཀྱིས་བརྒྱན་པ་ཕྱི་ནས་བལྟས་ན་ནང་
གསལ་ནང་ནས་བལྟས་ན་ཕྱི་གསལ་བ་མནན་ན་ནི་ནེམས་བྱེད་པ་བཏེག་ན་ནི་
སྦར་ཞེས་བྱེད་པ་ཤིན་ཏུ་ཉམས་དགའ་བའི་གནས་ཞིག་ཡོད་པའོ། །དེ་ལྟར་ཡང་
གུར་གྱི་གླེང་གཞི་ནས། མཁའ་དང་བེམ་པོ་གསལ་བ་དང་། །གསལ་བ་མེད་དང་
རབ་འབྱེད་དང༌། །སྣ་ཚོགས་རྡོ་རྗེ་གཞི་གནས་ཁང་
། །ཡིད་རོལ་དང་སྣོད་དང་
ཞེས་ གསུངས་སོ། །དེ་ལ་ཅིའི་ཕྱིར་གནས་ སུམ་ཚོགས་པ་ཞེས་བྱ་ཞེས་པ་ལ་
241 - 44



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སོགས་པ་གོང་དང་འདྲའོ། །གྲོགས་གང་དང་ལྷན་ཅིག་ཏུ་ཐོས་སྙམ་པའི་རྣམ་པར་
རྟོག་པ་གཅད་པའི་ཕྱིར་བཞུགས་སོ་ཞེས་པ་སྟེ། དེ་ལ་འཇིག་རྟེན་ལས་འདས་
པའི་གྲོགས་བཞུགས་སོ་དང་
། འཇིག་རྟེན་པའི་གྲོགས་བཞུགས་སོ་ཞེས་པའོ། །
དང་པོ་ལ་སྟོན་པའི་ལུས་ལ་གནས་པའི་འཁོར་དང་། འཁོར་དུ་བཀོད་པའི་འཁོར་
གཉིས་སོ། །དེ་ལ་ཤེས་རབ་ཀྱི་འཁོར་དང་། ཐབས་ཀྱི་འཁོར་གཉིས་སྟེ་གོང་དང་
འདྲ་བར་བཤད་དོ། །དེ་ལ་ཅིའི་ཕྱིར་འཁོར་ཕུན་སུམ་ཚོགས་པ་ཞེས་བྱ་བ་གོང་
དང་འདྲའོ། །དུས་ནི་དེ་རྣམས་འཛོམ་པའི་དུས་སོ། །བཤད་པར་བྱ་བའི་ཆོས་ཀྱང་
གོང་དང་འདྲ་བར་བཤད་དོ། །དེས་ནི་རྒྱུད་ཀྱི་གླེང་གཞི་བཤད་པའོ། །
ད་ནི་རྒྱུད་དངོས་སྟོན་དེ་ལ་བརྟག་པ་སུམ་ཅུ་རྩ་གཉིས་ཡོད་པ་ལས་
བརྟག་པ་དང་པོ་སྟོན་དེ་ལ་ལེའུ་བཅུ་གཅིག་ལས་ལེའུ་དང་པོ་སྟོན། དེ་ལ་རྒྱུད་ཀྱི་
མཚན་གྱི་གནས་ལུགས་བསྟན་པ་དང་
། མཚན་ཅན་དངོས་དང་
། ལེའུའི་མཚན་
དང་གསུམ་མོ། །དང་པོ་ལ་དྲིས་ལན་མདོར་བསྟན་པ་དང༌། དྲིས་ལན་རྒྱས་པར་
བཤད་ པ་ གཉིས་སོ། །མདོར་ བསྟན་ པ་ ལ་དྲི་བ་མདོར་བསྟན་ པ་ དང་། ལན་
མདོར་བསྟན་པའོ། །དེ་ལ་དྲི་བ་མདོར་བསྟན་པ་ནི། གླེང་གཞིའི་སྐུ་གསུང་ཐུགས་
རྡོ་རྗེ་མ་གོ་བའི་ཚུལ་དུ་བྱས་ནས་འདྲི་སྟེ། འདི་ལ་དབང་བཞི་དང་སྦྱར་ནས་
བཤད་དུ་བཏུབ། བསྐྱེད་པའི་རིམ་པ་བཞི་དང་། རྫོགས་རིམ་བཞི་དང་
། འབྲས་
བུ་བཞི་དང་སྦྱར་ནས་བཤད་དུ་བཏུབ་ཀྱང་བསྐྱེད་རིམ་རགས་པ་གོ་བར་སླ་བས་
དེ་དང་སྦྱར་ན་དེ་བཞིན་གཤེགས་པ་ནི་གོང་དང་འདྲའོ། །སྐུ་ནི་གླེང་གཞིའི་སྐུ་བྱ་
བ་དེ་མ་གོ་ན་འདི་རུ་དེ་བཞིན་གཤེགས་པ་ཐམས་ཅད་ཀྱི་སྐུ་དགྱེས་པའི་རྡོ་རྗེ་
ཞལ་གསུམ་ཕྱག་དྲུག་པའི་གནས་ལུགས་དེ་གསང་བ་ལས་ཤིན་ཏུ་ཆེས་གསང་
241 -45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བའང་བཤད་དུ་གསོལ་ཞེས་པར་སྦྲེལ། གསུང་ཕྱག་བཞི་པ། ཐུགས་ཕྱག་གཉིས་
པ། སྙིང་པོ་རྗེ་བཙུན་ཕྱག་བཅུ་དྲུག་པ་དེ་གསང་བ་ནི་གསང་སྔགས་བྱ་བའི་རྒྱུད་
པ་རྣམས་ལ་གསང་དགོས་གཉིས་ཀའི་རྒྱུད་རྣལ་འབྱོར་གྱི་རྒྱུད་མན་ཆད་དུ་དཔལ་
དགྱེས་པའི་རྡོ་རྗེའི་གནས་ལུགས་དེ་གསང་དགོས་པས་སོ། །ཤིན་ཏུ་ཆེས་གསང་
བ་ནི་ཤིན་ཏུ་ཆེས་ཕྱི་རོལ་མུ་སྟེགས་པ་རྣམས་ལ་གསང་དགོས་ཉན་ཐོས་དང་རང་
སངས་རྒྱས་དང་ཕ་རོལ་དུ་ཕྱིན་པའི་ཐེག་པ་མན་ཆད་དུ་ཤིན་ཏུ་གསང་དགོས་
པས་སོ། །འོང་ནི་ལྷག་མ་ཅན་གྱི་ཚིག་སྟེ་དོན་གྱི་ཤུགས་ལ་དེ་རྣམས་བཤད་དུ་
གསོལ་ཞེས་པའོ། །ལན་མདོར་བསྟན་པ་ནི་དེ་ནས་ནི་དྲིས་པའོ། །བཅོམ་ལྡན་
འདས་ནི་སྟོན་པ་རྡོ་རྗེ་འཆང་ངོ་
། །བཀའ་བསྩལ་པ་ནི་ལན་གྱི་དོན་ནོ། །
ཨེ་མའོ་ནི་ངོ་མཚར་བ་སྟེ་རྡོ་རྗེ་སྙིང་པོ་ཁྱོད་གང་ཟག་དབང་པོ་རབ་ཡིན་
པས། ཤྲཱི་ཧེ་བཛྲ་ཏན་ར་ཙ་ན་མ་ཞེས་པ་དེ་ཙམ་དུ་རྒྱུད་ཀྱི་དོན་ཐམས་ཅད་གོ་ནུས།
དེར་མ་གོ་ཡང་འདི་སྐད་བདག་གི་ཐོས་པའི་དུས་གཅིག་ན་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་
གི་རྣམས་ལ་བཞུགས་སོ་ཞེས་པའི་བཞུགས་ཚུལ་དུ་གོ་ནུས་ཏེ་ཁྱོད་རང་གིས་གོ་
བཞིན་ཤེས་བཞིན་དུ་མ་འོངས་པའི་སེམས་ཅན་རྣམས་ཀྱི་དོན་དུ་མ་གོ་བའི་ཚུལ་
དུ་བྱས་ནས་དེ་བཞིན་གཤེགས་པ་ཐམས་ཅད་ཀྱི་སྐུ་གང་ལགས་ལ་སོགས་པ་འདྲི་
བ་དེ་ངོ་མཚར་བའོ། །བྱང་ཆུབ་སེམས་དཔའ་ཆེན་པོ་ནི་ཐོབ་བྱའི་དོན་ལ་ཡིད་མི་
ནུར་བར་སེམས་དཔས་སོ། །རྡོ་རྗེ་ནི་སྟོང་པ་སྙིང་པོ་ནི་བདེ་བ་སྟེ་བདེ་བ་དང་སྟོང་
པ་དབྱེར་མེད་དམ་སྟོང་པ་དང་སྙིང་རྗེ་དབྱེར་མེད་པའི་སྒོ་ནས་བོད་པའོ། །སྙིང་
རྗེ་ཆེན་པོ་ནི་མི་དམིགས་པའི་སྙིང་རྗེ་ཆེན་པོས་ཀུན་ནས་བསླང་པའོ། །ལེགས་སོ་
241 -46



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལེགས་སོ་ནི་དེ་ལྟར་རང་དོན་དང་གཞན་དོན་གཉིས་ཀྱི་དོན་དུ་འདྲི་བ་དེ་ངོ་
མཚར་བའི་སྒོ་ནས་སོ། །རྡོ་རྗེ་སེམས་དཔའ་ནི་གླེང་གཞིའི་ཐུགས་བྱ་བ་དེ་མ་གོ་
ནས་དྲི་བའི་སྐབས་སུ་དེ་བཞིན་གཤེགས་པ་ཐམས་ཅད་ཀྱི་ཐུགས་གསང་བ་ལས་
ཤིན་ཏུ་ཆེས་ གསང་བ་བཤད་དུ་གསོལ་ བྱས་ པས། འདིར་ཐུགས་ཀྱི་སྟོན་པ་
དགྱེས་པའི་རྡོ་རྗེ་ཞལ་གཅིག་ཕྱག་གཉིས་པའི་གནས་ལུགས་དེ་མ་གོ་ན་རྡོ་རྗེ་
སེམས་དཔའ་ཞེས་བྱ་བ་ཡིན་པས་དེ་བཤད་ཀྱི་ཉོན་ཅིག་པའོ། །སེམས་དཔའ་
ཆེན་པོ་ཕྱག་བཞི་པ། དམ་ཚིགས་སེམས་དཔའ་ཕྱག་དྲུག་པ། སྙིང་པོ་ཀྱེའི་རྡོ་རྗེ་
ཕྱག་བཅུ་དྲུག་པའོ། །ཞེས་པ་ལ་སོགས་པ་ནི་ཐམས་ཅད་ལ་སྦྱར་རོ། །
ད་ནི་དྲིས་ལན་རྒྱས་པར་བཤད་པ་སྟོན་ཏེ། དེ་ལ་སེམས་དཔའ་གསུམ་གྱི་
དྲིས་ལན་རྒྱས་པར་བཤད་པ་དང༌
། སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་
བཤད་པའོ། །དང་པོ་ལ་གཉིས་ལས་སེམས་དཔའ་གསུམ་གྱི་དྲི་བ་རྒྱས་པར་སྟོན་
ཏེ། རྡོ་རྗེ་སྙིང་པོའི་གསོལ་དྲིས་པ། གླེང་གཞིའི་ཐུགས་མ་གོ་ནས་དྲི་བ་མདོར་
བསྟན་དུ་དེ་བཞིན་གཤེགས་པ་ཐམས་ཅད་ཀྱི་ཐུགས་གསང་བ་ལས་ཤིན་ཏུ་ཆེས་
གསང་བའང་བཤད་དུ་གསོལ་ཞེས་དྲིས་པས། ལན་མདོར་བསྟན་དུ་རྡོ་རྗེ་སེམས་
དཔའ་ཞེས་བྱ་བ་ཉོན་ཅིག་གསུང་ན་རྡོ་རྗེ་སེམས་དཔའ་བྱ་བ་དེ་རང་ལ་གོ་རྒྱུ་མ་
བྱུང་གཏན་ཚིགས་གང་གི་ཕྱིར་ཐུགས་ཀྱི་སྟོན་པ་དགྱེས་པའི་རྡོ་རྗེ་ཞལ་གཅིག་
ཕྱག་གཉིས་པ་དེ་རྡོ་རྗེ་སེམས་དཔའ་ལགས། དེ་བཅོམ་ལྡན་འདས་ཀྱི་བདག་ལ་
གསུངས་ཞེས་པར་སྦྱར། འཐད་པ་ཇི་ལྟར་ན་ཕྱག་བཞི་པ་དེ་སེམས་དཔའ་ཆེན་པོ་
ལགས། རྒྱུ་མཚན་གང་ གི་ ཕྱག་དྲུག་པ་དེ་དམ་ཚིག་སེམས་དཔའ་ལགས། དེ་
བཅོམ་ལྡན་འདས་ཀྱིས་བདག་ལ་གསུངས།
24 ཉམསམྦྷ47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ད་ནི་སེམས་དཔའ་གསུམ་གྱི་ལན་རྒྱས་པར་བཤད་དེ། བཀའ་བསྩལ་པ་
ནི་ལན་ནོ། །དེ་ལ་གསུམ་ལས་བསྐྱེད་རིམ་གྱི་དབང་དུ་བྱས་པའི་སེམས་དཔའ་
གསུམ་ནི་རྡོ་རྗེ་སེམས་དཔའ་ཕྱག་གཉིས་པའི་བསྐྱེད་རིམ་མོ། །སེམས་དཔའ་
ཆེན་པོ་ཕྱག་བཞི་པ། དམ་ཚིག་སེམས་དཔའ་ཕྱག་དྲུག་པའི་བསྐྱེད་རིམ་མོ། །དང་
པོ་ནི་རྡོ་རྗེ་ཞེས་པ་ཧེ་རུ་ཀ་ཞལ་གཅིག་ཕྱག་གཉིས་པའི་ཕྱག་གཡས་པའི་རྡོ་རྗེའོ། །
མི་ཕྱེད་ནི་དེ་ལ་གཟུང་འཛིན་གྱི་རྣམ་རྟོག་གིས་སོ། །སེམས་དཔའ་ནི་སྟོང་པའི་
བརྡ་ཕྱག་མཚན་རྡོ་རྗེ་ལ་སེམས་དཔའོ། །སྲིད་པ་ནི་ཧེ་རུ་ཀའི་སྐུ་གསུང་ཐུགས་
གསུམ་མོ། །གཅིག་པ་ནི་དེ་གསུམ་སྟོང་ཉིད་དུ་རོ་གཅིག་པས་སོ། །འདིས་ན་ནི་
གཏན་ཚིགས་སུ་བཏང་པ་སྟེ་ཤེས་རབ་སྟོང་པ་དང་ཐབས་རིགས་པའི་ཡེ་ཤེས་
དབྱེར་མེད་པ་དེ་ལ་སོགས་རྡོ་རྗེ་སེམས་དཔའ་ཞེས་བྱར་བརྗོད་དེ། ཁྱོད་ཀྱིས་
བསྐྱེད་རིམ་གྱི་རྡོ་རྗེ་སེམས་དཔའ་མ་གོ་ན་དེ་ལ་མཛོད་ཞེས་པའོ། །སེམས་དཔའ་
ཆེན་པོ་ཕྱག་བཞི་པའི་བསྐྱེད་རིམ་དང་སྦྱར་ན་ཡེ་ཤེས་ནི་ཧེ་རུ་ཀ་ཞལ་གསུམ་
ཕྱག་བཞི་པ་ཐབས་བདེ་བ་མཚོན་པ་དེའོ། །ཆེན་པོ་ནི་ཡུམ་རྡོ་རྗེ་ཕག་མོ་ཤེས་
རབ་སྟོང་ཉིད་མཚོན་པའོ། །རོས་གང་བ་ནི་ཡུམ་ཤེས་རབ་སྟོང་པ་དེས་ཡབ་སྣང་
པ་ཐབས་མི་གཏོང་པའི་བརྡར་ཡུམ་གྱིས་ཡབ་ལ་འཁྱུད། ཡབ་སྣང་བ་ཐབས་དེས་
ཡུམ་ཤེས་རབ་སྟོང་པ་དེ་མི་གཏོང་པའི་བརྡར་ཡབ་ཀྱིས་ཡུམ་ལ་འཁྱུད། སྣང་བ་
དང་སྟོང་པའི་རོ་བདེ་སྟོང་དབྱེར་མེད་དུ་རོ་གཅིག་པའི་བརྡར་རྡོ་རྗེ་དང་པད་མ་
སྙོམས་པར་ཞུགས་པ་སྟེ། ཐམས་ཅད་བདེ་སྟོང་གི་རོས་གང་རྒྱ་ཆེར་འཕེལ་བས་
ན་རོས་གང་པའོ། །དེ་ལྟར་ཕྱག་བཞི་པའི་བསྐྱེད་པའི་རིམ་པ་དེ་ལ་སེམས་དཔའ་
ཆེན་པོར་བརྗོད་དོ། །
241 -48



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དམ་ཚིག་སེམས་དཔའ་ཕྱག་དྲུག་པ་དང་སྦྱར་ན། རྟག་ཏུ་ནི་དུས་རྒྱུན་
དུའོ། །དམ་ཚིག་ནི་ས་མ་ཡ་ཞེས་པ་མི་འདའ་བར་བྱེད་པས་ན་དམ་ཚིག་སྟེ་
དགྱེས་པ་རྡོ་རྗེའི་དཀྱིལ་འཁོར་ལ་དབང་ཐོབ་ནས་ཧེ་རུ་ཀ་ཞལ་གསུམ་ཕྱག་དྲུག་
པའི་བསྐྱེད་རིམ་བསྒོམ་པ་ལས་མི་འདའ་བས་སོ། །ལ་སྤྱོད་ཕྱིར་ནི་དེ་ཉིད་ཐུན་
གསུམ་མམ་བཞིར་ཉམས་སུ་ལེན་པའོ། །ཕྱག་དྲུག་པའི་བསྐྱེད་རིམ་དེ་ལ་དམ་
ཚིག་སེམས་དཔའ་བརྗོད་དོ། །
རྫོགས་རིམ་གྱི་དབང་དུ་བྱས་པའི་སེམས་དཔའ་རྣམ་པ་གསུམ་ནི་རྡོ་རྗེ་
སེམས་དཔའ་འོད་གསལ་གྱི་རྫོགས་པའི་རིམ་པ། སེམས་དཔའ་ཆེན་པོ་སྒྱུ་ལུས་
ཀྱི་རྫོགས་པའི་རིམ་པ། དམ་ཚིག་སེམས་དཔའ་གཏུམ་མོའི་རྫོགས་པའི་རིམ་པ་
དང་སྦྱར་ཏེ། དེ་ཡང་རྡོ་རྗེ་སེམས་དཔའ་འོད་གསལ་གྱི་རྫོགས་རིམ་གཉིད་དང་
བསམ་གཏན་བསྲེ་བའི་མན་ངག་དང་སྦྱར་ན་འོད་གསལ་འདི་ལ་གང་ཟག་བརྩོན་
འགྲུས་དང་བཅས་པ་ཚེ་གཅིག་གིས་སངས་རྒྱ་བ་དང་
། ལེ་ལོ་དང་བཅས་པ་བར་
མ་དོར་སངས་རྒྱ་བ་དང་གཉིས་སོ། །དང་པོ་ནི་ངན་བུ་གཉིད་ཉལ་བའི་དུས་སུ་
གཉིད་ལ་བརྟེན་ནས་འོད་གསལ་དངོས་གཞིའི་ཉམས་མྱོང་གི་དོན་གཅིག་རྒྱུད་ལ་
བསྐྱེད། ངན་བུ་གཉིད་མི་ཉལ་བའི་དུས་སུ་སྣང་ གྲོག་གི་ཆོས་ཐམས་ཅད་ལ་
གཉིད་ཀྱི་ཉམས་སུ་མྱོང་པ་དེས་རྒྱས་བཏབ་ཅིང་བསྒོམས་པས། དུས་ཚོ་ཇི་ཞིག་
ཙམ་ན་མཉམ་བཞག་རྗེས་ཐོབ་འདྲེས་པ་བྱ་བ་འབྱུང་སྟེ། འདྲེས་པ་བྱ་བའི་གོ་བ་
ཡང་བསྒོམས་པས་ཉམས་སུ་མྱོང་བ་ཆེ་རྒྱུ་མེད་མ་བསྒོམས་པས་ཉམས་སུ་མྱོང་བ་
ཆུང་རྒྱུ་མེད་དེ་གཉིད་ལོག་མ་ལོག་མེད་པར་ཐམས་ཅད་དུ་འོད་གསལ་གྱི་ཉམས་
སུ་མྱོང་
པར་ཕྲིལ་གྱིས་སྐྱེ་བ་དེ་ཚེ་གཅིག་གིས་སངས་རྒྱ་བའོ། །གང་ཟག་ལེ་ལོ་
241 - -49



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དང་བཅས་པ་བར་མ་དོར་སངས་རྒྱ་བ་ཟེར་ཙམ་ན། ངན་བུ་ལྟ་བུ་གཉིད་ཉལ་
བའི་དུས་སུ་གཉིད་ལ་བརྟེན་ནས་འོད་གསལ་གྱི་ཉམས་སུ་མྱོང་བ་གཅིག་རྒྱུད་ལ་
བསྐྱེད་གཉིད་མི་ཉལ་བའི་དུས་སུ་ངན་བུ་འཇིག་རྟེན་གྱི་བྱ་བས་གཡེང་སྟེ་སེམས་
གཅུན་ནས་བསྒོམ་མ་ནུས་ན་འཆི་ཁའི་འོད་གསལ་དང་བསྲེ་སྟེ་བར་དོར་སངས་
རྒྱ་བའོ། །དེ་ལྟར་གང་ཟག་བརྩོན་འགྲུས་དང་བཅས་པ་ཚེ་གཅིག་ལ་བུ་ཐ་བ་ཡིན་
ཀྱང་རུང་། ལེ་ལོ་དང་བཅས་པ་བར་དོ་རུ་བུ་ཐ་བ་ཡིན་ཀྱང་རུང་སྟེ་དེ་གཉིས་གང་
ཡིན་ཀྱང་བསྒོམ་པ་ལ་དུས་ཀྱི་གནད་འོད་གསལ་བསྒོམ་པའི་དུས་ སུ། ལུས་
བཅོས་པའི་གནད་གློ་གཡས་པ་ཕབ་སྟེ་སེང་གེའི་ཉལ་ཐབས་སུ་ཉལ། ཡུལ་གྱི་
གནད་སྙིང་ཁ་ཆོས་ཀྱི་འཁོར་ལོར་རྩ་པད་མ་འདབ་མ་བཞི་པ་གཅིག་བསྒོམ། རྩ་
པད་མ་འདབ་མ་བཞི་ལ་ཨ་ནུ་ཏ་ར་ཡི་གེ་བཞི་བཀོད། དབུས་ཀྱི་ལྟེ་བ་ལ་ཡི་གེ་
ཧཱུྃ་བསྒོམ་དེ་ནས་དང་པོ་ཐ་མལ་པའི་ཤེས་པ་ཡི་གེ་ཨ་ལ་བཞག །དེ་ནས་གཉིད་
དུ་ཧྲིབ་ཀྱིས་འགྲོ་བའི་དུས་སུ་ནུ་ལ་ཤེས་པ་བཞག །དེ་བས་ཀྱང་ཧྲིབ་ཀྱིས་འགྲོ་
བའི་དུས་སུ་ཏ་ལ་ཤེས་པ་བཞག །དེ་བས་ཀྱང་ཧྲིབ་ཀྱིས་སོང་བའི་དུས་སུ་ར་ལ་
ཤེས་པ་བཞག་སྟེ། དེ་ནི་སྟོང་པ་དང་ཤིན་ཏུ་སྟོང་པ་དང་སྟོང་པ་ཆེན་པོ་ཞེས་ཀྱང་
བྱ། སྣང་བ་དང་སྣང་བ་མཆེད་པ་དང་སྣང་བ་ཐོབ་པ་ཞེས་ཀྱང་བྱའོ། །
དེ་ནས་གཉིད་དུ་ཧྲུབ་གྱིས་འགྲོ་ཁར་དབུས་ཀྱི་ཧཱུྃ་ལ་ཤེས་པ་སུར་གྱིས་
བཅུག་པས་འོད་གསལ་དངོས་གཞིའི་ཉམས་སུ་མྱོང་བ་གཅིག་ཕྲིལ་གྱིས་སྐྱེ། དེའི་
དུས་ ཀྱི་ཉམས་སུ་མྱོང་བ་དེ་གཞུང་དང་སྦྱར་ན། རྡོ་ རྗེ་ ནི་འོད་གསལ་དངོས་
གཞིའི་ཉམས་སུ་མྱོང་བ་དེ་རྡོ་རྗེའོ། །དེ་ལ་གཟུང་བ་དང་འཛིན་པར་རྟོག་པ་གང་
གིས་ཀྱང་མི་ཕྱེད་པས་ན་མི་ཕྱེད་ཞེས་བྱར་བརྗོད་དོ། །སེམས་དཔའ་ནི་དང་པོ་ཐ་
241-50



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མལ་པའི་ཤེས་པ་ཡི་གེ་ཨ་ལ་སེམས་དཔའོ། །སྲིད་པ་གསུམ་ནི་དེ་ནས་གཉིད་
ཧྲིབ་དེར་འགྲོ་བའི་དུས་སུ་ནུ་ལ་ཤེས་པ་སྡུད་པ་ལས་སོ། །ཏ་ར་ལ་ཤེས་པ་རིམ་
གྱིས་སྡུད་པའོ། །གཅིག་པ་ནི་ཐ་མར་གཉིད་དུ་ཧྲུལ་གྱིས་འགྲོ་བར་དབུས་ཀྱི་ཧཱུྃ་དུ་
རོ་གཅིག་པའོ། །འདི་ན་གཏན་ཚིགས་སུ་བཏང་པ་སྟེ། ཤེས་རབ་སྟོང་པ་དང་
ཐབས་རིག་པ་ཡེ་ཤེས་དབྱེར་མེད་པ་དེ་ལ་རྡོ་རྗེ་སེམས་དཔའ་ཞེས་བྱ་བར་བརྗོད་
དོ། ཁྱོད་ཀྱིས་རྫོགས་རིམ་གྱི་རྡོ་རྗེ་སེམས་དཔའ་མ་གོ་ན་དེ་ལ་མཛོད། གཞན་ལ་
ཡང་དེ་བཞིན་དུ་སྦྱར་རོ། །
སེམས་ པ་ཆེན་པོ་སྒྱུ་ལུས་ཀྱི་རྫོགས་པའི་རིམ་པ་རྨི་ལམ་དང་བསམ་
གཏན་བསྲེ་བའི་མན་ངག་དང་སྦྱར་ན། འདི་ལ་ཡང་གཉིས་ལས་གང་ཟག་བརྩོན་
འགྲུས་དང་བཅས་པ་ཚེ་གཅིག་གིས་སངས་རྒྱ་བ་ནི་ངན་བུ་ལྟ་བུ་གཉིད་ཉལ་བའི་
དུས་སུ་རྨི་ལམ་ལ་བརྟེན་ནས་ཉམས་སུ་མྱོང་བ་གཅིག་རྒྱུད་ལ་བསྐྱེད། གཉིད་མི་
ཉལ་བའི་དུས་སུ་སྣང་གྲག་གི་ཆོས་རྨི་ལམ་དང་འདྲ་བ་འདི་ལ་རྨི་ལམ་གྱི་ཉམས་
སུ་མྱོང་བ་དེས་རྒྱས་བཏབ་ནས་བསྒོམས་པས་དུས་ཚོད་ཅི་ཞིག་ཙམ་ན་གཉིད་
ཉལ་མ་ཉལ་མེད་པར་སྒྱུ་མ་ལྟ་བུའི་ལུས་སུ་ཏོལ་ཏོལ་སྐྱེ་བ་དེ་ཚེ་གཅིག་གིས་
སངས་རྒྱ་བའོ། །ལེ་ལོ་དང་བཅས་པ་བར་མ་དོར་སངས་རྒྱ་བ་ནི། ངན་བུ་ལྟ་བུ་
གཉིད་ཉལ་བའི་དུས་སུ་རྨི་ལམ་གྱི་ཉམས་སུ་མྱོང་བ་བག་རེ་སྐྱེ་ལ། གཉིད་མི་
ཉལ་བའི་དུས་སུ་ངན་བུ་འཇིག་རྟེན་གྱི་བྱ་བས་གཡེངས་ནས་སེམས་བཅུན་ནས་
བསྒོམ་མ་ནུས་ན། སྔོན་འབྱུང་སྲིད་པའི་ཤ་གཟུགས་ཅན། །དབང་པོ་ཀུན་ཚང་
ཐོགས་མེད་ལྡན་གྱི་བར་དོ་འབྱུང་ལ། བར་དོར་འདེབས་པའི་གདམས་ངག་
འདི་ལས་ལྷག་པ་མེད་གསུང་སྟེ་བར་དོར་སངས་རྒྱ་བའོ། །དེ་གཉིས་གང་ཡིན་
24/ -51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཀྱང་བསྒོམ་པའི་དུས་ཀྱི་གནད་སྒྱུ་ལུས་བསྒོམ་པའི་དུས་སུ། ལུས་བཅོས་པའི་
གནད་གོང་དང་འདྲ། ཡུལ་གྱི་གནད་འགྲིན་པ་ལོངས་སྤྱོད་འཁོར་ལོར་པད་མ་
འདབ་མ་བཞི་པ་གཅིག་བསྒོམ། འདབ་མ་བཞི་ལ་ཨ་ནུ་ཏ་ར་ཡི་གེ་བཞི་དགོད་
དབུས་ཀྱི་ལྟེ་བ་ལ་ཡི་གེ་ཨོཾ་བསྒོམས་ཏེ་ཤེས་པ་རིམ་གྱིས་བསྡུས་ཏེ་མཇུག་ཏུ་ཨོཾ་
ལ་ཤེས་པ་བཞག་པ་ནི་གོང་དང་འདྲ་བར་སྦྱར་ཏེ་དེ་ནི་གཉིད་མི་འོང་པ་འོང་བར་
བྱ་བའི་ཐབས་སོ། །
དེ་ནས་གཉིད་དུ་སོང་པས་བག་ཆགས་ཀྱི་སྟོབས་ཀྱིས་རྨི་ལམ་རྨིས་ཏེ། རྨི་
ལམ་ལ་བརྟེན་ནས་བདེ་སྟོང་གཉིས་སུ་མེད་པའི་ཉམས་སུ་མྱོང་བ་རྒྱུད་ལ་སྐྱེས་བ་
སྟེ་དེ་གཞུང་དང་སྦྱར་ན། ཡེ་ཤེས་ནི་ཐབས་བདེ་བ། ཆེན་པོ་ནི་ཤེས་རབ་སྟོང་པ།
རོས་གང་བ་ནི་བདེ་སྟོང་གི་རོས་གང་བདེ་སྟོང་གི་རོས་རྒྱས་བདེ་སྟོང་གི་རོ་ཆེར་
འཕེལ་བའོ། །བླ་མའི་ཞལ་ནས་སྒྱུ་ལུས་ཀྱི་རྫོགས་པའི་རིམ་པ་འདི་ལ་ཡེ་ཤེས་
ཆེན་པོའི་རོས་གང་བ་བྱ་བར་བཅོམ་ལྡན་འདས་ཀྱིས་མིང་བཏགས་ཏེ་འདི་མི་
གདགས་ལེགས་སུ་འདུག་གསུངས། ངས་བསྒོམ་བསླབས་ཏེ་བསྒོམ་དུ་བཅུག་
པས་བདེ་བ་སྐྱེས་ཏེ་གད་མོ་ལྷག་ལྷག་པ་འོང་གིན་འདུག་གསུང་ངོ་
། །དེ་ལྟར་སྒྱུ་
ལུས་ཀྱི་རྫོགས་པའི་རིམ་པ་དེ་ལ་སེམས་དཔའ་ཆེན་པོར་བརྗོད་དོ། །
དམ་ཚིག་སེམས་དཔའ་གཏུམ་མོའི་རྫོགས་པའི་རིམ་པ་དང་སྦྱར་ན་འདི་
ལ་གསུམ་ལས་དུས་ཀྱི་གནད་གཏུམ་མོ་བསྒོམ་པའི་དུས་སུ། ལུས་བཅོས་པའི་
གནད་རྐང་ པ་རྡོ་ རྗེ་དཀྱིལ་མོ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་
བཅའ། སྒལ་པ་བསྲང་མིག་སྣ་རྩེ་ལ་དབབ་ཏོ་མགོ་སྦ། ཡུལ་གྱི་གནད་ལྟེ་བ་སྤྲུལ་
པའི་འཁོར་ལོར་ཤེས་པ་གཏད་དེ་ནས་རླུང་ནང་དུ་ཅུང་ཟད་གཅིག་སྡིགས་པས་ལྟེ་
241 -52



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བས་གཏུམ་མོ་ཡེ་ཤེས་ཀྱི་མེ་འབར། སྤྱི་བོ་ནས་བྱང་ཆུབ་ཀྱི་སེམས་ཐིག་ལེ་ཕབ་
ལྟེ་བའི་མེ་དེ་ཤེས་རབ་སྟོང་པ་སྤྱི་བོའི་བྱང་ཆུབ་ཀྱི་སེམས་དེ་ཐབས་བདེ་བ་མེ་ཆུ་
རྣམ་པ་གཉིས་དཀྲུག་སྟེ་འདྲེས་པས་བདེ་ལ་མི་རྟོག་པ་ཉམས་སུ་མྱོང་བ་རྒྱུད་ལ་
ཕྲིལ་ཏེར་སྐྱེ་སྟེ་དེ་གཞུང་དང་སྦྱར་ན་རྟག་ཏུ་ནི་དུས་རྒྱུན་དུའོ། །དམ་ཚིག་ནི་ལྟེ་བ་
ནས་མེ་འབར་བ་ལས་མི་འདའ་སྤྱི་བོ་ནས་ཐིག་ལེ་འཛག་པ་ལས་མི་འདའ་བས་
སོ། །ལ་སྤྱོད་ཕྱིར་ནི་གཏུམ་མོའི་རྫོགས་པའི་རིམ་པ་དེ་ཐུན་གསུམ་མམ་བཞིར་
ཉམས་སུ་ལེན་པའོ། །དེ་ལྟ་བུའི་གཏུམ་མོའི་རྫོགས་པའི་རིམ་པ་དེ་ལ་དམ་ཚིག་
སེམས་དཔའ་ཞེས་བྱ་བ་བརྗོད་པར་བྱའོ། །
འབྲས་བུའི་དབང་དུ་བྱས་པའི་ སེམས་ དཔའ་གསུམ་ནི་རྡོ་ རྗེ་ སེམས་
དཔའ་ཆོས་ཀྱི་སྐུ་དང་སྦྱར་ན། སྔགས་འདིའི་ལུགས་ཀྱིས་སྟོང་པ་གཅིག་ལ་ཆོས་
ཀྱི་སྐུ་ཟེར་ཏེ། རྡོ་རྗེ་ནི་ཆོས་ཀྱི་སྐུ་སྟོང་པ་ཉིད་སྤྲོས་པ་ཐམས་ཅད་དང་བྲལ་བའོ། །
མི་ཕྱེད་ནི་དེ་ལ་གཟུང་བ་དང་འཛིན་པའི་རྣམ་པར་རྟོག་པ་གང་གིས་ཀྱང་མི་ཕྱེད་
པའོ། །སེམས་དཔའ་ནི་ཆོས་ཀྱི་སྐུ་སྟོང་ཉིད་ལ་སེམས་དཔའོ། །སྲིད་པ་གསུམ་ནི་
འདོད་པའི་སྲིད་པ་གཟུགས་ཀྱི་སྲིད་པ་གཟུགས་མེད་པའི་སྲིད་པ་གསུམ་མོ། །
གཅིག་པ་ནི་སྲིད་པ་གསུམ་པོ་དེ་ཆོས་ཀྱི་དབྱིངས་སྟོང་ཉིད་དུ་རོ་གཅིག་པའོ། །
འདིས་ན་གཏན་ཚིགས་སུ་བཏང་བ་སྟེ་ཤེས་རབ་སྟོང་པ་དང་ཐབས་རིག་པའི་ཡེ་
ཤེས་དབྱེར་མེད་པ་དེ་ལ་རྡོ་རྗེ་སེམས་དཔའ་ཞེས་བྱ་བར་བརྗོད་དོ། ཁྱོད་ཀྱིས་
འབྲས་བུའི་དབང་དུ་བྱས་པས་རྡོ་རྗེ་སེམས་དཔའ་མ་གོ་ན་དེ་ལ་མཛོད།
སེམས་དཔའ་ཆེན་པོ་ལོངས་སྤྱོད་རྫོགས་པའི་སྐུ་དང་སྦྱར་ན་སྔགས་
འདིའི་ལུགས་ཀྱིས་བདེ་བ་གཅིག་ལ་ལོངས་སྤྱོད་རྫོགས་པའི་སྐུ་ཟེར་ཏེ། དེ་ཡང་
241 -53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡེ་ཤེས་ཐབས་བདེ་བ། ཆེན་པོ་ནི་ཤེས་རབ་སྟོང་པ། རོས་གང་ནི་བདེ་སྟོང་གི་
རོས་གང་ཞིང་བདེ་སྟོང་ལ་ལོངས་སྤྱོད་པས་སོ། །དེ་ལྟ་བུའི་ལོངས་སྤྱོད་རྫོགས་
པའི་སྐུ་དེ་ལ་སེམས་དཔའ་ཆེན་པོར་བརྗོད་པར་བྱའོ། །
དམ་ཚིག་སེམས་དཔའ་སྤྲུལ་པའི་སྐུ་དང་སྦྱར་ན་སྔགས་འདིའི་ལུགས་
ཀྱིས་གསལ་བ་གཅིག་ལ་སྤྲུལ་པའི་སྐུ་ཟེར་ཏེ། རྟག་ཏུ་ནི་དུས་རྒྱུན་དུའོ། །དམ་
ཚིག་ནི་སྤྲུལ་པའི་སྐུ་དེས་གདུལ་བྱའི་དོན་བྱེད་པ་ལས་མི་འདའ་བས་སོ། །ལ་
སྤྱོད་ཕྱིར་ནི་གདུལ་བྱ་གང་དང་གང་གིས་འདུལ་བ་ལ་དེ་དང་དེ་རུ་སྤྲུལ་ནས་དོན་
བྱེད་པས་སོ། །
ད་ནི་སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་བཤད་པ་ལ་དྲི་བ་རྒྱས་པར་
བཤད་པ་དང་། ལན་རྒྱས་པར་བཤད་པ་གཉིས་ལས་དྲི་བ་ནི་རྡོ་རྗེ་སྙིང་པོས་
གསོལ་དྲིས་པ། མིང་བསྡུས་པ་ནི་རྒྱུད་ཀྱི་དོན་ཐམས་ཅད་བྲི་ཧེ་བཛྲ་ཏན་ར་ཙ་ན་
མ་ཞེས་པའི་མཚན་ལ་བསྡུས་པའོ། །གླེང་གཞི་རུ་རྡོ་རྗེ་བྱ་བ་དེ་མ་གོ་ནས་དྲིས་
པའི་སྐབས་སུ་སྙིང་པོ་རྗེ་བཙུན་བཤད་དུ་གསོལ་བྱས་པས། ལན་མདོར་བསྟན་
གྱི་སྐབས་སུ་སྙིང་པོ་ཀྱེའི་རྡོ་རྗེ་ཞེས་བྱ་བ་ཉོན་ཅིག་གསུང་ན་དེ་རང་ལ་གོ་རྒྱུ་མ་
བྱུང་རྒྱུ་མཚན་གང་གིས་ཀྱེའི་རྡོ་རྗེ་ཞེས་བྱ་བ། དེ་ལས་ཀྱང་ཕྱེ་ནས་ཧེ་ཅི་ལ་ཟེར།
བཛྲ་ཅི་ལ་ཟེར་ཞེས་དྲིས། བཅོམ་ལྡན་འདས་རྒྱུད་ཀྱི་སྟོན་པ་དེས་ལན་གྱི་དོན་
གཅིག་བཀའ་བསྩལ་པ་ནི། འདི་ལ་བསྐྱེད་པའི་རིམ་པའི་དབང་དུ་བྱས་པའི་སྙིང་
པོ་ཀྱེའི་རྡོ་རྗེ་དང་
། རྫོགས་རིམ་གྱི་དང་
། འབྲས་བུའི་དང་གསུམ་ལས་བསྐྱེད་
རིམ་དང་སྦྱར་ན། ཧེ་ནི་སྙིང་རྗེ་ཆེན་པོ་ནི་ཧེ་བཛྲ་ཞལ་བརྒྱད་ཕྱག་བཅུ་དྲུག་པའོ། །
བཛྲ་འང་ཤེས་རབ་བརྗོད་ནི་ཡུམ་བདག་མེད་ལ་སྐུ་མདོག་སྔོན་མོ་ཞལ་གཅིག་
241 -54



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཕྱག་གཉིས་མ་དེའོ། །ཐབས་ནི་ཡབ་བཅོམ་ལྡན་འདས་ཐབས་བདེ་བ་མཚོན་པ་
དེའོ། །ཤེས་རབ་ནི་ཡུམ་བདག་མེད་མ་ཤེས་རབ་སྟོང་ཉིད་མཚོན་པའོ། །བདག་
ཉིད་རྒྱུད་ནི་ཡབ་སྣང་བ་ཐབས་དེས་ཡུམ་ཤེས་རབ་སྟོང་པ་དེ་མི་གཏོང་པའི་
བརྡར་ཡབ་ཀྱིས་ཡུམ་ལ་འཁྱུད་པ་ལ་སོགས་པ་གོང་བཞིན་དུ་བཤད་དོ། །དེ་ནི་
བསྐྱེད་པའི་རིམ་པའི་དབང་དུ་བྱས་པའི་སྙིང་པོ་ཀྱེའི་རྡོ་རྗེ་དེ་རྒྱུད་ཀྱི་སྟོན་པ་ཡང་
ང་ཡིས་བཤད་ཀྱིས་ཉོན་ཅིག་ཞེས་པའོ། །
རྫོགས་རིམ་གྱི་དབང་དུ་བྱས་པའི་སྙིང་པོ་ཀྱེའི་རྡོ་རྗེ་ནི་གཞན་ལུས་ལས་
ཀྱི་ཕྱག་རྒྱའི་རྫོགས་རིམ་དང་སྦྱར་ན། ཧེས་ནི་སྙིང་རྗེ་ཆེན་པོ་ནི་སྒྲུབ་པ་པོ་འདུ་
ཤེས་གསུམ་ལྡན་སྟེ་ལུས་ལྷའི་འདུ་ཤེས། ངག་སྔགས་ཀྱི་འདུ་ཤེས། སེམས་ཆོས་
ཀྱི་འདུ་ཤེས་སོ། །བཛྲ་འང་ཤེས་རབ་བརྗོད་ནི་ཡུམ་འདུ་ཤེས་གསུམ་ལྡན་ཏེ་
ལུས་ལྷའི་འདུ་ཤེས་ལ་སོགས་པའོ། །ཐབས་ནི་རྡོ་རྗེ་དང་པད་མ་བྱིན་གྱིས་བརླབ་
པ་དང་སྙོམས་པར་འཇུག་པ་བྱ་བ་དང་ཀུན་རྫོབ་བྱང་ཆུབ་སེམས་ཀྱི་ཐིག་ལེ་རྡོ་རྗེ་
ནོར་བུའི་རྩེ་མོ་རུ་དབབ་པ་དང་ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་
པའོ། །ཤེས་རབ་ནི་ཐིག་ལེ་ལ་བརྟེན་ནས་དོན་དམ་ཟག་པ་མེད་པ་ལྷན་ཅིག་
སྐྱེས་པའི་ཉམས་མྱོང་རྒྱུད་ལ་བསྐྱེད་པའོ། །བདག་ཉིད་རྒྱུད་ནི་རྟེན་ཐིག་ལེ་དེ་
འཆོར་འཆོར་འདྲ་ན་གྱེན་ལ་བཟློག་རྩ་དམིགས་སུ་གདབ་རླུང་དང་བསྲེ་བ་བྱས་
པའོ། །དེ་ནི་རྫོགས་པའི་རིམ་པའི་དབང་དུ་བྱས་པའི་སྙིང་པོ་ཀྱེའི་རྡོ་རྗེ་དེ་ངས་
བཤད་ཀྱིས་ཉོན་ཅིག་པའོ། །
འབྲས་བུའི་དབང་དུ་བྱས་པའི་སྙིང་པོ་ཀྱེའི་རྡོ་རྗེ་བདེ་བ་ཆེན་པོའི་སྐུ་དང་
སྦྱར་ན་ཧེས་ནི་སྙིང་རྗེ་ཆེན་པ་ཉིད་ནི་བདེ་བ་ལོངས་སྤྱོད་རྫོགས་པའི་སྐུ་དང་
241-55



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསལ་བ་སྤྲུལ་པའི་སྐུའོ། །བཛྲ་འང་ཤེས་རབ་ནི་སྟོང་པ་ཆོས་ཀྱི་སྐུའོ། །ཐབས་
ནི་བདེ་བ་ལོངས་སྤྱོད་རྫོགས་པའི་སྐུ་དང་གསལ་བ་སྤྲུལ་སྐུའོ
། །ཤེས་རབ་ནི་
སྟོང་པ་ཆོས་སྐུའོ། །བདག་ཉིད་རྒྱུད་ནི་སྐུ་གསུམ་རོ་གཅིག་ཏུ་གྱུར་པ་དེ་སྐུ་ནི་བདེ་
བ་ཆེན་པོའི་སྐུ་འཁོར་ལོ་ནི་བདེ་བ་ཆེན་པོའི་འཁོར་ལོར་བརྗོད་དོ། །དེ་ལྟར་ཡང་
བརྟག་པ་ཕྱི་མའི་ལེའུ་བཞི་པ་ནས་སྐུ་གསུམ་ཡོངས་སུ་ཤེས་པ་ནི། བདེ་བ་ཆེན་
པོའི་འཁོར་ལོར་བརྗོད་ཞེས་པའོ། །དེ་ནི་འབྲས་བུའི་དབང་དུ་བྱས་པའི་སྙིང་པོ་
ཀྱེའི་རྡོ་རྗེ་དེ་རྒྱུད་ཀྱི་སྟོན་པ་ང་ཡིས་བཤད་ཀྱིས་ཉོན་ཅིག་པའོ། །
མཚན་ཅན་དངོས་བསྟན་པ་ལ་གསུམ་སྟེ། འབྲས་བུའི་རྒྱུད་ཀྱི་དོན་མདོར་
བསྟན་པ་དང་། གཞིའི་རྒྱུད་ཀྱི་དོན་མདོར་བསྟན་པ་དང་
། རང་བཞིན་གྱི་རྒྱུད་ཀྱི་
དོན་མདོར་བསྟན་པའོ། །དང་པོ་ལ་གཉིས་ལས་ལྟ་སྟངས་ཀྱི་ལེའུའི་དོན་མདོར་
བསྟན་པ་ནི། ལྟ་སྟངས་ཞེས་པ་འདི་མདོར་བསྟན། རྒྱས་པར་བརྟག་པ་དང་པོའི་
ལེའུ་བཅུ་གཅིག་པའི་ལྟ་སྟངས་རྣམ་པ་བཞིས་ལས་བཞི་བསྒྲུབ་པས་འདིའི་དོན་
རྒྱས་པར་འཆད་དོ། །
ལེའུ་གཉིས་པ་སྔགས་ཀྱི་ལེའུའི་དོན་མདོར་བསྟན་པ་ནི། དོན་བྱེད་རྣམ་
མང་ བརྗོད་ པ་ དང་། །རེངས་ པར་ བྱེད་ དང་ སྐྱོད་པ་ཉིད། །སྡེ་ རེངས་བྱེད་ དང་
མངོན་སྤྱོད་དང་
། །ཞེས་པ་སྟེ། དེ་ལ་འགུག་ཞེས་པས་སྒྲུབ་བྱ་བུད་མེད་དགུག་
པའི་ཆོ་ག་སྟེ་འདིས་མདོར་བསྟན། རྒྱས་པར་བཤད་པ་བརྟག་པ་དང་པོའི་ལེའུ་
གཉིས་པ་སྔགས་ཀྱི་ལེའུས་འདིའི་དོན་རྒྱས་པར་བཤད་དོ། །དོན་བྱེད་རྣམ་མང་
བརྗོད་ནི་ཆར་དབབ་པ་དང་ཆར་གཅད་པ་དང་
། ཉི་ཟླ་གཟུང་བ་དང་རྡོ་རྗེ་སྐར་
མས་སྤྲ་དབབ་པ་ལ་སོགས་པ་སྟེ་འདིས་མདོར་བསྟན། རྒྱས་པར་བརྟག་པ་དང་
241 -56



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པོའི་ལེའུ་གཉིས་པས་འཆད་དོ། །རེངས་པ་ནི་བསྒྲུབ་བྱའི་ལུས་ངག་རེངས་པར་
བྱེད་པ་སྟེ་འདིར་མདོར་བསྟན། བརྟག་པ་དང་པོའི་ལེའུ་གཉིས་པས་རྒྱས་པར་
འཆད་དོ། །བསྐྱོད་པ་ཉིད་ནི་སྒྲུབ་བྱ་ཡུལ་ནས་བསྐྱོད་པའི་ཆོ་ག་སྟེ་བརྟག་པ་དང་
པོའི་ལེའུ་གཉིས་པ་ནས་འདིའི་དོན་རྒྱས་པར་འཆད་དོ། །སྡེ་ནི་དམག་གི་དཔུང་
ངོ༌
། །རེངས་པ་ནི་དཔུང་དེ་རེངས་པར་བྱེད་པ་སྟེ་མངོན་སྤྱོད་དང་ཞེས་པ་མངོན་
སྤྱོད་ཀྱི་ལས་སོ། །འདིས་མདོར་བསྟན། རྒྱས་པར་བརྟག་པ་དང་པོའི་ལེའུ་གཉིས་
པ་ནས་རྡོ་རྗེ་གྲི་གུག་གི་ཆོ་གས་འདིའི་དོན་རྒྱས་པར་འཆད་དོ། །ཡང་མངོན་སྤྱོད་
ཞེས་པ་མཁའ་སྤྱོད་མའི་སྒོ་ནས་དགྲ་གསད་པ་དང་
། ཕྱིའི་གྲོང་དཀྲུག་པ་དང་།
དགྲ་ལ་རིམས་བཏང་པ་དང་
། ལྷ་དག་པ་ལ་སོགས་པ་སྟེ། འདིས་མདོར་བསྟན་
རྒྱས་པར་བརྟག་པ་དང་པོའི་ལེའུ་གཉིས་པ་ནས་འདིའི་དོན་རྒྱས་པར་འཆད་དོ། །
གཞིའི་རྒྱུད་ཀྱི་དོན་མདོར་བསྟན་པ་ནི་དེ་ལྟར་རིག་པས་ཞེས་པ་རྡོ་རྗེ་
སློབ་དཔོན་མཚན་ཉིད་དང་ལྡན་པ་གཅིག་གིས་བསྙེན་པ་ཞག་གསུམ་མམ་ལྔའམ་
བདུན་ལ་སོགས་པ་ཇི་ལྟར་རིགས་པ་གཅིག་བྱེད། ནུབ་དང་པོ་སའི་ཆོ་ག་
ཆོ་ག་དང་ས་
ཆོག་གི་གནས་བརྟག་པ་ལ་སོགས་པའོ། །ནུབ་གཉིས་པ་སྟ་གོན་གྱི་ཆོ་ག་ལ་ལྷ་
ལྷག་པར་གནས་པའི་ཆོ་ག་ལ་སོགས་པའོ། །ནུབ་གསུམ་པ་དཀྱིལ་འཁོར་གྱི་
ཞག་གི་ཆོ་ག་ལ། དང༌ པོ་ ཐིག་ གི་ ཆོ་ ག་ ཇི་ལྟར་ རིགས་པ་ གཅིག་ གིས་ ཐིག་
འདེབས། དེ་ནས་ཚོན་གྱི་ཆོ་ག་དང་
། དེ་ནས་དཀྱིལ་འཁོར་བསྒྲུབ་པ་དང༌
། དེ་
ནས་སློབ་དཔོན་བདག་འཇུག་བྱ་བ་དང་
། སློབ་མ་དཀྱིལ་འཁོར་ལ་གཞུག་ཅིང་
ལྷ་ངོ་བསྟན་པ་ཇི་ལྟར་རིགས་པ་གཅིག་བྱེད། དེ་ནས་དབང་བསྐུར་བ་ལ་སྔགས་
ཀྱི་འདིའི་ལུགས་ ཀྱིས་ དབང་བཞི་བསྐུར་བ་ལས་བུམ་པའི་ དབང་ ཙམ་མམ།
241 -57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསང་བའི་དབང་ཙམ་མི་དབང་རྫོགས་པ་རུ་བསྐུར་བ་སྟེ་ཇི་ལྟར་རིགས་པ་
གཅིག་བསྐུར་བའོ། །དེ་ལྷ་གང་གི་ང་རྒྱལ་ཀྱིས་བསྐུར་ན་རྣལ་འབྱོར་མ་ཞེས་
རྣལ་འབྱོར་མ་ལྷ་མོ་བཅོ་བརྒྱད་དམ་ཧེ་རུ་ཀ་ལ་རྣལ་འབྱོར་མ་བརྒྱད་ཀྱིས་བསྐོར་
བའི་ལྷ་དགུའི་ང་རྒྱལ་གྱིས་བྱེད་དེ། འདིས་མདོར་བསྟན། རྒྱས་པར་བརྟག་པ་
དང་པོའི་ལེའུ་བཅུ་པ་དབང་བསྐུར་བའི་ལེའུས་འདིའི་དོན་རྒྱས་པར་འཆད་དོ། །
རང་བཞིན་གྱི་རྒྱུད་དམ་ཐབས་རྒྱུད་ཀྱི་དོན་བསྟན་པ་ལ་དྲུག་སྟེ། བདག་མེད་མའི་
བསྐྱེད་ པའི་ རིམ་པའི་དོན་མདོར་བསྟན་པ་དང༌། ལྷ་དབང་བསྐུར་བའི་ལེའུའི་
དོན་མདོར་བསྟན་པ་དང་
། རྣམ་པར་དག་པའི་ལེའུའི་དོན་མདོར་བསྟན་པ་དང་
།
བརྡ་དང་སྤྱོད་པའི་ལེའུའི་དོན་མདོར་བསྟན་པ་དང་
། ཧེ་རུ་ཀའི་བསྐྱེད་པའི་རིམ་
པའི་དོན་མདོར་བསྟན་པ་དང་
། རྫོགས་རིམ་མདོར་བསྟན་པའོ། །
དང་པོ་ནི་ཇི་ལྟར་རིགས་པའི་རྣལ་འབྱོར་མའི་བསྐྱེད་དང་ཞེས་པ་སྟེ། ཇི་
ལྟར་རིགས་པ་ནི་བསྐྱེད་རྒྱུའི་ལྷ་ཅི་རིགས་པའོ། །འོ་ན་བསྐྱེད་རྒྱུའི་ལྷ་ཇི་ལྟར་
རིགས་པ་དེ་རང་གང་ཡིན་ཞེ་ན། རྣལ་འབྱོར་མ་ཞེས་པ་སྟེ་ལྷ་མོ་བཅོ་བརྒྱད་ཀྱི་
དཀྱིལ་འཁོར་གྱི་འཁོར་ལོ་བསྐྱེད་ནས་བསྒོམ་ན་ཡང་བསྒོམ། དེ་ལས་བསྡུས་པ་
ལྷ་མོ་བཅུ་གསུམ་མམ་དེ་ལས་བསྡུས་པ་ལྷ་ མོ་དགུ་འམ། དེ་ ལས་བསྡུས་པ་
ལྔའམ། དེ་ལས་བསྡུས་པ་ལྷ་མོ་རྐྱང་པ་གཅིག་བསྐྱེད་ནས་བསྒོམ་ན་ཡང་བསྒོམ་
སྟེ། དེ་རྣམས་ཅི་རིགས་པ་གཅིག་བསྐྱེད་པའོ། །བསྐྱེད་དང་ཞེས་པ་ནི་བསྐྱེད་ཚུལ་
སྟེ་ལྷ་དེ་རྣམས་མངལ་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད། སྒོང་སྐྱེས་དང༌།
རྫུས་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད། བསྐྱེད་ཚུལ་ཅི་རིགས་པ་གཅིག་གིས་
བསྐྱེད་པ་སྟེ་འདིས་མདོར་བསྟན། བརྟག་པ་དང་པོའི་ལེའུ་བཞི་པའི་སྟོད་ཀྱི་ཅི་
241 -58



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ནས་ཅི་ཕྱེད་ཀྱིས་འདིའི་དོན་རྒྱས་པར་འཆད་དོ། །གནས་དང་ཞེས་པ་ལྷ་དབང་
བསྐུར་བའི་ལེའུའི་དོན་མདོར་བསྟན་པ་སྟེ། ལྷ་དབང་བསྐུར་བའི་གནས་སྐབས་
ཀྱི་ཆོ་ག་རྫོགས་པར་བྱེད་པའོ། །འདིས་མདོར་བསྟན། རྒྱས་པར་བརྟག་པ་དང་
པོའི་ལེའུ་བཞི་པ་ལྷ་དབང་བསྐུར་བའི་ལེའུས་འདིའི་དོན་རྒྱས་པར་འཆད་དོ།
ཡང་གནས་དང་ཞེས་པ་སེམས་མི་གནས་པ་གནས་པར་བྱེད་པ་རྣམ་པར་
དག་པའི་ལེའུའི་དོན་མདོར་བསྟན་པ་སྟེ། འདིས་མདོར་བསྟན། རྒྱས་པར་བརྟག་
པ་དང་པོའི་ལེའུ་དགུ་པ་རྣམ་དག་གི་ལེའུས་འདིའི་དོན་འཆད་དོ། །བྱེད་རྒྱུ་ནི་ལྷ་
མོ་བཅོ་བརྒྱད་ཀྱི་ས་བོན་གྱི་མདོར་བསྟན་ཏེ་གོང་གི་ལྷ་མོ་བཅོ་བརྒྱད་ཀྱི་བསྐྱེད་
རིམ་གྱི་ཁོངས་སུ་བསྡུའོ། །ས་བོན་གྱི་རྒྱས་པར་བཤད་པ་ལེའུ་གཉིས་པ་ནས་ཨ་
ཨ་རྣལ་འབྱོར་མ་རྣམས་ཀྱི་ས་བོན་ནོ་ཞེས་པས་བཤད་དོ། །ནུས་པ་དང་གོང་གིས་
བརྡ་ཆེན་གཉིས་བསྡེབས་པས་བརྡ་དང་སྤྱོད་པའི་ལེའུའི་དོན་མདོར་བསྟན་པ་སྟེ།
དེ་ཡང་ནུས་པ་ནི་ནུས་པ་ཞེས་བྱ་མཐུ་ཞེས་བྱ་སྟོབས་ཞེས་བྱ་སྟེ་དོན་ལ་
པ་ནུས་
རྙེད་མཐུ་རྙེད་སྟོབས་རྙེད་པ་སྟེ་དེ་ལྟར་ཀྱང་བརྟག་པ་དང་པོའི་ལེའུ་དྲུག་པ་ནས་
ཅུང་ཟད་དྲོད་ནི་ཐོབ་པ་ན། །གལ་ཏེ་སྤྱོད་པ་བྱེད་འདོད་པས། །གལ་ཏེ་འགྲུབ་
འགྱུར་འདོད་ཡོད་ན། །འདིས་ནི་སྤྱོད་པ་སྤྱད་པ་ཉིད་ཅེས་བཤད་འདིས་མདོར་
བསྟན། རྒྱས་པར་བརྟག་པ་དང་པོའི་ལེའུ་དྲུག་པ་སྤྱོད་པའི་ལེའུས་འདིའི་དོན་
འཆད། སྤྱོད་པ་བྱེད་པའི་དུས་སུ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་ཤེས་
པར་བྱེད་པ་ལ་བརྡ་བྱ་དགོས་པས་བརྡ་ཆེན་ཞེས་པ་འདིས་མདོར་བསྟན། རྒྱས་
པར་བརྟག་པ་དང་པོའི་ལེའུ་བདུན་པ་བརྡའི་ལེའུས་འདིའི་དོན་འཆད་དོ། །
ཧེ་རུ་ཀའི་བསྐྱེད་རིམ་མདོར་བསྟན་པ་ནི། ལྷ་རྣམས་ཞེས་པ་ཧེ་རུ་ཀ་ཞལ་
241 - 59



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཅིག་ཕྱག་གཉིས་པ་དང་། ཕྱག་བཞི་པ། ཕྱག་དྲུག་པ། ཕྱག་བཅུ་དྲུག་པའོ། །ཇི་
ལྟར་འབྱུང་བ་ནི་ལྷ་དེ་རྣམས་མངལ་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད། སྒོང་
སྐྱེས་དང་རྫུས་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད། བསྐྱེད་ཚུལ་ཇི་ལྟར་རིགས་
གཅིག་གིས་བསྐྱེད་པ་སྟེ། འདིས་མདོར་བསྟན། རྒྱས་པར་བརྟག་པ་དང་
ལེའུ་གསུམ་པ་ལྷའི་ལེའུས་འདིའི་དོན་འཆད་དོ། །
ད་ནི་རྫོགས་རིམ་མདོར་བསྟན་པ་ལ་བཞི་སྟེ། བདག་མེད་མའི་རྫོགས་
རིམ་མདོར་བསྟན་པ་དང་
། ཧེ་རུ་ཀའི་རྫོགས་རིམ་མདོར་བསྟན་པ་དང་
། རྫོགས་
རིམ་ དངོས་ པོའི་ གནས་ཐབས་ཤེས་ བྱའི་ ཡུལ་དུ་བསྟན་པ་དང༌། གཏུམ་མོའི་
རྫོགས་རིམ་རྒྱས་པར་བཤད་པའོ། །དེ་ལ་དང་པོ་ཡེ་ཤེས་རྣམ་ཤེས་དུ་ཞེས་པ་
རྣམ་ཤེས་ནི་ཀུན་གཞིའི་རྣམ་པར་ཤེས་པ་རྟོག་པ་དང་བཅས་པ་འདིའོ། །ཡེ་ཤེས་
ནི་རྣམ་ཤེས་ཡེ་ཤེས་སུ་བསྒྱུར་བའི་མན་ངག་སྟེ་རྫོགས་པའི་རིམ་པ་ཐབས་ཁྱད་
པར་ཅན་ལ་བརྟེན་ནས་བསྒོམས་པས་ཀུན་གཞི་རྟོག་པ་དང་བཅས་པ་འདི་ཟག་
་མེད་ པའི་ཡེ་ཤེས་སུ་བསྒྱུར་བར་བྱེད་པས་སོ། །འདིས་མདོར་བསྟན། རྒྱས་
པར་བརྟག་པ་དང་པོའི་ལེའུ་བཞི་པའི་སྨད་ཀྱི་ཅི་ནས་ཅི་ཕྱེད་ཀྱིས་འདིའི་དོན་
རྒྱས་པར་འཆད་དོ། །
ཧེ་རུ་ཀའི་རྫོགས་པའི་རིམ་པ་མདོར་བསྟན་པ་ནི། ཧེ་རུ་ཀ་ཞེས་པ་དོན་
གྱིས་ཧེ་རུ་ཀ་དང་རྟགས་ཀྱི་ཧེ་རུ་ཀ་གཉིས་སོ། །དོན་གྱི་ཧེ་རུ་ཀ་ནི་རྣམ་པར་ཐར་
པའི་སྒོ་གསུམ་མོ། །དེ་ནི་རྒྱུ་སོགས་སྟོང་པ་སྟེ། །རྒྱུ་ནི་ཚོགས་དང་བྲལ་བའོ། །ཀ་
ནི་གང་དུ་ཡང་མི་གནས་པའོ། །ཞེས་སོ། །རྟགས་ཀྱི་ཧེ་རུ་ཀ་ནི་ཧེ་རུ་ཀ་ཞལ་
གཅིག་ཕྱག་གཉིས་པ་དང་། ཕྱག་བཞི་པ་དང་
། ཕྱག་དྲུག་པ་དང་
། ཧེ་རུ་ཀ་ཞལ་
241 60



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བརྒྱད་ཕྱག་བཅུ་དྲུག་པའོ། །དོན་གྱི་ཧེ་རུ་ཀ་དང་རྟགས་ཀྱི་ཧེ་རུ་ཀ་དེ་བསྒྲུབ་བྱར་
བཞག་ནས་དེ་ཐོབ་པར་བྱེད་པའམ་བསྐྱེད་པར་བྱེད་པའི་ཉེར་རྒྱུར་གང་འགྲོ་ཞེ་
ན། དང་པོའམ་གཙོ་བོར་བསྒོམ་ཞེས་པའོ། །གཅིག་ཞེས་པ་འདི་འགྱུར་གྲགས་པ་
སྟེ་རྒྱ་གར་སྐད་དུ་ཨེ་ཀ་ཞེས་པ་ཨེ་ཤེས་རབ་སྟོང་པ་ཀ་ཐབས་བདེ་བ་སྟེ་རྫོགས་
པའི་རིམ་པ་བདེ་སྟོང་དབྱེར་མེད་ཀྱི་དོན་དེ་བསྒོམ་ཞེས་པའོ། །རྡོ་རྗེ་སྙིང་པོ་སྙིང་
རྗེ་ཆེན་པོ་ཞེས་བོས་ནས། དངོས་པོའི་ཆོས་བདེ་སྟོང་དབྱེར་མེད་དུ་བསྒོམས་པ་
ཉིད་ཀྱིས་ཁམས་གསུམ་འཁོར་བ་ལས་གྲོལ་བ་ཡིན་ཞིང་དངོས་པོ་རང་རྒྱུད་པར་
ཞེན་པས་འཁོར་བར་འཆིང་པར་འགྱུར་བའོ། །དེ་ཡོངས་ནི་སྣང་གྲགས་ཀྱི་ཆོས་
དེ་བདེ་སྟོང་དུ་ཡོངས་སུ་ཤེས་པས་འཁོར་བ་ལས་གྲོལ་བ་ཡིན། དངོས་པོ་ནི་སྣང་
གྲག་གི་ཆོས་ཐམས་ཅད་མེད་པ་ནི་བདེ་སྟོང་དུ་ནུབ་ཅིང་མེད་པར་ཡོངས་སུ་ཤེས་
པའོ། །དངོས་པོ་སྒོམ་འགྱུར་ཞེས་པ་སྣང་གྲག་གི་ཆོས་ཐམས་ཅད་ལ་ཉམས་མྱོང་
དེས་རྒྱས་བཏབ་ནས་བསྒོམ་པ་ལ་ཤེས་རབ་ཅན་ཞེས་སོ། །དངོས་པོ་ནི་སྣང་
གྲགས་ཀྱི་ཆོས་སོ། །འགྱུར་ཤེས་ནི་བདེ་སྟོང་དུ་ཡོངས་སུ་ཤེས་པས་དེ་ལྟར་ཞེས་
པ་གོང་དུ་བསྟན་པའི་ཚུལ་དེ་ལྟར་ཧེ་རུ་ཀ་ནི་དོན་དང་རྟགས་ཀྱིའོ
། །དེ་ཐོབ་པའི་
རྒྱུ་རུ་རྫོགས་པའི་རིམ་པ་བསྒོམ་པའོ། །
རྫོགས་རིམ་དངོས་ པོའི་གནས་ཐབས་ཤེས་བྱའི་ཡུལ་དུ་བསྟན་པ་ལ་
གསུམ་སྟེ། སེམས་དངོས་པོའི་གནས་ཐབས་ཀྱིས་བསྒོམ་རྒྱུ་དོན་གྱི་ངོ་བོ་ངོ་ཤེས་
པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་དང་། ལུས་དངོས་པོའི་གནས་
ཐབས་ཀྱིས་བསྒོམ་པའི་གནད་ཤེས་པར་བྱ་བའི་ཕྱིར་ལུས་དངོས་པོའི་གནས་
ཐབས་གཏན་ལ་དབབ་པ་དང་། ལུས་དང་སེམས་རྣམ་པ་གཉིས་བསྡོམས་པ་ལ་
241 -61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཚང་བར་བསྟན་པའོ། །དེ་
ལ་དང་པོ་ནི་ཇོ་བོ་ནཱ་རོ་པའི་བཞེད་པས་སེམས་ཉིད་རྣམ་མེད་དག་པ་གསལ་བ་
ཟུང་འཇུག་གཉིས་སུ་མེད་པ་ཞེས་ཟེར། ད་ལྟའི་ཤེས་པ་ཅིར་ཡང་སྣང་ཅིར་ཡང་
ཤར་བ་འདི་དྲི་མ་ཡིན་འཁྲུལ་པ་ཡིན་རྫུན་པ་ཡིན། འདི་ཕར་བསལ་བའི་དུས་ན་
རྣམ་པ་ཐམས་ཅད་ནུབ་པའི་ཤེས་པ་གསལ་བའི་རོ་བདེ་བར་ཤར་བ་བདེ་བ་དང་
སྟོང་ པ་ གཉིས་ སུ་ མེད་ པའི་བདག་ཉིད་ཅན་ གཅིག་ ཡོད་ པའོ། །འོ་ན་ སེམས་
དངོས་པོའི་གནས་ཐབས་ཀྱི་ལྟ་བ་དེ་ད་ལྟ་ཚིག་ཏུ་བརྗོད་པས་གཏན་ལ་ཕེབས་
སམ་ཞེ་ན། མི་ཕེབས་ཏེ་དཔེར་ན་གང་ཟག་གཅིག་གི་རྒྱུད་ལ་མིག་སེར་གྱི་ནད་
ཀྱིས་བཏབ་པའི་དུས་སུ་དུང་ཁ་དོག་སེར་པོར་འཁྲུལ་བའོ། །འོ་ན་དུང་དེ་ཁ་དོག་
སེར་པོ་ཡིན་པ་མི་སྲིད་དམ་ཞེ་ན། དུང་ཆོས་ཉིད་ཀྱིས་ཁ་དོག་དཀར་པོ་ཡིན་སེར་
པོར་སྣང་བ་དེ་འཁྲུལ་པའི་ཤེས་པ་ཡིན། འོ་ན་དེ་ལ་དུང་བྱ་བ་ཁ་དོག་དཀར་པོ་
ཡིན་སེར་པོར་སྣང་བ་དེ་ཡས་ཀྱི་འཁྲུལ་པའི་ཤེས་པ་ཡིན་ཞེས་བརྗོད་ན་ད་དུང་
ཁ་དོག་དཀར་པོར་སྣང་ངམ་ཞེ་ན་དུང་ཆོས་ཉིད་ཀྱིས་ཁ་དོག་དཀར་པོ་ཡིན་པ་ལ་
སེར་པོར་སྣང་གིན་འདུག་དེ་ལས་ཡེ་སྣང་ཐབས་མེད་དོ། །
དཔེ་དེ་བཞིན་དུ་ད་ལྟ་སེམས་ཙམ་མཁན་པོ་དང་དབུ་མ་མཁན་པོ་ལ་
སོགས་པ་གྲུབ་མཐའ་མི་འདྲ་བའི་སྒོ་ནས་སྤྲོས་མེད་དངོས་པོ་གཤིས་ཀྱི་ཆོས་དེ་
ཚིག་གིས་གཏན་ལ་འབེབས་ཏེ་དེ་རྣམས་ཀྱིས་སྒྲ་སྤྱིའི་རྣམ་པ་ཙམ་ལས་དོན་རང་
གི་མཚན་ཉིད་དེ་སེམས་ཙམ་མཁན་པོས་ཀྱང་གཏན་ལ་མི་ཕེབས་དབུ་མ་མཁན་
པོས་ཀྱང་གཏན་ལ་མི་ཕེབས་ཏེ་དུང་སེར་པོར་སྣང་བ་ལ་དཀར་པོར་བརྗོད་པའི་
ཚིག་ཙམ་ཡིན་ནོ། །འོ་ན་སྤྲོས་མེད་དངོས་པོ་གཤིས་ཀྱི་ཆོས་དེ་རྟོགས་པའི་ཐབས་
241 -62



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡེ་མེད་དམ་ཞེ་ན། ཡོད་དེ་དཔེར་ན་མིག་སེར་གྱི་ནད་ཀྱིས་བཏབ་པའི་གང་ཟག་
དེ་སྨན་པ་མཁས་པ་གཅིག་ལ་ནད་བཅོས་ཏེ་མིག་སེར་གྱི་ནད་དག་ཙམ་ན་དུང་ཁ་
དོག་དཀར་པོ་ཡིན་ནོ་ཞེས་བརྗོད་མི་དགོས་ཏེ་མིག་སེར་གྱི་ནད་དག་པ་དང་དུང་
ཁ་དོག་དཀར་པོ་ཡིན་པའི་སྟོབས་ཀྱིས་དཀར་ལམ་གྱིས་སྣང་ངོ༌
། །དཔེ་དེ་དང་
འདྲ་བར་སྤྲོས་མེད་དངོས་པོ་གཤིས་ཀྱི་ཆོས་དེ་དབང་བཞི་པ་དང་གསུམ་པའི་
དུས་སུ་བླ་མ་དམ་པའི་བྱིན་རླབས་དང་གསང་སྔགས་ཀྱི་ཐབས་ཁྱད་པར་ཅན་ལ་
བརྟེན་ནས་ཇི་ལྟ་བ་བཞིན་གཏན་ལ་ཕེབས་པའོ། །དེའི་དུས་སུ་གཏན་ལ་ཕེབས་
པར་ཅིས་ཤེས་ཞེ་ན་བརྟག་པ་དང་པོའི་ལེའུ་བརྒྱད་པ་ནས། གཞན་ཀྱིས་བརྗོད་
མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་མཐའ་བསྟེན་པ་
ཡིས། །བདག་གི་བསོད་ནམས་ལས་ཤེས་བྱ་ཞེས་པ་དང་ལེའུ་དེ་ཉིད་ནས་ངག་གི་
ལམ་འདས་སྤྱོད་ཡུལ་ཏེ། །འདི་ནི་བྱིན་བརླབས་རིམ་པའི་ཕྱིར་ཞེས་བླ་མའི་བྱིན་
བརླབས་ཀྱིས་རྟོགས་པར་བཤད། བརྟག་པ་ཕྱི་མའི་ལེའུ་གསུམ་པ་ནས། སངས་
རྒྱས་ཀུན་གྱི་སྡོམ་པ་ནི། །ཨེ་ཝཾ་རྣམ་པར་རབ་ཏུ་གནས། །ཨེ་ཝཾ་རྣམ་པ་བདེ་ཆེན་
པོ། །དབང་ལས་ཡང་དག་ཤེས་པར་འགྱུར་ཞེས་དབང་གི་དུས་སུ་རྟོགས་པར་
གསུངས་སོ། །
དེ་ཡ
ཡང་དབང་གི་དུས་ཀྱི་དགའ་བའི་གོ་རིམ་གང་དུ་སྐྱེ་ན་བརྟག་པ་
་ཕྱི་
མའི་ལེའུ་གཉིས་པ་ནས། མཆོག་དགའི་མཐའ་སྟེ་བྲལ་དགའི་མདུན། །མུན་པ་ལ་
ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས་ཞེས་གསུངས་སོ། །འོ་ན་
དབང་བཞི་གསུམ་དུ་གཏན་ལ་ཕབ་པའི་ཡེ་ཤེས་དེ་ཡང་དག་པར་རྫོགས་པའི་
སངས་རྒྱས་ཀྱི་ཡེ་ཤེས་དངོས་ཡིན་ནམ་མ་ཡིན་ན་ཡེ་ཤེས་དངོས་ཡིན་ནོ། །རྣམ་
241 -63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པ་ཐམས་ཅད་མཁྱེན་པའི་ཡེ་ཤེས་རྒྱ་ཆེན་པོ་དེ་ཡིན་ནམ་མ་ཡིན་ན། ཡེ་ཤེས་རྒྱ་
ཆེན་པོ་དེ་མ་ཡིན་ནོ། །དཔེར་ན་མེ་སྟག་ཆུང་ངུ་མ་དེ་མེ་དངོས་ཡིན་ནམ་མ་ཡིན་
ན་མེ་དངོས་ཡིན་བཙོ་སྲེག་ལ་སོགས་པའི་བྱ་བ་བྱེད་པའི་མེ་དེ་ཡིན་ནམ་ཞེ་ན་
མིན་ནོ། །མེ་སྟག་ཆུང་མ་དེ་ཉིད་སྲ་བ་ལ་སོགས་པས་གསོས་བཏབ་པས་བཙོ་
བསྲེག་ལ་སོགས་པའི་བྱ་བ་བྱེད་པའི་མེར་འགྱུར་བའོ། །དཔེ་དེ་དང་འདྲ་བར་
དབང་གསུམ་པའི་དུས་ཀྱི་ཡེ་ཤེས་དེ་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་
ཤེས་དེ་ཇི་ལྟ་བའོ། །དེ་ཉིད་བརྟན་པར་བྱེད་པ་ལ་ཐབས་བསྐྱེད་པའི་རིམ་པ་དང་
རྫོགས་པའི་རིམ་པ་ལ་བརྟེན་ནས་བསྒོམས་པས། རྣམ་པ་ཐམས་ཅད་མཁྱེན་པའི་
ཡེ་ཤེས་ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་སུ་འགྱུར་བའོ། །
དབང་བཞི་གསུམ་དུ་གཏན་ལ་ཕབ་པའི་ཡེ་ཤེས་དེ་ཉིད་གཞུང་དུ་བཤད་
དུ་བཏུབ་ཚད་གཅིག་བཤད་པས་བརྟག་པ་དང་པོའི་ལེའུ་ལྔ་པ་ནས། བསྒོམ་པ་པོ་
མེད་བསྒོམ་པ་མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་
བཞིན་ལས། །སྔགས་དང་ལྷ་ནི་ཡང་དག་གནས་ཞེས་པ་དང་
། གུར་གྱི་ལེའུ་དང་
པོ་ནས། འདི་ལྟར་ཀུན་གཞིའི་རྣམ་ཤེས་དང་
། །ཆོས་ ཀྱི་དབྱིངས་དང་མ་སྐྱེས་
དངོས། །སེམས་ཅན་ཁམས་དང་མཁའ་ཁམས་དང༌། །བདག་མེད་བདག་གི་འདུ་
ཤེས་དང་། །དངོས་དང་བྲལ་ཡང་དངོས་མེད་མིན་ཞེས་གསུངས། འདིར་ལུས་ལ་
ཡེ་ཤེས་ཆེན་པོ་གནས་ཞེས་པ་ལུས་ནི་མངོན་པར་བྱང་ཆུབ་པ་རྣམ་པ་ལྔས་བསྐྱེད་
པའི་ལུས་སོ། །ལ་ནི་གནས་པའི་ཚིག་སྟེ་དཔེར་ན་ཤིང་ལ་བྱ་གནས་ཟེར་བ་དང་
འདྲ་བར་མངོན་པར་བྱང་ཆུབ་པ་ལྔས་བསྐྱེད་པའི་ལུས་ཀྱི་རྩ་མདུད་ཆེན་པོ་བཞི་
ལས་ཡེ་ཤེས་ཐབས་བདེ་བ་ཆེན་པོ་ཤེས་རབ་སྟོང་པ་སྟེ། བདེ་སྟོང་དབྱེར་མེད་དེ་
241 -64



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གནས་པ་ཞེས་བྱའོ། །ཡེ་ཤེས་དེའི་མཚན་ཉིད་ཇི་ལྟ་བུ་གཅིག་ཡིན་ན་རྟོག་པ་
ཐམས་ཅད་ལས་ལོག་ནས་རྟོག་པ་མེད་པའི་ཡེ་ཤེས་གཅིག་ཡིན་པས་ན་རྟོག་པ་
ཐམས་ཅད་ཡང་དག་སྤངས་སོ། །ཡེ་ཤེས་དེས་དངོས་པོ་ཐམས་ཅད་ལས་མ་ཁྱབ་
པ་ལས་ལོག་ནས་ཐམས་ཅད་ལ་ཁྱབ་ནས་གནས་པས་ན་དངོས་པོ་ཀུན་ལ་ཁྱབ་
པ་པོ་ཞེས་སོ། །ལུས་གནས་ནི་ཡེ་ཤེས་ཆེན་པོ་དེ་ལུས་ཀྱི་རྩ་མདུད་བཞི་ལ་གནས་
པའོ། །འོ་ན་ལུས་ཀྱི་རྩོལ་བས་ཡེ་ཤེས་ཆེན་པོ་དེ་བསྐྱེད་དམ་ཞེ་ན་ལུས་གནས་
ལུས་ལས་མ་སྐྱེས་པའོ་ཞེས་པ་ལུས་གྲུབ་པའི་དུས་སུ་ཡེ་ཤེས་དེ་རང་ཆས་སུ་གྲུབ་
ནས་གནས་པ་སྟེ་དཔེར་ན་བུམ་པ་གྲུབ་པའི་དུས་སུ་བུམ་པའི་ནམ་མཁའ་རང་
ཆོས་སུ་གྲུབ་པ་དང་འདྲའོ། །འོ་ན་ལུས་ཞིག་ནས་དོད་རླག་ཏུ་འགྲོ་བའི་དུས་སུ་ཡེ་
ཤེས་དེ་ཡང་དོད་རློག་ཏུ་མི་འགྲོའམ་ཞེ་ན། ལུས་ཞིག་པའི་དུས་སུ་ཡེ་ཤེས་ཆེན་པོ་
དེ་དོད་རླག་ཏུ་མི་འགྲོ་སྟེ་འཕོས་ནས་འགྲོ་བའོ། །དཔེར་ན་མཐོ་གཅིག་གི་སྟེང་དུ་
བྱ་གཅིག་ཆགས་ན་མཐོ་བྱ་ཅན་ཟེར། མཐོ་དེ་ཞིག་པའི་དུས་སུ་བྱ་དེ་ཤི་ནས་
འགྲོའམ་བྱས་པ་ལ་མི་འགྲོ་སྟེ་བྱ་འཕུར་ནས་འགྲོ་བ་དང་འདྲའོ། །
ད་ནི་ལུས་དངོས་པོའི་གནས་ཐབས་སྟོན་ཏེ། དེ་ལ་དྲི་བ་དང་ལན་རྣམ་པ་
གཉིས་ལས། དྲི་བ་བསྟན་པ་ནི་ཀྱེ་བཅོམ་ལྡན་འདས་ཞེས་རྡོ་རྗེ་སྙིང་པོས་བོས་
ནས། རྡོ་རྗེའི་ལུས་ནི་ཕོ་ཐམས་ཅད་དགྱེས་པའི་རྡོ་རྗེ་ཧེ་རུ་ཀ་ལས་མ་འདས། མོ་
ཐམས་ཅད་ལྷ་མོ་བདག་མེད་མ་ལས་མ་འདས་པས་དགྱེས་པའི་རྡོ་རྗེའི་ལུས་ལ་
རྩ་དུ་ལགས་ཞེས་པའམ། ཡང་ན་རྡོ་རྗེ་ནི་བདེ་སྟོང་དབྱེར་མེད་དེ་སེམས་ཅན་
ཐམས་ཅད་བདེ་སྟོང་དབྱེར་མེད་ལས་མ་འདས་པས་བདེ་སྟོང་དབྱེར་མེད་ཀྱི་ལུས་
ལ་རྩ་དུ་ལགས་ཞེས་དྲིས་པའོ། །དེ་ཡང་དྲི་ས་གང་ལ་འདྲི་ན། གོང་གི་ལུས་ལ་ཡེ་
241 -65



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཤེས་ཆེན་པོ་གནས་ཞེ་ལ་བཞག་ནས་དྲིས་ཏེ། ལུས་ཀྱི་གནས་ལུགས་མ་ཤེས་ན་
རྩའི་གནས་ལུགས་མི་ཤེས་དེ་མ་ཤེས་ན་རྩེ་མདུད་ཀྱི་གནས་ལུགས་མི་ཤེས། དེ་
མ་ཤེས་ན་ཕ་མ་གཉིས་ཀྱི་ཁུ་ཁྲག་འདི་ཐིག་ལེའི་ཞུགས་ས་མི་ཤེས། དེ་མ་ཤེས་
ན་སེམས་ཀྱི་རྒྱལ་པོའི་ཞུགས་ས་མི་ཤེས། དེ་མ་ཤེས་ན་བསྒོམས་ཀྱང་ཡེ་ཤེས་མི་
སྐྱེ་བས་དེས་ན་ལུས་ཀྱི་གནས་ལུགས་དེ་ཤིན་ཏུ་གལ་ཆེ་བར་དགོངས་ནས་ཞེས་
རྡོ་རྗེའི་ལུས་ལ་རྩ་དུ་ལགས་དྲིས་པའོ། །བཅོམ་ལྡན་འདས་ཀྱིས་བཀའ་བསྩལ་པ་
ནི་ལན་ཏེ། དེ་ཡང་ཇོ་བོ་ནཱ་རོ་པའི་བཞེད་པར་རང་བཞིན་གྱི་སྐུ་གསུམ་ལམ་གྱི་
སྐུ་གསུམ། འབྲས་བུའི་སྐུ་གསུམ་ཞེས་གསུངས་ཏེ། རང་བཞིན་གྱི་སྐུ་གསུམ་ནི།
ཤི་བ་སྟོང་པ་ཆོས་ཀྱི་སྐུ། བར་མ་དོར་ལོངས་སྤྱོད་རྫོགས་པའི་སྐུ། མའི་མངལ་དུ་
ལུས་ཆགས་པ་ནས་ད་ལྟ་གནད་ཚད་འདི་སྤྲུལ་པའི་སྐུའོ། །
དེ་ཡང་ཤི་བ་སྟོང་པ་ཆོས་ཀྱི་སྐུ་ཟེར་ཙམ་ན་ལན་གཅིག་འཆི་བའི་དུས་སུ་
བ་རྣམས་རིམ་གྱིས་སྡུད་དེ། དང་པོ་ས་ཆུ་ལ་ཐིམ་པའི་དུས་དུ་ནད་གཡོག་
པས་བལྟ་རྒྱུ་ལ་ངོ་གདོང་པ་གོན་པ་དང་། ལུས་ཀྱི་ཟུངས་མ་ཐུབ་པ་བསྙེས་བསྙེས་
པ་དེ་འབྱུང་
། དེ་ནས་ཆུ་མེ་ལ་ཐིམ་པའི་དུས་སུ་ཁ་ཆུ་དང་སྣ་ཆུ་དང་མིག་ཆུ་རྣམས་
འོར་གཅིག་ཕྱིར་ལྷུག་ཏེར་བྱུང་ནས་དེ་ནས་སིང་གིས་བསྐམས་ནས་འགྲོ་བ་དེ་
འབྱུང་། དེ་ནས་མེ་རླུང་ལ་ཐིམ་པའི་དུས་སུ་ལུས་ཀྱི་དྲོད་འཆོར་ཏེ་ལུས་རྡོ་བ་
བཞིན་གྲང་སིང་གིས་འགྲོ་བ་དེ་འབྱུང་། དེ་ནས་རླུང་རྣམ་པར་ཤེས་པ་ལ་ཐིམ་
པའི་དུས་སུ་དབུགས་ཤ་ཤའུ་འབྱུང་པ་སྟེ། དབུགས་དེ་ཕྱིར་འབྱུང་ན་ཡང་ངར་
ངར་བུ། ནང་དུ་འཇུག་ཏེ་ཡང་ངར་ངར་བུ། དབུགས་ཀྱི་འབྱུང་འཇུག་ཤིན་ཏུ་མ་
བདེ་བ་འབྱུང་
། དེ་ནས་རྣམ་པར་ཤེས་པ་སྣང་བ་རགས་པ་ལ་ཐིམ་རགས་པ་ཕྲ་བ་
241 -66



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལ་ཐིམ་ཕྲ་བ་ཤིན་ཏུ་ཕྲ་བ་ལ་ཐིམ་སྣང་བ་ཅན་ཏེར་འགགས་པའི་དུས་སུ་ནད་
གཡོག་པས་བལྟ་རྒྱུ་ལ་ལུས་ལ་དྲོད་མེད། དབུགས་ལ་འབྱུང་འཇུག་མེད། ལུས་
ལ་གཡོ་འགུལ་མེད་པས་འོ་སྐོལ་གྱི་ནད་པ་ཤི་ནས་གདའ་ཟེར་ཤི་བ་པོ་དེ་རང་གི་
ཀུན་གཞི་ཨེན་གཅིག་མའི་འཕོ་སྟེ། དེའི་ཐད་ཀ་འདི་ལ་གསང་སྔགས་ཀྱི་རྒྱུད་ཁ་
ཅིག་ནས་འཆི་བ་སྟོང་པ་འོད་གསལ་བྱ་བར་མིང་བཏགས་པ་ཡོད་ཁ་ཅིག་ནས་
འཆི་བ་དོན་དམ་པ་ཤེས་རབ་ཀྱི་ཕ་རོལ་ཏུ་ཕྱིན་པ་བྱ་བར་མིང་བཏགས། ཇོ་བོ་ནཱ་
རོ་པ་ཐད་ཀ་འདི་ལ་ཤི་བ་སྟོང་པ་ཆོས་ཀྱི་སྐུ་ཞེས་གསུངས་ཏེ། འོད་གསལ་ཆོས་
ཀྱི་སྐུ་ཇི་ལྟ་བ་གཅིག་ཉམས་སུ་མྱོང་སྟེ། ད་ལྟ་བསྒོམ་ལ་བློ་མ་སྦྱངས་པ་དང་
གསང་སྔགས་ཀྱི་གདམས་ངག་མེད་པ་རྣམས་ཀྱིས་ཆོས་སྐུ་ལ་ཆོས་སྐུར་ངོ་མི་
ཤེས་སོ། །ངོ་ཤེས་ན་དེ་ཉིད་དུ་ཆོས་ཀྱི་སྐུ་ཐོབ་པ་ཡིན་གསུངས། དེ་ལྟར་ངོ་མ་
ཤེས་པའི་སྟོབས་ཀྱིས་གདན་བཞིའམ་སམྦུ་ཊ་ནས་བཤད་པའི་དབང་པོའི་སྒོ་རབ་
འབྲིང་གསུམ་ཐ་མ་གསུམ་སྟེ་སྒོ་དགུ་པོ་གང་ཡང་རུང་པ་གཅིག་ནས་རླུང་སེམས་
ཕྱད་ཀྱིས་ འཕོ་སྟེ། སྔོན་འབྱུང་སྲིད་པའི་ཤ་ཚུགས་ཅན། །དབང་པོ་ཀུན་ཚང་
ཐོགས་མེད་ལྡན། །རིགས་མཐུན་ལྷ་མིག་དག་པས་མཐོང་། །ཞེས་པ་བར་དོ་ ཡིད་
ཀྱི་གཟུགས་ཅན་གཅིག་རི་མེད་བྲག་མེད་ཐམས་ཅད་དུ་ཐོགས་པ་མེད་པར་ཕར་
ཕྱད་ཚུར་ཕྱེད་དུ་གནས་པ་ནི་བར་མ་དོ་ལོངས་སྤྱོད་རྫོགས་པའི་སྐུའོ། །
བར་དོ་དེར་ཡུན་ཇི་ཙམ་གཅིག་གནས་ན་ཞག་གཅིག་ཙམ་ལོན་ནས་རྐྱེན་
འཛོམས་ན་ལུས་ ལེན་ པ་ ཡང་ སྲིད། བདུན་ ཕྲག་གཉིས་ཙམ་བསྡད་ནས་རྐྱེན་
འཛོམས་ན་ལུས་ལེན་པ་ཡང་སྲིད། བདུན་ཚན་གསུམ་བདུན་ཚན་བཞི་བདུན་
ཚན་ལྔ་བདུན་ཚན་དྲུག་བདུན་ཚན་བདུན་ན་ཅིས་ཀྱང་ལུས་ལེན་ཏེ། དེ་ཡང་ལུས་
241 -67



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལེན་པ་ལ་ཕ་ནད་མེད་ལ་ཁུ་བ་དང་ལྡན་པ་མ་ནད་མེད་ལ་ཁྲག་དང་ལྡན་པ་དང་
གཉིས་བར་དོའི་ཤེས་པ་དེ་གསུམ་ལས་མཐུན་པ་གཅིག་དགོས་སོ། །དེ་ཡང་བར་
དོའི་ཤེས་པ་ལ་སྣང་བ་འཁྲུལ་པ་འདི་ལྟ་བུ་འབྱུང་པར་གདའ་བ་གསུངས། དཔེར་
ན་ད་ལྟ་ཁ་ཆར་ཆེན་པོའམ་རླུང་འཚུབ་ཆེན་པོ་གཅིག་བྱུང་ན་གད་སྐྱིབས་ཀྱི་རྣམ་
པ་ལྟ་བུ་གོས་ཀྱི་རྣམ་པ་ལྟ་བུ་ཁོང་ཁྱིམ་ལ་སོགས་པའི་སྐྱབས་གནས་གཅིག་
འཚོལ། དཔེ་དེ་བཞིན་དུ་བར་དོའི་ཤེས་པ་དེ་ལ་སྣང་བ་འཁྲུལ་པ་ཁ་ཆར་ཆེན་
པོའམ་རླུང་འཚུབ་ཆེན་པོ་གཅིག་བྱུང་བའི་སྒོ་ནས་མའི་མངལ་དེ་ཁང་ཁྱིམ་གྱི་རྣམ་
པ་ལྟ་བུའམ། གོས་སམ་སྤྱིལ་པོའམ། གད་སྐྱིབས་ཀྱི་རྣམ་པ་ལྟ་བུ་ལ་སོགས་པའི་
སྐྱབས་གནས་གཅིག་ཏུ་མཐོང་ནས་ཕ་མ་གཉིས་སྙོམས་པར་ཞུགས་པ་བྱེད་པའི་
དུས་སུ་མའི་རྣམ་པར་སྣང་མཛད་ཀྱི་ལམ་ནས་ཞུགས་པས་པའི་ཁུ་བ་དེ་ཡི་གེ་
འབྲུ་གསུམ་གྱི་སྒྲ་དང་བཅས་མའི་ཁྲག་དེ་ཡི་གེ་འབྲུ་གསུམ་གྱི་སྒྲ་དང་བཅས་དེ་
གཉིས་ཀྱི་བར་དུ་བར་དོའི་ཤེས་པ་དེ་འཐུམས་པས་ད་ནི་འགྲོ་བར་འདོད་ཀྱང་
ཐོགས་པ་དང་བཅས་པ་བྱ་བར་སོང་སྟེ། དེར་མེར་མེར་བུ་ཞག་བདུན། ལྟར་ལྟར་
བུ་ཞག་བདུན། གོར་གོར་བུ་ཞག་ལྔ། ཁྱབ་འཇུག་ཉའི་རྣམ་པ་དང་
། ཁྱབ་འཇུག་
རུལ་སྦལ་གྱི་རྣམ་པ་དང་
། ཁྱབ་འཇུག་སྦལ་པའི་རྣམ་པ་ལྟ་བུ་ཞག་བདུན་བྱ་བ་
གཅིག་འབྱུང་
། དེ་ནས་ལུས་མ་ཆགས་ན་མ་ཆགས། ཆགས་ཕན་ཆོད་དང་པོ་ལྟེ་
བའི་རྩ་མདུད་དུ་རྩའི་གཙོ་བོ་རྣམ་པ་གསུམ་དང་ རྩ་ཨ་ཤད་ཀྱི་རྣམ་པ་ལྟ་བུ་
འཆགས་སོ། །
དེ་ནས་མས་བཟའ་རྒྱུ་ཅི་ཟོས་པ་དང་སྐོམ་ཅི་འཐུངས་པ་ཐམས་ཅད་ཀྱིས་
ལུས་ ཡར་བསྐྱེད་མར་བསྐྱེད་བྱས་པས་སྙིང་ཁ་ཆོས་ཀྱི་འཁོར་ལོའི་རྩ་མདུད་
241-68



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཆགས་དེ་ནས་ཡང་ཡར་བསྐྱེད་མར་བསྐྱེད་བྱས་པས་མགྲིན་པ་ལོངས་སྤྱོད་ཀྱི་
འཁོར་ལོ་རྩ་མདུད་ཆགས། དེ་ནས་ཡང་ཡན་མན་དུ་བསྐྱེད་པས་སྤྱི་བོ་བདེ་བ་
ཆེན་པོའི་འཁོར་ལོའི་རྩ་མདུད་ཆགས་ཏེ། རྩ་མདུད་ཆེན་པོ་བཞི་པོ་དེ་ནི་ཕ་མ་
གཉིས་ཀྱི་ཁུ་ཁྲག་འདྲེས་པའི་ཐིག་ལེ་རེ་རེ་ཡོད་དེ་ལ་སེམས་ཀྱི་རྒྱལ་པོའི་རྟེན་
བཅས་ནས་ཡོད་པ་ཡིན་གསུངས། དེ་ལྟར་ཟླ་བ་རིལ་པོ་དགུ་ངོ་གཅིག་སྟེ་བཅུ་
ཐམ་པ་ན་སྤྱི་བོ་ནས་རྐང་མཐིལ་གྱི་བར་དུ་ལུས་ཚང་ཞིང་རྫོགས་པ་དེ་སྤྲུལ་པའི་
སྐུ་ས་བཅུ་བགྲོད་པའི་ཚུལ་ལོ། །
དེ་ནས་ཕྱིར་སྐྱེ་བ་ལ་མ་དེ་ཟས་ཐང་གཅིག་ཏུ་ཟ་བ་སྤྱོད་ལམ་ཐང་གཅིག་
ཏུ་བྱེད་པ་བྱིས་པ་བུ་ཁྱེའུ་སྐྱེ་བའི་དབང་དུ་བྱས་ན་ཟླ་བ་ཧྲིབ་པོ་དགུ་ངོ་གཅིག་སྟེ་
བཅུ་ན་སྐྱེ་བའོ། །དེ་ལས་བཟློག་པ་ལ་ངེས་པ་མེད་དོ། །ཕྱིར་སྐྱེ་བ་དེ་ཡང་སྤྲུལ་
པའི་སྐུ་འཇིག་རྟེན་དུ་བྱོན་པ་དང་ཆོས་བསྟུན་ཏེ་གཅེར་བུ་སྐྲ་དང་ཁ་སྤུ་བྲེགས་པ་
མངལ་གྱི་ཁྲུ་མ་དེ་རབ་ཏུ་བྱུང་པའི་ཆོས་གོས་ཀྱི་ཚུལ། ཕ་སློབ་དཔོན་མ་མཁན་པོ།
མགོ་བོར་ཐལ་མོ་སྦྱོར་བ་དེ་ཁྲིམས་ནོད་པའི་ཚུལ། དེ་ལྟར་ཡང་བརྟག་པ་ཕྱི་མའི་
ལེའུ་བཞི་པ་ནས། ལྟོ་བ་གནས་སུ་བརྗོད་པར་བྱ། །སྐྱེ་གནས་འདོད་ཆགས་བྲལ་
བར་འགྱུར། །མངལ་གྱི་འཁྲུ་མ་ཆོས་གོས་ཡིན། །དེ་བཞིན་མ་ནི་མཁན་པོ་ཉིད། །
མགོ་བོར་ཐལ་མོ་སྦྱར་བ་ཕྱག །གཅེར་བུ་སྐྲ་དང་ཁ་སྤུ་བྲེགས་ཞེས་པ་ལ་སོགས་
པ་གསུངས་སོ། །དེ་ཡང་མའི་ཁོང་ན་གནས་ཙམ་ན་རླུང་ཡང་ཨ་ཝ་དྷཱ་ཏཱི་ནས་རྒྱུ་
བས་རྣམ་པར་རྟོག་པ་ཤས་ཆུང་ལ། ཕྱིར་སྐྱེས་ནས་ལྟེ་བའི་རྩ་བཅད་པས་ལས་ཀྱི་
རླུང་ལོག་ནས་རླུང་གཡས་རྩ་གཡོན་རྩ་གཉིས་ནས་ཞུགས་པས་དེ་གཉིས་གཟུང་
འཛིན་གྱི་རྩ་ཡིན་པས་རྣམ་པར་རྟོག་པ་ཡང་ཇེ་རགས་སོང་པའོ། །གཟུང་འཛིན་
241 -69



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཇེ་ཆེ་ཇེ་ཆེ་འགྲོ་ལ། རླུང་ཕྱིར་འགྲོ་ནང་འཇུག་འདི་བྱུང་སྟེ་དེ་ཡང་རླུང་ཕྱིར་ལ་
འགྲོ་བའི་དུས་སུ་སྤྱི་བོའི་ཧཾ་ཕོག་པས་ཧི་བྱ་བའི་སྒྲ་བྱུང་
། རླུང་ནང་དུ་ཞུགས་པའི་
དུས་སུ་ལྟེ་བའི་ཨ་ལ་ཕོག་པས་ཨ་ཞེས་པའི་སྒྲ་འབྱུང་སྟེ། སྔགས་ཀྱི་བཟླས་པ་ཨ་
དང་ཧཱུཾ་ཞེས་སོ། །དེ་ལྟར་ཕྱིར་སྐྱེས་པ་དང་བཟའ་རྒྱུ་ཡང་དངོས་སུ་ཟ་དགོས་པ་
སོང་བཏུང་རྒྱུ་ཡང་དངོས་སུ་འཐུང་དགོས་པར་སོང་བཟའ་རྒྱུ་དངོས་སུ་ཟོས་ཤིང་
སྐོམ་དངོས་སུ་འཐུངས་པས་ལྟེ་བའི་གཏུམ་མོ་མེའི་དྲོད་ཅན་གྱིས་ཟས་ཀྱི་དྭངས་
སྙིགས་ཕྱེ་སྟེ། སྙིགས་མ་ནི་དྲི་ཆེན་དྲི་ཆུང་བྱས་ནས་ཕྱིར་འདོར། དྭངས་མ་ནི་བྱང་
ཆུབ་ཀྱི་སེམས་སུ་བྱས་ནས་ཡར་འཕེན་ཏེ། ལྟེ་བ་ནས་སྙིང་ཁར་འཕེན། སྙིང་ཁ་
ནས་འགྲིན་པར་འཕེན། མགྲིན་པ་ནས་སྤྱི་བོར་འཕངས་པས་སྤྱི་བོར་བྱང་ཆུབ་
སེམས་ཀྱི་ཐིག་ལེ་ཆེར་རྒྱས་ཏེ་མར་བབས་པས་འགྲིན་པར་བབས་པས་འགྲིན་པ་
ཡན་ཆད་དུ་ཕན་འདོགས། དེ་ནས་སྙིང་གར་བབས་པས་སྙིང་ག་ཡན་ཆད་དུ་ཕན་
འདོགས། དེ་ནས་ལྟེ་བར་བབ་པས་ལྟེ་བ་ཡན་ཆད་དུ་ཕན་འདོགས། ལྟེ་བ་ནས་
མར་བབས་པས་ད་ལྟ་སྤྱི་གཙུག་ནས་རྐང་མཐིལ་གྱི་བར་དུ་ལུས་ཐམས་ཅད་ཁ་
དོག་དང་ལྡན་པ་མདངས་དང་ལྡན་པ་སྐུ་དང་སོ་དང་སེན་མོ་དང་བ་སྤུ་ལ་སོགས་
པ་ཐམས་ཅད་སྣུམ་ཤིག་གེ་འོང་པ་དེ་ཀུན་རྫོབ་བྱང་ཆུབ་སེམས་ཀྱི་འཕྲིན་ལས་
ཡིན་གསུངས་སོ། །
དེ་ཡང་ཚེས་གཅིག་ནས་བཟུང་ནས་ཟླ་བ་ཡར་ངོ་ལ་བྱང་ཆུབ་སེམས་ཀྱི་
ཐིག་ལེ་དེ་ཡར་ཡར་འཕེལ་བས་བཅོ་བརྒྱད་པའི་ཉོན་མོངས་སྤྱི་བོ་རུ་ཕུང་པོ་རྒྱས་
ཁམས་རྒྱས་བྱང་ཆུབ་ཀྱི་སེམས་རྒྱས་པ་བྱ་བ་ཡིན་པས་དེའི་ཉིན་པར་ལུས་ལ་
གཏར་ཀ་དང་མེ་བཙའ་བསྲེག་པ་བྱ་རུ་མི་རུང་
། བཅུ་དྲུག་ནས་ཟླ་བ་མར་ངོ་ལ་
241 -70



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བྱང་ཆུབ་སེམས་ཀྱི་ཐིག་ལེ་མར་མར་འཕེལ་བས་གནམ་སྟོང་གི་ཉིན་པར་རྐང་
མཐིལ་དུ་ཕུང་པོ་ལ་སོགས་པ་རྒྱས་པས་དེའི་ཉིན་པར་ལུས་ལ་གཏར་ཁ་དང་མེ་
བཙའ་བྱར་མི་རུང་གསུངས་སོ། །
ལུས་ལ་རྩའི་གཙོ་བོ་རྣམ་པ་གསུམ་ཡོད་པ་ལས་དབུས་ཀྱི་རྩ་ཨ་བ་
ཨ་བ་དྷཱ་ཏཱི་
ནས་བྱང་ཆུབ་ཀྱི་སེམས་ཕབ་སྟེ་དེ་ཡང་སྐྱེས་པ་རྣམས་ལ་ཐིག་ལེ་དངོས་སུ་ཕྱིར་
འདོན་ནུས། བུད་མེད་རྣམས་ལ་རིགས་ཅན་རྣམ་པ་བཞི་སྟེ། གླིང་སྣ་མའི་རིགས།
དུང་ཅན་མ་དང༌། རི་དྭགས་ཅན་དང༌། པད་མ་ཅན་གྱི་རིགས་བཞིས་རྩ་སྣ་དེ་
འཐུམས་ནས་ཐིག་ལེ་ཕྱིར་འདོན་མི་ནུས་པ་སྟེ། གླང་སྣ་མ་ནི་རྩ་སྣ་དེ་ཡར་ལྟབ་
ནས་ཡོད་པའོ། །དུང་ཅན་མ་ནི་དུང་གི་སྣ་བཞིན་དུ་ཡར་འཁྱིལ་ནས་ཡོད་པའོ། །
རི་དྭགས་ཅན་ནི་རི་དྭགས་ཉལ་བ་ལྟར་རྩ་སྣ་དེ་ཅུང་ཟད་ལྟབ་ནས་ཡོད་པའོ། །
པད་མ་ཅན་ནི་པད་མ་ཁ་འབུས་པ་བཞིན་རྩ་སྣ་དེ་ཐད་ཁར་ཟུམ་པའོ། །གཡོན་
པའི་རྩ་ནས་དྲི་ཆུ་འབབ་སྟེ་ད་ལྟ་སྐྱེས་པ་དང་བུད་མེད་ཐམས་ཅད་ལ་ཕྱིར་འདོན་
ནུས་པ་འདིའོ། །གཡས་པའི་རྩ་ནས་ཁྲག་འབབ་སྟེ་བུད་མེད་རྣམས་ལ་དངོས་སུ་
ཟླ་མཚན་འབབ་པ་དེ་ཡིན་ནོ། །སྐྱེས་པ་རྣམས་ལ་རྩ་སྣ་དེ་རྡོ་རྗེ་རྩེ་མོ་ནས་ལོག་
སྟེ་སྣ་བུག་གཡས་པ་ལ་ཟུག་ནས་ཡོད་པས་སྐྱེས་པ་ཁམས་བདེ་བ་འབྱུང་པ་ཆ་
སྙོམས་པ་གཅིག་ལ་སྣ་ཁྲག་འོང་ན་ཅིས་ཀྱང་སྣ་བུག་གཡས་པ་ནས་འོང་དགོས་
པ་ཡིན་གསུངས་སོ། །
དེ་ལྟར་ལུས་གྲུབ་ནས་ད་ལྟ་གནས་ཚད་འདི་སྤྲུལ་པའི་སྐུའོ། །འོ་ན་ལུས་
སྐུ་གསུམ་དུ་གཏན་ལ་ཕབ་པ་ལ་དགོས་པ་ཅི་ཡོད་ན། ལུས་ཀྱི་གནས་ལུགས་
ཤེས་པའི་དགོས་པ་ཡོད་དོ། །དེ་ཤེས་པས་རྩའི། དེ་ཤེས་པས་རྩ་མདུད་ཀྱི། དེ་
241 71



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཤེས་པས་ཁུ་ཁྲག་གི་ཐིག་ལེའི། དེ་ཤེས་པས་སེམས་ཀྱི་རྒྱལ་པོའི་བཞུགས་ས་
ཤེས་པའི། སེམས་ཀྱི་རྒྱལ་པོའི་བཞུགས་ས་མ་ཤེས་ན་བསྒོམས་ཀྱང་ཡེ་ཤེས་མི་
སྐྱེ་སྟེ། དཔེར་ན་བ་གཞོན་གྱི་ལུས་ལ་སྤྱི་བོ་གཙུག་ནས་གཞུག་སྙིང་ཡན་ཆད་ལ་
འོ་མས་ཁྱབ་ནས་ཡོད་ཀྱི། བ་གཞོན་གྱི་ལུས་ལ་འོ་མས་ཁྱབ་ནས་ཡོད་གྱིས་ལ་
རྭའམ་མཇུག་མ་ནས་འོ་མ་བཞོས་དང་འོ་མ་མི་འོང་། འོ་ན་བ་གཞོན་གྱི་ལུས་ལ་
འོ་མ་མ་མེད་པ་ཡིན་ནམ་ཞེ་ན། བ་གཞོན་གྱི་ལུས་ལ་འོ་མས་ཁྱབ་ནས་ཡོད། འོ་
ན་རྭ་ལ་སོགས་པ་ནས་གཞོས་ན་འོ་མ་མི་འོང་པར་འདུག་པར་ཞེ་ན། དེ་འོ་མ་
འོང་པའི་གནད་མེད། འོ་ན་འོ་མ་འོང་པའི་གནད་གང་ཡིན་ཞེ་ན། ནུ་མ་ཡིན་ཏེ་ནུ་
མ་ནས་དྲིལ་གཞོས་ན་ད་ལྟ་ཉིད་དུ་སྐྱ་ཅོར་གྱིས་འོང་ངོ་
། །
དཔེ་དེ་བཞིན་གྱི་ལུས་ལ་ཡེ་ཤེས་ཆེན་པོ་གནས་བྱས་ནས་སྤྱི་བོ་ནས་རྐང་
མཐིལ་གྱི་བར་དུ་ཡིད་དཔྱོད་ཀྱིས་བཙལ་བས་ཡེ་ཤེས་ཆེན་པོ་བཙལ་བས་མི་
རྙེད། འོ་ན་ལུས་ལ་ཡེ་ཤེས་ཆེན་པོ་དེ་མེད་པ་ལྟ་བུ་ཡིན་ནམ་ཞེ་ན་ལུས་ལ་ཡེ་
ཤེས་ཆེན་པོ་དེ་རང་ཆས་སུ་གནས་སོ། །འོ་ན་ཡིད་དཔྱོད་ཀྱིས་བཙལ་བས་མི་ར་
རྙེད་པར་འདུག་པ་ཞེ་ན། ཡེ་ཤེས་སྐྱེ་བ་ལ་གནད་དགོས་ཏེ། གནད་གང་ཡིན་ན་
ཇོ་བོ་ནཱ་རོ་པ་གནད་རྣམ་པ་བཞི་གསུངས་ཏེ། ད་ལྟ་ཐ་མལ་པའི་རྣམ་པར་རྟོག་པ་
མི་དྲན་དགུ་དྲན་གྱི་དུས་སུ་སེམས་ཀྱི་རྒྱལ་པོ་དེ་ལྟེ་བ་སྤྲུལ་པའི་འཁོར་ལོ་ན་
གནས་པས་དེ་རུ་སེམས་གཏད་ནས་བསྒོམ་ན་ཡེ་ཤེས་སྐྱེ། གཉིད་འཐུག་པོ་ཏིམ་
གྱིས་ལོག་པའི་དུས་སུ་སྙིང་ག་ན། རྨི་ལམ་མང་པོ་ཟིང་གིས་རྨི་བའི་དུས་སུ་
མགྲིན་པ་ན། ཐ་མལ་པའི་བུད་མེད་དང་སྙོམས་པར་ཞུགས་པ་བྱེད་པའི་དུས་སུ་
སེམས་ཀྱི་རྒྱལ་པོ་དེ་སྤྱི་བོ་བདེ་བ་ཆེན་པོའི་འཁོར་ལོ་ན་གནས་པས་དེར་སེམས་
241 -72



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཏད་ནས་བསྒོམས་པས་ཡེ་ཤེས་སྐྱེ་བའོ། །དེས་ན་གནད་དེ་དང་དེ་རུ་བསྒོམ་ན་
ནི་ཡེ་ཤེས་སྐྱེའི་དེ་དང་དེ་རུ་མ་བསྒོམ་ན་ཡེ་ཤེས་མི་སྐྱེ་སྟེ། དཔེར་ན་འོ་མ་འདོད་
པ་ལ་བ་གཞོན་གྱི་རྭའམ་མཇུག་མ་ནས་འཐེན་པ་དང་འདྲའོ། །ཇོ་བོ་ནཱ་རོ་པའི་
ཞལ་ནས་ངའི་གདམས་ངག་དང་མ་འབྲེལ་བ་གཞན་ཐམས་ཅད་འོ་མ་འདོད་པ་
ལ་བའི་རྭ་ལ་སོགས་པ་ནས་འོ་མ་འཇོ་བ་དང་འདྲ་སྟེ་བསྒོམས་ཀྱང་ཡེ་ཤེས་མི་སྐྱེ།
ཅུང་ཟད་སྐྱེས་ཀྱང་ཁ་རྗེའམ་ལྟོས་དབང་གིས་སྐྱེས་པ་ཡིན། ངའི་གདམས་ངག་
དང་འབྲེལ་བ་རྣམས་ནི་ལུས་ཀྱི་གནད་དང་འབྲེལ་བ་གདམས་ངག་ཡིན་པས་འོ་
མ་འདོད་པ་ལ་བའི་ནུ་མ་ནས་འཐེན་པའི་ཚོད་ཡིན་ཏེ་ཡེ་ཤེས་མི་སྐྱེ་མི་གཙུག་
གསུངས་སོ། །
དེ་གཞུང་དུ་བཤད་ན། རྩ་སུམ་ཅུ་རྩ་གཉིས་ནི་དབྱེ་བ་སྟེ། འོག་གི་མི་ཕྱེད་
མ་ལ་སོགས་པ་རྩ་འདི་རྣམས་ལ་གནས་ས་གང་ན་གནས་མིང་ཅི་ཡིན། ལས་ཅི་
བྱེད་པ་དང་གསུམ་གསུམ་གྱི་བཤད་པ་གཅིག་འགྲེལ་པ་མཚོ་སྐྱེས་མ་དང་སམྦུ་ཊ་
ནས་བཤད་དེ་བླ་མས་མི་གསུངས་སོ། །མི་ཕྱེད་མ་ནས་དབང་མ་བར་གྱི་བརྒྱད་
པོ་དེ་འབྱུང་པ་བཞིའི་རྩ་འདབ་བཞི་འབྱུང་པ་གཉིས་གཉིས་འདུས་པའི་རྩ་འདབ་
བཞི་སྟེ་བརྒྱད་པོ་དེ་ལྟེ་བ་ན་གནས། སྐྱོན་མ་ནས་ཀུན་འདར་མའི་བར་གྱི་བརྒྱད་
པོ་དེ་སྙིང་ཀའི་འོ། །རོ་མ་ནས་སྡུག་གུ་མའི་བར་གྱི་བརྒྱད་པོ་དེ་མགྲིན་པའི་འོ། །
གྲུ་མ་ནས་བདུད་ བྲལ་མའི་བར་གྱི་འབྱུང་བ་བཞིའི་རྩ་འདབ་བཞི་འབྱུང་བ་
གཉིས་གཉིས་འདུས་པའི་རྩ་འདབ་བཞི་སྟེ་བརྒྱད་པོ་དེ་སྤྱི་བོ་ན་གནས་པའོ། །
རྩ་དེ་རྣམས་ཀྱི་ལས་བཤད་པ་ནི། བྱང་ཆུབ་ཀྱི་སེམས་སུམ་ཅུ་རྩ་གཉིས་
འབབ་པ་ཞེས་པ་སྤྱི་བོ་ནས་ཡས་འབབ་པའོ། །བདེ་བ་ཆེན་པོའི་གནས་སུ་འཛག་
241 73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པ་ནི་ལྟེ་བར་མེས་ཟས་ཀྱི་དྭངས་སྙིགས་ཕྱེ་ནས་སྙིགས་མ་ཕྱིར་འདོར། དྭངས་མ་
མགྲིན་པར་གསོས་པའོ། །ཅུ་སོ་གཉིས་པོ་དེ་རྣམས་ཀྱི་ནང་ནས་གཙོ་མོ་ཞེས་པ་
ལུས་གྲུབ་མ་ཐག་ཏུ་ཐོག་མར་འདི་གསུམ་ཆགས་པས་སོ། །རྐྱང་མ་ནི་གཡོན་པའི་
རྩའོ། །རོ་མ་ནི་གཡས་པའི་རྩའོ། །ཀུན་འདར་མ་ནི་དབུས་ཀྱི་རྩའོ། །རྩ་དེ་གསུམ་
གྱི་མཚན་ཉིད་ནི་རྐྱང་མ་ཤེས་རབ་སྟོང་ཉིད་མཚོན་པས་འཛིན་པའི་རྩ། རོ་མ་
ཐབས་བདེ་བ་མཚོན་པས་གཟུང་བའི་རྩའོ། །ཀུན་འདར་ནི་གཟུང་འཛིན་གཉིས་ཀ་
སྤངས་པའི་རྩ་སྟེ། དེར་རླུང་ཚུད་ན་མི་རྟོག་པ་མི་སྐྱེ་སྲིད་ལ་ཐབས་ལ་བརྟེན་ནས་
བསྒོམས་པས་མི་རྟོག་པ་སྐྱེས་ན་ཡང་དེར་རླུང་ཚུད་པ་ཡིན་གསུངས་སོ། །
རྩའི་གཙོ་བོ་དེ་རྣམས་ཀྱི་ལས་ནི། རྐྱང་མ་ནི་གཡོན་པའི་ རྩ་ནས་མི་
བསྐྱོད་པ་དྲི་ཆུ་འབབ་པ་སྟེ། སྐྱེས་པ་དང་བུད་མེད་ཐམས་ཅད་ལ་ཕྱིར་འདོན་ནུས་
པའོ། །རོ་མ་གཡས་པའི་རྩ་ནས་ཁྲག་འབབ་པ་སྟེ་བུད་མེད་ལ་ཕྱིར་འདོན་ནུས་པ་
དང་སྐྱེས་པ་ལ་ཕྱིར་འདོན་མི་ནུས་པ་གོང་བཞིན་དུ་བཤད་དོ། །ཤེས་རབ་སྟོང་
ཉིད་སྐྱེ་བའི་རྟེན་ཟླ་བ་ཀུན་རྫོབ་བྱང་ཆུབ་ཀྱི་སེམས་འབབ་པར་བཤད་པ་ནི། དེ་
ནི་ཀུན་འདར་མར་རབ་གྲགས་རྩ་སྟེ་སྐྱེས་པ་ལ་ཕྱིར་འདོན་པ་དང་བུད་མེད་ལ་
རིགས་ཅན་བཞིས་རྩ་སྣ་བཏུམས་ནས་ཕྱིར་འདོན་མི་ནུས་པ་གོང་དུ་བཤད་དོ།
ད་ནི་རྩའི་མཚན་ཉིད་དྲིས་ལན་གྱིས་བསྟན་པ་ནི། བཅོམ་ལྡན་འདས་ནི་
སྟོན་པ་ལ་བོད་པའོ། །རྩ་སུམ་ཅུ་སོ་གཉིས་འདི་རྣམས་ཀྱི་རང་བཞིན་ནམ་མཚན་
ཉིད་ཅི་ལྟ་བུ་ལགས། ཞེས་དྲིས་པའོ། །བཀའ་བསྩལ་པ་ནི་ལན་ཏེ། སྲིད་གསུམ་
ཡོངས་འགྱུར་ནི་རྩའི་གཙོ་བོ་རྣམ་པ་གསུམ་མོ། །ཡོངས་འགྱུར་ཐམས་ཅད་ནི་རྩ་
དེ་
་ཐམས་ཅད་རྩའི་གཙོ་བོ་གསུམ་པོ་དེར་རོ་གཅིག་པའོ། །དེ་ལས་ཕྱེ་ན་རྩ་སོ་
241 74



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཉིས། དེ་ལས་ཕྱེ་ན་ལུས་ལ་རྩ་སྟོང་ཕྲག་བདུན་བཅུ་རྩ་གཉིས་སུ་གྱེས་པའོ། །
དེ་རྣམས་ཀྱང་བསྡུ་ན་རྩ་སོ་གཉིས་སུ་འདུས། དེ་ལས་བསྡུ་ན་རྩའི་གཙོ་བོ་རྣམ་པ་
གསུམ། དེ་ལས་བསྡུ་ན་གཟུང་དང་ནི་གཡས་པའི་རྩ། འཛིན་པ་ནི་གཡོན་པའི་
རྩའོ། །དེ་ཉིད་རྣམ་པར་སྤངས་ནི་དབུས་ཀྱི་རྩ་ཨ་ཝ་དྷུ་ཏིར་རོ་གཅིག་པའོ། །ཡང་
ན་ནི་དབྱེ་བ་ནའོ། །ཐབས་ནི་ཐམས་ཅད་ནི་ཨ་ཝ་དྷཱ་ཏཱི་ལ་རྩའི་གཙོ་བོ་རྣམ་པ་
གསུམ་དུ་གྱེས་ཏེ་ལས་སོ་གཉིས་སུ་གྱེས། དེ་ལས་རྩ་སྟོང་ཕྲག་བདུན་བཅུ་རྩ་
གཉིས་སུ་གྱེས་པའོ། །དེ་ཡང་གྱེས་ལུགས་ནི་དང་པོར་ལྟེ་བའི་རྩ་མདུད་ལས་
ཕྱོགས་ཐམས་ཅད་དུ་གྱེས་ཏེ། སྙིང་ག་རུ་རྩ་མདུད་གྲུ་གསུམ་པ་གཅིག་ཏུ་རོ་
གཅིག །དེ་ལས་ཕྱོགས་ཐམས་ཅད་དུ་གྱེས་ཏེ། སྤྱི་བོ་རུ་རྩ་མདུད་གྲུ་གསུམ་པ་
གཅིག་ཏུ་རོ་གཅིག་པའོ། །དེ་ལྟར་རྩ་མདུད་རྣམ་པ་བཞི་རུ་རོ་གཅིག་པ་དེ་ལ་
ངོས་པོའི་མཚན་ཉིད་དུ་ནི་བརྟག་ཞེས་སོ། །རྩ་མདུད་བཞི་པོ་དེ་ན་ཕ་མ་གཉིས་
ཀྱི་ཁུ་ཁྲག་འདྲེས་པའི་ཐིག་ལེ་རེ་རེ་ཡོད་པ་ལ་སེམས་ཀྱི་རྒྱལ་པོའི་རྟེན་བྱས་ནས་
གནས་ཏེ། ལན་གཅིག་འཆི་བའི་དུས་སུ་ལུས་ཟུངས་རབ་གཅིག་འཆི་ན་ཡར་ལ་
ཁྲག་གི་ཐིགས་པ་གཉིས། མར་ལ་ཁུ་བའི་ཐིགས་པ་གཉིས་འཕོས་ནས་འཆི་བའོ། །
ལུས་ཟུངས་འབྲིང་གཅིག་ལ་ཡར་ལ་ཁྲག་གི་ཐིགས་པ་གཅིག་མར་ལ་ཁུ་བའི་
ཐིགས་པ་གཉིས་འཕོ། ལུས་ཟུངས་ཐ་མ་གཅིག་འཆི་ན་ཡར་ལ་ཁྲག་གི་ཐིགས་པ་
གཅིག་མར་ལ་ཁུ་བའི་ཐིགས་པ་གཅིག་སྟེ་གཉིས་འཕོས་པས་སེམས་ཀྱི་རྒྱལ་
པོའི་རྟེན་མེད་པས་འཆི་བའོ། །
ད་ནི་ལུས་སེམས་གཉིས་བསྡོམས་པ་ལ་འཁོར་བ་དང་མྱ་ངན་ལས་འདས་
པའི་ཆོས་ཐམས་ཅད་རང་གི་རྒྱུད་ལ་ཚང་བ་གཅིག་སྟོན་ཏེ། སྡོམ་པ་ནི་ལུས་དང་
241 ---75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སེམས་རྣམ་པ་གཉིས་སུ་སྡོམ་པ་སྟེ། སེམས་ནི་གོང་ནས་ལུས་ལ་ཡེ་ཤེས་ཆེན་པོ་
གནས་ཞེས་པ་ལ་སོགས་པས་བཤད་དོ། །ལུས་ནི་ཀྱེ་བཅོམ་ལྡན་འདས་རྡོ་རྗེའི་
ལུས་ལ་ཞེས་པ་ནས་དངོས་པོའི་མཚན་ཉིད་དུ་ནི་བརྟག་ཞེས་པའི་བར་གྱིས་
བསྟན་ནོ། །
དབྱེ་བ་ནི་རྣམ་པར་འཕྲུལ་པ་སྟེ། ལུས་དང་སེམས་གཉིས་སྡོམ་པ་ལ་
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་རང་གི་རྒྱུད་ལ་ཚང་བ་
གཅིག་བཤད་པར་བྱ་སྟེ། དེ་ཡང་རང་བཞིན་གནས་ལུགས་དང་སྦྱར་ན་ཕྱི་རོལ་
གྱི་ཨཱ་ལི་དང་ཀཱ་ལི་ནས་སྐུ་དང་གསུང་དང་ཐུགས་སོ་ཞེས་ བྱ་བའི་བར་འདི་
ཐམས་ཅད་རང་གི་ལུས་སེམས་གཉིས་བསྡོམས་པ་ལ་ཚང་བའོ། །དེ་ལྟར་རང་
བཞིན་གནས་ལུགས་ཀྱིས་ཚང་བས་ལམ་ལ་ཚང་
། ལམ་ལ་སྨིན་པར་བྱེད་པ་དང་།
གྲོལ་བར་བྱེད་པ་གཉིས་ལས། ལམ་སྨིན་པར་བྱེད་པ་དབང་ལ་ཚང་སྟེ། དེ་ལས་
ཀྱང་དབང་གསུམ་པ་ལ་ཇི་ལྟར་ཚང་བྱ་བ་གཅིག་བཤད་པ་ནི། ཨཱ་ལི་ནི་ཨཱ་ལི་
ཐམས་ཅད་འདུས་པའི་ས་བོན་ཡི་གེ་བྲིས་ཡུམ་གྱི་པད་མ་བྱིན་གྱིས་བརླབས་པའོ། །
ཨཱ་ལི་ནི་ཀཱ་ལི་ཐམས་ཅད་འདུས་པའི་ས་བོན་ཡི་གེ་ཧཱུྃ་གིས་ཡབ་ཀྱི་རྡོ་རྗེ་བྱིན་
གྱིས་བརླབ་པའི། ཟླ་བ་ནི་སྒྲུབ་པ་པོ་འདུ་ཤེས་གསུམ་ལྡན་ཏེ་ལུས་ལྷའི་འདུ་
ཤེས་ལ་སོགས་པའོ། །ཉི་མ་ནི་ལས་ཀྱི་ཕྱག་རྒྱུ་མ་འདུ་ཤེས་གསུམ་ལྡན་ནོ། །
ཐབས་ནི་སྙོམས་པར་འཇུག་པ་བྱ་བ་དང་ཀུན་རྫོབ་བྱང་ཆུབ་སེམས་ཀྱི་ཐིག་ལེ་ལ་
དབབ་པ་དང༌། ལུས་ཀྱི་འཁྲུལ་འཁོར་རྣམ་པ་དྲུག་གིས་ཐིག་ལེ་བཟུང་པའོ། །
ཐིག་ལེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་བདེ་བ་སྟོང་
གསལ་བ་དེ་གསུམ་ཐ་མི་དད་ཀྱི་ཉམས་མྱོང་སྐྱེས་པ་དེ་ཤེས་རབ་བོ། །དེའི་དུས་
241 76



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
ཀྱི་ཉམས་སུ་མྱོང་པ་དེ་ཡང་སྐུ་གསུམ་གྱི་བདག་ཉིད་གཅིག་འཆར་བར་སྟོན་ཏེ།
ཉམས་སུ་མྱོང་པ་དེ་མི་སྟོང་པ་ལས་ལོག་སྟོང་པར་འདུག་པ་ཆོས་ཀྱི་སྐུ་ཞེས་བྱ།
སྡུག་བསྔལ་བ་ལས་ལོག་ནས་བདེ་བར་འདུག་པ་ལོངས་སྤྱོད་རྫོགས་པའི་སྐུ།
ཉམས་སུ་མྱོང་བ་དེ་མི་གསལ་བ་ལས་ལོག་ནས་གསལ་བར་འདུག་པ་དེ་སྤྲུལ་
སྐུའོ། །ཉམས་སུ་མྱོང་པ་སྐུ་གསུམ་གྱི་བདག་ཉིད་དེ་གང་ལ་བརྟེན་ནས་སྐྱེ་ན་
ལས་ ཀྱི་ཕྱག་རྒྱའི་ཆོས་འབྱུང་གྲུ་གསུམ་པ་ལ་བརྟེན་ནས་སྐྱེ་བས་ན་སྐུ་ཟུར་
གཅིག་གསུང་ཟུར་གཅིག་ཐུགས་ཟུར་གཅིག་གོ །
སྨིན་པར་བྱེད་པ་དབང་ལ་དེ་ལྟར་ཚང་པས་གྲོལ་བར་བྱེད་པ་ལ་ཚང་སྟེ།
དེ་ལ་གཉིས་ལས་ལམ་བསྐྱེད་པའི་རིམ་པ་ལ་ཇི་ལྟར་ཚང་པ་གཅིག་སྦྱར་ན། ཨཱ་
ལི་དང་ཟླ་བ་སྡེབས་ལ་ཨཱ་ལི་ལས་ཟླ་བའི་དཀྱིལ་འཁོར། དེ་མངོན་པར་བྱང་ཆུབ་
པ་ན་དང་པོ། ཡེ་ཤེས་ན་མེ་ལོང་ལྟ་བུའི་ཡེ་ཤེས། ཀཱ་ལི་དང་ཉི་མ་སྡེབས་ལ་ཀཱ་
ལི་ལས་ཉི་མའི་དཀྱིལ་འཁོར་བསྒོམ། དེ་མངོན་པར་བྱང་ཆུབ་པ་ན་གཉིས་པ།
ཡེ་ཤེས་ན་མཉམ་པ་ཉིད་ཀྱི་ཡེ་ཤེས། དེ་གཉིས་ཀྱི་བར་དུ་ས་བོན་དང་ཕྱག་
མཚན་བསྒོམ་པ་ནི་མངོན་པར་བྱང་ཆུབ་པ་ན་གཉིས་པ། ཡེ་ཤེས་ན་སོ་སོར་ཀུན་
དུ་རྟོག་པའི་ཡེ་ཤེས། ཉི་མ་ཟླ་བ་གཉིས་ས་བོན་ཕྱག་མཚན་གཉིས་ཏེ་བཞི་འདྲེས་
པ་དེ་བྱང་ཆུབ་པ་ན་བཞི་པ་ཡེ་ཤེས་ན་བྱ་བ་ནན་ཏན་གྱི་ཡེ་ཤེས། དེ་ལས་ཧེ་རུ་ཀ་
ཡབ་ཡུམ་གྱི་སྐུར་བཞེངས་པ་ནི་མངོན་པར་བྱང་ཆུབ་པ་ན་ལྔ་པའོ། །ཡེ་ཤེས་ན་
ཆོས་ཀྱི་དབྱིངས་ཀྱི་ཡེ་ཤེས། དེ་ལ་ཐབས་ནི་ཧེ་རུ་ཀ་ཞལ་བརྒྱད་ཕྱག་བཅུ་དྲུག་
པའོ། །ཤེས་རབ་ནི་ཡུམ་བདག་མེད་མ་ཞལ་གཅིག་ཕྱག་གཉིས་པ་སྐུ་མདོག་སྔོན་
མོ། དེའི་དུས་ཀྱི་བསྐྱེད་པའི་རིམ་པའི་ལམ་གྱི་སྐུ་གསུམ་བཤད་པ་ནི་དང་པོ་
241 -77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམ་པ་ནི་ཆོས་དང་ཞེས་པ་ཆོས་
ཀྱི་སྐུའོ། །དེ་ལྟར་ཡང་སམྦུ་ཊ་ནས་དང་པོ་སྟོང་ཉིད་རྣམས་བསམས་ནས། ལུས་
ཅན་རྣམས་ཀྱི་དྲི་མ་བཀྲུ་ཞེས་གསུངས་སོ། །སྟོང་པའི་ངང་ལས་སྐད་ཅིག་མའམ་
ཆོ་ག་གསུམ་མམ་བྱང་ཆུབ་པ་རྣམ་པ་ལྔས་ལྷའི་སྐུ་མཚན་བཟང་པོ་སུམ་ཅུ་རྩ་
གཉིས་དཔེ་བྱད་བཟང་པོ་བརྒྱད་ཅུས་སྤྲས་པ་གཅིག་བསྒོམ་པ་ནི་ལོངས་སྤྱོད་
རྫོགས་པའི་སྐུའོ། །དེ་ལས་འོད་ཟེར་གྱི་རྩེ་ལ་སྤྲུལ་པའི་སྐུ་དཔག་ཏུ་མེད་པ་སྤྲོས།
སངས་རྒྱས་མཆོད་པ་དང་སེམས་ཅན་གྱི་དོན་བྱེད་པ་ནི་སྤྲུལ་པའི་སྐུའོ། །དེ་ལྟར་
ལྷའི་སྐུ་བསྐྱེད་པ་དེ་ལ་ཡང་སྐུ་གསུང་ཐུགས་བྱིན་གྱིས་བརླབ་དགོས་པས་སྐུ་དང་
ཞེས་པ་ སྐུ་རྡོ་ རྗེར་ བྱིན་གྱིས་བརླབ། གསུང་ དང་ གསུང་སྐུ་ རྡོ་ རྗེར་བྱིན་གྱིས་
བརླབ། ཐུགས་དང་ཐུགས་རྡོ་རྗེར་བྱིན་གྱིས་བརླབ་ནས་ཡེ་ཤེས་སེམས་དཔའ་
བསྟན་ཏོ། །དེ་ལྟར་ལམ་བསྐྱེད་པའི་རིམ་པ་ལ་ཚང་བས། ལམ་རྫོགས་པའི་རིམ་
པ་ཚང་སྟེ། དེ་ཡང་བྷོ་ལ་ལ་བརྟེན་པའི་རྫོགས་རིམ་གཅིག་བརྟག་པ་ཕྱི་མའི་ལེའུ་
བཞི་པ་ནས་སྟོན་ཏོ། །འོ་ན་བསྐྱེད་པའི་རིམ་པ་ལ་སྦྱོར་བ་དེ་ཉམས་སུ་བླང་བྱའི་
ཆོས་ཡིན་ནམ་ཞེ་ན། མིན་ཏེ་རང་གི་ལུས་སེམས་གཉིས་སྟོང་པ་ལ་རང་བཞིན་
གནས་ལུགས་ཀྱི་ལམ་དུ་བཟློག་ནས་བསྒོམ་དུ་བཏུབ་བྱ་བའི་དོན་གཅིག་འདིར་
བརྩིས་པ་ཡིན་གྱི་ལར་ལེའུ་དང་པོ་འདི་ཤེས་བྱའི་ཆོས་ཡིན་གྱི་ཉམས་སུ་བླང་བྱའི་
11
ད་ནི་རང་གི་ལུས་སེམས་གཉིས་སྟོང་པའི་འཁོར་ལོ་བཞི་ལ་མྱ་ངན་ལས་
འདས་པའི་ཆོས་ཐམས་ཅད་ཚང་ཞེས་སྟོན། དེ་ལས་དང་པོ་ཨེ་ཝཾ་མ་ཡའི་ཡི་གེ་
རྣམ་ པ་བཞི་ཚང་ཞེས་སྟོན། ཨེ་ཝཾ་མ་ཡའི་ཡི་གེ་བཞི་པོ་འདི་ཐེག་པ་ཆེན་པོའི་
ཆོས་མིན་ནོ།།
241 78



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མདོ་རྒྱུད་ཐམས་ཅད་ཀྱི་ཀླད་ན་ཡོད་དེ། དེ་ལྟར་ཡང་སམྦུ་ཊ་ནས། དམ་ཆོས་ཀུན་
གྱི་ཐོག་མར་ནི། །དེ་ཕྱིར་ཨེ་ཝཾ་བརྗོད་པར་བྱ་ཞེས་གསུངས་སོ། །འདི་ལྟར་ཡི་གེ་
བཞི་པོ་དེ་ཡང་རང་གི་ལུས་སེམས་རྣམ་པ་གཉིས་སྟོང་པའི་འཁོར་ལོ་བཞི་ཚང་
བར་སྟོན་ཏེ། ཇི་ལྟར་ཚང་ན་ཡི་གེ་ན་ཨེ་འབྱུང་བ་ན་ས་རྣམ་པར་དག་པ། ལྷ་མོ་
ན་སྤྱན་མ། ཡེ་ཤེས་ན་མེ་ལོང་ལྟ་བུའི་ཡེ་ཤེས། འཁོར་ལོ་ན་ལྟེ་བ་སྤྲུལ་པའི་
འཁོར་ལོ་ལ་ཚང་བའོ། །ཡི་གེ་ན་ཝཾ་འབྱུང་བ་ནི་ཆུ། ལྷ་མོ་ནི་མ་མ་ཀི །ཡེ་ཤེས་
ན་མཉམ་པ་ཉིད་ཀྱི་ཡེ་ཤེས། འཁོར་ལོ་ན་སྙིང་ཁ་ཆོས་ཀྱི་འཁོར་ལོ་ལ་ཚང་བའོ། །
ཡི་གེ་ན་མ་འབྱུང་བ་ན་མེ། ལྷ་མོ་ན་གོས་དཀར་མོ། ཡེ་ཤེས་ན་སོ་སོ་ཀུན་དུ་རྟོག་
པ། འཁོར་ལོ་ན་འགྲིན་པ་ལོངས་སྤྱོད་འཁོར་ལོ་ལ་ཚང་བའོ། །ཡི་གེ་ན་ཡ།
འབྱུང་བ་ན་རླུང་རྣམ་པར་དག་པ། ལྷ་མོ་ན་སྒྲོལ་མ། ཡེ་ཤེས་ན་བྱ་བ་གྲུབ་པའི་
ཡེ་ཤེས། འཁོར་ལོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་བའོ། །དེ་ལྟར་
ལུས་སེམས་རྣམ་པ་གཉིས་བསྡེབས་པའི་འཁོར་ལོ་བཞི་པོ་འདི་ཨེ་ཝཾ་མ་ཡའི་ཡི་
གེ་རྣམ་པ་བཞི་པོ་འདི་ཚང་ཞེས་བསྟན་པས། ཕྱི་རོལ་ནས་ཨེ་ཝཾ་མ་ཡའི་ཡི་གེ་
ཚོལ་བ་རྣམས་ཀྱི་རྣམ་པ་ཐམས་ཅད་དུ་རྙེད་པར་མི་འགྱུར་ཏེ་དེས་སེམས་ཀྱི་
གདུང་པ་གཅོད་པའོ། །
ད་ནི་ལུས་སེམས་གཉིས་སྟོང་པ་ལ་དཀོན་མཆོག་གསུམ་ཚང་པར་སྟོན།
དེ་ལས་ཀྱང་སངས་རྒྱས་དཀོན་མཆོག་ཚང་པར་སྟོན་པ་ནི། སངས་རྒྱས་དཀོན་
མཆོག་འདི་ལ་ཆོས་མིང་འདོགས་དྲུག་སྟེ། སངས་རྒྱས་དཀོན་མཆོག་གི་མིང་དང་
།
གནས་ ས་ དང་། དུས་ནམ་གནད་དུ་འགྲོ་བ་དང་
། འཐད་པ་དང་། གྲངས་མང་
ཉུང་དང་། རྣམ་པར་དག་པའོ། །དེ་ལ་མིང་ནི་བརྟག་པ་ཕྱི་མའི་ལེའུ་བཞི་པ་ནས་
241 -79



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆོས་དང་ལོངས་སྤྱོད་སྤྲུལ་པ་དང་
། དེ་བཞིན་དུ་ཡང་བདེ་ཆེན་ཉིད་ཞེས་གསུངས་
པས་ཆོས་ཞེས་པ་ཆོས་ཀྱི་སྐུ། ལོངས་སྤྱོད་ཞེས་པས་རྫོགས་པའི་སྐུ་དང་གཉིས།
སྤྲུལ་པའི་སྐུ་ཞེས་པས་སྐུ་དང་གསུམ། བདེ་ཆེན་ཞེས་པས་ཆེན་པོའི་སྐུ་དང་བཞི།
སྐུ་བཞི་པོ་དེ་གནས་ས་གང་ན་གནས་ན། ལེའུ་དེ་ཉིད་ནས་སྐྱེ་གནས་སྙིང་མགྲིན་
མགོ་བོར་ཡང་སྐུ་གསུམ་པོ་ནི་རྣམ་པར་གནས་ཞེས་གསུངས་པས་སྐྱེ་གནས་ཞེས་
པ་ལྟེ་བ་སྤྲུལ་པའི་འཁོར་ལོ་ལ་སྤྲུལ་པའི་སྐུ་དེ་གནས། སྙིང་ཞེས་པ་སྙིང་ག་ན་
ཆོས་ཀྱི་སྐུའོ། །མགྲིན་པ་ན་ལོངས་སྤྱོད་རྫོགས་པའི་སྐུའོ། །མགོ་བོར་ཞེས་པ་སྤྱི་
བོ་བདེ་བ་ཆེན་པོའི་འཁོར་ལོ་ལ་བདེ་བ་ཆེན་པོའི་སྐུ་གནས་པའོ། །
དུས་ནམ་གནད་དུ་འགྲོ་ན། ད་ལྟ་ཐ་མལ་པ་རྣམ་པར་རྟོག་པ་མི་དྲན་དགུ་
དྲན་གྱི་དུས་འདིར་ལྟེ་བ་སྤྲུལ་པའི་སྐུ་དེ་གནད་དུ་འགྲོ། གཉིད་ཀྱི་དུས་སུ་སྙིང་ཁ་
ཆོས་ཀྱི་སྐུ་དེ་གནད་དུ་འགྲོ། རྨི་ལམ་གྱི་དུས་སུ་འགྲིན་པ་ལོངས་སྐུ་དེ་གནད་དུ་
འགྲོ། ཐ་མལ་པའི་བུད་མེད་དང་སྙོམས་པར་འཇུག་པའི་དུས་སུ་སྤྱི་བོ་བདེ་བ་
ཆེན་པོའི་སྐུ་དེ་གནད་དུ་འགྲོའོ། །འཐད་པ་ནི་ལྟེ་བ་སྤྲུལ་པའི་འཁོར་ལོ་ལ་སྤྲུལ་
པའི་སྐུ་རུ་བཞག་པའི་འཐད་པ་ཅི་ཡོད་ཅེ་ན། བརྟག་པ་ཕྱི་མའི་ལེའུ་བཞི་པ་ནས།
གང་ ཕྱིར་ སྤྲུལ་ པ་ གནས་ པའི་ཕྱིར། །དེ་ལ་ སྤྲུལ་ པའི་སྐུ་ཉིད་ཡིན། །གང་གི་
བསྐྱེད་དང་སྤྲུལ་བྱེད་པའི། །གང་གི་སྤྲུལ་པ་ཅན་ཞེས་བརྗོད། །ཅེས་སོ། །བཤད་
པས་ལྟེ་བ་སྤྲུལ་པའི་འཁོར་ལོ་ལ་སྤྲུལ་པའི་སྐུ་ཞེས་བྱའོ། །དེས་འགྲེའོ། །སྙིང་ཁ་
ཆོས་ཀྱི་འཁོར་ལོ་ལ་ཆོས་ཀྱི་སྐུ་རུ་བཞག་པའི་འཐད་པ་ཅི་ཡོད་ན། སེམས་ནི་
ཆོས་ཀྱི་རང་བཞིན་སྟེ། །ཆོས་ཀྱི་སྐུ་ལས་སྙིང་གར་གནས་ཞེས་སོ། །མགྲིན་པ
ལོངས་སྤྱོད་ཀྱི་འཁོར་ལོ་ལ་ལོངས་སྤྱོད་རྫོགས་པའི་སྐུ་རུ་བཞག་པའི་འཐད་པ་ཅི་
241 -.80



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡོད་ན། རོ་རྣམས་དྲུག་གི་གཟུགས་ཅན་གྱི། །བཟའ་བ་ངེས་པར་ལོངས་ སྤྱོད་
བརྗོད། །མགྲིན་པ་ལོངས་སྤྱོད་འཁོར་ལོ་དང་ཞེས་སོ། །སྤྱི་བོ་བདེ་བ་ཆེན་པོའི་
འཁོར་ལོ་ལ་བདེ་བ་ཆེན་པོའི་སྐུ་རུ་བཞག་པའི་འཐད་པ་ཅི་ཞིག་ཡོད་ན། སྤྱི་བོར་
བདེ་བ་ཆེན་པོ་གནས་ཞེས་སོ། །
གྲོངས་མང་ཉུང་ནི་སྤྲུལ་པའི་འཁོར་ལོ་ལ་འདབ་མ་དྲུག་ཅུ་རྩ་བཞི་དང་
ཞེས་པ་དང༌། གོང་དུ་འཁོར་ལོ་རྣམ་པ་བཞི་ན་འབྱུང་བ་བཞིའི་རྩ་འདབ་བཞི་
འབྱུང་བ་གཉིས་གཉིས་འདུས་པའི་རྩ་འདབ་བཞི་སྟེ་གཅིག་གཅིག་ཡོད་ཅེས་
བཤད་པ་གཉིས་མི་འགལ་ལམ་ཞེ་ན། མི་འགལ་ཏེ་གོང་དུ་འདབ་མ་གཅིག་
གཅིག་ཏུ་བསྟན་པ་ནི་རྩའི་འཁོར་ལོ་བཞིའི་ ཕྱོགས་ བཞི་མཚམས་བཞི་ན་རྩ་
འདབ་བརྒྱད་དུ་གནས་པ་ལ་དགོངས་པ་ཡིན་ལ་འདིར་ནི་ལྟེ་བ་སྤྲུལ་པའི་འཁོར་
ལོ་ལ་རྩའི་སྡོང་པོ་རེ་རེ་ལ་རྩའི་ཀྱོག་བརྒྱད་བརྒྱད་ཡོད་པས་ན་འདབ་མ་དྲུག་ཅུ་
རྩ་བཞི་པའོ། །ཆོས་ཀྱི་འཁོར་ལོ་ལ་རྩའི་དངོས་པོ་བརྒྱད་ལས་ཀྱོག་མེད་པས་ན་
རྩ་འདབ་བརྒྱད་དོ། །ལོངས་སྤྱོད་རྫོགས་པའི་འཁོར་ལོ་ལ་རྩ་ རེ་རེ་ལ་ཀྱོག་
གཉིས་གཉིས་ཡོད་པས་འདབ་མ་བཅུ་དྲུག་གོ །བདེ་བ་ཆེན་པོའི་འཁོར་ལོ་ལ་རྩ་
རེ་རེ་ལ་ཀྱོག་བཞི་བཞི་ཡོད་པས་ན་འདབ་མ་སོ་གཉིས་སོ། །རྣམ་པར་དག་པ་ནི་
ལྟེ་ བ་ སྤྲུལ་ པའི་ འཁོར་ ལོའི་ རྩ་ འདབ་དྲུག་ཅུ་ རྩ་ བཞི། དབྱུག་གུ་དྲུག་ཅུ་ རྩ་
བཞི་རྣམ་པར་དག་པའོ། །སྙིང་ག་ཆོས་ཀྱི་འཁོར་ལོའི་རྩ་འདབ་བརྒྱད་པོ་དེས་
ཐུན་ཆེན་པོ་བརྒྱད་རྣམ་པར་དག་པའོ། །མགྲིན་པ་ལོངས་སྤྱོད་ཀྱི་འཁོར་ལོའི་རྩ་
འདབ་བཅུ་དྲུག་གིས་འཕོ་བ་བཅུ་དྲུག་རྣམ་པར་དག་པའོ། །སྤྱི་བོ་བདེ་ཆེན་གྱི་རྩ་
འདབ་སོ་གཉིས་པོ་དེས་ཆུ་ཚོད་སུམ་ཅུ་སོ་གཉིས་རྣམ་པར་དག་པའོ། །



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་རྣམས་ཀྱི་མཇུག་ཉེ་བར་བསྡུ་བ་ནི། འཁོར་ལོའི་གྲངས་ནི་རྩའི་འཁོར་
ལོ་རྣམ་པ་བཞིའོ། །གྲངས་ཀྱི་རིམ་པ་ནི་རྩའི་དངོས་པོའི་གྲངས། རྩ་འདབ་ཀྱི་
གྲངས་སོ། །རིམ་པ་རྣམ་པར་བཞག་པ་ནི་རང་གི་ལུས་སེམས་རྣམ་པ་གཉིས་སྟོང་
པའི་འཁོར་ལོ་བཞི་ལ་སངས་རྒྱས་དཀོན་མཆོག་ཚང་ཞེས་བསྟན་པས་ཕྱི་རོལ་
ནས་སངས་རྒྱས་དཀོན་མཆོག་ཚོལ་བ་རྣམས་ཀྱིས་ལུས་ཚི་ཤ་ཆད་པ་མིན་ལ་མི་
རྙེད་དེ་རང་གི་ལུས་སེམས་གཉིས་སྡོང་པ་འདི་ཉིད་སངས་རྒྱས་དཀོན་མཆོག་ཡིན་
བྱས་པས་སེམས་ཀྱི་གདུང་པ་གཅོད་པའོ། །
ད་ནི་རང་གི་ལུས་སེམས་རྣམ་པ་གཉིས་སྟོང་པའི་འཁོར་ལོ་རྣམ་པ་བཞི་
ལ་ཆོས་དཀོན་མཆོག་ཚང་བར་སྟོན་ཏེ། དེ་ཡང་ཆོས་ཐམས་ཅད་བསྡུ་ན་འཁོར་
བའི་ཆོས་དང་མྱ་ངན་ལས་འདས་པའི་ཆོས་གཉིས་སོ། །འཁོར་བའི་ཆོས་ཐམས་
ཅད་ཀྱང་བསྡུ་ན་རྒྱུ་ཀུན་འབྱུང་གི་བདེན་པར་འདུས་འཁོར་བའི་ཆོས་ཀྱི་འབྲས་བུ་
སྡུག་ བསྔལ་གྱི་བདེན་ པར་ འདུས་ སོ། །མྱ་ངན་ ལས་ འདས་ པའི་ ཆོས་ལའང་
གཉིས་ལས། རྒྱུ་ལམ་གྱི་བདེན་པར་འདུས་ལ། འབྲས་བུ་འགོག་པའི་བདེན་པར་
འདུས་སོ། །དེ་ལྟར་འཕགས་པའི་བདེན་པ་བཞི་པོ་དེ་ཡང་རང་གི་ལུས་སེམས་
གཉིས་སྟོང་པའི་འཁོར་ལོ་རྣམ་པ་བཞི་ལ་ཚང་
། དེ་ཇི་ལྟར་དུ་ཚང་ན་ལྟེ་བ་སྤྲུལ་
པའི་འཁོར་ལོ་ལ་སྡུག་བསྔལ་གྱི་བདེན་པ་ཚང༌
། སྙིང་ག་ལ་ཀུན་འབྱུང་
། མགྲིན་
པ་ལ་འགོག་པ། སྤྱི་བོ་བདེ་བ་ཆེན་པོའི་འཁོར་ལོ་ལམ་གྱི་བདེན་པ་ཚང་བའོ། །
དེ་ལྟར་ཡང་བརྟག་པ་ཕྱི་མའི་ལེའུ་བཞི་པ་ནས། ཨེ་ཝཾ་རྣམ་པ་རྒྱུ་མཐུན་ཉིད། །
རྣམ་སྨིན་ཆོས་ཀྱི་འཁོར་ལོ་ལས། །ལོངས་སྤྱོད་སྐྱེས་བུ་བྱེད་པ་ཉིད། །བདེ་བའི་
ཁོར་ལོ་དྲི་མེད་ཉིད། །རྒྱུ་མཐུན་བསོགས་པས་རབ་ཕྱེ་བ། །འབྲས་བུ་རྣམས་པ་
241 -82



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཞི་ཞེས་བརྗོད་ཞེས་གསུངས་པས་སོ། །དེ་ལྟར་བདེན་པ་བཞི་རང་ལ་ཚང་བས་
ཆོག་བྱ་བ་ལྟ་བུ་ཡིན་ནམ་ཞེ་ན། ཚང་བ་ཙམ་གྱིས་མི་ཆོག་སྟེ། ལམ་དུ་བཟློག་
ནས་བསྒོམ་དགོས་པའོ། །བསྒོམ་པ་ལ་གང་ཟག་ཆགས་པ་དང་བྲལ་བ་རབ་ཏུ་
བྱུང་པའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་གཅིག་གིས་གཏུམ་མོའི་
རྫོགས་པའི་རིམ་པ་དང་སྦྱར་ན། སྟན་བདེ་བའི་སྟེང་དུ་རྐང་པ་རྡོ་རྗེ་དཀྱིལ་མོ་
ཀྲུང་བཅའ། ལག་པ་མཉམ་བཞག་གི་ཕྱག་རྒྱ་བཅའ། སྒལ་བ་བསྲང་། དམིགས་
སྣ་རྩེ་ལ་དབབ། དེ་ལྟར་ལུས་བཅོས་ཏེ་རླུང་ནང་དུ་ཅུང་ཟད་སྡིགས་པ་ནི་ཟུག་
གཟེར་ཨེན་གཅིག་བྱུང་བ་དེ་སྡུག་བསྔལ་གྱི་བདེན་པ་སྟེ། ཇོ་བོ་ནཱ་རོ་པའི་ཞལ་
ནས་བདེ་བའི་སྣ་སྡུག་བསྔལ་གྱིས་འདྲེན་པ་བྱ་བར་འདོད་དེ། རླུང་སྡོམ་པ་དེ་
སྡུག་བསྔལ་ཡིན་ཏེ་དེ་ནས་ཉམས་མྱོང་སྐྱེ་བ་དེ་བདེ་བ་ཡིན་ནོ། །དཔེར་ན་འཇིག་
རྟེན་པའི་སོ་ནམ་བྱེད་པ་དེ་སྡུག་བསྔལ་ཡིན་ཏེ། སྟོན་ཐོག་བཟང་པོ་ཟ་བ་དེ་བདེ་
བ་ཡིན་
པ་དང་འདྲའོ། །དེ་ལྟར་རླུང་བསྡམས་པས་ལས་ཀྱི་རླུང་ལོག་ནས་ལྟེ་བ་
ནས་གཏུམ་མོ་ཡེ་ཤེས་ཀྱི་མེ་འབར་བ་ནི་ཀུན་འབྱུང་གི་བདེན་པའོ། །མེ་དེས་སྤྱི་
བོའི་ཧཾ་བཞུ་ནས་རྩ་མིག་ཐམས་ཅད་ནས་བྱང་ཆུབ་ཀྱི་སེམས་སྲན་མའི་རྡོག་
པོའམ་ཉུངས་ཀར་གྱི་རྡོག་མ་ཙམ་པ་གཤེགས་ཤིག་འབབ་པ་ནི་ལམ་གྱི་བདེན་
པའོ། །
དེ་ནས་ལྟེ་བའི་མེ་དེ་ཤེས་རབ་སྟོང་པ། སྤྱི་བོ་བྱང་ཆུབ་ཀྱི་སེམས་
ཐབས་བདེ་བ་མེ་ཆུ་རྣམ་པ་གཉིས་དཀྲུག་གིས་འདྲེས་པའི་དུས་སུ་བདེ་ལ་མི་རྟོག་
པའི་ཉམས་སུ་མྱོང་བ་སྐྱེས་པས་ཉོན་མོངས་པ་དང་རྣམ་པར་རྟོག་པ་ཐམས་ཅད་
འགག་པ་ན་འགོག་པའི་བདེན་པའོ། །འདིར་གཏུམ་མོ་ལ་སྦྱར་བ་དེ་ཉམས་སུ་
241-83



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བླང་བྱའི་ཆོས་ཡིན་ནམ་ཞེ་ན་མ་ཡིན་ཏེ། རང་གི་ལུས་སེམས་གཉིས་བསྡོམས་པ་
ལ་འཕགས་པའི་བདེན་པ་བཞི་ཚང་པས་ལམ་དུ་བཟློག་ནས་བསྒོམ་དུ་བཏུབ་བྱ་
བའི་དོད་ཅིག་འདིར་བརྩིས་པ་ཡིན་གྱི། ལེའུ་དང་པོ་འདི་ཤེས་བྱའི་ཆོས་བྱ་བ་
ཡིན་གྱི་ཉམས་སུ་བླང་བྱའི་ཆོས་མ་ཡིན་གསུང་པར་གདའ། །
ད་ནི་རང་གི་ལུས་སེམས་གཉིས་བསྡོམས་པ་ལ་དགེ་འདུན་དཀོན་མཆོག་
ཚང་བར་བསྟན་ཏེ། དེ་ལ་ཉན་ཐོས་ཀྱི་དགེ་འདུན་དང་
། བྱང་ཆུབ་སེམས་དཔའི་
དགེ་འདུན་གཉིས་ལས། འདིར་ཉན་ཐོས་ཀྱི་དགེ་འདུན་ཚང་བར་སྟོན་ཏེ། ཉན་
ཐོས་ཀྱི་དགེ་འདུན་ཐམས་ཅད་བསྡུ་ན། གནས་བརྟན་པའི་སྡེ་པ་ལ་སོགས་པ་
བཞི་རུ་འདུས་སོ། །སྡེ་པ་བཞི་པོ་ཡང་རང་གི་ལུས་སེམས་གཉིས་བསྡོམས་པའི་
འཁོར་ལོ་བཞི་ལ་ཚང་བར་སྟོན་ཏེ། ལྟེ་བ་སྤྲུལ་པའི་འཁོར་ལོ་ལ་གནས་བརྟན་
པའི་སྡེ་པ་ཚང་
། སྙིང་གར་ཐམས་ཅད་ཡོད་པར་སྨྲ་བའི་སྡེ་པ་ཚང་
། འགྲིན་པར་
མང་པོ་བཀུར་པའི་སྡེ་པ་ཚང་
། སྤྱི་བོ་བདེ་བ་ཆེན་པོའི་འཁོར་ལོ་ལ་དགེ་འདུན་
ཕལ་ཆེན་པའི་སྡེ་པ་ཚང་བའོ། །ལྟེ་བ་སྤྲུལ་པའི་འཁོར་ལོ་ལ་གནས་བརྟན་པའི་
སྡེ་པར་བཞག་པའི་འཐད་པ་ཅི་ཡོད་ན། བརྟག་པ་ཕྱི་མའི་ལེའུ་བཞི་པ་ནས། གང་
ཕྱིར་སྤྲུལ་པ་གནས་བརྟན་ཕྱིར། །སྤྲུལ་པའི་འཁོར་ལོ་གནས་བརྟན་ཉིད་ཞེས་སོ། །
བཤད་པས་ལྟེ་བ་སྤྲུལ་པའི་འཁོར་ལོ་ལ་གནས་བརྟན་པའི་སྡེ་པ་ཞེས་བྱ། དེས་
འགྲེའོ། །སྙིང་ག་ཆོས་ཀྱི་འཁོར་ལོ་ལ་ཐམས་ཅད་ཡོད་པར་སྨྲ་བའི་སྡེ་པར་བཞག་
པའི་འཐད་པ་ཅི་ཡོད་ན། ཆོས་ནི་སྨྲ་བ་འབྱུང་བའི་ ཕྱིར། །ཆོས་ ཀྱི་འཁོར་ལོ་
ཐམས་ཅད་ཡོད་ཅེས་སོ། །མགྲིན་པ་ལོངས་སྤྱོད་ཀྱི་འཁོར་ལོ་ལ་མང་པོར་བཀུར་
བའི་སྡེ་པར་བཞག་པའི་འཐད་པ་ཅི་ཡོད་ན། གང་ཕྱིར་མགྲིན་པ་ཀུན་བཀུར་
241 -84



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཕྱིར། །ལོངས་སྤྱོད་འཁོར་ལོ་ཀུན་བཀུར་ཉིད་ཞེས་སོ། །སྤྱི་བོ་བདེ་བ་ཆེན་པོའི་
འཁོར་ལོ་ལ་དགེ་འདུན་ཕལ་ཆེན་པའི་སྡེ་པར་བཞག་པའི་འཐད་པ་ཅི་ཡོད་ན།
གང་ཕྱིར་བདེ་ཆེན་མགོར་གནས་པ། །བདེ་བའི་འཁོར་ལོ་དགེ་འདུན་ཆེ། །སྡེ་པ་
ཞེས་བྱ་སྐུ་རུ་བརྗོད་ཞེས་གསུངས་ཏེ། སྐུ་ནི་ཞེས་པ་བཅུག་པ་སྟེ། །སྡེ་པ་ཞེས་བྱ་
ལུས་སུ་བརྗོད་ཅེས་པའོ། །དེས་རང་གི་ལུས་སེམས་གཉིས་བསྡོམས་པ་ལ་དགེ་
འདུན་དཀོན་མཆོག་ཚང་ཞེས་བྱས་པས་ཕྱི་རོལ་ནས་དགེ་འདུན་དཀོན་མཆོག་
འཚོལ་བ་རྣམས་ལུས་ཚོ་ཤ་ཆད་པ་མིན་པ་རྣམ་པ་ཐམས་ཅད་དུ་རྙེད་པར་མི་
འགྱུར་རོ། །དེ་ལྟར་རང་གི་ལུས་སེམས་གཉིས་བསྡོམས་པའི་འཁོར་ལོ་བཞི་ལ་
དཀོན་མཆོག་གསུམ་ཚང་བར་བསྟན་པས་སེམས་ཀྱི་གདུང་བ་གཅོད་པའོ། །
ད་ནི་རང་གི་ལུས་སེམས་གཉིས་བསྡོམས་པ་ལ་སྐད་གཅིག་མ་བཞི་ཚང་
བ་ནི། ལྟེ་བ་སྤྲུལ་པའི་འཁོར་ལོ་ལ་རྣམ་པ་སྣ་ཚོགས་པའི་སྐད་ཅིག་མ་ཚང་
། སྙིང་
ག་ཆོས་ཀྱི་འཁོར་ལོ་ལ་རྣམ་པར་སྨིན་པའི་སྐད་ཅིག་མ་ཚང་
། མགྲིན་པ་ལོངས་
སྤྱོད་ཀྱི་འཁོར་ལོ་ལ་རྣམ་པར་ཉེད་པའི་སྐད་ཅིག་མ་ཚང་
། སྤྱི་བོ་བདེ་བ་ཆེན་པོའི་
འཁོར་ལོ་ལ་མཚན་ཉིད་དང་བྲལ་བའི་སྐད་ཅིག་མ་ཚང་བའོ། །དེ་ལྟར་ཚང་བས་
ལམ་དུ་བཟློག་ནས་བསྒོམ་དུ་བཏུབ་སྟེ། བསྒོམ་པ་ལ་གང་ཟག་ཆགས་བྲལ་རང་
ལུས་ཐབས་ལྡན་ལ་བརྟེན་ནས་ཉམས་སུ་ལེན་པ་དང་། གཞན་ལུས་ལས་ཀྱི་ཕྱག་
རྒྱ་ལ་བརྟེན་ནས་ཉམས་སུ་ལེན་པ་གཉིས་སོ། །དེ་ལ་ཆགས་ཅན་དང་སྦྱར་ན་དང་
པོ་ལས་ཀྱི་ཕྱག་རྒྱ་ལ་ནོམ་པ་དང་ཉུག་པ་ལ་སོགས་པ་བྱེད་པའི་དུས་སུ་རྣམ་པར་
རྟོག་པ་ནི་རགས་བདེ་བ་ནི་ཆུང་བས་སྐད་ཅིག་མ་བཞི་ལ་རྣམ་པ་སྣ་ཚོགས་པའི་
སྐད་ཅིག་མ། དགའ་བ་བཞི་ལས་འོག་གི་དགའ་བ་དང་སྦྱར། དེ་ནས་ལས་ཀྱི་
241 ---85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
ཕྱག་རྒྱ་མ་དང་གཉིས་སྙོམས་པར་ཞུགས་པ་བྱས་པས་ཀུན་རྫོབ་བྱང་ཆུབ་སེམས་
ཀྱི་ཐིག་ལེ་དེ་རྡོ་རྗེ་ནོར་བུའི་རྩ་བར་སླེབས་པའི་དུས་སུ་རྣམ་རྟོག་ད་ཅི་བས་ཆུང་
བདེ་བ་ད་ཅི་བས་ཆེ་བས་རྣམ་པར་སྨིན་པའི་སྐད་ཅིག་མ། དགའ་བ་བཞི་ལས་
མཆོག་དགའོ། །ཐིག་ལེ་རྡོ་རྗེ་ནོར་བུའི་རྩེ་མོ་རུ་ཕབ་ལུས་ཀྱི་འཁྲུལ་འཁོར་རྣམ་
པ་དྲུག་གིས་ཐིག་ལེ་བཟུང་སྟེ། དེ་ལ་བརྟེན་ནས་བདེ་བ་ལ་མི་རྟོག་པའི་ཉམས་
སུ་མྱོང་བ་སྐྱེས་པ་ནི་མཚན་ཉིད་དང་བྲེལ་བའི་སྐད་ཅིག་མ། དགའ་བ་བཞི་ལས་
ལྷན་ཅིག་སྐྱེས་བའི་དགའ་བའོ། །ཀུན་རྫོབ་བྱང་ཆུབ་སེམས་ཀྱི་ཐིག་ལེ་དེ་འཆོར་
འཆོར་འདྲ་ན་གྱེན་ལ་བཟློག་པ་དང་། རྩ་དམིགས་སུ་གདབ་པ་དང་
། རླུང་དང་
བསྲེ་བ་བྱ་སྟེ། རྗེས་ཀྱི་ཤེས་པ་བདག་ལ་དགའ་བའི་དུས་སུ་ཉམས་སུ་མྱོང་པ་དེ་
འདྲ་བ་གཅིག་བྱུང་། མཆོག་དགའི་དུས་སུ་དེ་འདྲ་བ་ཞིག་བྱུང་
། ལྷན་ཅིག་སྐྱེས་
པ་དངོས་གཞིའི་དུས་སུ་ཉམས་སུ་མྱོང་བ་དེ་འདྲ་བ་ཞིག་བྱུང་སྙམ་དུ་རྟོག་དཔྱོད་
ཀྱི་བློ་དང་བཅས་པ་དེ་ལ་རྣམ་པར་ཉེད་པའི་སྐད་ཅིག་མ། དགའ་བ་བཞི་ལས་
དགའ་བྲལ་གྱི་དགའ་བའོ། །
གང་ཟག་ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་
དགེ་བསྙེན་གཅིག་གིས་ཉམས་སུ་ལེན་པ་དང་སྦྱར་ན། རྐང་པ་རྡོ་རྗེ་དཀྱིལ་ཀྲུང་
ལ་སོགས་པས་ལུས་བཅོས་ཏེ་རླུང་ནང་དུ་སྡིགས་པའི་དུས་སུ་རྣམ་པར་རྟོག་པ་ནི་
རགས་པ་བདེ་བ་ནི་ཆུང་བས་རྣམ་པ་སྣ་ཚོགས་པའི་སྐད་ཅིག་མ། དགའ་བ་བཞི་
ལས་དགའ་བའོ། །དེ་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མ་
འབར། འབར་ལ་ཁད་པའི་དུས་སུ་བདེ་བ་ད་ཅི་བས་ཆེ་རྣམ་པར་རྟོག་པ་ད་ཅི་
བས་ཆུང་བས་རྣམ་པར་སྨིན་པའི་སྐད་ཅིག་མ། དགའ་བ་བཞི་ལས་མཆོག་དགའོ། །
241-86



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེ་ནས་ལྟེ་བ་ནས་གཏུམ་མོའི་ཡེ་ཤེས་ཀྱི་མེ་དངོས་སུ་འབར། སྤྱི་བོ་ནས་བྱང་ཆུབ་
ཀྱི་སེམས་ཐིག་ལེ་བབ་སྟེ་ལྟེ་བའི་གཏུམ་མོ་ཡེ་ཤེས་ཀྱི་མེ་དེ་ཐབས་བདེ་བ་མེ་ཆུ་
རྣམ་པ་གཉིས་འདྲེས་པའི་དུས་སུ་བདེ་ལ་མི་རྟོག་པའི་ཉམས་སུ་མྱོང་པ་སྐྱེས་པ་ནི་
མཚན་ཉིད་དང་བྲལ་བའི་སྐད་ཅིག་མ། དགའ་བ་བཞི་ལས་ལྷན་ཅིག་སྐྱེས་པའི་
དགའ་བའོ། །དེར་བསྒོམ་བསྒོམས་པས་ཏིང་ངེ་འཛིན་དེ་ལས་ཨེ་གཅིག་སྐྱེས་ན་
ཉམས་སུ་མྱོང་བ་དངོས་གཞིའི་དོན་དེ་བཏང་སྟེ་རྗེས་ཀྱི་ཤེས་པ་ལ་ང་ལ་དང་པོ་
ལུས་བཅོས་པའི་དུས་སུ་ཉམས་སུ་མྱོང་པ་དེ་འདྲ་བ་ཞིག་བྱུང་
། གཏུམ་མོ་འབར་
ལ་ཁད་པའི་དུས་སུ་ཉམས་མྱོང་དེ་འདྲ་པ་གཅིག་བྱུང་། ལྷན་ཅིག་སྐྱེས་པ་དངོས་
གཞིའི་དུས་སུ་ཉམས་སུ་མྱོང་པ་དེ་འདྲ་བ་ཞིག་བྱུང་སྙམ་དུ་རྗེས་ཀྱི་ཤེས་པ་རྟོག་
དཔྱོད་ཀྱི་བློ་དང་བཅས་པ་དེ་ལ་རྣམ་པར་ཉེད་པའི་སྐད་ཅིག་མ། དགའ་བ་བཞི་
ལས་དགའ་བྲལ་གྱི་དགའ་བའོ། །འདིར་ རང་ལུས་དང་གཞན་ལུས་གཉིས་ལ་
སྦྱར་བ་དེ་ཉམས་སུ་བླང་བྱའི་ཆོས་ཡིན་ནམ་ཞེ་ན་མ་ཡིན་ཏེ་རང་གི་ལུས་སེམས་
གཉིས་བསྡོམས་པའི་འཁོར་ལོ་རྣམ་པ་བཞི་པོ་འདི་ལ་སྐད་ཅིག་མ་བཞི་ཚང་བས་
ལམ་དུ་བཟློག་ནས་བསྒོམ་དུ་བཏུབ་བསྒོམ་པ་ལ་གང་ཟག་ཆགས་ཅན་གཅིག་
གིས་གང་ཡང་བསྒོམ་དུ་བཏུབ། གང་ཟག་ཆགས་པ་དང་བྲལ་བ་གཅིག་གིས་ཀྱང་
བསྒོམ་དུ་བཏུབ་བྱ་བའི་དོན་གཅིག་འདི་རུ་བརྩིས་པ་ཡིན་གྱི་ལར་ལེའུ་དང་པོ་
འདི་ཤེས་བྱའི་ཆོས་ཡིན་གྱི་ཉམས་སུ་བླང་བྱའི་ཆོས་མ་ཡིན་གསུངས་སོ། །འོག་
གི་དགའ་བ་བཞི་ལ་ཡང་འགྲེའོ། །
རང་གི་ལུས་སེམས་གཉིས་བསྡོམས་པ་ལ་དེ་ཁོ་ན་ཉིད་བཞི་ཚང་སྟེ་དེ་
ཡང་ལྟེ་བ་སྤྲུལ་པའི་འཁོར་ལོ་ལ་བདག་གི་དེ་ཁོ་ན་ཉིད་ཚང་
། སྙིང་ག་ཆོས་ཀྱི་
241 - 87



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འཁོར་ལོ་ལ་སྔགས་ཀྱི་དེ་ཁོ་ན་ཉིད་ཚང་། མགྲིན་པ་ལོངས་སྤྱོད་ཀྱི་འཁོར་ལོ་ལ་
ལྷའི་དེ་ཁོ་ན་ཉིད་ཚང་
། སྤྱི་བོ་བདེ་བ་ཆེན་པོའི་འཁོར་ལོ་ལ་ཡེ་ཤེས་ཀྱི་དེ་ཁོ་ན་
ཉིད་ཚང་བའོ། །དེ་ལྟར་རང་གི་ལུས་སེམས་གཉིས་བསྡོང་བ་འདི་ལ་དེ་ཁོ་ན་ཉིད་
བཞི་ཚང་བས་ལམ་དུ་བཟློག་ནས་བསྒོམ་དུ་བཏུབ་བསྒོམ་པ་ལ་དེ་ཁོ་ན་ཉིད་བཞི་
པོ་དེ་གནས་ཐབས་རྣམ་པ་གསུམ་དུ་བསྡུས་ནས་ཉམས་སུ་ལེན་ཏེ། དངོས་པོའི་
གནས་ཐབས་ཀྱི་ནང་དུ་ལྷའི་དེ་ཁོ་ན་ཉིད་དང་བདག་གི་དེ་ཁོ་ན་ཉིད་གཉིས་
འདུས། ལམ་ གྱི་ གནས་ ཐབས་ སུ་ སྔགས་ ཀྱི་ དེ་ ཁོ་ ན་ ཉིད་ བསྡུ། འབྲས་བུའི་
གནས་ཐབས་སུ་ཡེ་ཤེས་ཀྱི་དེ་ཁོ་ན་ཉིད་བསྡུའོ། །དངོས་པོའི་གནས་ཐབས་ལ།
སེམས་དངོས་པོའི་གནས་ཐབས་དང༌། ལུས་དངོས་པོའི་གནས་ཐབས་གཉིས་
ལས། སེམས་དངོས་པོའི་གནས་ཐབས་ཀྱིས་བསྒོམ་རྒྱུ་དོན་གྱི་ངོ་བོ་ངོ་ཤེས་པར་
བྱ་བའི་ཕྱིར་ལྟ་བའི་དོན་གཏན་ལ་དབབ་པ་ནི། དང་པོ་བླ་མ་དམ་པ་གཅིག་ལ་
དབང་བཞི་གསུམ་གྱི་དུས་སུ་གཏན་ལ་འབེབས་དགོས་ཏེ། དེ་ནི་གནས་ཐབས་
རྣམ་པ་གསུམ་ལས་དངོས་པོའི་གནས་སྟབས། དེ་ལ་གཉིས་ལས་སེམས་དངོས་
པོའི་གནས་ཐབས་སོ། །དེ་ཁོ་ན་ཉིད་རྣམ་པ་བཞི་ལས་ལྷའི་དེ་ཁོ་ན་ཉིད་དོ། །
དེ་ནས་ལུས་དངོས་པོའི་གནས་ཐབས་ཀྱི་བསྒོམ་པའི་གནད་ཤེས་པར་བྱ་
བའི་ཕྱིར་ལུས་དངོས་པོའི་གནས་ཐབས་གཏན་ལ་དབབ་པ་ནི། གཞུང་བཤད་དུ་
བླ་མའི་ཚིག་གི་སྒོ་ནས་ཤེས་པར་བྱེད་དེ། དེ་ནི་གནས་ཐབས་རྣམ་པ་གསུམ་ལས་
དངོས་པོའི་གནས་སྟབས། དེ་ལ་གཉིས་ལས་སེམས་དངོས་པོའི་གནས་ཐབས་
སོ། །དེ་ཁོ་ན་ཉིད་རྣམ་པ་བཞི་ལས་བདག་གི་དེ་ཁོ་ན་ཉིད་དོ། །ལམ་གྱི་གནས
ཐབས་ལ་བརྟེན་ནས་ཉམས་སུ་ལེན་ཏེ། དེ་ལ་གཉིས་ལས། རང་ལུས་ཐབས་
241 -88



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལྡན་ནི་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་གཅིག་
གིས། གཏུམ་མོའམ་སྒྱུ་ལུས་སམ་འོད་གསལ་གང་ཡང་རུང་བ་གཅིག་ལ་བརྟེན་
ནས་བསྒོམ་པའོ། །གཞན་ལུས་ནི་གང་ཟག་ཆགས་ཅན་གཅིག་གིས་ལས་ཀྱི་ཕྱག་
རྒྱ་ལ་བརྟེན་ནས་བསྒོམ་པ་སྟེ། དེ་ནི་གནས་ཐབས་རྣམ་པ་གསུམ་ལས་ལམ་གྱི་
གནས་ཐབས་དེ་ཁོ་ན་ཉིད་བཞི་ལས་སྔགས་ ཀྱི་དེ་ཁོ་ན་ཉིད་དོ། །སྔགས་ནི་
གདུལ་བྱའི་ཡིད་སྡུག་བསྔལ་ལས་སྐྱོབ་པར་བྱེད་པས་ན་སྔགས་སོ། །དེ་ལྟར་ཡང་
གསང་པ་འདུས་པའི་རྒྱུད་ཕྱི་མ་ནས། མ་ནི་ཡིད་ཅེས་བྱ་བ་སྟེ། །ཏྲ་ནི་སྐྱོབ་པ་ཉིད་
དུ་བཤད་ཞེས་སོ། །དེ་ལྟར་ཉམས་སུ་བླངས་པས་ཉམས་སུ་མྱོང་བ་གོང་ནས་གོང་
དུ་སྐྱེས་པ་དེ་ལ་གནས་ཐབས་རྣམ་པ་གསུམ་ལས་འབྲས་བུའི་གནས་ཐབས་ཞེས་
བྱ། དེ་ཁོ་ན་ཉིད་བཞི་ལས་ཡེ་ཤེས་ཀྱི་དེ་ཁོ་ན་ཉིད་དོ། །དེ་ཁོ་ན་ཉིད་བཞི་པོ་འདི་
དང་གོང་གི་ཧེ་རུ་ཀའི་རྫོགས་རིམ་གྱིས་ལེའུ་ལྔ་པའི་མདོར་བསྟན་ནོ། །
ད་ནི་ལུས་སེམས་གཉིས་སྡོངས་པ་ལ་དགའ་བ་རྣམ་པ་བཞི་ཚང་བར་
བསྟན་པ་ནི། དགའ་བ་བཞི་ནི་ཞེས་པ་སྟེ་དེ་ཡང་ལྟེ་བ་སྤྲུལ་པའི་འཁོར་ལོ་ལ་
དགའ་ བ་ ཚང་། སྙིང་ ག་ ཆོས་ ཀྱི་ འཁོར་ ལོ་ལ་མཆོག་ དགའ་ཚང་། མགྲིན་པ་
ལོངས་སྤྱོད་ཀྱི་འཁོར་ལོ་ལ་དགའ་བྲལ་ཚང་
། སྤྱི་བོ་བདེ་བ་ཆེན་པོའི་འཁོར་ལོ་
ལ་ལྷན་ཅིག་སྐྱེས་པའི་དགའ་བ་ཚང་བའོ། །དགའ་བ་བཞི་དང་སྐད་ཅིག་མ་
བཞིའི་ཁྱད་ནི་དུས་ཚོད་དང་རྣམ་པ་མི་འདྲ་བ་གཅོད་པ་སྟེ་སྤང་བྱ་རིམ་གྱིས་
འགག་པའི་ཆ་ནས་བཞག་པས་སྐད་ཅིག་མ་བཞིའོ། །གཉེན་པོའི་ཡེ་ཤེས་རང་གི་
ངོ་བོ་རིམ་གྱིས་སྐྱེ་བའི་ཆ་ནས་དགའ་བ་བཞིའོ། །དེ་ལྟར་རང་གི་ལུས་སེམས་
གཉིས་སྡོངས་པ་ལ་དགའ་བ་བཞི་ཚང་བས་ལམ་དུ་བཟློག་ནས་བསྒོམ་དུ་བཏུབ་
241 -.89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྟེ་བསྒོམ་
མ་པ་ལ་གང་ཟག་ཆགས་ཅན་གཅིག་གིས་ཀྱང་བསྒོམ་དུ་བཏུབ། གང་
ཟག་ཆགས་བྲལ་གཅིག་གིས་ཀྱང་བསྒོམ་དུ་བཏུབ་སྟེ་ཉམས་སུ་ལེན་ལུགས་གོང་
གི་སྐད་ཅིག་མ་དང་འདྲའོ། །སྐྱེ་ལུགས་ནི་དང་པོར་དགའ་བ་སྐད་ཅིག་མ་བཞི་
ལས་རྣམ་པ་སྣ་ཚོགས་པའི་སྐད་ཅིག་མ། གཉིས་པ་མཆོག་དགའ་སྐད་ཅིག་མ་
རྣམ་པར་སྨིན་པའི་སྐད་ཅིག་མ་གསུམ་པ་ལྷན་ཅིག་སྐྱེས་པའི་དགའ་བ། སྐད་
ཅིག་མ་ན་མཚན་ཉིད་དང་ བྲེལ་བའི་ སྐད་ཅིག་མའོ། །བཞི་པ་དགའ་བྲལ་གྱི་
དགའ་བ། སྐད་གཅིག་མ་ནི་རྣམ་པར་ཉེད་པའི་སྐད་གཅིག་མའོ། །དེ་ལྟར་རང་གི་
ལུས་སེམས་གཉིས་བསྡོམས་པ་ལ་དགའ་བ་རྣམ་པ་བཞི་ཚང་པས་ཆོག་ད་ཅི་ཡང་
བྱ་མི་དགོས་བྱ་བ་ལྟ་བུ་ཡིན་ནམ་ཞེ་ན་མིན་ཏེ། རང་གི་ལུས་ལ་ཚང་པས་ཉམས་
སུ་བླང་དུ་བཏུབ་པའོ། །
ད་ནི་རང་གི་ལུས་སེམས་གཉིས་བསྡོམས་པ་ལ་འཁོར་བའི་ཆོས་ཐམས་
ཅད་ཀྱང་ཚང་བར་སྟོན་ཏེ། དེ་ཡང་རང་བཞིན་གནས་ལུགས་ཀྱིས་ཕྱི་རོལ་གྱི་ཟླ་
བ་དང་། ཉི་མ་དང་
། ཨཱ་ལི་དང༌། ཀཱ་ལི་དང་ཐམས་ཅད་རང་ལ་ཚང་པའོ། །འཕོ་
བ་བཅུ་དྲུག་ལ་སོགས་པ་འདི་རྣམས་ལ་རྒྱ་གར་ཕན་ཆད་ན་ཆུ་ཚོད་དང་དབྱུག་
གུའི་བརྩིས་འདི་བཞིན་བྱེད་དེ། དེ་ཡང་གསེར་ཐ་མལ་པ་སྲང་གཅིག་ལ་གསེར་
གྱི་གཞོང་པ་ཞེང་དུ་སོར་བརྒྱད་དཔངས་སུ་སོར་བཞི་ཡོད་པ་སྲབ་པ་གཅིག་བྱ་སྟེ་
དཀྱིལ་དུ་བུ་ག་གཅིག་དབུག །གསེར་སྐྱ་ཞོ་གཅིག་ལ་གསེར་གྱི་ཐུར་མ་སོར་དྲུག་
པ་གཅིག་བྱས་ཏེ་གཞོང་པའི་དབུས་སུ་ཐུར་མ་དེ་བཙངས་ལ། ཟངས་ལྟ་བུ་སྣོད་
ཆུས་བཀང་པ་གཅིག་གི་སྟེང་དུ་གཞོང་པ་དེ་བཞག་ལ་ཟངས་ཀྱི་ཁ་ལ་དབྱུག་གུ་
གཅིག་བརྡེག་སྟེ། གསེར་གྱི་ཐུར་མ་དེ་བཏོན་ནས་བུ་ག་ཡར་ཡུ་འབུ་རུ་རུ་བྱུང་
241-90



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པས་གསེར་གྱི་གཞོང་པ་ཆུས་མེར་གྱིས་གང་ནས་ཟངས་ཀྱི་ཞབས་སུ་ཁྲོག་གིས་
སོང་བ་དང་ཆུ་སྣོད་དེ་ལ་དབྱུག་གུ་གཅིག་བརྒྱག །གསེར་གྱི་ཐུར་མས་བུ་ག་
བཀག་སྟེ་ཟངས་སྟོང་པ་གཅིག་གི་ནང་དུ་ཤིང་གི་ཁྲམ་བཏང་ལ་དེའི་སྟེང་དུ་
གསེར་གྱི་གཞོང་པ་བཞག་ལ་ཟངས་ཀྱི་ཁ་ལ་དབྱུག་གུ་གཅིག་བརྒྱབ་སྟེ་གསེར་
གྱི་ཐུར་མ་བྱུང་པས་ཆུ་མར་ཟགས་པ་དང་ཡང་དབྱུག་གུ་གཅིག་བརྡེག །ཐུར་མས་
བུག་པ་བཀག་ལ་ཆུ་སྣོད་ཀྱི་སྟེང་དུ་བཞག་སྟེ་དེས་སྣོད་གཅིག་ནས་གཅིག་ཏུ་འཕོ་
བའི་གཅིག་ཆུས་གང་བ་ལ་ཆུ་ཚོད་གཅིག །ཟགས་པ་གཉིས་པ་ཆུ་ཚོད་གཉིས་
དབྱུག་གུ་གང་བ་ལ་གཉིས་བརྒྱབ་པས་བཞིའོ། །དེ་ལྟར་བྱས་པས་ཞག་གཅིག་ལ་
འཕོ་བ་བཅུ་དྲུག་དབྱུག་གུ་དྲུག་ཅུ་རྩ་བཞི་ཆུ་ཚོད་སོ་གཉིས་ཐུན་ཚོད་བཞིའོ། །
དེ་ལྟར་ཆུ་ཚོད་དང་དབྱུག་གུའི་བརྩིས་དེ་བྱས་པ་ལ་དགོས་པ་ཅི་ཡོད་ན་
གདན་བཞི་པ འམ། རྡོ་རྗེ་མཁའ་འགྲོ་ནས་བཤད་པའི་རོ་ཧི་ཏ་དང་
། མོ་ཧི་ཏ་
དང་། བད་ཏྲ་བ་དང་། བྲེ་ཤ་བ་ལ་སོགས་པ་དུས་སྦྱོར་བཅུ་གཉིས་གཏན་ལ་
འབེབས་པའོ། །དེ་རྣམས་གཏན་ལ་འབེབས་པ་ལ་དགོས་པ་ཅི་ཡོད་ན་དུས་ཚོད་
འདི་ཙམ་གཅིག་ན་ཞི་བའི་ལས་བྱ་བའི་དུས་ཡིན་དུས་ཚོད་འདི་ཙམ་གཅིག་ནི་
རྒྱས་པའི་ལས་བྱ་བའི་དུས་ཡིན། འདི་ཙམ་གཅིག་ནི་འཇིག་རྟེན་གྱི་གཉེན་སྦྱོར་
བྱ་བ་དང་སོ་ནམ་བྱ་བ་དང་བག་མ་བླང་པ་དང་དམག་དྲངས་པ་ལ་སོགས་པའི་
དུས་ཡིན་བྱ་བ་ཤེས་སོ། །དེ་ཤེས་པས་དུས་དེ་དང་དེ་ལ་ལས་དེ་དང་དེ་ལ་སྦྱར་ན་
ཚེགས་མེད་པར་འགྲུབ་པའོ། །ད་ལྟ་བོད་ཀྱི་ཇོ་བོ་ཀུན་གྱི་ལས་སྦྱོར་བྱས་པ་ཀུན་
ཆེ་མི་འགྲུབ་པ་དེ་དུས་སྦྱོར་གཏན་ལ་མ་ཕེབས་པས་ལན་པ་ཡིན་གསུངས། འོ་ན་
དཔལ་དགྱེས་པ་རྡོ་རྗེའི་རྣལ་འབྱོར་པ་གཅིག་གིས་ཆུ་ཚོད་དང་དབྱུག་གུའི་བརྩིས་
241 མཐ9༔



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་བྱའམ་ཞེ་ན། མི་བྱ་སྟེ་དེ་ནི་རྣལ་འབྱོར་པའི་སེམས་ཀྱི་གཡེང་བར་འགྲོ་བས་
སོ། །དེ་མ་བྱས་ན་ལས་བྱ་བའི་དུས་མི་ཤེས་སོ་ཞེ་ན། དཔལ་དགྱེས་པ་རྡོ་རྗེའི་
རྣལ་འབྱོར་པས་རླུང་ལ་བརྟེན་ནས་ཤེས་པར་གྱིས་ཤིག་བྱ་བ་ལ། ཟླ་བ་ནི་ཇི་
ཙམ་དུ་གཡོན་ནས་རྒྱུ་བའི་རླུང་ངོ༌། །ཉི་མ་ནི་ཇི་ཙམ་དུ་གཡས་ནས་རྒྱུ་བའི་རླུང་
ངོ༌
། །ཨཱ་ལི་ནི་རླུང་ཇི་ཙམ་ནང་དུ་འཇུག་པའོ། །ཀཱ་ལི་ནི་རླུང་ཇི་ཙམ་ཕྱིར་འགྲོ་
བའོ། །དེ་ལྟར་རླུང་གཡས་ནས་རྒྱུ་ཕྱིར་འགྲོ་ནང་དུ་འཇུག་བྱེད་དེ་ཞག་གཅིག་ལ་
རླུང་ཉི་ཁྲི་ཆིག་སྟོང་དྲུག་བརྒྱ་བྱ་བ་གཅིག་རྒྱུའོ། །དེ་ཡང་བྱིས་པ་གཞོན་པ་རྣམས་
ཀྱི་རླུང་དེ་མྱུར་དུ་པུ་རུ་རུ་རྒྱུ་བས་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་
ལྷག །རྒན་པོ་རྣམས་ཀྱི་རླུང་དེ་ཤིན་ཏུ་དཀྱིལ་འཁོར་བར་རྒྱུ་བས་ཞག་གཅིག་ལ་
དེ་ཚོ་མི་ཐེམ། སྐྱེས་པ་དར་ལ་བབ་པ་གཅིག་ལ་ཞག་གཅིག་ལ་རླུང་ཉི་ཁྲི་ཆིག་
སྟོང་དྲུག་བརྒྱ་རྒྱུ་བའོ། །
དེ་ཡང་འཕོ་བ་བཅུ་དྲུག་ནི་འཕོ་བ་རེ་རེ་ལ་རླུང་སྟོང་སུམ་བརྒྱ་ལྔ་བཅུ་ལྔ་
བཅུ་རྒྱུ་སྟེ། རླུང་སྟོང་སུམ་བརྒྱ་ལྔ་བཅུ་པོ་གཅིག་རྒྱུ་བའི་བར་ལ་འཕོ་བ་གཅིག་སྟེ་
དེ་ལྟ་བུ་བཅུ་དྲུག་ཐེམ་ཙམ་ན་རླུང་ཞག་གཅིག་གི་ཐེམ། ཞག་གཅིག་གི་འཕོ་བ་
ཐེམ་པས་འཕོ་བའི་རྩིས་ཤེས་པར་འདོད་པས་དེ་ལྟར་ཤེས་པར་གྱིས་ཞེས་པའོ། །
དབྱུག་གུ་དྲུག་ཅུ་རྩ་བཞི་ནི་རེ་རེ་ལ་རླུང་སུམ་བརྒྱ་སུམ་བཅུ་སོ་ཕྱེད་དང་བརྒྱད་
བརྒྱད་རྒྱུ་སྟེ། རླུང་སུམ་བརྒྱ་སུམ་ཅུ་སོ་ཕྱེད་དང་བརྒྱད་པ་གཅིག་རྒྱུ་བའི་བར་ལ་
དབྱུག་གུ་གཅིག །ཡང་དེ་ཙམ་གཅིག་རྒྱུ་བའི་བར་ལ་དབྱུག་གུ་གཉིས་དེ་ལྟ་བུ་
དྲུག་བཅུ་རྩ་བཞི་ཐེམ་ཙམ་ན། ཞག་གཅིག་གི་རླུང་ཐིམ་ཞག་གཅིག་གི་དབྱུག་གུ་
ཐིམ་པའོ། །ཆུ་ཚོད་རེ་རེ་ལ་རླུང་དྲུག་བརྒྱ་བདུན་བཅུ་རྩ་ལྔ་ལྔ་རྒྱུ་སྟེ། རླུང་དྲུག་
24] -92



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བརྒྱ་བདུན་བཅུ་རྩ་ལྔ་པར་གཅིག་རྒྱུ་བའི་བར་ལ་ཆུ་ཚོད་གཅིག་དེ་ལྟ་བུ་རྒྱུ་བའི་
བར་ལ་ཆུ་ཚོད་གཉིས་སྟེ་དེ་ལྟ་བུ་སུམ་བཅུ་རྩ་གཉིས་ཐིམ་ཙམ་ན་ཞག་གཅིག་གི་
རླུང་ཐིམ། ཞག་གཅིག་གི་ཆུ་ཚོད་ཐིམ་པའོ། །ཐུན་ཚོད་རེ་ལ་རླུང་ལྔ་སྟོང་བཞི་
བརྒྱ་རྒྱུ་སྟེ། རླུང་ལྔ་སྟོང་བཞི་བརྒྱ་པ་གཅིག་རྒྱུ་བའི་བར་ལ་ཐུན་ཚོད་གཅིག །
ཡང་དེ་ལྟ་བུ་གཅིག་རྒྱུ་བའི་བར་ལ་ཐུན་ཚོད་གཉིས་སྟེ། རླུང་ལྔ་སྟོང་བཞི་བརྒྱ་པ་
བཞི་ཐིམ་ཙམ་ན་ཞག་གཅིག་གི་རླུང་ཐིམ། ཞག་གཅིག་གི་ཐུན་ཚོད་ཐིམ་སྟེ། ཐུན་
ཚོད་ཀྱི་རྩིས་ཤེས་པར་འདོད་ན་དེ་ལྟར་ཤེས་པར་གྱིས་ཞེས་པའོ། །དེ་རྣམས་ཀྱིས་
ཀྱང་དུས་སྦྱོར་བཅུ་གཉིས་གཏན་ལ་འབེབས་ཏེ་ནང་པར་ནམ་སྐྱ་འོད་པ་ནས་རླུང་
སྟོང་བརྒྱད་རྒྱུ་བའི་བར་ལ་རོ་ཧི་ཏའི་དུས་སོ། །དེ་བཞིན་དུ་མོ་ཧ་ཏི་ལ་སོགས་པ་
ལ་ཡང་རླུང་དེ་ཙམ་རེ་རྒྱུའོ། །དེ་ལྟར་ཐམས་ཅད་བཞི་བཞི་བོ་ནི་གོང་དུ་ཨེ་བི་མ་
ཡའི་ཡི་གེ་བཞི་ལྷ་མོ་བཞི་སྐུ་བཞི་སྐད་ཅིག་མ་བཞི་བདེན་པ་བཞི་དེ་ཁོ་ན་ཉིད་
བཞི་དགའ་བ་བཞི་སྟེ་བཞི་ཚན་མང་པོ་གཅིག་བྱུང་བས་སོ། །
དེ་ལྟར་རང་གི་ལུས་སེམས་གཉིས་སྡོངས་པ་ལ་འཁོར་བ་དང་མྱ་ངན་ལས་
འདས་པའི་ཆོས་ཐམས་ཅད་རང་གི་རྒྱུད་ལ་ཚང་བྱ་བར་བསྟན་པས། དེ་རྫོགས་
ཆེན་པའམ་ཨ་མ་ན་པས་ཁ་ཅིག་ཟེར་བ་བཞིན་དུ་རྫོགས་པ་ཆེན་པོའམ་ཕྱག་རྒྱ་
ཆེན་པོའི་ལྟ་བའི་དོན་དེ་ཤེས་ན་ཅི་ཡང་མི་དགོས་ཟེར་ནས། ཁ་ཅིག་ཚིག་ཙམ་གྱི་
རྫོགས་པ་ཆེན་པོ། ཁ་ཅིག་ཚིག་ཙམ་གྱི་ཕྱག་རྒྱ་ཆེན་པོ་ལ་བརྟེན་ནས་ཅི་ཡང་མི་
བྱེད་པ་བཞིན་དུ། རང་གི་ལུས་སེམས་གཉིས་སྟོང་པ་འདི་ལ་བུདྡྷ་དཀོན་མཆོག་
ཀྱང་ཚང་། ཆོས་དང་། དགེ་འདུན་དཀོན་མཆོག་ཀྱང་ཚང་ནས་ཡོད་པས་ད་ཅི་
ཡང་བྱ་མི་དགོས་བྱ་བ་ལྟ་བུ་ཡིན་ནམ་ཞེ་ན་དེ་ནི་མ་ཡིན་ཏེ། ཇོ་བོ་ནཱ་རོ་པས་མ་
241-93



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཚང་པ་བསྒོམ་དུ་མི་བཏུབ་རང་ལ་ཚང་པས་བསྒོམ་དུ་བཏུབ་པས་གཏུམ་མོའི་རྣལ་
འབྱོར་ལ་བརྟེན་ནས་བརྩོན་འགྲུས་དང་བཅས་ པས་ བསྒོམས་ཤིག་བྱ་བ་ལ་
གཏུམ་མོའི་རྫོགས་རིམ་རྒྱས་པར་བཤད་ པ་བྱུང་ སྟེ། གཏུམ་མོ་ལ་སྔོན་ འགྲོ་
དངོས་གཞི་རྗེས་གསུམ་ལས། སྔོན་འགྲོ་ནི་རླུང་ཨ་ཝ་དྷུ་ཏཱིར་གཞུག་པ་དང་
།
ཤེས་པ་ཨ་ཝ་དྷཱུ་ཏཱིར་གཞུག་པར་བྱ་སྟེ། རླུང་སེམས་བྲིད་པའི་གདམ་ངག་བྱས་
ནས་དངོས་གཞི་
ངོས་གཞི་ལ་ལུས་ཀྱི་གནད་གཏུམ་མོ་བསྒོམ་པའི་དུས་སུ་ལུས་བཅོས་པའི་
གནད་རྐང་པའི་རྡོ་རྗེ་དཀྱིལ་མོ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་བྱ།
སྒལ་པ་བསྲང་། མིག་སྣ་རྩེར་ཕབ་ནས་ཡུལ་གྱི་གནད་ལྟེ་བ་རུ་ཤེས་པ་གཏད་དེ།
གཏུམ་མོའི་མེ་སྦར་བ་ནི། ལྟེ་བ་གཏུམ་མོ་འབར་བ་ཡིས་ཞེས་སོ། །དེས་བདེ་
ཆེན་གྱི་ཧཾ་བསྲེགས་པས་རི་བོང་ཅན་ནི་བྱང་ཆུབ་ཀྱི་སེམས་ཀྱི་ཐིག་ལེ་འབབ་ཅིང་
འཛག་པའོ། །
དེར་ལྟེ་བའི་གཏུམ་མོ་ཡེ་ཤེས་ཀྱི་མེ་དེ་ཤེས་རབ་སྟོང་པ། སྤྱི་བོའི་བྱང་
ཆུབ་ཀྱི་སེམས་ཀྱི་ཐིག་ལེ་དེ་ཐབས་བདེ་བ་མེ་ཆུ་གཉིས་འདྲེས་པའི་དུས་སུ་བདེ་
སྟོང་དབྱེར་མེད་ཀྱི་ཉམས་སུ་མྱོང་པ་རྒྱུད་ལ་སྐྱེས་པས་དེ་བཞིན་གཤེགས་པ་ལྔ་
ནི། འགྲེལ་པ་མཁན་ པོས་ སྙིང་ ག་ན་བྷཾ་ ཨཾ་ཛཾ་ཁཾ་ཧཱུྃ་རྣམས་ བཀོད་དེ་རྣམས་
བསྲེགས་པ་ལ་འདོད། འདིར་ཕུང་པོ་ལྔ་རྣམ་པར་དག་པ་དེ་བཞིན་གཤེགས་པ་
ལྔ་སྟེ། ཐ་མལ་གྱི་དུས་སུ་ཕུང་པོ་ལྔ་རུ་འཛིན་པའི་རྟོག་པ་ཡོད་པ་དེ་བསྒོམས་
པའི་དུས་སུ་ཕུང་པོ་ལྔར་འཛིན་པའི་རྟོག་པ་འགགས་པ་ལ་བསྲེགས་ཞེས་སོ། །
སྤྱན་ལ་སོགས་པ་ནི་མགྲིན་པར་ལཾ་མཾ་པཾ་ཏཾ་བཞི་བཀོད་དེ་མེས་བསྲེགས་པ་ལ་
འདོད། འདིར་སྤྱན་ལ་སོགས་པ་ནི་འབྱུང་བ་བཞི་རྣམ་པར་དག་པ་ལྷ་མོ་བཞི་ཏེ་
241 -94



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐ་མལ་གྱི་དུས་ན་འབྱུང་བ་བཞི་རུ་འཛིན་པའི་རྟོག་པ་ཡོད་པ་དེ་བསྒོམས་པའི་
དུས་སུ་བཀགས་པ་ལ་ཡང་བསྲེགས་ཏེ་ཞེས་སོ། །དེ་ལྟར་རྟེན་བསྐྱེད་པའི་རིམ་པ་
ལ་བརྟེན་ནས། གཏུམ་མོའི་རྫོགས་རིམ་དེ་ཐུན་གསུམ་མམ་ཐུན་བཞིར་བསྒོམ།
ཐུན་མཚམས་སུ་ལས་དང་པོ་པའི་སྤྱོད་པ་ཅི་ནུས་བྱ་སྟེ། རྗེས་ལ་མཉམ་བཞག་གི་
ཉམས་སུ་མྱོང་བ་དེས་མིག་གིས་གཟུགས་མཐོང་བ་དང་། རྣ་བས་སྒྲ་ཐོས་པ
སོགས་པ་ཐམས་ཅད་ལ་རྒྱས་བཏབ་ནས་བསྒོམས་པས་དུས་ཅི་ཞིག་ཙམ་ན་
མཉམ་བཞག་རྗེས་ཐོབ་འདྲེས་པ་འོང་སྟེ། འདྲེས་པའི་གོ་བ་ནི་བསྒོམས་པས་
ཉམས་སུ་མྱོང་བ་དེ་ལ་ཆེ་རྒྱུ་མེད། མ་བསྒོམས་པས་ཉམས་སུ་མྱོང་བ་དེ་ལ་འཆོར་
རྒྱུ་གཅིག་མེད་དེ། བསྒོམས་མ་བསྒོམས་མེད་པར་མཉམ་བཞག་གི་ཉམས་སུ་མྱོང་
བར་ཕྲིལ་ཕྲིལ་སྐྱེ་ཙམ་ན། རྒྱུད་ཀུན་ནས་བཤད་པའི་བསྐྱེད་པའི་རིམ་པའི་ལྷའི་
སྐུ་བསྒོམས་མི་དགོས། བཟླས་པ་དང་སྐྱབས་འགྲོ་དང་མཆོད་པ་དང་དཀའ་ཐུབ་
ལ་སོགས་པ་ཅི་ཡང་མི་དགོས་བྱ་བ་དེ་དེ་ལྟ་བུ་གཅིག་ལ་དགོངས་པ་སྟེ། དེ་ཙམ་
ན་རང་གི་ཉམས་མྱོང་དེ་ལས་ལྷག་པ་ཡེ་མེད་གསུངས་པའོ། །
འདི་ལ་ཇོ་བོ་ཁ་ཅིག་གིས་ཁ་ཚིག་ཏུ་བརྗོད་པའི་བདེ་སྟོང་སྤྲོས་བྲལ་སྐྱེ་
མེད་ཡིན་ཟེར་ནས་མཚན་བཅས་ཀྱི་དགེ་བ་ཐམས་ཅད་འདོར་ཏེ། དེ་ནི་ཤིན་ཏུ་
འཁྲུལ་ཚབས་ཆེ་བ་ཡིན་ནོ། །གོང་ལྟར་རང་བདེ་སྟོང་གཉིས་སུ་མེད་པའི་ཉམས་
མྱོང་དེའི་སྟེང་ན་བློ་གནས་ཀྱི་འདུག་གམ་མི་འདུག་ལྟོས་ཤིག །གནས་ཀྱི་མི་
འདུག་ན་མཚན་བཅས་ཀྱི་དགེ་སྦྱོར་ཅིས་ཀྱང་བྱེད་དགོས་པ་ཡིན་གསུངས། རང་
བདེ་སྟོང་གཉིས་སུ་མེད་པའི་ཉམས་མྱོང་དེའི་སྟེང་ན་བློ་གནས་ཀྱིན་འདུག་ན་
དཔེར་ན་སློབ་དཔོན་བིརྱ་པའི་གླུ་དང་འདྲ་སྟེ། ང་ཟ་ན་ཡང་བདེ་སྟོང་གི་ངང་ལ་
24/ -95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཟ། འགྲོ་ན་ཡང་བདེ་སྟོང་གི་ངང་ལ་འགྲོ། ང་ཡིས་བལྟས་ན་འགྲོ་བ་ཀུན་ནི་སྨྱོ་
བར་མཐོང་། །འགྲོ་བ་ཀུན་གྱིས་བལྟས་ན་ང་ནི་སྨྱོ་བར་མཐོང་ཞེས་པ་སྟེ། གཞན་
གྱིས་བལྟས་པས་བྷིར་བ་པ་ཆོས་པ་ཡིན་ཟེར་བ་ལ་མདོ་གཅིག་མི་འདོན། ཕྱག་
གཅིག་མི་བྱེད་བ་སྨྱོ་ནས་འདུག་ཟེར། བིརྱ་པས་བལྟས་པས་བདེ་སྟོང་གི་དོན་
འདི་ལྟ་བུ་ལ་བློ་མི་འཇོག་པར་འཇིག་རྟེན་གྱི་ཡ་བལྟ་མ་བལྟ་ལ་ཅིའི་ཕྱིར་ཆགས་
མི་རྣམས་ན་རེ་སྨྱོ་ཟེར་དེ་དང་འདྲ་གསུངས་སོ། །དེས་མཚན་ཅན་དངོས་བསྟན་པ་
ལ་འབྲས་བུའི་རྒྱུད་གཞིའི་རྒྱུད་རང་བཞིན་གྱི་རྒྱུད་གསུམ་གྱིས་མདོར་བསྟན་དུ་
བྱས་ནས་བཤད་པའོ། །
ད་ནི་ལེའུའི་མཚན་སྟོན་ཏེ། རྡོ་རྗེ་དེ་ནི་དངོས་པོའི་གནས་ལུགས་བདེ་
སྟོང་དབྱེར་མེད་དོ། །རིགས་ནི་དེའི་སྡེ་ཚན་ནོ། །ལེའུ་ནི་རྒྱ་གར་སྐད་དུ་པ་ཏ་ལ་
ཞེས་ པ
་པ་གཞུང་གཅོད་ཅིང་སྐྱོང་པར་བྱེད་པས་སོ། །དང་པོ་ནི་གྲངས་ཀྱི་གནས་
གཞན་དེ་ཡན་ཆད་དུ་ལེའུ་དང་པོ་བཤད་པའོ། །སྙིང་པོ་ཀྱེའི་རྡོ་རྗེ་རིན་པོ་ཆེའི་
རྒྱུན་དང་འདྲ་བའི་བཤད་པ་སྟེ་ལེའུ་དང་པོའི་ཊིཀྐ་རྫོགས་སོ།། །།
ལེའུ་ གཉིས་ པ་ འདི་ ལ་ ལེའུ་ ལེའུའི་ འབྲེལ། ལེའུ་ མདོར་ བསྟན་ རྒྱས་
བཤད། ལེའུ་མངོན་པར་རྟོགས་པའི་འབྲེལ་དང་གསུམ་མོ། །ལེའུའི་འབྲེལ་ནི་
ལེའུ་དང་པོར་གཞིའི་རྒྱུད་རང་བཞིན་ གྱི་ རྒྱུད་འབྲས་བུའི་རྒྱུད་གསུམ་མདོར་
བསྟན་པ་དེ་ལ་སྔགས་མེད་ན་མི་འགྲུབ་པས་ལེའུ་གཉིས་པ་སྔགས་ཀྱི་ལེའུ་འདི་
བྱུང་བའོ། །ལེའུ་མདོར་སྟོན་རྒྱས་བཤད་ནི་ལེའུ་དང་པོར་དགུག་དང་དོན་བྱེད་
རྣམས་ཞེས་ པ་ནས་ མངོན་ སྤྱོད་ དང་ཞེས་ པས་ མདོར་བསྟན། ལེའུ་ གཉིས་པ་
འདིས་ཡ་ཀིའི་དོན་དེ་ཡར་རྒྱས་པར་བཤད་པའོ། །ལེའུ་མངོན་རྟོགས་ཀྱི་འབྲེལ་
241-96



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
ནི་མངོན་པར་རྟོགས་པ་ཐད་ཁར་དགྲིག་པ་སྟེ་ལུས་ཀྱི་ཞེན་པ་བཟློག་པའི་དོན་དུ་
བསྐྱེད་རིམ་བསྒོམས་ནས་ངག་གི་ཞེན་པ་བཟློག་པའི་དོན་དུ་ལེའུ་འདི་ནས་འབྱུང་
བ་བཞིན་བཟླས་པ་བྱེད་པའོ། །
ལེའུ་འདི་ལ་གསུམ་ལས་བཤད་པར་ཞལ་གྱིས་བཞེད་པ་ནི། དང་པོ་ལ་ངོ་
བོ་དང་
། དབྱེ་བ་དང་
། ངེས་ཚིག་དང་། སྤེལ་ཚིག་དང་། སྔགས་ཀྱི་དག་བྱེད་དང་
ལྔས་བསྟན་ཏོ། །ངོ་བོ་ནི་ཨཱ་ལི་ཀཱ་ལི་དེ་ཐབས་ཤེས་རབ་གཉིས་སུ་མེད་པའོ། །
དབྱེ་ན་སྔགས་མཚན་ཉིད་པ་དང་
། སྔགས་རྒྱུ་མཐུན་པའོ། །སྔགས་མཚན་ཉིད་པ་
ནི་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་སོ། །དེ་ལྟར་ཡང་བཤད་
པའི་རྒྱུད་རྡོ་རྗེ་རྩེ་མོ་ནས། སྔགས་ རྣམས་ ཀུན་ གྱི་མཚན་ཉིད་ནི། །བདེ་བར་
གཤེགས་པའི་ཐུགས་ལ་གནས། །ཆོས་ཀྱི་དབྱིངས་དང་ཡང་དག་ལྡན་ཞེས་སོ། །
སྔགས་ རྒྱུ་མཐུན་པ་ནི་གཞིའི་ རྒྱུད་ ཀྱི་སྔགས། རང་བཞིན་གྱི་རྒྱུད་ཀྱི་སྔགས།
འབྲས་བུའི་རྒྱུད་ཀྱི་སྔགས་སོ། །སྔགས་ཀྱི་ངེས་ཚིག་ནི་ཕྱོགས་བཅུའི་སངས་རྒྱས་
དང་བྱང་ཆུབ་སེམས་དཔའ་ཐམས་ཅད་སྤྱན་འདྲེན་པར་བྱེད་པས་ན་སྔགས་སོ། །
དེ་ལྟར་ཡང་གུར་གྱི་ལེའུ་དྲུག་པ་ནས། སྔགས་ནི་སྤྱན་འདྲེན་པར་གསུངས་ཏེ།
སངས་རྒྱས་བྱང་ཆུབ་སེམས་དཔའ་དང་། །མཁའ་འགྲོ་མ་དང་བཙུན་མོ་བཟང་། །
དཔེར་ན་སྐྱེས་ཆེན་གང་ཞིག་ལ། །ཆེ་ལ་མྱུར་བའི་སྒྲ་བོས་ན། །ཐོས་པ་ཙམ་གྱིས་
འོང་པ་བཞིན། །སངས་རྒྱས་སྐད་ཅིག་གིས་ཕྱོགས་གྱུར་ཞེས་སོ། །
ཡང་ན་གདུལ་བྱའི་ཡིད་སྐྱོབ་པས་ན་སྔགས་ཏེ། གསང་བ་འདུས་པའི་
ལེའུ་བཅོ་བརྒྱད་པ་ནས་མ་ནི་ཡིད་ཅེས་བྱ་སྟེ། ཏྲ་ནི་སྐྱོབ་པ་ཉིད་དུ་བཤད་ཅེས་སོ། །
སྔགས་ཀྱི་སྤེལ་ཚིག་ནི་གུར་གྱི་ལེའུ་བཅུ་གཅིག་པ་ནས་ཞི་བའི་ལས་བསྒྲུབ་པར་
241 - 97



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བྱེད་པ་ལས་སྔགས་ཀྱི་མཐའ་རྟེན། ཇི་ལྟར་བཟླས་པ་དང་
། རྒྱས་པ་དང་མངོན་
སྤྱོད་ཀྱི་ལས་བསྒྲུབ་ན་སྔགས་ཀྱི་མཐའ་རྟེན་ཇི་ལྟར་བཟླས་པ་བཤད་དོ། །སྔགས་
དག་པར་བྱེད་པའི་ཡན་ལག་ཏུ་སྔགས་ཀྱི་བཏུ་བ་ནི་བརྟག་པ་ཕྱི་མའི་ལེའུ་དགུ་པ་
ནས་འོང་ངོ༌། །གཞུང་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་པར་བྱེད་པའོ། །
ལྟ་བར་བྱའོ་ཞེས་པ་བཤད་པར་ཞལ་གྱིས་བཞེད་པའོ། །
ལེའུའི་ལ་གཞི་རང་བཞིན་འབྲས་བུ་གསུམ་ཆར་དུ་གཏོགས་པའི་སྔགས་
དང༌། འབྲས་བུ་ལས་ཀྱི་ཚོགས་སུ་གཏོགས་པའི་སྔགས་གཉིས་སོ། །དང་པོ་ནི་
གཏོར་མའི་སྔགས་ལ་སོགས་པ་བཅུ་གཅིག་གོ །ལས་ཚོགས་ཀྱི་སྔགས་ནི་རེངས་
པར་བྱེད་པ་མན་ཆད་ན་སྔགས་ཚན་ཉི་ཤུ་རྩ་གཉིས་སོ། །དེ་ལ་དང་པོ་འབྱུང་དེ
ཐམས་ཅད་ཀྱི་གཏོར་མའི་སྔགས་འདི་གཞི་རང་བཞིན་འབྲས་བུའི་རྒྱུད་གསུམ་
ཆར་དུ་གཏོགས་ཏེ། གཞིའི་རྒྱུད་དབང་བསྐུར་བྱེད་པའི་དུས་སུ་ཡང་གཏོར་མ་
གཏོང་དགོས། རང་བཞིན་གྱི་རྒྱུད་བསྐྱེད་རྫོགས་བསྒོམ་པའི་ཐུན་མཚམས་སུ་
ཡང་གཏོར་མ་གཏོང་དགོས། འབྲས་བུ་ལས་ཀྱི་ཚོགས་བསྒྲུབ་པའི་དུས་སུ་ཡང་
གཏོར་མ་གཏོང་དགོས་པས་སོ། །གཏོར་མ་ལ་གཏོར་མ་དབུལ་བའི་དབུལ་ས་
དང༌། གཏོར་མ་ཕུལ་བའི་དགོས་པ་དང་
། གཏོར་མའི་ངེས་ཚིག་དང་
། གཏོར་མ་
དབུལ་བའི་ཐབས་དང་
། དབུལ་བའི་སྔགས་དང་ལྔའོ། །དབུལ་ས་ནི་གུར་གྱི་
ལེའུ་གསུམ་པ་ནས་ལྷ་ཆེན་བརྒྱད་ཀླུ་ཆེན་བརྒྱད་ཕྱོགས་སྐྱོང་བརྒྱད་དེ་མགྲོན་
པོ་
ཉེར་བཞིའོ། །
དགོས་པ་ནི་བར་ཆོད་ཐམས་ཅད་ཉེ་བར་ཞི་བར་བྱེད་པའོ། །དེ་ལྟར་ཡང་
བརྟག་པ་ཕྱི་མའི་ལེའུ་བཞི་པ་ནས་བར་ཆད་ཐམས་ཅད་ཉེར་ཞིའི་ཕྱིར། །རྒྱུན་དུ་
241 -98



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཏོར་མ་བཏང་པར་བྱ་ཞེས་སོ། །ངེས་ཚིག་ནི་བྷ་ལིང་ཞེས་པ་གཏོར་མ་ལ་འགྲོ་
བྷ་ལིའི་སྒྲ་དེ་སྟོབས་སམ་ནུས་བ་ལ་འགྲོ་བས་གཏོར་མའི་སྒོ་ནས་སྟོབས་སམ་
ནུས་པ་བསྐྱེད་པར་བྱེད་པས་སོ། །དབུལ་བའི་ཐབས་ནི་བརྟག་པ་དང་པོའི་ལེའུ་
བདུན་པ་ནས་རྡོ་རྗེ་ཐོད་པའི་སྦྱོར་བ་ལས། །སྐྱེ་བོ་གང་དང་གང་རྣམས་ཀྱི། །ཤ་
ནི་མཁས་པས་བཟའ་བྱ་བ། །སེམས་ཅན་དེ་དེ་དབང་དུ་འགྱུར་ཞེས་པས་སོ། །རྡོ་
རྗེ་ཐོད་སྦྱོར་གྱིས་བྱིན་གྱིས་བརླབས་ནས་དབུལ་བའོ། །དབུལ་བའི་སྔགས་ནི་
བརྟག་པ་ཕྱི་མའི་ལེའུ་བཞི་པ་ནས་འོང་
། བསྡུས་པ་ཨོཾ་ཨ་ཀཱ་རོ་འདིའོ། །འབྱུང་པོ་
ནི་ལས་དང་ཉོན་མོངས་པ་ལས་མགྲོན་ཉི་ཤུ་རྩ་བཞི་པོ་ཐམས་ཅད་འབྱུང་པས་སོ། །
དེ་བཞིན་གཤེགས་པའི་ས་བོན་འདི་རྒྱུད་གསུམ་ལས་རང་བཞིན་གྱི་རྒྱུད།
དེ་ལས་ཀྱང་བསྐྱེད་པའི་རིམ་པའི་སྔགས་སུ་གཏོག་ཏེ། རིགས་བསྡུས་ཀྱི་ད་ལ་
བསྒོམ་པའི་དུས་སུ་བླ་མ་དག་པའི་ཆོ་ག་བྱེད་པ་ལ་རང་མི་བསྐྱོད་ཧེ་བཛྲར་
བསྒོམས་པའི་སྙིང་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པར་ཁ་ཕྱེ།
དེའི་དབུས་སུ་ར་ལས་ཉི་མའི་ད་ལ་གཅིག་བསྒོམ། དེའི་སྟེང་དུ་ཧཱུཾ་ཧཱུཾ་ཛྭ་ཁཾ་ཧཱུཾ་དེ་
བཞིན་གཤེགས་པ་རྣམས་ཀྱི་ས་བོན་ལྔ་པོ་འདི་བསྒོམས་དེ་ལས་འོད་ཟེར་རྣམ་པ་
ལྔ་སྤྲོས་ཏེ་རགས་བསྡུས་ཀྱི་དཀྱིལ་འཁོར་སྤྱན་དྲངས་ཏེ་དེ་ལ་བདུན་རྣམ་པར་
དག་པ་བྱེད་པའོ། །ལྷའི་སྐུ་བསྐྱེད་པའི་དུས་སུ་ཧཱུཾ་གིས་རྣམ་སྣང་
། ཨོཾ་གྱིས་སྣང་
བ་མཐའ་ཡས། རྀ་གྱིས་རིན་ཆེན་འབྱུང་ལྡན། ཁཾ་ལས་དོན་ཡོད་གྲུབ་པ། ཧཱུྃ་ལས་
མི་ བསྐྱོད་ པ་བསྐྱེད་པའོ། །ཡང་ རྫོགས་ རིམ་ གྱི་ སྔགས་ སུ་ ཡང་ གཏོགས་ ཏེ།
གཏུམ་མོ་བསྒོམ་པའི་དུས་སུ་སྙིང་ཁར་རྩ་འདབ་མ་བཞི་དབུས་དང་ལྔ་ལ་ཡི་གེ་
འབྲུ་ལྔ་པོ་འདི་བཀོད་དེ་གཏུམ་མོའི་མེས་བསྲེག་པའོ། །ཀྱེའི་རྡོ་རྗེའི་སྙིང་པོ་འདི་
241-99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྒྱུད་གསུམ་ལས་རང་བཞིན་གྱི་རྒྱུད། དེའི་ནང་ནས་བསྐྱེད་རིམ་གྱི་སྔགས་སོ། །
དེ་ པ
ཡང་ ལེའུ་དང་ པོར་ལྷ་རྣམས་ ཇི་ལྟར་འབྱུང་ པའོ་ ཞེས་ པས་མདོར་
བསྟན། སྔགས་འདིར་བྱུང་
། སྒྲུབ་ཐབས་ལེའུ་གསུམ་པའི་མ་ཚང་པ་ཁ་སྐོང་པར་
བྱས་ནས་བརྟག་པ་ཕྱི་མའི་ལེའུ་ལྔ་པ་ནས་སྟོན་ནི། སྔགས་ཀྱི་སྒྲ་བཤད་ན་ཨོ་ནི་
དམ་བཅའ་བའམ་བཀྲ་ཤིས་པའོ། །དེ་བ་ནི་ལྷའོ། །པི་ ཙུ་ ཚུར་གཤེགས་སོ། །
བཛྲ་ནི་དགྱེས་པའི་རྡོ་རྗེའོ། །ཧཱུྃ་གསུམ་ནི་སྐུ་གསུང་ཐུགས་གསུམ་མོ། །ཕཊ་ནི་
མི་མཐུན་པའི་ཕྱོགས་ཐམས་ཅད་མགོ་ཁོས་གཅིག་པའོ། །སྭཱ་ཧཱ་ནི་བདག་ཁམས་
གསུམ་འཁོར་བ་ལས་དབུགས་ཕྱུང་གཅིག་པའོ། །སྔགས་ཀྱི་སྤེལ་ཚིག་འདི་རྒྱུད་
གསུམ་ཆར་དུ་གཏོགས་ཏེ། གཞིའི་རྒྱུད་ཀྱི་སྔགས་ལ་ཨཱ་དང་ཧཱུཾ་དང་ཕཊ་དང་སཱ་
ཧཱ་མེད་པ་རྣམས་ལ་ཡང་ཨོཾ་དང་ཧཱུཾ་དང་ཕཊ་དང་སྭཱ་ཧཱ་གཞུག་དགོས། རང་བཞིན་
གྱི་རྒྱུད་ཀྱི་སྔགས་ལ་དེ་རྣམས་མེད་པ་ལ་ཡང་དགོས། འབྲས་བུའི་རྒྱུད་ཀྱི་སྔགས་
ལ་དེ་རྣམས་མེད་པ་ལ་ཡང་དགོས་པའོ། །སྔགས་ཐམས་ཅད་ནི་རྒྱུད་ཐམས་ཅད་
ཀྱི་སྔགས་ཀྱི་རྐང་པ་དང་པོར་ཨོཾ་མེད་པ་ལ་ཨཱ་གཞུག །མཐར་སྭཱ་ཧཱ་མེད་པ་ལ་སྭཱ་
ཧཱ་ གཞུག །ཧཱུཾ་ཕཊ་ ཀྱི་རྣམ་པ་ནི་སྭཱ་ཧཱའི་ནང་དུ་གཞུག་གྲོང་ཁྱེར་ དཀྲུག་པའི་
སྔགས་འདི་རྒྱུད་གསུམ་ལས་ རང་བཞིན་གྱི་རྒྱུད་དེའི་ནང་ནས་རྫོགས་རིམ་དུ་
འགྲོ་སྟེ། དེ་ཡང་སེམས་ཅན་ཐམས་ཅད་ཀྱི་ལྟེ་བ་ན་རྩ་འདབ་བརྒྱད་ལ་སྡེ་ཚན་
བརྒྱད་ཀྱི་ཡིག་འབྲུ་བརྒྱད་པོ་འདི་ རང་ཆས་སུ་ཡོད་པས། ངག་ཏུ་ཅི་བརྗོད་པ་
ཐམས་ཅད་ཨཱ་ལི་ཀཱ་ལི་ལས་མི་འདའ་བ་ཡང་དེ་ཡིན་ནོ། །བསྒོམས་པའི་དུས་སུ་
གཏུམ་མོའི་མེས་རྩའི་ཡི་གེ་རྣམས་བསྲེག་པར་བྱེད་དེ་ནང་གི་གྲོང་ཁྱེར་དཀྲུག་པ་
ཞེས་བྱའོ། །
241 -100



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡང་འབྲས་བུ་ལས་ཀྱི་ཚོགས་བསྒྲུབ་པར་བྱེད་པའི་སྔགས་སུ་ཡང་འགྲོ་
སྟེ། དེ་ཡང་ཡི་དམ་གྱི་ལྷའི་བསྐྱེད་པའི་རིམ་པ་ལ་བརྟན་པ་ཐོབ་པས་རང་གི་ཡི་
དམ་གྱི་ལྷ་གང་ཡིན་གྱི་སྔགས་ལ་སྔོན་དུ་བསྙེན་པ་སུམ་འབུམ་མམ་བྱེ་བ་བསྐྱལ།
བསྒྲུབ་པ་ལ་ཨ་ཀ་ཙ་ཏ་ལ་ཁྲི་ཕྲག་ཅིག་བཟླས་སོ། །ལས་སྦྱོར་ལ་རང་གི་ལག་
མཐིལ་ལ་དུག་དང་ཁྲག་བསྲེས་པའི་འཁོར་ལོ་རྩིབས་བརྒྱད་པ་གཅིག་བྲིས་ཏེ།
དེའི་ལྟེ་བར་ཨཱི་གྲོང་ཁྱེར་ཧྥེ་མོ་ནང་འཐབ་པར་གྱུར་ཅིག་སྭཱ་ཧཱ་ཞེས་པ་བྲི། རྩིབས་
བརྒྱད་ལ་ཨ་ཀ་ཙ་ཏ་ཊ་པ་ཡ་ཤ་སྡེ་ཚན་བརྒྱད་ཀྱི་ཡི་གེ་བརྒྱད་དགོད་དེར་གྲོང་
ཁྱེར་དེ་བསྐྱེད་གྲོང་ཁྱེར་ཡང་ནས་ཡང་དུ་དགུག་གཞུག་བྱས་ཏེ་ཐལ་མོ་གཉིས་
དཀྲུག་ཅིང་སྔགས་ཀྱི་ཞབས་ལ་གྲོང་ཁྱེར་ཧྥེ་མོ་ནང་འཐབ་པར་གྱུར་ཅིག་སྭཱ་ཧཱ་
ཞེས་བཟླས་ན་གྲོང་པ་དེ་ནང་ཁྲུག་ཤོར་ནས་གཅིག་གིས་གཅིག་ཡུལ་ཕྱུང་ནས་
འགྲོ་བ་ནི་ཕྱིའི་གྲོང་ཁྱེར་དཀྲུག་པ་སྟེ་འབྲས་བུ་ལས་ཀྱི་ཚོགས་བསྒྲུབ་པར་བྱེད་
པའི་སྔགས་སུ་ཡང་གཏོགས་སོ། །
ལྷ་མོ་བཅོ་བརྒྱད་ཀྱི་ས་བོན་འདི་རྒྱུད་གསུམ་ལས་རང་བཞིན་གྱི་རྒྱུད་དེའི་
ནང་ནས་བསྐྱེད་རིམ་གྱི་སྔགས་སུ་གཏོགས་ཏེ། དེ་ཡང་ལེའུ་དང་པོའི་བྱེད་རྒྱུ་ཞེས་
པས་ལྷ་མོ་བཅོ་ལྔའི་ ས་བོན་མདོར་བསྟན། ཨ་ ཨཱ་ ལ་ སོགས་ པས་ རྒྱས་པར་
བཤད་མངོན་རྟོགས་ལེའུ་བརྒྱད་པ་ནས་སྟོན་ཏོ། །ཧེ་རུ་ཀ་གསུམ་གྱི་སྔགས་འདི་
རྒྱུད་གསུམ་ལས་རང་བཞིན་གྱི་རྒྱུད། དེའི་ནང་ནས་བསྐྱེད་རིམ་གྱི་སྔགས་སུ་
གཏོགས་ཏེ། དེ་ཡང་ལེའུ་དང་པོར་ལྷ་རྣམས་ཇི་ལྟར་འབྱུང་བའོ་ཞེས་པས་མདོར་
བསྟན། དེ་ལ་སྔགས་དགོས་པས་སྔགས་འདིར་བྱུང་སྒྲུབ་ཐབས་ལེའུ་གསུམ་པ་
ནས་འོང་ངོ༌། །སྔགས་ཀྱི་སྒྲ་བཤད་ན་ཨོ་སྔར་དང་འདྲ། ཏྲེ་ནི་གསུམ་མོ། །ལོཀྱ་
241 -- 101



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནི་འཇིག་རྟེན་ནོ། །ཀྱེ་པ་ནི་ཁྱབ་པའོ། །གཞན་གོང་དང་འདྲ། ཛཱ་ལ་ཛཱ་ལ་ནི་
འབར་བ་འབར་བའོ། །བྷོ་ནི་དགྱེས་པའི་རྡོ་རྗེའོ། ཀི་ཏི་ཀི་ཏི་ནི་ཆོད་ཅིག་ཆོད་
ཅིག་པའོ། །བཛྲ་ནི་དགྱེས་པའི་རྡོ་རྗེའོ། །
སྐུ་གསུང་ཐུགས་བྱིན་གྱིས་བརླབ་པ་ནི་རྒྱུད་གསུམ་ལས་རང་
བཞིན་གྱི་
རྒྱུད་དེའི་ནང་ནས་བསྐྱེད་རིམ་གྱི་སྔགས་སུ་གཏོགས་ཏེ། དེ་ཡང་གུར་རྟག་གཉིས་
ནས་སྐུ་གསུང་ཐུགས་བྱིན་གྱིས་བརླབ་པ་ལ་ལུགས་མི་འདྲ་བ་གསུམ་བཤད་དེ།
གུར་གྱི་ལེའུ་དགུ་པ་ནས་རྣམ་པར་སྣང་མཛད་མི་བསྐྱོད་པ། སྣང་པ་མཐའ་ཡས་
གསུམ་གྱིས་བྱིན་གྱིས་བརླབ་པ་གཅིག་བཤད། གུར་ལེའུ་བཞི་པ་དང་བཅུ་གཉིས་
པ་ནས། མཁའ་སྤྱོད་ ས་ སྤྱོད་བདག་མེད་མ་ གསུམ་ གྱིས་ བྱིན་གྱིས་བརླབ་པ་
གཅིག་བཤད། འདིར་ཡི་གེ་གསུམ་གྱིས་བྱིན་གྱིས་བརླབས་པ་གཅིག་བཤད་ན།
དེ་གསུམ་ཀས་བྱིན་གྱིས་བརླབ་དགོས་པ་ལྟ་བུ་གཅིག་ཡིན་ནམ་བྱས་པ་ལ། ཇོ་
བོ་ནཱ་རོ་པ་ནི་གང་ཟག་སྤྲོས་པ་ལ་དགའ་མི་དགའི་བྱེ་བྲག་གིས་གསུམ་དུ་བྱུང་
པར་འདོད་དེ། གང་ཟག་ཤིན་ཏུ་སྤྲོས་པ་ལ་དགའ་བ་གཅིག་གིས་གུར་གྱི་ལེའུ་
དགུ་པ་ནས་འབྱུང་བ་བཞིན་རྣམ་པར་སྣང་མཛད་སྣང་བ་མཐའ་ཡས་མི་བསྐྱོད་པ་
གསུམ་གྱིས་བྱིན་གྱིས་བརླབ། དེ་བས་བསྡུས་པ་ལ་དགའ་བ་གཅིག་གིས་གུར་གྱི་
ལེའུ་བཞི་པ་དང་བཅུ་གཉིས་པ་ནས་འབྱུང་པ་བཞིན་དུ་མཁའ་སྤྱོད་ས་སྤྱོད་བདག་
མེད་མ་གསུམ་གྱིས་བྱིན་གྱིས་བརླབ། གང་ཟག་ཤིན་ཏུ་བསྡུས་པ་ལ་དགའ་བ་
གཅིག་གིས་འདི་ནས་བཤད་པ་ལྟར་སྤྱི་བོར་ཨོཾ་དཀར་པོ་འགྲིན་པར་ཨཱ་དམར་པོ་
སྙིང་ཁར་ཧཱུཾ་སྔོན་པོ་གསུམ་གྱིས་བརླབ་བོ། །ཇོ་བོ་མེ་ཏྲི་བ་ནི་དེ་རྣམས་འདམ་ཁར་
འདོད་དོ། །
241 -102



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
ས་ སྦྱང་ བའི་ སྔགས་ འདི་ རྒྱུད་གསུམ་ ལས་ གཞིའི་ རྒྱུད་ ཀྱི་ སྔགས་ སུ་
གཏོགས་ཏེ་དེ་ཡང་ལེའུ་དང་པོར་ཇི་ལྟར་རིགས་པའི་རྣལ་འབྱོར་མའི་ཞེས་པས་
མདོར་བསྟན། དེ་ལ་སྔགས་དགོས་པས་འདིར་བྱུང་
། མངོན་རྟོགས་གཅིག་ལེའུ་
བཅུ་པ་ནས་གོང་དུ་གསུངས་པའི་སྔགས་ཉིད་ཀྱིས་ཞེས་འདི་ལ་ཁ་འཕངས་ནས་
འོང་ངོ་། །དེ་ལྟར་སྔགས་ཚན་བཅུ་གཅིག་པོ་དེ་ཁ་ཅིག་ནི་གཞི་རང་བཞིན་འབྲས་
བུ་གསུམ་ཆར་དུ་རྟོགས་ཁ་ཅིག་གི་གཞིའི་རྒྱུད་ཀྱི་སྔགས། ཁ་ཅིག་ནི་རང་བཞིན་
གྱི་རྒྱུད་ཀྱི་ཁ་ཅིག་ནི་འབྲས་བུའི་རྒྱུད་ཀྱི་སྔགས་སུ་གཏོགས་པས་དེ་ཚོ་གཞི་རང་
བཞིན་འབྲས་བུ་གསུམ་ཆར་དུ་གཏོགས་པའི་སྔགས་སོ། །
ད་འདི་མན་ཆད་ན་སྔགས་ཚན་ཉི་ཤུ་རྩ་གཉིས་ཡོད་དེ་གཞིའི་རྒྱུད་ཀྱི་
སྔགས་ཀྱང་མིན་རང་བཞིན་གྱི་རྒྱུད་ཀྱི་སྔགས་ཀྱང་མིན་འབྲས་བུ་ལས་ཀྱི་ཚོགས་
ཁོ་ནར་གཏོགས་པའི་སྔགས་སོ། །དེ་ཡང་དང་པོ་མཁའ་འགྲོ་མ་བདུན་གྱིས་ལས་
བདུན་བསྒྲུབ་པར་བྱེད་པ་བཤད་པ་ནི། རེངས་པར་བྱེད་པ་ལ་སོགས་པའི་ལས་
བདུན་པོ་འདི་ལ་ཇོ་བོ་ཁ་ཅིག་ཀུ་རུ་ཀུ་ལའི་བསྙེན་པ་དང་བསྒྲུབ་པ་སྔོན་དུ་སོང་
གཅིག་གིས་འདི་རྣམས་ཀྱི་ལས་ལ་སྦྱོར་བ་ཡིན་ཟེར་བ་ཡོད། ཁ་ཅིག་ན་རེ་
མཁའ་འགྲོ་མ་བདུན་པོ་འདི་རང་གི་བསྙེན་པ་བྱས་བསྒྲུབ་པ་བྱས་ནས་འདི་
རྣམས་རང་གིས་ལས་ལ་སྦྱོར་བ་ཡིན་ཟེར་བ་ཡོད་དེ། ཇོ་བོ་ནཱ་རོ་པ་ནི་རང་གི་
ང་གི་ཡི་
དམ་གྱི་ལྷ་གང་ཡིན་གྱི་བསྙེན་པ་སུམ་འབུམ་མམ་བྱེ་བ་རུ་བསྐྱལ་ནས་འདི་རྣམས་
ཀྱིས་བསྒྲུབ་པ་དང་ལས་ལ་སྦྱར་བར་བཞེད་དོ། །ལེའུ་དང་པོའི་རེངས་པར་བྱེད་
དང་བསྐྱོད་པ་ཉིད། སྡེ་རེངས་བྱེད་དང་མངོན་སྤྱོད་དང་ཞེས་པའི་རྒྱས་པར་བཤད་
པའོ། །
241 -103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ཡང་ལྷ་མོ་རྡོ་རྗེ་མས་རེངས་པར་བྱེད་པ་ལ་མཚོན་ན། སྔོན་འགྲོ་དངོས་
གཞི་རྗེས་གསུམ་ལས་སྔོན་འགྲོ་ལ་རང་ལྷ་མོ་རྡོ་རྗེ་མ་སྐུ་མདོག་སྔོན་མོ་ཞལ་
གཅིག་ཕྱག་གཉིས་པར་བསྒོམས་པའི་ཐུགས་ཀར་ཨ་བསམས་ཏེ་དེ་ལས་འོད་
འཕྲོས་པས་ལྷ་མོ་རྡོ་རྗེ་མ་རང་གི་བླ་མ་དང་བཅས་པ་གཅིག་སྤྱན་དྲངས་དེ་ལ་བླ་
མ་དག་པའི་ཆོ་ག་བདུན་རྣམ་པར་དག་པ་གཅིག་བྱ། དེ་ནས་ཚད་མེད་པ་བཞི་
བསྒོམ་པའོ། །དངོས་གཞི་ལ་དང་པོ་སྟོང་པ་ཉིད་དུ་བསྒོམ། གཉིས་པ་ལ་ས་བོན་
བསྡུ་བ་ལ་ཨ་གཅིག་བསྒོམ། གསུམ་པ་གཟུགས་རྫོགས་པ་ལ་རྡོ་རྗེ་མར་བསྐྱེད།
ཡི་གེ་དགོད་པ་ནི་ཐུགས་ ཀར་ ཨ་བསྒོམ་པའོ། །རྗེས་ལ་ རང་འདྲའི་ཡེ་ཤེས་
སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། ལྷ་མོ་བདུད་རྩི་
བུམ་ཆུ་ཐོགས་པས་དབང་བསྐུར་རིགས་ཀྱི་བདག་པོ་རྣམ་པར་སྣང་མཛད་ཀྱིས་
དབུ་བརྒྱན་ཏེ་ༀ་ཧཱུྃ་སྭཱ་ཧཱ་ལ་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །
དེ་ནས་ལས་ལ་སྦྱར་བ་ནི་ཨཱ་ཧཱུྃ་རྒུ་མོ་རེངས་པར་གྱུར་ཅིག་སྭཱ་ཧཱ་ཞེས་ཅི་
རིགས་བཟླས་པས་རེངས་པའི་ལས་འགྲུབ་པའོ། །གཞན་རྣམས་ཀྱང་དེས་བསྒྲེའོ། །
ཨོཾ་ཧཱུྃ་སྭཱ་ཧཱ་ལྷ་མོ་རྡོ་རྗེ་མས་རེངས་པར་བྱེད་པའོ། །ཨོྃ་ཨོཾ་སྭཱ་ཧཱ་གསང་བའི་གོ་རཱི་
མས་དབང་དུ་བྱེད་པའོ། །ཨོཾ་ཁཾ་སྭཱ་ཧཱ་ཆུའི་རྣལ་འབྱོར་མས་བསྐྱོད་པར་བྱེད་པའོ། །
ཨོཾ་ཛཾ་སྭ་ཧྭ་རྡོ་རྗེ་མཁའ་འགྲོ་མས་སྡང་བར་བྱེད་པ། ཨོཾ་ཧཱུཾ་སྭཱ་ཧཱ། མངོན་སྤྱོད་ནི་
བདག་མེད་མས་བསྒྲུབ་ཏེ། ༀ་ཧཱུྃ་སྭཱ་ཧཱ། འགུགས་པར་བྱེད་པ་ནི་ས་སྤྱོད་མས་
བསྒྲུབ་སྟེ། ཨོཾ་བྷུསྭཱ་ཧཱ། གསོད་པར་བྱེད་པ་ནི་མཁའ་སྤྱོད་མས་བསྒྲུབ། ཨོཾ་ཀུ་རུ་
ཀུ་ལེ་ནི་ལེའུ་དང་པོར་ལྟ་སྟངས་ཞེས་པས་མདོར་བསྟན། དེ་ལ་སྔགས་དགོས་
པས་ཀུ་རུ་ཀུ་ལེའི་སྔགས་འདིར་བྱུང་སྒྲུབ་ཐབས་དང་ལས་སྦྱོར་གཅིག་ལེའུ་བཅུ་
241 -104



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཅིག་པ་ནས་སྟོན་ནོ། །ཆར་དབབ་པ་ནི་ལེའུ་དང་པོའི་དོན་བྱེད་རྣམ་མང་གི་
རྒྱས་པར་བཤད་པའོ། །ལས་ཆེན་རྣམ་པ་བརྒྱད་ལས་ལོ་ཏོག་རྒྱས་པར་བྱེད་པས་
ན་རྒྱས་པའི་ལས་སུ་གཏོགས་སོ། །འདི་ལ་བསྙེན་པ་དང་
། བསྒྲུབ་པ་དང་། ལས་
སྦྱོར་དང་། མ་གྲུབ་ན་སྤོགས་པའི་ཆོ་ག་དང་བཞིའོ། །
བསྙེན་པ་ནི་ཡི་དམ་གང་ཡིན་གྱི་སྔགས་ལ་སུམ་འབུམ་མམ་བྱེ་བ་བསྐྱལ།
བསྒྲུབ་པ་ནི་ལྷའི་ང་རྒྱལ་དང་ལྡན་པས་ཨོཾ་བྷུ་རུ་བྷུ་རུའི་སྔགས་འདི་ལ་ཁྲི་ཕྲག་
གཅིག་བཟླས། དེ་ནས་ལས་ལ་སྦྱར་བ་ལ་འབུམ་ནི་ཇོ་བོ་མེ་ཏྲི་བ་ཨཱམུནི་སྟོང་
པར་བསྒོམ་ཕུ་ལས་མཐའ་ཡས་བསྐྱེད་ཟེར་རོ། །ཇོ་བོ་ནཱ་རོ་པ་ནི་ཨ་ཕུ་མཐའ་
ཡས་བསྐྱེད་པའི་ས་བོན་ནོ། །མཐའ་ཡས་ནི་ཆུ་ཕར་འགྲམ་ཚུར་འགྲམ་གྱི་ས་དང་
བྱ་མོ་ནག་མོའི་སྒོ་ང་དང་རྒྱ་གྲོག་གིས་སྦྲུས་པའི་ས་དང་བ་དམར་སེར་གྱི་ལྕི་བ་
དང་བག་ཕྱེ་དང་ལྔ་ལ་མཐའ་ཡས་ཀྱི་གཟུགས་བརྙན་རོ་སྨད་སྦྲུལ་རོ་སྟོད་མིར་
འདུག་པ་ཐལ་མོ་སྙིང་གར་སྦྱར་བ་སྦྲུལ་མགོ་བདུན་གྱི་གདེངས་ཀ་ཡོད་པ་གཅིག་
བྱས་ལ། དེ་སྐད་ཅིག་མས་སྟོང་པར་བསྒོམ་དེའི་ངང་ལས་ཨ་ཕུ་ལས་མཐའ་ཡས་
སུ་བསྐྱེད། དེ་ལ་བདུད་རྩི་ལྔའི་ཆུས་ནི་བྱུག །མེ་ཏོག་ནག་པོས་ནི་མཆོད། ཀླུ་
འདུལ་བར་བྱེད་པའི་ཁུ་བས་ནི་ཚ་འགར་བའི་ཞི་གར་བཞུ་བས་བྱུག །གླང་པོ་
ཆེའི་ཆང་ནི་གླང་པོ་ཆེ་གླང་མོ་ལ་སྙོམས་འཇུག་བྱས་པའི་སྣ་རྩའི་རྡུལ་གྱིས་མཐའ་
ཡས་ཀྱི་མགོ་བོ་ལ་བྱུག །དེ་ནས་དེ་ལས་ཁམ་ཕོར་ཁ་སྦྱར་དུ་གཞུག །བ་ནག་
མོའི་འོ་མེས་ནི་ཁམ་ཕོར་དེ་དགང་
། བུ་མོ་གཞོན་ནུ་མ་འདོད་པའི་མཚོན་གྱིས་མ་
ཕོག་པ་སྐྱེས་པ་དང་མ་ཕྲད་པ་ཁ་དོག་ནག་མོས་བཀལ་བའི་སྐུད་པ་གཅིག་གིས་
ནི་ཁམ་ཕོར་དེ་ལ་རྒྱ་གྲམ་དུ་དཀྲིས་ལ། རླུང་གི་ཕྱོགས་ནི་དཀྱིལ་འཁོར་གྱི་ནུབ་
241 105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བྱང་གི་མཚམས་སུ་སོ་ཕག་གི་རྫིང་བུའམ་ཟངས་ཆུས་བཀང་པར་མཐའ་ཡས་
དེར་གཞག་གོ །དེའི་འགྲམ་དུ་དཀྱིལ་འཁོར་བཞེངས་པ་ནི་དཀྱིལ་འཁོར་སྟེགས་
བུའི་ངོས་རེ་ལ་ཁྲུ་གསུམ་ཡོད་པ་གཅིག་བྱ་སྟེ། ཐིག་གདབ་པ་ནི་དུར་ཁྲོད་ཀྱི་སྲིད་
བུ་ཞེས་པ་རོའི་སྐྲའམ་རྒྱུ་མའམ་རྒྱུ་པའམ་རོ་རས་ལ་བྱས་པའི་ཐིག་སྐུད་ཀྱིས་ཆ་
ཆེན་ཉི་ཤུར་ཐིག་གདབ། དེ་ནས་མཚོན་གྱིས་འབྲི་བ་ནི་དུར་ཁྲོད་ཀྱི་སོལ་བ་ནི་རོ་
བསྲེགས་པའི་སོལ་བས་རྡུལ་ཚོན་ནག་པོ་བྱ། སྐྱེས་པའི་རུས་པའི་ཕྱེ་མས་དཀར་
པོ། ལྡོང་རོས་དང་རུས་པ་བསྲེས་པས་སེར་པོ། དུར་ཁྲོད་ཀྱི་སོ་ཕག་དང་རུས་པ་
བསྲེས་པས་དམར་པོ། རྐུན་མ་ནི་ཐང་ཕྲོམ་པའི་ལོ་མ་དང་ནུས་པའི་ཕྱེ་མ་བསྲེས་
པས་ལྗང་ཁུ་སྟེ། རྡུལ་ཚོན་འདི་རྣམས་ཀྱིས་དཀྱིལ་འཁོར་པད་མ་འདབ་མ་བརྒྱད་
ལྟེ་བ་དང་ བཅས་པ་གཅིག་ བཞེངས་སོ། །དེ་ནས་མཆོད་པ་དང་གཏོར་མ་ལ་
སོགས་པ་བཤམས་ཏེ། འདིར་གུར་གྱི་ལེའུ་གཉིས་པ་ནས་འབྱུང་པ་ལྟར་མཛད་
དེ། དེའི་དབུས་ཟེར་ཡང་དེའི་མདུན་དུ་ རང་ཆོ་ག་ཐོ་བརྒྱད་ཀྱིས་མཐའ་ཡས་
གནན་པའི་ཀྱེའི་རྡོ་རྗེ་ཞལ་བརྒྱད་པ་ལ་སོགས་པའི་སྐུར་བསྐྱེད་དོ། །འཇིགས་
པའང་འཇིགས་པར་མཛད་པ་བྲི་ཟེར་ཡང་དེ་ལྟར་བསྒོམ་པའོ། །དེ་ནས་ནི་རང་དེ་
ལྟར་བསྒོམས་པའོ། །
སློབ་དཔོན་ནི་བསྙེན་བསྒྲུབ་སྔོན་དུ་སོང་པས་དཀྱིལ་འཁོར་སྟོང་པ་ཉིད་
དུ་བསྒོམ། དེའི་ངང་ལས་བསྲུང་པའི་འཁོར་ལོ། དེའི་ནང་དུ་ཆོས་འབྱུང་། དེའི་
ནང་དུ་འབྱུང་བ་རིམ་བརྩེགས་བསྒོམ། དེ་ཞུ་བ་ལས་རྡུལ་ཚོན་གྱི་དཀྱིལ་འཁོར་
དེ་ཉིད་རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་གཅིག་ཏུ་བསྐྱེད། པད་མ་
འདབ་མ་བརྒྱད་ལ་ནམ་བརྒྱད་ལས་ཀླུ་ཆེན་བརྒྱད་བསྐྱེད་དེ་མགོ་དབུས་སུ་
241 -106



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བསྡུས་པར་བསྒོམ་གསུང་
། གུར་ནས་དེ་རྣམས་སྔ་མས་རབ་ཏུ་གནད་ཟེར་ནས་
མཇུག་མ་དབུས་སུ་བསྡུས་པར་བཤད་དོ། །དེའི་སྟེང་དུ་ཀྵ་ལས་བྱ་ཁྱུང་བསྐྱེད་དེ་
དེའི་སྦར་བས་ཀླུ་ཆེན་བརྒྱད་ཀྱི་སྐྱེ་བ་རེས་འཆིར་རེས་ཀློད་པར་བསྒོམ། བྱ་ཁྱུང་
གི་སྟེང་དུ་ཧཱུྃ་ལས་སྟོབས་པོ་ཆེ་ཞལ་བཞི་ཕྱག་བརྒྱད་པ་གཅིག་བསྒོམ། དེ་ནས་ཀླུ་
ཆེན་བརྒྱད་བྱ་ཁྱུང་དང་སྟོབས་པོ་ཆེ་དང་བཅུ་པོ་དེའི་ཡེ་ཤེས་སེམས་དཔའ་སྤྱན་
དྲངས་ཏེ་གཉིས་སུ་མེད་པར་བསྲེས་ལ་ལྷ་མོ་བདུད་རྩི་བུམ་ཆུ་ཐོགས་པ་རྣམས་
ཀྱིས་དབང་བསྐུར་ལ་སྟོབས་པོ་ཆེ་ལ་མི་བསྐྱོད་པས་དབུ་བརྒྱན་པར་བསྒོམ། དེ་
ནས་མཆོད་པ་བྱས་བསྟོད་པ་རྒྱས་བསྡུས་ཅི་རིགས་པས་བསྟོད་ལ། ནང་གི་མ་
རུང་བའི་སེམས་ནི་གཤིས་ངན་འཕྱར་བ་ལ་མི་ཟེར་བར་ཆེར་ཕེབས་སམ་མི་
ཕེབས་སམ་སྙམ་དུ་ཐེ་ཚོམ་མི་ཟ་བའོ། །
དབེན་པའི་གནས་སུ་སྔགས་བཟླས་ཏེ་ཨོ་གླུ་རུ་བྷུ་རུ་འམ་ཡང་ན་གུར་
ནས་བཤད་པའི་ཧཱུྃ་ཕུ་ཧཱུྃ་ཕུ་ཊ་བཟླས་པས་བདག་དགྱེས་པའི་རྡོ་རྗེས་ཁྲོ་བོ་སྟོབས་
པོ་ཆེ་ལ་ཆར་ཕོབ་གཅིག་པར་གཟིར། སྟོབས་པོ་ཆེས་བྱ་ཁྱུང་ལ་ང་ལ་དཔལ་
དགྱེས་པ་རྡོ་རྗེའི་བཀའ་བྱུང་བས་ཁྱོད་ཀྱིས་ཆར་ཕོབ་གཅིག་པར་གཟིར། བྱ་ཁྱུང་
གིས་ཀླུ་ཆེན་བརྒྱད་ལ་ཁྱེད་རྣམས་ཆར་འབེབས་སམ་མི་འབེབས་མི་འབེབས་ན་
གསོད་དོ་ཟེར་ཞིང་ཀླུ་ཆེན་བརྒྱད་ཀྱི་སྐྱེ་བ་རེས་འཆིར་རེས་གློད་བྱེད་པར་བསྒོམ།
ཀླུ་ཆེན་བརྒྱད་ཀྱིས་ནུབ་བྱང་མཚམས་ཀྱི་མཐའ་ཡས་ལ་ཀྱི་མཐའ་ཡིས་ཁྱོད་ཀྱིས
ཆར་ཕོབ་གཅིག་ཆར་མ་ཕབ་ན་བདག་ཅན་རྣམས་ནི་འགུམ་པ་ལ་ཐུག་གོ་ཟེར་
བར་བསྒོམ། དེར་མཐའ་ཡས་ཀྱིས་མར་ཤཱ་ཡིས་འབེབས་སོ། །གལ་ཏེ་ཆར་མི་
འབབ་ན་དེའི་ཚེ་སྔགས་ནི་བཟློག་ལ་བཟླས་པ་ནི་མེ་ཏྲི་པ་འབྲུ་རེ་ནས་བཟློག་
241 -107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པའོ། །ཇོ་བོ་ནཱ་རོ་པ་སྡེ་ཚན་དུ་བཟློག་ནས་མས་བཟློགས་སུ་བཟླས་པས་ཆར་
འབབས་ པའོ། །གལ་ཏེ་དེ་ལྟར་བཟླས་ ཀྱང་ཆར་མི་འབབ་ན་ཀླུ་ཐམས་ཅད་
ཀྱི་མགོ་བོ་ཤིང་ཨ་རྫ་ཀ་ཞེས་པའི་འབྲས་བུ་དེ་ལ་མི་ཕྱུགས་ཀྱི་རྡོག་པ་རེག་སོང་
བས་བརྒྱ་སྟེང་དུ་སིལ་སིལ་འགས་པ་བཞིན་ཀླུ་རྣམས་ཀྱི་མགོ་བོ་འགས་པར་
འགྱུར་རོ། །
སྤྲིན་བྲལ་ནི་ཆར་ཆེས་ན་གཅད་པའི་ཆོ་ག་བཤད་དེ། ཡི་དམ་གང་ཡིན་གྱི་
སྔགས་ལ་བསྙེན་པ་སུམ་འབུམ་མམ་བྱེ་བ་བསྐྱལ། སྒྲུབ་པ་ལ་ཨོཾ་ཏྲེ་ལོ་ཀྱུ་ནི་
སྔགས་འདི་ལ་ཁྲི་ཕྲག་གཅིག་བཟླས། ལས་སྦྱོར་ལ་དུར་ཁྲོད་ཀྱི་རས་ནི་རོ་རས་
གཅིག་གི་སྟེང་དུ་རང་འདུག་ནས་སྡིགས་མཛུབ་བྱས་ཏེ་སྔགས་བཟླ་ཞིང་སྤྲིན་
ཐམས་ཅད་དྲལ་ཞིང་གཏོར་བར་བསམས་ཏེ་ཨོཾ་ཨརྱ་བཟླས་ན་ཆོར་འཆད་དོ། །
འདི་ཡང་རྒྱས་པའི་ལས་སོ། །རྡོ་རྗེ་གྲི་གུག་གི་ཆོ་ག་འདི་ལེའུ་དང་པོའི་སྡེ་རེངས་
བྱེད་དང་མངོན་སྤྱོད་དང་ཞེས་ པའི་ རྒྱས་པར་བཤད་པའོ། །ཕ་རོལ་གྱི་སྡེ་ནི་
དམག་གི་དཔུང་ངོ་
། །རྣམ་པར་གཞིག་པ་ནི་དེ་གཞོམ་པའོ། ཁ་ཊི་ཀ་ནི་ཐོད་ལེ་
ཀོར་ཏེ་ཐོད་ལེ་ཀོར་གྱི་བསྒྲུབ་པ་བཤད་དེ། སྔོན་དུ་བསྙེན་པ་འབུམ་ནི་ཡི་དམ་
གང་ཡིན་གྱི་བསྐྱེད་པའི་རིམ་པ་ལ་བརྟན་པ་ཐོབ་པས་ཡི་དམ་གྱི་སྔགས་ལ་
འབུམ་བཟླས་པ་ནི་བསྙེན་པའོ། །སྒྲུབ་པ་ལ་རྫས་འདི་རྣམས་བསོགས་ཏེ་ཁ་ཊི་ཀ་
ནི་ཐོད་ལེ་ཀོར་ཏེ་དེས་དཀར་པོ་བྱེད་དོ། །བདུད་རྩི་ལྔས་རྒྱུ་དངོས་བྱེད། ཀུ་ཋཱ་ར་
ཚིན་ན་ནི་རྨ་ལོ་གང་བུ་སྟེ་དེ་རྣམས་སྦྱོར་བའི་སྦྱིན་བྱེད་པའོ། །
དེ་རྣམས་ལྷན་ཅིག་ཞིབ་ཏུ་བཏགས་ཏེ་དྲི་ཆུས་སྦྲུས་ནས་རི་ལུ་ནར་མོ་
མཛུབ་མོ་ཙམ་ཞིག་ བྱའོ། །དེ་ལ་སྔགས་ནི་ཨོཾ་བཛྲ་ཀརྟ་རི་ ལ་ ཁྲི་ཕྲག་གཅིག་
241 - 108



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཟླས་པ་ནི་བསྒྲུབ་པའོ། དེས་ལས་འགྲུབ་བམ་མི་འགྲུབ་བམ་སྙམ་དུ་བསྙེན་
བསྒྲུབ་གཉིས་ལ་ཐེ་ཚོམ་ཟ་ན་དངོས་གྲུབ་ཀྱི་དོན་དུ་བྱེ་བ་བཟླས་སོ། །དེ་ནས་
ལས་ལ་སྦྱར་བ་ནི་རིལ་བ་སྤྱི་བླུགས་ཀྱི་མགྲིན་པ་ལ་གོང་གི་རྫས་དེས་བསྐོར་
བས་དཀར་ཀོར་གྱིས་འོང་དེའི་ས་ན་ཕར་བསྐོར་ནས་ཞེས་པ་གཅུ་ཡིས་གཅུས་
ནས་བཅད་ན་དགྲ་ཐམས་ཀྱི་མགོ་འཆད་པར་འགྱུར་རོ། །མངོན་སྤྱོད་ཀྱི་ལས་སུ་
གཏོགས་སོ། །
དེ་ཡང་བིརླ་པས་གྲུབ་པའི་ལོ་རྒྱུས་ནི། སློབ་དཔོན་བིརཱུ་པ་བྱ་བ་དང་པོ་
རྒྱལ་རིགས་ཡིན་པ་ལ་དེའི་དུས་ན་བཙུན་མོ་གསུམ་ཡོད་པ་ལ་ནང་ན་བཙུན་མོ་
ཆུང་ཤོས་དེ་ཁོ་ན་དང་གཟིམས་ པ་ལ་དུས་ཕྱིས་གཅིག་གི་བཙུན་མོ་དེ་ཤིན་
ཏུ་བརྗོད་པ་ལུས་པོ་ཐམས་ཅད་སེན་རྗེས་ཀྱིས་གང་བ་གཅིག་དུ་སོང་ངོ་
། །དེར་
རྒྱལ་པོས་ཁྱོད་འདི་གྲུ་ཞིག་ཏུ་འགྲོ་བ་ཅི་ཉེས་ཟས་ནི་བཟའ་རྒྱུ་ཡོད་ལས་ནི་མི་
བྱེད་བྱས་པས། བཙུན་མོ་ན་རེ་ཨེ་ཤ་རྒྱལ་པོ་གླེན་པ་ང་ལ་ནུབ་ཀྱི་རིགས་ལ་སྟག་
གྲ་མ་གཅིག་འོངས་ནས་བྲད་བཤངས་ཀྱིན་འགྲོ་སེན་རྗེས་ལ་སོགས་པ་དེའི་ཡིན་
ཟེར་རོ། །དོ་ནུབ་འོང་ངམ་མི་འོང་བྱས་པས་ནུབ་ཀྱི་རིགས་ལ་འོང་ཟེར། དེར་
རྒྱལ་པོས་མེ་མར་ཆེན་པོ་གཅིག་བཏང་རལ་གྲི་གཅིག་ཐོགས་ཏེ་བསྡད་པས་སྟག་
དེ་གློང་སྐར་ན་ཚུར་ལ་བྱུང་ནས་མོ་ལ་བྲད་བཤངས་ཀྱིན་སོང་ངོ༌
། །རྒྱལ་པོས་
རལ་གྲི་བཏབ་ཀྱང་མ་ཐུབ་ཏེ་ནུབ་གསུམ་བསྲུངས་པས་མ་ཐུབ་པོ། །དེར་རྒྱལ་པོ་
སྙམ་ན་ང་རིགས་ནི་མིའི་རིགས་དེའི་ནང་ནས་རྒྱལ་པོའི་རིགས་གཅིག་གིས་དུད་
འགྲོ་འདི་འདྲ་གཅིག་མི་ཐུབ་པ་སྙམ་སྟེ་འཁོར་བ་ལ་སྐྱོ་བ་སྐྱེས་ནས་སློབ་དཔོན་
གཅིག་ལ་རབ་ཏུ་བྱུང་ནས་ཧེ་བཛྲའི་གདམས་ངག་ཞུས་ནས་ནགས་ཁྲོད་གཅིག་ན་
241 -- 109



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསྒོམ་པའི་དུས་སུ་ཉི་མ་ཕྱེད་ན་རྡོ་རྗེ་གདན་གྱི་བྱང་ཕྱོགས་ཀྱི་བྱེ་མ་ལ་གླིང་
གཅིག་ན་ནམ་ཟླ་སོས་ཀ་གླ་བ་གཅིག་འདར་ཡེད་ཡེད་འདུག་ནས
། སྤྱིར་ནམ་ཟླ་
སོས་ཀ་མི་འདར་དེའི་ནང་ནས་ཉི་མ་ཕྱེད་ན་མི་འདར་བ་ལ་ངོ་མཚར་ཆེ་ནས་དེའི་
གམ་དུ་ཕྱིན་ཙམ་ན་གླ་བ་དེ་བྲོས་ནས་སོང་ངོ༌
། །
དེའི་འོག་བརྐོས་པས་ཙན་དན་སྦྲུལ་གྱི་སྙིང་པོ་ཅན་བྱ་བ་ཤི་སོས་ཀྱི་སྨན་
གཅིག་རྙེད་ནས་བིརྱ་པས་བསམ་པས་འདི་ལ་ཧེ་ བཛྲའི་བརྐོས་མ་གཅིག་ བྱ་
དགོས་སྙམ་ནས་དེ་ཁྱེར་ནས་ཕྱིན་ནོ། །དེར་ལྷ་བཟོ་མཁས་པ་གཅིག་ལ་འདི་ལ་
བརྐོས་མ་གཅིག་ཞུ་དགོས་བྱས་པས། ལྷ་བཟོ་ན་རེ་ཙན་དོན་འདི་འདར་བ་ལ་
བུད་མེད་མཚན་དང་ལྡན་པ་གཅིག་དགོས་ཟེར། དེར་བཙལ་བས་མུ་སྟེགས་ཀྱི་
རྒྱལ་པོ་གཅིག་ལ་བཙུན་མོ་མཚན་དང་ལྡན་པ་གཅིག་འདུག་པ་ལ་དེ་ལ་
བྱིན་པས་མོ་ནོར་གྱིས་དྲེགས་པ་ཡིན་པས་མི་བཏུབ་སློབ་དཔོན་གྱིས་དགུག་པའི་
ལས་བྱས་ཀྱིན་ནུབ་ཀྱི་རིགས་མ་ཙན་དན་འདར་དུ་བཅུག་པས། དུས་ཕྱིས་གཅིག་
བཙུན་མོ་དེ་ཤིན་ཏུ་རྫུད་པ་ལག་པ་སེར་ཀས་གང་པ་གཅིག་དུ་སོང་པ་ལ་རྒྱལ་པོ་
ན་རེ་ཁྱོད་འདི་བཞིན་དུ་རྫུད་པ་སེར་ཀས་གང་པ་འདི་ཅི་ཉེས་ཟས་ནི་ཅི་འདོད་
བཟར་ཡོད་ལས་ནི་མི་བྱེད་བྱས་པས། མོ་ན་རེ་ཨེ་ཤ་རྒྱལ་པོ་གླེན་པ་ང་ལ་
ཀྱི་རིགས་ལ་བཙུན་ཆེན་རྒད་པོ་གཅིག་གི་གམ་དུ་ཕྱིན་གྱིན་ཙན་དན་འདར་དུ་
བཅུག་དེས་ལག་པའི་སེར་ཀ་ དང་ འཚེར་བས་རྗོད་པ་ཡིན་ཟེར་རོ། །དོ་ནུབ་
འགྲོའམ་མི་འགྲོ་བྱས་པས་ནུབ་ཀྱི་རིགས་ལ་འགྲོ་ཟེར། འོ་ན་ཁར་ལི་ཁྲི་ཆུག་
ལམ་ཁར་མཆིལ་མ་འདོར་གྱིན་རྒྱུགས་ཅིག་བྱས་པས། མོ་མལ་ན་ཡོད་པ་ལ་ཇི་
ལྟར་ཡིན་ཆ་མེད་པར་ཡེ་རེ་རེ་སོང་ངོ༌། །མོས་ཁར་ལི་ཁྲི་བཅུག་པ་དེ་འབོར་གྱིན་
་ལ་དེ་ལ་རྔན་པ་
པ་ང་ལ་ནུབ་
241 -110



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འོངས་སོ། །ནང་པར་ཇི་ལྟར་ཡིན་ཆ་མེད་པར་མལ་དུ་ཕྱིན་ནས་འདུག་གོ །དེར་
ལི་ཁྲིའི་རྗེས་བཅད་པས་བིརཱུ་པས་བཀུག་པར་ཤེས་ནས་མུ་སྟེགས་ཀྱི་རྒྱལ་པོས་
དམག་དྲངས་པ་ལ་བིཪ་པས་རྡོ་རྗེ་གྲི་གུག་གི་ཆོ་ག་འདི་བྱས་པས་རྟ་དང་གླང་པོ་
ཆེ་ལ་སོགས་པ་དང་རྒྱལ་པོ་ལ་སོགས་པ་ཐམས་ཅད་ཀྱི་སྐེ་ལ་དཀར་ཀོར་གྱིས་
བྱུང་ངོ་
། །དེ་ནས་རིལ་བའི་སྐེ་གཅུས་ཀྱིས་གཅུས་པས་རྒྱལ་པོ་འཁོར་དང་བཅས་
པའི་མདུན་ངོས་རྒྱབ་ཏུ་ལོག་གིས་སོང་པ་ལ་སློབ་དཔོན་ཐེག་པ་ཆེན་པོའི་རིགས་
ཅན་ཡིན་པས་གསོད་པ་རང་མི་གསོད་དེ་སྡིགས་ནས་ད་ནི་བཅད་ན་མགོ་ཆད་དོ་
ཇི་ལྟར་བྱེད་བྱས་པས་རྒྱལ་པོ་ན་རེ་བཟོད་པར་བཞེས་ཟེར་རོ། སློབ་དཔོན་ན་རེ་
ཁྱེད་ཅག་ནང་པ་སངས་རྒྱས་པ་བྱེད་ན་བཟོད་པ་བཞེས་པར་བྱ་དེ་མིན་ན་སྐེ་
གཅོད་བྱས་པས་མུ་སྟེགས་པ་ཐམས་ཅད་ནང་པ་སངས་རྒྱས་པར་ལོག་པའོ། །
དེའི་ཕྱིར་ཐེ་ཚོམ་མི་བསྐྱེད་དོ། །
ལྷ་འགས་པའི་ཆོ་ག་འདིས་ནི་ལེའུ་དང་པོའི་མངོན་སྤྱོད་དང་ཞེས་པའི་
དོན་རྒྱས་པར་འཆད་དེ། དེ་ཡང་ཡི་དམ་གང་ཡིན་གྱི་བསྐྱེད་པའི་རིམ་པ་ལ་བརྟན་
པ་ཐོབ་པས་ཡི་དམ་གྱི་སྔགས་ལ་སྔོན་དུ་བསྙེན་པ་འབུམ་མམ་བྱེ་བ་བསྐྱལ།
བསྒྲུབ་པ་ནི་ཐིག་ལེ་བསྒྲུབ་སྟེ་ལ་སོགས་པས་སྟོན་ཏེ། ཚངས་པའི་ས་བོན་ནི་ཤིང་
པ་ལ་ཤའི་འབྲས་བུའོ། དེ་སྐར་མ་རྒྱལ་ལ་བབ་པ་ལ་བླངས་ནས། ཀུ་ཐཱ་ར་ཚིན་
ན་ནི་རྨ་ལོ་གང་བུ་དང་གཉིས་བསྲེས་ལ་ཉི་མ་གཟས་ཟིན་པའི་དུས་སུ་མི་བསྐྱོད་
པ་ནི་རང་གི་དྲི་ཆུ་དང་སྦྱར་ལ་ཞིབ་ཏུ་བཏགས་ཏེ། དགྲ་སྟའི་དབྱིབས་སུ་བྱས་
ནས། དེ་རང་ལྷར་བསྐྱེད་པའི་རྐང་པས་མནན་ཏེ་ཨོཾ་བཛྲ་ཀུ་ཁཱ་ར་ཁྲི་ཕྲག་གཅིག་
བཟླས་པ་ནི་བསྒྲུབ་པའོ། །བྱེ་བ་བཟླས་པ་ནི་ཐེ་ཚོམ་ཟ་ནའོ། །
241-111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ནས་ལས་ལ་སྦྱར་བ་ནི་རང་གི་རྐང་པའི་འོག་གི་རྫས་དེས་རང་གི་
དཔྲལ་བར་ཐིག་ལ་ཐལ་ སུ་དགྲན་པའི་ལྷ་གང་ལ་དམིགས་
ནས་ཕྱག་བྱས་པ་དེ་འགས་སོ། །
འདི་ཡང་སློབ་དཔོན་བིརཱུ་པ་ཞེས་པ་ཧེ་བཛྲའི་རྣལ་འབྱོར་པ་ཆེན་པོ་དེས་
གྲུབ་པའི་ལོ་རྒྱུས་གསུངས་ཏེ། དེ་ཡང་བིརྱ་པས་མུ་སྟེགས་ཀྱི་གླིང་གཅིག་དུ་སྤྱོད་
པ་ལ་བྱོན་པས་དེ་ན་མུ་སྟེགས་རྣམས་ཀྱིས་བཟའ་བཏུང་ཐམས་ཅད་ཀྱི་ཕུད་དབང་
ཕྱུག་ཆེན་པོའི་ལྷ་རྟེན་ལ་དུས་གསུམ་དུ་འབུལ་ཀྱིན་འདུག་པའི་ཕུད་ཐམས་ཅད་
བིརླུ་པས་ཟོས་པས། མུ་སྟེགས་པ་རྣམས་ན་རེ་འདིས་ང་ཅག་གི་ལྷ་ལ་དྲངས་པའི་
ཕུད་རྣམས་ཀྱང་ཟོས། བདག་ཅག་གི་ལྷ་ལ་ཕྱག་ཀྱང་བྱེད་བྱེད་མི་འདྲ་བྱས་པས།
བིརྱ་པ་ན་རེ་ཁྱེད་ཅག་གི་ལྷ་ལ་ཕྱག་བྱས་ན་གལ་ཏེ་འགྲོ་ཟེར་བས་ཁྱོད་ཕྱག་གྱིས་
ཤིག་ཟེར་བས། དེར་བིརླ་པས་ལས་སྦྱོར་འདི་བཞིན་བྱས་ཏེ་ལྷ་རེ་ལ་གཏད་ཀྱིན་
བྷན་དྷ་མི་ཞེས་བརྗོད་ཅིང་ཕྱག་བྱས་པས་ལྷ་ཐམས་ཅད་ཚལ་ཚལ་གས་པ་ལ་ལྷ་
གཅིག་སིག་སིག་བྱེད་ཀྱིན་འགས་སུ་མ་བཏུབ་ཙམ་ན་ནང་པ་སངས་རྒྱས་པའི་
སྣང་པ་མཐའ་ཡས་ཆུང་དུ་མ་གཅིག་མགོ་པ་བཞུགས་པས་མ་གས་པའོ། །དེར་མུ་
སྟེགས་པ་རྣམས་ཀྱིས་བིརླ་པས་ ཕྱག་ བྱས་ པས་ གས་ཟེར་ནས་ གསེར་དངུལ་
ཟངས་གསུམ་གྱི་ཁྱུད་མོ་བཏབ་པ་མར་པ་ལྷོ་པས་ཀྱང་གཟིགས་པའོ། །
རིམས་བཏང་བའི་ཆོ་ག་འདི་ཡང་ལེའུ་དང་པོའི་མངོན་སྤྱོད་དང་ཞེས་པ་
དེའི་དོན་རྒྱས་པར་བཤད་པ་སྟེ། ཚ་བས་གདུང་བ་ནི་དགྲ་ལ་རིམས་བཏང་པ་སྟེ་
དེ་ཡང་ཡི་དམ་གྱི་སྔགས་ལ་བསྙེན་པ་སུམ་འབུམ་མམ་བྱེ་བ་བསྐྱལ། བསྒྲུབ་པ་
241 -112



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལ་ཤིང་ཨརྒའི་ལོ་མ་ནི་བྲི་གཞིའོ། །སྣག་ཚ་ནི་དུག་སྣ་ཚོགས་དང་སྐེ་ཚེ་དང་ཙི་ཏྲ་
ཀ་སྟེ་རས་དམར་པོ་བཙིར་བའི་ཁུ་བས་དགྲའི་གཟུགས་བྲིས་པའི་སྙིང་གར་མི་
རུས་བྲིས་ཏེ་དོང་གྲུ་གསུམ་པ་རོ་བསྲེགས་པའི་སོལ་བས་བྱུགས་པར་ལིང་ག་དེ་
བཞག་ཏེ་སྔགས་ཁྲི་བཟླས་པ་ནི་བསྒྲུབ་པ་སྟེ། ཨོ་ཧེ་བཛྲ་ཛཱ་ར་ལའོ། །ལས་ལ་
སྦྱར་བ་ནི་ལིང་ཀ་དེ་ཤིང་གི་རྩེ་མོ་ལ་བསྐྱོན་ཏེ་འབྲུབ་ཁུང་དེའི་ནང་དུ་འབྲས་ཕུབ་
ཀྱི་མེས་ལིང་ག་དེ་བདུག་སྟེ་སྔགས་ཁྲི་བཟླས་པས་ཐེ་ཚོམ་མི་ཟ་བར་དགྲ་ལ་
རིམས་འོང་ངོ་
། ཁོ་ཞུ་བ་འབུལ་ན་ཆུ་དང་འོ་མས་ལིང་ཀ་དེ་བཀྲུས་ན་རིམས་ཞི་
བར་འགྱུར་རོ། །
ཆང་སྐྱུག་ པ་ འདིས་ ཀྱང་ ལེའུ་ དང་ པོའི་ མངོན་ སྤྱོད་ ཀྱི་དོན་རྒྱས་པར་
བཤད་དེ། དེ་ཡི་དམ་གྱི་ལྷའི་བསྙེན་པ་སྔོན་དུ་སོང་བས་བསྒྲུབ་བྱ་ནི་བྲམ་ཟེའམ་
དགེ་སློང་ལྟ་བུ་ཆང་མི་འཐུང་པ་གཅིག་དགོས་ཏེ་དེའི་ལྟོ་བར་མི་གཅིག་བསྒོམ་སྟེ་
དེའི་ལྟོ་བར་ཡཾ་གི་རྣམ་པར་བསྒོམ་ཞིང་
། མོ་ཡོངས་སུ་གྱུར་པ་ལས་ཆང་གིས་ལྟོ་
བ་ཐམས་ཅད་མེར་གྱིས་གང་བར་བསྒོམ་སྟེ། ད་སྐྱུགས་དང་བྱས་པས་ཆང་དུ་ཤུ་
ཡིས་སྐྱུག་གོ
འདི་ ཡང་བིརྱ་ པས་གྲུབ་པའི་ ལོ་རྒྱུས་གསུང་སྟེ། བིརྱ་པ་ བྷི་ཀྲ་མ་ན་
བཞུགས་པ་ལ། སྤྱིར་རྒྱ་གར་ན་མི་ཀྲ་མ་ཆང་འཐུང་པ་ལ་རྟོག་པ་བྱེད་དེའི་ནང་ན་
བཙུན་པ་ཤིན་ཏུ་རྟོག་པ་ཆེ་བ་ལ། བིརླུ་པ་ཧེ་བཛྲ་མཆོད་པ་ལ་ཆང་དགོས་པ་
ཙོང་མོ་གཅིག་ལ་ཆང་བླུག་པོ་གང་ཉོས་ནས་ཁྱེར་ཕྱིན་པས་སྒོ་རྩ་རུ་བཙུན་ཆུང་
གཅིག་དང་ཕྲད་པས་དེས་དཔོན་ལ་ཆང་ཁྱེར་བའི་ལོ་རྒྱུས་བཤད་དོ། །དེར་ནང་
བར་ཚ་བའི་གྲལ་ལ་དཔོན་ན་རེ་འདི་ན་ཆང་ཁྱེར་བ་དེ་གནས་ཀྱི་ནང་ནས་སོང་
ས་པས་
24 113



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཅིག་ཟེར་རོ། །དེར་གཅིག་ན་རེ་ངས་མ་འཐུང་ཟེར་གཅིག་ན་རེ་ངས་ཀྱང་མ་
འཐུང་ཟེར་བིདྨ་པ་ན་རེ་ངས་ཀྱང་མ་འཐུང་ཟེར་བས་བཙུན་ཆུང་གིས་ངོས་བརྒལ་
བྱས་ཏེ་མདང་ཐེམ་ཁར་ཕྲད་པ་ཁྱོད་ཀྱིས་ཁྱེར་རོ་བྱས་པས། བིརླ་པ་ན་རེ་འོ་ན་ང་
ཅག་གཉིས་སྐྱུག་ཟེར་ཏེ་བིརླ་པས་སྐྱུགས་པས་འོ་མར་བྱུང་
། བཙུན་ཆུང་ལ་ལས་
སྦྱོར་འདི་བྱས་པས་ཆང་དུ་བྱུང་ངོ་
། །དེར་དཔོན་གྱིས་བཙུན་ཆུང་དེ་ཕྱུང་ངོ༌། །
ད་འདི་མན་ཆད་ཀྱིས་ལེའུ་དང་པོའི་དོན་བྱེད་རྣམ་མང་བརྗོད་པ་དང་ཞེས་
པ་དེའི་དོན་རྒྱས་པར་བཤད་པའོ། །དེ་ལས་ཀྱང་དང་པོ་བུད་མེད་དབང་དུ་བྱ་བ་
ནི་རབ་ཏུ་མོས་པ་ཞེས་པ་བུད་མེད་ཆགས་པ་ཆེ་བས་སོ། །དེ་དབང་དུ་བྱེད་པར་
འདོད་ན་ཡི་དམ་གང་ཡིན་གྱི་སྔགས་ལ་བསྙེན་པ་སུམ་འབུམ་མམ་བྱེ་བར་བསྐྱལ།
བསྒྲུབ་པ་ལ་མྱ་ངན་མེད་པ་ནི་དཔྱིད་ཟླ་འབྲིང་པོའི་ཚེས་བརྒྱད་ལ་ཤིང་མྱ་ངན་
མེད་པའི་དྲུང་དུ་སོང་སྟེ་ཁ་ནུབ་ཏུ་བལྟ་ཞིང་རོས་གོས་དམར་པོ་གཅིག་གོན་ཏེ་
མྱོས་བྱེད་ཀྱི་འབྲས་བུ་ནི་གོ་ལ་ཟ་ཞིང་
། ཀ་ཀ་མ་ཙིའི་ཁུ་བ་ནི་རས་དམར་པོ་
བཙིར་བའི་ཁུ་བས་རང་གི་དཔྲལ་བར་ཐིག་ལེ་གཅིག་བྱ་སྟེ་དེའི་དབུས་སུ་དེའི་
དབུས་སུ་ཟླ་བ་ཕྱེད་པ་གཅིག་བྲིས་ཏེ་སྔགས་བཟླས་པ་ནི་ཨོ་ཨ་མུ་ཀ་ལ་སོགས་
པ་ལ་ཁྲི་བཟླས་སོ། །ལས་སྦྱོར་གྱི་དུས་སུ་སྔགས་འདི་ཅི་རིགས་པ་བཟླས་ཤིང་
དཔྲལ་བའི་ཐིག་ལེ་དེ་བུད་མེད་སུ་ལ་བསྟན་པ་དབང་དུ་བྱེད་དོ། །བིརླུ་པས་གོང་
གི་བཙུན་མོ་ཡང་ཆོ་ག་འདིས་བཀུག་པ་ཡིན་གསུངས་སོ། །
ཟླ་བ་དང་ཉི་མ་ལ་སོགས་པས་ཉི་ཟླ་དབང་དུ་བྱ་བ་སྟོན་ཏེ། ཡི་དམ་གང་
ཡིན་གྱི་བསྐྱེད་པའི་རིམ་པ་ལ་བརྟན་པ་ཐོབ་ཅིང་བསྙེན་པ་སྐྱོལ་བས་སྒྲུབ་པ་ནི་སྭཱ་
ལུ་ལ་སོགས་པས་སྟོན་ཏེ། སཱ་ལུ་ནི་ཉི་མ་འཛིན་ན་འབྲས་སཱ་ལུ་དམར་པོའོ། །ཟླ་བ་
241 -114



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འཛིན་ན་འབྲང་སཱ་ལུ་དཀར་པོའི་ཆན་དུ་བྱས་པ་སྟེ་སྐམས་ཏེ་བཏགས་ནས་ཉི་ཟླ་
གང་འཛིན་གྱི་གཟུགས་བྱས་ནས་ལྕགས་སྐོང་གཅིག་ཏུ་རྡོ་རྗེའི་ཆུ་ནི་རང་གི་དྲི་ཆུ་
བླུགས་ལ་དེའི་ཁར་སོག་མའི་ཁྲམ་བཏང་བའི་སྟེང་དུ་ཉི་ཟླའི་གཟུགས་དེ་བཞག་
ལ་ཁུ་ཚོས་བྱས་ལ་དེ་མདུན་དུ་བཞག་སྟེ་ཨོཾ་བཛྲ་ཨཱཏྨ་མཱ་ཙ་ལ་མཱ་ཙ་ལ་ཁྲི་ཕྲག་
གཅིག་བཟླས། བསྙེན་པ་ལ་ཐེ་ཚོམ་ཟ་ན་བྱེ་བ་ཕྲག་བདུན་བཟླས་ཏེ། དེ་ཡང་ཟླ་
བ་འཛིན་ན་ཨ་ཙ་ལ་ཉི་མ་འཛིན་ན་མ་ཙ་ལ་ཞེས་བཟླས་སོ། །དེ་ནས་ལས་ལ་
སྦྱར་བ་ནི་ཉི་ཟླའི་གཟུགས་དེ་ལ་ཉི་ཟླ་བསྟིམ་ཞིང་དེའི་དབུས་སུ་ཕུར་པས་བཏབ་
ནས་སྔགས་བཟླས་ན་ཉི་མ་དང་ཟླ་བ་ཡང་དག་པ་གནས་ཤིང་
། ཉིན་མཚན་བྱེ་
བྲག་མེད་པར་འགྱུར་རོ། །
འདི་ཡང་བིརླ་པས་འགྲུབ་པའི་ལོ་རྒྱུས་གསུངས་ཏེ། བིདྨ་པས་ཉོ་ཆང་མ་
གཅིག་གི་ཁྱིམ་དུ་འོངས་ཏེ་ཆང་ཉོར་ཆུག་བྱས་པས་རིན་ག་རེ་ཟེར། དེར་ཉི་གྲིབ་
མཚམས་སུ་ས་རིས་གཅིག་བྱ་སྟེ་འདི་བརྒལ་མ་ཐག་དུ་ཆང་རིན་གཞལ་ལོ་ཟེར།
དེར་མོས་ཆང་དྲངས་པས་ཉི་མ་ལ་འགྲོ་དུས་མེད་ནས་མོའི་ཆང་ཟད་ནས་ཕྱི་རོལ་
ནས་ཆང་བཙལ་གྱིན་དྲངས་སོ། །དེར་རྒྱལ་པོའི་ཆུ་ཚོད་དང་དབྱུག་གུའི་རྩིས་མ་
བཏུབ་ནས་རྣལ་འབྱོར་པས་ཉི་ཟླ་བཟུང་པ་གཅིག་འདུག་ཟེར་ཕྱོགས་ཐམས་ཅད་
དུ་མི་བཀྱེའོ། །ཆང་འཚོང་མ་ན་རེ་ངའི་ཁྱིམ་ནི་རྣལ་འབྱོར་པ་འདི་འདྲ་བ་གཅིག་
འདུག་ཟེར། དེར་ཉི་མ་བཏང་པར་ཞུ་ཞུ་བ་ཕུལ་བས་ང་ལ་ཆང་རིན་མེད་ཟེར།
རྒྱལ་པོས་ཆང་རིན་གཞལ་ནས་ཉི་མ་བཏང་པས་ཞག་གསུམ་གྱི་ཐོ་རངས་ཁར་
སོང་ངོ༌། །དེ་ནི་དབང་གི་ལས་སུ་གཏོགས་སོ། །
པྲ་དབབ་པ་འདི་ཡང་ལེའུ་དང་པོའི་དོན་བྱེད་རྣམ་མང་གི་རྒྱས་པར་
241 -115



པོ་
མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཤད་པ་སྟེ། ཡི་དམ་ལྷའི་བསྙེན་པ་སྔོན་དུ་སོང་པས་བསྒྲུབ་པ་ལ་ཨོ་ནཱ་གྲྭ་ནཱ་གྲྭ་
ཧཱུཾ་ཕཊ་སྭཱ་ཧཱ་ཞེས་པ་ལ་ཁྲི་ཕྲག་གཅིག་བཟླས། ལས་ལ་སྦྱར་བ་ནི་སྔགས་འདིས་
དུས་མ་ཡིན་པའི་ནི་ནོར་སྟོར་བའི་དུས་སུའོ། །དོན་སྒྲུབ་པ་ནི་ནོར་རྙེད་པར་བྱ་
བའི་ཕྱིར་ཚེས་བཅུ་བཞིའམ་བརྒྱད་པའི་སྔ་དྲོའི་དུས་སུ་བུམ་པ་གཙང་མའི་ནང་དུ་
ཆུ་གཙང་མ་དང་སྤོས་བླུག་པ་དང་ལ་སོགས་པ་ནི་མེ་ལོང་དང་མཆོད་པ་ལྔ་
བཤམ། འབྲུ་མར་ནི་ཏིལ་ གྱི་མར་ཁུའོ། །ཨ་ལ་ ཀའི་ཁུ་བ་ནི་ རས་དམར་
བཙིར་བའི་ཁུ་བ་སྟེ་རྒྱ་སྐྱེགས་ཀྱི་ཁུ་བའོ། །རྫས་དེ་རྣམས་ལ་གོང་གི་སྔགས་འདི་
ཉིད་ཀྱིས་ལན་བརྒྱ་རྩ་བརྒྱད་མངོན་པར་བསྔགས་སོ། །
དེ་ནས་མངོན་པར་བསྔགས་པའི་ཨ་ལ་ལྟའི་ཁུ་བ་དེས་མཐེ་བོང་རྒན་པོ་
ནི་ཕྲ་རྟེན་ཁྱེའུ་ཡིན་ན་རང་གི་མཐེ་བོང་གཡས་པྲ་རྟེན་བུ་མོ་ཡིན་ན་མཐེ་བོང་
གཡོན་པ་ལ་རྒྱ་སྐྱགས་ཀྱི་ཁུ་བ་དེས་བྱུགས་ཏེ་ཉི་མ་ལ་བསྐམ། དེ་བཞིན་དུ་ཡང་
དང་ཡང་དུ་བྱས་པས་མཐེ་བོང་དམར་དབྱིད་དེ་བ་གཅིག་འོང་ངོ༌། །དེ་རྣམས་ཀྱི་
མཐར་མཐར་འབྲུ་མར་དེ་ཏིལ་མར་གྱིས་བྱུག་པ་ལ། གཞོན་ནུ་མ་ནི་པྲ་རྟེན་གྱི་
ཁྱིའུ་འམ་བུ་མོ་གང་ཡིན་ཡང་འདོད་པའི་ནི་པྲ་སྟན་དེ་ཁྱེའུ་འམ་བུ་མོ་གང་ཡིན་
ཀྱང་འདོད་པའི་མཚོན་གྱིས་མ་ཕོག་པའི་མིག་ལ་གོང་གི་སྔགས་དེ་མཆིལ་མ་དང་
བཅས་པས་ལན་བརྒྱ་རྩ་བརྒྱད་བཟླས་ནས་མངོན་པར་གདབ་བོ། །དེ་ནས་པྲ་
རྟེན་དེ་ཁྱེའུ་ཡིན་ན་ཧེ་རུ་ཀ་ཞལ་གཅིག་ཕྱག་གཉིས་པར་བསྐྱེད་བུ་མོ་ཡིན་ན་
བདག་མེད་མར་བསྐྱེད་ལ། མེ་ཏོག་དང་སོགས་ཁོངས་སུ་བདུག་སྤོས། དྲི་ཆབ།
ཞལ་ཟས། མར་མེ་དང་
། མཆོད་པ་རྣམ་པར་ལྔས་ཡང་དག་པར་འཛིན་པ་སྟེ་པྲ་
རྟེན་ལྷར་བསྐྱེད་པ་དེ་ལ་མཆོད་དེ་ངའི་རྫས་སུས་ཁྱེར་སྨོས་ཤིག་བྱ་
་བའི་
སྙན་
241 -116



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གསན་དབབ་བོ། །གཞོན་ནུ་མ་ལ་བསྟན་པ་ནི་རང་གི་ཐེ་བོང་དམར་པོ་དེ་ལ་པྲ་
རྟེན་དེ་མ་ཡེངས་པར་ལྟར་གཞུག་པའོ། །རང་གིས་ཨོ་ནཱ་གྲྭ་ནཱ་གྲྭ་ཧཱུཾ་ཕཊ་སྭཱ་ཧྭ་ངའི་
རྫས་ སུ་ ཁྱེར་ སྨོས་ ཤིག་ ཞེས་ བཏགས་ པ་ བརྒྱ་ རྩ་ བརྒྱད་ བཟླས་ པས། པྲ་
རྟེན་དེས་པྲ་འབེབས་པའི་མི་དེ་ལ་སྨྲས་པ། རྒེ་མོ་ནི་ཡུལ་འདི་སྐད་བྱ་བ་ན་མིང་
འདི་སྐད་ཅེས་བྱ་བས་ཁྱོད་ཀྱི་ནོར་ཁྱེར་ནས་འདུག་གོ་ཞེས་སྨྲ་བར་འགྱུར་རོ། །རྡོ་
རྗེ་སྐར་མ་པྲ་དབབ་པའི་ཆོ་གའོ། །
གླིང་
པོ་ཆེ་འབྲོས་པ་ལ་སོགས་པ་འདི་རྣམས་ཀྱིས་དགར་བའི་ལས་སྟོན་
ཏེ་ལེའུ་དང་པོའི་དོན་བྱེད་རྣམས་མང་གི་རྒྱུས་པར་བཤད་པ། འདི་རྣམས་སྤྱོད་པ་
བྱེད་པའི་དུས་སུ་རྣལ་འབྱོར་པའི་ཆ་རྐྱེན་དུ་དགོས་སྲིད་དོ། །ཨོཾ་བེ་ཊུ་ཡཱ་ལ་ཁྲི་
བཟླས་པ་ནི་བསྒྲུབ་པ། ལས་སྦྱོར་གྱི་དུས་སུ་མཐེ་བོས་མཐེ་ཆུང་མནན་ཏེ་སོར་མོ་
གསུམ་ཅུང་ཟད་བཀུག་སྟེ་ཨོ་བེ་ཊུ་ཡཱ་བེ་ཊུ་ཡཱ་ཧཱུཾ་ཕཊ་སྭཱ་ཧཱ་ཞེས་བརྗོད་ན་གླང་པོ་
ཆེ་འབྲོས་པར་འགྱུར་རོ། །ཨོཾ་མམྨཱ་མམྨཱ་ལ་ཁྲི་བཟླས་པ་ནི་བསྒྲུབ་པ། ལས་སྦྱོར་
ལ་སྲིན་ལག་དང་གུང་མོ་གཉིས་བཀུག་པ་ལ་ཐེ་བོང་སྦྱར་ཏེ་སྔགས་འདི་ལ་ཨོཾ་
དང་ཧཱུཾ་ཕཊ་སྭཱ་ཧྭ་བཏགས་ཏེ་ཅི་རིགས་པར་བཟླས་པས་སྟག་འབྲོས་པར་འགྱུར་
རོ། །ཨོ་ཏི་ལྕི་ཡཱ་ལ་ཁྲི་བཟླས་པ་བསྒྲུབ་པ། ལས་སྦྱོར་གྱི་སྡིགས་མཛུབ་བྱས་ཏེ་
སྔགས་དེ་ཅི་རིགས་པས་བསེ་འབྲོས་སོ། །ཨོཾ་ཨི་ལ་ཁྲི་བཟླས་པ་བསྒྲུབ་པ་ལས་
སྦྱོར་ལ་སྦར་བ་གདེངས་ཏེ་དེའི་ཕྱག་རྒྱ་བསྟན་པ་ལ་ངག་དུ་ཨོ་ཨི་ལིའི་སྔགས་
བཟླས་ན་སྦྲུལ་འབྲོས་སོ། །
ནོར་སྐྱོང་ནི་ཁྱིའོ་དེ་འདུལ་བའི་ཕྱག་གི་རབ་ཏུ་བསྟན་པ་ནི་བླ་མའི་ཞལ་
ནས་མཐེ་ཆུང་དང་སྲིན་ལག་བཀུག་སྟེ་སོར་མོ་བརྐྱང་པའོ་གསུངས། མདོ་ནས་
241 -117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སོར་མོ་ལྔ་ཆར་གདེངས་པར་བཤད་པས་དེ་ཁྱི་ལ་བསྟན་ན་ཁྱི་འབྲོས་པར་འགྱུར་
རོ། །
ད་ནི་གོང་གི་རེངས་པ་ལ་སོགས་པ་ལས་བདུན་པོ་དེའི་ལྷ་མོ་བཤད་པ་ནི་
རྡོ་རྗེ་མ་ལ་སོགས་པའོ། །འོ་ན་ལྷ་མོ་བདུན་པོ་དེས་ལས་དེ་རྣམས་བྱེད་པར་ཅིས་
ཤེས་ན་རེངས་པ་བྱེད་པའི་ལ་སོགས་པའི་ཞེས་པས་ཤེས་སོ། །བརྟུལ་ཞུགས་ཅན་
་ཐ་མལ་པའི་ལུས་ ངག་ ཡིད་གསུམ་བཏུལ་ནས་ལྷ་མོའི་རྒྱན་ཆ་ལུགས་སུ་
ཞུགས་པས་ལས་དེ་རྣམས་བྱེད་ཞེས་པའོ། །
ད་ནི་ལེའུའི་མཚན་སྟོན་ཏེ། སྔགས་ནི་ངོ་བོ་ལ་སོགས་པ་གོང་དང་འདྲའོ། །
ལེའུ་ནི་པ་ཏ་ལ་ཞེས་པ་གོང་དང་འདྲའོ། །གཉིས་པ་ནི་གྲངས་ཀྱི་གནས་གཞན་
ནོ། །སྙིང་པོ་ཀྱེའི་རྡོ་རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་ལེའུ་གཉིས་
པའི་ཊིཀྐ་རྫོགས་སོ།།
།།
ལེའུ་གསུམ་པ་འདི་ལ་ཆོས་སྟོན་སྡེབས་གསུམ་ལས་ལེའུ་ལེའུའི་འབྲེལ་ནི་
སྔགས་འདི་ལ་ཡང་ལྷ་དང་བྲལ་ན་མི་འགྲུབ་པས་ལེའུ་གསུམ་པ་ལྷའི་ལེའུ་འདི་
བྱུང་བའོ། །ལེའུ་མདོར་བསྟན་རྒྱས་བཤད་ནི་ལེའུ་དང་པོར་ལྷ་རྣམས་ཇི་ལྟར་
འབྱུང་བའོ་ཞེས་པས་ཧེ་རུ་ཀའི་བསྐྱེད་རིམ་མདོར་བསྟན་དེའི་དོན་ལེའུ་གསུམ་པ་
འདིས་རྒྱས་པར་བཤད་དོ། །ལེའུ་མངོན་པར་རྟོགས་པའི་འབྲེལ་བ་ནི་སློབ་དཔོན་
ཀུན་གྱིས་མཛད་པའི་སྒྲུབ་ཐབས་ཡོད་དེ་དེ་ལ་རག་མི་ལུས་པར་རྒྱུད་ནང་ཕན་
ཚུན་དུ་སྡེབས་ནས་མངོན་རྟོགས་སུ་སློང་བའོ། །
ལེའུ་འདི་ལ་ཆོས་གསུམ་ལས་དང་པོར་བཤད་པར་ཞལ་གྱིས་བཞེད་པ་
ནི། དེ་ནས་ནི་ལེའུ་གཉིས་པ་བཤད་པའིའོ། །ལྷ་ནི་སྔོན་སྲིད་པ་ཆགས་པའི་དུས་
241--118



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
སུ་འཇིག་རྟེན་པ་རྣམས་ཀྱིས་ལྷ་ཚངས་པ་ཁྱབ་འཇུག་ཞེས་བྱ་བར་མིང་བཏགས།
གདུལ་བྱ་དེ་ལྟ་བུ་འདུལ་བར་བྱེད་པའི་འདུལ་བྱེད་ དེ་ལ་ཡང་ལྷ་ཞེས་མིང་
བཏགས་ པའོ། །ལེའུ་ ནི་ གཞུང་ གཅོད་ཅིང་སྐྱོང་ པར་ བྱེད་ པའོ། །བཤད་ པར་
བྱའོ་ནི་ཞལ་གྱིས་བཞེད་པའོ། །
ད་ནི་ལེའུའི་གཞུང་སྟོན་ཏེ་དེ་ཡང་རྒྱུད་ཀྱི་ཆིངས་བྱས་པའི་ནང་དུ་སྡུད་ན།
ལར་དཔལ་དགྱེས་པ་རྡོ་རྗེའི་རྒྱུད་འདི་ལ་གསུམ་ལས་འདི་རང་བཞིན་གྱི་རྒྱུད།
དེ་ལ་གསུམ་ལས་འདི་རྣལ་འབྱོར། དེ་ལ་གཉིས་ལས་བསྐྱེད་པའི་རིམ་པའི་རྣལ་
འབྱོར། དེ་ལ་གཉིས་ལས་མངོན་པར་རྟོགས་པའི་ལྷའི་བསྐྱེད་པའི་རིམ་པའི་རྣལ་
འབྱོར། དེ་ལ་གཉིས་ལས་རིགས་བྱེ་བྲག་པའི་དཀྱིལ་འཁོར་གྱི་འཁོར་ལོ་ལམ་དུ་
བྱེད། དེ་ལ་བཞི་ལས་མི་བསྐྱོད་དགྱེས་པའི་རྡོ་རྗེའི་དཀྱིལ་འཁོར་གྱི་འཁོར་ལོ་
ལམ་དུ་བྱེད་པ། དེ་ལ་གཉིས་ལས་ཁྲག་འཐུང་ལྷ་དགུའི་དཀྱིལ་འཁོར་གྱི་འཁོར་
ལོ་ལམ་དུ་བྱེད་པ། དེ་ལ་བཞི་ལས་ལེའུ་འདི་ནས་ཧེ་རུ་ཀ་ཞལ་གཅིག་ཕྱག་
གཉིས་པ། ཕྱག་བཞི་པ། ཕྱག་དྲུག་པ་གསུམ་གྱི་སྒྲུབ་ཐབས་སྟོན་ནོ། །
དེ་ཡང་ལེའུ་འདི་ནས་བསྐྱེད་ཆོག་མི་འདྲ་བ་གསུམ་བཤད་དེ་ཡང་ནི་སྟོང་
པའི་བྱང་ཆུབ་སྟེ། །གཉིས་པ་ལ་ནི་ས་བོན་བསྡུ། །གསུམ་པ་ལ་ནི་ གཟུགས་
བརྙན་རྫོགས། །བཞི་པ་ལ་ནི་ཡིག་འབྲུ་དགོད་ཞེས་པས་རྡོ་རྗེ་རྣམ་བཞིའི་བསྐྱེད་
ཆོག་བསྟན། ཧཱུྃ་ལས་བྱུང་བའི་ཞེས་པ་ནས་རྣམ་པར་བསྒོམ་ཞེས་པའི་བར་གྱིས་
ཆོ་ག་གསུམ་གྱི་བསྐྱེད་ཆོག་བསྟན། ཨ་ལི་ཟླ་བ་ཞེས་པའི་ཚིག་རྐང་བཞིས་མངོན་
པར་བྱང་ཆུབ་པ་ལྔའི་བསྐྱེད་ཆོག་བསྟན་ནོ། །འོ་ན་ཧེ་རུ་ཀ་རྣམ་པ་གསུམ་འདུག་
བསྐྱེད་ཆོག་མི་འདྲ་བ་རྣམ་པ་གསུམ་འདུག་ན་བསྐྱེད་ཆོག་མི་འདྲ་བ་གསུམ་པོ་དེ་
241 -119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཧེ་རུ་ཀ་གསུམ་གྱི་བསྐྱེད་ཆོག་རེ་རེ་ཡིན་ནམ་ཞེ་ན། མ་ཡིན་ཏེ་ཧེ་རུ་ཀ་གསུམ་པོ་
དེ་རེ་རེ་ལ་ཡང་བསྐྱེད་ཆོག་མི་འདྲ་བ་གསུམ་པོ་དེ་སྦྱར་དུ་བཏུབ་སྟེ་གང་ཟག་
སྤྲོས་པ་ལ་དགའ་མི་དགའི་དབང་དུ་བྱས་པ་ཡིན་ཏེ། དེ་ཡང་གང་ཟག་སྤྲོས་པ་ལ་
དགའ་བ་གཅིག་གིས་ཧེ་རུ་ཀ་གསུམ་པོ་དེ་མངོན་པར་བྱང་ཆུབ་པ་ལྔའི་བསྐྱེད་
ཆོག་གིས་བསྐྱེད་ནས་བསྒོམ་དེ་བས་བསྡུས་པ་ལ་དགའ་བའི་གང་ཟག་གཅིག་
གིས་ཧེ་རུ་ཀ་གསུམ་པོ་དེ་ཆོ་ག་གསུམ་གྱིས་བསྐྱེད་ནས་བསྒོམ། ཤིན་ཏུ་བསྡུས་
པ་ལ་དགའ་བ་གཅིག་གིས་རྡོ་རྗེ་རྣམ་བཞིའི་བསྐྱེད་ཆོག་གིས་བསྐྱེད་ནས་བསྒོམ་
པ་སྟེ་དེ་ལྟར་བྱས་པས་སྒྲུབ་ཐབས་དགུར་འགྲོའོ། །
དེ་ཡང་དང་པོ་རྟེན་གྱི་གང་ཟག་ཤིན་ཏུ་བསྡུས་པ་ལ་དགའ་བ་གསུམ་
གྱིས་ཧེ་རུ་ཀ་གསུམ་པོ་དེ་རྡོ་རྗེ་རྣམ་བཞིའི་བསྐྱེད་ཆོག་གིས་བསྐྱེད་ནས་བསྒོམ་ན་
གང་ཟག་དེ་གསུམ་ཀ་དང་པོ་བླ་མ་དམ་པ་གཅིག་ལ་དབང་བསྐུར་གཅིག་ཐོབ་
དགོས་ཏེ་བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ། བརྟག་པ་ཕྱི་མའི་ལེའུ་
གསུམ་པ་ལྔ་པ་བཅུ་གཉིས་པ། གུར་གྱི་ལེའུ་གསུམ་པ་བཞི་པ་བདུན་པ་བརྒྱད་པ་
བཅུ་བཞི་བཅོ་བརྒྱད་པ་དེ་རྣམས་ནས་འབྱུང་བ་བཞིན་དུ་དབང་བསྐུར། དབང་
བསྐུར་བའི་རྟེན་གྱི་གང་ཟག་དེས་བརྟག་པ་ཕྱི་མའི་ལེའུ་དྲུག་པ་དེ་བྲིས་སྐུའོ་ལེའུ་
ཡིན་པས་དེ་ནས་འབྱུང་བ་བཞིན་དུ་ཡི་དམ་གྱི་ཐང་སྐུ་རེ་འབྲི་སྟེ་ཧེ་རུ་ཀ་གསུམ་
པོ་དེ་སོ་སོའི་དཔའ་བོ་གཅིག་པ་རུ་བྲིའོ། །རྟེན་ཐང་སྐུ་དེ་ལ་རབ་ཏུ་གནས་པ་
གཅིག་དགོས་པས་བརྟག་པ་ཕྱི་མའི་ལེའུ་དང་པོ་གུར་གྱི་ལེའུ་དགུ་པ་དེ་རབ་ཏུ་
གནས་པའི་ལེའུ་ཡིན་པས་དེ་ནས་འབྱུང་བ་བཞིན་དུ་རབ་ཏུ་གནས་པ་གཅིག་
བྱའོ། །རབ་གནས་བྱས་པའི་ཐང་སྐུ་དེ་གར་དགྱེར་ན་གུར་གྱི་ལེའུ་བཞི་པའི་
241-120



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
གནས་དུར་ཁྲོད་དང་ནི་ཆུ་འགྲམ་དང་
། །ནགས་ཚལ་སྐྱེ་བོ་མེད་གནས་སུ། །སྙིང་
རྗེ་ཆེན་པོ་ཀྱེ་རྡོ་རྗེ། །ང་བསྙེན་བཀུར་ལ་དངོས་གྲུབ་སྟེར་ཞེས་པའི་དངོས་གྲུབ་
སྟེར་བའི་གནས་དེར་ཁྱེར་དེར་མཎྜལ་བྱས་མཆོད་པ་བཤམ་གཏོར་མ་བཤམ་རྗེ་
བཙུན་གྱི་ཐང་ཀ་དེ་དེར་དགྲམ། སྲོད་ལ་གང་ཟག་གསུམ་ཀས་ཉལ་ནངས་པར་
སྐྱ་རངས་དང་པོ་ཤར་ནས་བསྒོམ་པ་ཆོས་བཞི་སྟེ་ལུས་ཀྱི་ཞེན་པ་བཟློག་པའི་དོན་
དུ་བསྐྱེད་པའི་རིམ་པ་བསྒོམ་པ་དང་
། ངག་གི་ཞེན་པ་བཟློག་པའི་དོན་དུ་བཟླས་
པ་བྱ་བ་དང་། སེམས་ཀྱི་ཞེན་པ་ལ་
པ་ལ་བཟློག་པའི་དོན་དུ་རྫོགས་རིམ་བསྒོམ་པ་
དང་། ཐུན་མཚམས་ཀྱི་ཆོས་སོ། །
དེ་ཡང་ཆོས་ནུ་རུ་ལུགས་སུ་བགྲངས་ན་རྐང་གྲངས་བཅུ་གཉིས་ཀྱིས་
བསྐྱེད་ནས་བསྒོམ་སྟེ། བླ་མ་དག་པའི་ཆོ་ག་བྱ་བ་དང་། ཚད་མེད་པ་བཞི་བསྒོམ་
པ་དང་། སྟོང་པ་ཉིད་དུ་བསྒོམ་པ་དང་། ས་བོན་བསྡུ་བ་དང་
། གཟུགས་རྫོགས་
དང༌། ཡི་གེ་ དགོད་ པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་
མེད་ པར་ བསྲེ་ བ་ དང་། དབང་ བསྐུར་ བ་ དང་། བསྐྱེད་ པའི་ རིམ་ པའི་ཏིང་ངེ་
འཛིན་བསྒོམ་པ་དང༌
། བཟླས་པ་བྱ་བ་དང་། རྫོགས་པའི་རིམ་པ་བསྒོམ་པ་དང་།
ཐུན་མཚམས་ཀྱི་ཆོས་སོ། །དང་པོ་ནི་གང་ཟག་དེ་གསུམ་ཀ་སྟན་འཇམ་པ་ལྷོད་པ་
རེའི་སྟེང་དུ་བསྡད་དེ་ལུས་ཀྱིས་ཐལ་མོ་སྦྱར་ངག་ཏུ་ཧེ་བཛྲ་ཞེས་བརྗོད་པས་སོ་
སོའི་ཧེ་རུ་ཀར་བསྒོམ་སྟེ། དེ་ཡང་དབེན་པ་དང་པོའི་བསྒོམ་ཆེན་པས་ཧེ་བཛྲ་
ཞལ་ གཅིག་ ཕྱག་གཉིས་པའི་སྐུར་ཝལ་ གྱིས་ བསྐྱེད། དབེན་ ཁང་ གཉིས་ པའི་
བསྒོམ་ཆེན་པས་ཧེ་བཛྲ་ཞལ་གསུམ་ཕྱག་བཞི་པའིའོ། །དབེན་ཁང་གསུམ་པའི་
བསྒོམ་ཆེན་པས་ཧེ་བཛྲ་ཞལ་ཕྱག་དྲུག་པའི་སྐུ་རུ་ཝལ་གྱིས་བསྐྱེད་དེའི་སྙིང་ཡི་གེ་
241 -121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཧྲི་ལས་པད་མ་དམར་པོ་འདབ་མ་བརྒྱད་པར་ཁ་ཕྱེ་བའི་དབུས་སུ་ར་ལས་ཉི་མའི་
དཀྱིལ་འཁོར་རེ་བསྒོམ་དེའི་དབུས་སུ་ཧཱུྃ་རེ་རེ་བསྒོམ། དེ་ལས་འོད་ཟེར་སྤྲོས་
པས་མདུན་དུ་ཚོགས་གསོག་པའི་རྟེན་སྤྱན་འདྲེན་པ་ལ། དབེན་ཁང་དང་པོའི་
བསྒོམ་ཆེན་པས་ཧེ་བཛྲ་ཞལ་གཅིག་ཕྱག་གཉིས་པ་ལ་འཁོར་ལྷ་མོ་བརྒྱད་ཀྱིས་
བསྐོར་བ་ལྷ་དགུའི་དཀྱིལ་འཁོར་རང་གི་བླ་མ་དང་བཅས་པ་གཅིག་མདུན་གྱི་
ནམ་མཁའ་ལ་སྤྱན་དྲངས། དབེན་ཁང་གཉིས་པའི་སྒོམ་ཆེན་གྱིས་ཧེ་བཛྲ་ཞལ་
གསུམ་ཕྱག་བཞི་པ་ལའོ། །
དབེན་ཁང་གསུམ་པའི་སྒོམ་ཆེན་པས་ཧེ་བཛྲ་ཞལ་གསུམ་ཕྱག་དྲུག་པ་
འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་དཀྱིལ་འཁོར་རང་གི་བླ་མ་དང་
བཅས་པ་གཅིག་མདུན་གྱི་ནམ་མཁའ་ལ་སྤྱན་དྲངས། སྤྱན་དྲངས་པ་དེ་ལ་ཕྱིའི་
མཆོད་པ་སྤོས་དང་མེ་ཏོག་མར་མེ་ལ་སོགས་པ་རྣམས་ཀྱིས་མཆོད། དེ་ནས་ཨོཾ་གྷོ་
རི་གྷཾ་ཨ་ཧཱུཾ་སྭཱཧཱ་ཞེས་བརྗོད་པས་གྷོ་རི་མ་ནག་མོ་ཕྱག་ན་བདུད་རྩི་བྱང་ཆུབ་
སེམས་ཀྱིས་ཐོད་པ་བཀང་པས་མཆོད་པ་ལ་སོགས་པ་ལྷ་མོ་བརྒྱད་ཀྱི་མཆོད་པ་
བྱ། དེ་ལྟར་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་རྣམས་ཀྱིས་མཆོད་པ་དང་།
སྔོན་ཆད་སྡིག་པ་མི་དགེ་བའི་ལས་བྱས་པ་ལ་འགྱོད་པ་དྲག་པོ་བསྐྱེད། ད་ཕྱིན་
ཆད་སྡིག་པ་མི་དགེ་བའི་ལས་འདི་ལྟ་བུ་མི་བྱ་དགོས་སྙམ་པའི་སྡིག་པ་བཤགས་
ཤིང་བསྡམས་པ་གཅིག་བྱ། དེ་ནས་རྗེས་སུ་ཡི་རང་བ་ནི་སྤྱིར་སངས་རྒྱས་ཀྱི་
བསྟན་པ་ལ་ཞུགས་པ་རྣམས་ལ་ཡི་རང་། དེའི་ནང་ནས་གསང་སྔགས་ཀྱི་སྒོར་
ཞུགས་པ་དེའི་ནང་ནས་དཔལ་དགྱེས་པ་རྡོ་རྗེ་འདི་ཉན་པ་བཤད་པ་ཀློག་པ་
བསྒྲུབ་པ་རྣམས་ལ་ཕྲག་མི་དོག་པར་འོར་རེ་ཆེ་སྙམ་པའོ། །
241 -122



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེ་ནས་སྐྱབས་སུ་འགྲོ་བ་ནི་སྐྱབས་ཀྱི་ནང་ན་དམ་པ་སྐྱབས་ཀྱི་ནང་ན
དཀོན་མཆོག་གསུམ་པོ་ཀ་འདི་ཡིན་ཏེ་དེ་ཡང་སངས་རྒྱས་དཀོན་མཆོག་ནི་དབུས་
ཀྱི་གཙོ་བོ་བཅོམ་ལྡན་འདས་ཧེ་བཛྲ། ཆོས་དཀོན་མཆོག་དེའི་ཞལ་ནས་གསུངས་
པའི་པོ་ཏི་དང་གླེགས་བམ། དགེ་འདུན་དཀོན་མཆོག་དེའི་འཁོར་ལོ་ལ་གནས་
པའི་ལྷ་མོ་རྣམས་ཡིན་པས་དཀོན་མཆོག་གསུམ་པོ་འདིའི་སྐྱབས་འོག་ཏུ་ཚུད་པར་
བྱའོ་སྙམ་པའོ། །དེ་ནས་ལམ་བསྟེན་པ་ནི་ལམ་གྱི་ནང་ན་དམ་པ་མཆོག་ཧེ་བཛྲ་
འདི་ཡིན་པས་འདི་རང་གི་རྒྱུད་ལ་བསྟེན་ཅིང་བསྒོམ་པར་བྱའོ་སྙམ་པའོ། །དེ་
ནས་ སེམས་བསྐྱེད་པ་ནི་བདག་ཧེ་བཛྲའི་སྒོ་ནས་ཡང་དག་པར་རྫོགས་པར་
སངས་རྒྱས་པར་བྱས་ལ་སེམས་ཅན་ཐམས་ཅད་ཀྱི་དོན་བྱ་སྙམ་པའོ། །དེ་ནས་
དགེ་བའི་རྩ་བར་བསྔོ་བ་ནི་དེ་ཡན་ཆད་དུ་དགེ་བའི་ལས་ཅི་དང་ཅི་བྱས་པ་དེ་
ཐམས་ཅད་སེམས་ཅན་ཐམས་ཅད་ཀྱི་དོན་དུ་བདག་གིས་བླ་ན་མེད་པའི་བྱང་ཆུབ་
ཐོབ་པའི་རྒྱུར་གྱུར་ཅིག་པའོ། །དེ་ནས་ཧེ་བཛྲ་མ་དྷ་ ལ་མུ་ཞེས་པས་ཚོགས་
གསོག་པའི་རྟེན་དེ་རྣམས་གཤེགས་སོ། །
དེ་ནས་ཚད་མེད་པ་བཞི་བསྒོམ་པ་ནི་དང་པོར་སེམས་ཅན་ཐམས་ཅད་
བདེ་བ་དང་ཕྲད་ན་ཅི་མ་རུང་སྙམ་པའི་བྱམས་པ་གཅིག་བསྒོམ། དེ་ནས་སེམས་
ཅན་ཐམས་ཅད་སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་གཅིག་
བསྒོམ། དེ་ནས་བདེ་བ་དེ་ཡང་རྒྱུན་བརྟན་ན་ཅི་མ་རུང་སྙམ་པའི་དགའ་བ་གཅིག་
བསྒོམ། དེ་ནས་དགྲ་མེད་གཉེན་མེད་བཤེས་མེད་ཟིན་མེད་པའི་བཏང་སྙོམས་ཏེ་
ཚད་མེད་པ་བཞི་བསྒོམ་མོ། །དེ་ནས་འོད་ཟེར་གྱི་སྤྲོ་བསྡུས་སྟོང་པ་ཉིད་དུ་བསྒོམ་
པ་ནི་འོག་ནས་བཤད་པ་བཞིན་ནོ། །དེ་ནས་ས་བོན་བསྒོམ་པ་ནི་སྟོང་པ་ཉིད་ཀྱི་
241 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ངང་ལས་གདན་རོའི་གདན་གྱི་སྟེང་དུ་རང་གི་སེམས་ཀྱི་ངོ་བོ་ཡི་གེ་ཧཱུྃ་རེ་བསྒོམ་
པའོ། །གཟུགས་རྫོགས་པ་ནི་ཧཱུཾ་དེ་ལས་འོད་ཟེར་སྤྲོས་སངས་རྒྱས་མཆོད་སེམས་
ཅན་ཐམས་ཅད་ཀྱི་དོན་བྱས་ཚུར་འདུས་པ་ལས་དབེན་ཁང་དང་པོའི་བསྒོམ་ཆེན་
པས་ཧེ་ བཛྲ་ ཞལ་ གཅིག་ཕྱག་གཉིས་པའི་སྐུ་རུ་གཟུགས་རྫོགས། དབེན་ ཁང་
གཉིས་པའི་སྒོམ་ཆེན་པས་ཧེ་བཛྲ་ཞལ་གསུམ་ཕྱག་དྲུག་ པའི་ སྐུ་རུ་གཟུགས་
རྫོགས་པའོ། །ཡི་གེ་དགོད་པ་ནི་དེ་རྣམས་ཀྱི་སྤྱི་གཙུག་དུ་ཨོཾ་དཀར་པོ། མགྲིན་
པར་ཨ་དམར་པོ། སྙིང་གར་ཧཱུཾ་སྔོན་པོ་རེ་བསྒོམ་པའོ། །དེ་ནས་ཡེ་ཤེས་སེམས་
དཔའ་སྤྱན་དྲངས་ལ་གཉིས་སུ་མེད་པར་བསྲེ་བ་ནི་རང་རང་གི་ཐུགས་གའི་ས་
བོན་ལས་འོད་སྤྲོས་ཏེ་རང་འདྲའི་ཡེ་ཤེས་སེམས་དཔའ་སྤྱན་དྲངས་ལ་ཛ་ཧཱུཾ་བཾ་
ཧོས་དགུག་གཞུག་གཉིས་སུ་མེད་པར་བསྲེའོ། །དེ་ནས་དབང་བསྐུར་བ་ནི་ལྷ་མོ་
བདུད་རྩི་བུམ་ཆུ་ཐོགས་པ་དཔག་ཏུ་མེད་པས་སྤྱི་བོ་ན་མར་དབང་བསྐུར་ཏེ་
རིགས་ཀྱི་བདག་པོ་མི་བསྐྱོད་པས་དབུ་བརྒྱན་པའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི་དབེན་ཁང་དང་
པོའི་བསྒོམ་ཆེན་པས་ཧེ་བཛྲ་ཞལ་གཅིག་ཕྱག་གཉིས་པའི་སྐུ་མདོག་ཕྱག་མཚན་
ལ་སོགས་པ་ཤིན་ཏུ་གསལ་བར་བསྒོམ། གཉིས་པས་ཕྱག་བཞི་པ། གསུམ་པས་
ཕྱག་དྲུག་པ་གསལ་བར་བསྒོམ་མོ། །དེ་ལས་སྐྱོ་ན་ངག་གི་ཞེན་པ་བཟློག་པའི་
དོན་དུ་བཟླས་པ་བྱ་བ་ནི་ཞལ་གཅིག་ཕྱག་གཉིས་པ་ལ་ཡུམ་མེད་པས་ཕྱག་
གཡོན་པའི་ཐོད་པའི་ནང་དུ་ཉི་མའི་དཀྱིལ་འཁོར་གྱི་དབུས་སུ་ཡི་གེ་ཧཱུྃ་གཅིག་
བསྒོམ་དེའི་ཐ་མ་ན་ཕར་ལ་ཕྱག་གཉིས་པའི་སྔགས་ཀྱིས་བསྐོར་བར་བསྒོམ། དེ་
ནས་ཏྲེ་ལོཀྱ་བཟླས་པས་ཕྱག་གཡོན་པའི་ཐོད་པའི་ནང་གི་སྔགས་ལས་འོད་ཟེར་
241 -124



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བྱུང་ཕྱག་གཡས་ཀྱི་རྡོ་རྗེ་ལ་ཕོག །རྡོ་རྗེ་ལས་འོད་ཟེར་བྱུང་ཕྱག་གཡོན་པའི་ཐོད་
པ་དེ་ལྟར་སྔགས་ཀྱི་འོད་ཟེར་ཡར་སྤྲོ་མར་སྤྲོ་བྱེད་ཅིང་ཨོཾ་ཏྲེ་ལོག་ཀཱའི་སྔགས་
ནུས་ཚད་དུ་བཟླས་སོ། །དེ་ལྟར་ཡིན་པར་ཅིས་ཤེས་ན་གུར་ལེའུ་བཅོ་བརྒྱད་པ་
ནས་ཕྱག་ཏུ་བསམས་ཏེ་སྤྲོ་ཞིང་བཟླས་ཞེས་པའོ། །ཕྱག་བཞི་པ་དང་ཕྱག་དྲུག་པ་
གཉིས་ལ་ཡུམ་ཡོད་པས་ཡུམ་དང་གཉིས་འཁོར་བར་བཟླས་སོ། །དེ་ལས་སྐྱོ་ན་
སེམས་ཀྱི་ཞེན་པ་བཟློག་པའི་དོན་དུ་རྫོགས་པའི་རིམ་པ་བསྒོམ་སྟེ་དེ་ཡང་བསྒོམ་
ཆེན་གསུམ་པོ་དེ་གང་ཟག་ཆགས་ཅན་ཡིན་ན་ལས་ཀྱི་ཕྱག་རྒྱ་ལ་བརྟེན་ནས་
བསྒོམ། གང་ཟག་ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་
པའི་དགེ་བསྙེན་ལྟ་བུ་གཅིག་ཡིན་ན་རང་ལུས་ཐབས་ལྡན་གྱི་གཏུམ་མོའམ་སྒྱུ་
ལུས་ སམ་ འོད་ གསལ་ གང་ ཡང་ རུང་ བོ་ གཅིག་ བསྒོམ་མོ། །དེ་ལ་སྐྱོ་ན་ཐུན་
མཚམས་ཀྱི་ཆོས་ལ་དང་པོ་རྣམ་དག་རྗེས་སུ་དྲན་པ་གཅིག་བསྒོམ་སྟེ་བརྟག་པ་
དང་པོའི་ལེའུ་དགུ་པ་ནས་འབྱུང་བ་བཞིན་ནོ། །
དེ་ནས་གཏོར་མ་བཏང་བ་ནི་མགྲོན་བསྐྱེད་པ་གུར་གྱི་ལེའུ་གསུམ་པ་ནས་
འོང་། དབུལ་བའི་ཐབས་ནི་བརྟག་པ་དང་པོའི་ལེའུ་བདུན་པ་ནས་འོང་
། དབུལ་
བའི་སྔགས་ཕྱི་མའི་ལེའུ་བཞི་པ་ནས་འོང་ངོ༌
། །དེ་ནས་རྡོ་རྗེའི་གླུ་གཅིག་ལེན་ཏེ་
ཕྱི་མའི་ལེའུ་བཞི་པ་དང་གུར་གྱི་ལེའུ་བཅུ་བཞི་པ་བཞིན་ནོ། །དེ་ནས་ཕྱི་མའི་ལེའུ་
བརྒྱད་པ་ནས་འབྱུང་བ་བཞིན་སྨོན་ལམ་གདབ། དེ་ནས་བསྒོམ་ཆེན་པ་གསུམ་
ཀས་ལས་ཀྱི་ལྷ་ཧེ་རུ་ཀ་ཞལ་གཅིག་ཕྱག་གཉིས་པར་ལངས་ལ་གུར་གྱི་ལེའུ་བཅོ་
བརྒྱད་པ་ནས་བཤད་པའི་ཛམ་པ་ལ་ལ་ཆུ་སྦྱིན་བྱ་བ་དང་
། འབྱུང་པོ་དང་ཡི་
དྭགས་ལ་གཏོར་མ་བཏང་བ་ལ་སོགས་པ་ལས་དང་པོ་པའི་བྱ་བ་བཅོ་བརྒྱད་པོ་
241 -125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འདི་ཅི་རིགས་བྱེད་པའོ། །དེ་རྣམས་ལ་དང་པོ་སེམས་མི་གནས་པ་གནས་པ་ལ་
དང་པོ་འོར་གཅིག་བསྒོམ། གནས་པ་བརྟན་པ་ལ་འོར་གཅིག་བསྒོམས་པས་མི་
འོང་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་པ་བྱས་
པས་ཟླ་བ་གསུམ་དང་ཞག་བདུན་ན་སངས་རྒྱ་བར་བརྟག་པ་ཕྱི་མའི་ལེའུ་གཉིས་
པ་དངོས་གྲུབ་གཏན་ལ་དབབ་པའི་ལེའུ་དང་འབྲེལ་ལོ། །
དེ་གཞུང་དང་སྦྱར་ན། རང་གི་སྙིང་གར་ རེ་ ཕ་བསྒོམ་ཞེས་པའི་ཚིག་
བཞིས་བསྒོམ་ཆེན་པ་གསུམ་པོའི་སོ་སོའི་ཧེ་རུ་ཀར་བསྒོམ་པའི་སྙིང་ཡི་གེ་ཧྲི་
ལས་པད་མ་དམར་པོ་འདབ་མ་བརྒྱད་པར་ཁ་ཕྱེ་བའི་དབུས་སུ་ར་ལས་ཉི་མའི་
དཀྱིལ་འཁོར་དེའི་སྟེང་དུ་ས་བོན་ཡི་གེ་ཧཱུྃ་བསྒོམ་པ་བཟུང་པའོ། །ཧཱུཾ་དེ་ལས་འོད་
ཟེར་འཕྲོས་ཏེ་ཚོགས་གསོག་པའི་རྟེན་སྤྱན་འདྲེན་པ་ལ་ནམ་མཁར་རྗེ་བཙུན་ཞེས་
པའི་ཚིག་རྐང་བཅོ་བརྒྱད་ཚོགས་གསོག་པའི་རྟེན་མདུན་གྱི་ནམ་མཁའ་ལ་སྤྱན་
དྲངས་ལ་དེ་ལ་བླ་མ་དག་པའི་ཆོ་ག་བྱ་བ་བཟུང་བའོ། །དང་པོར་བྱམས་པའི་ཚིག་
བཞིས་ཚད་མེད་པ་བཞི་བསྒོམ་པ་བཟུང་
། ཡང་ནི་སྟོང་པས་སྟོང་པ་ཉིད་དུ་བསྒོམ་
པ། གཉིས་པ་ལ་ནི་ས་བོན་བསྡུ་ཞེས་པས་གདན་རོའི་གདན་གྱི་སྟེང་དུ་ས་བོན་ཡི་
གེ་ཧཱུྃ་བསྒོམ་པ་བཟུང་བའོ། །དེ་ལས་འོད་ཟེར་སྤྲོས་ཚུར་འདུས་པ་ལས་གཟུགས་
རྫོགས་པ་སྟེ་དབེན་ཁང་དང་པོའི་བསྒོམ་ཆེན་པ་ཧེ་རུ་ཀ་ཞལ་གཅིག་ཕྱག་གཉིས་
པའི་སྐུ་རུ་གཟུགས་རྫོགས། གཉིས་པར་ཕྱག་བཞི་པ། གསུམ་པར་ཕྱག་དྲུག་པའི་
གཟུགས་རྫོགས་པའོ། །དེ་ནས་བསྒོམ་ཆེན་གསུམ་ཀ་སྤྱི་བོར་ཨོཾ་མགྲིན་པར་ཨ་
སྙིང་གར་ཧཱུྃ་བསྒོམ་པ་ནི་བཞི་པ་ལ་ནི་ཡིག་འབྲུ་དགོད་ཞེས་པའོ། །ནམ་མཁའི་
དཀྱིལ་འཁོར་ཁྱབ་པའི་ཞེས་པའི་ཚིག་བཞིས་ཡེ་ཤེས་སེམས་དཔའ་སྤྱན་དྲངས་
241 -126



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ནས་གཉིས་སུ་མེད་པར་བསྲེ་བ་བསྟན། དབང་བསྐུར་བ་འདིའི་ལེའུ་བཞི་པས་ཁ་
བསྐང་ངོ༌
། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི་སྔོ་དང་ཞེས་པ
ནས་ཧཱུྃ་གི་ཡི་གེ་འདོན་པའི་བདག་ཞེས་པའི་བར་གྱིས་དབེན་ཁང་དང་པོར་ཞལ་
གཅིག་ཕྱག་གཉིས་པའི་སྐུ་དེ་ཤིན་ཏུ་གསལ་བར་བསྒོམ། དབེན་ཁང་གཉིས་
བསྒོམ་པ་ནི་ཕྱག་བཞི་ནི་ཞེས་པ་ནས་གཟུགས་ཅན་ནོ་ཞེས་པའི་བར་གྱིས་ཕྱག་
བཞི་པ་དེ་ཤིན་ཏུ་གསལ་བར་བསྒོམ། དབེན་ཁང་གསུམ་པར་ཕྱག་དྲུག་པ་ནས་
རོ་མནན་པའོ་ཞེས་པའི་བར་གྱིས་ཕྱག་དྲུག་པ་དེ་ཤིན་ཏུ་གསལ་བར་བསྒོམ་མོ། །
དེ་ལ་སྐྱོ་ན་བཟླས་པ་བྱ་བ་ནས་ལས་དང་པོ་པའི་བྱ་བ་ཡན་ཆད་བྱའོ། །
རྟེན་གྱི་གང་ཟག་དེ་ལས་སྤྲོས་པ་ལ་དགའ་བའི་གང་ཟག་གསུམ་གྱིས་སྡེ་
རུ་ཀ་གསུམ་པོ་དེ་ཆོ་ག་གསུམ་གྱི་བསྐྱེད་ཆོག་གིས་བསྐྱེད་ནས་བསྒོམ་ན་དབང་
བསྐུར་བ་ནས་གུར་
ནས་གུར་ལེའུ་བཞི་པའི་གནས་སུ་ཁྱེར་བ་ཡིན་ཆད་སྔ་མ་ལྟར་བཤད་དོ།
ནང་པར་སྐྱ་རེངས་དང་པོ་ཤར་ནས་བསྒོམ་པ་ལ་ཆོས་བཞི་ལས་ནུ་རུ་ལུགས་སུ་
བགྲང་ན་རྐང་གྲངས་བཅུ་དྲུག་གིས་བསྐྱེད་ནས་བསྒོམ་སྟེ། བླ་མ་དག་པའི་ཆོ་ག་
དང་། ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་དང་། བསྲུང་
པའི་ འཁོར་ ལོ་ བསྒོམ་པ་ དང༌། གདན་བསྒོམ་པ་དང༌། ཆོ་ ག་ གསུམ་ གྱིས་ སྐུ་
བསྐྱེད་པ་ དང་།
པ་དང་། ཡི་ གེ་དགོད་པ་དང་། ཡེ་ཤེས་སེམས་དཔའ་སྤྱན་དྲངས་ནས་
གཉིས་སུ་མེད་པར་བསྲེ་བ་དང་། དབང་བསྐུར་བ་དང་། མཆོད་པ་དང་། བསྟོད་
པ་དང༌། བདུད་རྩི་མྱང་པ་དང་
། བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་
དང་། བཟླས་པ་བྱ་བ་དང༌། རྫོགས་པའི་རིམ་པ་བསྒོམ་པ་དང་
། ཐུན་མཚམས་
241 -127



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཀྱི་ཆོས་སོ། །དེ་ཡང་བླ་མ་དག་པའི་ཆོ་ག་བྱ་བ་ནི་ཚོགས་བསག་པའི་རྟེན་མདུན་
གྱི་ནམ་མཁའ་སྤྱན་དྲངས་པ་ཡན་ཆད་གོང་བཞིན་དུ་སྦྱར་ལ། སྤྱན་དྲངས་པ་དེ་ལ་
བླ་མ་དག་པའི་ཆོ་ག་བདུན་རྣམ་པར་དག་པ་གཅིག་བྱེད་དེ་ད་ཅི་དང་འདྲ། དེ་
ནས་ཚད་མེད་པ་བཞི་བསྒོམ་སྟེ་ད་ཅི་དང་འདྲ། སྟོང་པ་ཉིད་དུ་བསྒོམ་པ་གོང་དང་
འདྲའོ། །དེ་ནས་བསྲུང་བའི་འཁོར་ལོ་བསྒོམ་པ་ནི་འོག་ནས་འབྱུང་བ་བཞིན་ནོ། །
བསྲུང་ འཁོར་ དེའི་ནང་ དུ་ གདན་ རོའི་གདན་རེ་བསྒོམ། དེའི་སྟེང་དུ་
སེམས་ཀྱི་ངོ་བོ་ནཱ་ད་ལས་ཧཱུྃ་རེ་བསྒོམ། ཧཱུྃ་དེ་ལས་འོད་ཟེར་སྤྲོས་བུདྡྷ་མཆོད་མ་
ནུའི་དོན་བྱས་ཚུར་བསྡུས་པ་ལས་རྡོ་རྗེ་ཧཱུྃ་གིས་མཚན་པ་རེ་བསྒོམ། དེ་ལས་ཀྱང་
འོད་ཟེར་ སྤྲོས་བསྡུས་བས་དབེན་ཁང་ དང་ པོར་ ཞལ་གཅིག་ཕྱག་གཉིས་ པ།
གཉིས་པར་ཕྱག་བཞི་པ། དབེན་ཁང་གསུམ་པར་ཕྱག་དྲུག་པ་ཆོ་ག་གསུམ་གྱིས་
བསྐྱེད་དོ། །དེ་ལ་ཡི་གེ་དགོད་པ་དང་
། ཡེ་ཤེས་དྲང་བ་དང༌
། དབང་བསྐུར་བ་
གོང་དང་འདྲའོ། །དེ་ནས་མཆོད་པ་དང་བསྟོད་པ་འོག་ནས་འབྱུང་བ་ལྟར་རོ། །དེ་
ནས་བདུད་རྩི་མྱང་སྟེ་ཐུན་བཞིའི་རྣལ་འབྱོར་བྱེད་ན་དངོས་སུ་མྱང་
། ཐུན་རེ་ཙམ་
ལས་མི་བསྒོམ་ན་སེམས་ཀྱི་ཏིང་ངེ་འཛིན་གྱིས་མྱངས་པས་ཆོག་སྟེ་མདུན་དུ་ཡཾ་
ལས་རླུང་གི་དཀྱིལ་འཁོར་གཅིག་བསྒོམ། དེའི་སྟེང་དུ་རཾ་ལས་མེའི་དཀྱིལ་འཁོར་
གཅིག་བསྒོམ། དེའི་སྟེང་དུ་ཨ་ལས་ཐོད་པ་ཕྱི་དཀར་ལ་ནང་དམར་བའི་ནང་དུ་
ཤ་ལྔ་བདུད་རྩི་ལྔ་བསམ། སྟེང་དུ་ཟླ་ཕྱེད་རྡོ་རྗེ་གཅིག་བསྒོམ། དེ་ནས་ཡཾ་ལས་
རླུང་བྱུང་རཾ་ལས་མེ་འབར་བས་ཨ་ལས་བསྐྱེད་པའི་ཐོད་པ་བསྲོས་པས་དེའི་ནང་
གི་ཤ་ལྔ་བདུད་རྩི་ལྔ་ཁོལ། སྟེང་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་ཕབ་དམ་
ཚིག་གི་བདུད་རྩི་དང་གཉིས་སུ་མེད་པར་དཀྲུག་དེར་འདྲེས་པ་ལས་ༀ་ཨ་ཧཱུྃ་ལན་
241128



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གསུམ་ཙམ་བརྗོད་པ་ལས་ཡེ་ཤེས་ཀྱི་བདུད་རྩིར་བྱིན་གྱིས་བརླབས་ཏེ་ལྷ་རྣམས་
ཀྱི་ལྗགས་ཀྱི་རྩེ་མོ་ལ་རྡོ་རྗེ་ནས་འབྲུ་ཙམ་པ་རེ་བསྒོམ། དེ་ལས་འོད་ཟེར་བྱུང་
བས་འོད་ཟེར་གྱི་སྦུ་གུས་བདུད་རྩི་དེ་སང་གིས་དྲངས་ནས་གསོལ་བས་ཤིན་ཏུ་
མཉེས་པར་བསྒོམ་མོ། །དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་
དང་། བཟླས་པ་དང་། རྫོགས་ པའི་རིམ་པ་དང་
། ཐུན་མཚམས་ ཀྱི་ཆོས་ཐམས་
ཅད་བསྡུས་པ་བཞིན་དུ་སྦྱར་རོ།
དེ་རྣམས་གཞུང་དང་སྦྱར་ན་བླ་མ་དག་པ་དང་
། ཚད་མེད་པ་བཞི་བསྒོམ་
པ་དང་། སྟོང་པ་ཉིད་དུ་བསྒོམ་པ་རྣམས་ཀྱི་གཞུང་ཟིན་གོང་དང་འདྲའོ། །རེ་ཕའི་
ཚིགས་སུ་བཅད་པ་གཅིག་གིས་བསྲུང་འཁོར་བསྟན། དང་པོ་ཆོ་གའི་ཚིག་གཉིས་
ཀྱིས་གདན་བསྒོམ་པའོ། །དེ་སྟེང་གི་ཚིག་གཉིས་ཀྱིས་ཧེ་རུ་ཀར་བསྐྱེད་པ་མདོར་
བསྟན། ཧཱུྃ་ལས་བྱུང་བའི་ཞེས་པ་ཚིག་རྐང་བཅུས་ཆོ་ག་གསུམ་གྱིས་ལྷའི་སྐུ་
བསྐྱེད་པ་བསྟན།
ཡི་གེ་དགོད་པ་དང་
། ཡེ་ཤེས་དྲངས་པའི་གཞུང་ཟིན་བསྡུས་པ་
དང་འདྲའོ། །དབང་བསྐུར་བ་འདིའི་ལེའུ་བཞི་པས་ཁ་བསྐང་
། དེ་ནས་མཆོད་
བསྟོད། བདུད་རྩི་མྱང་བ་རྒྱུད་སྡེབས་ལ་ཁ་བསྐང་
། དེ་ནས་བསྐྱེད་པའི་རིམ་པའི་
ཏིང་ངེ་འཛིན་གྱི་གཞུང་ཟིན་གོང་བསྡུས་པ་དང་འདྲའོ། །
རྟེན་གྱི་གང་ཟག་ཤིན་ཏུ་སྤྲོས་པ་ལ་དགའ་བ་གསུམ་གྱིས་ཧེ་རུ་ཀ་གསུམ་
པོ་དེ་མངོན་པར་བྱང་ཆུབ་པ་ལྔའི་བསྐྱེད་ཆོག་གིས་བསྐྱེད་ནས་བསྒོམ་པ་དང་སྦྱར་
ན། གང་ཟག་དེ་གསུམ་ཀས་དང་པོ་བླ་མ་དམ་པ་གཅིག་ལ་དབང་བསྐུར་གཅིག་
ཐོབ་དགོས་ཏེ་གོང་དང་འདྲའོ། །དབང་བསྐུར་ཐོབ་པ་དང་བརྟག་པ་ཕྱི་མའི་ལེའུ་
དྲུག་པ་ནས་འབྱུང་བ་བཞིན་དུ་ཡི་དམ་གྱི་ཐང་སྐུ་བྲི་བ་ནི་ད་རེས་དཀྱིལ་འཁོར་དུ་
241 -129



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བྲི་སྟེ། དབེན་ཁང་དང་པོའི་བསྒོམ་ཆེན་དེས་ཧེ་རུ་ཀ་ཞལ་གཅིག་ཕྱག་གཉིས་པ་
ལ་འཁོར་ལྷ་མོ་བརྒྱད་ཀྱིས་བསྐོར་བ་ལྷ་དགུའི་དཀྱིལ་འཁོར་དུ་བྲི། དབེན་ཁང་
གཉིས་པས་ཕྱག་བཞི་པ་ལ་བསྐོར་བ། དབེན་ཁང་གསུམ་པས་ཕྱག་དྲུག་པ་ལ་
འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་དཀྱིལ་འཁོར་དུ་བྲིའོ། །
དེ་ལ་རབ་ཏུ་གནས་པ་བྱ་བ་དང་། གུར་ལེའུ་བཞི་པའི་གནས་སུ་ཁྱེར་བ་
གོང་དང་འདྲའོ། །གནས་དེར་མཎྜལ་བྱས་མཆོད་པ་བཤམས་གཏོར་མ་བཤམ་རྗེ་
བཙུན་གྱི་ཐང་སྐུ་དེ་དེར་དགྲམ་སྲོད་ལ་གང་ཟག་གསུམ་ཀས་དེར་ཉལ། ནང་པར་
སྐྱ་རེངས་དང་པོ་ཤར་ནས་བསྒོམ་པ་ལ་ཆོས་བཞི་ལས་ལུས་ཀྱི་ཞེན་པ་བཟློག་
པའི་དོན་དུ་བསྐྱེད་པའི་རིམ་པ་བསྒོམ་པ་ལ་གཉིས་སྟེ། རྒྱུའི་ཧེ་རུ་ཀ་བསྐྱེད་པ་
དང༌། འབྲས་བུའི་ཧེ་རུ་ཀ་བསྐྱེད་པའོ། །དང་པོ་ལ་ཆོས་བཅུ་སྟེ། བླ་མ་དག་པའི་
ཆོ་ག་བྱ་བ་དང་། ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་དང་
།
བསྲུང་བའི་འཁོར་ལོ་བསྒོམ་པ་དང་
། ཆོས་འབྱུང་བསྒོམ་པ་དང་
། འབྱུང་བ་རིམ་
བརྩེགས་བསྒོམ་པ་དང་
། གཞལ་ཡས་ཁང་བསྒོམ་པ་དང་། བྱང་ཆུབ་པ་ལྔ་རྒྱུའི་
རྡོ་རྗེ་མ་ཡབ་ཡུམ་བསྐྱེད་པ་དང་
། མཁས་གསང་བྱིན་གྱིས་བརླབས་ནས་སྙོམས་
པར་ཞུགས་པ་བྱ་བ་དང་། འཁོར་གྱི་ལྷ་མོ་བརྒྱད་བསྐྱེད་པའོ། །
དང་པོ་ནི་གཞུང་དང་སྦྱར་ནས་བཤད་དེ། ད་ནི་ཐ་མལ་པ་མ་ཡིན་གྱི་
བསྒོམ་ཆེན་གསུམ་ཀས་ཧེ་རུ་ཀ་བཛྲ་ཞེས་བརྗོད་པས་སོ་སོའི་ཧེ་རུ་ཀ་བསྒོམ་པ་
རང་གིའོ། །སྙིང་ཁར་ནི་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པར་ཁ་བྱེ་
བའི་དབུས་སུ་རེ་ཕ་སྟེ་རྒྱུ་ས་བོན་ཡི་གེ་ར་གཅིག་བསྒོམ། དེ་ལས་ནི་ར་དེ་ལས་
བྱུང་བའི་ཉི་མའི་དཀྱིལ་འཁོར་གཅིག་བསམ། དེར་ནི་ཉི་མའི་དཀྱིལ་འཁོར་གྱི་
241 -130



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
www
དབུས་སུ་ཧཱུཾ་གི་རྣམ་པ་ནི་སྔོན་པོ་འོད་ཟེར་ལྔ་འཕྲོ་བ་གཅིག་བསམ། ཧཱུྃ་དེ་ཡང་
མཚན་ཉིད་ཇི་ལྟ་བུ་གཅིག་བསྒོམ་ན་ཐབས་ནི་ཧ་ དང་ཐིག་ལེ། ཤེས་ རབ་ནི་
ཞབས་ཀྱུ་ཨུས་བྱས་པ་དང་སྲོག་ཨས་བྱས་པའོ། །
ཡང་ན་ཧཱུཾ་དེ་ནང་དཀར་པོར་འདུག་པ་ཐབས། ཕྱི་ནག་པོར་འདུག་པ
ཤེས་རབ་སྟེ་ཐབས་ཤེས་རབ་དབྱེར་མེད་ཀྱི་རང་བཞིན་ཅན་གྱི་ཧཱུྃ་གཅིག་བསྒོམ་
པའོ། །ཧཱུཾ་དེ་ལས་འོད་ཟེར་སྤྲོས་པས་ཚོགས་གསོག་པའི་རྟེན་སྤྱན་དྲངས་པ་ནི་
ནམ་མཁར་ཞེས་པ་ག་ཤེད་གཅིག་མ་ཡིན་ཏེ་བསྒོམ་ཆེན་གསུམ་པོའི་སོ་སོའི་སྨིན་
མཚམས་མཛོད་སྤུའི་ཐད་ཀའོ། །རྗེ་བཙུན་བལྟ་ནི་དབེན་ཁང་དང་པོའི་རྗེ་བཙུན་
ཧེ་བཛྲ་ཞལ་གཅིག་ཕྱག་གཉིས་པ་ལ་འཁོར་ལྷ་མོ་བརྒྱད་ཀྱིས་བསྐོར་བའི་ལྷ་
དགུའི་དཀྱིལ་ འཁོར་ གྱི་ འཁོར་ ལོ་ རང་ གི་ བླ་ མ་ དང་ བཅས་ པ་ གཅིག་ བལྟ།
གཉིས་པའི་ཕྱག་བཞི་པ། གསུམ་པའི་ཕྱག་དྲུག་པ་ལ་འཁོར་ལྷ་མོ་བརྒྱད་ཀྱིས་
བསྐོར་བ་ཤར་ཁྱམས་ན་རང་གི་བླ་མ་དང་བཅས་པ་རེ་བསྒོམ་པའོ། །རྗེ་བཙུན་དེ་
རྒྱུ་ཅི་ལས་བྱུང་ན་རྡོ་རྗེ་ནི་སྟོང་པ་སྙིང་རྗེ་ནི་བདེ་བ་སྟེ་བདེ་བ་དང་སྟོང་པ་དབྱེར་
མེད་དམ་སྟོང་པ་དང་སྙིང་རྗེ་དབྱེར་མེད་ལས་བྱུང་བའོ། །རྒྱན་རྣམས་ཐམས་ཅད་
ནི་རུས་པའི་རྒྱན་ཆ་ལྔས་བརྒྱན་པའི་ལྷོ་རི་མ་ལ་སོགས་པའི་ལྷ་མོ་བརྒྱད་པོ་
རྣམས་ཀྱིས་མཆོད་དེ། ཇི་ལྟར་མཆོད་ན་དཀར་མོ་ནི་ལྷ་མོའི་མིང་ངོ་རི་དྭགས་
མཚན་པ་ནི་ཨཾ་གྷོ་རི་གྷཾ་ཨ་ཧཱུཾ་སྭཱ་ཧཱ་ཞེས་བརྗོད་པས་གྷོ་རི་མ་ནག་མོ་ཕྱག་ན་བདུད་
རྩི་བྱང་ཆུབ་སེམས་ཀྱིས་ཐོད་པ་བཀང་པས་མཆོད་དོ། །ཆོམ་རྐུན་མ་ནི་ལྷ་མོའི་
མིང་ངོ་
། །བདུད་ལས་རྒྱལ་བ་ནི་ཨཱ་ཙི་རི་ཙི་ཨ་ཧཱུྃ་སྭཱ་ཧཱ་ཞེས་བརྗོད་པས་ཙོ་རི་མ་
དམར་པོ་པད་མ་རཀྟས་ཐོས་པ་བཀང་པས་མཆོད་པའོ། །རོ་ལངས་མ་ནི་མིང་ངོ་
། །
241 -131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆུ་ལག་མ་ནི་ཨོཾ་བྷེ་ཏ་ལི་བྷཾ་ཨ་ཧཱུཾ་སྭཱ་ཧཱ་ཞེས་བརྗོད་པས་བྷེ་ཏ་ལི་སེར་མོ་བདུད་
རྩི་དྲི་ཆུས་ཐོད་པ་བཀང་པས་མཆོད་པའོ། །གྷསྨ་རི་ནི་མིང་ངོ་སྨན་འཛིན་ནི་ཨཾ་གྷ་
སྨ་རི་གྷཾ་ཨ་ཧཱུྃ་སྭཱ་ཧཱ་ཞེས་བརྗོད་པས་གྷསྨ་རི་ལྗང་ཁུ་གསང་བའི་སྨན་གྱིས་ཐོད་པ་
བཀང་པས་མཆོད་དོ། །པུ་ཀ་སི་མིང་ངོ་
། །རྡོ་རྗེ་ལག་ནི་ཨོཾ་པུ་ཀ་སི་པཾ་ཨ་ཧཱུྃ་སྭཱ་ཧཱ་
ཞེས་བརྗོད་པས་པུ་ཀ་སི་སྔོན་མོ་ཤ་སྣ་ཚོགས་པས་ཐོད་པ་བཀང་པས་མཆོད་དོ། །
རི་ཁྲོད་མ་མིང་ངོ༌། །རོ་འཛིན་ནི་ཨཱ་ཤ་བ་རི་ཤཾ་ཨ་ཧཱུཾ་སྭཱ་ཧཱ་ཞེས་བརྗོད་པས་ཤ་བ་
རི་དཀར་མོ་ཆང་གིས་ཐོད་པ་བཀང་པས་མཆོད་དོ། །གདོལ་པ་མོ་མིང་ངོ༌
། །ཅང་
ཏེའུ་ནི་ཚྭ་ཙན་དྷ་ལི་སྔོན་མོ་ཅང་ཏེའུ་སྒྲའི་མཆོད་པས་མཆོད་དོ། །ལྷ་མོ་བདུན་པོ་
དེ་རྣམས་ཀྱིས་ནི་གཙོ་བོ་དགྱེས་པའི་རྡོ་རྗེ་བླ་མ་དང་བཅས་པ་མཆོད་དོ། །འདོད་
ཆགས་ཆེན་པོ་ནི་ཞེན་པ་མེད་པའི་འདོད་ཆགས་ཀྱི་མཆོད་པ་སྟེ་གཡུང་མོ་སྐུ་ལ་
འཁྱུད་པ་ནི་ཨོཾ་དྷཾ་བ་ནི་དྷཾ་ཨ་ཧཱུཾ་སྭཱ་ཧཱ་ཞེས་བརྗོད་པས་དྷཾ་བི་ནི་ཁྲ་མོ་སྤྲོས་ནས་
སྙོམས་འཇུག་དེ་ཁོ་ན་ཉིད་ཀྱིས་མཆོད་པའོ། །
དེ་ནས་སྡིག་པ་བཤགས་པ་དང་། རྗེས་སུ་ཡིད་རང་པ་དང་སྐྱབས་སུ་འགྲོ་
བ་དང་། ལམ་བསྟེན་པ་དང་། སེམས་བསྐྱེད་པ་དང་
། བསོད་ནམས་ཡོངས་སུ་
བསྔོ་བ་རྣམས་བསྡུས་པ་ལྟར་བྱའོ། །དེ་ནས་ཧེ་བཛྲ་མཎ་དྷ་ལ་མུས་གཤེགས་སོ། །
དེ་ལྟར་ཡང་གུར་གྱི་ལེའུ་བཞི་པ་ནས་བླ་མ་རྡོ་རྗེ་ཅན་མཆོད་ཅིང་། །བདུན་པོ་
ཡོངས་སུ་དག་པར་བྱ་ཞེས་པ་དང་
། གུར་ལེའུ་གཅིག་གཉིས་པ་ནས་བརྟུལ་ལྡན་
བླ་མ་སངས་རྒྱས་མཆོད། །དཀོན་མཆོག་གསུམ་ལ་སྐྱབས་སུ་མཆི་ཞེས་པ་ལ་
སོགས་པ་གསུངས་སོ། །
དེ་ནས་ཚད་མེད་པ་བཞི་བསྒོམ་པ་ནི་དང་པོ་བསྐྱེད་རིམ་བསྒོམ་པའི་དང་
241 -132



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པོ་ནི་མ་ཡིན་ཏེ་ཚད་མེད་པ་བཞིའི་དང་པོར་སེམས་ཅན་ཐམས་ཅད་བདེ་བ་དང་
ཕྲད་ན་ཅི་མ་རུང་སྙམ་པའི་བྱམས་པ་གཅིག་བསྒོམ་པར་བྱ། གཉིས་པ་ལ་སེམས་
ཅན་ཐམས་ཅད་སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་ རྗེ་གཅིག་
བསྒོམ། གསུམ་པ་ལ་བདེ་བ་དེ་ཡང་རྒྱུན་བརྟན་ན་ཅི་མ་རུང་སྙམ་པའི་དགའ་
གཅིག་བསྒོམ། དེ་རྣམས་ཀུན་གྱི་ཐ་མར་དགྲ་མེད་གཉེན་མེད་བཤེས་མེད་ཟིན་
མེད་ པའི་བཏང་སྙོམས་བསྒོམ་མོ། །དེ་ལྟར་གུར་ གྱི་ལེའུ་བཅུ་ གཉིས་པ་ནས་
ཚངས་པའི་གནས་པ་བཞི་པོ་ལ། །བྱས་ཏེ་སེམས་ཀྱི་ངལ་བསོ་བྱ་ཞེས་སོ། །
དེ་ནས་སྟོང་ པ་ཉིད་དུ་བསྒོམ་པ་ནི། ཡང་ནི་ཞེས་ པ་བསོད་ནམས་ ཀྱི་
ཚོགས་བསགས་ནས་ད་ཡེ་ཤེས་ཀྱི་ཚོགས་བསག་ཞེས་པའོ། །སྟོང་པའི་བྱང་ཆུབ་
ནི་ཆོས་མིང་འདོགས་གསུམ་ལས་འཇུག་པ་བྱང་ཆུབ་ཀྱི་སེམས་ནི་རང་གི་ཐུགས་
ཀའི་ས་བོན་ཧཱུྃ་ལས་འོད་ཟེར་སྤྲོས་ཏེ་ཕྱི་སྣོད་ཀྱི་འཇིག་རྟེན་འོད་དུ་བཞུ་ནང་
བཅུད་ཀྱི་སེམས་ཅན་ལ་ཐིམ། སེམས་ཅན་འོད་དུ་བཞུ་བདག་གི་ལུས་ལ་ཐིམ།
ལུས་དེ་ཡས་ཞུ་མས་ཞུ་བས་སྙིང་པད་མ་འདབ་མ་བརྒྱད་པ་ལ་ཐིམ། དེ་ཉི་མའི་
དཀྱིལ་འཁོར་ལ་ཐིམ། དེ་ཧའི་ཞབས་ཀྱུ་ལ་དེ་ཧ་ལ་ཧ་ཟླ་ཚེས་ལ། དེ་ནཱ་ད་ལ་
བསྡུ་བའོ། །གནས་པ་བྱང་ཆུབ་ཀྱི་སེམས་ནི་རང་གི་སེམས་ཉིད་དེ་ནཱ་ད་ནཱ་ད་ཉིད་
རང་གི་སེམས་ཉིད་དུ་བསྒོམ་པའོ། །བརྟན་པ་བྱང་ཆུབ་ཀྱི་སེམས་ནི་བརྗོད་པ
བདག་རང་གིས་བརྗོད་ཀྱང་རང་སྒྲ་ནཱ་ད་ལས་བྱུང་བར་བསམས་ལ་ༀ་ཤུ་ཛྙཱ་ཏ་ཛ་
ན་བཛྲ་སྭ་བྷ་བ་ཨད་མ་ཀོ་ཧཱུྃ་ཞེས་བརྗོད་པས་བདག་དང་དངོས་པོ་ཐམས་ཅད་
སྟོང་པ་ཉིད་དུ་བསྒོམ་པའོ། །དེ་ལྟར་གུར་གྱི་ལེའུ་བཞི་པ་ནས་བྱང་ཆུབ་ཏུ་ནི་
སེམས་བསྐྱེད་དེ་ཞེས་པ་དང་
། བཅུ་གཉིས་པ་ནས་དཔའ་བོ་བདེན་བརྫུན་རྣམ་
241 -133



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དཔྱད་པས། །བརྟག་པ་ཉེ་བར་བརྟག་མི་བྱ། །ཨཱ་ཤུ་ཛྙཱ་ན་ཏ་ཛྷ་ན་བཛྲ་སྭ་བྷ་བ་
ཨཱཏྨ་ཀོཉཧོ་ཞེས་སོ། །
དེ་ནས་བསྲུང་བའི་འཁོར་ལོ་བསྒོམ་པ་ནི། རེ་ཕ་ནི་སྟོང་པ་ཉིད་ཀྱི་ངང་
ལས་ས་བོན་ར་ལས་ཉི་མའི་དཀྱིལ་འཁོར་གཅིག་ཆོས་འབྱུང་དང་གཞལ་ཡས་
ཁང་གི་མདུན་ནམ་སྔོན་དུ་བསྒོམ་ཞེས་པའོ། །ཉི་མའི་སྟེང་དེར་ཧཱུྃ་ལས་བྱུང་བའི་
སྣ་ཚོགས་རྡོ་རྗེ་གཅིག་བསྒོམ་དེའི་ལྟེ་བ་ལ་ཧཱུཾ་གཅིག་བསྒོམ་དེ་ལས་རྡོ་རྗེ་རྒྱ་གྲམ་
པའི་འོད་ཟེར་སྤྲོས་པས་རྒྱ་གྲམ་པ་དེ་ཉིད་བར་སྣང་དུ་སོང་བ་ཐམས་ཅད་རྡོ་རྗེ་རྒྱ་
གྲམ་པའི་དྲ་བ། སྟེང་དུ་སོང་བས་གུར། ཡང་ཞེས་པ་མ་སྨོས་པ་གཞན་སྡུད་པར་
བྱེད་པ་སྟེ་འོག་ཏུ་སོང་པ་རྡོ་རྗེ་རྒྱ་གྲམ་པའི་ས་གཞིར་བསྒོམ། དེ་ནས་གཞི་མོའི་རྡོ་
རྗེ་རྒྱ་གྲམ་པ་ལ་རྡོ་རྗེ་རྐྱང་པའི་འོད་ཟེར་སྤྲོས་པས་རྡོ་རྗེ་རྒྱ་གྲམ་པས་མ་ཁེགས་
པའི་བུག་པ་སང་སེང་ཐམས་ཅད་ཞ་ལ་བྱས་པར་བསྒོམ་སྟེ། གཞི་མོའི་ཉི་མའི་
དཀྱིལ་འཁོར་ལས་འོད་འཕྲོས་པས་ཕྱི་རོལ་དུ་མེ་རི་བྱས་པར་བསྒོམ། དེ་ལ་ལེའུ་
གཉིས་པའི་ཨཱ་རཀྵ་རཀྵ་ཧཱུྃ་ཧཱུྃ་ཧཱུྃ་ལན་གསུམ་བརྗོད་པ་བརྟན་པར་བྱའོ། །
དེ་ནས་ཆོས་འབྱུང་བསྒོམ་པ་ནི་བསྲུང་འཁོར་དེའི་ནང་དུ་ཆོས་འབྱུང་གྲུ་
གསུམ་པ་ཁ་དོག་དཀར་པོ་རྩ་བ་ཕྲ་བ་ཐུར་དུ་ཟུག་པ་ཁ་གདེངས་ཆེ་བ་གཅིག་
བསྒོམ། དེ་ལྟར་ཡང་བརྟག་པ་དང་པོའི་ལེའུ་བཞི་པ་ནས་ནམ་མཁའི་ཁམས་སུ་
བྷ་ག་བསམ་ཞེས་པ་དང་
། གུར་གྱི་ལེའུ་བཞི་པ་ནས་ཆོས་ཀྱི་འབྱུང་གནས་རྣམ་
པར་བསྒོམ་ཞེས་སོ། །དེའི་ནང་ནས་འབྱུང་བ་རིམ་བརྩེགས་བསྒོམ་པ་ལ་གུར་
ནས་སྲིད་པ་ལུགས་འབྱུང་དུ་ཕྱི་སྣོད་ཀྱི་འཇིག་རྟེན་ཇི་ལྟར་ཆགས་པའི་ཆགས་
ལུགས་བསྟུན་པ་ གཅིག་ བཤད། བརྟག་པ་དང་པོའི་ལེའུ་བརྒྱད་ པར་ སྲིད་པ་
241 -134



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལུགས་ལྡོག་ཏུ་བསྒོམ་པ་གཅིག་བསྟན་ཏེ། དེ་ཡང་ཇི་ལྟར་ཕྱི་རོལ་དེ་བཞིན་ནང་
ཟེར་བས་ཕྱི་རོལ་ན་འབྱུང་བ་བཞི་ཇི་ལྟར་ཡོད་པ་བཞིན་ནང་རང་གི་ལུས་ལ་ཡོད་
དེ། རྐང་པ་དཀྱིལ་མོ་ཀྲུང་བཅས་པ་གྲུ་བཞི་པ་དེ་སའི་དཀྱིལ་འཁོར་། ལྟོ་བ་ཟླུམ་
པོ་ཆུའི། བྲང་གྲུ་གསུམ་པ་མེའི། དཔྲལ་བ་ཟླ་གམ་པ་རླུང་གི་དཀྱིལ་འཁོར་ལོ། །
འདིར་ཕྱག་བཞེད་ལ་ལུགས་ལྡོག་ཏུ་བསྒོམ་སྟེ་དབུས་སུ་རྣམ་པར་བསྒོམ་
པ་ནི། འཁོར་ལོ་སྔོན་དང་ཅི་རིགས་པར་ཞེས་པ་དང་པོ་སའི་དཀྱིལ་འཁོར་གྲུ་
བཞི་པ་གཅིག་བསྒོམ་དེའི་སྟེང་དུ་ཆུའི་དཀྱིལ་འཁོར་ཟླུམ་པོ་མེའི་དཀྱིལ་འཁོར་
གྲུ་གསུམ་པ་རླུང་གི་དཀྱིལ་འཁོར་ཟླ་གམ་པ་གཅིག་བསྒོམ། དེའི་སྟེང་དུ་ཧཱུཾ་ལས་
འཁོར་ལོ་རྩིབས་སོ་གཉིས་པ་སྤྱི་བོའི་རྩ་འདབ་སོ་གཉིས་རྣམ་པར་དག་པ་གཅིག་
བསྒོམ། དེ་ནས་འཁོར་ལོའི་དབུས་སུ་སྔར་གྱི་ནཱ་ད་དེ་ལས་ཆ་གཅིག་ཡ་གིར་ལུས་
ཆ་གཅིག་ཆད་ནས་ཞུགས་ཏེ། དེ་ཡང་བརྟག་པ་དང་པོའི་ལེའུ་བཞི་པ་
ལྟར་བསྒོམ་པ་པོ་འབྱུང་བ་ཞེས་པ་དང་
། གུར་ལེའུ་བཅུ་གཉིས་པ་ནས་བདག་
ཉིད་རྣམ་པར་བསྒོམ་པར་བྱ་ཞེས་གསུངས་སོ། །དེར་འབྱུང་བ་བཞི་འཁོར་ལོ་དང་
ལྔ་ནཱ་ད་དང་དྲུག་འདྲེས་པ་ལས་གཞལ་ཡས་ཁང་གྲུ་བཞི་སྒོ་བཞི་སྟ་བབས་བཞི་
དང་བཅས་པ་རིན་པོ་ཆེའི་རྒྱན་གྱིས་བརྒྱན་པ་གཅིག་བསྒོམ། དེ་ལ་གུར་གྱི་ལེའུ་
ཡོད་པ་ནས་འབྱུང་བའི་ཨོཾ་སརྦ་ཏ་ཐཱ་ག་ཏ་ཨ་ནི་ལ་ཏ་བཛྲ་སྭ་བྷ་བ་ཨད་མ་ཀོ་
ཞེས་པས་རྒྱས་གདབ་བོ། །
དེ་ནས་གཞལ་ཡས་ཁང་གི་དབུས་སུ་པད་མའི་ལྟེ་བ་ལ་གདན་བསྒོམ་པ་
ནི་དང་པོར་རོ་ནི་རྣམས་བསྒོམ་པ། ཆོས་ཀྱི་དབྱིངས་ཀྱི་བདག་ཉིད་བརྗོད་ཞེས་པ་
སྟེ་རོ་དེས་ཆོས་ཀྱི་དབྱིངས་སྟོང་ཉིད་མཚོན་པའོ། །པད་མའི་འདབ་མ་བརྒྱད་ལ་
པ་ནས་ཇི་
241-135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཚངས་པ་ལ་སོགས་པའི་གདན་བརྒྱད་བརྒྱད་བསྒོམ་མོ། །རོའི་གདན་དེའི་སྟེང་དུ་
རྣལ་འབྱོར་པའི་བློའམ་ཤེས་པ་དེ་གནས་ནས་ཧེ་རུ་ཀ་ཉིད་རྣམ་པར་བསྒོམ་ཞེས་
དམ་བཅའ་བའོ། །བསྒོམ་ལུགས་ཇི་ལྟར་བསྒོམ་ན་ཨ་ལ་ལ་སོགས་པ་རྒྱུའི་རྡོ་རྗེ་
འཆང་ཡབ་ཡུམ་བྱང་ཆུབ་པ་ལྔས་བསྐྱེད་པ་སྟོན་ཏེ། ཨ་ལི་གཡས་བསྐོར་གཅིག་
དང་གཡོན་བསྐོར་གཅིག་ལས་ཟླ་བའི་དཀྱིལ་འཁོར་དེ་མངོན་པར་བྱང་ཆུབ་པ་ན་
དང་པོ་ཡེ་ཤེས་ན་མེ་ལོང་ལྟ་བུའི་ཡེ་ཤེས་སོ། །དེའི་སྟེང་དུ་ཀཱ་ལི་གཡས་བསྐོར་
གཅིག་དང་གཡོན་བསྐོར་གཅིག་ལས་ཉི་མའི་དཀྱིལ་འཁོར་དེ་མངོན་པར་བྱང་
ཆུབ་པ་ན་གཉིས་པ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས། དེ་གཉིས་ཀྱི་བར་དུ་
ས་བོན་ནི་ཨ་ཧཱུྃ་སོང་པར་གྱུར་པའོ། །དེ་ཉིད་ནི་ས་བོན་ན་སེམས་དཔའ་ནི་དེ་བྱང་
ཆུབ་ཀྱི་སེམས་ཀྱི་བདག་ཉིད་ཡིན་པས་སོ། །དེ་ལས་འོད་ཟེར་སྤྲོས་བསྡུས་པ་
ལས་རྡོ་རྗེ་ཧཱུྃ་གིས་མཚན་པ་དང་གྲི་གུག་ཨོཾ་གིས་མཚན་པ་དེ་བདེ་སྟོང་དབྱེར་མེད་
པས་ན་མཆོག་ཏུ་དགའ་བའི་རང་བཞིན་ཅན་ནོ། །དེ་མངོན་པར་བྱང་ཆུབ་པ་ན་
གསུམ་པ་ཡེ་ཤེས་ན་སོ་སོར་ཀུན་ཏུ་རྟོག་པའི་ཡེ་ཤེས་སོ། །དེ་ལས་འོད་ཟེར་སྤྲོས་
ཚུར་བསྡུས་པས་གཉིས་པ་ཟེར་ཡང་བཞི་པ་ལ་ཟླ་བ་ཉི་མ་གཉིས་ས་བོན་ཕྱག་
མཚན་བཞི་དཀྲུག་གིས་འདྲེས་པ་དེ་ས་བོན་བསྡུ་བའོ། །
དེ་མངོན་པར་བྱང་ཆུབ་ན་བཞི་པ། ཡེ་ཤེས་ནི་བྱ་བ་ནན་ཏན་གྱི་ཡེ་ཤེས་
སོ། དེ་ལས་འོད་ཟེར་སྤྲོས་བསྡུས་པ་ལས་གསུམ་པ་ཟེར་ཡང་སྒྲའི་གནས་གྱུར་པ་
ལྔ་པ་ལ་ནི་གཟུགས་བརྙན་རྫོགས་ཏེ་བསྒོམ་ཆེན་པ་གསུམ་ཆར་གྱིས་རྒྱུའི་རྡོ་རྗེ་
འཆང་ཞལ་གཅིག་ཕྱག་གཉིས་པ་ཡུམ་བདག་མེད་མ་དང་ཞལ་སྦྱར་བ་རེ་བསྒོམ་
པའོ། །དེ་མངོན་པར་བྱང་ཆུབ་པ་ན་ལྔ་པ་ཡེ་ཤེས་ན་ཆོས་ཀྱི་དབྱིངས་ཀྱི་ཡེ་ཤེས་
241-136



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སོ། །དེ་ནས་རྡོ་རྗེ་དང་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་ནི་དང་
པོ་ཡུམ་གྱི་འདོམས་སྟོང་པ་ཉིད་དུ་བསྒོམ་ཡི་གེ་ཧྲི་ལས་པད་མར་བསྐྱེད་ཨས་པད་
མའི་ཟེ་འབྲུ་བྱས་ཕཊ་ཀྱིས་པད་མའི་བུག་པ་བཀག་སྟེ་ཨོཾ་པད་མ་སུ་ཁ་དྷ་ར་ལ་
སོགས་པ་ཡབ་ཀྱིས་ཡུམ་ལ་བསྐུལ། ཡབ་ཀྱི་འདོམས་སྟོང་པ་ཉིད་དུ་བསྒོམ་ཧཱུྃ
་
ལས་རྡོ་རྗེ་ཨོཾ་གྱིས་རྡོ་རྗེའི་ནོར་བུ་ཕཊ་ཀྱིས་རྡོ་རྗེའི་བུག་པ་བཀག་ལ་ཨོཾ་བཛྲ་མ་
ཧཱ་བྷེ་ཤ་ལ་སོགས་པ་ཡུམ་གྱིས་ཡབ་ལ་བསྐུལ། དེ་ནས་ཡབ་ཡུམ་གཉིས་སྙོམས་
པར་ཞུགས་པ་བྱས་པས་སྦྱོར་མཚམས་ནས་སིད་བྱ་བའི་འོད་ཟེར་གྱི་སྒྲ་བྱུང་དེས་
སངས་རྒྱས་ཀྱི་ཐུགས་གཉིས་སུ་མེད་པའི་བཅུད་འོད་ཟེར་དེས་བསྡུས་ནས་ཡབ་
ཀྱི་ཞལ་དུ་ཞུགས་ཨ་ཝ་དྷཱུ་ཏཱི་ནས་སོ། །རྡོ་རྗེའི་ལམ་ནས་ཡུམ་གྱི་པད་མར་སོང་
པས་གྷོ་ཙི་སོགས་པའི་ས་བོན་བརྒྱད་དུ་གྱུར་པ་ལ་གུར་གྱི་ལེའུ་ལྔ་པའི་ཨོཾ་སརྦ་ཏ་
ཐཱ་ག་ཏ་ཨ་ནུ་ར་ག་ཏ་བཛྲ་སྭ་བྷ་བ་ཨད་མ་ཀོ་ཧཾ་ཞེས་རྗེས་སུ་ཆགས་པའི་རྒྱས་
གདབ་བྱའོ། །
དེ་ནས་ས་བོན་བརྒྱད་ལས་ལྷ་མོ་བརྒྱད་དུ་གདོན་ཏེ་ཨོཾ་གྷོ་རི་གྷཾ་སྭཱཧཱ་ཞེས་
པ་ལ་སོགས་པས་ཕྱོགས་བཞིར་གདོན། ཨོཾ་པུ་ཀ་སི་པཾ་སྭཱ་ཧཱ་ཞེས་པ་ལ་སོགས་
པས་མཚམས་བཞིར་གདོན་ནོ། །དེ་ལྟར་ཡང་གུར་གྱི་ལེའུ་བཞི་པ་ནས་མཁའ་
འགྲོ་མའི་འཁོར་ལོ་སྤྲོ་ཞེས་པ་དང་
། བརྟག་པ་ཕྱི་མའི་ལེའུ་ལྔ་པ་ནས་དཀར་མོ་
དབང་པོའི་ཕྱོགས་ཕྱུང་ནས། །ཤར་གྱི་སྒོ་རུ་ཡང་དག་གནས་ཞེས་པ་ལ་སོགས་པ་
གསུངས་སོ། །དེ་ནི་རྣལ་འབྱོར་མ་བརྒྱད་ཡོངས་བསྐོར་ནས་ཞེས་པའི་དོན་ནོ།
།
དེས་ནི་རྒྱུའི་ཧེ་རུ་ཀ་བསྐྱེད་པ་རྫོགས་སོ།།
ད་ནི་འབྲས་ བུའི་ ཧེ་རུ་ཀ་ བསྐྱེད་ པ་ལ་ཆོས་བཅུ་སྟེ། དྲི་ཟ་ཉེ་བར་
241 -137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཞུགས་ པ་ དང་། མཚམས་ ཀྱི་ལྷ་མོ་བཞིའི་མྱ་ངན་གྱི་ཀླུས་བསྐུལ་བ་དང་
།
འབྲས་བུའི་ཧེ་རུ་ཀ་བཞེངས་པ་དང༌། སྐྱེད་མཆེད་དྲུག་དང་སྐུ་གསུང་ཐུགས་བྱིན་
གྱིས་བརླབ་པ་དང༌། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་
བསྲེ་བ་དང་། དབང་བསྐུར་བ་དང་། བདུད་རྩི་མྱང་པ་དང་། མཆོད་པ་དང་བསྟོད་
པ་དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །
དེ་ལ་དང་པོ་ནི་སྟོང་པ་ཉིད་དུ་བསྒོམས་པའི་སྐབས་ཀྱི་ནཱ་ད་དེ་སྐར་མདའ་
འཕང་བའི་ཚུལ་དུ་ཡབ་ཀྱི་ཞལ་དུ་ཞུགས་ནས་ཨ་ཝ་དྷཱ་ཏཱི་ནས་ཡུམ་གྱི་པད་མར་
ཕབ་པས་ཡུམ་བདེ་བའི་ངོ་བོར་ཞུ། ཡུམ་ཞུ་བས་ཡབ་ཀྱང་བདེ་བའི་ངོ་བོར་ཞུ་སྟེ་
དངུལ་ཆུ་དཀར་དམར་གྱི་རྣམ་པ་ལྟ་བུར་བསྒོམ། དེ་ལྟར་ཡང་ཕྱི་མའི་ལེའུ་ལྔ་པ་
ནས་དེ་ནས་རྡོ་རྗེ་ཆགས་ཆེན་པས། རིགས་མར་བཅས་པ་ཁུ་བར་འགྱུར་ཞེས་པ་
དང་། གུར་ལེའུ་བཞི་པ་ནས་དྲི་ཟ་དག་ནི་ཞུགས་གྱུར་ཏེ། །ལྷུང་སྟེ་ཞུ་བ་རྗེས་དྲན་
པས་ཞེས་གསུངས་སོ། །
དེ་ནས་མཚམས་ཀྱི་ལྷ་མོ་བཞིས་གཙོ་བོ་ཡབ་ཡུམ་མི་བཞུགས་པར་ཤེས་
ནས་ མྱ་ ངན་ གྱི་གླུས་བསྐུལ་བ་ནི། རྗེ་བཙུན་ སྙིང་ རྗེའི་ ཡིད་བཞེངས་ཤིག་ལ་
སོགས་པས་བསྐུལ་བའོ། །དེ་ལྟར་ཡང་ ཕྱི་མའི་ལེའུ་ལྔ་པ་ནས་དེ་ནས་ལྷ་མོ་
རྣམས་ཀྱིས་བསྐུལ་ཞེས་པ་དང༌། གུར་ལེའུ་བཞི་པ་ནས་མཚམས་ཀྱི་ལྷ་མོ་རྣམས་
ཀྱིས་བསྐུལ་ཞེས་གསུངས་སོ། །
དེ་ནས་འབྲས་བུའི་ཧེ་རུ་ཀར་བཞེངས་པ་ནི་ལྷ་མོ་རྣམས་ཀྱི་གླུས་བསྐུལ་
བས་སྔོན་གྱི་སྨོན་ལམ་རྗེས་སུ་དྲན་ནས་དངུལ་ཆུ་དཀར་དམར་གྱི་རྣམ་པ་ལྟ་བུ་དེ་
ལས་འོད་སྤྲོས་ཏེ་སངས་རྒྱས་མཆོད་སེམས་ཅན་གྱི་དོན་བྱས་ཏེ་ཚུར་འདུས་པས་
241 -138



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཧཱུྃ་སྔོན་པོ་རེ་བསྒོམ། དེ་ལས་འོད་འཕྲོས་ཚུར་འདུས་པ་ལས་ཧཱུྃ་ལས་བྱུང་བའི་རྡོ་
རྗེ་ནི། ཁ་དོག་ནག་པོ་འཇིགས་ཆེན་པོ་ནི་ཁྲོ་བོའི་རྡོ་རྗེའོ། །རྡོ་རྗེ་དེའི་ལྟེ་བའི་
དབུས་སུ་ཡང་ཡང་ནི་ཧཱུཾ་གི་དེ་ཉིད་བསྒོམ་སྟེ་རྡོ་རྗེ་ཧཱུྃ་གིས་མཚན་པ་གཅིག་བསྒོམ་
པའོ། །ཧཱུཾ་གི་རྣམ་པར་གྱུར་བལྟས་ནི་རྡོ་རྗེ་དང་ཧཱུྃ་དེ་ཞུ་ཞིང་གྱུར་པ་ལས་ཞེ་སྡང་
རྣམ་པར་དག་པའི་བདག་ཉིད་ཀྱི་ཧེ་རུ་ཀའི་སྐུར་བསྒོམ་སྟེ། དེ་ཡང་དབེན་ཁང་
དང་པོར་ཞལ་གཅིག་ཕྱག་གཉིས་པ་བཞེངས། དབེན་ཁང་གཉིས་པར་ཕྱག་བཞི་
པ་བཞེངས། དབེན་ཁང་གསུམ་པར་ཕྱག་དྲུག་པ་བཞེངས་པའོ། །དེ་ཡང་རྡོ་རྗེ་སྐྱེ་
བ་ནི་ཧེ་རུ་ཀ་དེ་རྣམས་རྒྱུ་རྡོ་རྗེ་ལས་བྱུང་པས་སོ། །དེ་རྣམས་ཀྱི་སྐུ་མདོག་ནི་ནག་
པོ་ཞེས་པ་ཐུགས་ཀྱི་རིགས་མཚོན་པའོ། །དེ་ཡང་ཐབས་ཤེས་རབ་གཉིས་མེད་ཀྱི་
དོན་ནོ། །འདམ་སྐྱེས་ནི་པད་མ་སྔོན་པོ་འདྲ་བའི་མདོག་སྟེ་ཧེ་རུ་ཀ་ཤེས་རབ་
ཤས་ཆེ་བའི་རྟགས་སུ་སྔོན་པོར་བསྒོམ་པའོ། །ཡང་ན་སྔོ་དང་ཉི་མའི་མདོག་ནི་
ཐབས་ཤས་ཆེ་བའི་རྟགས་སུ་སྔོ་ཞིང་དམར་བ་བསྒོམ་པའོ། །སྐུ་མདོག་དེ་རྣམས་
རང་གར་དད་དུ་བསྒོམ་པས་ན་དད་པས་ངེས་པར་རྣམ་པར་བསྒོམ་ཞེས་སོ། །
བཞི་ པ་ལ་ནི་ཡིག་འབྲུ་དགོད་ཞེས་པས་སྐྱེ་མཆེད་དྲུག་དང་སྐུ་གསུང་
ཐུགས་བྱིན་གྱིས་བརླབ་པ་སྟེ་མིག་ཏུ་མཾ་ལས་བསྐྱེད་པའི་གཏི་མུག་རྡོ་རྗེ་མ་དཀར་
མོ་རེ་བསྒོམ། རྣ་བར་རྙེ་ལས་བསྐྱེད་པའི་ཞེ་སྡང་རྡོ་རྗེ་མ་ནག་མོ་རེ་བསྒོམ། སྣ་
ལ་མཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ་གཅིག་བསྒོམ། ལྕེ་ལ་རཾ་ལས་
བསྐྱེད་པའི་འདོད་ཆགས་རྡོ་རྗེ་མ་དམར་མོ་གཅིག་བསྒོམ། དཔྲལ་བར་ཨ་ལས་
བསྐྱེད་པའི་ཕྲག་དོག་རྡོ་རྗེ་མ་ལྗང་ཁུ་གཅིག་བསྒོམ། སྙིང་གར་ཨ་ལས་བསྐྱེད་
པའི་རེག་བྱ་རྡོ་རྗེ་མ་སྔོན་མོ་གཅིག་བསྒོམ། སྤྱི་བོར་ཨོཾ་ལས་སྐུ་རྡོ་རྗེ་དཀར་མོ།
241 -139



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འགྲིན་པ་ཨཱ་ལས་གསུང་རྡོ་རྗེ་དམར་མོ། །ཐུགས་ཀར་ཧཱུྃ་ལས་ཐུགས་རྡོ་རྗེ་སྔོན་
མོ་གཅིག་བསྒོམ་སྟེ། དེ་ལྟར་ཡང་ཕྱི་མའི་ལེའུ་གསུམ་པ་ནས་མིག་ལ་གཏི་མུག་རྡོ་
རྗེ་མ་ཞེས་པ་ལ་སོགས་པ་དང་། བརྟག་པ་དང་པོའི་ལེའུ་གཉིས་པ་ནས་སྐུ་གསུང་
ཐུགས་བྱིན་གྱིས་བརླབ་པ་གཅིག་བསྟན། གུར་ལེའུ་བཞི་པ་ནས་མིག་སོགས་ལ་
ནི་གཏི་མུག་སོགས། །རྡོ་རྗེ་གསུམ་ནི་གནས་གསུམ་དགོད་ཞེས་གསུངས་སོ། །
དེ་ནས་ཡེ་ཤེས་སེམས་དཔའ་སྤྱན་དྲངས་པ་ནི་རང་སེམས་དཔའ་སུམ་
བརྩེག་ཏུ་བསྒོམས་པའི་ཧཱུཾ་ལས་འོད་ཟེར་ནམ་མཁའི་དཀྱིལ་འཁོར་ཁྱབ་པ་
གཅིག་སྤྲོའོ། །འོད་ཟེར་དེ་ཁ་དོག་ཇི་ལྟར་སྤྲོ་ན་རང་གི་ལུས་མཚུངས་ཞེས་པ་ལྷའི་
སྐུ་མདོག་དང་མཐུན་པར་སྤྲོ་སྟེ་ལྷའི་སྐུ་མདོག་ནག་པོར་བསྒོམས་ན་འོད་ཟེར་
ཀྱང་ནག་པོར་སྤྲོ། སྔོ་ཞིང་དམར་བར་བསྒོམས་ན་འོད་ཟེར་ཀྱང་དེ་ལྟར་དུ་སྤྲོ་
བའོ། །དེས་ཡེ་ཤེས་ཀྱི་དཀྱིལ་འཁོར་མདུན་དུ་སྤྱན་དྲངས་པ་དེ་ལ་བསྡུས་ནས་
ཞེས་སོ། །སྤྱན་དྲངས་པ་དེ་ལ་གུར་གྱི་ལེའུ་དྲུག་པ་ནས་བསྙེན་བཀུར་ཆེན་པོ་རབ་
བྱས་ལ། །འདོད་པའི་ཡོན་ལྡན་ལྔ་ལྡན་པས། །མཆོད་པ་ཀུན་གྱིས་མཆོད་པར་བྱ་
ཞེས་གསུངས་པས་ཕྱི་ནང་གསང་བ་དེ་ཁོ་ན་ཉིད་ཀྱི་མཆོད་པ་དེ་ཅི་རིགས་པས་
མཆོད། དེ་ནས་བསྟོད་པ་རྒྱས་བསྡུས་ཅི་རིགས་པ་གཅིག་གིས་བསྟོད་ལ། གྷོ་རི་
ཛ་ཞེས་པས་ལྷ་སོ་སོའི་མགོ་ཐོག་ཏུ་དགུག །ཙོ་རི་ཧཱུྃ་ཞེས་པས་ལྷ་སོ་སོ་ལ་གཞུག །
བྷེ་ཏ་ལི་ཐཾ་ཞེས་པས་བཅིང་། གྷསྨ་རི་ཧོ་ཞེས་པས་མི་མཉེས་པ་མེད་པར་མཉེས་
པར་བསྒོམ་པ་ནི་སྙིང་གར་བཀུག་པ་ན་ཞེས་སོ། །དེ་ལྟར་ཡེ་ཤེས་སེམས་དཔའ་
དམ་ཚིག་སེམས་དཔའ་གཉིས་སུ་མེད་པར་བསྲེས་པས་ཡོ་གི་ནི་རྣལ་འབྱོར་པ་དེ་
ཞེ་སྡང་རྣམ་པར་དག་པའི་བདག་ཉིད་ཀྱི་སྐུར་འགྱུར་ཞེས་པའོ། །
241 - 140



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེ་ནས་དབང་བསྐུར་བ་ནི་སངས་རྒྱས་ཐམས་ཅད་དང་བྱང་ཆུབ་སེམས་
དཔའ་ལ་སོགས་པ་དཔག་ཏུ་མེད་པ་མདུན་དུ་སྤྱན་དྲངས་ལ་མ་མོ་བརྒྱད་ཀྱིས་
མཆོད་ལ་དབང་བསྐུར་བར་གསོལ་བ་བཏབ་པས་དེ་བཞིན་གཤེགས་པ་རྣམས་
ཀྱིས་བདུད་རྩི་ལྔས་གང་བའི་བུམ་པ་བསྣམས་ནས་སྤྱི་བོ་ན་མར་དབང་བསྐུར་
སྤྱན་མ་ལ་སོགས་པས་རྡོ་རྗེ་གླུ་ལེན་ཁྲོ་བོ་རྣམས་ ཀྱིས་བར་ཆོད་ཀྱི་བགེགས་
བསྲུང་པར་བསྒོམ། ཆུ་ཅུང་ཟད་ཡར་འཁྱིལ་བས་ རིགས་ ཀྱི་བདག་པོས་དབུ་
བརྒྱན་པར་བསྒོམ་སྟེ་ལེའུ་བཞི་པ་ནས་འབྱུང་བ་བཞིན་ནོ། །དེ་ལ་གུར་ལེའུ་
བདུན་པའི་ཨོཾ་སརྦ་ཏ་ཐཱ་ག་ཏ་ཨ་བི་ཤེ་ཀ་ཏ་བཛྲ་སྭ་བྷ་བ་ཨད་མ་ཀོ་ཧཾ་ཞེས་པས་
རྒྱས་གདབ། དེ་ནས་གུར་གྱི་ལེའུ་བཅུ་གཉིས་པ་ནས་འབྱུང་བ་བཞིན་བདུད་རྩི་
མྱང་ལ་གུར་ལེའུ་ལྔ་པའི་ཨོཾ་སརྦ་ཏ་ཐཱ་ག་ཏ་ཨ་མྲི་ཏ་ཨ་ས་ཏ་བཛྲ་སྭ་བྷ་བ་ཨད་
མ་ཀོ་ཧཾ་ཞེས་པས་རྒྱས་གདབ། དེ་ནས་མཆོད་པ་ནི་རང་གི་ཐུགས་ཀའི་ཧཱུྃ་ལས་
འོད་སྤྲོས་པས་འཇིག་རྟེན་དག་ན་གཟུགས་སྡུག་པ་དང་སྒྲ་སྙན་པ་དང་དྲི་བཟང་པོ་
ལ་སོགས་པ་ཐམས་ཅད་བསྡུས་ཏེ་ལྷ་རྣམས་ལ་མཆོད་པའི་ལྷ་མོར་སྤྲུལ་ཏེ་དེ་
རྣམས་ཀྱིས་བདག་ལ་མཆོད་པ་བྱེད་པར་བསམ་དངོས་སུ་བདག་ཉིད་ཀྱིས་མཆོད།
གུར་ལེའུ་ལྔ་པའི་ཨོཾ་སརྦ་ཏ་ཐཱ་ག་ཏ་པུ་ཙ་བཛྲ་སྭ་བྷ་བ་ཨད་མ་ཀོ་ཧཾ་ཞེས་པས
རྒྱས་གདབ། དེ་ནས་ཏིང་ངེ་འཛིན་གྱིས་ལྷ་མོ་དེ་རྣམས་བསྟོད་པ་བྱེད་པར་བསམ་
དངོས་སུ་བདག་ཉིད་ཀྱིས་བསྟོད་དོ། །དེ་ཡང་བསྟོད་པ་རྒྱས་པ་གུར་ལེའུ་བཅོ་
བརྒྱད་པ། བསྡུས་པ་གུར་གྱི་ལེའུ་བརྒྱད་པ། ཤིན་ཏུ་བསྡུས་པ་གུར་གྱི་ལེའུ་དགུ་
པ་ནས་འབྱུང་བ་བཞིན་དུ་རྒྱས་བསྡུས་ཅི་རིགས་པ་གཅིག་གིས་བསྟོད་ལ་ཨོཾ་སརྦ་
ཏ་ཐཱ་ག་ཏ་སཱུ་ཏི་ར་བཛྲ་སྭ་བྷ་ཨད་མ་ཀོ་ཧཾ་ཞེས་པས་རྒྱས་གདབ་བོ། །
པས་
241 141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ལ་དབེན་ཁང་དང་
པོར་བསྒོམ་པ་ནི་སྔོ་དང་ཉི་མར་མ་ངེས་པ་ནི་སྐུ་མདོག་སྟེ་སྔོ་བ་ལ་དམར་བའི་
མདངས་ཆགས་པའོ། །བན་དུ་དམར་པོ་ནི་སྤྱན་རྩའོ། །དབུ་སྐྲ་སེར་པོ་གྱེན་དུ་
བརྗེས་ཤིང་འཁྱིལ་བའོ། །ཕྱག་རྒྱ་ལྔ་ པ་ ནི་རུས་ པའི་ རྒྱན་ཆ་ལྔའོ། །དེ་ཉིད་
བཤད་པ་འཁོར་ལོའི་ཚིག་གཉིས་སོ། །དེ་རྣམས་སངས་རྒྱས་རིགས་ལྔ་རྣམ་པར་
དག་པའོ། །ཧེ་རུ་ཀའི་སྤྱན་སྡང་མིག་ཏུ་བགྲད་པ་བརྒྱད་གཉིས་ནི་ལོ་བཅུ་དྲུག་
ལོན་པའི་ཚུལ་ཤིན་ཏུ་གཞོན་ཤ་ཆགས་པའོ། །ཕྱག་གཡོན་པར་ཐོད་པའི་ནང་དུ་
རྡོ་རྗེ་བཅུག་ནས་ཁྲག་གིས་བཀང་བ་བཟུང་བའོ། །གཡོན་པའི་མཆན་ཁུང་དུ་ཁ་
ཊཾ་ག་བཅུགས་པ། གཡས་ན་རྡོ་རྗེ་ནག་པོ་གདེངས་ པ་འཛིན་པ། ཞལ་ནས་ཧཱུྃ་
ཞེས་རྒྱུན་མི་འཆད་པར་སྒྲོགས་པའོ། །དེ་ལ་འཁོར་གྷོ་རི་ལ་སོགས་པས་བསྐོར་
བ་ནི། རྣལ་འབྱོར་མ་བརྒྱད་ཡོངས་བསྐོར་ནས་ཞེས་སོ། །དུར་ཁྲོད་ནི་གཞལ་
ཡས་ཁང་གི་ཕྱི་རོལ་ན་དུར་ཁྲོད་ཆེན་པོ་བརྒྱད་ཀྱིས་བསྐོར་བའོ། །མགོན་པོ་རོལ་
གཞལ་ཡས་ཁང་གི་དབུས་གཙོ་བོ་ཧེ་རུ་ཀ་བཞུགས་པའོ། །དབུགས་རྒྱུ་ཞེས་པའི་
ཚིག་གཉིས་ནི་ཉམས་སུ་མྱོང་པའི་རོ་ལ་ཡང་ཤ་པ་ཏ་ཟེར་དབུགས་དང་བྲལ་བའི་
རོ་ལ་ཡང་ཟེར་བས་སྒྲ་མཐུན་པས་དུར་ཁྲོད་དོ། །དེ་ཚོས་ཕྱག་གཉིས་པའི་སྐུ་དེ་
ཤིན་ཏུ་གསལ་བར་བསྒོམ་མོ། །རྒྱ་གར་ནས་བྱུང་བའི་སྒྲུབ་ཐབས་ཀུན་ལ་ཡུམ་
ཅན་དུ་བྱས་ནས་འདུག་སྟེ། ལེའུ་འདི་ནས་ཡུམ་ཅན་ཏུ་མེད་པ་དང་། གུར་ལེའུ་
བཅོ་བརྒྱད་པ་ནས་འདིའི་སྒྲུབ་ཐབས་ལ་ཡུམ་མེད་པ་དང༌
། སམྦུ་ཊའི་བརྟག་པ་
རབ་བྱེད་གསུམ་པ་ནས་ཕྱག་གཉིས་པའི་སྒྲུབ་ཐབས་སྟོན་ཏེ་དེར་ཡུམ་
མ་བཤད་པས་ཡུམ་ཅན་མ་ཡིན་ནོ། །
དང་ལོའི་
241 -142



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དབེན་ཁང་གཉིས་པར་ཕྱག་བཞི་པའི་བསྐྱེད་པའི་རིམ་པའི་ཏིང་ངེ་འཛིན་
ནི། ཕྱག་བཞི་ནི་ལ་སོགས་པས་སྟོན་ཏེ། འདི་ལ་མཚོ་སྐྱེས་རྡོ་རྗེའི་སྒྲུབ་ཐབས་
ནས་ ཞལ་གཅིག་ཕྱག་བཞི་ པར་ བྱས་ཏེ། གུར་ལེའུ་བཅོ་བརྒྱད་ པ་ནས་ཞལ་
གསུམ་དུ་བཤད་པས་འདིར་ཞལ་གསུམ་ཕྱག་བཞི་པར་བྱ་སྟེ་ཕྱག་བཞི་ནི་བདུད་
བཞི་རྣམ་པར་དག་པའོ། །གོང་དུ་བརྗོད་པའི་གཟུགས་དང་སྐུ་མདོག་ནི་སྔོ་དང་
ནས་ལོའི་བར་ཚུལ་བཞིན་སྦྱར་རོ། །ས་བོན་ཧཱུྃ་ལས་བྱུང་བའོ། །གཡས་ཀྱི་རྡོ་རྗེ་
ནི་འོད་མེ་བཞིན་དུ་འཕྲོ་བའོ། །ལྷག་མ་རྣམས་གཞུང་གསལ་ལོ། །དེ་ལ་ཡང་
གོང་གི་རྣལ་འབྱོར་མ་བརྒྱད་ཀྱི་ཚིག་རྐང་བཞི་བཏགས་ལ་ཤིན་ཏུ་གསལ་བར་
བསྒོམ་མོ། །དབེན་ཁང་གསུམ་པར་ཕྱག་དྲུག་པའི་བསྐྱེད་རིམ་གྱི་ཏིང་ངེ་འཛིན་ནི་
ཕྱག་དྲུག་པ་ལ་སོགས་པ་གཞུང་གསལ། གོང་དུ་བརྗོད་པ་ནི་གོང་མ་བཞིན་དུ་
སྦྱར། བཅོམ་ལྡན་འདས་ཇི་ལྟ་བ་ནི་ཡབ་ཀྱི་སྐུ་མདོག་བཞིན་དུ་ཡུམ་ཕག་མོ་དང་
ལུ་གུ་རྒྱུད་ཀྱི་སྐུ་མདོག་ཀྱང་དེ་ལྟར་བསྒོམ་ཞེས་པའོ། ཁམས་གསུམ་ཐམས་ཅད་
སྟོང་ཉིད་དུ་རོ་གཅིག་པའོ། །དེ་ལ་ཡང་རྣལ་འབྱོར་མའི་ཚིག་རྐང་བཞི་བཏགས་
ལ་ཤིན་ཏུ་གསལ་བར་བསྒོམ་པའོ། །དེས་ནི་འབྲས་བུའི་ཧེ་རུ་ཀ་བསྐྱེད་པའི་ཆོས་
བཅུ་རྫོགས་སོ། །
དེ་ནས་བསྐྱེད་པའི་རིམ་པ་བསྒོམ་པ་ལས་སྐྱོ་ན་བསྒོམ་ཆེན་གསུམ་ཀའི་
འཁོར་ལྷ་མོ་བརྒྱད་པོ་གཙོ་བོའི་ཐུགས་ཀར་བསྡུས་ཏེ་བཟླས་པ་བྱ་བ་དང་
།
རྫོགས་རིམ་བསྒོམ་པ་དང་། ཐུན་མཚམས་ཀྱི་ཆོས་ཐམས་ཅད་བསྡུས་པ་བཞིན་དུ་
སྦྱར་རོ། །དེ་ལྟར་བྱས་པས་ལེའུའི་གཞུང་དེ་ལ་སྒྲུབ་ཐབས་དགུ་རུ་བྱས་སོང་ངོ༌
། །
ད་ནི་ལེའུའི་མཚན་སྟོན་ཏེ། ལྷའི་ལེའུ་ནི་གོང་དང་འདྲའོ། །གསུམ་པ་ནི་
241-143



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གྲངས་ཀྱི་གནས་གཞན་ནོ། །སྙིང་པོ་ཀྱེའི་རྡོ་རྗེའི་རིན་པོ་ཆེའི་རྒྱན་དང་འདྲ་བའི་
བཤད་པ་སྟེ། ལེའུ་གསུམ་པའི་ཊིཀྐ་རྫོགས་སོ།། །།
ལེའུ་བཞི་པ་འདི་ལ་གསུམ་ལས་ལེའུ་ལེའུའི་འབྲེལ་ནི་ལྷ་དེ་ལ་ ཡང་
དབང་མ་བསྐུར་ན་གནས་སྐབས་ཀྱི་ཆོ་ག་རྫོགས་པར་མི་འགྱུར་བས་ལེའུ་བཞི་པ་
ལྷ་དབང་བསྐུར་བའི་ལེའུ་ཞེས་བྱ་བ་འདི་བྱུང་བའོ། །ལེའུ་མདོར་བསྟན་རྒྱས་
བཤད་ནི་ལེའུ་དང་པོའི་གནས་དང་ཞེས་པ་ལ་དེ་ལེའུ་བཞི་པའི་མདོར་བསྟན་
ཡིན་བྱས་པ་དེ་འདིས་རྒྱས་པར་འཆད་པའོ། །ལེའུ་མངོན་རྟོགས་ཀྱི་འབྲེལ་བ་ནི་
མངོན་རྟོགས་ཐད་ཀ་ཐད་ཀར་འགྲིག་པ་སྟེ་ལེའུ་གསུམ་པའི་སྒྲུབ་ཐབས་རྒྱས་
བསྡུས་དེ་ཐམས་ཅད་ཀྱི་དབང་བསྐུར་བ་ལེའུ་འདི་ནས་འབྱུང་པ་བཞིན་དུ་བསྐུར་
བྱ་བ་དེ་དོན་སྡེབས་གསུམ་པར་སོང་ངོ་
། །
ལེའུ་འདི་ལ་གསུམ་ལས་བཤད་པར་ཞལ་གྱིས་བཞེད་པ་ནི། ལྷ་ནི་ལས་
ཚོགས་ ཀྱི་ལྷ་དང་མངོན་པར་རྟོགས་པའི་ལྷའོ་དེ་ལ་དབང་བསྐུར་བའོ། །ལེའུ་
བཤད་པར་བྱའོ་ཞེས་ཞལ་གྱིས་བཞེད་པའོ། །གཞུང་ལ་ལྷ་དབང་བསྐུར་བ་དང་
།
བསྟེན་
པ་བསམ་པ་སློབ་པའི་སྤྱོད་པ་གཉིས་ལས་དང་པོ་ནི་རང་གི་ཞེས་པ་ལས་
ཚོགས་ཀྱི་ལྷ་དང་མངོན་པར་རྟོགས་པའི་ལྷ་ཡིན་དུ་བསྒོམས་པ་རང་གིའོ། །སྙིང་
གར་ས་བོན་བསམ་ཞེས་པ་ས་བོན་མ་སྨོས་པ་ནི་དབང་བསྐུར་ཐུན་མོང་པ་ལ་
དགོངས་པ་སྟེ། ཁ་ཅིག་ལ་ས་བོན་ཡི་གེ་ཧཱུྃ་བསྒོམ་པ་ཡོད། ཁ་ཅིག་ལ་ཨ་བསྒོམ་
ཁ་ཅིག་ལ་ཧྲི་ལ་སོགས་པ་བསྒོམ་པ་ཡོད་པས་གང་ཡིན་བསྒོམ་པའོ། །ས་བོན་དེ་
ལས་འོད་ཟེར་ནག་པོ་ནི་ཉེ་བར་མཚོན་པ་སྟེ་དཀར་པོ་དང་དམར་པོ་དང་སེར་པོ་
ལ་སོགས་པ་ལྷའི་སྐུ་མདོག་དང་མཐུན་པའི་འོད་ཟེར་སྤྲོ་བའོ། །ལྕགས་ཀྱུའི་རྣམ་
241 --144



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་གཟུགས་ནི་དབྱིབས་ལྕགས་ཀྱུ་ལྟ་བུ་མ་ཡིན་ཏེ་ལྕགས་ཀྱུས་ཀྱང་འགུག་པར་
བྱེད་ལ་འོད་ཟེར་གྱིས་ཀྱང་འགུགས་པར་བྱེད་པའི་ངོས་ནས་སོ། །འོད་ཟེར་དེས་
ཁམས་གསུམ་དུ་བཞུགས་པའི་སངས་རྒྱས་དང་བོ་དེ་སཱ་ཏ་ཐམས་ཅད་མདུན་གྱི་
ནམ་མཁའ་ལ་སྤྱན་དྲངས་ཏེ་དེ་ལ་མ་མོ་བརྒྱད་ཀྱིས་མཆོད་པ་ནི་དཀར་མོ་རི་
དྭགས་མཚན་མ་འཛིན་ལ་ སོགས་ པས་ སོ། ལས་ཚོགས་ ཀྱི་ ལྷའི་བསྐྱེད་ རིམ་
བསྒོམས་པ་ཡིན་ན་མེ་ཏོག་ལ་སོགས་པའི་མཆོད་པ་ལྔས་མཆོད་དེ་གསོལ་བ་
གདབ་པ་ནི་ཨཱ་ཨ་བྷི་ལ་སོགས་པ་འདི་བསྒྱུར་བས་མགོན་པོ་དེ་བཞིན་གཤེགས་
ཀུན་ཐམས་ཅད་ཁྱེད་ཀྱིས་བདག་ལ་དབང་བསྐུར་ཅིག་ཞེས་པའམ། ཡང་ན་གུར་
ལེའུ་བཅུ་གཉིས་པའི་བྱང་ཆུབ་རྡོ་རྗེ་སངས་རྒྱས་ལ། ཆེན་པོ་ཆེན་པོ་བསྩལ་པ་
བཞིན། །བདག་ཀྱང་ རབ་དུ་བསྐྱབ་ པའི་ ཕྱིར། །ནམ་ མཁའི་ རྡོ་ རྗེ་ དེང་བདག་
སྩོལ། །ཞེས་པས་གསོལ་བ་གདབ་བོ། །དེ་ནས་ནམ་མཁའི་ཧེ་རུ་ཀ་དེ་རྣམས་ཧེ་
རུ་ཀ་རིགས་ལྔའི་གཟུགས་སུ་གྱུར་ནས། ཕྱག་ཏུ་བདུད་རྩི་ལྔས་གང་བའི་
པ་བསྣམས་ནས་སྤྱི་བོ་ན་མར་དབང་བསྐུར་བ་བསྒོམ།
དེའི་དུས་སུ་དབང་རྟགས་འདི་ལྟ་བུ་དངོས་སུ་འབྱུང་སྟེ་མེ་ཏོག་གི་ཆར་
འབབ་པ་དང་། རྔའི་སྒྲ་གྲག་པ་དང་
། གུར་གུམ་གྱི་ཆར་འབབ་པ་དང་། གཟུགས་
རྡོ་རྗེ་མ་ལ་སོགས་པ་འདོད་པའི་ཡོན་ཏན་ལྔ་ཆར་བཞིན་དུ་འབེབས་པར་བསྒོམ།
རྡོ་རྗེའི་གླུ་སྤྱན་མ་དང་མ་མ་ཀི་དང་གོས་དཀར་མོ་དང་སྒྲོལ་མ་ལ་སོགས་པས་
ལེན་པར་བསྒོམ། རིག་པའི་ཁྲོ་བོ་བཅུས་དབང་བསྐུར་བའི་བར་ཆད་ཀྱི་བགེགས་
བསྲུང་བ་དང་། སངས་རྒྱས་ཁ་ཅིག་གིས་གུར་ལེའུ་བཅུ་གཉིས་པའི་དབང་བསྐུར་
རྡོ་ རྗེ་ཆེན་པོ་ལ། ཁམས་གསུམ་ཀུན་གྱི་ཕྱག་འཚལ་བའི། །དེ་བཞིན་གཤེགས་
བུམོ་
241-145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པའི་གསང་གསུམ་པའི། །རབ་ཏུ་བྱུང་བ་སྦྱིན་པར་བྱ་ཞེས་པའི་བཀྲ་ཤིས་ཀྱི་
ཚིགས་སུ་བཅད་པ་བརྗོད་པར་བསྒོམ། དེ་ལྟར་དབང་བསྐུར་བས་ཆུ་ཅུང་ཟད་
ཡར་འཁྱིལ་བས་སོ་སོའི་རིགས་ཀྱི་བདག་པོས་དབུ་བརྒྱན་པ་ཕྱི་མའི་ལེའུ་བཞི་པ་
ནས་འབྱུང་བ་བཞིན་དུ་བསྒོམ། རང་གི་བླ་མ་ ལ་ དབང་ རྫོགས་ པར་ ཐོབ་ པ་
གཅིག་ཡིན་ན་འདིར་ལྷ་ལ་ཡང་དབང་རྫོགས་པར་ལེན་ཏེ། དེ་བཞིན་གཤེགས་
པ་ལྔའི་ཚིག་གཅིག་གིས་གསང་དབང་སྒྱུ་མ་ལྟ་བུའི་སྒྲས་བསྐུལ་ནས་ནམ་མཁའི་
སངས་རྒྱས་དེ་རྣམས་ཡབ་ཡུམ་སྙོམས་འཇུག་བྱས་ཏེ་ཐིག་ལེ་དཀར་དམར་བདག་
གི་ལྕེ་ཐོག་ཏུ་བཞག་པ་ནི་གསང་བའི་དབང་ངོ༌
། །དབང་བསྐུར་ནས་ཀྱི་ཚིག་
གསུམ་གྱིས་ནམ་མཁའི་ལྷ་ཚོགས་དེ་རྣམས་ཀྱིས་བདག་ལ་ལྷ་མོ་རེག་བྱ་རྡོ་རྗེ་མ་
གཏད་ནས་སྙོམས་འཇུག་བྱས་པས་དབང་གསུམ་པའི་ཉམས་རྒྱུད་ལ་དྲན་པར་
བྱས་པ་ནི་ཤེས་རབ་ཡེ་ཤེས་ཀྱི་དབང་ངོ་། །གཟུགས་རྡོ་རྗེ་མའི་ཚིག་གཉིས་ཀྱིས་
དབང་བཞི་པ་ཚིག་དབང་རིན་པོ་ཆེས་ལྷ་བསྟན་པའོ། །དབང་བསྐུར་བའི་ཆོ་ག་
འདིས་ནི་ཧེ་རུ་ཀའི་གནས་སྐབས་ཀྱི་ཆོ་ག་རྫོགས་པ་ཉིད་དོ། །
དེ་རྣམས་ལ་ནང་དོན་དུ་གཏུམ་མོའི་རྫོགས་རིམ་དང་སྦྱར་ན་བསྟན་བདེ་
བའི་སྟེང་དུ་རྐང་པ་རྡོ་རྗེ་སྐྱིལ་མོ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་
བཅའ། སྒལ་པ་བསྲང་མིག་སྣ་རྩེ་རུ་ཕབ། ཏོང་མགོ་སྦ་ལ་ལུས་བཅོས་ཏེ་རླུང་
ནང་དུ་བརྡེགས་པས་ལས་ཀྱི་རླུང་ལོག་ནས་ལྟེ་བ་ན་གཏུམ་མོའི་ཡེ་ཤེས་ཀྱི་མེ་
འབར་བ་ནི་རྔའི་སྒྲ་གཏུམ་མོའི་སྦིར་སྒྲའོ། །དབང་བསྐུར་བ་ནི་སྤྱི་བོ་ནས་སོ། །མེ་
ཏོག་གི་ཆར་ནི་བྱང་ཆུབ་ཀྱི་སེམས་སྲན་མའམ་མུ་ཏིག་གི་རྡོག་མ་ཙམ་ཕྲལ་གྱིས་
འབབ་པའོ། །ལྟེ་བའི་མེ་ཤེས་ རབ་སྟོང་པ་དང༌། སྤྱི་བོའི་ བྱང་ཆུབ་ཀྱི་སེམས་
241 146



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐབས་བདེ་བ་གཉིས་མེད་དུ་འདྲེས་པས་བདེ་ལ་མི་རྟོག་པའི་ཉམས་སུ་མྱོང་བ་དེ་
ལ་གུར་གུམ་གྱི་ཆར་འབབ་སྟེ་ཉམས་སུ་མྱོང་བ་དེ་དྲི་ཞིམ་པ་ཉམས་དགའ་བའི་
ངོས་ནས་སོ། །ནང་དུ་ཉམས་སུ་མྱོང་བ་དེ་ལྟར་སྐྱེས་པས་ཕྱིའི་གཟུགས་སྒྲ་དྲི་རོ་
རེག་བྱ་རྣམས་ཀྱང་རྡོ་རྗེ་སྟེ་ལྷན་ཅིག་སྐྱེས་པའི་ཉམས་མྱོང་དུ་འཆར་བས་ཉམས་
མྱོང་གི་མཆོད་པའོ། །རྡོ་རྗེའི་གླུ་ནི་ཉམས་སུ་མྱོང་བའི་སྤྱན་མ་ལ་སོགས་པའི་
འབྱུང་བ་བཞི་རྣམ་པར་དག་པའི་ལྷ་མོ་ཡིན་ལ་དོན་ལ་འབྱུང་བ་བཞི་ཡང་ཟག་པ་
མེད་པའི་ཉམས་མྱོང་དུ་བླང་བའོ། །
ད་ནི་བརྟན་པ་བསམ་པ་སློབ་པའི་སྤྱོད་པ་ལ་གཉིས་ལས། བསྐྱེད་རིམ་གྱི་
བསྟེན་པ་བསམ་པ་སློབ་པའི་སྤྱོད་པ་སྟོན་ཏེ། དེ་ལྟར་བསྒོམ་པ་དེ་ལ་ཐུན་གསུམ་
མམ། གུར་ལེའུ་དྲུག་པ་ནས་ཐུན་བཞི་རུ་ནི་དམ་བཅས་ལ་ཟེར་ནས་ཐུན་བཞི་རུ་
བསྒོམ་སྟེ། བྱིན་གྱིས་བརླབ་པའི་བསྒོམ་པ་ནི་མཉམ་བཞག་ལ་ལྷ་དགུའི་བསྐྱེད་
པའི་རིམ་པ་ལྟ་བུ་གཅིག་བསྒོམས་ཏེ་ལངས་ཏེ་ནི་རྗེས་ཐོབ་ལའོ། །ལྷའི་གཟུགས་
སུ་བཞག་པ་ནི་ཕྱི་སྣོད་ཀྱི་འཇིག་རྟེན་ནི་ས་རྡོ་རྗེ་རི་བྲག་གི་རྣམ་པར་མི་བལྟ་རིན་
པོ་ཆེ་རྣམ་པ་ལྔ་ལས་གྲུབ་པའི་གཞལ་ཡས་ཁང་འོད་ལྷག་ལྷག་པ་གཅིག་ཏུ་
བསྒོམ། ནང་བཅུད་ཀྱི་སེམས་ཅན་རྣམས་ཐ་མལ་པར་མི་བལྟ་དཔལ་དགྱེས་པའི་
རྡོ་རྗེའི་ལྷ་དང་ལྷ་མོར་བལྟས་པའོ། །དེས་སྲོག་གཅོད་པ་དང་མ་བྱིན་པར་ལེན་པ་
ལ་སོགས་པ་ཡི་དམ་གྱི་ལྷ་ལ་མི་བྱེད་པས་མི་དགེ་བ་རང་གི་ངང་གིས་འགག་སྟེ།
དེ་ནི་མཉམ་བཞག་རྗེས་ཐོབ་རོ་སྙོམ་པའི་སྤྱོད་པའོ། །
ད་ནི་ལེའུའི་མཚན་སྟོན་ཏེ། དབང་ནི་ལྷ་ལ་དབང་བསྐུར་བའོ། །ལེའུ་ནི་
པ་ཏ་ལ་གཞུང་གཅོད་ཅིང་སྐྱོང་བའོ། །བཞི་པ་ནི་གྲངས་ཀྱི་གནས་གཞན་ནོ། །
241 -147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྙིང་པོ་སྐྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་ལེའུ་བཞི་པའི་ཊཱིཀྐ་
རྫོགས་སོ།།
ལེའུ་ལྔ་པ་འདི་དོན་སྡེབས་གསུམ་ལས་ལེའུ་ལེའུའི་འབྲེལ་ནི་དེ་ལྟར་ལྷ་
དབང་བསྐུར་ཀྱང་འབྲས་བུ་མཐར་ཐུག་ཐོབ་པར་བྱེད་པ་ལ་རྫོགས་པའི་རིམ་པ་
བསྒོམ་དགོས་པས་ལེའུ་ལྔ་པ་དེ་ཁོ་ན་ཉིད་ཀྱི་ལེའུ་ཞེས་བྱ་བ་འདི་བྱུང་བའོ། །
ལེའུ་མདོར་བསྟན་རྒྱས་བཤད་ནི་ལེའུ་དང་པོའི་ཧེ་རུ་ཀ་ནི་བསྐྱེད་པའི་རྒྱུ་ཞེས་པ་
ནས་དེ་ལྟར་ཧེ་རུ་ཀ་བསྒོམ་བྱའི་བར་དང་དེ་ཁོ་ན་ཉིད་བཞི་པ་ལེའུ་ལྔ་པའི་མདོར་
བསྟན་ཡིན་བྱས་པ་དེ་འདི་ནས་རྒྱས་པར་བཤད་པའོ། །ལེའུ་མངོན་རྟོགས་ཀྱི་
འབྲེལ་ནི་མངོན་པར་རྟོགས་པ་ཐད་ཁར་དགྲིག་པ་སྟེ་ལུས་ཀྱི་ཞེན་པ་བཟློག་པའི་
དོན་དུ་བསྐྱེད་པའི་རིམ་པ་ལེའུ་གསུམ་པ་ནས་འབྱུང་བ་བཞིན་དུ་བསྒོམས། ངག་
གི་ཞེན་པ་བཟློག་པའི་དོན་དུ་བཟླས་པ་ལེའུ་གཉིས་པ་བཞིན་དུ་བྱས། སེམས་ཀྱི་
ཞེན་པ་བཟློག་པའི་དོན་དུ་རྫོགས་པའི་རིམ་པ་གང་ཟག་ཆགས་ཅན་ཡིན་ན་ལེའུ་
ལྔ་པ་འདི་ནས་འབྱུང་བ་བཞིན་དུ་བསྒོམ་སྟེ་དོན་སྡེབས་ལེའུ་གསུམ་པར་བྱས་སོ། །
ལེའུ་འདི་ལ་ཆོས་གསུམ་ལས་བཤད་པར་ཞལ་གྱིས་བཞེད་པ། དེ་ནས་ནི་
ལེའུ་ལྔ་པ་བཤད་པའིའོ། །དེ་ཞེས་པ་གཟུགས་སྒྲ་དྲི་རོ་རེག་བྱའོ། ཁོ་ན་ནི་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་སོ། །ཉིད་ནི་མི་བསླུ་བ་སྟེ་གཟུགས་ལྷན་ཅིག་
སྐྱེས་པའི་ཡེ་ཤེས་སུ་འགྲོ་བ་དེས་མི་བསླུ། སྒྲ་ལྷན་ཅིག་སྐྱེས་པའི་ཡེ་ཤེས་སུ་འགྲོ་
བ་དེས་མི་བསླུ་བའོ། །ལེའུ་ནི་གཞུང་སྐྱོང་པའོ། །བཤད་པར་བྱའོ་ནི་ཞལ་གྱིས་
བཞེད་པའོ། །
ད་ནི་ལེའུའི་གཞུང་ལ་ལྔ་སྟེ། ཡེ་ཤེས་ཀྱི་དེ་ཁོ་ན་ཉིད་དང་
། སྔགས་ཀྱི་དེ་
241 - 148



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཁོ་ན་ཉིད་དང་། ལྷའི་དེ་ཁོ་ན་ཉིད་དང་
། བདག་གི་དེ་ཁོ་ན་ཉིད་དང་། དེ་ཁོ་ན་
ཉིད་བཞི་ལ་གདམས་པའོ། །
དེ་ཡང་རྒྱུད་ཀྱི་ཆིངས་བྱས་པའི་ནང་དུ་སྡུད་ན་གར་སྡུད་ན། ལར་རྒྱུད་
གསུམ་ལས་འདི་ རང་བཞིན་གྱི་རྒྱུད་དུ་བསྡུ། དེ་ལ་གསུམ་ལས་རྣལ་འབྱོར་དུ་
སྡུད། དེ་ལ་གཉིས་ལས་རྫོགས་པའི་རིམ་པའི་རྣལ་འབྱོར་དུ་སྡུད། དེ་ལ་རྒྱུད་ཀྱི་
ཆིངས་ཀྱི་དུས་སུ་གསུམ་དུ་བྱས་ཏེ། དངོས་པོའི་གནས་ཐབས། ལམ་གྱི་གནས་
ཐབས། འབྲས་བུའི་གནས་ཐབས་གསུམ་ལས་བདག་གི་དེ་ཁོ་ན་ཉིད་དང་ལྷའི་
དེ་ཁོ་ན་ཉིད་གཉིས་དངོས་པོའི་གནས་ཐབས་སུ་བསྡུ། སྔགས་ཀྱི་དེ་ཁོ་ན་ཉིད་
ལམ་གྱི་གནས་ཐབས་སུ་བསྡུ། ཡེ་ཤེས་ཀྱི་དེ་ཁོ་ན་ཉིད་འབྲས་བུའི་གནས་ཐབས་
སུ་བསྡུའོ། །དངོས་པོའི་གནས་ཐབས་ལ་གཉིས་ལས་སེམས་དངོས་པོའི་གནས་
ཐབས་སུ་ལྷའི་དེ་ཁོ་ན་བསྡུ། ལུས་དངོས་པོའི་གནས་ཐབས་སུ་བདག་གི་དེ་ཁོ་ན་
བསྡུའོ། །དེ་ཡང་རྟེན་གྱི་གང་ཟག་གཅིག་གི་ཉམས་ལེན་དུ་འགྲིག་ན་ཧེ་བཛྲའི་
རྒྱུད་འདི་ནས་གང་ཟག་གཉིས་སངས་རྒྱ་བའི་ཐབས་སྟོན་ཏོ། །
གང་ཟག་ཆགས་ཅན་གཅིག་ལས་ཀྱི་ཕྱག་རྒྱ་ལ་བརྟེན་ནས་སངས་རྒྱ་བའི་
ཐབས་གཅིག་ཀྱང་འདི་ནས་སྟོན། གང་ཟག་ཆགས་བྲལ་རབ་ཏུ་བྱུང་བའི་དགེ་
སློང་ངམ་ཚངས་པར་སྤྱོད་པའི་དགེ་བསྙེན་གཅིག་རང་ལུས་ཐབས་ལྡན་ལ་བརྟེན་
ནས་སངས་རྒྱ་བའི་ཐབས་གཅིག་ཀྱང་འདི་ནས་སྟོན་ནོ། །དེ་གཉིས་ཀས་དང་པོ་
གནས་ཐབས་རྣམ་པ་གསུམ་ལས་དངོས་པོའི་གནས་ཐབས། དེ་ལ་གཉིས་ལས་
སེམས་དངོས་པོའི་གནས་ཐབས་ཀྱིས་བསྒོམ་རྒྱུ་དོན་གྱི་ངོ་བོ་ཤེས་པར་བྱ་བའི་
ཕྱིར་ལྟ་བའི་དོན་གཏན་ལ་དབབ་པ་བྱ་བ་དེ་ཤེས་དགོས་ཏེ། དེ་ཁོ་ན་ཉིད་བཞི་
241 -w149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལས་ ལྷའི་ དེ་ཁོ་ན་ཉིད་ཤེས་དགོས་ཏེ། དེ་ ཡང་ དབང་ གི་དུས་ སུ་ གཏན་ ལ་
འབེབས་དགོས་པར་གོང་ལེའུ་དང་པོར་བཤད་དོ། །དེའི་དུས་ཀྱི་ཉམས་སུ་མྱོང་
བ་དེ་གཞུང་དུ་བཤད་པས་ལེའུ་དང་པོ་ནས་ལུས་ལ་ཡེ་ཤེས་ཆེན་པོ་གནས་ཞེས་
པ་ལ་སོགས་པ་དང་
། གུར་ལེའུ་དང་པོ་ནས་འདི་ལྟར་ཀུན་གཞིའི་རྣམ་ཤེས་དང་
ཞེས་ པ་ ལ་ སོགས་ པ་བཤད། འདིར་བསྒོམ་པ་ པོ་མེད་བསྒོམ་ པའང་ མེད། །
སྔགས་མེད་ལྷ་ཡང་ཡོད་མ་ཡིན་ལ་སོགས་པ་བཤད་དོ། །དེ་ལྟར་སེམས་དངོས་
པོའི་གནས་ཐབས་དེ་ཤེས་པ་དང་བསྒོམ་ཆེན་པ་གཉིས་པོས་གནས་ཐབས་རྣམ་
པ་གསུམ་ལས་དངོས་པོའི་གནས་ཐབས། དེ་ལ་ཡང་གཉིས་ལས་ལུས་དངོས་
པོའི་གནས་ཐབས་ཀྱིས་བསྒོམ་པའི་གནད་ཤེས་པར་བྱ་བའི་ཕྱིར་ལུས་དངོས་
པོའི་གནས་ཐབས་གཏན་ལ་དབབ་པ་བྱ་བ་དེ་ཤེས་དགོས། དེ་ཁོ་ན་ཉིད་རྣམ་པ་
བཞི་ལས་བདག་གི་དེ་ཁོ་ན་ཉིད་ཤེས་དགོས། དེ་ཡང་ལུས་དངོས་པོའི་གནས་
ཐབས་ནི་ལུས་རང་བཞིན་གྱི་སྐུ་གསུམ་བྱ་བར་ལེའུ་དང་པོར་བཤད་དོ། །
ལེའུ་འདི་ནས་ཀྱང་ཨཱ་ལི་ཀཱ་ལི་རབ་སྒྲོགས་པ་ཞེས་ལ་སོགས་པ་བཤད་
དེ། དེ་ཁོ་ན་ཉིད་བཞི་ལས་བདག་གི་དེ་ཁོ་ན་ཉིད་བསྟན་ནོ། །དེ་ལྟར་བསྒོམ་ཆེན་
པ་གཉིས་པོས་དངོས་པོའི་གནས་ཐབས་དེ་གཏན་ལ་ཅག་གིས་ཕེབས་པ་དང་
ཉམས་སུ་ལེན་པ་གཅིག་ལ་ནི་གནས་ཐབས་རྣམ་པ་གསུམ་ལས་ལམ་གྱི་གནས་
ཐབས། དེ་ཁོ་ན་ཉིད་བཞི་ལས་སྔགས་ཀྱི་དེ་ཁོ་ན་ཉིད་ཀྱིས་སྟོན་ཏེ། དེ་ཡང་གང་
ཟག་ཆགས་ཅན་དེས་ལས་ཀྱི་ཕྱག་རྒྱ་ལ་བརྟེན་པའི་གདམ་ངག་གཅིག་བླ་མ་དམ་
པ་ལ་ཞུས་ནས་དབེན་ཁང་དང་པོར་ལས་ཀྱི་ཕྱག་རྒྱ་མ་ལ་བརྟེན་ནས་ཉམས་སུ་
ལེན་ནོ། །གང་ཟག་ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་
སྤྱོད་
241 -150



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་དགེ་བསྙེན་གཅིག་གིས་རང་ལུས་ཐབས་ལྡན་ལ་བརྟེན་པའི་གཏུམ་མོའམ་སྒྱུ་
ལུས་སམ་འོད་གསལ་གྱི་གདམ་ངག་གང་ཡང་རུང་བ་གཅིག་བླ་མ་དམ་པ་ལ་
ཞུས་ནས་དབེན་ཁང་གཉིས་པར་ཉམས་སུ་ལེན་ཏོ། །བསྒོམ་ཆེན་དེ་གཉིས་ཀ་ལ་
མཉམ་བཞག་གི་ཉམས་སུ་མྱོང་བ་ཇི་ལྟ་བ་སྐྱེ། རྗེས་ཐོབ་ལ་འབད་རྩོལ་དང་
བཅས་པས་མིག་གིས་གཟུགས་ཅི་མཐོང་བ་དང་རྣ་བས་སྒྲ་ཅི་ཐོས་པ་ཐམས་ཅད་
ལ་མཉམ་བཞག་རྗེས་ཐོབ་འདྲེས་ཏེ་བསྒོམས་པས་ཉམས་སུ་མྱོང་བ་དེ་ཆེ་རྒྱུ་མེད་
མ་བསྒོམས་པས་ཉམས་སུ་མྱོང་བ་འཆོར་རྒྱུ་མེད་པ་ཞིག་འབྱུང་སྟེ། དེ་ནི་གནས་
ཐབས་གསུམ་པ་ལས་འབྲས་བུའི་གནས་ཐབས། དེ་ཁོ་ན་ཉིད་བཞི་ལས་ཡེ་ཤེས་
ཀྱི་དེ་ཁོ་ན་ཉིད་བསྟན་ཏེ།
དེ་ཡང་དེ་གཞུང་དང་སྦྱར་ན་ངོ་བོ་ནི་བདེ་སྟོང་གི་ངོ་བོའོ། །གཟུགས་ནི་དེ་
ལྟར་གྱི་གཟུགས་རང་རྒྱུད་དུ་སྣང་པ་འདི་སྟེ་པའོ། །གཟུགས་དེ་གར་སོང་ན་ཟག་
པ་མེད་པ་ལྷན་ཅིག་སྐྱེས་པའི་ཡེ་ཤེས་སུ་སོང་པའོ
། །མཐོང་བ་པོ་ནི་གཟུགས་དེ་
བལྟ་བར་བྱེད་པའི་མིག་གི་དབང་པོ་ཡང་མེད་པའོ། །འོ་ན་བསྒོམ་ཆེན་པ་གཉིས་
ཀྱི་མིག་གི་དབང་པོ་དེ་གར་སོང་ན་དེ་ཡང་ཟག་པ་མེད་པའི་ལྷན་ཅིག་སྐྱེས་པའི་
ཡེ་ཤེས་སུ་སོང་བའོ། །ཡང་མེད་ཞེས་པར་སྦྱར་ཏེ་མིག་གི་རྣམ་པར་ཤེས་པ་ཡང་
མེད་པའོ། །འོ་ན་དེ་གཉིས་ཀྱི་མིག་གི་རྣམ་པར་ཤེས་པ་གར་སོང་ན། མིག་གི་
རྣམ་པར་ཤེས་པ་དེ་ཡང་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་སུ་སོང་པའོ། །
སྒྲ་མེད་པ་ལ་སོགས་པ་ལ་ཡང་དེ་བཞིན་དུ་སྦྱར་རོ། །སེམས་རྣམ་པར་ཤེས་པ་
ཚོགས་བརྒྱད་དང་སེམས་ལས་བྱུང་བ་འདུ་བྱེད་ལ་ལྔ་བཅུ་རྩ་གཅིག་ཀྱང་མེད་དེ་
དེ་ཐམས་ཅད་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་སུ་སོང་པའོ། །དེ་ལྟར་
241 ----151



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡེ་ཤེས་ཀྱི་དེ་ཁོ་ན་ཉིད་དེ་ཐོབ་པར་བྱེད་པ་ལ་ལམ་གྱི་གནས་ཐབས་ལ་
ད་བརྟེན་
ནས་བསྒོམ་དགོས་པས་སྔགས་ཀྱི་དེ་ཁོ་ན་ཉིད་བསྟན་ཏེ། ལམ་གྱི་གནས་ཐབས་
དེ་ལ་རང་ལུས་ཐབས་ལྡན་དང་གཞན་ལུས་ལས་ཀྱི་ཕྱག་རྒྱ་གཉིས་ལས་ལེའུ་འདི་
རུ་གང་ཟག་ཆགས་པ་དང་བྲལ་བ་གཅིག་གིས་རང་ལུས་ཐབས་ལྡན་ལ་བརྟེན་ཏེ་
ཉམས་སུ་བླང་པའི་ཐབས་འདི་རུ་མ་བསྟན། ལེའུ་འདི་ནས་གང་ཟག་ཆགས་པ་
དང་བཅས་པ་གཅིག་གིས་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པའི་
ཐབས་སྟོན་ནོ། །
དེ་ ལ་ཆོས་བཅུ་གཉིས་ཡོད་པ་ལས་དང་པོ་ཕྱག་རྒྱ་མའི་མཚན་ཉིད་སྟོན་
ཏེ། བསྐྱེད་བྱེད་ནི་ལས་རྒྱ་དེས་ལྷན་ཅིག་སྐྱེས་པའི་ཡེ་ཤེས་བསྐྱེད་པར་བྱེད་པ་སྟེ་
མ་ལྟར་བྱམས་པའི་ཕྱག་རྒྱ་མའོ། །སྲིང་མོ་ནི་ལྷན་ཅིག་སྐྱེས་པའི་ཡེ་ཤེས་ཀྱི་སྐལ་
བའམ་ཆ་ཤས་སམ་དུམ་བུ་སྟེར་བས་སོ། །སྲིང་མོ་ལྟར་བརྩེ་བའི་ཕྱག་རྒྱ་མའོ། །
རྣལ་འབྱོར་ནི་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པའི་རྟེན་གྱི་གང་ཟག་གོ །
རིག་པ་ནི་ལས་ཀྱི་ཕྱག་རྒྱ་མ་བསྟེན་པའི་མན་ངག་ཡོད་པའོ། །རྟག་ཏུ་ནང་དུས་
རྒྱུན་དུའོ། །ལས་ཀྱི་ཕྱག་རྒྱ་ལ་བརྟེན་ནས་བདེ་སྟོང་གཉིས་སུ་མེད་པའི་ཉམས་
མྱོང་དེ་རང་གི་རྒྱུད་ལ་མཆོད་ཅིང་བརྟེན་པའོ། །ད་ནི་ཕྱག་རྒྱ་མའི་དབྱེ་བ་བསྟན་
ཏེ་གར་མ་ནི་གར་མཁན་མའི་བུ་མོ་དང་
། ཚོས་མཁན་མའི་བུ་མོ་ལ་སོགས་པའོ། །
ད་ནི་ཕྱག་རྒྱ་མ་བསྟེན་པའི་ཐབས་བསྟན་པ་ནི། ཐབས་ནི་བསྒྲུབ་པ་པོ་
ལུས་ལྷའི་འདུ་ཤེས་ལ་སོགས་པའི་དུས་ཤེས་རྣམ་པ་གསུམ་ལྡན་གྱི་སྒྲུབ་པ་པོ་
བདག་ཉིད་ཧེ་རུ་ཀའི་སྐུར་བསྐྱེད་པའོ། །ཤེས་རབ་ནི་ལས་ཀྱི་ཕྱག་རྒྱ་མ་ཡུམ་
བདག་མེད་མར་བསྐྱེད་པའོ། །ཆོ་ག་ནི་རྡོ་རྗེ་དང་པད་མ་བྱིན་གྱིས་བརླབས་ནས་
241 -152



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྙོམས་པར་འཇུག་པ་བྱ་བ་དང་ཀུན་རྫོབ་བྱང་ཆུབ་སེམས་ཀྱི་ཐིག་ལེ་དབབ་པ་
དང་རྡོ་རྗེ་ནོར་བུའི་རྩེ་མོ་རུ་ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་བའོ། །
དེ་ཡང་གུར་ལེའུ་བཞི་པ་ནས། བདག་ཉིད་ཧེ་རུ་ཀར་བྱས་ལ། །རང་གི་བཙུན་མོ་
ང་བསྒོམ་སྟེ། །ཆགས་ཅན་ གྱིས་ནི་འདོད་ བྱེད་ གང་། །དེ་རྣམས་ལ་ནི་ང་ རྙེད་
འགྱུར། །ཞེས་པ་དང་། གདན་བཞིའི་སྦྱོར་གདན་ལེའུ་བཞི་པ་ནས། རྡོ་རྗེ་དེ་ཉིད་
བདག་ཉིད་དེ། །དྲིལ་བུ་ཆོས་ཀྱི་གཟུངས་མའོ། །ཕྱག་རྒྱ་རབ་སྦྱོར་ཚུལ་གྱིས་ནི། །
དེ་ལ་ཐབས་ནི་ཐིམ་པར་འགྱུར་ཞེས་པའོ། །དེ་ཉིད་རིག་པ་ནི་ཐིག་ལེ་ལ་བརྟེན་
ནས་བདེ་སྟོང་གཉིས་སུ་མེད་པའི་ཉམས་སུ་མྱོང་བ་གཅིག་རྒྱུད་ལ་བསྐྱེད་པའོ། །
རྟག་ཏུ་ནི་དུས་རྒྱུན་དུ། མཆོད་ནི་མཉམ་བཞག་རྗེས་ཐོབ་ཐམས་ཅད་ལ་ཉམས་
མྱོང་དེ་ལ་བློ་གནས་པར་བྱའོ། །
ད་ནི་ཕྱག་རྒྱ་མ་མི་མཐོང་བར་བྱ་བ་སྟོན་ཏེ། ཇི་ལྟར་དབྱེ་བར་ནི་འཇིག་
རྟེན་གྱི་གྲགས་པ་དང་བཅས་པས་བསྟེན་དུ་མི་རུང་ངོ༌
། །རབ་ཏུ་འབར་བ་ནི་
བརྩོན་འགྲུས་དང་བཅས་པས་ཤིན་ཏུ་གསང་ལ་བསྟེན་པ་ཡིན་ནོ། །དེ་ཡང་ཇོ་བོ་
ནཱ་རོ་པའི་ ཞལ་ནས་ཕྱག་རྒྱ་མ་བསྟེན་པ་འདི་ཤིན་ཏུ་བསྟེན་དཀའ་སྟེ། བདེ་
མཆོག་ལེའུ་གྱ་གཅིག་པ་ནས་ཕོ་ཉ་རལ་གྲིའི་སོ་དང་འདྲ་ཞེས་གསུང་སྟེ་དཔེར་ན་
རལ་སྐོར་དེ་ལེགས་ན་ཕས་ཀྱི་ཚོན་ཐམས་ཅད་ཆོད་ལ། མ་ལེགས་ན་རང་གི་མགོ་
དང་རྐང་ལག་གཅོད་པ་ལྟར། ཕྱག་རྒྱ་མ་བསྟེན་པ་འདི་བསྟེན་ལེགས་ན་བཙན་
ཐབས་སུ་སངས་རྒྱའོ། །བསྟེན་མ་ལེགས་ན་བཙན་ཐབས་སུ་ངན་སོང་དུ་འགྲོ་བ་
ཡིན་གསུངས་སོ། །
ད་ནི་ཕྱག་རྒྱ་མ་མ་གསང་བའི་སྐྱོན་སྟོན་ཏེ། མ་གསང་ན་སྦྲུལ་གདུག་པ་
241 -153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཅན་ གྱིས་གསོད། ཆོམ་པོས་གསོད་པ་དང་
། རྐུན་མས་ གསོད་དོ། །བསད་ནས་
ཀྱང་ཚ་བའི་དམྱལ་བར་སྐྱེ་བས་ས་སྤྱོད་མེའི་སྡུག་བསྔལ་བྱེད་ཞེས་སོ། །ཡང་ན་
ས་སྤྱོད་ནི་རྒྱལ་པོའི་ཆད་པ་དང་མེ་དང་ཆུ་ལ་སོགས་པའི་སྡུག་བསྔལ་འབྱུང་བའོ། །
ད་ནི་ཕྱག་རྒྱ་མའི་དགོས་པ་བསྟན་ཏེ། འོ་ན་དེ་ཀ་ཙམ་དུ་ཉེས་དམིགས་ཆེ་
ན་ཕྱག་རྒྱ་མ་ལྔར་བསྟན་པ་ལ་དགོས་པ་ཅི་ཡོད་ཞེ་ན། གོང་གི་གར་མ་ལ་སོགས་
པ་རིགས་ལྔའི་ཕྱག་རྒྱ་ཞེས་པ་ནི་འཁོར་བ་ལས་ཐར་པའི་ཐབས་སམ་རྒྱུར་ནི་
བརྗོད་པར་བྱའོ། །
ད་ནི་ཕྱག་རྒྱ་མའི་ངེས་ཚིག་སྟོན་ཏེ། རྡོ་རྗེ་ནི་སྤྲོས་མེད་ལྷན་ཅིག་སྐྱེས་པ་
ཡེ་ཤེས་འདིས་སོ། །གདབ་པ་ནི་གདབ་བྱའི་ཡུལ་རྣལ་འབྱོར་མའི་ལུས་ངག་ཡིད་
གསུམ་ལ་རྒྱས་འདེབས་པར་བྱེད་པས་ན་དེས་ན་ཕྱག་རྒྱར་བརྗོད་པར་བྱའོ། །ད་
ནི་ཕྱག་རྒྱ་མ་ལྔ་རུ་ངེས་པའི་འཐད་པ་བསྟན་ཏེ། རྡོ་རྗེ་ནི་རྡོ་རྗེའི་རིགས་པད་མ་ནི་
པད་མའི་ རིགས་དེ་བཞིན་དུ་ལས་ཀྱི་རིགས། དེ་བཞིན་གཤེགས་པའི་རིགས།
རིན་ཆེན་ནི་རིན་པོ་ཆེའི་རིགས་སོ། །སྙིང་རྗེ་ཆེན་པོ་ཞེས་རྡོ་རྗེ་སྙིང་པོ་ལ་བོས་
ནས་དམ་པ་ནི་ཡང་དག་པར་རྫོགས་པའི་སངས་རྒྱས་ལ་རིགས་ལྔར་བརྗོད་ཅིང་
ཡོད་པས་ཕྱག་རྒྱ་ཡང་རྣམ་པ་ལྔར་ངེས་སོ། །འོ་ན་སངས་རྒྱས་ལ་མིན་ཏེ་རིགས་
དེ་བས་མང་བ་ཞིག་མི་སྟོན་མིན་ཏེ་དེ་བས་རིགས་ཉུང་བ་ཞིག་མི་སྟོན་པར་ལྔ་ཁོ་
ནར་སྟོན་པ་ཅི་ཡིན་ཞེ་ན། སེམས་ཅན་རྣམས་ཀྱི་རྒྱུད་ལ་སྦྱང་གཞི་ཉོན་མོངས་པ་
ལྔ་ཕུང་པོ་ལྔ་འབྱུང་ཆེན་ལྔ་ཡོད་པས་སྦྱོང་བྱེད་སངས་རྒྱས་ལ་ཡང་རིགས་ལྔར་
བྱུང་། བུདྡྷ་ལ་རིགས་ལྔ་རུ་ངེས་པས་ཕྱག་རྒྱ་མ་ལྔ་རུ་ངེས་པའོ། །
ད་ནི་བུདྡྷ་མ་རིགས་ལྔ་འདུག་ཕྱག་རྒྱ་མ་ལྔ་འདུག་ན་རིགས་གང་དང་གང་
241 - 154



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལ་ཕྱག་རྒྱ་མ་གང་དང་གང་ཤིས་པ་གཅིག་སྟོན་ཏེ། རྡོ་རྗེ་ནི་རྡོ་རྗེའི་རིགས་ཀྱི་
རྣལ་འབྱོར་པ་ལ་ཤིས་པའི་ཕྱག་རྒྱ་མ་དེ་གཡུང་མོའི་བུ་མོ་ཡིན་ནོ་དེས་འགྲེའོ། །
ད་ནི་རིགས་ལྔ་དང་ཕྱག་རྒྱ་མ་ལྔ་པོ་ཐ་མི་དད་པར་བསྟན་པ་ནི། རིགས་
ལྔ་དང་ཕྱག་རྒྱ་མ་ལྔ་པོ་འདི་རྣམས་དེ་བཞིན་གཤེགས་པའི་རིགས་ཏེ་ཆོས་ཀྱི་
དབྱིངས་སྟོང་ཉིད་དུ་རོ་གཅིག་ཅིང་མདོར་བསྡུད་པ་ཞིག་པ་བརྗོད་པར་བྱ་ནི་
བསྟན་པར་བྱ་བཤད་པར་བྱ་ཞེས་པའོ། །དཔལ་ལྡན་ནི་རིགས་ལྔ་དང་ཕྱག་རྒྱ་མ་
ལྔ་པོ་དེས་ཚོགས་གཉིས་རྫོགས་ཤིང་གདུལ་བྱ་ལ་ལེགས་པའི་ཡོན་ཏན་སྟེར་བས་
སོ། །དེ་བཞིན་ནི་རང་དོན་དུ་ཆོས་ཀྱི་དབྱིངས་སྟོང་ཉིད་དོ། །གཤེགས་པ་ནི་
རིགས་ལྔ་དང་ཕྱག་རྒྱུ་མ་ལྔ་པོ་དེ་སླར་སྟོང་ཉིད་དུ་བཞུད་པའོ། །དེས་དོན་དམ་དུ་
རོ་གཅིག་པར་བསྟན། གཞན་དོན་དུ་དེ་བཞིན་ནི་ཆོས་ཀྱི་དབྱིངས་སྟོང་ཉིད་དོ། །
སླར་ཡང་གཤེགས་པ་ནི་ཀུན་རྫོབ་ཏུ་རིགས་ལྔ་དང་ཕྱག་རྒྱ་མར་གཤེགས་པའོ། །
དེས་ཀུན་རྫོབ་ཏུ་ཐ་དད་པར་བསྟན། དོན་དམ་དུ་རོ་གཅིག་ཅིང་ཀུན་རྫོབ་ཏུ་ཐ་
དད་པ་འདིས་ནི་ཤེས་རབ་སྟོང་པ་དང་ཐབས་རིག་པའི་ཡེ་ཤེས་དབྱེར་མེད་པ་དེ་
ལ་དེ་བཞིན་གཤེགས་པ་ཞེས་བརྗོད་པར་བྱའོ། །
ད་ནི་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་སྟོན་ཏེ། འོ་ན་
རིགས་ལྔ་ཁོ་ནར་ངེས་སམ་ཞེ་ན། རིགས་ནི་རྣམ་པ་ལྔ་རྡོ་རྗེ་འཆང་དང་དེ་དྲུག་ལ་
བརྗོད་དེ། མདོར་བསྡུས་ན་རིགས་རྣམ་པ་ལྔའོ། །དེ་ལས་ཀྱང་བསྡུ་ན། སྐུ་གསུང་
ཐུགས་དབྱེ་བ་ནི་སྐུའི་ རིགས་རྣམ་ པར་སྣང་མཛད། གསུང་གི་རིགས་སྣང་བ་
མཐའ་ཡས། ཐུགས་ཀྱི་རིགས་མི་བསྐྱོད་པ་དང་གསུམ་དུ་འགྱུར་རོ། །དེ་ལས་
ཀྱང་བསྡུ་ན་གསང་ཆེན་རིགས་གཅིག་གོ །
241 -155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ད་ནི་རིགས་སུ་བཞག་པའི་འཐད་པ་སྟོན་ཏེ། འོ་ན་སངས་རྒྱས་ལ་རིགས་
བྱ་བ་ངེས་པ་རང་གཅིག་ཡོད་དམ་ཞེ་ན། སངས་རྒྱས་ལ་མེད་ཀྱང་སེམས་ཅན་ལ་
ཡོད་ དེ། རིགས་ ནི་ རྒྱལ་ རིགས་ དང་། རྗེ་ རིགས་ བྲམ་ ཟེའི་ རིགས། དམངས་
རིགས་གདོལ་པའི་རིགས་སོ། །འབྱུང་བ་ལྔ་ནི་ལུས་བསྐྱེད་པའི་ཐིག་ལེ་དཀར་
དམར་ དེ་ ལ་ སྲ་བ་ སའི་ཆོས། གཤེར་བ་ཆུའི་ ཆོས། དྲོ་བ་མེའི་ཆོས། ཐིག་ལེ་
འཕེན་པ་དང་རླངས་པ་ནི་རླུང་གི་ཆོས། དེའི་དུས་ཀྱི་བདེ་བ་ནམ་མཁའི་ཆོས་སོ། །
ཕུང་པོ་ལྔ་ནི་གཟུགས་ཀྱི་ཕུང་པོ་དང༌། ཚོར་བ། འདུ་ཤེས། འདུ་བྱེད། རྣམ་པར་
ཤེས་པའི་ཕུང་པོའོ། །དེ་ལྟར་ན་སེམས་ཅན་ལ་སྦྱང་གཞི་ལྔ་ཡོད་པས་སྦྱོང་བྱེད་
སངས་རྒྱས་ལ་ཡང་རིགས་ཞེས་བྱ་བགྲང་བྱ་ཞེས་བྱ་འཐད་པ་འདིས་མངོན་པར་
བརྗོད་པར་བྱའོ། །དེས་ན་དབེན་ཁང་དང་པོར་གཞན་ལུས་ལས་ཀྱི་ཕྱག་རྒྱ་ལ་
བརྟེན་ནས་བསྒོམ་པའི་མན་ངག་གོ །དེ་ལྟར་ལམ་ཉམས་སུ་ལེན་པ་དེ་ལ་སྔོན་དུ་
སེམས་དངོས་པོའི་གནས་ཐབས་ཀྱིས་བསྒོམ་རྒྱུ་དོན་གྱི་ངོ་བོ་ཤེས་པར་བྱ་བའི་
ཕྱིར་ལྟ་བའི་དོན་གཏན་ལ་ཕབ་ནས་བསྒོམ་དགོས་པས་ལྷའི་དེ་ཁོ་ན་ཉིད་བསྟན་
ཏེ། འོ་ན་དོན་དམ་དུ་རིགས་དང་ཕྱག་རྒྱ་མ་ལ་སོགས་པ་དེ་ལྟ་བུ་གཅིག་རང་
བསྒོམ་དུ་ཡོད་དམ་ཞེ་ན། དེ་ཡང་བསྒོམ་པ་པོ་མེད་ནི་དོན་དམ་དུ་བསྒོམ་པར་
བྱེད་པའི་རྟེན་གྱི་གང་ཟག་མེད་པའོ། །བསྒོམ་པའང་ནི་བསྒོམ་པར་བྱ་བའི་ཡུལ་
ཡང་མེད་པའོ། །ལྷ་མེད་ནི་ལྷའི་སྐུའི་ཞལ་ཕྱག་གི་རྣམ་པ་མེད་པའོ། །སྔགས་ནི་
སྙིང་པོ་དང་ཉེ་བའི་སྙིང་པོ་དང་རྩ་བའི་སྔགས་མེད་པའོ། །འོ་ན་སྔགས་དང་ལྷ་ལ་
སོགས་པ་ལ་བསྐུར་བ་བཏབ་བོ་ཞེ་ན། ཆོས་ཐམས་ཅད་སྤྲོས་པ་མེད་པར་ལྷན་
ཅིག་སྐྱེས་པའི་ཡེ་ཤེས་སུ་གནས་པ་ལས། ཀུན་རྫོབ་ཙམ་དུ་སྔགས་ཐམས་ཅད་དུ་
241 -156



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡང་གནས་ལ་སྒྱུ་མ་ལྟ་བུའི་ལྷའི་སྐུར་ཡང་གནས་པའོ། །ལྷ་རུ་གནས་པ་ལ་ནང་
པ་སངས་རྒྱས་པའི་ལྷ་རུ་གནས་པ་དང་
། ཕྱི་རོལ་མུ་སྟེགས་པའི་ལྷ་ཐམས་ཅད་དུ་
ཡང་གནས་པ་ལས་དང་པོ་ནི་རྣམས་ཞེས་པ་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་དེ་ཉིད་རྣམ་པ་སྣ་ཚོགས་སུ་སྣང་ཞིང་ཤར་བས་སོ། །ཀུན་རྫོབ་ཙམ་དུ་རྣམ་
པར་སྣང་མཛད་ཀྱི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་བའོ། །མི་བསྐྱོད་
པ་ནི་སྤྲོས་མེད་དེ་ཉིད་རྣམ་པར་རྟོག་པ་གང་གིས་ཀྱང་མི་བསྐྱོད་པས་སོ། །ཀུན་
རྫོབ་ཙམ་དུ་མི་བསྐྱོད་པའི་སྐུར་ཡང་བྱུང་བའོ། །དོན་ཡོད་ནི་སྤྲོས་མེད་དེས་
འདོད་པའི་དོན་ཐམས་ཅད་སྟེར་བས་སོ། །ཀུན་རྫོབ་ཙམ་དུ་དོན་ཡོད་གྲུབ་པའི་
སྐུ་རུ་བྱུང་བའོ། །རིན་ཆེན་ནི་སྤྲོས་མེད་དེ་ཉིད་ལ་དགོས་འདོད་ཐམས་ཅད་འབྱུང་
བས་སོ། །ཀུན་རྫོབ་ཙམ་དུ་རིན་ཆེན་འབྱུང་ལྡན་གྱི་སྐུ་རུ་ཡང་བྱུང་བའོ། །དཔག་
མེད་ནི་ཨ་རོ་ལི་ཀ་ཞེས་པ་སྟེ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེས་སྤྲོས་
པའི་རྣམ་པར་རྟོག་པ་ཐམས་ཅད་གཅོད་པས་སོ། །ཀུན་རྫོབ་ཏུ་སྣང་བ་མཐའ་
ཡས་ཀྱི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་བའོ། །སེམས་དཔའ་ནི་སྤྲོས་
མེད་ས་ཧ་ཛ་དེ་ཉིད་བདེ་སྟོང་དབྱེར་མེད་དུ་སེམས་དཔས་སོ། །ཀུན་རྫོབ་ཙམ་དུ་
རྡོ་རྗེ་སེམས་དཔའི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་བའོ། །
ད་ནི་མུ་སྟེགས་པའི་ལྷ་ཐམས་ཅད་དུ་ཡང་བྱུང་བར་སྟོན་ཏེ། ཚངས་པ་
ཁྱབ་འཇུག་ལ་སོགས་པས་རྒྱས་པར་འཆད་དེ། གོང་གི་ཚངས་པ་བཤད་པས་
ཚངས་པ་ནི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ཉིད་ཉོན་མོངས་པའི་སྒྲིབ་པ་
དང་ཤེས་བྱའི་སྒྲིབ་པ་གཉིས་དང་བྲལ་བས་སོ། །ཀུན་རྫོབ་ཏུ་མུ་སྟེགས་པའི་ལྷ་
ཚངས་པ་ཞེས་བྱ་བའི་བདག་ཉིད་དུ་ཡང་བྱུང་བའོ། །གོང་གི་ཁྱབ་འཇུག་བཤད་
241 -157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པས་དོན་དམ་ས་ཧ་ཛ་དེ་ཉིད་བརྟན་གཡོའི་ཆོས་ཐམས་ཅད་ལ་ཁྱབ་ཅིང་འཇུག་
པའི་ ཕྱིར་ ཁྱབ་ འཇུག་ཏུ་བརྗོད་ པར་ བྱའོ། །ཀུན་རྫོབ་ ཙམ་དུ་མུ་སྟེགས་པས་
བཏགས་པའི་ལྷ་ཁྱབ་འཇུག་ཏུ་ཡང་བྱུང་བའོ། །གོང་གི་ཞི་བ་བཤད་པས་རྟག་ཏུ་
ནི་དོན་དམ་ས་ཧ་ཛ་དེ་ཉིད་དུས་ཐམས་ཅད་པས་རྟག་ཏུའོ། །དེ་ཉིད་རེས་འཇོག་
མེད་པས་དགེ་བའོ། །དངོས་པོ་དང་མཚན་མའི་རྣམ་པར་རྟོག་པ་ཐམས་ཅད་ཞི་
བས་ཞི་བའོ། །ཀུན་རྫོབ་ཏུ་མུ་སྟེགས་པའི་ལྷ་ཞི་བར་ཡང་བྱུང་བའོ། །གོང་གི་
ཐམས་ཅད་བཤད་པས་ཐམས་ཅད་ནི་དོན་དམ་ས་ཧ་ཛ་དེ་ཉིད་རྣམ་པ་སྣ་ཚོགས་
པ་ཐམས་ཅད་ཀུན་གྱི་བདག་ཉིད་དུ་བྱུང་ཞིང་རྣམ་པ་སྣ་ཚོགས་པ་ཐམས་ཅད་ཀྱི་
བདག་ཉིད་དུ་གནས་པས་སོ། །ཀུན་རྫོབ་ཏུ་མུ་སྟེགས་པའི་ལྷ་ཐམས་ཅད་པ་ཞེས་
པའི་བདག་ཉིད་དུ་ཡང་བྱུང་བའོ། །གོང་གི་དེ་ཉིད་བཤད་པས་དམ་པ་ནི་དོན་
དམ་ ས་ ཧ་ཛའི་བདེ་བ་དེ་ཉིད་ལས་མ་འདས་པས་དེ་ཉིད་དེ། ཀུན་རྫོབ་ཏུ་མུ་
སྟེགས་པའི་ལྷ་དེ་ཉིད་པར་ཡང་བྱུང་བའོ། །
གོང་གི་སངས་རྒྱས་བཤད་པས་མེད་པར་རྟོགས་ཕྱིར་ནི་དོན་དམ་ས་ཧ་
ཛའི་བདེ་བ་དེ་རྟོགས་ཤིང་ཁོང་དུ་ཆུད་པས་རྣམ་པར་སངས་རྒྱས་སོ། །ཀུན་རྫོབ་
ཙམ་དུ་མུ་སྟེགས་པའི་ལྷ་རྣམ་སངས་རྒྱས་ཀྱི་བདག་ཉིད་དུ་ཡང་བྱུང་བའོ། །ཕྱིར་
དེ་ལྟར་སྤྲོས་མེད་ས་ཧ་ཛ་དེ་ལ་འཇིག་རྟེན་དང་འཇིག་རྟེན་ལས་འདས་པའི་ལྷ་རུ་
གང་གི་ཕྱིར་བཞག་ཞེ་ན། ལུས་ལས་བྱུང་བ་ནི་ལུས་ལས་ཀུན་རྫོབ་བྱང་ཆུབ་ཀྱི་
སེམས་འབྱུང་བྱང་ཆུབ་སེམས་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཉམས་
སུ་མྱོང་པ་འབྱུང་པས་ཉམས་སུ་མྱོང་པ་དེ་ལ་ལྷའི་མིང་གིས་ཀྱང་གདགས་སུ་
བཏུབ་པས་ལྷ་ཞེས་མངོན་པར་བརྗོད་པར་བྱའོ། །དེར་མ་ཟད་སངས་རྒྱས་ནི་
241 -.--.158



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྤྲོས་མེད་ལྷན་ཅིག་སྐྱེས་པའི་ཉམས་སུ་མྱོང་པ་འདི་ལ་བྷ་ག་མངའ་བས་བཅོམ་
ལྡན་འདས་ཞེས་བྱ་བའི་མིང་གིས་ཀྱང་གདགས་སུ་བཏུབ་བོ། །དེ་ཡང་འཇོམས་
བྱེད་ཀྱི་སྒོ་ནས་བྷ་ག་རྣམ་པ་དྲུག་ཏུ་བརྗོད་དོ། །དྲུག་པོ་དེ་ཡང་དབང་ཕྱུག་ལ་
སོགས་པའི་ཡོན་ཏན་དྲུག་དང་ལྡན་པས་བཅོམ་ལྡན་འདས་ཏེ་དེ་ལྟར་ཡང་སམ་
པུ་ཏའི་བརྟག་པ་དང་པོའི་རབ་བྱེད་བཞི་པ་ནས། དབང་ཕྱུག་དང་ནི་གཟུགས་
བཟང་དང་། །དཔལ་དང་ གྲགས་ དང་ ཡེ་ཤེས་དང་
། །བརྩོན་འགྲུས་ ཕུན་ སུམ་
ཚོགས་པ་ལྡན། །དྲུག་པོ་དེར་ནི་བཅོམ་པར་བཤད་ཞེས་སོ། །ཡང་ན་གཞོམ་བྱའི་
ངོས་ནས་ཉོན་མོངས་པ་ལ་སོགས་པའི་བདུད་བཞི་འཇོམས་པའི་ཕྱིར་དངོས་པོ་
གཤིས་ཀྱི་ཆོས་དེ་ལ་བཅོམ་ལྡན་འདས་ཀྱང་བརྗོད་པར་བྱའོ། །
དེར་མ་ཟད་སྤྲོས་མེད་དངོས་པོ་གཤིས་ཀྱི་ཆོས་དེ་ལ་ཕྱག་རྒྱ་རྣམས་ཀྱི་
མིང་གིས་ཀྱང་གདགས་སུ་བཏུབ་སྟེ། གང་ཕྱིར་ནི་སྤྲོས་མེད་དངོས་པོ་གཤིས་ཀྱི་
ཆོས་དེ་ལ་གང་གི་ཕྱིར་མ་རུ་བཞག་ཞེ་ན། སྐྱེ་འགྲོ་ཐམས་ཅད་བསྐྱེད་པས་ཤེས་
རབ་དངོས་པོ་གཤིས་ཀྱི་ཆོས་དེ་ལ་མ་ཞེས་ཀྱང་བརྗོད་པར་བྱའོ། །སྤྲོས་མེད་
དངོས་པོ་གཤིས་ཀྱི་ཆོས་དེ་ལ་གང་གི་ཕྱིར་སྲིང་མོར་བཞག་ཞེ་ན། སྲིང་མོས་ཀྱང་
སྐལ་བའམ་ཆ་ཤས་སམ་དུམ་བུ་སྟེར་བཞིན་དུ་འདིར་ཡང་ལྷན་ཅིག་སྐྱེས་པའི་
ཉམས་མྱོང་གི་སྐལ་བ་སྟོན་པའམ་སྟེར་བ་ལྷན་ཅིག་སྐྱེས་པའི་ཤེས་རབ་དངོས་པོ་
གཤིས་ཀྱི་ཆོས་དེ་ལ་སྲིང་མོ་ཞེས་བྱའོ། །བཙོ་བླག་མའི་ཚིག་གཉིས་ཀྱི་མདོར་
བསྟན། སེམས་ཅན་ཐམས་ཅད་ལ་སོགས་པར་རྒྱས་པར་བཤད་དེ། གོང་གི་བཙོ་
བླག་མ་དོན་བཤད་པས་དཔེར་ན་རས་དཀར་པོ་དེ་སེར་པོའམ་དམར་པོ་ལ་
སོགས་པར་སྒྱུར་བ་ལ་ཚོས་མཁན་མ་ཟེར་བ་བཞིན་དུ་སེམས་ཅན་ཐམས་ཅད་
241 -159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྤྲོས་མེད་ཟག་པ་མེད་པའི་ཉམས་མྱོང་དུ་བསྒྱུར་ཅིང་འཚེད་པའི་ཕྱིར་བཙོ་བརླག་
མ་ཞེས་དེ་བཞིན་བརྗོད་དོ། །གོང་གི་དོན་བཤད་པས་ཡོན་ཏན་ནི་དཔེར་ན་བུ་
མོས་མའི་འོ་མ་དེ་འཇོ་ཞིང་འཐུང་བ་དང་འདྲ་བར་སྤྲོས་མེད་ཟག་པ་མེད་པའི་
ཉམས་མྱོང་དེས་ཀྱང་སངས་རྒྱས་ཀྱི་སྟོབས་དང་མི་འཇིགས་པ་ལ་སོགས་པའི་
ཡོན་ཏན་དེ་འཇོ་ཞིང་འཐུང་བའི་ཕྱིར་ཤེས་རབ་དངོས་པོ་གཤིས་ཀྱི་ཆོས་དེ་ལ་བུ་
མོ་ཞེས་བརྗོད་དོ། །གོང་གི་གར་མཁན་མའི་དོན་རྒྱས་པར་བཤད་པས་སྙིང་རྗེ་
ཆེན་པོ་ནི་གར་མཁན་གཅིག་གིས་གར་མི་འདྲ་བ་སྣ་ཚོགས་སུ་བསྒྱུར་ཤེས་ན་
གར་མཁན་མ་ཟེར་བ་དང་འདྲ་བར། སྤྲོས་མེད་ལྷན་ཅིག་སྐྱེས་པའི་ཉམས་མྱོང་དེ་
ཡང་མི་དམིགས་པའི་སྙིང་རྗེ་ཆེན་པོས་གཡོ་ཞིང་སེམས་ཅན་གྱི་དོན་ལ་མི་འདྲ་
བར་བསྒྱུར་བས་ན་ཤེས་རབ་དངོས་པོ་གཤིས་ཀྱི་ཆོས་དེ་ལ་གར་མར་བརྗོད་པར་
བྱའོ། །སྤྲོས་མེད་དངོས་པོ་གཤིས་ཀྱི་ཆོས་དེ་ལ་གང་གི་ཕྱིར་གཡུང་མོར་གདགས་
ཞེ་ན། དཔེར་ན་གཡུང་མོ་རིགས་ངན་ཀྱི་བུ་མོ་དེ་ལ་རྒྱལ་རིགས་དང་བྲམ་ཟེ་དང་
རྗེ་རིགས་ལ་སོགས་པ་རྣམས་ཀྱིས་མི་རེག་པ་བཞིན། བཅོམ་ལྡན་ནི་ལྷན་ཅིག་
སྐྱེས་པའི་ཉམས་སུ་མྱོང་བ་དེ་ལ་རྣམ་རྟོག་གི་ཆོས་ཀྱིས་མི་རེག་པ་དེའི་ཕྱིར་
གཡུང་མོར་བརྗོད་ པར་ བྱའོ། །དེ་ ལྟར་ སེམས་ དངོས་ པོའི་གནས་ ཐབས་ ཀྱིས་
བསྒོམ་རྒྱུ་དོན་གྱི་ངོ་བོ་ངོ་ཤེས་པར་བྱས་ནས།
ད་ནི་ལུས་དངོས་པོའི་གནས་ཐབས་ཀྱིས་བསྒོམ་པའི་གནད་ཤེས་པར་བྱ་
བའི་ཕྱིར་ལུས་དངོས་པོའི་གནས་ཐབས་ནི་བདག་གི་དེ་ཁོ་ན་ཉིད་ཀྱིས་སྟོན་ཏེ།
དེ་ཡང་ཤི་བ་སྟོང་པ་དེ་ཆོས་ཀྱི་སྐུ་བར་མ་དོ་ལོངས་སྤྱོད་རྫོགས་པའི་སྐུ། མའི་
མངལ་དུ་ལུས་ཆགས་ནས་ད་ལྟ་གནས་ཚད་འདི་སྤྲུལ་པའི་སྐུའོ། །དེ་ལྟར་ལུས་དེ་
241-160



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྐུ་གསུམ་གྱི་བདག་ཉིད་ཅན་ཡིན་པས་ངག་ཏུ་ཅི་བརྗོད་པ་ཐམས་ཅད་ཨཱ་ལི་ཀཱ་
ལི་ལས་མི་འདའ་བས་བཟླས་པ། རྐང་པའི་ རྗེས་ཇི་ལྟར་བོར་བ་ཐམས་ཅད་
དཀྱིལ་འཁོར་ཏེ་མ་དྷ་ལ་ཞེས་པ་སྙིང་པོ་ལེན་པར་བྱེད་པས་དཀྱིལ་འཁོར་དེ་ཉིད་
ཕྱིར་དཀྱིལ་འཁོར་བརྗོད་པར་བྱའོ། །རྡུལ་ཚོན་གྱི་དཀྱིལ་འཁོར་བྲི་བ་ལ་སོགས་
པ་བཅོས་མའོ། །ལག་པའི་གར་ཇི་ལྟར་བསྒྱུར་བ་ཐམས་ཅད་ཕྱག་རྒྱ་སྟེ་སང་ཀྲ་
ཧ་ནས་བཤད་པའི་ཕྱག་རྒྱ་ནི་བཅོས་མའི་ཕྱག་རྒྱའོ
། །སོར་མོ་ཉེས་པ་ནི་སོར་
མོའི་ཚིགས་འདྲེན་པ་ཡང་དེ་བཞིན་ཏེ་ཕྱག་རྒྱའོ། །གང་ཕྱིར་རྣམ་སེམས་ནི་ཡིད་
ལ་ཅི་བསམ་པ་ཐམས་ཅད་བསམ་གཏན་ཏེ་ད་ལྟར་བསྐྱེད་རྫོགས་བསྒོམ་པ་ནི་
བཅོས་མའི་བསམ་གཏན་ནོ། །
ད་ནི་དེ་ཁོ་ན་ཉིད་བཞི་ལ་གདམས་པ་སྟོན་ཏེ། ཇི་ལྟར་ཕ་ནི་རྡོ་རྗེ་སློབ་
དཔོན་ནོ། །བདེ་བ་ཐོབ་པ་ནི་ཆགས་ཅན་གྱིས་ལས་ཀྱི་ཕྱག་རྒྱ་ལ་བརྟེན་པའི་
མན་ངག་ཐོབ། ཆགས་བྲལ་གྱིས་རང་ལུས་ཐབས་ལྡན་གྱི་མན་ངག་ཐོབ་པའོ། །
དེའི་བདེ་བ་ནི་མན་ངག་ལ་བརྟེན་པའི་ཉམས་སུ་མྱོང་བའོ། །རང་གིས་
ནི་མན་ངག་ལ་བརྟེན་པའི་ཉམས་སུ་མྱོང་པ་དེ་རང་གིས་བཟའ་ཞིང་རང་གི་རྒྱུད་
ལ་བརྟེན་ནས་བསྒོམ་ཞེས་པའོ། །བདེ་བ་ནི་ཉམས་མྱོང་གི་བདེ་བ་གང་གིས་རྣམ་
རྟོག་ཐམས་ཅད་འཆིང་བའོ། །ཉམས་སུ་མྱོང་བ་དེའི་བདེ་བ་ལ་བསམ་གཏན་དུ་
བརྗོད་དོ། །
དབང་གསུམ་པ་དང་སྦྱར་ན་ཇི་ལྟར་ཕ་ནི་ཆགས་ཅན་དངོས་ཀྱི་རིགས་
མའམ་ཆགས་བྲལ་ཡིད་ཀྱི་རིགས་མའོ། །བདེ་བ་ཐོབ་པ་ནི་དེ་ལ་ཆགས་ཅན་
དངོས་ ཀྱི་ རིགས་མའམ་ ཆགས་ བྲལ་ཡིད་ཀྱི་ རིགས་མ་ལ་བརྟེན་ནས་དབང་
241 161



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསུམ་པའི་ཉམས་མྱོང་རྒྱུད་ལ་སྐྱེས་པའོ། །དེ་ཡི་བདེ་བ་ནི་དབང་གསུམ་པའི་
ཉམས་མྱོང་དེ་རང་གིས་བཟའ་ཞིང་རང་གི་རྒྱུད་ལ་བསྐྱེད་ནས་བསྒོམ་པའོ། །བདེ་
བ་གང་གིས་ཉམས་སུ་མྱོང་བའི་བདེ་བའོ། །དེས་རྣམ་པར་རྟོག་པའི་ཆོས་ཐམས་
ཅད་འཆིང་བའོ། །དབང་གསུམ་པའི་ཉམས་སུ་མྱོང་བ་དེ་ལ་བསམ་གཏན་དུ་
བརྗོད་དོ། །གཏུམ་མོའི་རྫོགས་རིམ་དང་སྦྱར་ན་རྩ་ནི་སྤྱི་བོ་བདེ་བ་ཆེན་པོའི་ཧཾ་
ངོ་
། །བདེ་བ་ཐོབ་པ་ནི་སྟན་བདེ་བའི་སྟེང་དུ་ལུས་བཅོས་ཏེ་ལྟེ་བ་ནས་གཏུམ་
མོའི་མེ་འབར་བས་སྤྱི་བོ་ནས་ཐིག་ལེ་འབེབས་པའོ། །དེ་ཡི་བདེ་བ་ནི་གཏུམ་
མོའི་འབར་འཛག་ལ་བརྟེན་པའི་བདེ་བ་དེ་བཟའ་ཞིང་བསྒོམ་པའོ། །བདེ་བ་ནི་
འབར་འཛག་ལ་བརྟེན་པའི་ཉམས་སུ་མྱོང་བ་དེས་རྣམ་རྟོག་གི་ཆོས་ཐམས་ཅད་
འཆིང་བའོ། །དེ་ཡི་བདེ་བ་ལ་བསམ་གཏན་དུ་བརྗོད་དོ། །རྡོ་རྗེ་སེམས་དཔའི་
དབབ་པ་དང་སྦྱར་ན་ཕ་ནི་སྤྱི་བོའི་སྟེང་དུ་རྡོ་རྗེ་སེམས་དཔའ་སྐུ་མདོག་དཀར་པོ་
ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་འཛིན་པ་གཅིག་བསྒོམ་པའོ། །བདེ་
བ་ཐོབ་པ་ནི་ལྟེ་བའི་གཏུམ་མོའི་མེ་ཚངས་བུག་ནས་སོང་ནས་རྡོ་རྗེ་སེམས་དཔའི་
ཞབས་ཀྱི་མཐེ་བོང་ནས་ཐིག་ལེ་འབེབས་པའོ། །གཞན་རྣམས་གོང་དང་འདྲའོ། །
ད་ནི་ལེའུའི་མཚན་སྟོན་ཏེ་དེ་ཁོ་ན་ཉིད་ཀྱི་ལེའུ་གོང་དང་འདྲ། ལྔ་པ་ནི་
གྲངས་ཀྱི་གནས་གཞན་ནོ། །སྙིང་པོ་ཀྱེ་ཡི་རྡོ་རྗེ་རིན་པོ་ཆེའི་རྒྱན་དང་འདྲ་བའི་
བཤད་པ་སྟེ་ལེའུ་ལྔ་པའི་ཊིཀྐ་རྫོགས་སོ།།
11
ལེའུ་དྲུག་པ་འདི་ལ་ཆོས་དོན་སྡེབས་རྣམ་པ་གསུམ་ལས་ལེའུ་ལེའུའི་
འབྲེལ་ནི་དེ་ལྟར་བསྐྱེད་པའི་རིམ་པ་དང་རྫོགས་པའི་རིམ་པ་དེ་ལ་སེམས་མི་
གནས་པ་གནས་པ། གནས་པ་བརྟན་པ། བརྟན་པ་བོགས་དབྱུང་བའི་དོན་དུ་
241 -162



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྤྱོད་པ་བྱ་དགོས་པས་ལེའུ་དྲུག་པ་སྤྱོད་པའི་ལེའུ་ཞེས་བྱ་བ་འདི་བྱུང་བའོ། །ལེའུ་
མདོར་བསྟན་རྒྱས་བཤད་ནི་ལེའུ་དང་པོའི་ནུས་པ་ཞེས་པ་དེས་མདོར་བསྟན་དེའི་
དོན་འདིས་རྒྱས་པར་བཤད་པའོ། །ལེའུ་མངོན་རྟོགས་ཀྱི་འབྲེལ་བ་ནི་མངོན་
རྟོགས་ཐད་ཀར་དགྲིག་པ་སྟེ། ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་
རིམ་པ་ལེའུ་གསུམ་པ་ནས་འབྱུང་བ་བཞིན་བསྒོམས། ངག་གི་ཞེན་པ་བཟློག་པའི་
དོན་དུ་བཟླས་པ་ལེའུ་གཉིས་པ་ནས་འབྱུང་བ་བཞིན་བྱ། སེམས་ ཀྱི་ཞེན་པ་
བཟློག་པའི་དོན་དུ་རྫོགས་རིམ་ལེའུ་ལྔ་པ་ནས་འབྱུང་པ་བཞིན་དུ་བསྒོམ། དེ་
རྣམས་ལ་སེམས་མི་གནས་པ་ལ་དང་པོ་འོར་གཅིག་བསྒོམ། གནས་པ་བརྟན་པ་
ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་ལེའུ་འདི་ནས་
འབྱུང་བ་བཞིན་དུ་སྤྱོད་པ་བྱེད་པའོ། །
ལེའུ་འདི་ལ་ཆོས་གསུམ་ལས་དང་པོ་བཤད་པར་ཞལ་གྱིས་བཞེས་པ་ནི།
དེ་ནས་ནི་ལེའུ་ལྔ་པ་བཤད་པའི་འོ། །གཞན་ནི་རྫོགས་པའི་རིམ་པ་ལས་གཞན་
དུ་གྱུར་པ་སྤྱོད་པ་ཡང་རབ་བཤད་བྱ་ཞེས་སོ། །དེ་ཡང་སྤྱོད་པ་ལ་སྤྱོད་པའི་དབྱེ་
བ་དང་། དགོས་པ་དང་། ངེས་ཚིག་དང་། དུས་ཚོད་དང༌། སྤྱོད་པ་ཇི་ལྟར་བྱ་བ་
དང་ལྔའོ། །སྤྱོད་པ་ལ་དབྱེ་ན་གསུམ་སྟེ་ལས་དང་པོ་པའི་སྤྱོད་པ་དང་
། བརྟེན་པ་
བསམ་པ་སློབ་པའི་སྤྱོད་པ་དང་
། རིག་པ་བརྟུལ་ཞུགས་ཀྱི་སྤྱོད་པའོ། །དེ་ལ་
གསུམ་ལས་སྤྲོས་བཅས་ཀྱི་སྤྱོད་པ་ནི་ལྷ་མོ་བཅོ་བརྒྱད་ཁྲིད་ནས་སྤྱོད་པ་བྱེད་
པའོ། །སྤྲོས་མེད་ནི་ལྷ་མོ་བརྒྱད་ཀྱི་ཁྲིད་པའོ། །ཤིན་ཏུ་སྤྲོས་མེད་ནི་ལྷ་མོ་གཅིག་
ཁྲིད་ནས་སྤྱོད་པ་བྱེད་པའོ། །
སྤྱོད་པའི་དགོས་པ་ནི་ལྔ་སྟེ། ཡང་དག་པར་རྫོགས་པའི་སངས་རྒྱས་ཀྱིས་
241 -163



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསང་སྔགས་ཀྱི་རྒྱུད་ན་མར་ལ་སྤྱོད་པ་བྱ་བར་བཤད་པས་སྤྱོད་པ་བྱས་པས་
སངས་རྒྱས་ཀྱི་བཀའ་མི་གཅོག་པར་འགྱུར་བའི་དགོས་པ་དང༌
། སྤྱོད་པའི་དུས་
སུ་གནས་དང་ཉེ་བའི་གནས་ལ་སོགས་པ་གནས་རྣམ་པ་བཅུ་གཉིས་སུ་བགྲོད་
པས་ཕ་རོལ་དུ་ཕྱིན་པའི་ལུགས་ཀྱི་ས་བཅུ་གཉིས་བགྲོད་པར་འགྱུར་བའི་དགོས་
པ་དང་། གནས་དེ་རྣམས་སུ་དགྲོད་པས་གནས་དེ་དང་དེའི་མཁའ་འགྲོ་མ་རྣམས་
ཀྱིས་བྱིན་གྱིས་བརློབ་པར་འགྱུར་བའི་དགོས་ པ་དང༌། སངས་རྒྱས་ཐོབ་པར་
འགྱུར་བའི་དགོས་པ་དང་
། ཉིང་དགོས་དཔལ་དགྱེས་པའི་རྡོ་ རྗེའི་དངོས་གྲུབ་
ཐོབ་པའི་དགོས་པའོ། །
ངེས་ཚིག་ནི་བསྐྱེད་རིམ་གྱི་དབང་དུ་བྱས་ནས་རིག་པ་ནི་ལྷའི་སྐུའོ། །
བརྟུལ་བ་ནི་ཐ་མལ་པའི་ལུས་ངག་ཡིད་གསུམ་བརྟུལ་ནས་ཧེ་རུ་ཀའི་རྒྱན་ཆ་
ལུགས་སུ་ཞུགས་པའོ། །རྫོགས་རིམ་གྱི་དབང་དུ་བྱས་ན་རིག་པ་ནི་སྤྲོས་མེད་
ལྷན་ཅིག་སྐྱེས་པའི་ཡེ་ཤེས་སོ། །བརྟུལ་བ་ནི་ཐ་མལ་པའི་ལུས་ངག་ཡིད་གསུམ་
བརྟུལ་ནས་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཀྱི་རྒྱན་ཆ་ལུགས་སུ་ཞུགས་
པས་སོ། །དུས་ཚོད་ནི་བསྐྱེད་པའི་རིམ་པ་ལ་བརྟན་པ་ཐོབ་རྫོགས་པའི་རིམ་པ་
ལ་རྟགས་ཐོན་ཏེ་གཞན་གྱི་མི་དད་པ་བསྒྱུར་ནུས་པ་གཅིག་གིས་སྤྱོད་པ་བྱེད་དེ།
ལེའུ་འདི་ཉིད་ནས་ཀྱང༌། ཅུང་ཟད་དྲོད་ནི་ཐོབ་པ་ན། །གལ་ཏེ་ སྤྱོད་པ་བྱེད་
འདོད་དང་
། །གལ་ཏེ་འགྲུབ་འགྱུར་འདོད་ཡོད་ན། །འདིས་ནི་སྤྱོད་པ་སྤྱད་པ་
ཉིད་ཞེས་སོ། །སྤྱོད་པ་ཇི་ལྟར་བྱ་བའི་རིམ་པ་ལ་ཆོས་བཅུ་བདུན་དུ་བྱས་ནས་
བཤད་པར་བྱའོ་ཞེས་པའོ། །
ལེའུའི་གཞུང་ལ་ཆོས་བཅུ་བདུན་ལས་དང་པོ་སྤྱོད་པའི་དགོས་པ་བསྟན་
241 -164



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཏེ། སྤྱོད་པ་ཕ་རོལ་ཕྱིན་ནི་སྤྱོད་པ་བྱས་པས་ཁམས་གསུམ་འཁོར་བ་ལས་ཕ་རོལ་
དུ་ཕྱིན་པའོ། །འོ་ན་སྤྱོད་པ་བྱས་པས་ཁམས་གསུམ་འཁོར་བ་ལས་ཕ་རོལ་ཏུ་
ཕྱིན་ པ་དེ་ཉན་ཐོས་དང་ རང་ སངས་རྒྱས་ ཀྱི་འབྲས་བུ་ལྟ་བུ་ཡིན་ནམ་ཞེ་ན།
མཆོག་ཉིད་དེ་ཡང་དག་པར་རྫོགས་པའི་སངས་རྒྱས་ཀྱི་འབྲས་བུ་ཡིན་ཞེས་པའོ། །
སྤྱོད་
་པ་བྱས་པ་གང་གིས་དངོས་གྲུབ་ཐམས་ཅད་ཀྱི་མཐར་ཐུག་པར་འགྲོ་བ་ནི་
དཔལ་ཀྱེའི་དངོས་གྲུབ་བོ། །དེ་ཐོབ་པར་བྱེད་པའི་ཉེར་རྒྱུར་སྤྱོད་པ་བྱ་ཞེས་པའོ། །
ད་ནི་སྤྱོད་པའི་དུས་ཀྱི་རྒྱན་གྱི་མཚན་ཉིད་བཤད་དེ། བསྒོམ་པ་པོ་ནི་སྤྱོད་
པ་བྱེད་པའི་རྣལ་འབྱོར་པའོ། །རྣམ་པར་འཛིན་པ་ནི་རྒྱན་ནོ། །རྣ་ཆ་ནི་རུས་པའི་
ཝ་མིག་བྱས་དེའི་བར་བར་ན་ཕར་ལ་ཁྲོ་ཞལ་གསུམ་ཡོད་པ་དེའི་འོག་ཏུ་དྲིལ་ཆུང་
བཏགས་པ་དེ་རྣ་བ་ལ་བཅུག་པའོ། །སྤྱི་བོར་འཁོར་ལོ་ནི་རུས་པའི་འཁོར་ལོ་
རྩིབས་བརྒྱད་པའི་ལྟེ་བ་ན་ཡར་རྣལ་ འབྱོར་ པའི་ སྐྱ་བཏོན་པའོ། །ལག་པའི་
འཁྲིག་མར་རུས་པའི་ཕྲེང་བ་ལྟ་བུ་མང་པོ་བརྒྱུས་དེའི་སྟེང་དུ་རྐང་ལེབ་མོ་བཏང་
པ་བཅིངས་པ་དེ་ལག་གདུབ་བོ། །སྐེད་པ་དག་ལ་སྐེ་རིགས་ནི་རུས་པའི་གྲུ་བཞི་
པ་བྱས་དེའི་བར་དུ་རུས་པའི་ཕྲེང་བ་མང་པོ་བརྒྱུས་པ་ལ་དྲ་བ་དང་དྲ་བ་ཕྱེད་པ་
མང་པོ་བྱས་ཏེ་མཚལ་དང་སྣག་ཚའི་རི་མོ་ཁྲ་ཤིག་གེ་འདུག་པ་སྟོད་སྨད་དུ་རོའི་
སྐུད་ པས་ བརྒྱུས་ཏེ་ བཅིངས་ པའོ། །རྐང་ པར་ རྐང་ གདུབ་ དང་། དཔུང་ རྒྱན་
གཉིས་པོ་ལག་གདུབ་དང་འདྲའོ། །མགྲིན་པར་རུས་པའི་དྲ་བ་དང་དྲ་བ་ཕྱེད་བའི་
ཕྲེང་བའོ། །ཞིབ་ཏུ་རུས་པའི་རྒྱན་ཆ་ལེགས་པ་གཅིག་ལ་བལྟའོ། །
ད་ནི་སྤྱོད་པའི་དུས་ཀྱི་གོས་དང་ཟས་ཀྱི་མཚན་ཉིད་བསྟན་ཏེ། བགོ་བ་ནི་
སྟག་གི་པགས་པ་གཅིག་གིས་སྨད་དཀྲིས་པའོ། །བཟའ་བ་མི་འཆི་བཅུ་ཕྱེད་ནི་
241 - 165



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བདུད་རྩི་ལྔ་བཟའ་བའོ། །
ད་ནི་སྤྱོད་པའི་དུས་ཀྱི་བསམ་པའི་ཁྱད་པར་བསྟན་ཏེ། ཧེ་རུ་ཀར་སྦྱོར་ནི་
རང་ཉིད་ཧེ་རུ་ཀར་བསྒོམ་པའོ། །དེ་གང་གིས་བསྒོམ་ན་སྐྱེས་བུ་ཉིད་དེ་སྤྱོད་པ་
བྱེད་པའི་རྣལ་འབྱོར་པས་སོ། །གང་གི་ཧེ་རུ་ཀར་བསྒོམ་ན་ཁ་དོག་ནི་ཝ་རྣ་ཞེས་
པ་ཁ་དོག་དང་རིགས་ལ་སོགས་པ་ལས་འདིར་རིགས་ལྔ་གང་ཡིན་གྱི་ང་རྒྱལ་
བྱེད་པའོ། །འོ་ན་རིགས་དེ་རྣམས་ཐ་དད་པ་ཡིན་ནམ་ཞེས་ན། རིགས་ལྔ་དག་
དང་མཉམ་ལྡན་ནི་ལྷན་ཅིག་སྐྱེས་པའི་ཡེ་ཤེས་སུ་མཉམ་པའོ། །དེ་ན་རིགས་
གཅིག་ཏུ་བརྟག་སྟེ་རིགས་གང་ཡིན་ཡང་གསང་ཆེན་རིགས་གཅིག་ཏུ་བརྟག་པའོ། །
ད་ནི་དེ་རྣམས་ཀྱི་མཇུག་བསྡུ་བ་ནི་ཁ་དོག་ནི་རིགས་སོ་དུ་མ་ཉིད་ཀྱིས་ནི་
གང་ཕྱིར་དབྱེ་བ་མཚོན་མི་བྱ་སྟེ་རིགས་ཐ་དད་མེད་པར་ས་ཧ་ཛར་ཤེས་པར་བྱས་
ལ་སྤྱོད་པར་བྱའོ། །
ད་ནི་སྤྱོད་པའི་དུས་ཀྱི་གནས་ཀྱི་མཚན་ཉིད་བསྟན་ཏེ། ཤིང་གཅིག་ནི་
ཤིང་གི་སྡོང་པོ་གཅིག་ཏུ་སྐྱེས་པ་ལ་ལོ་འདབ་ལ་སོགས་པ་ཤིན་ཏུ་རྒྱས་པ་དེའི་
གྲིབ་མས་ཤིང་གཞན་ལ་མི་སླེབས་ལ་གཞན་གྱི་གྲིབ་མས་ཤིང་དེ་ལ་མི་སླེབས་པ་
དེ་ལ་འཇིག་རྟེན་གྱི་མི་མ་ཡིན་ཤིན་ཏུ་ཆེ་བ་ཆགས་པས་དེའི་རྩར་ཕྱིན་ནས་
ཚོགས་ལ་སོགས་པ་བྱེད་པ་ལ་ཆར་དང་རླུང་ལ་སོགས་པ་སྐྱོབ་པའོ། །དུར་ཁྲོད་
ནི་ཤིང་གི་ནགས་ཚལ་གྱི་བར་ན་ཕར་ཤོངས་མི་ཆེ་བ་ཡོད་པ་དེར་རོ་མང་པོ་
བསྐྱལ་བ་འཇིག་རྟེན་གྱི་ལྷ་འདྲེ་དངོས་སུ་བར་ཆོད་བྱེད་དུ་འོང་བ་དེ་ན་ལྕེ་སྤྱང་
དང་ཁྭ་ཏ་ལ་སོགས་པ་ཤ་དང་རུས་པ་ཟ་ཞིང་ཐོག་པ་དེར་ཉིན་པར་ཀྱང་གྲོགས་
མེད་པར་མི་རེས་འགྲོ་མི་ནུས་པའོ། །མ་མོའི་ཁྱིམ་ནི་འཇིག་རྟེན་གྱི་མ་མོ་ཆེན་པོ་
241 -166



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བདུན་གནས་པའོ། །མཚན་མོ་ནི་དུས་མཚན་ནག་མོ་གནས་པའི་སའོ། །ཡང་ན་
དབེན་པ་ནི་སྐྱེ་བོ་མི་འདུ་བའི་སའོ། །བས་མཐའ་ནི་གྲོང་ལས་ཤིན་ཏུ་ཐག་རིང་
པར་གྱུར་པའོ། །བསྒོམ་པ་བཟང་བ་ནི་ཉིན་མོ་སོ་སོར་འགྲོ་མཚན་མོ་གནས་དེ་ལྟ་
བུར་འདུས་ནས་ཚོགས་ ཀྱི་འཁོར་ལོ་ལ་སོགས་པ་བྱེད་པའོ། །གུར་ལེའུ་བཅུ་
གཉིས་ པ་ནས་ཀྱང༌། འབྲས་བུ་མེ་ཏོག་སོགས་བརྒྱན་པའི། །ནགས་ཚལ་ཆེན་
པོའི་ས་ཕྱོགས་སུ། །སེམས་དཔའ་ཆེན་པོ་རྣམས་རྒྱུ་ཞིང་ཞེས་སོ། །དེ་ལ་ནང་དོན་
དུ་བཤད་ན་ཤིང་གཅིག་ནི་ཨ་ཝ་དྷུ་ཏཱི་སྟེ་དཔེར་ན་ཤིང་དེ་ལ་སྐབས་སྐབས་སུ་
ཡལ་ག་གྱེས་པ་བཞིན་ཨ་ཝ་དྷུ་ཏཱི་ལས་རྩའི་འཁོར་ལོ་བཞི་རུ་གྱེས་པའོ། །མ་
མོའི་ཁྱིམ་ནི་ལྟེ་བའི་རྩ་མདུད་ཀྱི་ཨའོ། །ཡང་ན་དབེན་པ་ནི་བདེ་ཆེན་གྱི་ཧཱུྃ་ལས་
ཐིག་ལེ་འབབ་པའོ། །མཚན་མོ་ནི་མེ་ཤེས་རབ་སྟོང་པ་དང་བྱང་ཆུབ་ཀྱི་སེམས་
ཐབས་བདེ་བ་གཉིས་འདྲེས་པས་བདེ་སྟོང་གི་ཉམས་མྱོང་སྐྱེས་པས་རྣམ་པར་རྟོག་
པ་འགག་པས་སོ། །ཉོན་མོངས་པ་འགག་པས་བས་མཐའོ། །བསྒོམ་པ་བཟང་བ་
ནི་ལྷན་ཅིག་སྐྱེས་པའི་ཉམས་མྱོང་བསྐྱང་པ་རུ་བརྗོད་པའོ། །
ད་ནི་སྤྱོད་པའི་དུས་བསྟན་ཏེ། ཅུང་ཟད་དྲོད་ནི་ཐོབ་པ་ནི་དྲོད་ཐོབ་ནུས་
པ་ཐོབ་ཞེས་བསྟན་ཏེ་གཞན་གྱི་མི་དད་པ་བསྒྱུར་ནུས་གསད་གསོ་གཉིས་ནུས་པ་
ཞན་པ་ཏིལ་གྱི་ཕུབ་མ་ཙམ་ཡང་མེད་པའི་དུས་སུ་སྤྱོད་པ་བྱ་སྟེ་དཔེར་ན་སློབ་
དཔོན་ཀུ་ཀུ་རི་པ་སྤྱོད་པ་བྱེད་པའི་དུས་སུ་སློབ་དཔོན་དགེ་སློང་ཡིན་པས་ཕྱག་རྒྱ་
མ་ཁྲིད་ན་འཇིག་རྟེན་པས་དཔྱོས་ཀྱིས་དོགས་ནས་ཕྱག་རྒྱ་མ་ཁྱི་མོར་སྤྲུལ་ནས་
སློབ་དཔོན་གར་བཞུད་དུ་ཁྱི་མོ་འབྲང་བའོ། །སློབ་དཔོན་ཏོག་ཙེ་བས་ཕྱག་རྒྱ་མོ་
ཏོག་ཙེར་སྤྲུལ་ནས་གར་བཞུད་དུ་ཏོག་ཙེ་རེ་ཕྲག་ལ་བཀལ་ནས་བཞུད་པའོ། །ཇོ་
241 -167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༠༽
བོ་ནཱ་རོ་པ་སྤྱོད་པ་བྱེད་པའི་དུས་སུ་མི་ཐམས་ཅད་ལ་སླང་སླང་ཟེར་བ་གཅིག་བྱུང་
པས་ཇག་པ་ལྔ་དང་ཕྲད་ནས་བསླང་བྱས་པས་ཆུ་གྲི་རེ་མཆན་ནས་བཏོན་བྱིན་ཏེ་
ཐོད་པའི་ནང་དུ་བཞག་པས་སླང་ཚན་ལ་མར་བཞག་པ་བཞིན་ལྟེམ་གྱིས་ཞུ་ནས་
དེ་གསོལ་ནས་བཞུད་དོ། །དེ་ལྟ་བུས་སྤྱོད་པ་བྱེད་པའོ། །ད་ལྟ་རྣལ་འབྱོར་པ་
ཀུན་གྱིས་དེ་ཁོག་དང་ཟེར་གྱིན་ཀྱི་རེ་མི་ཐུབ་པར་སྤྱོད་པ་བྱེད་པ་ཀུན་ཐོ་ཅོ་ཡིན་
ནོ། །གལ་ཏེ་གཞན་གྱི་དོན་དུ་སྤྱོད་པ་བྱེད་པར་འདོད་པ་དང་
། གལ་ཏེ་རང་ཉིད་
ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་ཐབས་འདིས་ནི་
སྤྱོད་པ་སྤྱད་པ་ཉིད་དོ། །
ད་ནི་སྤྱོད་པའི་གྲོགས་ཕྱག་རྒྱ་མའི་མཚན་ཉིད་བསྟན་ཏེ། ལས་ཀྱི་ཕྱག་རྒྱ་
མ་དེ་ཤིན་ཏུ་བཞིན་བཟང་མིག་ཡངས་མ་ནི་མིག་ཕྲ་བ་དཀྱུས་རིང་པ་མིག་ རྩ་
དམར་བའོ། །དེ་ཡང་དང་པོ་ རང་གི་དབང་བསྐུར་ཞིང་སྒྲུབ་པ་པོ་ལ་དགའ་བ་
སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པ་དེ་ནི་
འཇིག་རྟེན་ལས་འདས་པའི་དབང་དུ་བྱས་ན་རྡོ་རྗེའི་རིགས་ཀྱི་བུ་མོ་སྟེ། རིགས་
ཐམས་ཅད་ལ་ཤིས་པའི་ཕྱག་རྒྱ་མ་ཡིན་གསུངས་སོ། །འཇིག་རྟེན་པའི་དབང་དུ་
བྱས་ན་རིགས་ངན་གཅིག་ཡིན་ནོ། །ཕྱག་རྒྱ་མ་དེ་ཁྱེར་ནས་སྤྱོད་པ་བྱས་པས་
ལྷན་ཅིག་སྐྱེས་པའི་ཡེ་ཤེས་རྟོགས་པར་བྱའོ། །རིགས་ཐམས་ཅད་ལ་
ལ་ཤིས་པའི་རྡོ་
རྗེ་ རིགས་ ཀྱི་བུ་མོ་དེ་མེད་ན། རང་འདོད་ལྷའི་རིགས་ནི་གོང་ལེའུ་ལྔ་པ་ནས་
བཤད་པའི་གར་མ་ཚོས་མ་རྡོ་རྗེ་མ། གདོལ་མ་དེ་བཞིན་བྲམ་ཟེ་མའི་ཕྱག་རྒྱ་མ་
ལྔ་པོ་གར་སྙེད་གཅིག་གིས་བྱའོ། །དེ་ཡང་མ་སྙེད་ན་ཡང་ན་གཞན་གྱི་མུ་སྟེགས་
པའི་རིགས་ལས་བྱུང་བའི་ཕྱག་རྒྱ་མ་ཤེས་རབ་དང་སྙིང་རྗེ་ཆེ་བ་དེ་ལ་བྱང་ཆུབ་
241 -168



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ས་བོན་གདབ་པ་ནི་སྨོན་འཇུག་གཉིས་ཀྱི་སེམས་བསྐྱེད་སྔོན་དུ་འགྲོ་བས་སྦྱངས་
ཏེ་ཁྱེར་ནི་དབང་བསྐུར་བས་རྒྱུད་སྦྱངས་ཏེ་དེ་ཁྲིད་ནས་སྤྱོད་པ་བྱ་བའོ
། །
ད་ནི་གླུ་ལེན་གར་བྱེད་པའི་ཚུལ་གྱིས་སྤྱོད་པ་བྱ་བ་བསྟན་ཏེ། གལ་ཏེ་
འདི་གཉིས་བླ་མ་གང་ཚེར་གསུངས་ཏེ་སྤྱོད་པ་བྱེད་པའི་དུས་གང་གི་ཚེ་དགའ་
བས་ནི་བདེ་སྟོང་གི་ཉམས་དང་ལྡན་པས་རྡོ་རྗེའི་གླུ་ཀོ་ལ་ཨི་རི་ཏི་ལ་སོགས་པ་
ནུས་ཚད་བླང་ངོ་། །གླུ་བླངས་པ་དེའི་ཚེ་རྡོ་རྗེ་མཆོག་ལྡན་ནི་བདེ་སྟོང་གི་ཉམས་
དང་ལྡན་པའོ། །གླུ་བླངས་པ་གང་གི་ཚེ་དགའ་བ་ནི་བདེ་སྟོང་གི་ཉམས་སུ་མྱོང་
པའི་དགའ་བ་སྐྱེས་པ་ན། འཁོར་བ་ལས་ཐར་པའི་རྒྱུར་རྐང་པ་དང་ལག་པས་
གར་བྱ་སྟེ། གར་བྱེད་པ་དེའི་ཚེ་རང་ཉིད་དགྱེས་པ་རྡོ་རྗེའི་ལྷའི་ང་རྒྱལ་གྱིས་རྣམ་
པས་ གར་བྱའོ། །ཡོ་གི་ནི་སྤྱོད་པ་བྱེད་པའི་རྣལ་འབྱོར་པས་སོ། །མཉམ་པར་
བཞག་པ་ནི་བདེ་སྟོང་གི་ཉམས་སུ་མྱོང་བ་དང་ལྡན་པས་བྱེད་པའོ། །
ད་ནི་རྣམ་པར་དག་པའི་ཚུལ་གྱིས་སྤྱོད་པ་བྱ་བ་བསྟན་ཏེ། འཁོར་ལོ་ནི་
སྤྱི་གཙུག་གི་འཁོར་ལོ་བཅོམ་ལྡན་འདས་མི་བསྐྱོད་པ་རྣམ་པར་དག་པའོ། །ན་ཆ་
ནི་སྣང་བ་མཐའ་ཡས། མགུལ་ཀྱི་ཕྲེང་བ་རིན་ཆེན་འབྱུང་ལྡན། ལག་གདུབ་རྣམ་
པར་སྣང་མཛད། རུས་པའི་སྐེ་རིགས་ནི་དོན་ཡོད་གྲུབ་པ་རྣམ་པར་དག་པའོ། །
མཆན་ཁུང་དུ་ཁ་ཊཾ་ག་བཅུག་པ་ནི་ཤེས་རབ་སྟོང་ཉིད་རྣམ་པར་དག་པའོ། །ཅང་
ཏེའུ་ནི་ཐབས་བདེ་བ་རྣམ་པར་དག་པའོ། །ཞེ་སྡང་རྣམ་པར་དག་པ་ནི་རྣལ་འབྱོར་
པ་མི་བསྐྱོད་པའི་སྐུ་རུ་བྱུང་བའོ། །དེས་མཚོན་ནས་གཏི་མུག་རྣམ་པར་དག་པ་
རྣམ་པར་སྣང་མཛད། སེར་སྣ་རིན་ཆེན་འབྱུང་ལྡན། འདོད་ཆགས་སྣང་བ་མཐའ་
ཡས། ཕྲག་དོག་རྣམ་པར་དག་པ་དོན་ཡོད་གྲུབ་པའོ། །གླུ་བླངས་པ་ཐམས་ཅད་
241 -169



13
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཨཱ་ལི་ཀཱ་ལི་ལས་མི་འདའ་བས་རྣམ་པར་དག་པ་སྔགས་ཀྱི་བཟླས་པས་འདུག་
པའོ། །གར་ཇི་ལྟར་བྱས་པ་ཐམས་ཅད་བདེ་སྟོང་དབྱེར་མེད་ཀྱི་བསྒོམ་པར་དག་
པའོ། །དེ་ལྟར་ཐམས་ཅད་བདེ་སྟོང་དབྱེར་མེད་ལས་མ་འདས་པ་དེའི་ཕྱིར་ན་གླུ་
གར་དེ་ཡོ་གི་རྣལ་འབྱོར་པས་རྟག་ཏུ་མཉམ་བཞག་ལ་རྟག་ཏུ་རྗེས་ཐོབ་ལ་ཡང་
བྱེད་ཞེས་པའོ། །
དེ་རྣམས་ལ་ནང་དོན་དུ་བཤད་ན། གལ་ཏེ་དགའ་བས་གླུ་བླང་ནི་ཆགས་
པའི་སྒྲ་ཧ་ཧ་དང་སི་སིས་བསྐུལ་བའོ། །དེ་ཚེ་རྡོ་རྗེ་མཆོག་ལྡན་ནི་རྡོ་རྗེ་དང་པད་
མ་བྱིན་གྱིས་བརླབས་ཏེ་ཐབས་ཤེས་རབ་ཀྱི་སྙོམས་འཇུག་བྱ་བའོ། །གལ་ཏེ་
དགའ་བ་སྐྱེས་པ་ནི་དེའི་དུས་སུ་དགའ་བ་བཞི་རིམ་གྱིས་སྐྱེ་བའོ། །གར་བྱ་བ་ནི་
འཁོར་བ་ལས་ཐར་པའི་རྒྱུར་སྙོམས་འཇུག་བྱ་བའོ། །དེ་ཚེ་ནི་སྙོམས་འཇུག་བྱེད་
པ་དེའི་ཚེ་རྡོ་རྗེ་རྐང་པས་གར་ནི་དེའི་དུས་ཀྱི་ཡན་ལག་ཅི་བསྐྱོད་པ་ཐམས་ཅད་
ཕྱག་རྒྱའོ། །ཡོ་གི་ནི་རྣལ་འབྱོར་པ་མཉམ་པར་བཞག་པ་ནི་སྙོམས་འཇུག་ལ་ཞེན་
པ་མེད་པའོ། །འཁོར་ལོ་ལ་སོགས་པས་ལུས་ཀྱི་འཁྲུལ་འཁོར་དྲུག་གིས་བྱང་ཆུབ་
ཀྱི་སེམས་བཟུང་བ་སྟོན་ཏེ། འཁོར་ལོའི་གཟུགས་ནི་ཧཱུཾ་ཞེས་པས་བྱང་ཆུབ་ཀྱི་
སེམས་བཟུང་པའོ། །རྣ་ཆ་ནི་ལས་ཀྱི་ཕྱག་རྒྱ་མས་ཐབས་ཀྱི་ཤེས་པ་སྒྲིན་བསྐུར་
བའི་ཕྱིར་ཐབས་ཀྱི་རྣ་བ་ལ་སེན་མོ་གདབ་པའོ། །མགུལ་གྱི་ཕྲེང་བ་ནི་ལྕེ་རྐན་ལ་
སྦྱར་བའོ། །ལག་པ་ནི་རྐང་ལག་གི་སོར་མོ་ནང་དུ་བསྐུམ་པའོ། །སྐེ་རགས་ནི་ལྟོ་
བ་སྒལ་པ་ལ་སྦྱར་བའོ། ཁ་ཊཾ་ག་ནི་ལས་ཀྱི་ཕྱག་རྒྱའི་ཆོས་འབྱུང་གྲུ་གསུམ་པའོ། །
ཐབས་ནི་ཐབས་ཀྱི་རྡོ་རྗེའོ། །སྙོམས་འཇུག་ནི་ཉམས་སུ་མྱོང་བ་དེས་ཉོན་མོངས་
པ་སྤོང་པས་ན་ཞེ་སྡང་རྣམ་དག་རྣལ་འབྱོར་བའོ། །གླུ་ནི་དེའི་དུས་སུ་སྒྲ་ཅི་ཐོས་པ་
241 -170



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐམས་ཅད་བདེ་སྟོང་ལས་མ་འདས་པའོ། །གར་ནི་དེའི་དུས་ཀྱི་རྐང་ལག་ཇི་ལྟར་
བསྐྱོད་ པ་ཐམས་ཅད་བསྒོམ་པ་སྟེ་བདེ་སྟོང་ལས་མ་འདས་པའོ། །སྨན་ནི་གོང་གི་
བཟའ་བ་མི་འཆི་བཅུ་ཕྱེད་ཀྱི་བཤད་པ་སྟེ་བདུད་རྩི་ལྔ་བཟའ་བའོ། །ཆུ་ནི་བདུད་
རྩི་དྲི་ཆུ་དེ་རྟག་ཏུ་བཏུང་བའོ། །དྲི་ཆུ་དེའི་ཕན་ཡོན་ནི་རྒས་ཤིང་ནི་རྒས་པ་མི་འོང་
པ་དང་འཆི་བས་ཟིལ་གྱིས་མི་གནོན་ཏེ་ཚེ་རིང་པ་དང་
། རྟག་ཏུ་ས་བདག་གི་ནད་
དང་དུག་དང་ལྷོག་པ་ལ་སོགས་པ་རིམས་ནད་ཐམས་ཅད་ཀྱི་བསྲུང་པར་འགྱུར་
བ་དང་། མཁའ་འགྲོ་མ་རྣམས་ཀྱིས་བྱིན་གྱིས་བརློབ་པ་དང་
། སངས་རྒྱས་
སར་ཉེ་བར་འགྲོ་བའོ། །རྐུན་མོ་ནི་རོའི་སྒྲ་ལ་ཅོད་པན་སྟེ་ཞྭའི་ཐོར་ཅོག་ཆེན་པོ་
གཅིག་བྱའོ། །ཐོར་ཅོག་དེ་ལ་ཧཱུྃ་ལས་བྱུང་བའི་མི་བསྐྱོད་པ་གཅིག་གིས་དབུ་
བརྒྱན་པར་བསྒོམ་པའོ། །ཐོར་ཅོག་དེའི་ཐ་མ་ན་མར་སངས་རྒྱས་རིགས་ལྔ་
མཚོན་པའི་ཐོད་ཆུང་ལྔས་བརྒྱན་པའོ། །
དེ་རྣམས་སུས་འཛིན་ན་རྣལ་འབྱོར་པ་སྤྱོད་པ་བྱེད་པ་དེས་རྣམ་པར་
འཛིན་པའོ། །ཐོད་ཆུང་གི་ཚད་བཤད་པས་ཐོད་པ་སོར་ལྔ་པའོ། །ཐབས་ཤེས་
རབ་གཉིས་རྣམ་པར་དག་པའི་རྟགས་སུ་རོའི་སྐུ་ནི་སྐེ་རགས་གཉིས་བསྐོར་རོ། །
ཐལ་བ་ནི་རྡོ་རྗེ་འཆང་ཆེན་པོ་དེ་ལ་སྟོང་པ་ཉིད་ཀྱི་རྒྱ་དང་མ་བྲལ་བའི་རྟགས་སུ་
ཐལ་ཆེན་གྱིས་ལུས་བྱུགས་པའོ། །སྐྱའི་མཆོད་ཕྱིར་ནི་རོའི་སྐྲའི་སྐུད་པ་ལ་རུས་
པའི་ཕྲེང་བ་མང་པོ་བརྒྱུས་ཏེ་དེ་ལ་མཚལ་དང་རམས་ལ་སོགས་པས་མིག་མངས་
རིས་ སུ་ བྲིས་ དེ་ ག་ ཤལ་ ཐོགས་ པའོ། །དེ་སུས་འཛིན་ན་རྣལ་འབྱོར་ སྤྱོད་ པ་
བྱེད་པས་འཛིན་པའོ། །འོ་ན་སྤྱོད་པ་བྱེད་པའི་རྣལ་འབྱོར་པ་དེ་ལ་བཟླས་པ་དང་
བསྒོམ་པ་མེད་དམ་ཟེར་ན། ཅང་ཏེའུ་སྒྲ་དཀྲོལ་ནུས་ཚད་བཟླས་པའོ། ཁ་ཊཾ་ག་
241 -171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྩེ་གསུམ་པ་ཤེས་རབ་སྟོང་ཉིད་མཚོན་པ་མཆན་ཁུང་དུ་ཁྱེར་བ་དེ་བསྒོམ་པའོ། །
རྡོ་རྗེས་མཚན་པའི་ཐོད་པ་ལག་པ་གཡོན་པར་ཁྱེར་བ་དེ་བདེ་བ་གོང་ནས་གོང་དུ་
ཁྱེར་བའི་སྤྱོད་པའོ། །འདི་དག་ནི་གསུམ་པོ་འདི་དག་གོ །བཟླས་དང་བསྒོམ་པ་
ཡིན་ནི་ཅང་ཏེའུ་སྒྲ་དེ་བཟླས་པ་ཡང་ཡིན་ལ་ཁ་ཊཾ་ག་ཁྱེར་བ་དེ་བསྒོམ་པ་ཡང་
ཡིན་རྡོ་རྗེས་མཚན་པའི་ཐོད་པ་ཁྱེར་བ་སྤྱོད་པ་ཡང་ཡིན་ཞེས་པའོ། །
ད་ནི་སྤང་བྱ་སྤངས་པའི་ཚུལ་གྱིས་སྤྱོད་པ་བྱ་བ་བསྟན་ཏེ། བརྐམ་པ་ནི་
ཉོན་མོངས་པ་འདོད་ཆགས་ཏེ་དེ་རྣམ་པར་སྤངས་ལ་སྤྱོད་པ་བྱ་བའོ། །རྨོངས་པ་
ནི་ཉོན་མོངས་པ་གཏི་མུག་སྟོན་ཏེ་རྣམ་པར་སྤངས་པ་ལ་སྤྱོད་པ་བྱའོ། །འཇིགས་
པ་བདག་ལ་ཡུལ་ཉོན་མོངས་པས་གོས་ཏེ་འགྲོའམ་སྙམ་པའི་འཇིགས་པ་དེ་རྣམ་
པར་སྤངས་ལ་སྤྱོད་པ་བྱ། ཁྲོ་བ་ནི་གཞན་གྱི་བདག་ལ་བརྡེག་པ་དང་འཚོག་པ་ལ་
སོགས་པ་ཅི་བྱས་ཀྱང་དེ་ལ་ཁྲོ་བ་དེ་རྣམ་པར་སྤངས་ལ་སྤྱོད་པ་བྱའོ། །འཇིག་
རྟེན་པའི་ངོ་ཚའི་འབྲས་བུ་ཡང་རྣམ་པར་སྤངས་ལ་སྤྱོད་པ་བྱའོ། །དེ་རྣམས་ཀྱང་
ནན་ཙིར་གྱིས་མི་འོང་སྟེ་བསྒོམས་པའི་སྟོབས་ཀྱིས་རང་ཤུགས་སུ་འབྱུང་བ་
གཅིག་ དགོས་ པ་ ཡིན་ནོ། །བདག་ ཉིད་ ཀྱི་ ཐ་མལ་པའི་ གཉིད་ཀྱང་རྣམ་པར་
སྤངས་ལ་སྤྱོད་པས་ཕྱག་རྒྱ་ཆེན་པོ་མཆོག་གི་སིདྡྷི་ཐོབ་བམ་མི་ཐོབ་བམ་སྙམ་
པའི་ཐེ་ཚོམ་མེད་པར་བྱས་ལ་སྤྱོད་པ་བྱའོ། །ལུས་ཀྱི་སྦྱིན་པ་ནི་དེ་རིང་ལྟ་བུ་ནས་
སྤྱོད་པ་ལ་འགྲོ་བའི་ད་ནས་ཐོ་རངས་ལ་ཕྱོགས་བཅུའི་སངས་རྒྱས་དང་བྱང་ཆུབ་
སེམས་དཔའ་དང་བླ་མ་རྣམས་མདུན་དུ་སྤྱན་དྲངས་ལ་དེ་རྣམས་ལ་བདག་གི་
ལུས་འདི་ཕུལ་ལ། ཕྱི་ནས་ནི་ལུས་སྦྱིན་པར་བཏང་བའི་ཕྱི་ནས་ལུས་བརྙན་པོའི་
ཚུལ་དུ་བྱས་ལ་སྤྱོད་པ་བྱའོ། །སྤྱོད་པ་ལ་ཕྱིན་པའི་དུས་སུ་སྐལ་དང་སྐལ་མིན་
241 -172



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རྣམ་དཔྱད་ནི་སྐལ་བ་དང་ལྡན་པ་གཅིག་ཡིན་ན་སློང་བ་ཡང་སྲིད་སྐལ་བ་དང་
ལྡན་པ་གཅིག་ཡིན་ཀྱང་རུང་ཁྱོད་ཀྱི་མིག་དེ་ང་ལ་བསླང་ཟེར་བའམ་རྐང་ལག་ལ་
སོགས་པ་ཆོད་ལ་ང་ལ་བསླང་ཟེར་བ་བྱུང་ན་དེ་ཕྱིར་ནི་གོང་དུ་ལུས་སྦྱིན་པར་
བཏང་པོ་དེའི་ཕྱིར་སྦྱིན་པ་སྦྱིན་མི་བྱ་སྟེ། ངའི་ལུས་འདི་བླ་མ་ལ་སོགས་པ་ལ་
བསྔོས་པས་ང་རང་ཡང་མི་དབང་ངོ་ཁྱོད་ཀྱིས་ངའི་ལུས་འདི་ཆར་བགོས་ན་སྤུ་
ཉག་མ་གཅིག་ཙམ་ཡང་མི་ཐོབ་བྱས་ལ་མི་སྦྱིན་ནོ། །
ད་ནི་བླང་དོར་མེད་པའི་ཚུལ་གྱིས་སྤྱོད་པ་བྱ་བ་སྟོན་ཏེ། བཟའ་བཅའ་
དང་བཏུང་བ་ཇི་ལྟར་སྙེད་པ་བཟང་ཞིང་བཏུང་ངོ༌
། །དེ་ཡང་འདི་ནི་ཟས་བཟང་པོ་
ལུག་ཤའམ་ཐུད་བཟང་པོ་ཡིན་ཟེར་ནས་ཟ། འདི་ནི་ཟས་ངན་པ་མཛེ་པོའི་ཤ་དང་
ཁྱི་ཤ་ཡིན་ཟེར་ནས་སྤོང༌། ཟས་བཟང་པོ་དེ་ཟ་བ་བཞིན་ངན་པ་དེ་ཡང་བཟའ།
ཟས་ངན་པ་དེ་སྤོང་པ་བཞིན་དུ་ཟས་བཟང་པོ་དེ་ཡང་སྤངས་ལ་བཏང་སྟེ་ཡིད་དུ་
འོང་བ་དང་མི་འོང་བ་ཐམས་ཅད་རྣམ་པར་རྟོག་པ་ཙམ་མོ། །བཟའ་དང་བཅའ་བ་
ལ་བླང་དོར་མི་དཔྱོད་པ་དེ་བཞིན་དུ་བཏུང་དང་བཏུང་མིན་ཉིད་དེ་འདི་ནི་བཏུང་
བྱ་བཟང་པོ་ཇ་དང་ཆང་ལ་སོགས་པ་ཡིན་ཟེར་ནས་འཐུང་། འདི་ནི་བཏུང་བྱ་ངན་
པ་དྲི་ཆུ་དང་ཁྲུ་བཤལ་ལ་སོགས་པ་ཡིན་ཟེར་ནས་སྤོང་
། བཏུང་བྱ་བཟང་པོ་དང་
དུ་ལེན་པ་བཞིན་དུ་བཏུང་བྱ་ངན་པ་དེ་ཡང་དང་དུ་བླང་། བཏུང་བྱ་ངན་པ་དེ་སྤོང་
བ་བཞིན་དུ་བཟང་པོ་དེ་ཡང་སྤངས་ལ་བཏང་ངོ༌། །བགྲོད་དང་བགྲོད་མིན་ནི་
འདི་ནི་བགྲོད་པར་བྱ་བའི་ཡུལ་ངོ་མི་ཚ་བ་སྲུ་མོ་ལ་སོགས་པ། འདི་ནི་བགྲོད་
པར་བྱ་བ་མ་ཡིན་པ་ངོ་ཚ་བ་མ་དང་སྲིང་མོ་ལ་སོགས་པ། སྔགས་པ་ནི་སྤྱོད་པ་
བྱེད་པའི་རྣལ་འབྱོར་པས་བགྲོད་པར་བྱ་བའི་ཡུལ་ལ་བགྲོད་པ་བཞིན་དུ་ཡུལ་མ་
241 -173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡིན་ པ་མ་དང་ སྲིད་མོ་ལ་ཡང་བགྲོད་དོ། །དེ་ལ་ངོ་ཚ་བར་བྱེད་པ་བཞིན་དུ་
བགྲོད་བྱའི་ཡུལ་དེ་ལ་ཡང་ངོ་ཚ་བར་བྱ་སྟེ་ཐམས་ཅད་རྣམ་པར་རྟོག་པ་ཡིན་པས་
རྣམ་རྟོག་ཉིད་དུ་མི་བྱའོ་ཞེས་སོ། །དེ་རྣམས་ནན་ཚིར་གྱིས་མི་འོང་སྟེ་བསྒོམས་
པའི་སྟོབས་ཀྱིས་རང་ཤུགས་སུ་འབྱུང་བ་གཅིག་དགོས་སོ། །
ད་ནི་བླ་མ་དྲིན་ཅན་ལ་འདུད་པའི་ཚུལ་གྱིས་སྤྱོད་པ་བྱ་བ་བསྟན་ཏེ། འོ་
ན་བླང་དོར་ཐམས་ཅད་སྤང་ན་བླ་མ་རང་ཡང་སྤང་ངམ་ཞེ་ན་དངོས་གྲུབ་བརྙེས་
པའི་སློབ་མ་ནི་སློབ་མས་བསྒོམས་པས་དངོས་གྲུབ་ཐོབ་བླ་མས་མ་ཐོབ་ན་སློབ་
དཔོན་པས་སློབ་མ་བཟང་བར་སོང་པས་བླ་མ་ལ་ཕྱག་ལ་སོགས་པ་མི་བྱའམ་ཞེ་
ན། ཡང་དག་ཡེ་ཤེས་སྣང་བ་སྟེ་སློབ་མའི་རྒྱུད་ཀྱི་ཉམས་སུ་མྱོང་བ་ཁྱད་པར་ཅན་
དེ་བླ་མའི་བྱིན་བརླབས་ཡིན་པས་བླ་མ་ལ་མ་གུས་ན་མནར་མེད་པའི་སེམས་ཅན་
དམྱལ་བར་སྐྱེ་བས། མནར་མེད་པའི་དམྱལ་བ་དེ་སྤང་པའི་རྒྱུའི་ཕྱིར་གུས་པས་
བླ་མ་ལ་ཕྱག་འཚལ་ཏེ་ཅི་ནུས་པའི་སྒོ་ནས་བསྙེན་བཀུར་བྱེད་པའོ། །
ད་ནི་ལས་དང་པོ་པའི་སྤྱོད་པ་ལས་གྲོལ་བའི་ཚུལ་གྱིས་སྤྱོད་པ་བྱ་བ་
བསྟན་ཏེ་བསླབ་པ་ནི་ཁྲུས་གསུམ་བྱེད་པ་དང་གོས་གསུམ་བརྗེ་བ་དང་ཟས་
དཀར་ཆོས་ལ་བརྟེན་པ་དེ་རྣམས་ལས་རྣམ་པར་གྲོལ་ཞིང་སྤངས་ལ་སྤྱོད་པ་བྱའོ། །
དབང་ནི་ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་བ་དང་ རིགས་ ཀྱི་
བདག་པོས་དབུ་བརྒྱན་པ་ལ་སོགས་པ་ལས་རྣམ་པར་གྲོལ་ཞིང་སྤངས་ལ་སྤྱོད་པ་
བྱའོ། །དམ་ཚིག་ནི་སྔགས་ཀྱི་དམ་ཚིག་དང་སྡོམ་པ་ཐམས་ཅད་ལས་རྣམ་པར་
གྲོལ་ཞིང་སྤངས་ལ་སྤྱོད་པ་བྱའོ། །དེ་བཞིན་དུ་འཇིག་རྟེན་པའི་ངོ་ཚའི་འབྲས་བུ་
ཐམས་ཅད་ཀྱང་རྣམ་པར་སྤངས་ཏེ་སྤྱོད་པ་བྱ་བའོ། །དངོས་པོ་ཀུན་ནི་སྣང་གྲག་
241 -174



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གི་ཆོས་ཐམས་ཅད་བདེ་སྟོང་དབྱེར་མེད་ཀྱི་རང་བཞིན་གྱིས་ཡོ་གི་ནི་རྣལ་འབྱོར་
པས་སོ། །རྣམ་པར་དཔྱད་ནི་ལྷན་ཅིག་སྐྱེས་པའི་ཡེ་ཤེས་སུ་རྣམ་པར་སྤྱད་དོ། །
སྙིང་རྗེ་ཆེན་པོ་ནི་རྡོ་རྗེ་སྙིང་པོ་ལ་བོད་པའོ། །
ད་ནི་བཅོས་མ་ལས་གྲོལ་བའི་ཚུལ་གྱིས་སྤྱོད་པ་བྱ་བ་བསྟན་ཏེ། སྦྱིན་
བསྲེག་ནི་ཞི་བ་དང་རྒྱས་པ་ལ་སོགས་པའི་འཕྲིན་ལས་བཞིའི་སྦྱིན་བསྲེག་དེ་མི་
དགོས་དེ་རྣམས་རྣམ་པར་སྤངས་ལ་སྤྱོད་པ་བྱ་བའོ། །མཆོད་སྦྱིན་ནི་སྤོས་དང་མེ་
ཏོག་ལ་སོགས་པའི་མཆོད་པ་དེ་མི་དགོས། དཀའ་ཐུབ་ནི་ཆང་སྤོང་པ་དང་ཕྱི་
གྲོའི་ཁ་ཟས་སྤོང་པ་ལ་སོགས་པ་དེ་མི་དགོས། སྔགས་ནི་སྙིང་པོ་དང་ཉེ་བའི་སྙིང་
པོ་དང་རྩ་བའི་སྔགས་ཀྱི་བཟླས་པ་དེ་མི་དགོས། བསམ་གཏན་ནི་ལྷའི་སྐུ་བསྒོམ་
པའི་བསམ་གཏན་དེ་མི་དགོས་ཏེ་དེ་རྣམས་རྣམ་པར་སྤངས་ལ་སྤྱོད་པ་བྱའོ། །
རྣལ་འབྱོར་ནི་བདེ་སྟོང་དབྱེར་མེད་ཀྱི་ཉམས་དང་ལྡན་པས་སྤྱོད་པ་བྱེད་པའོ། །
ད་ནི་འཇིགས་པ་མེད་པའི་ཚུལ་གྱིས་སྤྱོད་པ་བྱ་བ་བསྟན་ཏེ། སྤྱོད་པ་བྱེད་
པའི་དུས་སུ་ངེས་པར་སྔོན་དུ་ལྷ་མིན་ནམ་བརྒྱ་བྱིན་ལྟ་བུ་གཅིག་བྱུང་ཡང་དེ་ལ་
འཇིགས་པ་དང་བག་ཚ་བ་མི་བྱ་སྟེ། དཔེར་ན་སེང་གེ་དེ་གང་ལ་ཡང་འཇིགས་པ་
དང་བག་ཚ་བ་མེད་པ་ལྟར་སྤྱོད་པ་བྱེད་པའི་རྣལ་འབྱོར་པ་དེ་ཡང་གང་ལ་ཡང་
འཇིགས་པ་དང་བག་ཚ་བ་མེད་པར་རྒྱུ་བའོ། །
ད་ནི་འཇིག་རྟེན་གྱི་བཟའ་བཏུང་ལ་མི་ཆགས་པའི་ཚུལ་གྱིས་སྤྱོད་པ་བྱ་
བ་བསྟན་ཏེ། སེམས་ཅན་ཐམས་ཅད་ཀྱིས་སངས་རྒྱས་ཐོབ་པར་བྱ་བའི་དོན་གྱི་
ཕྱིར། རྟག་ཏུ་སྙིང་རྗེ་བཏུང་ནི་སྒོམ་དུ་མི་དམིགས་པའི་སྙིང་རྗེ་ཆེན་པོའི་ཆུ་བཏུང་
བའོ། །རྣལ་འབྱོར་བཏུང་དགའ་ནི་སྙིང་རྗེ་ཆེན་པོའི་ཆུ་འཐུང་བ་ལ་དགའ་བའོ། །
241 -175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠)
རྣལ་འབྱོར་པ་དེས་ཟས་སུ་སྣང་གྲག་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་
ཤར་བའི་ཤ་དེ་བཟའ་བའོ། །གཞན་གྱི་རྒྱུད་པ་ཇ་དང་ཆང་ལ་སོགས་པས་བཟི་བ་
མེད་ཞེས་པ་ངོམས་པ་མེད་ཞེས་པ་སྟེ་ཁར་སང་ངོམས་པར་འཐུངས་ཀྱང་དེ་རིང་
དགོས་དེ་རིང་ངོམས་པར་འཐུངས་ཀྱང་སང་ དགོས་ སོ། །དེ་བཞིན་དུ་རྟག་ཏུ་
འགྲངས་པའི་ཟས་ཀྱང་མེད་དེ་ཁར་སང་འགྲངས་པར་ཟོས་ཀྱང་དེ་རིང་དགོས་དེ་
རིང་
འགྲངས་པར་ཟོས་ཀྱང་སང་དགོས་པས་སོ། །དེས་ན་རྟག་ཏུ་ངོམས་པའི་
བཏུང་དང་རྟག་ཏུ་འགྲངས་པའི་ཟས་དེ་ཤིན་ཏུ་གལ་ཆེའོ། །
ནང་དོན་དུ་ལས་ཀྱི་ཕྱག་རྒྱའི་རྫོགས་པའི་རིམ་པ་དང་སྦྱར་ན། སེམས་
ཅན་ཀུན་གྱི་དོན་ནི་ལས་ཀྱི་ཕྱག་རྒྱ་ལ་བརྟེན་ནས་སངས་རྒྱས་ཐོབ་པར་བྱས་ལ་
སེམས་ཅན་ཀྱི་དོན་བྱ་སྙམ་པའི་སེམས་བསྐྱེད་སྔོན་དུ་སོང་བའོ། །རྟག་ཏུ་སྙིང་རྗེ་
བཏུང་བ་ནི་ལས་ཀྱི་ཕྱག་རྒྱ་ལ་བརྟེན་ནས་ཐིག་ལེ་དབབ་པ་དང་ཐིག་ལེ་བཟུང་
པའོ། །རྣལ་འབྱོར་བཏུང་དགའ་ནི་ལས་ཀྱི་ཕྱག་རྒྱ་ལ་བརྟེན་པའི་ཉམས་མྱོང་
བསྒོམ་པ་ལ་དགའ་བའོ། །གཞན་གྱི་བཏུང་བས་བཟི་བ་མེད་ནི་ལས་ཀྱི་ཕྱག་རྒྱ་
ལ་མ་བརྟེན་པར་ཉམས་མྱོང་མི་སྐྱེ་བའོ། །གཏུམ་མོ་དང་སྦྱར་ན། སེམས་ཅན་
ཀུན་ནི་གཏུམ་མོ་ལ་བརྟེན་ནས་སངས་རྒྱས་ཐོབ་པར་བྱས་ལ་སེམས་ཅན་ཐམས་
ཅད་ཀྱི་དོན་བྱའོ་སྙམ་དུ་སེམས་བསྐྱེད་སྔོན་དུ་སོང་བས་སྟན་བདེ་བའི་སྟེང་དུ་
ལུས་བཅོས་ཏེ་ལྟེ་བ་ནས་གཏུམ་མོའི་མེ་འབར་བས་སྤྱི་བོའི་ཧཾ་ལས་ཐིག་ལེ་
དབབ་པ་ནི་རྟག་ཏུ་ སྙིང་ རྗེ་བཏུང་བའོ། །རྣལ་འབྱོར་བཏུང་དགའ་ནི་འབར་
འཛག་གི་ཉམས་མྱོང་བསྒོམ་པ་ལ་དགའ་བའོ། །གཞན་གྱི་བཏུང་བས་བཟི་བ་
མེད་ནི་གཏུམ་མོ་ལ་མ་བརྟེན་པར་ཉམས་མྱོང་མི་སྐྱེ་བའོ། །
241 -176



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལེའུའི་མཚན་ནི་སྤྱོད་པ་ནི་རིག་པ་བརྟུལ་ཞུགས་ཀྱི་སྤྱོད་པའོ། །ལེའུ་ནི་
གཞུང་གཅོད་ཅིང་སྐྱོང་བའོ། །དྲུག་པ་ནི་གྲངས་ཀྱི་གནས་གཞན་ནོ། །སྙིང་པོ་ཀྱེའི་རྡོ་
རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་སྟེ། ལེའུ་དྲུག་པའི་ཊིཀྐའོ།། 11
ལེའུ་བདུན་པ་འདི་ལ་གསུམ་ལས་ལེའུ་ལེའུའི་འབྲེལ་ནི་དེ་ལྟར་སྤྱོད་པ་
བྱེད་པའི་དུས་སུ་དགྱེས་པ་རྡོ་རྗེའི་སྤུན་ནམ་མི་སྲིང་དུ་ངོ་ཤེས་པར་བྱ་བའི་ཕྱིར་
བརྡ་བྱ་དགོས་པས་ལེའུ་བདུན་པ་བརྡའི་ལེའུ་ཞེས་བྱ་བ་འདི་བྱུང་བའོ། །ལེའུ་
མདོར་བསྟན་རྒྱས་བཤད་ནི་ལེའུ་དང་པོར་བརྡ་ཆེན་གྱིས་ལེའུ་བདུན་པའི་མདོར་
བསྟན་ཡིན་བྱས་པ་དེ་འདི་ནས་རྒྱས་ པར་ སྟོན་ པའོ། །ལེའུ་མངོན་རྟོགས་ ཀྱི་
འབྲེལ་ནི་གང་ཟག་གི་ཆ་རྐྱེན་ཐད་ཀར་འགྲིག་པ་གཅིག་ཡིན་ཏེ་བསྐྱེད་པའི་རིམ་
པ་དང་རྫོགས་པའི་རིམ་པ་སེམས་ཀྱི་གནས་པ་གནས་པ་གནས་པར་བྱས་གནས་
པ་བསྟན་པར་བྱས་བརྟན་པ་བོགས་དབྱུང་པའི་དོན་དུ་སྐྱོད་པ་བྱེད་དེ་དགྱེས་པ་རྡོ་
རྗེའི་སྤུན་ནམ་མི་སྲིང་དུ་ངོ་ཤེས་པར་བྱེད་པ་ལ་བརྡ་བྱེད་དགོས་པས་ལེའུ་བདུན་
པའི་དང་འབྲེལ་བའོ། །
ལེའུ་འདི་ལ་ཆོས་གསུམ་ལས་དང་པོར་བཤད་པར་ཞལ་གྱིས་བཞེས་པ་
ནི། དེ་ནས་ལེའུ་དྲུག་པ་བཤད་པའིའོ། །ཙོམ་ནི་དགེ་བཤེས་འགོས་དང་དགེ་
བློས་བརྡ་རུ་བསྒྱུར་འབྲོག་མིས་མ་བསྒྱུར་བར་སྒྲ་རང་སོར་བཞག་པ་སྟེ་དོན་ལ་
འདི་བརྡའོ། །བརྡ་ལ་དབྱེ་བ་དང་། དགོས་པ་དང༌། ངེས་ཚིག་དང་། བརྡའི་དུས་
དང་། བརྡ་ཇི་ལྟར་བྱ་བའི་རིམ་པ་དང་ལྔའོ། །དབྱེ་ན་གཉིས་ལས་ལུས་ཀྱི་བརྡ་
ལེའུ་འདི་ནས་སྟོན། ངག་གི་བརྡ་བརྟག་པ་ཕྱི་མའི་ལེའུ་གསུམ་པ་ནས་སྟོན་ནོ། །
བརྡའི་དགོས་པ་ནི་དགྱེས་པ་རྡོ་རྗེའི་སྤུན་ནམ་མི་སྲིང་དུ་ངོ་ཤེས་པར་བྱེད་པ་སྟེ།
241 -177



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ཡང་བོད་ཀྱི་རྣལ་འབྱོར་པ་གཅིག་གིས་རུས་པའི་རྒྱན་ཆ་ལྔས་བརྒྱན་ནས་སྤྱོད་
པ་ལ་ཕྱིན། རྒྱ་གར་གྱི་རྣལ་འབྱོར་པ་གཅིག་ཀྱང་རུས་པའི་རྒྱན་ཆ་ལྔས་བརྒྱན་
ནས་སྤྱོད་པ་ལ་བྱུང་། དེར་བོད་ཀྱི་རྣལ་འབྱོར་པ་དེས་ཧེ་བཛྲའི་བརྡ་གཅིག་བྱས་
པས་རྒྱ་གར་གྱི་དེས་བདེ་མཆོག་གམ་གདན་བཞི་ལྟ་བུ་གཅིག་གི་བརྡ་ལན་བྱས་
ན་དེ་གཉིས་བརྡ་མ་མཐུན་པས་ཅིར་ཡང་མི་འོང་སྟེ་སོ་སོར་གྱེས་ནས་འགྲོའོ། །
དེས་ཀྱང་ ཧེ་བཛྲའི་ ལན་ གཅིག་བྱས་ན་ཧེ་བཛྲའི་སྤུན་ནོ། །དེ་བཞིན་དུ་རྣལ་
འབྱོར་མ་གཉིས་ཀྱང་ཧེ་བཛྲའི་བརྡ་བྱས་མཐུན་ན་སྤུན་ནོ། །བོད་ཀྱི་རྣལ་འབྱོར་
པ་གཅིག་དང་རྒྱ་གར་གྱི་རྣལ་འབྱོར་མ་ལྟ་བུ་གཅིག་ཕྲད་དེ་གཉིས་བརྡ་བྱས་
མཐུན་ན་ཧེ་བཛྲའི་མི་སྲིང་ངོ༌། །དེ་ལྟར་སྐྱེས་པ་ནང་ངམ་བུད་མེད་ནང་ཕྲད་བརྡ་
མཐུན་ན་སྤུན། སྐྱེས་པ་གཅིག་དང་བུད་མེད་གཅིག་ཕྲད་བརྡ་བྱས་མཐུན་ན་མིང་
སྲིང་ངོ༌
། །ངེས་ཚིག་ནི་དགྱེས་པ་རྡོ་རྗེའི་རྣལ་འབྱོར་པ་ནོང་གིས་གོ་ཞིང་གཞན་
གྱིས་མི་གོ་བས་ན་བརྡ་སྟེ་ཀླ་ཀློའི་སྐད་བཞིན་ནོ། །བརྡའི་དུས་ནི་རིག་པ་བརྟུལ་
ཞུགས་ཀྱི་སྤྱོད་པ་བྱེད་པའི་དུས་དང་
། དབང་བསྐུར་བའི་དུས་དང་
། དཔའ་བོ་
དཔའ་མོ་ཚོགས་ཀྱི་འཁོར་ལོ་བྱེད་པའི་དུས་དང་
། བསྐྱེད་རྫོགས་བསྒོམ་པའི་ཐུན་
མཚམས་སུ་བརྡ་བྱེད་པའོ། །བརྡ་ཇི་ལྟར་བྱ་བའི་རིམ་པ་ནི་ལེའུའི་གཞུང་འདི་
ནས་ཆོས་བརྒྱད་དུ་བྱས་ནས་བཤད་པར་བྱའོ་ཞེས་ཞལ་གྱིས་བཞེས་པའོ། །
ལེའུའི་གཞུང་ལ་ཆོས་བརྒྱད་ལས་དང་པོ་བརྡའི་དགོས་པ་གཅིག་བཤད་
དེ། གང་གིས་ནི་བརྡ་བྱས་པ་གང་གིས་སོ། །སྤྱན་ནི་སྐྱེས་པ་ནང་ངམ་བུད་མེད་
ནང་ཕྲད་བརྡ་བྱས་པས་མཐུན་ན་དགྱེས་པ་རྡོ་རྗེའི་སྤུན་དུ་ཐེ་ཚོམ་མེད་པར་ཤེས་
པར་བྱ་བའི་ཕྱིར་བརྡ་བྱ་མིང་སྲིང་ནི་སྐྱེས་པ་གཅིག་དང་བུད་མེད་གཅིག་ཕྲད་
241 -178



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དགྱེས་པ་རྡོ་རྗེའི་བརྡ་བྱས་བརྡ་མཐུན་ན་དགྱེས་པ་རྡོ་རྗེའི་མིང་སྲིང་དུ་ཐེ་ཙོམ་
མེད་པར་ཞེས་པར་བྱ་བའི་ཕྱིར་བརྡ་བྱ་ཞེས་པའོ། །བརྡ་ནི་བརྡ་སོ་སོ་རང་གི་
མཚན་ཉིད་བསྟན་སྟེ་དེ་ཡང་སཾ་པུ་ཏ་ནས་སྐྱེས་པ་གཅིག་དངབུ་མེད་གཅིག་ཕྲད་
ནས་སྔོན་ལ་བུད་མེད་ཀྱིས་བསྐུལ། སྐྱེས་པ་ནང་ངམ་བུད་མེད་ནང་ཕྲད་ན་གཞོན་
ཤོས་ཀྱིས་བསྐུལ་བར་བཤད་དོ། །གང་ཞིག་ནི་བརྡ་བསྐུལ་བ་གང་ཞིག་གིས་
སོར་མོ་ཞིག་སྟོན་པ་ནི་ལེགས་པར་འོངས་སོ་ཞེས་པའི་བརྡའོ། །དེའི་བརྡ་ལན་དུ་
གཉིས་ཀྱིས་ནི་སོར་མོ་གཉིས་གཞིབས་ནས་སྟོན་པ་ནི་ལེགས་པར་འོངས་སོ་ཞེས་
པའོ། །དེས་ཧེ་བཛྲའི་སྤུན་ནམ་མི་སྲིང་དུ་ངོ་ཤེས་པར་བྱས་ནས་ད་བསྟུན་སྨོད་པ་
ནི་གཡོན་པའི་ཐེ་བོང་ནང་དུ་བཅངས་ནས་སྟོན་པ་དེ་ཡིན་ན་སྐུ་ཁམས་བདེའམ་
ཞེས་པའི་བརྡའོ། །དེའི་བརྡ་ལན་ཡང་དེ་བཞིན་དུ་བསྟན་པ་དེ་ནི་ཅིན་ན་ཁམས་
བདེ་ཞེས་པའི་བརྡའོ། །
རྒྱ་གར་ཕན་ཆད་ན་བུམ་པའི་དབང་མ་ཐོབ་པའི་རྣལ་འབྱོར་པ་མི་འོང་
པས་བུམ་པའི་དབང་གཞིར་བཞག་ནས་དབང་གཉིས་པ་གསང་བའི་དབང་ཐོབ་
བམ་ཞེས་འདྲི་བ་ནི་གང་ཞིག་སྲིན་ལག་དང་མཐེ་བོང་སྦྱར་ནས་སྟོན་པ་ནི། བླ་
མའི་སྲིན་མཐེབ་གཉིས་ཀྱིས་བྱང་ཆུབ་ཀྱི་སེམས་ཀྱི་ཐིག་ལེ་དཀར་དམར་ལྕེ་ཐོག་
ཏུ་བཞག་གམ་འབྲི་སྟེ་དོན་ལ་གསང་བའི་དབང་ཐོབ་བམ་ཞེས་དྲིས་པའོ། །དེའི་
བརྡ་ལན་དུ་མགྲིན་པ་སྟོན་པ་ནི་ཐིག་ལེ་ལྕེ་ཐོག་ནས་མིད་ནས་མགྲིན་པར་ལོངས་
སྤྱད་དོ་ཞེས་པ་སྟེ་དོན་ལ་གསང་བའི་དབང་ཐོབ་པ་ཞེས་པའོ། །འོ་ན་ཁྱོད་ཀྱིས་
གསང་པའི་དབང་ཐོབ་ནས་འདུག་གིས་དབང་གསུམ་པ་ཤེས་རབ་ཡེ་ཤེས་ཀྱི་
དབང་ཐོབ་བམ་ཞེས་འདྲི་བ་སྟེ་གང་ཞིག་སྲིན་ལག་སྒྲེང་ནས་སྟོན་པ་ནི་མཛུབ་
241 -179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མོས་བུམ་པའི་དབང་མཚོན་གུང་མོས་གསང་དབང་མཚོན་སྲིན་ལག་ཤེས་རབ་ཡེ་
ཤེས་ཀྱི་དབང་མཚོན་པ་ཡིན་པས་དབང་གསུམ་པ་ཐོབ་བམ་ཞེས་པའོ། །དེའི་
བརྡ་ལན་དུ་ཁུ་ཚུར་བཅངས་ནས་མཐེ་ཆུང་སྒྲེང་ནས་སྟོན་པ་ནི་མཐེ་ཆུང་དེ་དབང་
བཞི་པ་མཚོན་པ་ཡིན་པས་དབང་གསུམ་པ་ཐོབ་ཀྱིས་མི་འདོའ་བཞི་པ་ལའང་
རེག་གོ་ཞེས་པའོ། །འོ་ན་ཁྱོད་ཀྱིས་དེ་ལྟར་དབང་རྫོགས་པར་ཐོབ་ནས་འདུག་
གིས་དེ་ལྟར་ཐོབ་ཀྱང་གཉུག་མ་གཉིས་སུ་མེད་པའི་ས་ཧ་ཛའི་ཡེ་ཤེས་དེ་མངོན་དུ་
མ་བྱས་པ་སྲིད་པས་དེ་མངོན་དུ་བྱས་སམ་འདྲི་བ་ནི། གང་ཞིག་ཁུ་ཚུར་བཅངས་
ནས་གུང་མོ་སྒྲེང་ནས་སྟོན་པ་ནི་དེ་ཅི་ན། གུང་མོ་ནི་མཛུབ་མོ་རྣམས་ཀྱི་ནང་ནས་
དབུ་མ་ཡིན་པ་བཞིན་དུ་གཉུག་མ་གཉིས་སུ་མེད་པ་དབུ་མའི་དོན་དེ་མངོན་དུ་
བྱས་སམ་ཞེས་དྲིས་པའོ། །དེའི་བརྡ་ལན་དུ་ཁུ་ཚུར་བཅངས་ནས་མཛུབ་མོའི་
ཚིགས་བཀྲོལ་བ་ནི་གཉུག་མ་གཉིས་སུ་མེད་པའི་ཡེ་ཤེས་མངོན་དུ་བྱས་ནས་རྣམ་
པར་རྟོག་པ་ཐམས་ཅད་ལས་གྲོལ་ལོ་ཞེས་པའོ། །
འོ་ན་ཁྱོད་ཀྱིས་དབང་རྫོགས་པར་ཐོབ་ནས་འདུག་གིས་བྱང་ཆུབ་ཀྱི་རྟེན་
རྩིའི་མན་ངག་ཤེས་སམ་ཞེས་འདྲི་བ་དེ། གང་ཞིག་གོས་སྟོན་པ་དེ་རྒྱ་གར་ཕན་
ཆོད་གོས་ཀྱི་མཆོག་ཐོད་ལ་བྱེད་དེ་མི་གྲ་མ་རྣམས་ཀྱིས་ཉི་མ་རེ་རེ་ལ་ཐོད་སར་རེ་
རེ་སྤོ། དེའི་འོག་མ་རྣམས་ཀྱིས་ཀྱང་ཐོད་དྲི་མ་ཅན་འཆིང་པའི་ལུགས་མེད་པས་
འཆིང་པའི་མགོ་ལ་ལག་པ་རེག་བྱེད་དེ་དེ་ནི་བདེ་བ་ཆེན་པོ་མཚོན་པའི་རྩ་དེ་ག་
ན་གནས་ཞེས་དྲིས་པའོ། །དེའི་ལན་དུ་མཐེ་བོས་ མཐེ་ཆུང་མནན་ཏེ་ སོར་མོ་
གསུམ་སྒྲེང་ནས་རྩེ་གསུམ་པའི་ཕྱག་རྒྱ་བསྟན་ཏེ། དེ་ནི་ཨ་ཝ་དྷུ་ཏཱི་དང་ལ་ལ་ན་
དང་ར་ས་ན་སྟེ་རྩའི་གཙོ་བོ་གསུམ་ནས་འབབ་བྱ་བའོ། །འོ་ན་རྩའི་མན་ངག་ཀྱང་
241 -180



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཤེས་ནས་འདུག་གིས་རྩའི་ནང་གི་བྱང་ཆུབ་ཀྱི་སེམས་ཀྱི་མན་ངག་ཤེས་སམ་ཞེས་
འདྲི་བ་སྟེ། གང་ཞིག་ནུ་མ་སྟོན་པ་དེ་ནུ་མ་ནས་འོ་མ་འོང་པ་བཞིན་དུ་འོ་མ་ལྟ་
བུའི་ཀུན་རྫོབ་བྱང་ཆུབ་སེམས་དེ་ག་ན་གནས་ཞེས་དྲིས་པའོ། །ལན་དུ་ལག་པས་
སྐྲ་མཚམས་ཡར་བཟློས་ནས་ཡར་སྟོན་པ་ནི་དོན་དམ་མཚོན་པར་བྱེད་པའི་ཀུན་
རྫོབ་བྱང་ཆུབ་ཀྱི་སེམས་དེ་ཕལ་ཆེར་ཚོགས་མ་ན་གནས་ཞེས་པའོ། །འོ་ན་བྱང་
ཆུབ་སེམས་ཀྱི་མན་ངག་ཀྱང་ཤེས་ནས་འདུག་གིས་བྱང་ཆུབ་ཀྱི་སེམས་དེ་ཤེས་
རབ་མ་ལ་བརྟེན་ནས་ལོངས་སྤྱད་དམ་ཞེས་འདྲི་བ་སྟེ། གང་ཞིག་ས་ནི་སྟོན་པ་དེ་
ལག་པ་ས་ལ་བཞག་ནས་ས་བསྟེན་པའི་ས་གཞི་ལ་ཐམས་ཅད་བརྟེན་ས་གཞི་ལ་
ཐམས་ཅད་ལོངས་སྤྱོད་པ་བཞིན་དུ་ས་གཞི་དང་འདྲ་བའི་ཕྱག་རྒྱ་མ་ལ་བརྟེན་
ཞིང་ལོངས་སྤྱད་དམ་ཞེས་པའོ། །
དེ་ལ་བརྡ་ལན་དུ་ལག་པ་ནམ་མཁའ་ལ་ཡུག་ཡུག་བྱས་ཏེ་མཁའ་བསྟན་
པ་ནི་ཕྱག་རྒྱ་མ་སྟོང་ཉིད་ནམ་མཁའ་དང་འདྲ་བ་ལ་བརྟེན་ནས་ལོངས་སྤྱད་དོ་
ཞེས་པའོ། །འོ་ན་ཁྱོད་ཀྱིས་ཕྱག་རྒྱ་མ་ལ་ལོངས་སྤྱད་ན་དེས་འཆིང་པར་མི་འགྱུར་
རམ་ཞེས་འདྲི་བ་དེ། གང་ཞིག་ཁྲོ་གཉེར་ནི་དཔྲལ་བའི་གཉེར་མ་སྟོན་ཏེ། གཉེར་
མ་དེ་རྒས་པའམ་འཆིང་པའི་བརྡ་ཡིན་པ་བཞིན་དུ་ཁྱོད་ཕྱག་རྒྱ་མ་ལ་བརྟེན་ན་
དེས་འཆིང་པར་མི་འགྱུར་རམ་ཞེས་པའོ། །དེའི་བརྡའ་ལན་དུ་སྤྱི་བོའི་གཙུག་ཕུད་
ཡོད་པ་བཀྲོལ་བས་བདག་ལས་ཀྱི་ཕྱག་རྒྱས་འཆིང་པར་མི་འགྱུར་ཏེ་བླ་མའི་མན་
ངག་གི་ཐབས་དང་བཅས་པས་སླར་གྲོལ་བར་འགྱུར་ཞེས་པའོ། །འོ་ན་ལྷན་ཅིག་
སྐྱེས་པའི་ཡེ་ཤེས་དེ་མངོན་དུ་བྱས་སམ་ཞེས་འདྲི་བ་སྟེ། གང་ཞིག་ལག་པས་
དཔྲལ་བ་སྟོན་པ་ནི་རྩ་རླུང་བྱང་ཆུབ་སེམས་ཀྱི་ཐབས་ལ་བརྟེན་ནས་ས་ཧ་ཛའི་
241 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཉམས་མྱོང་དེ་མངོན་དུ་བྱས་སམ་ཞེས་དྲིས་པའོ། །དེའི་བརྡའ་ལན་དུ་རྒྱབ་ལོག་
གི་བསྟན་སྟེ་རྒྱབ་ཐོབ་ཀྱི་ཡེ་ཤེས་ཞེས་བྱ་སྟེ་བསྒོམ་པའི་རྒྱབ་བམ་རྗེས་ལ་ཡེ་
ཤེས་དེ་མངོན་དུ་བྱས་ཞེས་པའོ། །འོ་ན་ཁྱོད་ཀྱིས་ས་ཧ་ཛ་མངོན་དུ་བྱས་ནས་
འདུག་གིས་ད་ངན་སོང་དུ་མི་ལྟུང་ངམ་ཞེས་འདྲི་བ་དེ། གང་ཞིག་རྐང་མཐིལ་སྟོན་
པ་དེ་རྐང་མཐིལ་དེ་དུས་རྒྱུན་དུ་ཐུར་ལ་གནས་ཐུར་ལ་སྟོན་པ་དང་འདྲ་བར་ཁྱོད་
ད་ངན་སོང་གསུམ་ལ་སོགས་པ་ཐུར་དུ་མི་ལྟུང་ངམ་ཞེས་པའོ། །དེའི་བརྡ་ལན་དུ་
ལྟོ་ཡིས་རྣམ་པར་རྩེ་བར་བྱ་ནི་བྱིས་པ་ལྟོ་རྩེ་བ་བཞིན་དུ་ཇེ་མཐོ་ཇེ་མཐོ་འཕང་སྟེ་
དེ་ནི་ང་ཐུར་ལ་མི་ལྟུང་སྟེ་ཇེ་མཐོ་ཇེ་མཐོ་འགྲོ་ཞེས་པའོ། །བརྡ་བསྐུལ་བ་སྔ་མ་སྔ་
མ་ནི་ཕྱག་རྒྱ། ཕྱི་མ་ཕྱི་མ་ནི་ཕྱག་རྒྱའི་ལན་གྱིས་ཡིན། དམ་ཚིག་གཅིག་པར་
འདུག་གམ་མི་འདུག་ཧེ་བཛྲའི་སྤུན་ནམ་མི་སྲིང་དུ་འདུག་གམ་མི་འདུག་ལྟ་བས་
ན་དམ་ཚིག་གིས་ནི་རྣམ་པར་དབྱེ་ཞེས་སོ། །
དེ་ལ་རྣལ་འབྱོར་མ་ནི་མཁའ་འགྲོ་མའམ་རྒན་ཤོས་དེས་སྨྲས་པ། ཨེ་མ་
བུ་ནི་སྙིང་རྗེ་ཆེན་པོ་གཅིག་འདུག་བྱ་བ་ཙམ་གཅིག་སྨྲས་ནས་ཕྲེང་བ་ཕྲེང་ཁུག་
ནས་བཏོན་ནས་ལག་པས་སྟོན་ན། འོ་སྐོལ་རང་གཉིས་འདུ་འོ་སྐོལ་རང་གཉིས་
འཚོག་ཅེས་པའི་བརྡའོ། །ཕྲེང་བ་མངོན་པར་བཏང་བ་ནི་ས་ལ་བཏང་པའམ་
གྲོགས་ལ་བྱིན་ན་དམ་ཚིག་ལ་མངོན་ཏེ་འོ་སྐོལ་རང་གཉིས་འདུས་ལ་ ཚོགས་
འཁོར་དང་དགེ་སྦྱོར་སྟབས་གཅིག་ཏུ་བྱ་བརྟུལ་ཞུགས་བཟང་པོ་ཞེས་བོད་པའོ། །
ད་ནི་བརྡའི་གནས་བསྟན་པ་ལ་གཉིས་ལས་མདོར་བསྟན་པ་ནི་དེ་ལ་ཞེས་
པ་གོང་གི་དམ་ཚིག་ལ་མནོས་ལ་སྙོག་པའི་ཚིག་སྟེ་ཚོགས་འཁོར་དང་བསྒོམ་པ་
དང་སྤྱོད་
པ་བྱེད་པ་དེ་ལ་མཁའ་འགྲོ་མ་འདུ་བའི་གནས་སུ་འགྲོ་དགོས་པས་ཕྱི་
241 -182



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རོལ་ཞེས་འདུ་བ་ཞེས་སོ། །བཟང་པོའི་སྤྱོད་ཡུལ་ནི་དཔལ་དགྱེས་པ་རྡོ་རྗེའི་ལྷན་
ཅིག་སྐྱེས་པའི་ཉམས་མྱོང་གོང་ནས་གོང་དུ་སྐྱོང་བར་བྱེད་པའི་གནས་སོ། །དེ་ལ་
མཁའ་འགྲོ་མ་འདུ་བའི་གནས་དེར་རྣལ་འབྱོར་མ་སྟེ་མཁའ་འགྲོ་མ་དང་འཕྲད་
པས་མཁའ་འགྲོ་མ་རྣམས་ན་རེ་བརྡ་དང་སྤྱོད་པ་ལ་སོགས་འདི་ལྟར་བྱ་དགོས་
ཟེར་ན། ཇི་སྐད་གསུངས་པ་བཞིན་བྱ་དགོས་པས་དེ་ལྟར་ཐམས་ཅད་བྱ་ཞེས་སོ། །
འདི་ལ་དགེ་བཤེས་ཆག་ལོ་ཙཱ་བ་སམྦུ་ཊའི་སྐབས་སུ་ལོ་རྒྱུས་འདི་ལྟ་བུ་
གཅིག་གསུངས་ཏེ། རྒྱ་གར་གྱི་ཡུལ་ནས་དོལ་བྱ་བ་ན་བྲམ་ཟེ་ཁྱོ་ཤུག་གཉིས་
ཡོད་པ་ལ་ཁྱིམ་ལྡིང་ཁང་གཅིག་ཡོད་པའི་སྟེང་དུ་ཁྱོ་བོ་དེ་བསྡད་ནས་ཆུང་མས་
འབྲས་ཐུག་གཡོས་ཏེ་ཁོ་ལ་དྲངས་པས་བྲམ་ཟེ་མོ་དེས་ཁོ་མ་འགྲོངས་པར་གོ་
ནས་ད་རུང་གཅིག་ཁྱེར་ལ་འོང་ངམ་བྱས་པས་རུང་ཟེར་རོ། །ལར་བྲམ་ཟེ་བྱ་བ་དེ་
ལ་ཟས་ཟོས་པ་དང་ཆོ་ག་མང་པོ་བྱར་ཡོད་པས་ནམ་རྒ་རྒ་ན་བཟར་མེད་པ་ལ་མོ་
ཨེ་གཅིག་མ་བྱུང་ནས་ཁོས་བལྟས་པས་མོ་བྱུང་ནས་འབྲས་ཐུག་བྱིན་པས་མོའི་
གོས་ལ་ཁྲག་གཅིག་ཁ་ལེ་འདུག་ནས་ཁྱོད་ཀྱི་འདི་མངལ་ཁྲག་ཡིན་ཏེ་འོང་ངམ་
མི་འདོད་ཟེར་མོ་ན་རེ་མངལ་ཁྲག་མིན་ང་ལ་ལོ་རྒྱུས་ཡོད་ཀྱིས་ཟོ་དང་བྱས་པས།
དེར་ཁོས་ཤིན་ཏུ་རིངས་པར་ཟོས་ནས་ད་ལོ་རྒྱུས་ཤོད་དང་བྱས་པས་མོ་ན་རེ་ང་
མཁའ་འགྲོ་མ་ཡིན་ད་ཅི་བར་དུ་ཡུལ་པ་ས་སུ་ཏྲ་བྱ་བར་རྒྱལ་པོ་གཅིག་གིས་རྒྱལ་
པོ་གཅིག་བསད་ནས་དེའི་རོ་ངས་བླངས་ནས་དེ་བི་ཀོ་ཏིར་བསྐྱལ་དེ་ནས་ལོག་པ་
འདི་ཡིན་འོ་ཅག་གཉིས་ལ་འགྲོགས་པའི་ལོང་དེ་རིང་ལས་མེད་དོ་ནུབ་དྷེ་བི་ཀོ་
ཏིར་འགྲོ་ཟེར་རོ། །དེ་ཡང་ཡུལ་ནས་དོལ་ནས་ས་ལ་སུ་ཏྲ་རུ་འགྲོ་བ་ལ་ཟླ་བ་
ཕྱེད་ཀྱི་ལམ་ཡོད། དེ་ནས་དྷེ་ཝི་ཀོ་ཊིར་འགྲོ་བ་ལ་ཟླ་བ་ཕྱེད་ཀྱི་ལམ་ཡོད། དེ་
241 -183



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནས་ནས་དོལ་དུ་ལྡོག་པ་ལ་ཟླ་བ་ཕྱེད་ཀྱི་ལམ་ཡོད་དེ་དེ་རྣམས་ལ་ཟླ་བ་ཕྱེད་དང་
གཉིས་ཀྱི་ལམ་མོས་དབས་གཅིག་ལ་འཁོར་རོ། །དེར་ཁྱོ་བོ་དེས་ང་འཁྲིད་དགོས་
བྱས་པས་ཁྱོད་བྲམ་ཟེ་བྱ་བ་རྟོག་པ་ཆེ་བས་སྔགས་ཀྱི་སྣོད་ཟེར་རོ། །དེ་ནས་ཁོ་ན་
རེས་རྟོག་པ་མི་བྱེད་ཅིས་ཀྱང་འཁྲིད་དགོས་བྱས་ཀྱིན་ནན་བསྐྱེད་པས་མོ་ན་རེ་
རུང་ཟེར་རོ། །དེ་ནས་ནུབ་མོ་མོ་ལ་འཇུས་ཏེ་མོའི་རྫུ་འཕྲུལ་ལ་བརྟེན་ནས་དྷེ་བི་
ཀོ་ཏིར་ཕྱིན་ནོ། །དེར་མཁའ་འགྲོ་མ་མང་པོ་ཡང་དག་པ་འཚོགས་ཏེ་ལ་ལས་རྟ་
རོ་ཁྱེར་ནས་བྱུང་། ལ་ལས་མི་རོ། ལ་ལས་མེ་ཏོག །ལ་ལས་ཤིང་ཏོག་གི་བྱེ་བྲག་
མང་པོ་དང་སྤོས་དང་ཆང་ལ་སོགས་པའི་བྱེ་བྲག་མང་པོ་ཁྱེར་ནས་བྱུང་ནས་
ཚོགས་བྱས་སོ། །དེ་ནས་མིའི་རོ་གཅིག་གི་ཐོད་པ་བཤུས་ནས་དེར་ཆང་བླུགས་ཏེ་
ཐམས་ཅད་ཀྱིས་ཧུབ་སྐོར་བྱས་སོ། །དེར་མོའི་ཁྱོ་ལ་བྱིན་པས་བྲམ་ཟེ་བྱ་བ་རྣམ་
པར་རྟོག་པ་ཤས་ཆེ་བས་ཐོད་པ་ཡེ་ཕྱོགས་སུ་མི་བསྙེན་པ་ཡིན་པས་མ་འདོད་དོ། །
དེར་ཐམས་ཅད་ཀྱིས་འཐུང་བྱས་པས་ཀྱང་མ་འདོད། ཁོ་རང་གི་ཆུང་མ་ན་
རེ་འཐུང་ཟེར་ཡང་ཁོས་མ་འཐུངས་པས་འོ་ན་ལག་པ་བཟེད་གཅིག་ཟེར་ནས་
ལག་པར་མེ་ཏོག་གཅིག་བླུགས་ལག་པ་གཅིག་གིས་ཁ་བཅད་ནས་མིག་ཚུམ་
གཅིག་ཟེར་ནས་ད་སྟེ་ཞག་བདུན་ན་འདིར་ཤོག་གཅིག་ཟེར་ནས་སེ་གོལ་གཅིག་
གཏོགས་པས་ཁོ་ཇི་ལྟར་ཡིན་ཆ་མེད་པར་ཁོ་རང་གི་མལ་ས་རྙིང་པ་ན་ཕྱིན་ནས་
འདུག་གོ །དེ་ནས་བཞག་བདུན་ན་ཤིའོ། །དེའི་དུས་སུ་དེ་ཧུབ་གཅིག་འཐུང་ན་དེ་
ཉིད་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཡིན་གསུངས་ཏེ་ཁོས་ཌཱ་ཀིའི་
ངག་བཅག་གོ །དེ་ཙམ་ན་ཌཱ་ཀི་མས་ཅི་གསུང་པ་མཉན་དགོས་སོ། །
ད་ནི་གནས་རྒྱས་པར་བཤད་དེ། །ཀྱེ་བཅོམ་ལྡན་འདས་ཞེས་བོས་ནས་
241 -184



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གོང་གི་དེ་ལས་ཕྱི་རོལ་ཞེས་པའི་མཁའ་འགྲོ་མ་འདུ་བའི་གནས་དུ་ལགས་ཞེས་
དྲིས་པའོ། །བཅོམ་ལྡན་འདས་ཀྱིས་བཀའ་བསྩལ་པ། གནས་དང་ཉེ་བའི་གནས་
ནི་རྟག་ཏུ་ཌཱ་ཀི་མ་གནས་པའི་སའོ། །ཞིང་དང་ཉེ་བའི་ཞིང་ནི་ཡོན་ཏན་བསྐྱེད་
པའི་དོན་གྱིས་ན་ཞིང་སའོ། །ཚན་དྷོ་དང་ཉེ་བའི་ཚན་དྷོ་ནི་འདོད་ཅིང་འདུན་པའི་
སའོ། །འདུ་དང་ཉེ་འདུ་ནི་རྟག་ཏུ་མི་མང་པོ་འདུ་བའི་བཀྲ་ཤིས་པའི་གནས་རྡོ་རྗེ་
གདན་ལྟ་བུ་གཞིར་བཞག་པའོ། །འཐུང་གཅོད་དང་ཉེ་བའི་འཐུང་གཅོད་ནི་བར་
ཆོད་མི་འབྱུང་བའི་གནས་སོ། །དུར་ཁྲོད་ཉེ་བའི་དུར་ཁྲོད་ན་མི་རྟོག་པ་
པ་སྐྱེ་བའི་
གནས་སོ། །གནས་བཅུ་གཉིས་པོ་འདི་རྣམས་རང་བཞིན་གྱིས་ས་བཅུ་གཉིས་ཏེ།
ས་བཅུ་ནི་བྱང་ཆུབ་སེམས་དཔའི་ས་བཅུ་དབང་ཕྱུག་ནི་དེ་རྣམས་ཀྱི་མངའ་བདག་
སངས་རྒྱས་ཀྱི་ས་དང་བཅུ་གཅིག །མགོན་པོ་རྡོ་རྗེ་འཆང་གི་ས་དང་བཅུ་གཉིས་
སོ། །འདི་ནི་གནས་བཅུ་གཉིས་སུ་བགྲོད་པ་འདིས་ནི་ཕ་རོལ་ཏུ་ཕྱིན་པའི་ཐེག་
པའི་ལུགས་ཀྱིས་ས་དང་ལམ་གྱི་རིམ་པ་བགྲོད་མི་དགོས་པས་གཞན་གྱིས་བརྗོད་
མི་བྱ་ཞེས་པ་སྟེ་གནས་བཅུ་གཉིས་སུ་བགྲོད་པས་ས་བཅུ་གཉིས་སུ་བགྲོད་པར་
འགྱུར་བའི་དགོས་པ་ཡོད་གསུངས་པའོ། །
ད་ནི་གནས་ཤིན་ཏུ་རྒྱས་པར་བཤད་དེ། ཀྱེ་བཅོམ་ལྡན་འདས་ཞེས་བོས་
ནས་དངོས་གྲུབ་བསྒྲུབ་པའི་གནས་ལ་སོགས་པ་གང་ལགས་ཞེས་གོང་གི་གནས་
དང་ ཉེ་བའི་ གནས་ ལ་ སོགས་པ་ལ་དྲིས་ པའོ། །བཀའ་བསྩལ་ པ་ནི་ལན་ཏེ།
གནས་ཛ་ལན་དྷ་ར་སོགས་པ་འདི་རྣམས་ལ་རྡོ་རྗེ་གདན་ལྟ་བུ་གཞིར་བཞག་ནས་
ཉིན་ལམ་འདི་ཙམ་གཅིག་འོངས་པ་ན་ཛ་ལནྡྷ་ར་ན་ཡོད་དེ་ན་ཤིང་ཐོག་ངོ་མཚར་
ཅན་འདི་ལྟ་བུ་ཡོད། དེ་ན་འཇིག་རྟེན་པའི་ལྷ་ནི་འདི་ལྟ་བུ་གཅིག་ཡོད། ལྷ་རྟེན་
241 -185



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནི་འདི་ལྟ་བུ་གཅིག་ཡོད་ཟེར་ནས་བཤད་པ་ཤིན་ཏུ་ཞིབ་པ་གཅིག་བླ་མ་ལྷོ་པ་ལ་
བྱུང་པ་དེ་ཙམ་དགོས་པ་འདུག་ཏུ་མ་ཚོར་ནས་འོ་སྐོལ་གྱི་བླ་མས་མ་བཟུང་
གསུངས་ནས་ད་ལྟ་ཕྱོགས་ཙམ་ལས་མི་གདའོ། །ཛ་ལནྡྷ་ར་ནི་རྡོ་རྗེ་གདན་གཞིར་
བཞག་པའི་ལྷོ་ནུབ་ཀྱི་མཚམས་ན་ཡོད། ཨུ་རྒྱན་ནི་རྡོ་རྗེ་གདན་གྱི་ནུབ་ངོས་ནའོ། །
པུ་ལ་ཧིའི་ནི་ལྷོ་ངོས་ན། ཀཾ་རུ་ནི་ཤར་ཕྱོགས་མཚམས་ན་སྟེ་དེས་གོང་གི་གནས་
རྒྱས་པར་བཤད་པའོ། །
ད་ནི་གོང་གི་ཉེ་བའི་གནས་རྒྱས་པར་བཤད་པ་ནི། མ་ལ་ཝ་ནི་ནུབ་ངོས་
ནའོ། །སིན་དྷུ་ནི་ནུབ་ཕྱོགས་སུའོ། །ན་ག་ར་ནི་ལྷོ་ནུབ་ཀྱི་མཚམས་ནའོ། །
ད་ནི་གོང་གི་ཞིང་བཤད་པ་ནི། མུམྨ་ནི་ལྷོ་ནུབ་ཐག་རིང་པོ་གར་ལོག་གི་
ཡུལ་ན་ཡོད། བྱེད་པའི་བྲོང་ཉིད་ནི་ཤར་ཕྱོགས་བྷང་ག་ལ་དང་ཀ་བ་རུའི་བར་ན་
ཡོད། དྷེ་ཝི་ཀོ་ཊི་ནི་ཤར་ན་ཡོད། ལྕགས་པའི་བྲང་ནི་ཤར་ཕྱོགས་བྷི་ཀྲ་མ་པུ་རི་
བྱ་བ་ན་མཚོ་གཅིག་ཡོད་པའོ། །ད་ནི་ཉེ་བའི་ཞིང་བཤད་པ། ཀ་ལ་ཏ་ནི་ལྷོ་ཉེ་བ་
ན་ཡོད། ཨར་བུ་ཏ་ནི་ལྷོ་ཐག་རིང་པ་ན་ཡོད། བའི་མཆོད་སྦྱིན་ནི་ལྷོ་ན་ཡོད། ཁ་
བའི་རི་ནི་བོད་དང་བལ་ཡུལ་གཉིས་ཀྱི་མཚམས་ན་ཡོད་པའོ། །
ད་ནི་གོང་གི་ཚན་དྷོ་བཤད་པས་ཧ་ར་ཀ་ལ་ནི་བྷི་ཀྲ་མ་པུ་རི་བྱ་བའི་ས་
ཡིན། ལན་ཚྭ་རྒྱ་མཚོའི་ན་སྐྱེས་ནི་ཤར་ཕྱོགས་མྱ་ངན་མེད་པའི་ཡུལ་ཡིན། ལམ་
པ་ཀ་ནི་ལྷོ་ཉེ་བ་ན་ཡོད། ཀ་ཙི་ཡང་ལྷོ་ཉེ་བ་ན་ཡོད། སུའུ་ར་ཧྥ་ནི་མ་ཧ་དེ་བའི་ལྷ་
རྟེན་ཅན་ལྷོ་ཉེ་བ་ན་ཡོད་དོ། །ཉེ་བའི་ཚན་དྷོ་བཤད་པ་ནི་ཀ་ལིང་ཀ་དང་གཅིག །
གསེར་གླིང་དང་གཉིས་ཀོང་ཀ་ན་དང་གསུམ་ལ་ཕྱོགས་འདི་ན་ཡོད་བླ་མ་མི་
གསུངས་སོ། །དེ་ཚོས་ཉེ་བའི་ཚན་དྷོ་མདོར་བསྡུས་ནས་བརྗོད་པའོ། །
241 -186



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གོང་གི་འཐུང་གཅོད་བཤད་པས། འཐུང་གཅོད་གྲོང་གི་མཐར་གནས་ནི་
མི་རིགས་མི་འདྲ་བ་བཅོ་བརྒྱད་ཡོད་པའི་ཐ་མའོ། །འཐུང་གཅོད་གྲོང་གི་མཐར་
གནས་ནི་མི་རིགས་མི་འདྲ་བ་ལྔ་ཡོད་པའི་ཐ་མའོ། །ཉེ་བའི་འཐུང་གཅོད་བཤད་
པ་ནི། ཙའི་དྲ་ནི་རྡོ་རྗེ་ཕག་མོ་ཆང་གི་མཆོད་པ་བྱེད་པའི་གནས་ཏེ་ལྷོ་ཉེ་བ་ན་
ཡོད། ཀོ་ཤ་ལ་ལྷོ་ན་ཡོད། བིན་རྒྱ་གཞོན་ནུའི་གྲོང་ཁྱེར་ནི་ལྷོ་ནུབ་ངོས་ན་རི་
འབིགས་བྱེད་ཀྱི་རྩེ་ན་གྲོང་ཡོད་པ་ཡིན་གསུང་། སྙིང་རྗེ་ཆེན་པོ་ཞེས་རྡོ་རྗེ་སྙིང་པོ་
ལ་བོས་ནས་གསུམ་པོ་དེ་ཉེ་བའི་འཐུང་གཅོད་རྒྱས་པར་བཤད་པའོ། །གོང་གི་
དུར་ཁྲོད་བཤད་པས་རབ་སོན་ནི་རོ་བཞི་བསྐྱལ་བས་དུར་ཁྲོད་དོ། །དགེ་འདུན་
ནི་དཔེར་ན་དགེ་སློང་བཞི་བཞུགས་པ་ལ་དགེ་འདུན་ཟེར་བ་དང་འདྲ་བར་རོ་
བཞི་བསྐྱལ་བའི་ས་དེ་ལ་དུར་ཁྲོད་དོ། །དུར་ཁྲོད་རྒྱ་མཚོའི་འགྲམ་ནི་ཕྱིའི་རྒྱ་
མཚོའི་སླེ་ལ་རོ་བསྐྱལ་བ་དེ་རྒྱ་མཚོའི་འགྲམ་གྱི་དུར་ཁྲོད་དོ། །ཉེ་བའི་དུར་ཁྲོད་
བཤད་པ་ནི་སྐྱེད་ཚལ་ར་བ་ནི་རྒྱལ་པོས་བསྐྱེད་མོས་ཚལ་གྱི་ཤིང་བཙུགས་ཏེ་
དེར་ཕྱིས་རོ་བསྐྱལ་བ་དེ་སྐྱེད་ཚལ་ར་བའི་དུར་ཁྲོད་དོ། །རྫིང་བུའི་འགྲམ་ནི་དང་
པོ་རྫིང་ཡིན་པ་ཕྱིས་དེར་རོ་བསྐྱལ་བ་དེ་རྫིང་བུའི་འགྲམ་གྱི་དུར་ཁྲོད་དོ། །དེ་
གཉིས་ཀྱིས་ཉེ་བའི་དུར་ཁྲོད་བརྗོད་པའོ། །དེ་རྣམས་ཀྱི་སྟེང་དུ་གོང་གི་འདུ་དང་
ཉེ་འདུ་བསྣན་པས་སུམ་ཅུ་སོ་བཞིའོ། །
ད་ནི་བརྡ་དང་སྤྱོད་པ་དེ་དུས་ནམ་བྱ་བ་གཅིག་བཤད་དེ། འོ་ན་བརྡ་དང་
སྤྱོད་པ་དེ་དུས་རྟག་ཏུ་བྱའམ་ཞེ་ན། སེམས་ཀུན་གྱི་དོན་ནི་སེམས་ཀུན་གྱི་དོན་དུ་
ནམ་འགྱུར་འགྱུར་གྱིས་བྱེད་དེ་རྣལ་འབྱོར་མའི་རྒྱུད་དཔལ་དགྱེས་པའི་རྡོ་རྗེ་
འདིར་རྣལ་འབྱོར་མ་ནི་མཁའ་འགྲོ་མ་འདུ་བའི་དུས་ཐམས་ཅད་དུ་བརྡ་དང་སྤྱོད་
241 -187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པ་བྱེད་པའི་ཌཱ་ཀི་འདུ་བའི་ཉིན་པར་ཉིད་ཀྱང་རབ་བཤད་བྱའོ། །ཀྱེ་བཅོམ་ལྡན་
འདས་ཞེས་བོས་ནས་ཌ་ཀི་མ་འདུ་བའི་ཉི་མ་གང་ལགས། ལན་བཀའ་བསྩལ་པ་
ཡི་དྭགས་ ནི་ ཟླ་བ་མར་ངོའོ། །བཅུ་བཞི་ནི་ཉི་ཤུ་དགུའོ། །བརྒྱད་པ་ནི་ཉེར་
གསུམ་མོ། །
ད་ནི་ཚོགས་ཀྱི་ཞལ་ཟས་བཙལ་བ་གདམས་པ་དང་བཅས་པ་སྟོན་ཏེ། འོ་
ན་དུས་དེར་གནས་དེ་རྣམས་སུ་རྣལ་འབྱོར་མ་འཚོགས་ནས་ཚོགས་གང་ལ་བྱ་ན།
རྒྱལ་མཚན་ནི་འགགས་ནས་ཤི་བའོ། །མཚོན་བསྣུན་ནི་དཔའ་བོ་གཡུལ་ངོར་
གསད་པའི་རོའོ། །ལན་བདུན་པ་སྐྱེ་བ་བདུན་པའི་ཤུའོ། །བཟའ་བ་ནི་དེ་རྣམས་
ཀྱི་ཤ་ལ་ཚོགས་བྱ་བའོ། །འོ་ན་གཉིས་པོ་དེ་དང་རོར་འདུག་ན་སྐྱེ་བ་བདུན་པ་དེ་
ཇི་ལྟར་ཐོབ་པར་བྱ་ན་འབད་པས་བརྩོན་འགྲུས་དང་བཅས་པས་སྙིང་རྗེ་བསྐྱེད་པ་
ནི་སྙིང་རྗེ་ཆེན་པོས་ཀུན་ནས་བསླངས་ནས་སྐྱེ་བ་བདུན་པ་དེ་ལ་ཕྱག་དང་བསྐོར་
བ་བྱས་ནས་ཁྱོད་ཀྱི་ལུས་འདི་བདག་ལ་སྦྱིན་པར་ཞུ་བྱས་ན་ཁོ་བྱང་ཆུབ་སེམས་
དཔའི་རིགས་ཅན་ཡིན་པས་སེམས་འཕོས་ནས་ལུས་སྟེར་བ་ལ་གསད་པར་བྱ་བ་
བརྗོད་པ་ཉིད་ཞེས་སོ། །དེའི་དུས་སུ་ཡང་སྙིང་རྗེ་ཆེན་པོས་ཀུན་ནས་བསླང་པ་
མེད་ན་མི་འགྲུབ་སྟེ་ལུས་མི་སྟེར་རོ། །སྙིང་རྗེ་མེད་ན་མི་འགྲུབ་པ་དེའི་ཕྱིར་སྙིང་
རྗེ་བསྐྱེད་དགོས་སོ། །སྙིང་རྗེ་ཆེན་པོ་བསྐྱེད་དགོས་ན་འོ་ན་ལེའུ་གཉིས་པ་ནས་
དགྲ་གསད་པ་དང་རེངས་པ་ལ་སོགས་པའི་ལས་བསྟན་པ་དང་འགལ་ལོ་ཞེ་ན།
མི་འགལ་ཏེ་ལས་དེ་རྣམས་ཐམས་ཅད་གདུལ་བྱ་གདུག་པ་ཅན་སངས་རྒྱས་ཀྱི་
བསྟན་པ་ལ་གནོད་པ་བླ་མ་ལ་སྨོད་པར་བྱེད་པ་སེམས་ཅན་ཐམས་ཅད་ལ་འཚེ་
བར་བྱེད་པ་དེ་རྣམས་སངས་རྒྱས་ཀྱི་བསྟན་པ་ལ་གཞུག་པའམ་གདུལ་བའི་དོན་
241 -188



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
དུ་བསྟན་པ་སྟེ། ཆོ་གའི་གཙོ་བོ་ནི་ཕྱག་རྒྱ་ཆེན་པོ་མཆོག་གི་སིདྡྷི་གཙོ་བོར་བསྒྲུབ་
པར་འདོད་པ་རྣམས་ཀྱིས་གསད་པ་ལ་སོགས་པའི་ལས་དེ་དགག་པར་བྱ་བའོ། །
དེ་ལྟར་ཡང་བརྟག་པ་དང་པོའི་ལེའུ་བཅུ་གཅིག་པ་ནས་སེམས་ཅན་གནོད་པ་ཙམ་
གྱིས་ནི། །ཕྱག་རྒྱའི་དངོས་གྲུབ་སྙེད་མི་འགྱུར་ཞེས་གསུངས་སོ། །དེ་རྣམས་ལ་
ནང་དོན་དུ་ལས་ཀྱི་ཕྱག་རྒྱའི་རྫོགས་པའི་རིམ་པ་དང་གཏུམ་མོའི་རྫོགས་པའི་
རིམ་པ་དང་སྦྱར་བ་གཅིག་གསུངས་ཏེ། དེ་ཡང་པོ་སྦྱར་ན་རྒྱལ་མཚན་ནི་ལས་
རྒྱའི་ཆོས་འབྱུང་ངོ༌
། །མཚོན་ནི་ཐབས་ཀྱི་རྡོ་རྗེའོ། །བསྣུན་པ་ནི་རྡོ་རྗེ་དང་པད་མ་
སྙོམས་པར་ཞུགས་པའོ། །ལན་བདུན་ནི་ཀུན་རྫོབ་བྱང་ཆུབ་ཀྱི་སེམས་སོ། །དེ་
ལ་སྐྱེ་བ་བདུན་ཇི་ལྟར་ཡོད་ན་ཟས་ཅི་ཟོས་པ་དང་པོ་བད་ཀན་དུ་འགྲོ་བ་དང་
གཅིག །དེ་ཆུ་སེར་དུ་འགྲོ་བ་དང་གཉིས། དེ་ཁྲག་ཏུ་འགྲོ་བ་དང་གསུམ། དེ་
ཤར་འགྲོ་བ་དང་བཞི། དེ་ཚིལ་དུ་འགྲོ་བ་དང་ལྔ། དེ་རྐང་མར་དུ་འགྲོ་བ་དང་
དྲུག །དེ་བྱང་ཆུབ་ཀྱི་སེམས་སུ་འགྲོ་བ་དང་བདུན་ནོ། །བཟའ་བར་བྱ་ནི་ཀུན་
རྫོབ་བྱང་ཆུབ་སེམས་ཀྱི་ཐིག་ལེ་དབབ་པ་དང་
། རྡོ་རྗེ་ནོར་བུའི་རྩེ་མོ་རུ་ལུས་ཀྱི་
འཁྲུལ་འཁོར་གྱིས་ཐིག་ལེ་བཟུང་བ་དང་
། དེ་ལ་བརྟེན་ནས་བདེ་སྟོང་གི་ཉམས་
མྱོང་རྒྱུད་ལ་བསྐྱེད་པའོ། །འབད་པ་ནི་བརྩོན་འགྲུས་དང་བཅས་པས་ལས་རྒྱ་ལ་
བརྟེན་ནས་བསྒོམ་པའོ། །སྙིང་རྗེ་བསྐྱེད་པ་ནི་ཕྱག་རྒྱ་མ་བསྟེན་པའི་མན་ངག་
ཡོད་པའོ། །གསད་པ་ནི་ཐ་མལ་གྱི་ཉོན་མོངས་པ་ཐམས་ཅད་ལས་རྒྱ་ལ་བརྟེན་
པའི་བདེ་སྟོང་དབྱེར་མེད་ཀྱི་ཉམས་མྱོང་དུ་གསད་པའོ། །སྙིང་རྗེ་མེད་པ་ནི་ཕྱག་
རྒྱ་མ་བརྟེན་པའི་མན་ངག་མེད་ནའོ། །མི་འགྲུབ་པ་ནི་ཉམས་སུ་མྱོང་པ་མི་སྐྱེ་
བའོ། །མི་འགྲུབ་པ་དེའི་ཕྱིར་སྙིང་རྗེ་བསྐྱེད་པ་ནི་ལས་ཀྱི་ཕྱག་རྒྱ་བསྟེན་པའི་མན་
241 www189



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ངག་དགོས་པའོ། །ཐམས་ཅད་གདམས་པ་ནི་རྣམ་པར་རྟོག་པ་ཐམས་ཅད་ལས་
ཀྱི་ཕྱག་རྒྱ་ལ་བརྟེན་པའི་བདེ་སྟོང་གི་ཉམས་སུ་གཞུག་པའོ
། །ཆོ་གའི་གཙོ་བོ་ནི་
ལས་རྒྱ་བསྟེན་པའི་ཉམས་མྱོང་གིས་རྣམ་རྟོག་ཐམས་ཅད་དགག་པར་བྱ་ཞེས་
པའོ། །
ནང་དོན་དུ་གཏུམ་མོ་དང་སྦྱར་ན་སྟན་བདེ་བ་ལ་ལུས་བཅོས་ཏེ་རྒྱལ་
མཚན་ནི་སྤྱི་བོའི་ཧཾ་ཐུར་ལ་འཕྱང་པའོ། །མཚོན་ནི་ལྟེ་བའི་གཏུམ་མོའི་མེའོ། །
བསྣུན་པ་ནི་གཏུམ་མོའི་མེས་སྤྱི་བོའི་ཧཾ་བཞུ་བ་སྟེ་བྱང་སེམས་ཕབ་པའོ། །ལན་
བདུན་པ་ནི་ཀུན་རྫོབ་བྱང་ཆུབ་ཀྱི་སེམས་སོ། །སྐྱེ་བ་བདུན་ཡོད་ལུགས་གོང་ལྟར་
རོ། །བཟའ་བར་བྱ་ནི་གཏུམ་མོའི་འབར་འཛག་ལ་བརྟེན་ནས་ཉམས་མྱོང་རྒྱུད་པ་
བསྐྱེད་པའོ། །འབད་པ་བརྩོན་འགྲུས་དང་བཅས་པས་སོ། །སྙིང་རྗེ་བསྐྱེད་པ་ནི་
གཏུམ་མོ་བསྒོམ་པའི་མན་ངག་ཡོད་པའོ། །གསད་པ་ནི་གོང་དང་འདྲ། སྙིང་རྗེ་
མེད་པ་ནི་གཏུམ་མོའི་མན་ངག་མེད་ནའོ། །མི་འགྲུབ་ནི་ཉམས་མྱོང་མི་སྐྱེ་བའོ། །
མི་སྐྱེ་བ་དེའི་ཕྱིར་སྙིང་རྗེ་བསྐྱེད་པ་ནི་གཏུམ་མོའི་མན་ངག་དགོས་པའོ། །ཐམས་
ཅད་གདུག་པ་ནི་གོང་དང་འདྲ། ཆོ་གའི་གཙོ་བོ་ནི་གཏུམ་མོའི་ཉམས་མྱོང་གིས་
རྣམ་རྟོག་ཐམས་ཅད་དགག་པར་བྱ་བའོ། །
ད་ནི་ཚོགས་ཀྱི་འཁོར་ལོའི་དུས་སུ་སྤྱོད་ལམ་ཇི་ལྟར་བྱ་བའི་རིམ་པ་
བསྟན་ཏེ། དེ་ལ་ཞེས་པ་ནི་གོང་དུ་རྒྱལ་མཚན་དང་ནི་མཚོན་བསྣུན་ཉིད། ལན་
བདུན་པ་ཡང་བཟའ་བར་བྱ་ཞེས་པས་ཚོགས་བྱེད་པ་དེ་ལ་ཞེས་པའོ། །འདི་ལྟར་
ལྟ་བ་ཉིད་ནི་ཉིན་མོ་སྣང་པའི་ཆ་ཐམས་ཅད་བཅོམ་ལྡན་རྡོ་རྗེ་ཅན་ཏེ་ཐབས་བདེ་
བ་རུ་ལྟ་བའོ། །མཚན་མོའི་ཆ་ཐམས་ཅད་ཤེས་རབ་སྟོང་པ་བདག་མེད་མར་བལྟ་
241 -190



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བའོ། །ལྟ་བ་དེ་ལྟར་རྟོགས་པས་ལུས་ངག་ཡིད་གསུམ་གྱི་སྤྱོད་པ་མི་བྱ་བ་ཅུང་
ཟད་ཀྱང་ཡོད་པ་མ་ཡིན་ནོ། །རྟག་ཏུ་ནི་དུས་ཐམས་ཅད་དུ་ཟས་འདི་བཟའ་འདི་
མི་བཟའ་བྱ་བ་ཡོད་པ་མ་ཡིན་ནོ། །འདི་ལ་མི་བསམ་ནི་སེམས་ཀྱིས་འདི་བསམ་
འདི་མི་བསམ་བྱ་བ་མེད་དེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་བསྒོམ་
པའོ། །བཟང་ངན་མི་སྨྲ་ནི་འདི་སྨྲ་འདི་མི་སྨྲ་བྱ་བ་མེད་དེ་ངག་ཏུ་ཅི་སྨྲས་
ཐམས་ཅད་བདེ་སྟོང་གཉིས་སུ་མེད་པའི་ཉམས་མྱོང་དུ་བརྗོད་པའོ། །ཇི་ལྟར་
བདག་ཉིད་ཀྱི་ལུས་ངག་ཡིད་གསུམ་བདེ་སྟོང་གི་ཉམས་མྱོང་དང་ལྡན་པ་དེ་ལྟར་
གཞན་སྣོད་བཅུད་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་བསྒོམ་པ་ནི་དེ་
བཞིན་བདག་ཉིད་ང་མཆོག་ཉིད་ཞེས་སོ། །དེ་རྣམས་ཀྱི་མཇུག་བསྡུ་བ་ནི་འདི་
ལྟར་སེམས་དཔའི་རྣལ་འབྱོར་བདག་གིས་དེ་ལ་འདི་ལྟར་ལྟ་བ་ཉིད་ཀྱི་ཚིག་རྐང་
གསུམ་གྱིས་མཇུག་སྡུད་དོ། །བཟའ་དང་ཞེས་པས་གོང་གི་རྟག་ཏུའི་མཇུག་སྡུད་
དེ་བཟའ་བཏུང་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་སྤྱད་པའོ། །ཡན་ལག་
ཇི་སྙེད་ཀྱིས་གོང་གི་མི་བྱ་ཅུང་ཟད་ཀྱི་མཇུག་སྡུད་དེ་ཡན་ལག་ཇི་སྙེད་བསྒྱུར་བ་
ཐམས་ཅད་ས་ཧ་ཛར་སྤྱད་པའོ། །ཚིག་རྣམས་ཀྱིས་གོང་གི་བཟང་ངན་གྱི་མཇུག་
བསྡུ་བ་སྟེ་ངག་ཏུ་ཚིག་ཅི་བརྗོད་ཐམས་ཅད་ས་ཧ་ཛར་བརྗོད་པའོ། །ཧེ་རུ་ཀ་
དཔལ་གྱིས་འདི་ལའི་མཇུག་བསྡུ་བ་སྟེ་ཧེ་རུ་ཀ་དཔལ་ནི་བདེ་སྟོང་གི་ཉམས་དང་
ལྡན་པས་སོ། །དེ་སྙེད་ནི་ལུས་ངག་ཡིད་གསུམ་གྱི་སྤྱོད་པའོ། །སྔགས་ནི་ངག་ཏུ་
ཅི་བརྗོད་ཐམས་ཅད་སྔགས་སོ། །ལུས་ཀྱིས་ཇི་ལྟར་བྱས་པ་ཐམས་ཅད་ཕྱག་རྒྱའོ། །
ཡིད་ལ་ཅི་སེམས་པ་ཐམས་ཅད་བདེ་སྟོང་དུ་སེམས་དཔས་བསམ་གཏན་ནོ། །
ད་ནི་ཧེ་རུ་ཀ་གསུམ་གྱི་མཚན་ཉིད་སྟོན་ཏེ། དེ་ལ་གཉིས་ཏེ། དོན་གྱི་
241 -191



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དང༌། རྟགས་ཀྱིའོ། །དང་པོ་ནི་གོང་གི་ཧེ་རུ་ཀ་ནི་ཤྲཱི་ཧེ་རུ་ཀ་ཞེས་བྱ་སྟེ་དེ་ལ་ཤི་
བཤད་པས་ཤྲཱི་ནི་བདེ་སྟོང་གཉིས་སུ་མེད་པའི་ཡེ་ཤེས་སོ། །ཧེ་ནི་རྒྱུ་སོགས་སྟོང་
པ་སྟེ་རྣམ་པར་ཐར་པའི་སྒོ་སྟོང་པ་ཉིད་དོ། །རུ་ནི་ཚོགས་དང་བྲལ་བ་རྣམ་པར་
ཐར་པའི་སྒོ་མཚན་མ་མེད་པའོ། །ཀ་ནི་གང་དུ་ཡང་མི་གནས་པ་ནི་རྣམ་པར་ཐར་
པའི་སྒོ་སྨོན་པ་མེད་པའོ། །
ད་ནི་རྡོ་རྗེ་ཐོད་སྦྱོར་གྱི་མཚན་ཉིད་བསྟན་ཏེ། འདི་ལ་ཡང་བཤད་ཡམས་
ལྔ་གསུངས་ཏེ་ལེའུ་འདི་རང་དང་མ་འབྲེལ་བས་བཤད་པ་ཅི་ཡང་མེད་དོ། །དེ་
ཡང་གོང་གི་རྒྱལ་མཚན་དང་ནི་མཚོན་བསྣུན་ཉིད། ལན་བདུན་པ་ཡང་བཟའ་
བར་བྱ་ཞེས་པས་ཚོགས་ཀྱི་འཁོར་ལོ་བྱ་བ་བཤད་པས་ཚོགས་བྱིན་གྱིས་བརླབ་པ་
དང་སྦྱར་ན། ཚོགས་ཀྱི་ཡོ་བྱད་ཐམས་ཅད་སྟག་གི་པགས་པའི་སྟེང་དུ་བཞག་སྟེ།
དེའི་འོག་ཏུ་ཡཾ་ལས་རླུང་གི་དཀྱིལ་འཁོར་གཞུའི་དབྱིབས་སུ་འདུག་པ་ཐ་མ་བ་
དན་གྱིས་མཚན་ པ་ གཅིག་བསྒོམ། དེའི་སྟེང་དུ་རཾ་ལས་མེའི་དཀྱིལ་འཁོར་གྲུ་
གསུམ་པ་གཅིག་བསྒོམ། དེའི་སྟེང་དུ་ཨ་ལས་ཐོད་པ་ཕྱི་དཀར་ལ་ནང་དམར་བ་
ཆེན་པོ་གཅིག་བསྒོམ་པ་ནི་ཐོད་པ་ཞེས་པས་བསྟན། དེའི་སྟེང་དུ་ཟླ་ཕྱེད་རྡོ་རྗེ་རྩེ་
མོ་ལ་ཧཱུྃ་མགོ་ཐུར་ལ་ལྟ་བ་གཅིག་བསྒོམ་པ་ནི་རྡོ་རྗེའོ། །དེ་ཡང་ཡཾ་ལས་རླུང་བྱུང་
རཾ་ལས་མེ་འབར་བ་ལས་བསྐྱེད་པའི་ཐོད་པ་བསྲོས་པས་ཚོགས་ཀྱི་ཡོ་བྱད་རྣམས་
ཤ་ལྔ་དང་བདུད་རྩི་ལྔར་བསྒོམས་པ་དེ་ཁོལ་སྟེ་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་
བདུད་རྩི་ཕབ་སྟེ་དམ་ཚིག་གི་བདུད་རྩི་དང་གཉིས་སུ་མེད་པར་འདྲེས་པ་ནི་སྦྱོར་
བའོ། །སྐྱེ་བོ་གང་དང་གང་རྣམས་ནི་ཚོགས་ཀྱི་འཁོར་ལོ་ལ་འདུས་པའི་དཔའ་བོ་
དང་དཔའ་མོ་རྣམས་སོ། །ཤ་བཟའ་བ་ནི་ཚོགས་ བྱིན་གྱིས་བརླབས་པ་དེ་ལ་
241 -192



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐམས་ཅད་ཀྱིས་སྡེར་གཅིག་ཏུ་ཟ་བའོ། །སེམས་ཅན་དེ་དེ་ནི་ལོ་ཀ་དང་ལོ་ཀ་
ལས་འདས་པའི་མཁའ་འགྲོ་མ་རྣམས་ཚོགས་ཀྱི་འཁོར་ལོ་ལ་ཞུགས་པའི་དཔའ་
བོ་དང་དཔའ་མོ་རྣམས་ཀྱི་དབང་དུ་འགྱུར་ཞེས་པའོ། །ཚོགས་ཀྱི་ཡོ་བྱད་དེ་ལ་
ཕུད་དང་ཤིན་ཏུ་ཕུད་བྱ་བ་བཅད་དེ་ཤིན་ཏུ་ཕུད་དེ་བདུད་རྩི་མྱང་པར་བྱེད། དེ་
ནས་ཀྱི་ཕུད་དེ་ཕྱོགས་སྐྱོང་ལ་སོགས་པ་ལ་གཏོར་མར་འབུལ་བས་གཏོར་མ་བྱིན་
གྱིས་བརླབ་པ་དང་སྦྱར་ན། རྡོ་ རྗེ་ཐོད་པའི་སྦྱོར་བ་ནི་གོང་དང་འདྲའོ། །སྐྱེ་བོ་
གང་དང་གང་རྣམས་ནི་གཏོར་མའི་མགྲོན་ལྷ་ཆེན་པོ་བརྒྱད་ཕྱོགས་སྐྱོང་བརྒྱད་ཀླུ་
ཆེན་བརྒྱད་དེ་གཏོར་མའི་མགྲོན་ཉི་ཤུ་རྩ་བཞི་པོ་དེ། ཤ་ནི་མཁས་པས་བཟའ་བྱ་
བ་ནི་གཏོར་མ་དེ་མགྲོན་དེ་རྣམས་ཀྱིས་ཧབ་དིར་ རེ་ཟོས་པར་བསྒོམ་པའོ། །
སེམས་ཅན་དེ་དེ་དབང་དུ་འགྱུར་ནི་གཏོར་མ་གཏོང་མཁན་གྱི་དབང་དུ་འགྲོན་ཉི་
ཤུ་རྩ་བཞི་པོ་དེ་འགྱུར་བའོ། །ཚོགས་ཀྱི་འཁོར་ལོ་དེ་ལ་གང་ཟག་ཆགས་ཅན་ད་
ཆགས་བྲལ་གཉིས་འཇུག་པ་ལས་དེ་གཉིས་གང་ཡིན་ཡང་རྫོགས་རིམ་ལ་བརྟེན་
ནས་བདེ་བ་རྒྱུད་ལ་བསྐྱེད་ནས་བསྒོམ་དགོས་པས་གང་ཟག་ཆགས་ཅན་གཅིག་
གིས་ཞུགས་ནས་ལས་ཀྱི་ཕྱག་རྒྱ་ལ་བརྟེན་ནས་བདེ་བ་བསྒོམ་པ་དང་སྦྱར་ན། རྡོ་
རྗེ་ནི་ཡབ་འདུ་ཤེས་གསུམ་ལྡན་གྱི་རྡོ་རྗེའོ། །ཐོད་པ་ལས་ཀྱི་ཕྱག་རྒྱ་འདུ་ཤེས་
གསུམ་ལྡན་གྱི་པད་མའོ། །སྦྱོར་བ་ནི་སྙོམས་པར་ཞུགས་པའོ། །སྐྱེ་བོ་གང་དང་
གང་ནི་ལས་རྒྱ་ལ་བརྟེན་ནས་བསྒོམ་པའི་བསྒོམ་ཆེན་ནོ། །ཤ་བཟའ་བ་ནི་ཀུན་
རྫོབ་བྱང་ཆུབ་སེམས་ཀྱི་ཐིག་ལེ་དབབ་པ་དང་བཟུང་པ་དང་ཐིག་ལེ་ལ་བརྟེན་
ནས་ཉམས་སུ་མྱོང་པ་བསྒོམ་པའོ། །སེམས་ཅན་དེ་དེ་རྣམ་རྟོག་ཐམས་ཅད་བདེ་
སྟོང་དབྱེར་མེད་ཀྱི་ཉམས་མྱོང་གི་དབང་དུ་འགྱུར་བའོ། །
241 --193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆགས་བྲལ་རབ་ཏུ་བྱུང་པའི་དགེ་སློང་ངམ་ཚངས་པར་སྤྱོད་པའི་དགེ་
བསྙེན་གཅིག་གིས་ཚོགས་ཀྱི་འཁོར་ལོ་ལ་ཞུགས་ནས་གཏུམ་མོའི་རྫོགས་རིམ་
བསྒོམ་ པ་ དང་ སྦྱར་ན། སྟན་ བདེ་ བའི་ སྟེང་ དུ་ ལུས་ བཅོས་ནས་རླུང་ནང་དུ་
བསྡིགས་པས་གཏུམ་མོའི་མེ་འབར་བ་ནི་རྡོ་རྗེའོ། །ཐོད་པ་ནི་སྤྱི་བོའི་ཧཾ་ངོ༌
། །
སྦྱོར་བ་ནི་གཏུམ་མོའི་མེས་སྤྱི་བོ་ནས་བྱང་ཆུབ་ཀྱི་སེམས་དབབ་པའོ། །སྐྱེ་བོ་ནི་
གཏུམ་མོ་བསྒོམ་པའི་བསྒོམ་ཆེན་ནོ། །ཤ་བཟའ་བ་ནི་གཏུམ་མོ་ལ་བརྟེན་ནས་
ཉམས་སུ་མྱོང་པ་བསྒོམ་པའོ། །སེམས་ཅན་དེ་དེ་ནི་གོང་དང་འདྲའོ། །ཆགས་
བྲལ་དེ་རླུང་གི་རྫོགས་པའི་རིམ་པ་ལ་མོས་ནས་དེ་བསྒོམ་པ་དང་སྦྱར་ན། སྟན་
བདེ་བའི་སྟེང་དུ་ལུས་བཅོས་ཏེ་ལྟེ་བའི་ནང་དུ་ཐོད་པ་ཕྱི་གནག་པ་ནང་དཀར་པོ་
གཅིག་བསྒོམ་པ་ནི་ཐོད་པའོ། །དེའི་ནང་དུ་རྡོ་ རྗེ་གཅིག་བསྒོམ་པ་ནི་ཐོ་
སྦྱོར་བ་ནི་རླུང་ཕྱིར་འགྲོ་བའི་དུས་སུ་རང་གི་སྣ་བུག་ན་ཕར་ལ་རྡོ་རྗེ་དེ་ཕྱིར་རྒྱང་
རྒྱང་སོང་པར་བསྒོམ། རླུང་ནང་དུ་འཇུག་པའི་དུས་སུ་རྡོ་རྗེ་དེ་ནང་དུ་འོང་པར་
བསྒོམ། རླུང་ནང་དུ་གནས་པའི་དུས་སུ་རྡོ་རྗེ་དེ་ཐོད་པ་ལ་ཕྱེད་ཕྱེད་ཙམ་ཏིམས་
ཏིམས་ཐིམ་པར་བསྒོམ་པའོ། །སྐྱེ་བོ་ནི་རླུང་ལ་བརྟེན་ནས་བསྒོམ་པའི་བསྒོམ་
ཆེན་ནོ། །ཤ་བཟའ་བ་ནི་རླུང་གི་རྫོགས་པའི་རིམ་པ་ལ་བརྟེན་ནས་ཉམས་སུ་མྱོང་
པ་བསྒོམ་པའོ། །སེམས་ཅན་དེ་དེ་ནི་གོང་དང་འདྲའོ། །
ད་ནི་ལེའུའི་མཚན་བསྟན་ཏེ། བརྡ་ནི་ལུས་ཀྱི་བརྡའོ། །གནས་ནི་དེ་ལ་ཕྱི་
རོལ་ཞེས་འདུ་བ་ལ་སོགས་པས་བསྟན། གཏན་ལ་ཕབ་པ་ནི་ཞར་ལ་ཚོགས་ཀྱི་
ཞལ་ཟས་བཙལ་བ་གདམས་པ་དང་བཅས་པ་དང༌། ཚོགས་འཁོར་གྱི་དུས་སུ་
སྤྱོད་ལམ་ཇི་ལྟར་བྱ་བ་དང་
། ཧེ་རུ་ཀ་གསུམ་གྱི་མཚན་ཉིད་དང་དེ་རྣམས་གཏན་
པ་ནི་ཐོད་པ།
241 -194



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལ་ཕབ་པས་སོ། །ལེའུ་ནི་གོང་དང་འདྲ། བདུན་པ་ནི་གྲངས་ཀྱི་གནས་གཞན་ནོ། །
སྙིང་པོ་ཀྱེའི་རྡོ་རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་ལེའུ་བདུན་པའི་
ཊིཀྐ་རྫོགས་སོ།། །།
ལེའུ་བརྒྱད་པ་འདི་ལ་ཆོས་དོན་སྡེབས་རྣམ་པ་གསུམ་ལས་ལེའུ་ལེའུའི་
འབྲེལ་ནི་དེ་ལྟར་བརྡ་དང་སྤྱོད་པ་བྱེད་པ་དེ་ཡང་མཁའ་འགྲོ་མ་བདག་མེད་མའི་
རྣལ་འབྱོར་པས་ཀྱང་བྱ་བར་བསྟན་པའི་ཕྱིར་ལེའུ་བརྒྱད་པ་འདི་བྱུང་པའོ། །ལེའུ་
མདོར་བསྟན་རྒྱས་བཤད་ནི་ལེའུ་དང་པོར་ཇི་ལྟར་རིགས་པའི་རྣལ་འབྱོར་མའི།
བསྐྱེད་དང་ཞེས་པ་དེས་བདག་མེད་མའི་བསྐྱེད་པའི་རིམ་པ་མདོར་བསྟན་པ་ཡིན་
བྱས་པ་དེ་ལེའུ་འདིས་རྒྱས་པར་འཆད་པའོ། །ལེའུ་མངོན་རྟོགས་གྱི་འབྲེལ་བ་ནི་
སློབ་དཔོན་ཀུན་གྱིས་མཛད་པའི་བསྒྲུབ་པའི་ཐབས་ལ་རག་མ་ལས་རྒྱུད་ཀྱི་དོན་
ནང་ཕན་ཚུན་དུ་སྡེབས་ནས་མངོན་པར་རྟོགས་པར་རྟེན་གྱི་གང་ཟག་གཅིག་གི་ཆ་
རྐྱེན་དུ་སློང་བའོ། །
ལེའུ་འདི་ལ་ཆོས་གསུམ་ལས་དང་པོ་བཤད་པར་ཞལ་གྱིས་བཞེས་པ་
སྟོན་ཏེ། དེ་ཡང་ལེའུ་འདི་ནས་བསྐྱེད་པའི་རིམ་པ་དང་
། རྫོགས་ པའི་ རིམ་པ་
གཉིས་སྟོན་པས་དང་པོ་དང་སྦྱར་ན་དེ་ནས་ནི་བདུན་པ་བཤད་པའི་འོ། །རྣལ་
འབྱོར་མ་ནི་གཙོ་མོ་བདག་མེད་མ་ལ་འཁོར་ལྷ་མོ་བཅུ་བཞིས་བསྐོར་བའོ། །
འཁོར་ལོ་ནི་རྟེན་གཞལ་ཡས་ཁང་དང་བཅས་པའོ། །བསྐྱེད་པའི་རིམ་པའི་གཞུང་
དེ་བཤད་པར་བྱའོ་ཞེས་པའོ། །རྫོགས་རིམ་དང་སྦྱར་ན་རྣལ་འབྱོར་མ་ནི་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་སོ། །འཁོར་ལོ་ནི་དེས་རྣམ་པར་རྟོག་པའི་སྒོ་
འདོགས་ཐམས་ཅད་གཅོད་པས་སོ། །རྫོགས་པའི་རིམ་པའི་གཞུང་དེ་བཤད་པར་
241 -195



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བྱའོ་ཞེས་ཞལ་གྱིས་བཞེས་པའོ། །
ལེའུའི་གཞུང་ལ་ཆོས་གསུམ་ལས་དང་པོ་བསྐྱེད་པའི་རིམ་པ་སྟོན་ཏེ། དེ་
ཡང་རྒྱུད་ཀྱི་ཆིངས་བྱས་པའི་ནང་དུ་སྡུད་ན། རྒྱུད་གསུམ་ལས་རང་བཞིན་གྱི་རྒྱུད།
དེ་ལ་གསུམ་ལས་རྣལ་འབྱོར། དེ་ལ་གཉིས་ལས་བསྐྱེད་ པའི་ རིམ་ པའི་རྣལ་
འབྱོར། དེ་ལ་གཉིས་ལས་མངོན་རྟོགས་ཀྱི་ལྷའི་རྣལ་འབྱོར། དེ་ལ་གཉིས་
རིགས་བྱེ་བྲག་པའི་དཀྱིལ་འཁོར་ལམ་དུ་བྱེད་པའོ། །དེ་ལ་ལྔ་ལས་མི་བསྐྱོད་
དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པའོ། །དེ་ལ་གཉིས་ལས་མཁའ་འགྲོ་
མ་ལྷ་མོ་བཅོ་ལྔའི་དཀྱིལ་འཁོར་ལམ་དུ་བྱེད་པའོ། །དེ་ཡང་གུར་ལེའུ་བཞི་པ་ལྷ་
མོ་བཅོ་ལྔའི་མངོན་རྟོགས་མདོར་སྟོན། ལེའུ་བརྒྱད་པ་འདི་རྒྱས་བཤད། གུར་
ལེའུ་བཅུ་གཉིས་པ་ཤིན་ཏུ་རྒྱས་བཤད་དེ། འདི་གསུམ་ལོག་ནས་ལྷ་མོ་བཅོ་ལྔའི་
མངོན་རྟོགས་གཅིག་གི་ཆ་རྐྱེན་དུ་སློང་གསུངས་ཏེ། བླ་མ་རི་བོའི་ཞལ་ནས་གུར་
ལེའུ་བཞི་པ་ལྷ་མོ་བཅུ་ གསུམ་ གྱི་ སྒྲུབ་ཐབས། ལེའུ་འདི་དང་ གུར་ལེའུ་བཅུ་
གཉིས་པ་གཉིས་ལྷ་མོ་བཅོ་ལྔའི་དཀྱིལ་འཁོར་གྱི་སྒྲུབ་ཐབས་སུ་བདེ་གསུངས་
སོ། །
དེ་ཡང་རྟེན་གྱི་གང་ཟག་མཚན་ཉིད་དང་ལྡན་པ་གཅིག་གིས་དང་པོ་བླ་མ་
དམ་པ་གཅིག་ལ་དབང་བསྐུར་ཐོབ་དགོས་ཏེ། བླ་མ་དེས་ཀྱང་བརྟག་པ་དང་པོའི་
ལེའུ་བཅུ་པ། ཕྱི་མའི་ལེའུ་གསུམ་པ་ལྔ་པ་བཅུ་གཉིས་པ། གུར་གྱི་ལེའུ་གསུམ་
དང་བཞི་པ་དང་བདུན་པ་བརྒྱད་པ་བཅུ་བཞི་པ་བཅོ་ལྔ་པ་དེ་རྣམས་ནས་འབྱུང་བ་
བཞིན་དུ་དབང་བསྐུར། དབང་བསྐུར་ཐོབ་པའི་རྟེན་གྱི་གང་ཟག་དེས་བརྟག་པ་
ཕྱི་མའི་ལེའུ་དྲུག་པ་ནས་འབྱུང་བ་བཞིན་དུ་ལྷ་མོ་བཅོ་ལྔའི་ཐང་སྐུ་གཅིག་བྲི།
241 -196



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐང་སྐུ་དེ་ལ་ཕྱི་མའི་ལེའུ་དང་པོ་དང་གུར་གྱི་ལེའུ་དགུ་པ་ནས་འབྱུང་བ་བཞིན་དུ་
རབ་ཏུ་གནས་པ་གཅིག་བྱ། རབ་གནས་བྱས་པའི་ཐང་ཀ་དེ་གར་བཀྱེར་ན་གུར་
གྱི་ལེའུ་བཅུ་གཉིས་པའི་གནས་མེ་ཏོག་འབྲས་བུ་སོགས་བརྒྱན་པའོ། །རི་བོ་རི་
སུལ་ཚང་ཚིང་དུ་ཞེས་པ་རི་བོའམ་རི་སུལ་ལམ་ནགས་ཚང་ཚིང་ཡོད་པའི་གནས་
གཅིག་ཏུ་ཁྱེར། དེར་མཎྜལ་དང་མཆོད་པ་དང་གཏོར་མ་ལ་སོགས་པ་བཤམ་སྟེ་
རྗེ་བཙུན་གྱི་ཐང་སྐུ་དེར་བཀྲམ་ལ་སྲོད་ལ་དེར་ཉལ་ནང་པར་སྐྱ་རེངས་དང་པོ་
ཤར་ནས་བསྒོམ་པ་ལ་ཅིས་ཀྱང་ཁྲུས་བྱ་བྱ་བ་གཅིག་ཡོད་དེ་དེ་ཡང་འདི་མིན།
ཅིས་ཀྱང་ཁྲུས་མི་བྱ་བྱ་བ་གཅིག་ཡོད་དེ་དེ་ཡང་འདི་མིན་གསུངས་ཏེ། རྟེན་གྱི་
གང་ ཟག་ གི་ ཁྱད་པར་དང་། དུས་ཀྱི་ཁྱད་པར། ཡུལ་གྱི་ཁྱད་པར་དང་ གསུམ་
ཡིན་གསུང་། དེ་ཡང་དང་པོ་ནི་རྟེན་གྱི་གང་ཟག་ཁྲག་ཁྲིས་ཤས་ཆེ་བ་གཅིག་ཡིན་
ན་ཁྲུས་བྱས་པས་ཏིང་ངེ་འཛིན་གྱི་གྲོགས་སུ་འགྲོ་བས་ཁྲུས་བྱ། གང་ཟག་རླུང་
ཤས་ཆེ་བ་ཡིན་ན་སླར་ཏིང་ངེ་འཛིན་གྱི་གྲོགས་སུ་མི་འགྲོ་བས་མི་བྱ། དུས་ཀྱི་
ཁྱད་པར་ནི་སྟོན་དཔྱིད་ལ་སོགས་པ་ཚད་པའི་དུས་སུ་ཁྲུས་བྱས་ན་ཏིང་ངེ་འཛིན་
གྱི་གྲོགས་སུ་འགྲོ་བས་བྱ། དགུན་ཁ་གྲང་དུས་སུ་མི་བྱ། ཡུལ་གྱི་ཁྱད་པར་ཡུལ་
དྲོ་སར་ཁྲུས་བྱ། གྲང་བའི་སར་མི་བྱ་བའོ། །
དེ་ནས་བསྒོམ་པ་ཡང་
་པ་ཡང་ཆོས་བཞི་སྟེ། ལུས་ཀྱི་ཞེན་པ་བཟློག་པའི་དོན་དུ་
བསྐྱེད་པའི་རིམ་པ་བསྒོམ་པ་དང༌། ངག་གི་ཞེན་པ་བཟློག་པའི་དོན་དུ་བཟླས་པ་
བྱ་བ་དང་། སེམས་ཀྱི་ཞེན་པ་བཟློག་པའི་དོན་དུ་རྫོགས་པའི་རིམ་པ་བསྒོམ་པ
དང་། ཐུན་མཚམས་ཀྱི་ཆོས་སོ། །དེ་ཡང་ཆོས་ནུར་རུ་ལུགས་སུ་བགྲང་ན་ཆོས་
རྐང་གྲངས་བཅུ་དྲུག་གིས་བསྐྱེད་ནས་བསྒོམ་སྟེ། བླ་མ་དག་པའི་ཆོ་ག་བྱ་བ་དང་
།
241-197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཚད་མེད་པ་རྣམ་པ་བཞི་བསྒོམ་པ་དང༌
། སྟོང་པ་ཉིད་དུ་བསྒོམ་པ་དང་
། བསྲུང་
བའི་ འཁོར་ ལོ་ བསྒོམ་ པ་ དང་། ཆོས་ འབྱུང་ བསྒོམ་ པ་ དང་། འབྱུང་ བ་ རིམ་
བརྩེགས་བསྒོམ་པ་དང་
། དེ་ཞུ་བ་ལས་གཞལ་ཡས་ཁང་བསྒོམ་པ་དང་
། གདན་
བསྒོམ་པ་དང་
། བྱང་ཆུབ་པ་ལྔས་ལྷ་མོ་བཅོ་ལྔ་བསྐྱེད་པ་དང་སྐྱེད་མཆེད་དྲུག་
དང་སྐུ་གསུང་ཐུགས་བྱིན་གྱིས་བརླབས་དང་
། ཡེ་ཤེས་སེམས་དཔའ་སྤྱན་དྲངས་
ནས་ གཉིས་ སུ་མེད་པར་བསྲེ་བ་དང་། དབང་བསྐུར་བ་དང་། མཆོད་པ་དང་
།
བསྟོད་ པ་ དང་། བདུད་ རྩི་ མྱང་ པ་ དང༌། བསྐྱེད་ པའི་ རིམ་ པའི་ཏིང་ ངེ་ འཛིན་
བསྒོམ་པའོ། །
དེ་ལ་དང་པོ་བླ་མ་དག་པའི་ཆོ་ག་བྱ་བ་ནི། གུར་ལེའུ་བཅུ་གཉིས་པ་ནས་
རྡོ་རྗེ་སྐྱིལ་ཀྲུང་དུ་སྤྱད་དེ་ཞེས་པས་སྟན་བདེ་བའི་སྟེང་དུ་རྡོ་རྗེ་སྐྱིལ་མོ་ཀྲུང་བྱས་
ཏེ་ངག་ཏུ་བཛྲ་ཨད་མ་ཞེས་བརྗོད་པས་བདག་ཉིད་ལྷ་མོ་བདག་མེད་མ་སྐུ་མདོག་
སྔོན་མོ་ཞལ་གཅིག་ཕྱག་གཉིས་པ་གཡས་པ་ན་གྲི་གུག་གཡོན་པ་ཐོད་པ་ཁྲག་
གིས་བཀང་པ་མཆན་ཁུང་དུ་ཁ་ཊཾ་ག་བཅུག་པ། ཞབས་གཡོན་བརྐྱང་གཡས་པ་
གཡོན་པའི་སྒྱིད་ཁུང་དུ་བཅུག་པ་རུས་པའི་རྒྱན་གྱིས་བརྒྱན་པ་གཅིག་ཏུ་བསྒོམས་
པའི་སྙིང་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པར་ཁ་ཕྱེ་བའི་དབུས་སུ་
ཨ་ལས་ཟླ་བའི་དཀྱིལ་འཁོར་གཅིག་བསྒོམ། དེའི་དབུས་སུ་ཨ་སྔོན་པོ་འོད་ཟེར་
རྣམ་པ་ལྔ་དང་བཅས་པ་གཅིག་བསྒོམ། དེ་ལས་འོད་ཟེར་ཕྲོས་པས་མདུན་དུ་
ཚོགས་བསོག་པའི་རྟེན་སྤྱན་འདྲེན་པ་ལ་སྐབས་འདིར་བླ་མ་ལྷོ་པའི་ཞལ་ནས་
རང་གི་བླ་མ་གཅིག་པུ་སྤྱན་དྲངས་པས་ཆོག་བྱ་བ་ངེས་པ་ཅན་གཅིག་གསུངས་
སྐད་དེ། བླ་མ་རི་བོའི་ཞལ་ནས་ལྷ་མོ་བཅོ་ལྔ་བླ་མ་དང་བཅས་པའམ་ལྷ་དགུ་བླ་
241 ---198



ཨེ་
སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མ་དང་བཅས་པ་གཅིག་སྤྱན་དྲངས་པ་ལ་འགལ་བ་མེད་གསུངས་སོ། །དེ་ལ་བླ་
མ་དག་པའི་ཆོ་ག་བདུན་རྣམ་པར་དག་པར་བྱ་བ་དང༌
། ཚད་མེད་པ་བཞི་བསྒོམ་
པ་དང་། སྟོང་པ་ཉིད་དུ་བསྒོམ་པ་དང་
། བསྲུང་པའི་འཁོར་ལོ་དང་
། ཆོས་འབྱུང་
དང་། འབྱུང་བ་རིམ་བརྩེགས་བསྒོམ་པ་རྣམས་ལེའུ་གསུམ་པ་བཞིན་ནོ། །གཞལ་
ཡས་ཁང་གཞུང་ནས་འབྱུང་བ་བཞིན་བསྒོམས་ལ་གུར་ལེའུ་བདུན་པའི་ཨ་ནི་
ལས་རྒྱས་གདབ་བོ། དེ་ནས་གདན་བསྒོམ་པ་དང་
། མངོན་པར་བྱང་ཆུབ་པ་ལྔས་
ལྷ་མོའི་སྐུ་བསྐྱེད་པ་ཡང་གཞུང་ནས་འབྱུང་བ་བཞིན་ནོ། །
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་
།
ཤེས་སེམས་དཔའ་ སྤྱན་དྲངས་ནས་ གཉིས་སུ་མེད་ པར་བསྲེ་བ་ དང་། དབང་
བསྐུར་བ་དང་། མཆོད་པ་དང་། བདུད་རྩི་མྱང་པ་དང༌
། བསྟོད་པ་རྣམས་ལེའུ་
གསུམ་པ་བཞིན་དུ་སྦྱར་རོ། །དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་
པ་ནི་དང་པོ་ཁ་དོག་དྲུག་གི་རྒྱས་གདབ་གཅིག་བྱ་སྟེ། དེ་ཡང་དང་པོ་རྟེན་གཞལ་
ཡས་ཁང་རྟེན་པ་ལྷ་དང་བཅས་པ་ཐམས་ཅད་ནག་ཕྱམ་གྱིས་བསྒོམ། གཉིས་
དམར་པོ་དམར་ཕྱམ་པ་ལ་སོགས་པ་གཞུང་ནས་འབྱུང་བ་བཞིན་དུ་བསྒོམ། དེ་
ནས་ལྷ་མོ་བཅོ་ལྔ་པོ་ཐམས་ཅད་ཀྱི་སྐུ་མདོག་དང་ཕྱག་མཚན་དང་རྒྱན་དང་ཆ་
ལུགས་ལ་སོགས་པ་ཤིན་ཏུ་གསལ་བར་བསྒོམ་མོ། །དང་པོ་མོགས་སེ་བ་ལ་
བཞག་པས་ཇི་མི་གསལ་ཇི་མི་གསལ་འགྲོ་བའོ། །དེ་ལ་སྐྱོ་ན་བཟླས་པ་བྱ་བ་
དང༌། རྫོགས་རིམ་བསྒོམ་ པ་ གཞུང་ནས་འབྱུང་བ་བཞིན་དུ་དེ་ལ་སྐྱོ་ན་ཐུན་
མཚམས་ཀྱི་ཆོས་ལ་རྣམ་དག་རྗེས་སུ་དྲན་པ་གཅིག་བསྒོམ་སྟེ་བརྟག་པ་དང་པོའི་
ལེའུ་དགུ་པ་ནས་འབྱུང་བ་བཞིན་ནོ། །
241 -199



*ལས་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ནས་གཏོར་མ་གཅིག་གཏོང་སྟེ་དེ་ཡང་གཏོར་མ་ལ་མགྲོན་བསྐྱེད་པ་
གུར་གྱི་ལེའུ་གསུམ་པ་ནས་འབྱུང་པ་བཞིན་དུ་ཆོས་འབྱུང་གྲུ་གསུམ་པ་གཅིག་
བསྒོམ། དེའི་ནང་དུ་པད་མ་དཀར་པོ་འདབ་མ་བརྒྱད་པ་གཅིག་བསྒོམ་དེའི་འོག་
ཏུ་པད་མ་དམར་པོ་འདབ་མ་བརྒྱད་པ་གཅིག་བསྒོམ། དེའི་འོག་ཏུ་པད་མ་དཀར་
པོ་འདབ་མ་བརྒྱད་པ་གཅིག་བསྒོམ། དེ་ནས་རང་གི་སྤྱི་བོའི་ཚྭ་འམ་སྐུ་རྡོ་རྗེ་ལ་
འོད་ཟེར་སྤྲོས་པས་རྒྱལ་ཆེན་རིགས་བཞི་ནས་གཟུགས་མེད་སྐྱེད་མཆེད་མུ་བཞིའི་
བར་དུ་འོད་ཀྱིས་བསྡུས་ཏེ་པད་མ་དཀར་པོའི་དབུས་སུ་ཨོཾ་དཀར་པོ་གཅིག་དུ་
བསྒོམ། རང་གི་སྙིང་ཁའི་ཧཱུྃ་ལས་ཐུགས་རྡོ་རྗེ་ལས་འོད་སྤྲོས་པས་ཕྱོགས་སྐྱོང་
བཅུ་དང་རང་གི་ཕ་མ་ལ་སོགས་པ་བསྡུས་ཏེ་པད་མ་ནག་པའི་དབུས་སུ་ཧཱུྃ་ནག་
པོ་གཅིག་ཏུ་བསྒོམ། རང་གི་འགྲིན་པའི་ཨ་འམ་གསུང་རྡོ་རྗེ་ལས་འོད་ཟེར་སྤྲོས་
པས་ས་སྟེང་མི་ས་འོག་ཀླུ་དམྱལ་བ་བྱོལ་སོང་ཐམས་ཅད་བསྡུས་ཏེ་པད་མ་དམར་
པོའི་དབུས་སུ་ཨ་དམར་པོ་གཅིག་ཏུ་བསྒོམ། དེ་ནས་ཡིག་འབྲུ་དེ་གསུམ་ལས་
འོད་སྤྲོས་སངས་རྒྱས་མཆོད་སེམས་ཅན་ གྱི་དོན་བྱས་ཚུར་འདུས་ པས་ ཨོ་
འཁོར་ལོ་ཨོཾ་གྱིས་མཚན་པ། ཧཱུཾ་དེ་རྡོ་ རྗེ་ཧཱུྃ་གིས་མཚན་པ། ཨ་དེ་པད་མ་ཨས་
མཚན་པ་གཅིག་ཏུ་བསྒོམ། དེ་རྣམས་ལས་འོད་ཟེར་སྤྲོས་ཚུར་འདུས་པ་ལས་པད་
མ་དཀར་པོའི་དབུས་སུ་འཁོར་ལོ་ཨོཾ་གྱིས་མཚན་པ་དེ་ལས་བཅོམ་ལྡན་འདས་སྐུ་
རྡོ་རྗེ་སྐུ་མདོག་དཀར་པོ་ཞལ་གཅིག་ཕྱག་གཉིས་པ་གཡས་པ་ན་རྡོ་རྗེ་གཡོན་པ་
ན་དྲིལ་བུ་བསྣམས་པ་རང་འོད་ཀྱི་རིག་མ་ཡུམ་སངས་རྒྱས་སྤྱན་དང་ཞལ་སྦྱར་བ་
གཅིག་བསྒོམ། པད་མ་ནག་པོའི་དབུས་སུ་ཐུགས་རྡོ་རྗེ་སྐུ་མདོག་ནག་པོ་ཡུམ་མ་
མ་ཀི་དང་ཞལ་སྦྱར་བ་གཅིག་བསྒོམ། པད་མ་དམར་པོའི་དབུས་སུ་གསུང་རྡོ་རྗེ་
241 -200



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྐུ་མདོག་དམར་པོ་ཡུམ་གོས་དཀར་མོ་དང་ཞལ་སྦྱར་བ་གཅིག་བསྒོམ། དེ་ནས་
འོད་ཟེར་འཕྲོས་པས་རང་འདྲའི་ཡེ་ཤེས་སེམས་དཔའ་རེ་སྤྱན་དྲངས་ལ་ཛ་ཧཱུཾ་བཾ་
ཧོས་དགུག་གཞུག་བཅིང་གཉིས་སུ་མེད་པར་བྱ། དེ་ནས་ལྷ་མོ་བདུད་རྩི་བུམ་ཆུ་
ཐོགས་པས་དབང་བསྐུར་ཏེ་རིགས་ཀྱི་བདག་པོ་སྐུ་རྡོ་རྗེ་ལ་རྣམ་པར་སྣང་མཛད་
ཀྱིས་དབུ་བརྒྱན། ཐུགས་རྡོ་རྗེ་ལ་མི་བསྐྱོད་པ། གསུང་རྡོ་རྗེ་ལ་སྣང་བ་མཐའ་
ཡས་ཀྱིས་དབུ་བརྒྱན་ནོ། །
དེ་ནས་ཛ་ཧཱུྃ་ཁཾ་རཾ་ཨ་ཧཱུྃ་སྭཱ་ཧཱ་ཞེས་པས་མཆོད་ཡོན་དབུལ། ཨོཾ་ནི་རེ་ཏེ་ཁཾ་
རཾ་ཨ་ཧཱུཾ་སྭཱཧཱ་ཞེས་པས་ཞབས་བསིལ་དབུལ། ཨོཾ་བཛྲ་པུཊྚེ་ཨ་ཧཱུྃ་སྭཱ་ཧཱ་ཞེས་པས་
མེ་ཏོག་ལ་སོགས་པ་དབུལ་ལོ། །དེ་ནས་བསྟོད་པ་རྒྱས་པ་གུར་ལེའུ་བཅོ་ལྔ་པ་
བསྡུས་པ་བརྒྱད་པ་ཤིན་ཏུ་བསྡུས་པ་གུར་ལེའུ་དགུ་པ་ནས་འབྱུང་པོ་བཞིན་དུ་
བསྟོད་ལ་རྒྱས་བསྡུས་ཅི་རིགས་པ་གཅིག་གིས་བསྟོད་དོ། །
དེ་ནས་གཏོར་མའི་འོག་ཏུ་ཡཾ་ལས་རླུང་གི་དཀྱིལ་འཁོར། རཾ་ལས་མེའི་
དཀྱིལ་འཁོར་དེའི་སྟེང་དུ་གཏོར་སྣོད་དེ་ཨ་ལས་ཐོད་པ་ཕྱི་དཀར་ལ་ནང་དམར་
བ་གཅིག་ཏུ་བསྒོམ། དེའི་ནང་དུ་གཏོར་རྫས་ཅི་ཡིན་ཀྱང་ཤ་ལྔ་བདུད་རྩི་ལྔར་
བསྒོམ་སྟེ། དབུས་སུ་མི་ཤ །ཤར་དུ་གླང་པོ་ཆེའི་ཤ །ལྷོར་རྟ་ཤ །ནུབ་དུ་བ་གླང་
གི་ཤ །བྱང་དུ་ཁྱིའི་ཤ །དབུས་སུ་བདུད་རྩི་བྱང་ཆུབ་ཀྱི་སེམས། ཤར་དུ་དྲི་ཆེན།
ལྷོར་དྲི་ཆུ་ནུབ་ཏུ་རཀྟ། བྱང་དུ་རྒྱུངས་པའོ
། །དེ་ནས་རླུང་གཡོས་པས་མེ་འབར་
ཏེ་ཐོད་པ་བསྲོས་པས་ཐོད་པའི་རྫས་ཚོ་ཁོལ་སྟེང་ཟླ་ཕྱེད་རྡོ་རྗེ་དེ་ལས་ཡེ་ཤེས་ཀྱི་
བདུད་རྩི་ཕབ་དམ་ཚིག་གི་བདུད་རྩི་དང་གཉིས་སུ་མེད་མེད་པར་ཆིལ་གྱིས་
འདྲེས་པ་ལ་ཨོཾ་ཨ་ཧཱུཾ་ཞེས་ལན་གསུམ་མམ་བདུན་བརྗོད་པས་བྱིན་གྱིས་བརླབ་
241 -201



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
པོ། དེ་ནས་གཏོར་མའི་འགྲོན་དེ་རྣམས་ཀྱི་ལྗགས་ཀྱི་རྩེ་མོ་ལ་རྡོ་རྗེ་ནས་འབྲུ་
ཙམ་པ་རེ་བསྒོམས་དེ་ལས་འོད་ཟེར་བྱུང་པས་འོད་ཟེར་གྱི་སྦུ་གུས་གཏོར་
དྲངས་ནས་ གསོལ་ བར་ བསམ། ལུས་ ཀྱིས་ དྲིལ་བུའམ་ ཌཱ་མ་རུའི་སྒྲ་གཅིག་
དཀྲོལ། ངག་ཏུ་ༀ་ཨིན་ཏྲ་ཡ་མའི་སྔགས་དེ་ལན་གསུམ་དུ་བརྗོད་དོ། །དེ་ནས་
ལུས་ཀྱིས་ཐལ་མོ་སྦྱར་ཡིད་ཀྱིས་གཏོར་མའི་ཆོ་ག་མ་ཚང་པ་དང་ཉམས་པ་ཐམས་
ཅད་བསྐང་ངོ་བའི་བསམ་པས་ངག་ཏུ་ཡི་གེ་བརྒྱ་པ་ལན་གསུམ་བཟླས་སོ། །
དེ་ནས་གཏོར་མའི་མགྲོན་དེ་རྣམས་མཉེས་ནས་ཧ་ཧ་ཧི་ཧི་ཞེས་ཡེ་ཤེས་
ཀྱི་གད་མོ་བཅུ་གཉིས་དགོད་ཅིང་རྣལ་འབྱོར་པ་ཁྱོད་ཀྱི་ཞི་བའི་ལས་བྱའམ་རྒྱས་
པའི་ལས་བྱའམ་ཡིད་ལ་ཅི་འདོད་པ་ཐམས་ཅད་བདག་གིས་བསྒྲུབ་པར་བྱའོ་
ཞེས་ཁས་ལེན་པར་བསྒོམ་མོ། །དེ་ནས་ལུས་ཀྱིས་དྲིལ་བུ་དཀྲོལ་ཞིང་ངག་ཏུ་ལྷ་
ཆེན་བརྒྱད་པོ་འཁོར་བཅས་དང་ཞེས་པ་ལ་སོགས་པས་འཕྲིན་ལས་བཅོལ། དེ་
ནས་ ཡི་གེ་བརྒྱ་ པའི་ ཞབས་ལ་ མུ་ ཞེས་ བརྗོད་ ལ་ གཏོར་མའི་མགྲོན་རྣམས་
གཤེགས་སོ། །དེ་ནས་བརྟག་པ་ཕྱི་མའི་ལེའུ་བཞི་པ་ནས་འབྱུང་བ་བཞིན་དུ་རྡོ་
རྗེའི་གླུ་གཅིག་བླང་
། དེ་ནས་ཐལ་མོ་སྙིང་ཁར་སྦྱར་ནས་བརྟག་པ་ཕྱི་མའི་ལེའུ་
བརྒྱད་པ་ནས་འབྱུང་བ་བཞིན་སྐྱེ་ཞིང་སྐྱེ་བ་ལ་སོགས་པས་སྨོན་ལམ་ གཅིག་
གདབ། དེ་ནས་ལས་ཀྱི་ལྷ་ཧེ་རུ་ཀ་ཞལ་གཅིག་ཕྱག་གཉིས་པར་ལངས་ལ་ལས་
དང་པོ་པའི་སྤྱོད་པ་གུར་གྱི་ལེའུ་བཅོ་ལྔ་པ་ནས་འབྱུང་བ་བཞིན་བྱའོ། །དེ་རྣམས་
ལ་སེམས་མི་གནས་པ་གནས་པར་བྱ་བའི་དོན་དུ་དང་པོ་འོར་གཅིག་བསྒོམ།
གནས་པ་བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་
དོན་དུ་སྤྱོད་པ་བྱས་པས་ཟླ་བ་གསུམ་དང་ཞག་བདུན་ན་སངས་རྒྱས་བྱ་བ་བརྟག་
24/ -202



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་ཕྱི་མའི་ལེའུ་གཉིས་པ་དངོས་གྲུབ་གཏན་ལ་དབབ་པའི་ལེའུ་དང་འབྲེལ་ལོ། །
དེ་གཞུང་དང་སྦྱར་ན་རྟེན་གྱི་གང་ཟག་དེས་དབང་བསྐུར་ནས་གུར་ལེའུ་
གཅིག་བཅུ་གཉིས་པའི་གནས་སུ་འགྲོ་བ་ནི་གོང་དུ་བསྟན་པ་ལྟར་རོ། །ནང་པར་
སྐྱ་རེངས་ཤར་ནས་བསྒོམ་པ་ལ་བཞི་ལས་དང་པོ་བསྐྱེད་པའི་རིམ་པ་སྟོན། དེ་ལ་
ཆོས་བཅོ་བརྒྱད་ལས་དང་པོ་བླ་མ་དག་པའི་ཆོ་ག་བྱ་བ་ནི་གོང་ལེའུ་གསུམ་པ་
ནས་ནམ་མཁར་རྗེ་བཙུན་བལྟས་ནས་ནི། རྡོ་རྗེ་སྐྱེ་བ་སྙིང་རྗེ་ཆེ། །རྒྱན་རྣམས་
ཐམས་ཅད་འཛིན་པའི། །ལྷ་མོ་བརྒྱད་པོ་རྣམས་ཀྱིས་མཆོད་ཞེས་པ་དང་
། གུར་
ལེའུ་བཞི་པ་ནས་བླ་མ་རྡོ་རྗེ་ཅན་མཆོད་ཅིང་། །བདུན་པོ་ཡོངས་སུ་དག་པར་བྱ་
ཞེས་པ་དང་། གུར་ལེའུ་བཅུ་གཉིས་པ་ནས་བརྟུལ་ལྡན་བླ་མ་སངས་རྒྱས་མཆོད། །
དཀོན་མཆོག་གསུམ་ལ་སྐྱབས་སུ་མཆི་ཞེས་པ་བཤད་དོ། །དེ་ནས་ཚད་མེད་པ་
བཞི་བསྒོམ་པ་ནི་བརྟག་པ་དང་པོའི་ལེའུ་གསུམ་པ་ནས་དང་པོར་བྱམས་པ་
བསྒོམ་པར་བྱ། །གཉིས་པར་སྙིང་རྗེ་རྣམ་བསྒོམ་ཞིང་། །གསུམ་པར་དགའ་བ་
བསྒོམ་ པ་དང་། །ཀུན་གྱི་ཐ་ན་བཏང་སྙོམས་སོ་ཞེས་པ་དང་། གུར་ལེའུ་བཅུ་
གཉིས་པ་ནས་ཚངས་པའི་གནས་པ་བཞི་པོ་ལ། །བྱས་སྟེ་སེམས་ཀྱི་ངལ་བསོ་བྱ་
ཞེས་སོ། །
དེ་ནས་སྟོང་པ་ཉིད་དུ་བསྒོམ་པ་ནི་དང་པོའི་ལེའུ་གསུམ་པ་ནས་ཡང་ནི་
སྟོང་པའི་བྱང་ཆུབ་སྟེ་ཞེས་པ་དང་
། གུར་ལེའུ་བཞི་པ་ནས་བྱང་ཆུབ་ཏུ་ནི་སེམས་
བསྐྱེད་དེ་ཞེས་པ་དང་། གུར་ལེའུ་བཅུ་གཉིས་པ་ནས་དཔའ་བོ་བདེན་བརྫུན་རྣམ་
སྤྱད་པས། །བརྟག་པ་ཉེ་བར་བརྟག་མི་བྱ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷ་བ་ཨད་མ་
ཀོ་ཧོ་ཞེས་གསུངས་སོ། །དེ་ནས་བསྲུང་བའི་འཁོར་ལོ་བསྒོམ་པ་ནི་དང་པོའི་ལེའུ་
247-203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསུམ་པ་ནས་དེ་བས་ཉི་མ་མདུན་དུ་རྣམ་བསྒོམས་ནས། །ཉི་དེར་ ཧཱུྃ་བྱུང་སྣ་
ཚོགས་རྡོ་རྗེ་སྟེ། །རྡོ་རྗེ་དེ་ཉིད་ཀྱིས་ནི་ར་བ་དང་
། །གུར་བཅིང་པ་ཡང་རྣམ་པར་
བསྒོམ་པ་ཉིད་ཞེས་གསུངས་སོ། །
བསྲུང་འཁོར་རྒྱས་པར་བྱེད་ན་གུར་ལེའུ་བཅུ་གཉིས་པ་ནས་འབྱུང་བ་
བཞིན་དུ་རྡོ་རྗེ་ར་བའི་ནང་དུ་ཁྲོ་བོ་བཅུའི་བསྲུང་འཁོར་བྱའོ། །དེ་རྣམས་རྒྱུད་
བསྡེབས་ལ་ཁ་བསྐང་ངོ༌
། །བསྲུང་འཁོར་དེའི་ནང་དུ་ཆོས་འབྱུང་བསྒོམ་པ་ནི།
ནམ་མཁར་ཞེས་པ་བསྲུང་འཁོར་ཤིན་ཏུ་རྒྱ་ཆེ་བར་བསྒོམས་པ་དེའི་དབུས་སུ་བྷ་
ག་ནི་ཆོས་འབྱུང་གྲུ་གསུམ་པ་ཁ་དོག་དཀར་པོ་རྩ་བ་ཕྲ་བ་ཐུར་དུ་ཟུག་པ་ཁ་
གདེངས་ཆེ་བ་དབྱིབས་གྲུ་གསུམ་པ་གཅིག་བསམ་པའོ། །དེའི་དབུས་སུ་རྣམ་
པར་བསྒོམ་པ་ནི་འབྱུང་བ་རིམ་བརྩེགས་བསྒོམ་པ་སྟེ། དེ་ ཡང་གུར་ལེའུ་བཅུ་
གཉིས་པ་ནས་སྲིད་པ་ལུགས་འབྱུང་སྟེ་ཕྱི་སྣོད་ཀྱི་འཇིག་རྟེན་ཇི་ལྟར་ཆགས་པའི་
ཆགས་ལུགས་དང་བསྟུན་པ་གཅིག་བཤད། ལེའུ་འདི་ནས་སྲིད་པ་ལུགས་བཟློག་
ཏུ་བསྒོམ་པ་ གཅིག་བསྟན་ཏེ། དེ་ཡང་བརྟག་པ་ཕྱི་མ་ནས་ཇི་ལྟར་ཕྱི་རོལ་དེ་
བཞིན་ནང་ཞེས་པས་ཕྱི་རོལ་ན་འབྱུང་བ་བཞི་ཇི་ལྟར་ཡོད་པ་བཞིན་ནང་རང་གི་
ལུས་ལ་ཡོད་པར་ལེའུ་གསུམ་པར་བཤད་དོ། །
འདིར་ལུགས་བཟློག་ཏུ་བསྒོམ་སྟེ། འཁོར་ལོ་ཚིག་གཉིས་ ཀྱིས་མདོར་
བསྟན། འཁོར་ལོ་ལ་སོགས་པས་རྒྱས་པར་འཆད་དེ། དེ་ཡང་ས་ལ་འཁོར་ལོ་ཆུ་
ལ་སྔོན་ཟེར་བའི་རྒྱུ་མཚན་ཅི་ཡིན་བྱ་བ་རྒྱུ་མཚན་བཙལ་བའི་བཤད་པ་འགྲེལ་པ་
མཁན་གྱིས་བྱས་ཏེ། འདི་ལ་རྒྱུ་མཚན་མི་དགོས། དགོས་པར་སོང་ན་བརྟག་པ་
ཕྱི་མའི་ལེའུ་གསུམ་པ་ནས་ཐོད་པ་ལ་པད་མ་ཛ་ནཾ་ཟེར་ཆང་ལ་མ་ད་ཟེར་བའི་རྒྱུ་
241 204



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མཚན་ཅི་ཡིན། དེ་ལ་རྒྱུ་མཚན་མེད་བརྡས་བཏགས་ཟེར་ན། འདི་ལ་ཡང་རྒྱུ་
མཚན་མེད་དེ་ས་ལ་འཁོར་ལོའི་བརྡས་བཏགས། ཆུ་ལ་སྔོན་གྱི་བརྡས་བཏགས།
མེ་ལ་ཇི་ལྟར་རིགས་པའི་བརྡས་བཏགས་རླུང་ལ་ལྷ་རྣམས་ཀྱི་བརྡས་བཏགས་
པའོ། །དེ་ལ་གོང་གི་འཁོར་ལོ་ཞེས་པ་དེ་བཤད་པས་འཁོར་ལོས་ཆོས་འབྱུང་དེའི་
ནང་ན་སའི་དཀྱིལ་འཁོར་གྲུ་བཞི་པའོ། །གོང་གི་སྔོན་བཤད་པས་ཆུ་ནི་སྔོན་ཞེས་
ཏེ་དེའི་སྟེང་ན་ཆུའི་དཀྱིལ་འཁོར་ཟླུམ་པོ་གཅིག་བསྒོམ་པའོ། །གོང་གི་ཇི་ལྟར་
རིགས་པས་བཤད་པས་ཇི་ལྟར་རིགས་པས་བྱིན་ཟ་ཞེས་པ་མེའི་དཀྱིལ་འཁོར་གྲུ་
གསུམ་པ་གཅིག་བསྒོམ་པའོ། །གོང་གི་ལྷ་རྣམས་ལ་བཤད་པས་རླུང་ཆེན་ཞེས་པ་
རླུང་གི་དཀྱིལ་འཁོར་ཟླ་གམ་པ་གཅིག་བསྒོམ་པའོ། །གོང་གི་ཇི་ལྟར་འབྱུང་བ་
ཉིད་ཞེས་པ་དེ་བཤད་པས་ཇི་ལྟར་བསྒོམ་པ་པོ་འབྱུང་བ་ཞེས་པས་འབྱུང་བ་རིམ་
བརྩེགས་ཀྱི་སྟེང་དུ་ཧཱུཾ་ལས་འཁོར་ལོ་རྩིབས་སོ་གཉིས་པ་སྤྱི་བོའི་རྩ་འདབ་སོ་
གཉིས་རྣམ་ པར་ དག་ པའི་བདག་ ཉིད་ གཅིག་ བསྒོམ། དེའི་དབུས་ སུ་ རང་ གི་
སེམས་ཀྱི་ངོ་བོ་ནཱ་ད་དེ་ཆ་གཅིག་ཡ་གིར་ལུས་ཆ་གཅིག་དེར་ཞུགས་པ་ནི་ཇི་ལྟར་
བསྒོམ་པ་པོ་འབྱུང་བ་ཞེས་པ་སྟེ། བསྒོམ་པ་པོ་སེམས་ཀྱི་ངོ་བོ་ནཱ་ད་ཞུགས་པའོ། །
གུར་ལེའུ་བཅུ་གཉིས་པ་ནས་བདག་ཉིད་ངེས་པར་བསམ་པར་བྱ་ཞེས་
གསུངས་སོ། །ཆོས་འབྱུང་ལས་སྐྱེས་ནི་ཆོས་འབྱུང་གི་ནང་དུ་འབྱུང་བ་བཞི་འཁོར་
ལོ་དང་ལྔ་ནཱ་ད་དང་དྲུག་པོ་དེ་ཞུ་ཞིང་འདྲེས་པ་ལས་སྐྱེས་པའི་འཁོར་ལོ་ནི་
གཞལ་ཡས་ཁང་ངོ༌། །དེ་ཡང་གྲུ་བཞི་སྒོ་བཞི་རྟ་བབས་བཞི་དང་བཅས་པའོ། །
འོ་ན་འཁོར་ལོ་དེ་ཇི་ལྟ་བུ་གཅིག་ཡིན་ཞེ་ན། འཕར་མ་གཉིས་ནི་ནང་ན་པད་མ་
འདབ་མ་བཞི་པ་རིམ་པ་གཅིག་དང་དེའི་ཕྱི་རོལ་ན་པད་མ་འདབ་མ་བརྒྱད་པ་
241 -205



མེས་པོའི་
འི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རིམ་པ་གཅིག་ཡོད་པས་སོ། །སྐྱོན་མེད་པ་ནི་པད་མ་དེ་ལ་ཉེས་པའི་སྐྱོན་གྱིས་མ་
གོས་པས་སོ། །ཟེ་འབྲུ་ནི་དབུས་ཀྱི་ལྟེ་བའི་ཟེ་འབྲུ་དང་པད་མ་འདབ་མ་བཞི་པ་
དེ་ཉེ་བས་ན་གཅིག་ཏུ་འགྱུར་དེ་ཞེས་སོ། །གྲུ་གསུམ་ནི་གཞལ་ཡས་ཁང་གི་ཕྱི་
རོལ་གྱི་ཆོས་འབྱུང་གྲུ་གསུམ་པ་དེ་དང་པད་མ་འདབ་མ་བརྒྱད་པ་དེ་ཉེ་བས་ན་ཕྱི་
མར་བརྗོད་ཞེས་པའོ། །གདན་བསྒོམ་པ་ལ་དེ་དབུས་ནི་གཞལ་ཡས་ཁང་གིའོ། །
ཤེས་པ་ནི་རོ་བཅོ་ལྔ་སྟེ་ལྟེ་བ་ལ་རོའི་གདན་གཅིག །པད་མ་འདབ་མ་བཞི་ལ་
བཞི། པད་མ་འདབ་མ་བརྒྱད་ལ་རོའི་གདན་བརྒྱད་སྟེང་དུ་གཅིག །འོག་ཏུ་རོའི་
གདན་གཅིག་བཅོ་ལྔ་བསྒོམ་སྟེ་ཐམས་ཅད་མགོ་གཡོན་དུ་ལྟ་བ་གན་རྐྱལ་དུ་
འགྱེལ་བ་སྟེ་དེ་ལ་བ་དན་གྱི་བདག་ཉིད་རྣམ་པར་བསམ་ཞེས་སོ། །གུར་ལེའུ་
བཅུ་གཉིས་པ་ལྷ་མོ་བཅོ་ལྔའི་མངོན་རྟོགས་ཞི་བ་སྟེ་གདོན་བསྒོམ་པ་འདི་ཆད་
ནས་མེད་དོ། །དེ་ལ་གུར་ལེའུ་བརྒྱད་པའི་ཨ་ནི་ལ་ཏ་ཡིས་རྒྱས་གདབ་བོ། །
ད་ནི་བྱང་ཆུབ་པ་ལྔས་ལྷ་མོ་བཅོ་ལྔའི་སྐུར་བསྐྱེད་པ་སྟོན་ཏེ། དེ་བས་བྱང་
ཆུབ་པ་ལྔ་པོ་འདི་གུར་བརྟག་གཉིས་ནས་ཐོ་རེ་བ་གཅིག་བཤད་དེ་ནང་གི་ལེའུ་
བརྒྱད་པ་འདི་ཞིབ་བ། གདན་གྱི་སྟེང་དུ་ཟླ་བ་བསམ་སྟེ། ཟླ་བ་དེ་རྒྱུ་ཅི་ལས་
བསྐྱེད་ན་འོག་ན་ཨ་ལི་ཞེས་པ་སྟེ་དབུས་སུ་ཨ་ལི་གཡས་བསྐོར་གཅིག་དང་
གཡོན་བསྐོར་གཅིག་གཞན་དུ་ཨ་ལི་རྐྱང་པ་རེ་ལས་ཟླ་བའི་དཀྱིལ་འཁོར་རེ་
བསྒོམ། དེ་མངོན་པར་བྱང་ཆུབ་པ་ན་དང་པོ་ཡེ་ཤེས་ན་འོག་ན་ཟླ་བ་མེ་ལོང་ཞེས་
པ་མེ་ལོང་ལྟ་བུའི་ཡེ་ཤེས་སོ། །ཕྱི་ནས་ནི་ཟླ་བའི་དཀྱིལ་འཁོར་བསྒོམས་པའི་ཕྱི་
ནས་སོ། །བདུད་ལས་རྒྱལ་བ་ནི་ཉི་མ་སྟེ་དེ་ཡང་ཕྱིའི་ཉི་མས་རླན་སྐེམས་པར་
བྱེད་པ་བཞིན་དུ་ཡེ་ཤེས་ཀྱི་ཉི་མས་ཀྱང་རླན་སྐེམས་པར་བྱེད་པས་སོ། །ཉི་མ་དེ་
241 -206



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ད་པ་ནས་འོང་
རྒྱུ་ཅི་ལས་བསྐྱེད་ན་འོག་གི་ཨ་ལི་ཞེས་པ་དབུས་སུ་ཀ་ལི་གཡས་བསྐོར་གཅིག་
དང་གཡོན་བསྐོར་གཅིག་གཞན་དུ་ཀ་ལི་རྐྱང་པ་དེ་ལས་ཉི་མའི་དཀྱིལ་འཁོར་རེ་
བསྒོམ། དེ་མངོན་པར་བྱང་ཆུབ་པ་ན་གཉིས་པ་ཡེ་ཤེས་ན་འོག་གི་བདུན་གྱི་
བདུན་པ་ན་ཉི་མ་དེ་ཤིང་རྟ་བདུན་གྱིས་ཁྲིད་པས་ཉི་མའོ། །དེ་མཉམ་པ་ཉིད་ཀྱི་
ཡེ་ཤེས་སོ། །
དེ་ནས་ཟླ་བའི་སྟེང་ཉི་མའི་འོག་དུ་ས་བོན་བསྒོམ་སྟེ། དེ་ཡང་ལེའུ་དང་
པོའི་བྱེད་རྒྱུ་ཞེས་པས་ལྷ་མོ་བཅོ་ལྔའི་ས་བོན་མདོར་བསྟན། ལེའུ་གཉིས་པ་ནས་
ཨ་ཨཱ་ལ་སོགས་པས་ས་བོན་རྒྱས་པར་བཤད། ས་བོན་དེའི་བསྒོམས་འདིར་བྱུང་
།
ལྷ་མོ་རེ་དང་ས་བོན་རེ་ངོ་སྤྲད་པ་གཅིག་བརྟག་པ་ཕྱི་མའི་ལེའུ་བཞི་པ་
ངོ་
། །རང་ལྷའི་ས་བོན་ནི་ས་བོན་བཅོ་ལྔ་ལས་འོད་ཟེར་སྤྲོས་བུདྡྷ་མཆོད་སེམས་
ཅན་གྱི་དོན་བྱས་ཚུར་འདུས་པས་ཕྱག་མཚན་ཏེ་གྲི་གུག་བཅོ་ལྔ་ལ་སོ་སོའི་ས་
བོན་གྱིས་མཚན་པ་བསྒོམ། དེ་མངོན་པར་བྱང་ཆུབ་པ་ན་གསུམ་པ། ཡེ་ཤེས་ན་
སོ་སོ་ཀུན་ཏུ་རྟོག་པའི་ཡེ་ཤེས་སོ། །དེ་ནས་གཉིས་འདུས་ནི་བླ་མ་དང་ཉི་མ་
གཉིས་ས་བོན་དང་ཕྱག་མཚན་གཉིས་འདུས་ཤིང་འདྲེས་པ་ལས་ཟག་པ་མེད་
པའི་བདེ་བ་ཆེན་པོར་བསྒོམ་པའོ། །དེའི་དུས་སུ་ཧེ་རུ་ཀའི་དྲི་ཟ་ཉེ་བར་ཞུགས་
པའི་དོད་ནམ་མཁའི་ན་ད་དེ་འདིར་ཞུགས་པ་ལ་གུར་ལེའུ་བརྒྱད་པའི་ཨ་ནུ་ར་
གའི་རྗེས་སུ་ཆགས་པའི་རྒྱས་གདབ་བྱའོ། །ཐམས་ཅད་ཚིག་དུ་གྱུར་ཞིང་འདྲེས་
པ་དེ་བྱང་ཆུབ་པ་བཞི་པ། ཡེ་ཤེས་ན་བྱ་བ་ནན་ཏན་གྱི་ཡེ་ཤེས་སོ། །ཟླ་བ་ཉི་མ་
འདུས་ཤིས་འདྲེས་པ་ལས་ དཀར་མོ་སྨོས་པ་ནི་དཀར་མོ་གཉིས་ཡོད་ པ་ལ་
དགོངས་པ་སྟེ། བདག་མེད་མས་དབུ་མཛད་པའི་ལྷ་མོ་བཅོ་ལྔའི་སྐུར་བཞེངས་
241 -207



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པའོ། །དེ་ལྟར་སྐུ་ཡོངས་སུ་རྫོགས་པ་དེ་བྱང་ཆུབ་པ་ན་ལྔ་པ། ཡེ་ཤེས་ན་ཆོས་
ཉིད་དག་པ་སྟེ་ཆོས་ཀྱི་དབྱིངས་ཀྱི་ཡེ་ཤེས་སོ། །
ད་ནི་མཇུག་བསྡུ་བ་གདམས་པ་དང་བཅས་པ་སྟོན། དེ་ལ་གཉིས་ལས་
གདམས་པ་བསྟན་པ་ནི་མཁས་པ་ནི་ལྷ་བསྒོམ་པ་ལའོ། །ཆོ་ག་ནི་མངོན་རྟོགས་
ཀྱི་རིམ་པ་གསུངས་པ་ཡིས་ལྷ་མོ་བཅོ་ལྔ་པོ་དེ་བྱང་ཆུབ་པ་ལྔ་ཁོ་ནས་བསྐྱེད་ཅིང་
བསྒོམ་པ་གཅིག་ཡིན་ནོ། །
ད་ནི་མཇུག་བསྡུ་བ་ནི་ཨ་ལི་ནི་ཨ་ལི་ལས་བསྐྱེད་པའི་ཟླ་བའི་དཀྱིལ་
འཁོར་བསྒོམ་པ་སྟེ་གོང་གི་དེའི་སྟེང་དུ་ཟླ་བ་བསམ། ཨ་ལི་ཟླ་བའི་གཟུགས་
ཀྱིས་གནས། ཟླ་བ་མེ་ལོང་ཡེ་ཤེས་ལྡན་ཞེས་པའི་མཇུག་བསྡུ་བའོ། །ཀ་ལི་ནི་ཀ་
ལི་ལས་བསྐྱེད་པའི་ཉི་མའི་དལ་བསྒོམས་པ་སྟེ་གོང་གི་ཕྱི་ནས་བདུད་ལས་རྒྱལ་
བས་མནན། ཀ་ལིའི་གཟུགས་ཀྱིས་སྣང་བྱེད་དོ། །བདུན་གྱི་བདུན་པ་མཉམ་ཉིད་
ལྡན་ཞེས་པའི་མཇུག་བསྡུ་བའོ། །མཉམ་སྦྱོར་ནི་ཟླ་བ་དང་ཉི་མ་གཉིས་ཁ་སྦྱར་
བའོ། །དེ་གཉིས་ཀྱི་བར་དུ་རྡོ་རྗེ་སྟོང་པ། སེམས་དཔའ་ནི་རིག་པ་སྟེ། རིག་སྟོང་
དབྱེར་མེད་ཀྱི་ས་བོན་དང་ཕྱག་མཚན་བསྒོམ་ཞེས་པའོ། །གདན་ནི་ཟླ་བ་དང་ཉི་
མ་དེ་ཡང་ས་བོན་དང་ཕྱག་མཚན་གྱི་གདན་ཡིན་པས་སོ། །འོ་ན་ས་བོན་དང་ཕྱག་
མཚན་ལ་རྡོ་རྗེ་སེམས་དཔར་གང་ནས་བཤད་ན་བརྟག་པ་དང་པོའི་ལེའུ་གསུམ་
པ་ནས་ཨཱ་ལི་ཟླ་བ་ཀཱ་ལི་ཉི་མ། ས་བོན་ནང་དུ་སོང་གྱུར་པ། །དེ་ཉིད་སེམས་
དཔའ་ཞེས་བྱར་བརྗོད། །ཞེས་གསུངས་སོ། །དེས་ནི་གོང་གི་ཟླ་བའི་སྟེང་དུ་ས་
བོན་ཉིད། རང་ལྷའི་ས་བོན་ཕྱག་མཚན་ནི། སོ་སོར་རྟོག་པར་བརྗོད་པར་བྱ་ཞེས་
པའི་མཇུག་སྡུད་དོ། །ཡི་གེ་ལས་བྱུང་ཞེས་པ་ནི་ཕྱག་མཚན་གྱི་སྟེང་གི་ས་བོན་ནོ། །
241 -208



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མ་བྱུང་ནི་ས་བོན་དེ་ལས་འོད་ཟེར་སྤྲོས་ཚུར་འདུས་པས་ཟླ་བ་ཉི་མ་གཉིས་ས་
བོན་ཕྱག་མཚན་ གཉིས་ སྟེ་བཞི་འདྲེས་པར་གྱུར་ པའོ། །དེ་ནི་གོང་གི་གཉིས་
འདུས་པ་ལས་བདེ་ཆེན་པོ། ཐམས་ཅད་གཅིག་གྱུར་ནན་ཏན་ཉིད་ཀྱི་མཇུག་སྡུད་
དོ། །དེ་ལས་འོད་ཟེར་སྤྲོས་ཚུར་འདུས་པ་ལས་ལྷ་མོ་བཅོ་ལྔའི་སྐུར་བཞེངས་པ་
ནི་གོང་བུ་ལ་ཞེས་པ་སྟེ། གོང་བུ་ནི་འགྱུར་ཉེས་པ་སེར་འགྱུར་ཁ་ཅིག་ན་ཡི་གེ་
ལས་བྱུང་གཟུགས་བརྙན་ལ་ཞེས་པར་ཡོད་དེ་ལྷ་མོ་བཅོ་ལྔའི་སྐུར་བཞེངས་པའོ། །
དེ་ནི་གོང་གི་ཟླ་བ་ཉི་མ་འདུས་པ་ལས། དཀར་མོ་ལ་སོགས་རབ་དུ་གྲགས། །
རྫོགས་པ་ཆོས་དབྱིངས་དག་པ་སྟེ་ཞེས་པའི་མཇུག་སྡུད་དོ། །འདི་ལ་ཁ་ཅིག་ན་རེ་
བདག་མེད་མ་བསྒོམ་པའི་བསྒོམ་ཆེན་པ་སངས་མི་རྒྱ་སྟེ་ཐབས་ཤེས་རབ་ཡ་བྲལ་
བས་སོ། །
གུར་གྱི་ལེའུ་དང་པོ་ནས་གལ་ཏེ་སྟོང་པ་ཐབས་ཡིན་ན། །དེ་ཚེ་སངས་
རྒྱས་ཉིད་མི་འགྱུར། །རྒྱུ་ལས་འབྲས་བུ་གཞན་མེད་ཕྱིར། །ཐབས་ནི་སྟོང་པ་ཉིད་
མ་ཡིན་ཞེས་གསུངས་པས། སངས་རྒྱ་བའི་ཐབས་སྟོང་པ་ཉིད་འབའ་ཞིག་མ་ཡིན་
པར་བཤད་པས་ལྷ་མོ་བཅོ་ལྔ་པོ་འདི་ ཤེས་ རབ་གཙོ་བོར་བསྟན་ པས་འདི་
བསྒོམས་ཀྱང་སངས་རྒྱས་མི་ཐོབ་བོ་ཞེས་ཟེར་ན། ལྷ་ཞལ་སྦྱར་མེད་པས་མི་ཐོབ་
ཟེར་རམ། ཐབས་ཤེས་ རབ་མ་ཚང་པས་མི་ཐོབ་ཟེར། དང་པོ་ལྟར་ན་ཧཱུྃ་ཕཊ་
རྣམས་ལ་འདོད་མི་བྱ་ཟེར་བས་ལྷ་ཞལ་སྦྱར་མི་འདོད་དོ། །གཉིས་པ་ལྟར་ན་
གཏན་ཚིགས་མ་གྲུབ་སྟེ། ཐབས་དང་ཤེས་རབ་རང་བཞིན་ལས། །འདི་ལྟར་
ཐམས་ཅད་རྫོགས་པ་ཉིད། །ཅེས་གསུངས་པས་ཐབས་ཤེས་རབ་འདི་མ་ཚང་
ཞེས་སྟོན་པ་ནི། ཧཱུྃ་ལྔ་རྣམ་པ་འདོད་མི་བྱ་སྟེ་ཧཱུཾ་གིས་རྡོ་རྗེ་ཨོཾ་གྱིས་རྡོ་རྗེ་ནོར་བུ་
241 -209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཕཊ་ཀྱིས་བུ་ག་དགག་པ་ལ་སོགས་པ་མི་འདོད་པའོ། །སེམས་དཔའ་ནི་ཐབས་
ཐུགས་རྗེ་ཆེན་པོས་སེམས་ཅན་གྱི་དོན་ལ་སེམས་དཔའ་དང་། ཤེས་རབ་སྟོང་པ་
ཉིད་ཀྱིས་ཆོས་ཉིད་སྟོང་པ་ཉིད་ལ་སེམས་དཔའོ། གཟུགས་བརྙན་ནི་ལྷའི་སྐུའོ། །
དཀྱིལ་འཁོར་བདག་པོ་ཟེར་ཡང་བདག་མོ་སྟེ་ལྷ་མོ་བདག་མེད་མ་རྣམ་པར་
བསྒོམ་པའོ། །གོང་མ་བཞིན་ནི་ལེའུ་གསུམ་པའི་ཞལ་གཅིག་ཕྱག་གཉིས་པ་དང་
འདི་གཉིས་གཡས་ཀྱི་ཕྱག་མཚན་མི་འདྲ་གཞན་རྣམ་པ་འདྲ་བས་སོ། །
ཁ་ཅིག་ན་རེ་འདི་ལ་ཡབ་ཡོད་ཟེར། ཡབ་ཡོད་ཀྱང་རྡོ་རྗེ་དང་པད་མ་བྱིན་
གྱིས་བརླབ་པ་མི་དགོས་ཏེ་ཧཱུཾ་ཕཊ་རྣམ་པ་འདོད་མི་བྱ་ཞེས་པས་སོ། །སེམས་
དཔའི་གཟུགས་བརྙན་ལས་བྱུང་བའི། །དཀྱིལ་འཁོར་བདག་པོ་རྣམ་པར་བསྒོམ་
ཞེས་པས་ཀྱང་ཡབ་ཡོད་པར་གསལ་གསུངས་ཇི་ལྟ་བུའི་ཡབ་གཅིག་ཡོད་ན་ཕྱག་
མཚན་
་ལ་སོགས་གོང་མ་བཞིན་ཏེ་ལེའུ་གཉིས་པའི་ཆར་དབབ་ཏུ་བསྟན་པ་བཞིན་
དུ་ཞལ་བརྒྱད་ཞབས་བཞི་ཕྱག་བཅོ་དྲུག་པ་གཅིག་ཡོད་ཟེར། གཞུང་ལྟར་ན་ཡབ་
ཡོད་པར་གསལ་གསུངས་སོ། །ཟླ་བ་ནི་རྒྱབ་ཡོལ་ལོ། །ཆུ་ཤེལ་ནོར་བུའི་འཁོར་
ནི་མེ་རིའི་ཕྱི་རོལ་ན་འོད་ཁ་དོག་དཀར་པོས་བསྐོར་བའོ། །ཐབས་ཤེས་རབ་མེད་
པས་སངས་མི་རྒྱ་ཟེར་བ་ལ་ཐབས་ཤེས་རབ་འདི་ལ་ཚང་ཞེས་སྟོན་པ་ནི་ཐབས་
དང་ཤེས་རབ་རང་བཞིན་ལས། འདི་ལྟར་ཐམས་ཅད་རྫོགས་པ་ཉིད་ཞེས་པས་ལྷ་
མོ་བཅོ་ལྔ་པོ་ཐམས་ཅད་ཐབས་ཤེས་རབ་ལས་མ་འདས་པའོ། །སྐུ་བསྐྱེད་པའི་
དུས་སུ་ཡང་ཐབས་ཤེས་རབ་དབྱེར་མེད་ལས་བྱུང་སྟེ་ཨཱ་ལི་ལས་བསྐྱེད་པའི་ཟླ་
བ་དེ་ཤེས་རབ་ཀྱི་ཆ། ཀཱ་ལི་ལས་བསྐྱེད་པའི་ཉི་མ་དེ་ཐབས་ཀྱི་ཆ་འདི་ལ་དཀར་
མོ་ནི་གཉིས་ཡོད་པ་ལ་དགོངས་ནས་སྨོས་པ་སྟེ་ལྷ་མོ་བཅོ་ལྔ་པོ་ཐམས་ཅད་
241 -210



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐབས་ཤེས་རབ་དབྱེར་མེད་ལས་བསྐྱེད་པའོ། །འོ་ན་ལྷ་མོ་ཐམས་ཅད་ཐ་དད་
དམ་ཞེ་ན། ཁ་དོག་ནི་ཝར་རྣ་ཞེས་པ་ཁ་དོག་ལ་འགྲོ་རིགས་ལ་འགྲོ་ཡི་གེ་ལ་
འགྲོ་བ་ལས་འདིར་ཡི་གེ་སྟེ་ལྷ་མོ་བཅོ་ལྔ་པོ་ཐམས་ཅད་བསྐྱེད་པར་བྱེད་པའི་ས་
བོན་སོ་སོ་ཡིན་ཞེས་པའོ། །ལྷ་མོ་བཅོ་ལྔ་པོ་འདི་ལ་ཐུན་མོང་གི་ཆོས་བཅུ་སྟེ།
ཐམས་ཅད་ཀྱང་སྐུ་མདོག་ནག་མོར་མཐུན་ཕྱག་མཚན་ཕྱག་གཡས་པ་ན་གྲི་གུག་
གཡོན་པ་ན་ཐོད་པ་མཆན་ཁུང་དུ་ཁ་ཊཾ་ག་བཅུག་པར་མཐུན། རྒྱན་རུས་པའི་རྒྱན་
ཆ་ལྔས་བརྒྱན་པར་མཐུན། སྤྱན་གསུམ་གསུམ་ཡོད་པར་མཐུན། སྤྱན་རྩ་ཤིན་ཏུ་
དམར་བར་མཐུན། སྟག་གི་པགས་པས་ན་བཟའ་བྱས་པར་མཐུན། དབུ་སྐྲ་གྱེན་
དུ་བརྗེས་པར་མཐུན། གདན་རོའི་གདན་ལ་བཞུགས་པར་མཐུན། བཞུགས་ཚུལ་
ཞབས་གཡོན་པ་བརྐྱང་གཡས་པ་གཡོན་པའི་སྒྱིད་ཁུང་དུ་བཅུག་པར་མཐུན།
དབུ་སྐྲ་ཁམ་པ་མཐུན་ནོ། ཁྱད་པར་ཆོས་ལ་དེ་ཁོ་ན་ཉིད་རྣམ་པར་དག་པ་མི་འདྲ།
བསྐྱེད་པར་བྱེད་པའི་ས་བོན་མི་འདྲ། བཞུགས་ས་མི་འདྲ། མཚན་མི་མཐུན་པ་
དང་བཞིའོ། །
ད་ནི་དགོད་ས་བསྟན་ཏེ་རེ་ཤིག་ནི་གོ་རིམ་མོ། །ནང་གི་འཕར་མ་ནི་པད་
མ་འདབ་མ་བཞི་དབུས་ཀྱི་ལྟེ་བ་དང་ལྔ་ལ་རྣལ་འབྱོར་མ་ལྔ་གནས་ཞེས་པའོ། །
ཕུང་པོ་ལྔ་ནི་ནང་གི་ལྷ་མོ་ལྔ་པོ་ནི་ཕུང་པོ་ལྔ་རྣམ་པར་དག་པའི་རང་བཞིན་ནོ། །
རྣལ་འབྱོར་པ་ནི་རྟེན་གྱི་གང་ཟག་གོ །རིག་པ་ནི་མན་ངག་ཤེས་པས་སོ། །རྟག་ཏུ་
ནི་ཐུན་གསུམ་མམ་བཞིར་བསྒོམས་ཞེས་པས་སོ། །དེས་མདོར་བསྟན།
ད་ནི་རྒྱས་པར་བཤད་དེ། དབང་པོ་ནི་ཤར་ཕྱོགས་སུ་གཟུགས་ཀྱི་ཕུང་པོ་
རྣམ་པར་དག་པ་ལྷ་མོ་རྡོ་རྗེ་མ་དེ་ཁོད་ཅིག །གཤིན་རྗེ་ནི་ལྷོ་ཕྱོགས་སུ་ཚོར་བའི་
241 211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཕུང་པོ་རྣམ་པར་དག་པ་ལྷ་མོ་དཀར་མོ་དེ་ཁོད་ཅིག །ཆུ་བདག་ནི་ནུབ་ཕྱོགས་སུ་
འདུ་ཤེས་ཀྱི་ཕུང་པོ་རྣམ་པར་དག་པ་ལྷ་མོ་ཆུའི་རྣལ་འབྱོར་མ་དེ་ཁོད་ཅིག །ལུས་
ངན་ནི་བྱང་ཕྱོགས་སུ་འདུ་ཤེས་ཀྱི་ཕུང་པོ་རྣམ་པར་དག་པ་རྡོ་རྗེ་མཁའ་འགྲོ་མ་དེ་
ཁོད་ཅིག །དབུས་སུ་རྣམ་པར་ཤེས་པའི་ཕུང་པོ་རྣམ་པར་དག་པ་བདག་མེད་རྣལ་
འབྱོར་མ་དེ་བསྒོམ་པའོ། །ཕྱི་རོལ་གྱི་འཕར་མ་པད་མ་འདབ་མ་བརྒྱད་ལ་ཕྱོགས་
བཞིར་དཀར་མོ་ལ་སོགས་
མོ་ལ་སོགས་པ་དགོད། མཚམས་བཞིར་པུ་ཀ་སི་ལ་སོགས་པ་བཞི་
སྟེ་བརྒྱད་དགོད་དོ། །འོད་ལྡན་མ་ནི་གཙོ་བོའི་འོག་ན་དབུ་ཐུར་ལ་བསྟན་ཞབས་
གྱེན་ལ་བསྟན་པའོ། །སྟེང་ལྡན་ནི་དབུའི་ཐད་ཁའི་སྟེང་ན་དབུ་གྱེན་ལ་བསྟན་
ཞབས་ཐུར་ལ་བསྟན་པའོ། །མཁའ་སྤྱོད་ནི་སྟེང་ན་བཞུགས་པ་ནི་མཁའ་སྤྱོད་དོ། །
འོག་ན་བཞུགས་པ་ནི་ས་སྤྱོད་དོ། །སྲིད་པ་ནི་རྟག་པ་རྣམ་པར་དག་པ་སྟེ་ལྷ་མོ་ས་
སྤྱོད་མའོ། །ཞི་བ་ནི་ཆད་པ་རྣམ་པར་དག་པ་སྟེ་ལྷ་མོ་མཁའ་སྤྱོད་མའོ། །སྙིང་རྗེ་
ཆེན་པོ་ཞེས་རྡོ་རྗེ་སྙིང་པོ་ལ་བོས་ནས་ལྷ་མོ་བཅོ་ལྔ་པོ་འདི་དག་གནས་ཞེས་སོ། །
འོ་ན་ལྷ་མོ་བཅོ་ལྔ་པོ་དེ་ཐ་དད་པ་ཡིན་ནམ་ཞེ་ན། ལྷ་མོ་བཞི་པོ་ཐམས་
ཅད་ཀྱང་སྐུ་མདོག་གནག་པའོ། །དྲག་ཆེན་ནི་ཁྲོ་མོའི་སྐུར་བཞུགས་པའོ། །ཕྱག་
རྒྱ་ལྔས་ནི་རུས་པའི་རྒྱན་ཆ་ལྔ་ཡིས་བརྒྱན་པའོ། །ཞལ་གཅིག་པ་སྤྱན་གསུམ་པ་
སྤྱན་རྩ་ཤིན་ཏུ་དམར་བའོ། །ལག་ན་གྲི་གུག་ནི་ཡུ་བ་ལྕགས་ལས་བྱས་པའི་རྡོ་རྗེ་
བྱེད་པའི་གྲི་གུག་ཟངས་ལ་བྱས་པ་དམར་ཡག་གེ་བ་བསྣམས་པ། ཕྱག་གཡོན་པ་
ན་ཐོད་པ་དཀར་པོ་ཁྲག་དམར་པོས་བཀང་པ། གོང་གི་ཕྱག་རྒྱ་ལྔ་བཤད་པས་
འཁོར་ལོའི་ཚིག་གཉིས་སོ། །དེ་རྣམས་སངས་རྒྱས་རིགས་ལྔ་རྣམ་པར་དག་པའོ། །
ཇི་ལྟར་བདག་མེད་མའི་སྐུ་མདོག་དང་ཕྱག་མཚན་དང་རྒྱན་ལ་སོགས་པ་བསྒོམ་
241 -212



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་བཞིན་དུ་ལྷ་མོ་བཅོ་ལྔ་པོ་ཐམས་ཅད་བསྒོམ་པའོ། །གཡོན་པའི་མཆན་ཁུང་དུ་
ཁ་ཊཾ་རྩེ་གསུམ་བཅུག་པའོ། །རོ་ལ་ཞོན་པ་ནི་གདན་རོའི་སྟེང་ན་བཞུགས་པའོ། །
གཟི་བརྗིད་འབར་ནི་ཐམས་ཅད་མེ་རི་དང་མེ་དཔུང་གི་ནང་ན་བཞུགས་པའོ། །
ཐམས་ཅད་ཀྱང་ཕྱག་གཉིས་པ་དབུ་སྐྲ་སེར་པོ་གྱེན་དུ་བརྗེས་པ། ང་རྒྱལ་ལ་
སོགས་ པ་ དྲུག་ རྩ་བའི་ཉོན་མོངས་ པ་དེ་ རྩད་ནས་གཅོད་པའི་ཕྱིར་ གྲི་གུག་
བསྣམས་པའོ། །དེས་ཉོན་མོངས་པའི་བདུད་བཅོམ་པའོ། །ཉོན་མོངས་ནི་རྟག་པ་
དངོས་མེད་ནི་ཆད་པ་སྟེ་རྟག་ཆད་གཉིས་སྤངས་པའི་བརྡར་ཕྱག་གཡོན་པ་ན་མགོ་
བོ་པད་མ་སྟེ་ཐོད་པའི་ནང་དུ་བདུད་རྣམ་པ་བཞིའི་ཁྲག་གིས་བཀང་སྟེ་དངོས་
གྲུབ་ཀྱི་ཕྱིར་འཐུང་བའོ། །དེས་འཆི་བདག་གི་བདུད་བཅོམ་པའོ། །སྟོང་པའི་རྣམ་
པ་ནི་ཆོས་ཀྱི་དབྱིངས་སྟོང་པ་ཉིད་མཚོན་པའི་རྣམ་པས་ཁ་ཊཾ་ག་བཅུག་པ་སྟེ་དེས
ཕུང་པོའི་བདུད་བཅོམ་པའོ། །སེམས་བདེ་བ་མཚོན་པའི་ཕྱིར་རོལ་གདན་བཅོ་ལྔ་
ནི་ལྷའི་བུའི་བདུད་བཅོམ་པའོ། །དེ་ལྟ་བུའི་ཆོ་ག་འདིས་ནི་ལྷ་མོ་བཅོ་ལྔའི་དཀྱིལ་
འཁོར་གྱི་འཁོར་ལོ་དེ་རྣམ་པར་བསྒོམས་ན་དངོས་གྲུབ་གྱུར་བ་ནི་སྤྱིར་དཔལ་
དགྱེས་པའི་རྡོ་རྗེ་འདི་དངོས་གྲུབ་ཉེ། དེའི་ནང་ནས་ལྷ་མོ་བཅོ་ལྔའི་དཀྱིལ་འཁོར་
འདི་ཤིན་ཏུ་དངོས་གྲུབ་ཉེ་བ་ཡིན་གསུངས་སོ། །
དེ་ནས་སྐྱེ་མཆེད་དྲུག་བྱིན་གྱིས་བརླབ་པ་ནི་དང་པོ་ནག་པོར་ནི་རྣ་བར་བྷེ་
ལས་བསྐྱེད་པའི་ཞེ་སྡང་རྡོ་རྗེ་མ་ནག་མོ་གཅིག་བསྒོམ། གཉིས་ན་དམར་མོ་ནི་ལྕེ་
ལ་རཾ་ལས་བསྐྱེད་པའི་འདོད་ཆགས་རྡོ་རྗེ་མ་དམར་མོ་གཅིག་བསྒོམ། གསུམ་པ་
སེར་མོ་ནི་སྣ་ལ་མཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ་གཅིག་བསྒོམ། བཞི་
པར་ལྗང་ཁུ་ནི་དཔྲལ་བར་ཨི་ལས་བསྐྱེད་པའི་ཕྲག་དོག་རྡོ་རྗེ་མ་ལྗང་ཁུ་གཅིག་
241 -213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསྒོམ། ལྔ་པ་སྔོན་པོ་ནི་སྙིང་ཁར་ཨ་ལས་བསྐྱེད་པའི་རེག་བྱ་རྡོ་རྗེ་མ་སྔོན་མོ་
གཅིག་བསྒོམ། དྲུག་པ་དཀར་མོ་ནི་མིག་ཏུ་མཾ་ལས་བསྐྱེད་པའི་གཏི་མུག་རྡོ་རྗེ་མ་
དཀར་མོ་གཅིག་བསྒོམ་མོ། །དེ་ལྟར་གུར་ལེའུ་བཞི་པ་ནས་མིག་སོགས་ལ་ནི་
གཏི་མུག་སོགས་ཞེས་སོ། །
དེ་ནས་སྐུ་གསུང་ཐུགས་བྱིན་གྱིས་བརླབ་པ་ནི་སྤྱི་བོར་ཨོཾ་ལས་སྐུ་རྡོ་རྗེ།
མགྲིན་པར་ཨ་ལས་གསུང་རྡོ་རྗེ། སྙིང་གར་ཧཱུྃ་ལས་ཐུགས་རྡོ་རྗེ་བསྒོམ། དེ་ལྟར་
ཡང་གུར་ལེའུ་བཞི་པ་ནས་རྡོ་རྗེ་གསུམ་ནི་གནས་གསུམ་དགོད་ཞེས་སོ། །དེ་ནས་
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསུ་བ་ནི་རྩ་རྒྱུད་ཀྱི་
ལེའུ་གསུམ་པ་ནས་རང་གི་ལུས་མཚུངས་རྣམ་པར་སྤྲོ་ཞེས་པ་ལ་སོགས་པ་དང་
།
གུར་ལེའུ་བཞི་པ་ནས་ཡེ་ཤེས་དངོས་པོ་རབ་བཅུག་པ་ཞེས་གསུངས་སོ། །དབང་
བསྐུར་བ་ནི་གུར་ལེའུ་བཞི་པ་ནས་རིགས་མ་བརྒྱད་རྣམས་ཀྱིས་དབང་བསྐུར་
ཞེས་སོ། །དེ་ལ་གུར་ལེའུ་བདུན་པའི་ཨ་བེ་ཤེ་ཀའི་རྒྱས་གདབ་བྱའོ། །
དེ་ནས་བདུད་རྩི་མྱང་པ་ལ་གུར་ལེའུ་བཅུ་གཉིས་པ་ནས་རྡོ་རྗེ་ལྕེས་ནི་
བདུད་རྩི་མྱང་ཞེས་པས་སོ། །དེ་ལ་གུར་ལེའུ་བདུན་པའི་ཨ་མྲྀ་ཏས་རྒྱས་གདབ།
དེ་ནས་ཕྱི་ནང་གསང་བ་དེ་ཁོ་ནས་མཆོད་ལ་གུར་ལེའུ་བདུན་པའི་པུ་ཙ་བཛྲས་
རྒྱས་གདབ། དེ་ནས་བསྟོད་པ་རྒྱས་པ་གུར་ལེའུ་བཅོ་ལྔ་པ་བསྡུས་པ་བརྒྱད་པ་
ཤིན་ཏུ་བསྡུས་པ་དགུ་པ་ནས་འབྱུང་བ་བཞིན་ཅི་རིགས་པ་གཅིག་གིས་བསྟོད་ལ་
གུར་ལེའུ་བདུན་པའི་སྡུ་ཏི་རས་རྒྱས་གདབ་པར་བྱའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ལ་དང་པོ་ཁ་དོག་
དྲུག་གི་རྒྱས་གདབ་གཅིག་བྱ་སྟེ། དང་པོ་རྟེན་གཞལ་ཡས་ཁང་བརྟེན་པ་ལྷ་དང་
241 -214



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཅས་པ་ཐམས་ཅད་ནག་ཕྱམ་གྱིས་བསྒོམ། དེ་བཞིན་དུ་གཉིས་པ་དམར་པོ་
དམར་ཕྱམ་པ་ལ་སོགས་པ་གཞུང་གསལ་ལོ། །དེ་ནས་གོང་ན་ལྷ་མོ་ཐམས་ཅད་
སྐུ་མདོག་གནག་ཞེས་པ་ནས་དངོས་གྲུབ་མྱུར་དུ་ཐོབ་པར་འགྱུར་གྱི་བར་གྱིས་ལྷ་
ཐམས་ཅད་ཀྱི་སྐུ་མདོག་དང་ཕྱག་མཚན་དང་རྒྱན་དང་ཆ་ལུགས་ལ་སོགས་པ་
ཤིན་ཏུ་གསལ་བར་བསྒོམ་མོ། །
ཡན་ལག་དྲུག་བསྒོམ་པ་ནི་ཕོ་བྲང་རྣམ་པར་སྣང་མཛད་ཀྱི་ཡན་ལག་
དང་། རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་དང་
། དབང་བསྐུར་བ་མི་
བསྐྱོད་པའི་ཡན་ལག་དང་
། བདུད་རྩི་མྱང་པ་སྣང་པ་མཐའ་ཡས་ཀྱི་ཡན་ལག་
དང༌། མཆོད་པ་དོན་ཡོད་གྲུབ་པའི་ཡན་ལག་དང་། བསྟོད་པ་རིན་ཆེན་འབྱུང་
ལྡན་གྱི་ཡན་ལག་གོ །ཡན་ལག་དྲུག་ལྡན་དུ་བསྒོམ་པའི་རྣལ་འབྱོར་པས་དངོས་
གྲུབ་མྱུར་དུ་ཐོབ་པར་འགྱུར་རོ། །དེ་ལྟར་བསྐྱེད་པའི་རིམ་པ་བསྒོམ་པ་ལ་སྐྱོ་ན་
ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ནི་གཙོ་མོའི་ཐུགས་ཀར་ཟླ་
བའི་སྟེང་དུ་སྔགས་ཀྱིས་བསྐོར་བར་བསྒོམས་པ་སྔགས་བཟླས་པས་སྔགས་ཀྱི་
འོད་ཟེར་ཞལ་ནས་ཐོན་ལྟེ་བ་ནས་ཚུར་ཞུགས་པར་བསྒོམ་ཞིང་འཁོར་ལྷ་མོ་བཅུ་
བཞི་པོ་ཟློས་རོགས་བྱེད་པར་བསམས་ལ་གུར་ལེའུ་བཞི་པའི་སྔགས་ལ་ནུས་ཚད་
དུ་བཟླས་སོ། །
དེ་ལ་སྐྱོ་ན་སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་བསྒོམ་སྟེ།
འཁོར་ལྷ་མོ་བཅུ་བཞི་པོ་གཙོ་མོའི་ཐུགས་ཀར་བསྡུས་ཏེ་དགའ་བྲལ་གྱི་ཡ་མཐའ་
མཆོག་དགའི་མ་མཐར་དེ་བཞིན་ནི་སྤྲོས་བྲལ་གྱི་དོན་གཅིག་རྒྱུད་ལ་བསྐྱེད་ནས་
བསྒོམ་སྟེ་དེ་ཡང་གང་ཟག་ཆགས་ཅན་གཅིག་ཡིན་ན་ལས་ཀྱི་ཕྱག་རྒྱུ་ལ་བརྟེན་
241 --- 215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནས་བསྒོམ། གང་ཟག་ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་
སྤྱོད་པའི་དགེ་བསྙེན་གཅིག་ཡིན་ན་རང་ལུས་ཐབས་ལྡན་ལ་བརྟེན་ནས་བསྒོམ་
སྟེ། གཏུམ་མོའི་མན་ངག་གམ་སྒྱུ་ལུས་སམ་འོད་གསལ་གྱི་མན་ངག་གང་ཡང་
རུང་བ་གཅིག་ལ་བརྟེན་ནས་བསྒོམ་པའོ། །དེ་ལ་སྐྱོ་ན་ཐུན་མཚམས་ཀྱི་ཆོས་ལ་
དང་པོ་རྣམ་དག་རྗེས་སུ་དྲན་པ་གཅིག་བསྒོམ་སྟེ་འདིའི་ལེའུ་དགུ་པ་ནས་འབྱུང་
བ་བཞིན་ནོ། །
དེ་ནས་གཏོར་མ་གཏོང་བ་ལ་མགྲོན་བསྐྱེད་པ་གུར་ལེའུ་གསུམ་པ་ནས་
འོང་
། བྱིན་གྱིས་བརླབ་པ་དང་པོའི་ལེའུ་བདུན་པ་ནས་འབྱུང་བའི་རྡོ་རྗེ་ཐོད་པའི་
སྦྱོར་ བ་ལས་ཞེས་པས་སོ། །དབུལ་བའི་སྔགས་ཕྱི་མའི་ལེའུ་བཞི་པ་ནས་འོང་ངོ༌
། །
དེ་ནས་བརྟག་པ་ཕྱི་མའི་ལེའུ་བཞི་པ་ནས་འབྱུང་བ་བཞིན་དུ་ཀོ་ལ་ཨི་རི་ཏི་ལ་
སོགས་པ་རྡོ་རྗེའི་གླུ་གཅིག་བླང་
། དེ་ནས་ཐལ་མོ་སྙིང་གར་སྦྱར་ཏེ་ཕྱི་མའི་ལེའུ་
བརྒྱད་པ་ནས་བཤད་པ་བཞིན་སྐྱེ་ཞིང་སྐྱེ་བ་ལ་སོགས་པས་སྨོན་ལམ་གདབ། དེ་
ནས་ལས་ཀྱི་ལྷ་ཧེ་རུ་ཀ་ཞལ་གཅིག་ཕྱག་གཉིས་པར་ལངས་ལ་གུར་ལེའུ་བཅོ་ལྔ་
པ་ནས་བཤད་པའི་ལས་དངོས་ པོའི་སྤྱོད་པ་ བྱའོ། །དེ་རྣམས་ ཀྱིས་ སེམས་མི་
གནས་པ་གནས་པར་བྱེད་པ་ལ་དང་པོ་འོར་གཅིག་བསྒོམ་གནས་པ་བརྟན་པར་
བྱེད་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་པ
བྱས་པས་ཟླ་བ་གསུམ་དང་ཞག་བདུན་ན་སངས་རྒྱ་བྱ་བ་དངོས་གྲུབ་གཏན་ལ་
དབབ་པའི་ལེའུ་དང་འབྲེལ་བའོ།། །།
ད་ནི་བསྐྱེད་རྫོགས་ཀྱི་མཚམས་སྦྱར་བ་སྟོན་ཏེ། བསྐྱེད་པའི་རིམ་པ་ནི་ཕ་
རོལ་ཏུ་ཕྱིན་པའི་ཐེག་པ་དང་ལུང་ཙམ་གཅིག་སྒོ་བསྟུན་ན་ཀུན་རྫོབ་ཀྱི་བདེན་
241 216



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའོ། །གསང་སྔགས་འདིའི་ལུགས་ཀྱིས་བསྐྱེད་པའི་རིམ་པ་ཞེས་བྱའོ། །རྫོགས་
པའི་རིམ་པ་ནི་ཕ་རོལ་དུ་ཕྱིན་པའི་ཐེག་པ་དང་ལུང་ཙམ་གཅིག་སྒོ་བསྟུན་ན་དོན་
དམ་པའི་བདེན་པ་ཟེར། སྔགས་འདིའི་ལུགས་ཀྱིས་རྫོགས་ པའི་ རིམ་པ་ཞེས་
བྱའོ། །རིམ་གཉིས་ནི་ཕ་རོལ་ཏུ་ཕྱིན་པའི་ཐེག་པའི་ལུགས་ཀྱིས་བདེན་པ་གཉིས་
དབྱེར་མེད་ལ་མཉམ་པར་བཞག་ནས་རྡོ་རྗེ་ཅན་གྱིས་ཆོས་འཆད་ནི་བདེན་པ་
གཉིས་དབྱེར་མེད་ཀྱི་ཆོས་གཅིག་གསུངས་པའོ། །རྗེས་འཇུག་ཉམས་སུ་ལེན་པ་
ལ་ཡང་བདེན་པ་གཉིས་དབྱེར་མེད་གཅིག་ཉམས་སུ་ལེན་པའོ། །གསང་སྔགས་
འདིའི་ལུགས་ཀྱིས་སྔོན་འབྱུང་དུ་ཡང་དག་པར་རྫོགས་པའི་སངས་རྒྱས་ཀྱིས་
བསྐྱེད་ པའི་རིམ་པ་དང་རྫོགས་ པའི་ རིམ་པ་ལ་མཉམ་པར་བཞག་ནས་ཆོས་
གསུངས་པ་དེ་ཡང་དེ་གཉིས་དབྱེར་མེད་གཅིག་གསུངས་ལ་རྗེས་འཇུག་ཉམས་
སུ་ལེན་པས་ཀྱང་བསྐྱེད་རྫོགས་དབྱེར་མེད་དུ་ཉམས་སུ་ལེན་པའོ། །
དེ་ལ་པཎྜི་ཏ་ཁ་ཅིག་ནི་བསྐྱེད་པའི་རིམ་པ་ལ་བརྟན་པ་ཐོབ་ནས་གདོད་
རྫོགས་པའི་རིམ་པ་བསྒོམ་པའི་ལུགས་དང་
། ཁ་ཅིག་ཚེ་སྟོད་གཞོན་པའི་དུས་སུ་
བསྐྱེད་པའི་ རིམ་པ་བསྒོམ་ལ། ཚེ་སྨད་རྒན་པའི་དུས་སུ་རྫོགས་ པའི་ རིམ་པ་
བསྒོམ་ཞེས། ཚེ་སྟོད་སྨད་དུ་གཅོད་པའི་ལུགས་དང་
། ཁ་ཅིག་ཐུན་གཉིས་བསྐྱེད་
པའི་རིམ་པ་བསྒོམ་ལ་ཐུན་གཉིས་རྫོགས་པའི་རིམ་པ་བསྒོམ་ཞེས་འདོད་པའི་
ལུགས་དང་། ཁ་ཅིག་བསྐྱེད་རྫོགས་གཉིས་གདན་གཅིག་ལ་སྤྲུག་པར་འདོད་པའི་
ལུགས་སོ། །དེ་ལས་ཇོ་བོ་ནཱ་རོ་པ་ནི་གདན་གཅིག་གི་སྟེང་དུ་ཐུན་སྟོད་ལ་བསྐྱེད་
པའི་ རིམ་པ་བསྒོམས་ནས་ཐུན་སྨད་ལ་རྫོགས་པའི་ རིམ་པ་བསྒོམ་སྟེ་བསྐྱེད་
རྫོགས་གཉིས་གདན་གཅིག་ལ་སྤྲུག་པའི་ལུགས་སོ། །དེ་ཚེ་གང་བདེ་ན་སྤྲུག་པར་
241 -217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༠༽
འདོད་པ་བདེ་སྟེ་རིམ་གཉིས་མཉམ་པར་གནས་ནས་ནི་ཞེས་གསུངས་པས་གོང་
མ་གསུམ་ལ་རིམ་གཉིས་མཉམ་པར་གནས་པ་མེད་པས་སོ། །དེ་ཡན་ཆད་ཀྱིས་
བསྐྱེད་པའི་རིམ་པ་ལ་ཞེས་བྱ་བསྐྱེད་པའི་རིམ་པའི་ཕྱོགས་དེ་བཤད་པའོ། །
བསྐྱེད་ པའི་ རིམ་པ་ལ་ངོ་བོ་དང་
། དབྱེ་བ་དང་། ངེས་ཚིག་གོ །བསྐྱེད་
པའི་རིམ་པའི་ངོ་བོ་ནི་བསྐྱེད་རྒྱུའི་ལྷ་ཚོགས་ཅི་རིགས་པ་གཅིག་བསྐྱེད་ཚུལ་ཅི་
རིགས་པ་གཅིག་གིས་བསྐྱེད་པའོ། །དེ་ལྟར་ཡང་རྣལ་འབྱོར་མ་རྣམས་ཅི་རིགས་
པར་བསྐྱེད་དང་ ཞེས་ གསུངས་པས་སོ། །བསྐྱེད་ པའི་ རིམ་པ་ལ་དབྱེ་ན་ སྦྱང་
གཞིའི་བསྐྱེད་ པའི་ རིམ་ པ་ དང༌། སྦྱོང་བྱེད་ ཀྱི་བསྐྱེད་ རིམ་ པའོ། །སྦྱང་གཞིའི་
བསྐྱེད་རིམ་ནི་ད་ལྟའི་ཕུང་པོ་དང་ཁམས་དང་སྐྱེ་མཆེད་དུ་བཅས་པའི་ལུས་འདི་
བསྐྱེད་པའི་རིམ་པ་གཤའ་མ་གཅིག་ཡིན་ནོ། །འདི་ཆོས་དུས་བསྐྱེད་ན་གནས་
སྐབས་རྣམ་པ་ལྔ་ལས་བསྐྱེད་པ་དང༌། ཆེན་པོ་བཞི་ལས་བསྐྱེད་པ་དང་
། རང་
རིག་པ་བདེ་བ་ཆེན་པོ་ལས་བསྐྱེད་པ་དང་
། དུམ་བུ་དང་ཆ་ཤས་ལས་བསྐྱེད་པའོ། །
དེ་ལ་གནས་སྐབས་རྣམ་པ་ལྔ་ལས་བསྐྱེད་པ་ནི་ཕའི་ཁུ་བ་དང་
། མའི་
ཁྲག་ དང་། དེ་ གཉིས་ ཀྱི་བར་དུ་བར་དོའི་ཤེས་པ་ཞུགས་ པ་དང་། དེ་རྣམས་
འདྲེས་པ་དང་། དེ་ལས་ཁ་མིག་རྣ་བ་ཅན་གྱི་གཟུགས་སུ་གྲུབ་པའོ། །ཆེན་པོ་བཞི་
ལས་བསྐྱེད་པ་ནི་ཕ་མ་གཉིས་ཀྱི་ཁུ་ཁྲག་འདྲེས་པའི་ཐིག་ལེ་དེ་ལ་འབྱུང་བ་ས་
ཡོད་ པས་ གཟུགས་ སུ་གྲུབ་པར་བྱས། ཆུ་ཡོད་པས་གཅིག་ཏུ་བསྡུས། མེ་ཡོད་
པས་གཅིག་ཏུ་སྨིན་པར་བྱ། འབྱུང་བ་རླུང་ཡོད་པས་གཡོ་བ་དང་འགུལ་བ་གཅིག་
ཏུ་བསྐྱེད་པའོ། །དེ་ལྟར་ཡང་བརྟག་པ་དང་པོའི་ལེའུ་བཅུ་པ་ནས་བྷོ་ལ་ཀ་ཀོ་ལ་
སྦྱོར་བས། རེག་པ་སྲ་བའི་ཆོས་ཀྱིས་ནི། །ས་ནི་དེ་ལས་སྐྱེ་བར་འགྱུར་ཞེས་པ་ལ་
241 -218



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སོགས་པ་གསུངས་སོ། །རང་ རིག་པ་བདེ་བ་ཆེན་པོ་ལས་བསྐྱེད་པ་ནི་ཕ་མ་
གཉིས་སྙོམས་པར་ཞུགས་པའི་དུས་སུ་ཕ་ལ་ཡང་བདེ་བའི་ཆ་གཅིག་ཡོད་མ་ལ་
ཡང་བདེ་བའི་ཆ་གཅིག་ཡོད་པས་འོ་སྐོལ་གྱི་ལུས་འདི་བདེ་བའི་ལུགས་སུ་བླུགས་
པའོ། །དུམ་བུ་དང་ཆ་ཤས་ལས་བསྐྱེད་པ་ནི་ཕའི་ཁུ་བ་དང་མའི་ཁྲག་དང་བར་
དོའི་ཤེས་པ་ཞུགས་པ་དང་དེ་རྣམས་འདྲེས་པ་དང་དེ་ནས་མེར་མེར་པོ་དང་ལྟར་
ལྟར་པོ་དང་གོར་གོར་པོ་དང་འཁྲང་འགྱུར་དང་ཁྱབ་འཇུག་ཉའི་རྣམ་པ་དང་རུ་
སྦལ་གྱི་རྣམ་པ་དང་
། སྦལ་པའི་རྣམ་པ་ལྟ་བུ་སྟེ་དེ་ལྟར་ཟླ་བ་རིལ་པོ་དགུ་ངོ་
གཅིག་དང་བཅུ་ན་ལུས་ཚང་ཞིང་རྫོགས་པའོ། །དེ་རྣམས་མ་བཅོས་པའི་བསྐྱེད་
རིམ་གཤའ་མ་གཅིག་ཡིན་ནོ། །
འོ་ན་དེ་རྣམས་བསྐྱེད་པའི་རིམ་པ་གཤའ་མ་ཡིན་བྱས་ནས་བསྡད་པས་
གྲོལ་ལམ་བྱས་པས་མི་གྲོལ་ཏེ། དེ་རྣམས་སྦྱང་གཞི་བསྐྱེད་པའི་རིམ་པ་ཞེས་བྱ།
མ་བཅོས་པའི་སྲིད་པ་ལུགས་འབྱུང་གི་བསྐྱེད་པའི་རིམ་པ་ཞེས་བྱ་སྟེ་དེ་སྦྱང་
གཞིར་བཞག་ནས་དེ་སྦྱོང་བར་བྱེད་པ་ལ་སྦྱོང་བྱེད་ཀྱི་བསྐྱེད་པའི་རིམ་པ་བྱ་བ་དེ་
བསྒོམ་དགོས་ཏེ། དེ་ཡང་གནས་སྐབས་ལྔ་ལས་བསྐྱེད་པ་དེ་སྦྱང་གཞི། དེའི་སྦྱོང་
བྱེད་དུ་བྱང་ཆུབ་པ་རྣམ་པ་ལྔ་བསྒོམ་པ་སྟེ་དེ་ཡང་ཕའི་ཁུ་བ་དེ་སྦྱང་གཞི། དེའི་
སྦྱོང་བྱེད་དུ་ཨཱ་ལི་ལས་ཟླ་བའི་དཀྱིལ་འཁོར་བསྒོམ་པ། མའི་ཁྲག་དེ་སྦྱང་གཞི་
དེའི་སྦྱོང་བྱེད་དུ་ཀཱ་ལི་ལས་བསྐྱེད་པའི་ཉི་མའི་དཀྱིལ་འཁོར་བསྒོམ་པ། ཁུ་ཁྲག་
གཉིས་གཉིས་ཀྱི་བར་ཏུ་བར་དོའི་ཤེས་པ་ཞུགས་པ་སྦྱང་གཞི་དེའི་སྦྱོང་བྱེད་དུ་
བྱང་ཆུབ་པ་གསུམ་པ་ལ་ཉི་ཟླ་གཉིས་ཀྱི་བར་དུ་ས་བོན་དང་ཕྱག་མཚན་བསྒོམ་
པ། ཁུ་ཁྲག་དང་བར་དོའི་ཤེས་པ་འདྲེས་པ་དེ་སྦྱང་གཞི། དེའི་སྦྱོང་བྱེད་དུ་བྱང་
241 -219



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆུབ་པ་བཞི་པ་ལ་དེ་རྣམས་འདྲེས་པར་བསྒོམ་པའོ། །
དེ་ཡང་ལུས་གྲུབ་པ་དེ་སྦྱང་གཞི། དེའི་སྦྱོང་བྱེད་དུ་བྱང་ཆུབ་པ་ལྔ་པ་ལ་
ལྷའི་སྐུར་བསྐྱེད་པའོ། །ཆེན་པོ་བཞི་ལས་བསྐྱེད་པ་དེ་སྦྱང་གཞི་དེའི་སྦྱོང་བྱེད་དུ་
ལྷ་དགུའི་དུས་སུ་མཚམས་ཀྱི་ལྷ་མོ་བཞིས་མྱ་ངན་གྱི་ཀླུས་བསྐུལ་བའོ། །ལྷ་མོ་
བཅོ་ལྔའི་དུས་སུ་འབྱུང་བ་བཞི་རྣམ་པར་དག་པ་མཚམས་ཀྱི་ལྷ་མོ་བཞི་པོ་བསྒོམ་
པའོ། །རང་རིག་པ་བདེ་བ་ཆེན་པོ་ལས་བསྐྱེད་པ་དེ་སྦྱང་གཞི། དེའི་སྦྱོང་བྱེད་དུ་
ལྷ་དགུའི་དུས་སུ་དྲི་ཟ་ཉེ་བར་ཞུགས་ནས་གཙོ་བོ་ཡབ་ཡུམ་ཞུ་བའོ། །ལྷ་མོ་བཅོ་
ལྔའི་དུས་སུ་བྱང་ཆུབ་པ་ལྔ་པ་ལ་ནཱ་ད་ཞུགས་པ་དེ་ཡིན་ནོ། །དུམ་བུ་དང་ཆ་ཤས་
ལས་བསྐྱེད་པ་དེ་སྦྱང་གཞི་དེའི་སྦྱོང་བྱེད་དུ་ཡ་གི་བླ་མ་དག་པའི་ཆོ་ག་བྱ་བ་ནས་
མ་གི་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ཡན་ཆད་ཞིབ་ནལ་དུ་བསྒོམ་
པའོ། །དེ་ནི་སྦྱོང་བྱེད་ཀྱི་བསྐྱེད་པའི་རིམ་པ་ཞེས་བྱ། བཅོས་པའི་སྲིད་པ་ལུགས་
བཟློག་གི་བསྐྱེད་པའི་རིམ་པ་ཞེས་བྱའོ། །བསྐྱེད་པའི་རིམ་པའི་ངེས་ཚིག་ནི་ཡེ་
ཤེས་རྒྱུད་ནས་སྐྱེ་བར་བྱེད་པས་ན་བསྐྱེད་པའི་རིམ་པ་སྟེ་ཁད་ཀྱིས་ཉམས་སུ་མྱོང་
བ་སྐྱེ་བ་ལས་བསྒོམས་མ་ཐག་ཏུ་ཉམས་སུ་མྱོང་པ་མི་སྐྱེ་བས་སོ། །
རྫོགས་ པའི་ རིམ་ པ་ ལ་ ཡང་ ངོ་ བོ་དང་། དབྱེ་བ་དང་། ངེས་ཚིག་གོ །
རྫོགས་པའི་རིམ་པའི་ངོ་བོ་ནི་བདེ་བ་དང་བདེ་བ་ཆེན་པོའོ། །དེ་ལྟར་ཡང་བརྟག་
པ་ཕྱི་མའི་ལེའུ་གཉིས་པ་ནས་རྫོགས་པའི་རིམ་པའི་རྣལ་འབྱོར་འདི། དེའི་བདེ་
བ་བདེ་ཆེན་བརྗོད་ཞེས་བཤད་དོ། །
རྫོགས་པའི་རིམ་པ་ལ་དབྱེ་ན་སྦྱང་གཞིའི་རྫོགས་པའི་རིམ་པ་དང་
། སྦྱོང་
བྱེད་ཀྱི་རྫོགས་པའི་རིམ་པའོ། །དང་པོ་ནི་དེ་ལྟ་འོ་སྐོལ་ལ་རྫོགས་པའི་རིམ་པ་
241 **220



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཤའ་མ་ཞིག་ཡོད་དེ་ད་ལྟ་ཐ་མལ་པ་རྣམ་པར་རྟོག་པ་མི་དྲན་དགུ་དྲན་གྱི་དུས་
འདི་རྫོགས་པའི་ རིམ་པ་གཤའ་མ་གཅིག་ཡིན། གཉིད་མཐུག་པོ་ཉལ་བ་དང་
།
རྨི་ལམ་མང་པོ་རྨི་བའི་དུས་དང་། ཐ་མལ་པའི་བུད་མེད་དང་སྙོམས་པར་ཞུགས་
པ་བྱེད་པའི་དུས་དེ་རྫོགས་པའི་རིམ་པ་གཤའ་མ་ཞིག་ཡིན་ནོ། །འོ་ན་དེ་རྣམས་
རྫོགས་པའི་རིམ་པ་གཤའ་མ་ཡིན་བྱས་ནས་དེ་རྣམས་ལ་ལོངས་སྤྱད་པས་གྲོལ་
ལམ་ཞེ་ན་མི་གྲོལ་ཏེ་འཆིང་བར་འགྱུར་བས་དེ་ཚོས་སྦྱང་གཞིའི་རྫོགས་པའི་རིམ་
པ་ཞེས་བྱ། སྲིད་པ་ལུགས་འབྱུང་གི་མ་བཅོས་པའི་རྫོགས་པའི་རིམ་པའོ། །
དེ་སྦྱོང་བར་བྱེད་པ་ལ་སྦྱོང་བྱེད་ཀྱི་རྫོགས་པའི་རིམ་པ་བསྒོམ་དགོས་ཏེ།
ད་ལྟ་ཐ་མལ་པ་རྣམ་པར་རྟོག་པ་མི་དྲན་དགུ་དྲན་གྱི་དུས་འདི་སྦྱང་གཞི་དེའི་སྦྱོང་
བྱེད་གཏུམ་མོ་ལ་བརྟེན་ནས་ཕྱག་རྒྱ་ཆེན་པོའི་དོན་བསྒོམ་པའོ། །གཉིད་འཐུག་
པོ་ཏིམ་གྱིས་ལོག་པའི་དུས་འདི་སྦྱང་གཞི། དེའི་སྦྱོང་བྱེད་དུ་གཉིད་དང་བསམ་
གཏན་བསྲེ་བའི་རྫོགས་པའི་རིམ་པའོ། །རྨི་ལམ་མང་པོ་ཟིང་གིས་རྨི་བ་དེ་སྦྱང་
གཞི། དེའི་སྦྱོང་བྱེད་དུ་རྨི་ལམ་དང་བསམ་གཏན་བསྲེ་བའི་རྫོགས་པའི་རིམ་པ་
བསྒོམ་པའོ། །ཐ་མལ་པའི་བུད་མེད་དང་སྙོམས་པར་ཞུགས་པ་བྱེད་པའི་དུས་དེ་
སྦྱང་གཞི། དེའི་སྦྱོང་བྱེད་དུ་ལས་ཀྱི་ཕྱག་རྒྱའི་རྫོགས་པའི་རིམ་པ་བསྒོམ་པའོ། །
སྦྱོང་བྱེད་ཀྱི་སྲིད་པ་ལུགས་བཟློག་གོ །སྦྱོང་བྱེད་ཀྱི་སྲིད་པ་ལུགས་བཟློག་གི་
བཅོས་མའི་རྫོགས་པའི་རིམ་པ་སྟེ། རྫོགས་པའི་རིམ་པའི་ངེས་ཚིག་ནི། ཡེ་ཤེས་
དངོས་སུ་བསྐྱེད་པར་བྱེད་པས་ན་རྫོགས་པའི་རིམ་པ་སྟེ། དཔེར་ན་ཀུན་གཞི་དང་
ལྡན་པའི་ལུས་ལ་མེ་བཅའ་བཏབ་ན་ད་ལྟ་ཉིད་དུ་ན་ཚ་ཉམས་སུ་མྱོང་བ་བཞིན་དུ་
རྫོགས་པའི་རིམ་པའི་གནད་ལ་བརྟེན་ནས་བསྒོམས་པས་ཉམས་སུ་མྱོང་པ་ད་ལྟ་
241 -221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཉིད་དུ་སྐྱེ་བའོ།། །།
ད་ནི་རྫོགས་པའི་རིམ་པ་བསྒོམ་པ་བསྟན་ཏེ། དེ་ཡང་ལེའུ་དང་པོའི་ཡེ་
ཤེས་རྣམ་ཤེས་དང་ཞེས་པ་དེས་མདོར་བསྟན། དེའི་དོན་འདི་ནས་རྒྱས་པར་
བཤད་པའོ། །འདི་ལ་དོན་བཅུ་གསུམ་ཡོད་པ་ལས་དང་པོ་ཆགས་ཅན་ལས་ཀྱི་
ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ་པ་གཅིག་བཤད་
དེ། ལེའུ་འདིའི་འོག་ན་ནམ་མཁའི་དབུས་སུ་བྷ་ག་བསམ་ཞེས་པའི་ཚིག་བཞི་པོ་
དེ་ལ་བསྐྱེད་རིམ་ལ་ཆོས་འབྱུང་དང་འབྱུང་བ་རིམ་བརྩེགས་བསྒོམ་པ་ལ་སྦྱར་
ནས་བཤད། འདིར་རྫོགས་པའི་རིམ་ལ་ཡང་དེ་ཚོ་རྩ་བར་བླངས་ནས་བཤད་དེ།
དེ་ཡང་ལས་ཀྱི་ཕྱག་རྒྱའི་མཚན་ཉིད་བརྟག་པ་ནས་རྩྭ་བསླང་པ་ཡན་ཆད་བྱས་
ནས་མ་དཀྱིལ་འཁོར་བྱིན་གྱིས་བརླབ་པ་ནི་ལེ་མགོའི་ནམ་མཁའི་དབུས་ཞེས་པ་
དེ་བཤད་པས་ནམ་མཁའི་ཁམས་ནི་པད་མ་ཞེས་པ་ལས་ཀྱི་ཕྱག་རྒྱ་མ་འདུ་ཤེས་
རྣམ་པ་གསུམ་ལྡན་གྱི་ཆོས་འབྱུང་བར་ཆད་བྱིན་གྱིས་བརླབ་པ་སྟེ་ཡུལ་ཆོས་ཉིད་
སྟོང་པ་ཉིད་དོ། །ལེ་འགོའི་བྷ་ག་བྱ་བ་དེ་བཤད་པས་ཡེ་ཤེས་སུ་བརྗོད་བསྒྲུབ་པ་
པོ་འདུ་ཤེས་གསུམ་ལྡན་གྱི་ཐབས་ཀྱི་རྡོ་རྗེ་དེ་ཡུལ་ཅན་རིག་པའི་ཡེ་ཤེས་སུ་རྡོ་རྗེ་
བྱིན་གྱིས་བརླབས་པས་སོ། །ལེ་འགོའི་དབུས་སུ་རྣམ་པར་བསྒོམ་པ་ནི་ཞེས་པ་དེ་
བཤད་པས་སྙོམས་འཇུག་ཉིད་ཞེས་པ་ལས་ཀྱི་ཕྱག་རྒྱའི་པད་མ་དེ་ཡུལ་ཆོས་ཉིད་
སྟོང་པ། ཐབས་ཀྱི་རྡོ་རྗེ་དེ་ཡུལ་ཅན་རིག་པའི་ཡེ་ཤེས། ཡུལ་ཆོས་ཉིད་སྟོང་པ་
དེར་ཡུལ་ཅན་རིག་པའི་ཡེ་ཤེས་ཀྱིས་རྟོགས་ཤིང་སད་པར་བྱ་བའི་ཕྱིར་སྙོམས་
པར་ཞུགས་པའོ། །ལེ་འགོའི་འཁོར་ལོ་ཞེས་པ་དེ་བཤད་པས་འཁོར་ལོ་དེ་ལ་
བརྗོད་ཞེས་པར་སྡེབས་ཏེ་འཁོར་ལོས་གཅོད་པར་བྱེད་པ་བཞིན་དུ་དེའི་བདེ་བ་
241 --222



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
ནི་སྙོམས་འཇུག་གི་དུས་ཀྱི་དགའ་བ་བཞིའི་བདེ་བ་དེས་རྣམ་པར་རྟོག་པའི་སྒོ་
འདོགས་ཐམས་ཅད་གཅོད་པས་སོ། །ལེ་འགོའི་ཅི་རིགས་པ་བཤད་པས་རིམ་པ་
ཇི་བཞིན་ནི་སྙོམས་པར་ཞུགས་པའི་དུས་སུ་དང་པོ་དགའ་བ་གཉིས་པ་མཆོག་
དགའ་གསུམ་པ་ལྷན་ཅིག་སྐྱེས་པའི་དགའ་བ་བཞི་པ་དགའ་བྲལ་གྱི་དགའ་བ་སྟེ་
དགའ་བ་བཞི་རིམ་ཀྱིས་སྐྱེ་བའོ། །རང་རིག་ཉིད་ནི་རང་གིས་ལྷན་ཅིག་སྐྱེས་པའི་
ཡེ་ཤེས་དེ་རིག་ཅིང་རྟོགས་པའོ། །ལེ་འགོའི་ལྷ་རྣམས་ཞེས་པ་དེ་བཤད་པས་བྱང་
ཆུབ་སེམས་ཞེས་ཏེ་དོན་དམ་བྱང་ཆུབ་ཀྱི་སེམས་བདེ་བ་གསལ་བ་སྟོང་པ་དེ་
གསུམ་དབྱེར་མེད་པའི་ཉམས་གཅིག་འབྱུང་བའོ། །ལེ་འགོའི་ཇི་ལྟར་འབྱུང་བ་
ཞེས་པ་དེ་བཤད་པས་ཁུ་བ་ཉིད་དེ་དོན་དམ་བྱང་ཆུབ་སེམས་ཀྱི་རྟེན་ཀུན་རྫོབ་
བྱང་ཆུབ་ཀྱི་སེམས་སོ། །
དེ་ཡང་རྟེན་གྱི་སྒོ་ནས་ཕྱེས་ན་ལྷན་ཅིག་སྐྱེས་པ་རྣམ་པ་གཉིས་ཀྱིས་
མདོར་བསྟན་དེ་ཤིགས་ལ་སོགས་པས་སམ་རྒྱས་པར་བཤད་དེ་རེ་ཤིག་ནི་གོ་
རིམ་མོ་བཙུན་མོ་ལས་ཀྱི་ཕྱག་རྒྱ་དེ་ཤེས་རབ་ཀྱི་ཆ་ཉིད་དེ། སྐྱེས་བུ་རྟེན་གྱི་གང་
ཟག་དེ་ཐབས་ཀྱི་ཆའོ། །ཀུན་རྫོབ་དོན་དམ་དབྱེ་བ་ནི་ཀུན་རྫོབ་བྱང་ཆུབ་ཀྱི་
སེམས་དང་དོན་དམ་བྱང་ཆུབ་ཀྱི་སེམས་སོ། །སྤྱིར་ན་ཧེ་ནི་རྣམ་པ་གཉིས་མདོར་
བསྟན། དེ་རྒྱས་པར་བཤད་པས་རེ་ཞིག་སྐྱེས་བུ་ལ་ཡང་རྣམ་པ་གཉིས་ཏེ་དེའི་ཁུ་
བ་ནི་ཀུན་རྫོབ་བྱང་ཆུབ་ཀྱི་སེམས་སོ། །བདེ་བ་ནི་ཀུན་རྫོབ་བྱང་ཆུབ་ཀྱི་སེམས་
ལ་བརྟེན་པའི་དོན་དམ་བྱང་ཆུབ་ཀྱི་སེམས་ཉམས་སུ་མྱོང་བའོ། །སྐྱེས་བུ་ལ་ཀུན་
རྫོབ་བྱང་ཆུབ་ཀྱི་སེམས་ལ་བརྟེན་པའི་དོན་དམ་བྱང་ཆུབ་ཀྱི་སེམས་ཉམས་སུ་
མྱོང་པ་ཡོད་པ་ཇི་བཞིན་དུ་ཤེས་རབ་མ་ལ་ཡང་ཡོད་དེ། ལས་ཀྱི་ཕྱག་རྒྱ་དེའི་ཁུ་
241 --223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བ་ནི་ཀུན་རྫོབ་བྱང་ཆུབ་ཀྱི་སེམས་སོ། །དོན་དམ་ནི་དེ་ལ་བརྟེན་པའི་དོན་དམ་
བྱང་ཆུབ་ཀྱི་སེམས་ཀྱི་ཉམས་སུ་མྱོང་བའོ། །དེ་ལྟར་ཐབས་ལ་ཡང་ཀུན་རྫོབ་བྱང་
ཆུབ་ཀྱི་སེམས་ལ་བརྟེན་པའི་དོན་དམ་བྱང་ཆུབ་སེམས་ཀྱི་ཉམས་སུ་མྱོང་བ་
གཅིག་ཡོད། ལས་ཀྱི་ཕྱག་རྒྱ་མ་ལ་ཡང་ཀུན་རྫོབ་བྱང་ཆུབ་སེམས་ལ་བརྟེན་པའི་
དོན་དམ་བྱང་ཆུབ་སེམས་ཀྱི་ཉམས་སུ་མྱོང་བ་གཅིག་ཡོད་པ་དེ་ཉིད་ཕྱིར་ན་
དགའ་བ་ཡིན། བཞི་ནི་ཐབས་ལ་ཡང་ཀུན་རྫོབ་བྱང་ཆུབ་སེམས་དང་དོན་དམ་
བྱང་ཆུབ་ཀྱི་སེམས་གཉིས། ཤེས་རབ་ལ་ཡང་ཀུན་རྫོབ་དང་དོན་དམ་གཉིས་སྟེ་
བཞི་ཡོད་པས་ན་བཞི་ཡིས་རབ་ཏུ་ཕྱེ་བ་ཡིས་ཞེས་སོ། །
དེ་ རིམ·པ་ གཉིས་ལས་ གང་ དུ་ གཏོགས་ན། སྐྱེ་མེད་ རིམ་ པ་ཞེས་ བྱ་
རྫོགས་པའི་རིམ་པའི་ཕྱོགས་ལས་ནི་ལྷན་ཅིག་སྐྱེས་པ་རྣམ་པ་བཞི་འབྱུང་བ་ཡིན་
ནོ། །དེ་ལྟར་ཆགས་ཅན་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པ་དེ་ལ་ཡང་
དབང་གསུམ་པའི་དུས་སུ་ལྷན་ཅིག་སྐྱེས་པའི་ཡེ་ཤེས་གཏན་ལ་ཕབ་ནས་བསྒོམ་
དགོས་པས་ན། དེ་ཡང་དབང་གསུམ་པའི་ཉམས་མྱོང་གིས་ གཏན་ལ་ཕབ་སྟེ་
བསྒོམ་པ་བསྟན་ཏེ། དགའ་བ་ནི་དབང་གསུམ་པའི་དུས་སུ་དང་པོར་ལས་ཀྱི་
ཕྱག་རྒྱ་མ་ལ་ནོམ་པ་དང་མྱུག་པ་ལ་སོགས་པའི་དུས་སུ་བདེ་བ་ཆུང་བས་སོ། །
དཔའ་བོ་ནི་རྣམ་པར་རྟོག་པ་རགས་པས་སོ། །མཆོག་ཏུ་དགའ་བ་ནི་ཀུན་རྫོབ་
བྱང་ཆུབ་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩ་བ་ཙམ་དུ་སླེབས་པའི་དུས་སུ་
བདེ་བ་འདི་ལས་ལྷག་པ་མེད་སྙམ་ཞེན་པ་མཐར་ཐུག་དང་བཅས་པའོ། །རྣལ་
འབྱོར་མ་ནི་བདེ་བ་ད་ཅི་བས་ཆེ་རྣམ་རྟོག་ད་ཅི་བས་ཆུང་བས་སོ། །དེ་བདེ་བ་ནི་
དགའ་བ་དང་མཆོག་གཉིས་པོ་དེའི་བདེ་བའི་ཐབས་ལས་ཐམས་ཅད་རིགས་ནི་
241 224



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐིག་ལེ་རྡོ་རྗེ་ནོར་བུའི་རྩེ་མོར་ ཕབ་ལུས་ཀྱི་འཁྲུལ་འཁོར་དྲུག་གིས་ཐིག་ལེ་
བཟུང་དེ་ལ་བརྟེན་ནས་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རིག་པའོ། །
ཤིན་ཏུ་བདེ་དགའ་ནི་ཀུན་རྫོབ་བྱང་ཆུབ་སེམས་ཀྱི་ཐིག་ལེ་འཆོར་འཆོར་འདྲ་ན་
གྱེན་ལ་བཟློག །རླུང་དང་བསྲེ་རྩ་ དམིགས་སུ་གདབ་རླུང་དང་བསྲེ་བ་ བྱ་སྟེ་
དགའ་བྲལ་གྱི་དགའ་བའོ། །ཐམས་ཅད་ངེས་ནི་བདག་ལ་དགའ་བའི་དུས་སུ་ནི་
ཉམས་སུ་མྱོང་བ་དེ་འདྲ་བ་ཞིག །མཆོག་དགའི་དུས་སུ་ནི་ཉམས་སུ་མྱོང་བ་དེ་
འདྲ་བ་ཞིག་བྱུང་ལྷན་ཅིག་སྐྱེས་པ་དངོས་གཞིའི་དུས་སུ་ཉམས་སུ་མྱོང་བ་དེ་འདྲ་
བ་ཞིག་བྱུང་སྙམ་དུ་རྟོག་དཔྱོད་བྱེད་པའོ། །
ད་ནི་ཆགས་ཅན་དང་ཆགས་བྲལ་གཉིས་ཀྱི་དགའ་བ་བཞིའི་མཚན་ཉིད་
བསྟན་ཏེ། དེ་ཡང་གང་ཟག་ཆགས་ཅན་ཞིག་གིས་ལས་ཀྱི་ཕྱག་རྒྱ་ལ་བརྟེན་ནས་
བསྒོམ་པའི་དགའ་བ་བཞིའི་དབང་དུ་བྱས་ན། དགའ་བ་བདེ་བ་ཅུང་ཟད་བདེ་ནི་
ལས་ཀྱི་ཕྱག་རྒྱ་མ་ལ་ནོམ་པ་མྱུག་པའི་དུས་སུ་རྣམ་པར་རྟོག་པ་ནི་རགས་བདེ་བ་
ནི་ཆུང་བས་དགའ་བའོ། །མཆོག་ཏུ་དགའ་བ་ནི་ཐིག་ལེ་རྡོ་རྗེ་རྩ་བ་ཙམ་དུ་སླེབས་
པའི་དུས་སུ་རྣམ་པར་རྟོག་པ་ད་ཅི་བས་ཆུང་བདེ་བ་ད་ཅི་བས་ཆེ་བས་སོ། །ཐིག་
ལེ་རྡོ་རྗེ་ནོར་བུའི་རྩེ་མོ་རུ་ཕབ་ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་
པའི་དུས་སུ་ལྷག་མ་ནི་ཡོན་ཏན་ལྷག་པས་སོ། །ལྷན་ཅིག་སྐྱེས་པ་ནི་བདེ་བ་
གསལ་བ་སྟོང་པ་གསུམ་ལྷན་ཅིག་སྐྱེས་པའི་དགའ་བའོ། །རྟེན་ཐིག་ལེ་དེ་འཆོར་
འཆོར་འདྲ་ན་གྱེན་ལ་བཟློག་རྩ་དམིགས་སུ་གདབ་རླུང་དང་བསྲེ་བ་བྱས་ཏེ་རྗེས་
ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པ་དེ་དགའ་བྲལ་གྱི་དགའ་བའོ། །ཆགས་
བྲལ་ནི་ལྷན་ཅིག་སྐྱེས་པའི་ཉམས་མྱོང་གི་ཆགས་པ་དང་བྲལ་བས་སོ། །གང་ཟག་
241 -225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆགས་བྲལ་གཅིག་གི་དགའ་བ་བཞིའི་མཚན་ཉིད་དང་སྦྱར་ན་སྟན་བདེ་བ་གཅིག་
གི་སྟེང་དུ་ལུས་བཅོས་ཏེ་རླུང་ཅུང་ཟད་ནང་དུ་བསྡིགས་པའི་དུས་སུ་རྣམ་པར་རྟོག་
པ་ནི་རགས་བདེ་བ་ནི་ཆུང་བས་དགའ་བ་བདེ་བ་ཅུང་ཟད་བདེའོ། །དེ་ནས་
གཏུམ་མོའི་མེ་དངོས་སུ་ནི་མ་འབར་འབར་ལ་ཁད་པའི་དུས་སུ་མཆོག་དུ་དགའ་
བའོ། །དེ་བས་ལྷག་པ་ནི་རྣམ་པར་རྟོག་པ་ད་ཅི་བས་ཆུང་བདེ་བ་ད་ཅི་བས་ཆེ་
བས་སོ། །དེ་ནས་གཏུམ་མོ་ཡེ་ཤེས་ཀྱི་མེ་དེས་སྤྱི་བོའི་བྱང་ཆུབ་ཀྱི་སེམས་ཕབ་སྟེ་
དེ་གཉིས་འདྲེས་པའི་དུས་སུ་བདེ་ལ་མི་རྟོག་པའི་ཉམས་སུ་མྱོང་བ་སྐྱེས་པ་དེ་ཡོན་
ཏན་ལྷག་པས་ན་ལྷག་མ་སྟེ་ལྷན་ཅིག་སྐྱེས་པའི་དགའ་བའོ། །དེ་ལ་སྐྱོ་ན་ཏིང་ངེ་
འཛིན་དེ་བཏང་སྟེ་རྗེས་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པ་དེ་དགའ་བྲལ་
གྱི་དགའ་བའོ། །ཆགས་བྲལ་ནི་བསྒོམ་པ་དངོས་གཞིའི་ཉམས་དང་ བྲལ་ནས་
རྟོག་བཅས་ཀྱི་ཆོས་སུ་སོང་བའོ། །
ད་ནི་རྟོག་བཅས་གསུམ་པ་དོར་ནས་རྟོག་མེད་བཞི་པ་ཉམས་སུ་བླང་པ་
འཐད་པ་དང་བཅས་ཏེ་བསྟན་པ་ལ་གསུམ་ལས། དང་པོ་སྤྱིར་བསྟན་པ་ནི་དང་པོ་
རེག་པར་འདོད་པ་ནི་རང་ལུས་དང་གཞན་ལུས་གཉིས་ཀྱི་རྒས་པའི་དུས་སུ་རྣམ་
པར་རྟོག་པ་ནི་རིགས་བདེ་བདེ་པོ་གཅིག་འདོད་པས་སོ། །གཉིས་པ་བདེ་བར་
འདོད་པ་ནི་རང་ལུས་དང་གཞན་ལུས་གཉིས་ཀའི་མཆོག་དགའི་དུས་ཏེ་བདེ་བ་
འདི་ལས་ལྷག་པ་མེད་སྙམ་ཞེན་པ་མཐར་ཐུག་དང་བཅས་པས་སོ། །གཉིས་པ་ནི་
འདིར་གཞུང་དུ་བསྟན་པའི་གོ་རིམ་ལ་རྟོག་བཅས་གསུམ་ཕྱོགས་གཅིག་ཏུ་བསྟན་
པ་ལ་སྐྱེ་བའི་གོ་རིམ་ལ་བཞི་པར་འོང་ངོ༌
། །འདོད་ཆགས་རིག་པ་ཉིད་ནི་དངོས་
གཞིའི་ཉམས་སུ་མྱོང་པ་དེ་ཞིག་ནས་རྟོག་བཅས་སུ་སོང་བ་སྟེ། ཆགས་ཅན་དང་
241 --226



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཆགས་བྲལ་གཉིས་ཀྱི་དགའ་བྲལ་ལོ། །
དེ་ནས་ནི་དགའ་བ་རྟོག་བཅས་མཆོག་དགའ་རྟོག་བཅས་དགའ་བྲལ་
རྟོག་བཅས་ཏེ་རྟོག་བཅས་ཀྱི་དགའ་བྲལ་གསུམ་པོ་སྐྱོན་ཅན་དུ་འདུག་པ་དེས་ན་
སྐྱོན་མེད་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་བཞི་པ་དེ་བསྒོམ་པར་བྱ་
བའོ། །འོ་ན་དང་པོ་རང་ནས་རྟོག་བཅས་དེ་འདོར་བ་གཅིག་ཡིན་ནམ་ཞེ་ན། དེ་
མ་ཡིན་ཏེ་རྟོག་བཅས་དེ་རྟོག་མེད་སྐྱེ་བའི་ཐབས་ཡིན་ཏེ། དཔེར་ན་ཆུ་བོ་ཆེན་པོ་
བརྒལ་བར་བྱེད་པ་ལ་གྲུའམ་གཟིངས་གཅིག་ལ་བརྟེན་ནས་བརྒལ་བ་དང་
། དེ་
ནས་གྲུའམ་གཟིངས་དེ་དོར་ནས་དོན་ཉེ་སར་འགྲོ་བ་བཞིན་དུ། རྟོག་བཅས་ཀྱི་
དགའ་བ་ལ་བརྟེན་ནས་རྟོག་མེད་ལྷན་ཅིག་སྐྱེས་པའི་དགའ་བ་དེ་རྒྱུད་ལ་བསྐྱེད་
ནས་དེ་ནས་རྟོག་བཅས་དེ་དོར་བར་བྱ་བའོ། །
ད་ནི་གསུམ་པོ་སྐྱོན་ཅན་སྤང་བྱ་ཡིན་པའི་འཐད་པ་བསྟན་པ་ནི། མཆོག་
ཏུ་དགའ་བ་ནི་ཆགས་ཅན་དང་ཆགས་བྲལ་གཉིས་ཀྱི་མཆོག་དགའི་དུས་དེ་བདེ་
བ་འདི་ལས་ལྷག་པ་མེད་སྙམ་པའི་ཞེན་པ་མཐར་ཐུག་དང་བཅས་པས་སྲིད་པ་
རྟག་པ་སྟེ་འཁོར་བའི་ཆོས་སུ་རྗོད། དགའ་བྲལ་ནི་ཆགས་ཅན་དང་ཆགས་བྲལ་
གཉིས་ཀྱི་དགའ་བྲལ་གྱི་དུས་དེ་ལས་མྱ་ངན་འདས་ཏེ་དངོས་གཞིའི་ཉམས་སུ་
མྱོང་བ་དང་བྲལ་ཏེ་ཞི་གནས་ཕྱོགས་གཅིག་པར་ལྷུང་པའོ། །དབུ་མའི་མཆོག་
དགའ་དང་དགའ་བྲལ་གཉིས་ཀྱི་དབུ་མ་དགའ་མེད་ཡང་སྲིད་པ་དང་ཞི་བ་གཉིས་
ཀའི་ཆོས་སུ་འདུག་པའོ། །འདིས་ནི་ཞེས་པ་རྟོག་བཅས་ཀྱི་དགའ་བ་གསུམ་པོ་
འདིས་ནི་དངོས་གཞི་ལྷན་ཅིག་སྐྱེས་པའི་ཡེ་ཤེས་ལ་སྐྱོན་དེ་རྣམས་སྤངས་པ་
གཅིག་ཡིན་ནོ། །
241 -227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ད་ནི་བཞི་པ་ཉམས་སུ་བླང་བྱ་ཡིན་པའི་འཐད་པ་སྟོན་ཏེ། བཞི་པ་ལྷན་
ཅིག་སྐྱེས་པའི་ཡེ་ཤེས་དེ་ལ་འདོད་ཆགས་ཏེ་མཆོག་དགའི་སྐྱོན་མེད། ཆགས་
བྲལ་ནི་དགའ་བྲལ་གྱི་སྐྱོན་མེད་པའོ། །དབུ་མ་ནི་མཆོག་དགའ་དང་དགའ་བྲལ་
གཉིས་ཀྱི་དབུ་མ་དགའ་བ་ཙམ་དུ་ཡང་དམིགས་པར་མི་འགྱུར་རོ། །བདེ་བ་ནི་
ལྷན་ཅིག་སྐྱེས་པའི་ཡེ་ཤེས་དངོས་གཞི་འདི་ལ་ཐབས་མེད་ནི་སྐྱེས་བུའི་བྱེད་
པའམ་མཆོག་དགའམ་དངོས་པོར་འཛིན་པའི་མཚན་མ་མེད་པའོ། །ཤེས་རབ་ནི་
བཙུན་མོའམ་དགའ་བྲལ་ལམ་ཞི་གནས་ཕྱོགས་གཅིག་པའི་ཆོས་དེ་བདེ་བས་སོ།
འོ་ན་གཏན་མེད་པ་གཅིག་ཡིན་ནམ་ཞེ་ན། ལས་དག་པ་ནི་སྒྲོ་བསྐུར་དང་བྲལ་
བའོ། །དེ་ཉིད་སྣང་བ་ནི་བདེ་བ་གསལ་བ་སྟོང་པ་གསུམ་ཐ་མི་དད་ཀྱི་ཉིན་
གཅིག་འབྱུང་བའོ། །
ད་ནི་གཉིས་མེད་ཕྱག་རྒྱ་ཆེན་པོའི་དོན་དེ་བླ་མའི་མན་ངག་གིས་རྟོགས་
པར་འགྱུར་བ་གཅིག་བསྟན་ཏེ། དེ་ཡང་ སློབ་དཔོན་ལ་སོགས་པ་ གཞན་ཞིག་
སྤྲོས་མེད་ལྷན་ཅིག་སྐྱེས་པའི་ཡེ་ཤེས་འདི་ལྟ་བུ་གཅིག་ཡིན་ཞེས་ཚིག་ཏུ་བརྗོད་
པས་གཏན་ལ་ཕེབས་སམ་ཞེ་ན་གཞན་གྱིས་བརྗོད་པ་མིན་ཞེས་ཏེ་ཚིག་ཏུ་བརྗོད་
པས་གཏན་ལ་མི་ཕེབས་སོ། །འོ་ན་བརྗོད་པ་མི་གོ་ན་རང་གི་རྒྱུད་ལ་དེ་མེད་པ་
གཅིག་ཡིན་ནམ་ཞེ་ན་ལྷན་ཅིག་སྐྱེས་ཏེ་ཚེ་ཐོག་མ་མེད་པ་ནས་རང་ཆས་སུ་
གནས་པའོ། །འོ་ན་རྒྱུད་ལ་རང་ཆས་སུ་གནས་ན་སྤྱི་གཙུག་ནས་རྐང་མཐིལ་གྱི་
བར་ལས་མི་འདའ་བས་ས་ཧ་ཛ་དེ་འདི་ཡིན་ནམ་འདི་ཡིན་ནམ་བྱས་ནས་ཡིད་
དཔྱོད་ཀྱིས་བཙལ་ན་རྙེད་དམ་ཞེ་ན། གང་དུ་ཡང་ནི་མི་རྙེད་དེ་ཞེས་པས་ཡིད་
དཔྱོད་ཀྱིས་ས་ཧ་ཛ་དེ་བཙལ་བས་རྙེད་པ་མ་ཡིན་ནོ། །འོ་ན་ལྷན་ཅིག་སྐྱེས་པའི་
241 --228



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡེ་ཤེས་དེ་དོན་བཟང་ཡང་གོད་མི་འདུག་སྟེ་གཞན་གྱིས་བརྗོད་པས་གཏན་ལ་
ཕེབས་སམ་བྱས་པས་མི་ཕེབས་ཟེར། འོ་ན་རང་ལ་མེད་པ་གཅིག་ཡིན་ནམ་བྱས་
པས་ལྷན་ཅིག་སྐྱེས་ཟེར། འོ་ན་ཡིད་དཔྱོད་ཀྱིས་བཙལ་ན་སྙེད་དམ་བྱས་པས་
གང་དུ་ཡང་ནི་མི་རྙེད་དེ་ཟེར་བས་རྟོགས་པའི་ཐབས་མི་འདུག་པས་བཟང་ཡང་
གོད་མི་འདུག་གོ་ཞེ་ན། གཞན་སྟོབས་དང་རང་སྟོབས་རྣམ་པ་གཉིས་ཀྱིས་རྟོགས་
པར་བསྟན་ཏེ། དེ་ལ་གཞན་སྟོབས་ནི་བླ་མ་ནི་ཡང་དག་པར་རྫོགས་པའི་སངས་
རྒྱས་ནས་བརྒྱུད་པ་མ་ཆད་པ་གཅིག་ལའོ། །དུས་མཐའ་བསྟེན་པ་ནི་དེ་ལ་ལོ་དང་
ཟླ་བའི་བར་དུ་བླ་མ་དེ་ལ་མཎྜལ་དབུལ་བ་དང་ཕྱག་བྱ་བ་དང་སྐུ་མཉེ་དང་དྲིལ་
ཕྱིས་བྱ་བ་ལ་སོགས་པ་བླ་མའི་བྱ་བ་གང་ཡིན་པའི་སྒོ་ནས་མཉེས་པར་བྱེད་པའོ།
རང་སྟོབས་ནི་བདག་གི་བསོད་ནམས་ཞེས་པ་རྟེན་གྱི་གང་ཟག་བདག་ཉིད་ཚེ་
ཐོག་མ་མེད་པར་ནས་བསོད་ནམས་ཀྱི་ཚོགས་བསགས་པས་བླ་མ་དམ་པ་དང་
ཕྲད། ཕྲད་པ་ཙམ་གྱིས་ཀྱང་མི་ཆོག་སྟེ་བླ་མའི་གདམས་ངག་ཐོབ་པའོ། །
དེ་གཉིས་ལ་བརྟེན་ནས་དངོས་པོ་གཤིས་ཀྱི་ཆོས་དེ་ཤེས་པར་བྱ་བའོ། །
ཤེས་ལུགས་ནི་ཚ་རྡོག་མ་གཅིག་གིས་ཚ་ཐམས་ཅད་ཀྱི་རོ་གཏན་ལ་ཕེབས་པའམ་
བུ་རམ་རྡོག་མ་གཅིག་གིས་བུ་རམ་ཐམས་ཅད་ཀྱི་རོ་གཏན་ལ་ཕེབས་པ་ལྟ་བུ་སྟེ།
དཔེར་ན་ཚ་མ་མྱོང་པ་གཅིག་ལ་ཚ་ཞེས་བྱ་བ་ཁ་དོག་ནི་འདི་ལྟ་བུ་གཅིག་ཡོད།
དབྱིབས་ནི་འདི་ལྟ་བུ། ཟས་གང་ལ་བཏབ་ཀྱང་རོ་མཆོག་དང་ལྡན་པ་གཅིག་ཡོད་
བྱས་ན། འོ་ན་ཚ་བྱ་བ་བཟང་པོ་གཅིག་ཡོད་པར་འདུག་སྙམ་པ་ལས་དོན་རང་གི་
མཚན་ཉིད་མི་གོ །དེ་ནས་ཚ་དེ་ལག་ཏུ་བཞག་པས་ཁ་དོག་དང་དབྱིབས་གཏན་
ལ་ཕེབས་སོ། །
241 -229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ད་ཚ་འཆའ་འཆའ་བ་གཅིག་གིས་ཚ་འཆའ་བར་བསྒོམས་ན་ད་ལྟ་ཉིད་དུ་
ཁ་ཆུ་ལྷུག་གིས་འོང་པ་དང་འདྲ་བར། ས་ཧ་ཛའི་དོན་གཞུང་དུ་བཤད་པར་བྱེད་པ་
འདི་ཚ་མ་མྱོང་པ་གཅིག་ལ་ཚའི་བཤད་པ་བྱས་པ་དང་འདྲ། དེ་ནས་ཚ་དེ་ལག་
མཐིལ་དུ་བཞག་པས་ཚའི་ཁ་དོག་དང་དབྱིབས་གཏན་ལ་ཕེབས། ལྕེ་ཐོག་ཏུ་
བཞག་པས་རོ་གཏན་ལ་ཕེབས་པ་དང་འདྲ་བར་དབང་གསུམ་པའི་དུས་སུ་བླ་མ་
དམ་པའི་བྱིན་བརླབས་དང་གསང་སྔགས་ཀྱི་ཐབས་ཁྱད་པར་ཅན་ལ་བརྟེན་ནས་
ལྷན་ཅིག་སྐྱེས་པའི་ཡེ་ཤེས་དེ་ཇི་ལྟ་བ་བཞིན་རྟོགས་པའོ། །ཚ་འཆའ་འཆའ་བ་
གཅིག་གིས་ཚ་ཆ་བར་བསྒོམས་པས་ཁ་ཆུ་ལྷུག་གིས་འོང་བ་དང་འདྲ་བར་འདིར་
ལྷན་ཅིག་སྐྱེས་པའི་ཡེ་ཤེས་དེ་གཏན་ལ་ཕེབས་པའི་དུས་སུ། དཔལ་དགྱེས་པ་རྡོ་
རྗེའི་ས་ཧ་ཛ་དེ་གཏན་ལ་ཕེབས་ཏེ་གསང་བ་འདུས་པའི་ཟུང་འཇུག་གཏན་ལ་མ་
ཕེབས་བྱ་བའམ། ཤེས་རབ་ཀྱི་ཕ་རོལ་ཏུ་ཕྱིན་པའི་གཉིས་སུ་མེད་པའི་ཤེས་རབ་
ཀྱི་ཕ་རོལ་ཏུ་ཕྱིན་པ་གཏན་ལ་མ་ཕེབས་བྱ་བ་ཡོད་དམ་མེད་དེ་ཆོས་གཅིག་གི་དེ་
ཁོ་ན་ཉིད་ཤེས་ན་ཆོས་ཐམས་ཅད་ཀྱི་དེ་ཁོ་ན་ཉིད་ཤེས་པར་འགྱུར་བའོ། །
དེ་ཡང་ཤེས་ལུགས་ཇི་ལྟར་ཤེས་ན་སྤྲིན་འཐོངས་ཀྱི་ཟླ་བ་དང་འདྲ་པར་
ཤེས་ཏེ། དཔེར་ན་ཟླ་བ་སྤྲིན་གྱི་ཕག་ཏུ་སོང་པའི་དུས་སུ་ཟླ་བའི་དབྱིབས་དང་ཁ་
དོག་དང་ཚེས་གྲངས་ལ་སོགས་པ་གཏན་ལ་མི་ཕེབས། ཟླ་བ་སྤྲིན་གྱི་འཐོངས་སུ་
བྱུང་བའི་དུས་སུ་དེ་རྣམས་གཏན་ལ་ཕེབས་པ་དང་འདྲ་བར། ལྷན་ཅིག་སྐྱེས་པའི་
ཡེ་ཤེས་དེ་ད་ལྟ་རྣམ་རྟོག་གི་གསེབ་ཏུ་སོང་བའོ། །དབང་བཞི་གསུམ་གྱི་དུས་སུ་
རྟོག་བཅས་ཀྱི་གསེབ་ཏུ་རྟོག་མེད་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་མྱོང་
བ་སྐྱེ་བའོ། །དེའི་དུས་སུ་ས་ཧ་ཛའི་ཡེ་ཤེས་ཅང་སྐྱེའམ་ཞེ་ན། དཔེར་ན་མེ་ཤེལ་
241 -230



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྐྱོན་དང་བྲལ་བ་དང་
། ཉི་མ་སྤྲིན་དང་བྲལ་བ། སྲ་བ་རླན་དང་བྲལ་བ་དེ་རྣམས་
འཚོགས་པ་ལས་མེ་འབྱུང་བ་དེ་སུས་ཀྱང་དགག་པར་མི་ནུས་སོ། །དེ་བཞིན་དུ་ཉི་
མ་སྤྲིན་གྱིས་མ་སྒྲིབས་པ་དང་འདྲ་བ་བླ་མ་སངས་རྒྱས་ནས་བརྒྱུད་པ་མ་ཆད་
པའོ། །མེ་ཤེལ་སྐྱོན་དང་བྲལ་བ་དང་འདྲ་བར་བླ་མའི་མན་ངག་དེ་སྒྲོ་བསྐུར་དང་
བྲལ་བ་གཅིག་དགོས་ཏེ་ད་ལྟ་ཇོ་བོ་ཀུན་གྱིས་ལེགས་ལེགས་འདྲ་བ་ཐམས་ཅད་
བསྲེས་པའི་ཆོས་ཤེས་བྱའི་ཆོས་སུ་བཏུབ་ཀྱང་ཉམས་སུ་བླང་བྱའི་ཆོས་མི་བཏུབ་
བོ། །སྒྲོ་བསྐུར་དང་བྲལ་བ་བྱ་བ་བླ་མ་ན་རེ་རྐང་པ་འདི་མགོ་ཡིན་ཟེར་ཀྱང་དེ་
ལྟར་འཛིན་དགོས་པ་ཡིན་ནོ། །སྲ་བ་རླན་མེད་པ་ལྟ་བུ་སློབ་མ་དེ་ཚེ་ཐོག་མ་མེད་
པ་ནས་བསོད་ནམས་ཀྱི་ཚོགས་བསགས་པས་བླ་མ་དེ་ལ་སངས་རྒྱས་ཀྱི་འདུ་
ཤེས་སུ་ལྟ་བའོ། །དེ་རྣམས་ཚོགས་པ་ལས་ཉམས་སུ་མྱོང་བ་དེ་སུས་ཀྱང་དགག་
པར་མི་ནུས་སོ། །
ད་ནི་ཕྱག་རྒྱ་ཆེན་པོའི་དོན་དེ་བློ་ལ་བཞག་པའི་ཐབས་སྟོན་ཏེ། དེ་ཡང་
ལྷན་ཅིག་སྐྱེས་པའི་ཡེ་ཤེས་དེ་དབང་གི་དུས་སུ་གཏན་ལ་ཕབ་ནས་བསྐྱེད་རྫོགས་
གཉིས་ཀྱིས་བསྒོམ་པ་ནི་དམན་པ་ལ་སོགས་པ་ཚིགས་སུ་བཅད་པ་གཅིག་གིས་
མདོར་བསྟན། དེ་མན་ཆད་ཀྱིས་རྒྱས་པར་ཆད་དེ། གོང་གི་དམན་པ་ བྱ་བ་
བཤད་པས་ཕྲ་བ་སྟེ་རྡུལ་ཕྲ་རབ་བོ། །གོང་གི་མཆོག་བཤད་པས་དངོས་པོར་
བརྗོད་དེ་ རགས་པ་རི་བོ་མཆོག་རབ་བོ། །འབྲིང་བཤད་པས་དབུ་མ་གཉིས་
སྤངས་པ་སྟེ་ཕྲ་བ་རྡུལ་ཕྲ་རབ་དང་རགས་པ་རི་བོ་མཆོག་རབ་ཀྱང་མིན་པའི་བར་
ད་རྩིག་པ་དང་སྣམ་བུ་དང་བུམ་པ་ལ་སོགས་པའོ། །གཞན་ཞེས་པ་དེ་བཤད་
པས་དབང་པོ་ནི་མིག་ལ་སོགས་པའི་དབང་པོ་དྲུག་གོ །གང་རྣམས་བཤད་པས་
241 -231



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྟེན་སྣོད་ཀྱི་འཇིག་རྟེན། དེ་རྣམས་བཤད་པས་གཡོ་བ་ནི་ནང་བཅུད་ཀྱི་སེམས་
ཅན་ནོ། །འདི་ཀུན་བཤད་པས་ང་ཉིད་མེད་ནི་ཕྲ་བ་རྡུལ་ཕྲ་རབ་དང་རགས་པ་རི་
བོ་མཆོག་རབ་བར་པ་རྩིག་པ་ལ་སོགས་པ་ཐམས་ཅད་ལྷན་ཅིག་སྐྱེས་པའི་ཡེ་
ཤེས་སུ་རོ་གཅིག་པའོ། །མཉམ་པ་ཉིད་དུ་ལྟ་ཞེས་པ་དེ་བཤད་པས་མཚུངས་པར་
འདོད་ནི་དེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་འདྲེས་པར་བལྟ་བའོ། །
གོང་གི་རོ་མཉམ་པ་དེ་ཉིད་བསྒོམས་པ་ཡིས་ཞེས་པ་ནི། དེའི་མཉམ་བྱ་བ་དེ་
བཤད་པས་མཚུངས་པར་བརྗོད་ནི་དཔེར་ན་ནམ་མཁའ་ལ་སྤྲིན་དེངས་པ་ལྟ་
བུའམ་རྒྱུ་མཚོ་ཆེན་པོ་ལ་འཁྱག་རོམ་ཞུ་བའམ་ཆུ་ལྡོང་ལ་ཁ་བ་བབ་པ་ལྟ་བུ་སྟེ།
དང་པོ་སྤྲིན་གྱི་ཚོགས་དུ་མ་ནམ་མཁའ་ལ་བྱུང་སྟེ་བྱུང་ཡང་ནམ་མཁའ་ཉིད་ལས་
བྱུང་། བར་དུ་སྤྲིན་གྱི་ཚོགས་དུ་མར་གནས་ཏེ་གནས་ཀྱང་ནམ་མཁའ་ཉིད་ཀྱི་ངོ་
བོར་གནས། ཐ་མར་སྤྲིན་གྱི་ཚོགས་དེ་རྣམས་དེངས་ནས་འགྲོ་སྟེ་དེངས་ཀྱང་ནམ་
མཁའ་ཉིད་དུ་དེངས་པའོ། །དེ་བཞིན་དུ་རྣམ་པར་རྟོག་པ་དང་བཅས་པའི་ཆོས་
འདི་ཐམས་ཅད་དང་པོ་བྱུང་སྟེ་བྱུང་ཡང་ལྷན་ཅིག་སྐྱེས་པའི་ཡེ་ཤེས་དེ་ཉིད་ལས་
བྱུང་ད་ལྟ་རྣམ་པར་རྟོག་པ་དུ་མས་བསྡུས་པའི་ཆོས་སུ་གནས་ཏེ་གནས་ཀྱང་ས་ཧ་
ཛ་དེ་ཉིད་དུ་གནས། བསྒོམས་པས་རྣམ་པར་རྟོག་པའི་ཆོས་དེ་རྣམས་འགག་སྟེ་
འགག་ཀྱང་ས་ཧ་ཛ་དེ་ཉིད་དུ་འགག་པའོ། །རོ་བཤད་པས་དེའི་འཁོར་ལོ་ནི་བདེ་
སྟོང་གི་ཉམས་སུ་མྱོང་བ་དེ་རྣམ་པར་རྟོག་པའི་སྒྲོ་འདོགས་གཅོད་པས་སོ། །
བསྒོམ་པ་བཤད་པས་རོ་གཅིག་ནི་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རོ་
གཅིག་མི་མཉམ་པ་ཉིད་དུ་བསྒོམས་པའོ། །དེ་རྣམས་ཀྱི་མཇུག་བསྡུ་བ་ནི་འདིས་
ནི་ཕྱག་རྒྱ་ཆེན་པོའོ། །དོན་གྱིས་ལྟ་བ་ཡང་ཕྱག་རྒྱ་ཆེན་པོ་བསྒོམ་པ་ཡང་ཕྱག་རྒྱ་
241 -232



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཆེན་པོར་བརྗོད་པར་བྱའོ། །
ད་ནི་ཕྱག་རྒྱ་ཆེན་པོ་རྟོགས་པའི་གང་ཟག་གིས་བལྟས་ན་ཐམས་ཅད་དེ་
ལས་བྱུང་ཞིང་དེའི་ཆེ་བ་བསྟན་ཏེ། ང་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ང་
ལས་འགྲོ་བ་རིགས་དྲུག་པོ་ཐམས་ཅད་ཀྱང་བྱུང་
། ལྷན་ཅིག་སྐྱེས་པའི་ཡེ་ཤེས་ང་
ལ་ས་བླ་ས་སྟེང་ས་འོག་གི་གནས་གསུམ་པོ་ཡང་བྱུང་།ང་ལྷན་ཅིག་སྐྱེས་པའི་ཡེ་
ཤེས་བཞི་པ་ཁྱབ་བྱ་འདི་ཀུན་ཐམས་ཅད་ལ་ཁྱབ་པ་སྟེ། འགྲོ་བ་འདི་ཀུན་ནི་སྣོད་
བཅུད་ཐམས་ཅད་ལྷན་ཅིག་སྐྱེས་པའི་ཡེ་ཤེས་ལས་མ་གཏོགས་པའི་གཞན་ཕུང་
པོ་གསུམ་པ་ཡང་མ་མཐོང་ངོ་
།
ད་ནི་དེ་ལྟར་བྱས་ནས་དུས་ཡུན་རིང་དུ་བསྒོམས་ན་བསོད་ནམས་ཆུང་
བའི་མིས་ཀྱང་འགྲུབ་པར་བསྟན། དེ་ལྟར་ནི་ལྟ་བ་ཡང་ཕྱག་རྒྱ་ཆེན་པོ་བསྒོམ་པ་
ཡང་ ཕྱག་ རྒྱ་ ཆེན་ པོར་རྣལ་ འབྱོར་ པ་ ཤེས་ ནའོ། །ཤིན་ཏུ་ མཉམ་ བཞག་ནི་
བསྒོམས་པ་ལའོ། །གང་གོམས་ནི་ཕྱག་རྒྱ་ཆེན་པོའི་དོན་དེ་ཆུ་བོ་རྒྱུན་གྱི་རྣལ་
འབྱོར་དུ་བྱེད་ན་བསོད་ནམས་ཆུང་བའི་མི་ནི་སྲོག་གཅོད་པ་དང་རྫུན་དུ་སྨྲ་བ་ལ་
སོགས་པ་ལ་དགའ་བའོ། །འཁྲུལ་པ་ནི་ལས་མི་དགེ་བ་དེ་རྣམས་བྱེད་ཅིང་འགྲུབ་
ཟེར་བ་མིན་ཏེ་སྔར་བྱས་པ་ལ་འགྱོད་པ་བསྐྱེད་ད་ཕྱིན་ཆད་མི་བྱེད་པའི་སྡོམ་པ་
བླངས་ནས་ཕྱག་རྒྱ་ཆེན་པོའི་དོན་དེ་བསྒོམ་ན་དེས་ནི་འབྲས་བུ་ཕྱག་རྒྱ་ཆེན་པོའི་
དངོས་གྲུབ་འགྲུབ་པར་ཐེ་ཚོམ་མེད་དོ། །
ད་ནི་སྤྱོད་ལམ་ཐམས་ཅད་དུ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་དང་
མི་
འབྲལ་བར་བསྒོམ་པ་བསྟན་ཏེ། བཟའ་བ་ནི་ཟས་ཟ་བ་བཏུང་བ་ནི་སྒོམ་
བཏུང་བ་བླུགས་པ་ནི་ཁྲུས་བྱེད་པ་དང༌
། ཉལ་བ་གཉིད་ཉལ་བ་ལོག་པ་གཉིད་
241 --233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སད་པ་སེམས་པ་ནི་ཡིད་ལ་ཅི་སེམས་པའི་དུས་ཐམས་ཅད་དུ་བསྒོམ་པར་བྱ་ཞེས་
འགྲེལ། གང་ཕྱིར་ནི་དགོས་པ་གང་གི་ཕྱིར་བསྒོམ་ཞེ་ན། ཕྱག་རྒྱ་ཆེན་པོ་མཆོག་
གི་དངོས་གྲུབ་མངོན་དུ་ཐོབ་པར་འདོད་པ་བསྒོམ་མོ། །འོ་ན་བསྒོམས་པས་ཕྱག་
རྒྱ་ཆེན་པོ་མཆོག་གི་སིདྡྷི་དེ་མངོན་དུ་ཐོབ་པར་འགྱུར་རམ་ཞེ་ན། དེ་ནས་ནི་
བསྒོམས་པའི་དེ་ནས་མངོན་དུ་འགྲོ་སྟེ་ཐོབ་པར་འགྱུར་རོ། །འོ་ན་བསྒོམ་པ་རང་
ཇི་ལྟར་བསྒོམ་ན། ཡིད་ཀྱི་ཕྱོགས་གཅིག་ལ་གཏན་ནས་མི་བསྒོམ་པར་འགྲོ་བ་ནི་
སྣང་གྲག་གི་ཆོས་ཐམས་ཅད་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་ སུ་
བསྒོམ་པར་བྱའོ། །ཐམས་ཅད་ནི་སྣང་གྲག་གི་ཆོས་ཐམས་ཅད་ཟག་པ་མེད་པ་
ལྷན་ཅིག་སྐྱེས་པའི་ཡེ་ཤེས་སུ་ཡོངས་སུ་ཤེས་ན། བསྒོམ་པ་ནི་རྩ་དང་རླུང་ལ་
སོགས་པ་ཡིད་ཀྱི་ཕྱོགས་རེ་ལ་གཏད་པའི་བསྒོམ་པ་ཉིད་ནི་ཕྱག་རྒྱ་ཆེན་པོ་རྟོགས་
པའི་དུས་སུ་བསྒོམ་པ་གཤའ་མ་ཡིན་ནོ། །བརྟན་པ་ནི་སྣོད་ཀྱི་འཇིག་རྟེན་གཡོས་
པ་ནི་ནང་བཅུད་ཀྱི་སེམས་ཅན་ཏེ་མདོར་བསྟན། བརྟན་པ་བཤད་པས་རྩ་ལྕག་
འཁྲིལ་ཤིང་ངོ༌། །གཡོ་བ་བཤད་པས་ལ་སོགས་པའོ། །དངོས་པོ་ནི་བརྟན་པ་དང་
གཡོ་བ་སྟེ་སྣང་གྲག་གི་ཆོས་ཐམས་ཅད་བདེ་སྟོང་དབྱེར་མེད་ཀྱི་རང་བཞིན་ལས་
མ་འདས་པའོ། །དམ་པའི་དེ་ཉིད་ནི་བདེ་སྟོང་གི་ཉམས་སུ་མྱོང་བ་དེས་སྣང་གྲག་
གི་ཆོས་ཐམས་ཅད་བདེ་སྟོང་དུ་ངེས་པར་བསྒོམ་པར་བྱའོ། །དེ་ཡང་སུས་བསྒོམ་
ན་བདག་གིས་བསྒོམ་ཞེས་པའོ། །
འོ་ན་བདག་ལོགས་པ་གཅིག་སྣང་གྲག་གི་ཆོས་ལོགས་པ་གཅིག་སྟེ་ཐ་
དད་དེས་བསྒོམ་དུ་མི་བཏུབ་བོ་ཞེ་ན། དེ་རྣམས་ནི་བདག་དང་སྣང་གྲག་གི་ཆོས་
དེ་རྣམས་ཐམས་ཅད་དོན་དམ་པར་རང་རྒྱུད་དུ་གྱུར་པའི་ཆོས་གཅིག་ཀྱང་ཡོད་པ་
241 -234



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
མ་ཡིན་ཏེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ལས་མ་འདས་པས་རང་གིས་
རིག་པའི་བདེ་བ་ཆེན་པོ་ཉིད་དུ་གནས་པས་བསྒོམ་དུ་བཏུབ་བོ། །དཔེར་ན་ནམ་
ཟླ་དྲོད་ལ་ཕེབས་པའི་དུས་སུ་ས་གཞི་འདི་ཚོ་ནི་སྔོན་པོར་བྱ། འདི་ཚོ་ནི་སྐྱ་བོར་
བཞག་བྱ་བ་མེད་དེ་ས་གཞི་ཐམས་ཅད་རང་ཤུགས་ཀྱིས་སྔོ་ལམ་གྱིས་འགྲོ་བ་
བཞིན་དུ། ནང་དུ་ཟག་པ་མེད་པའི་ཉམས་སུ་མྱོང་བ་སྐྱེས་ཙམ་ན་འདི་ཚོ་ནི་རྣམ་
རྟོག་གི་ཆོས་རོང་རོང་པོར་བཞག །འདི་ཚོ་ཟག་པ་མེད་པའི་ཡེ་ཤེས་སུ་བཏང་བྱ་
བ་མེད་དེ་རྣམ་རྟོག་གི་ཆོས་ཐམས་ཅད་རང་ཤུགས་སུ་ཟག་པ་མེད་པའི་ཡེ་ཤེས་
སུ་འཆར་བའོ། །རྣམ་རྟོག་ལ་ཉེད་ལ་ཟག་པ་མེད་པའི་ཡེ་ཤེས་ཀྱིས་ཡེ་གཅོགས་
ཐབས་མ་བྱུང་ཟེར་ནས་འགྲོ་ས་མེད་དེ་རྣམ་པར་རྟོག་པ་དེ་ཉིད་ཟག་པ་མེད་པའི་
ཡེ་ཤེས་སུ་འཆར་བའོ། །རང་རིག་ནི་ཟག་པ་མེད་པའི་ཡེ་ཤེས་སུ་རང་གིས་རིག་
ནས་བསྒོམ་ན་བྱང་ཆུབ་ཞེས་བྱ་སངས་རྒྱས་ཐོབ་པར་འགྱུར་རོ། །རང་གིས་རིག་
པའི་ཕྱིར་ན་བསྒོམ་པ་ཞེས་བྱ། རང་གིས་བདེ་སྟོང་གི་དོན་དེར་རིག་པས་སྣང་
གྲག་གི་ཆོས་ཐམས་ཅད་ཀྱང་བདེ་སྟོང་དུ་འགྱུར་བའོ། །དམན་པ་ནི་སྣང་གྲོག་གི་
ཆོས་ཐམས་ཅད་བདེ་སྟོང་དུ་མནན་ཞིང་བསྒོམས་པ་ལས་ཟག་མེད་ཀྱི་བདེ་བ་སྐྱེ་
སྟེ། དེ་བས་ན་རང་གིས་འཕྲོག་ཅིང་ནི་སྣང་གྲག་གི་ཆོས་ཐམས་ཅད་ལྷན་ཅིག་
སྐྱེས་པའི་ཤེས་སུ་འཕྲོག་ཅིང་རང་གིས་སྣང་གྲག་གི་ཆོས་ཐམས་ཅད་ཟག་པ་མེད་
པའི་ཡེ་ཤེས་སུ་བསྐྱེད་པར་བྱེད་དོ། །
དེ་ལྟར་སྣང་གྲག་གི་ཆོས་ཐམས་ཅད་ས་ཧ་ཛར་རྟོགས་པའི་དུས་སུ་རྟོགས་
ན་རང་ཉིད་རྒྱལ་པོར་ཡང་འདུག་གཙོ་བོར་ཡང་འདུག་པའོ། །དེ་བསྐྱེད་པའི་རིམ་
པའི་ཉམས་དང་འདྲ་བའམ་ཞེ་ན་འདོད་ཆགས་ནི་སྣང་བ་མཐའ་ཡས་བསྒོམ་པའི་
241 ---235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསྒོམ་ཆེན་པ། ཞེ་སྡང་མི་བསྐྱོད་པ། ཕྲག་དོག་དོན་ཡོད་གྲུབ་པ། གཏི་མུག་རྣམ་
པར་སྣང་མཛད། ང་རྒྱལ་རིན་ཆེན་འབྱུང་ལྡན་བསྒོམ་པའི་བསྒོམ་ཆེན་ པ་ སྟེ་
བསྐྱེད་རིམ་ལྷའི་སྐུ་བསྒོམ་པ་དེ་རྣམས་འཇིག་རྟེན་གྱི་ཉམས་དགའ་ཙམ་ཡིན་ནོ། །
བསྐྱེད་རིམ་གྱི་ཉམས་སུ་མྱོང་བ་དེ་རྫོགས་རིམ་བསྒོམ་པའི་ས་ཧ་ཛའི་ཉམས་ལ་
བཅུ་དྲུག་ཆར་ཡང་མི་ཕོད་དོ།། 11
ད་ནི་ སྲིད་ པ་ ལུགས་ འབྱུང་ དང་ ལུགས་ ལྡོག་ གི་ མཚན་ ཉིད་ སྟོན་ཏེ།
སེམས་རང་བཞིན་མེད་པ་སྟོང་པ་ཉིད་འོད་གསལ་བ་སྤྲོས་པ་ཐམས་ཅད་དང་
བྲལ་བ་དེ་ལས་ལུས་དངོས་པོ་དང་བཅས་པ་འདི་ཇི་ལྟར་བྱུང་ན། དེ་ཡང་སེམས་
སྤྲོས་པ་དང་བྲལ་བ་སྟོང་པ་འོད་གསལ་བ་དེ་ལས་དང་པོ་སེམས་སྣང་བ་བྱུང་
། དེ་
ལས་སྣང་བ་མཆེད་པ། དེ་ལས་སྣང་བ་ཐོབ་པ། དེ་ལས་བསྐལ་པ་དང་པོའི་མི་
བྱུང་བའོ། །བསྐལ་པ་དང་པོའི་མི་དེ་ཡང་གཟུགས་བཟང་བ། ཡིད་ཀྱི་གཟུགས་
ཅན། ཡན་ལག་དང་ཉིང་ལག་ཐམས་ཅད་ཚང་བ་དབང་པོ་མ་ཚང་བ་མེད་པ། ཁ་
དོག་དང་ལྡན་པ། ལུས་ལ་འོད་མདངས་ཡོད་པ། ནམ་མཁའ་ལ་འགྲོ་བ། ཟས་སུ་
དགའ་བ་ཟ་བ། ཚེ་རིང་བ། དེ་ལྟ་བུ་དེ་ཡང་ཡུན་རིང་དུ་གནས་སོ། །
དེ་གཞུང་དང་སྦྱར་ན་ཆོས་འབྱུང་ནི་སྟོང་པ་འོད་གསལ་བའོ། །ལས་སྐྱེས་
ཡེ་ཤེས་ནི་སྣང་བ་དང་སྣང་བ་མཆེད་པ་དང་སྣང་བ་ཉེ་བར་ཐོབ་པའོ། །མཁའ་
མཉམ་ལྷན་ཅིག་ནི་སྣང་བ་གསུམ་པོ་དེ་དང་སྟོང་པ་འོད་གསལ་དབྱེར་མེད་པའོ། །
ཐབས་དང་བཅས་ནི་དེ་ལས་བསྐལ་བ་དང་པོའི་མི་བྱུང་བའོ། །བསྐལ་པ་དང་
པོའི་མི་དེས་སའི་རོ་སྦྲང་རྩི་འདྲ་བ་གཅིག་བྱུང་དེའི་དྲི་བསྣམས་ནས་མྱངས་ཤིང་
ཟོས་པས་ཁམས་གྱི་ཟས་ཟ་བའི་མགོ་དེ་ནས་བརྩམས་པའོ། །དེ་ལ་ཡུན་རིང་དུ་
241 --236



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཟོས་ཤིང་ལོངས་སྤྱད་པས་ལུས་རྩུབ་པ་དང་ལྕི་བ་དང་རོང་རོང་པོར་གྱུར་རང་
འོད་ཀྱང་ནུབ་པར་གྱུར་རོ། །དེར་མུན་པར་སོང་པ་ལས་ལས་ཀྱི་སྟོབས་ཉི་མ་དང་
ཟླ་བའི་འོད་བྱུང་བ་ཡིན་ནོ། །དེ་ནས་སའི་རོ་དེ་ཡང་ནུབ་པར་གྱུར་ཏོ། །དེ་ནས་
ས་ཞག་གཅིག་བྱུང་བ་ལ་ཟོས། དེ་ཡང་ནུབ་བ། དེ་ནས་མྱུ་གུའི་ཚལ་གཅིག་བྱུང་
ནས་དེ་ལ་ཆགས་པར་གྱུར་ནས་ཟོས་སོ། །དེ་ཡང་ཕྱིས་ནུབ་པར་གྱུར་ཏོ། །དེ་
ནས་མ་རྨོས་ཀྱི་མེ་ཏོག་འབྲས་སཱ་ལུ་བྱ་བ་གཅིག་བྱུང་ནས་དེ་ཟོས་སོ། །ཟས་དེ་
ཤིན་ཏུ་རགས་པས་དྲི་ཆེན་དྲི་ཆུ་བྱུང་སྟེ་ཕོ་དང་མོའི་དབང་པོའི་སྒོ་ཡང་དེར་དོད་
པའོ། །དེ་ནས་ཕོ་དང་མོ་ཕན་ཚུན་དུ་མཐོང་བ་དང་རྒྱུད་ལ་ཉོན་མོངས་པ་ཡོད་
པས་ཉོན་མོངས་པ་སྐྱེས་ནས་འདོད་ཆགས་ཀྱི་མགོ་རྩོམ་པ་དེ་ནས་བྱུང་བའོ། །དེ་
ནས་འབྲས་སཱ་ལུ་དེ་ནང་བརྔས་ནུབ་སྐྱེ་ནུབ་བརྔས་ནང་སྐྱེ་བ་ཡིན་པ་ལ། ལེ་ལོ་
ཅན་གཅིག་གིས་གསོག་འཇོག་བྱས་པས་གཞན་རྣམས་ཀྱིས་ཀྱང་ཐབས་དེ་ཡིན་
པ་གཅིག་འདུག་ཟེར་ནས་ཐམས་ཅད་ཀྱིས་དེ་བཞིན་བྱས་སོ། །དེ་ནས་བདག་ཏུ་
འཛིན་པ་སྐྱེས་པས་འབྲས་སཱ་ལུ་ཡང་སྐྱེར་མ་བཏུབ་བོ། །དེ་ནས་ཞིང་རྨོ་བརྐོས་ཏེ་
རྨོ་བརྐོ་བ་འདི་བྱུང་བ་ཡིན་ནོ། །དེ་ཡང་ཕོ་མོ་གཉིས་གཅིག་ལ་གཅིག་ལྟ་བ་དང་
དགོད་པ་དང་འཇུ་བ་དང་འཁྲིག་པ་སྤྱོད་པ་བྱུང་པས། དེ་ལ་གཅིག་ལ་གཅིག་
ལྟད་མོ་བྱས་པས་ཁང་པ་འདི་ངོ་ཚའི་ཁང་པར་བརྩིགས་པ་ཡིན་ནོ། །
དེ་གཞུང་དང་སྦྱར་ན་ཐབས་ནི་ ཕའོ། །ཤེས་རབ་ནི་མའོ། །རང་བཞིན་
ཅན་ནི་ཕ་མ་གཉིས་སྙོམས་པར་ཞུགས་པ་བྱས་པའི་ཁུ་ཁྲག་གཉིས་ལ་བར་དོའི་
ཤེས་པ་ཞུགས་པས་འཇིག་རྟེན་གསུམ་པོ་དེ་ལས་བསྐྱེད་ཞེས་པ་སྟེ། ས་བླ་ས་
འོག་ས་སྟེང་གི་འགྲོ་བ་རྣམས་བསྐྱེད་པའོ། །དེ་ཡང་བསྐྱེད་ལུགས་ནི་གནས་
241 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྐབས་རྣམ་པ་ལྔ་ལས་བསྐྱེད་པ་དང་
། ཆེན་པོ་བཞི་ལས་བསྐྱེད་པ་དང༌། རང་
རིག་པ་བདེ་བ་ཆེན་པོ་ལས་བསྐྱེད་པ་དང་
། ཆ་ཤས་དང་དུམ་བུ་ལས་བསྐྱེད་པའི་
ལུས་ཀྱི་ཆགས་ལུགས་གོང་དུ་བསྟན་ནོ། །དེ་ལ་འཇིག་རྟེན་གསུམ་པོ་དེ་ལས་
སྐྱེས་ཞེས་སོ། །དེ་ལྟར་ལུས་ཆགས་པ་དེ་སྦྱང་གཞི། དེའི་སྦྱོང་བྱེད་དུ་བསྐྱེད་པའི་
རིམ་པ་སྟེ་སྦྱོང་ལུགས་གོང་དུ་བསྟན་ནོ། །ལུས་དེ་ལྟར་ཆགས་པ་དེ་ལ་སེམས་ཇི་
ལྟར་གནས་ན། ད་ལྟ་ཐ་མལ་པའི་དུས་ཀྱི་རྣམ་པར་རྟོག་པ་མི་དྲན་དགུ་དྲན་གྱི་དུས་
ཀྱི་སེམས་ཀྱི་གནས་ལུགས་ལ་སོགས་པ་བཞི་པོ་དེ་སྦྱང་གཞི་དེའི་སྦྱོང་བྱེད་གཏུམ་
མོའི་རྫོགས་པའི་རིམ་པ་ལ་སོགས་པ་བཞི་སྟེ་གོང་དུ་བསྟན་པ་བཞིན་སྦྱར་རོ། །
ད་ནི་ལྷན་ཅིག་སྐྱེས་པའི་ཉམས་དང་མ་བྲལ་ན་སྣང་བ་ཐམས་ཅད་ལྷན་
ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར་བ་གཅིག་བསྟན་ཏེ། ཁུ་བའི་རྣམ་པ་ནི་
ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་བུའོ། །དེ་ལ་བརྟེན་ནས་ གནས་
ལུགས་ཀྱི་དོན་གཅིག་སྐྱེ་བས་ན་བཅོམ་ལྡན་འདས་སོ། །དེའི་བདེ་བ་ནི་ཀུན་རྫོབ་
བྱང་ཆུབ་སེམས་ལ་བརྟེན་པའི་བདེ་བ་དེ་དང་པོའམ་གདོད་མ་ནས་སྟོང་པར་
གནས་པ་གཅིག་འབྱུང་པས་ན་གདོད་པའམ་གནས་ལུགས་སུ་བརྗོད་དོ། །ལྷན་
ཅིག་སྐྱེས་པའི་ཡེ་ཤེས་དེ་ལ་གཅིག་དང་དུ་མ་ཐམས་ཅད་དུ་བྲལ་བའོ། །ཉམས་
སུ་མྱོང་བའི་སྐད་ཅིག་མ་གཅིག་ལ་མཆོག་ཏུ་དགའ་བ་ཞེས་བྱ། རང་གིས་རིག་
པའི་རྟོགས་པའི་ལྷན་ཅིག་སྐྱེས་པའི་ཡེ་ཤེས་འདི་ཚིག་ཏུ་བརྗོད་པས་གཏན་ལ་མི་
ཕེབས་པས་ན་ངག་གི་ལམ་འདས་སོ། །འོ་ན་དེ་གང་གི་སྤྱོད་ཡུལ་ཡིན་ན་སེམས་
སམ་ཡིད་ཀྱི་སྤྱོད་ཡུལ་དུ་གྱུར་པའོ། །དེ་གང་ལ་བརྟེན་ནས་རྟོགས་ན་འདི་ནི་བླ་
མའི་བྱིན་རླབས་ཀྱི་སྒོ་ནས་དབང་བཞི་ གསུམ་ གྱི་དུས་སུ་རྟོགས་པའོ། །ཀུན་
241 -238



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མཁྱེན་ཡེ་ཤེས་ནི་དེའི་དུས་ཀྱི་ཉམས་སུ་མྱོང་བ་དེ་འབྲས་བུ་རྣམ་པ་ཐམས་ཅད་
མཁྱེན་པའི་ཡེ་ཤེས་སོ། །འོ་ན་དེ་ལྟར་རྟོགས་པ་ལ་སྣང་པས་མི་གནོད་དམ་ཞེ་ན།
ས་དང་ཞེས་པ་འབྱུང་བ་སས་མི་གནོད་དེ་ས་ཉིད་ལྷན་ཅིག་སྐྱེས་པའི་གྲོགས་ཉིད་
དུ་འཆར་བའོ། །རང་གིས་ལྷན་ཅིག་སྐྱེས་པའི་ཡེ་ཤེས་རིག་པའི་ཚོར་བ་ཉམས་སུ་
མྱོང་བ་དེ་ལ་རྣམ་རྟོག་ཀུན་གྱིས་སྐད་ཅིག་ཙམ་ཡང་མི་གནོད་དེ་ཐམས་ཅད་ལྷན་
ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར་བའོ། །མཐོ་རིས་ནི་ས་བླའི་འཇིག་
རྟེན། མི་ཡུལ་ས་སྟེང་གི་འཇིག་རྟེན། རྐང་འོག་ས་འོག་གི་འཇིག་རྟེན་དེ་ཐམས་
ཅད་སྐད་ཅིག་མ་གཅིག་ལ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་མྱོང་བའི་
གཟུགས་གཅིག་ཏུ་འགྱུར་བའོ། །རང་གཞན་ལ་ནི་གཟུང་འཛིན་གྱི་རྣམ་རྟོག་གིས་
གནོད་པ་ཉིད་ནི་ནུས་པ་མིན་ཏེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་གྲོགས་
སུ་འཆར་བའོ། །
ད་ནི་རྒྱུད་ཀྱི་ཆེ་བ་སྟོན་ཏེ། ཐམས་ཅད་རིག་བྱེད་ནི་མུ་སྟེགས་ཀྱི་རིག་
བྱེད་སྨྲ་བ་བཞི་སྟེ། སྙན་ངག་ཀྱི་རིག་བྱེད། ངེས་བརྗོད་ཀྱི། མཆོད་སྦྱིན་གྱི། སྲིད་
བསྲུངས་ཀྱི་རིག་བྱེད་དོ། །གྲུབ་མཐའ་ནི་ཉན་ཐོས་དང་རང་སངས་རྒྱས་དང་ཕ་
རོལ་ཏུ་ཕྱིན་པའི་གྲུབ་མཐའོ། །སངས་རྒྱས་པའི་རྒྱུད་ནི་རྣལ་འབྱོར་གྱི་ལས་རྒྱས་
པའི་རྒྱུད་དེ་ཁོ་ན་ཉིད་འདུས་པ། རྣལ་འབྱོར་བླ་ན་མེད་པའི་ལས་རྒྱལ་བའི་རྒྱུད་
རྡོ་རྗེ་མཁའ་འགྲོའོ། །ལ་སོགས་ནི་བྱ་བའི་རྒྱུད་གཉིས་ཀའི་རྒྱུད་ཕ་རྒྱུད་གསང་བ་
འདུས་པ་ལ་སོགས་པ་རྒྱུད་སྡེ་བཞི་པོ་དེ་རྣམས་ཀྱིས་སྲིད་པ་འཁོར་བའི་ཆོས་དག་
ནས་དངོས་གྲུབ་མིན་ཏེ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་མ་ཡིན་ནོ། །
ཡང་ནི་སྲིད་མཐར་ཏེ་འཁོར་བ་ནས་འཁོར་བར་བར་ཆད་ཅིང་སྐྱེ་བའོ། །འཇིག་
241 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྟེན་འདིའི་ཚེ་འདི་དང་ཕ་རོལ་ཚེ་ཕྱི་མ་ལ་དཔལ་དགྱེས་པའི་རྡོ་རྗེ་དེ་མེད་པས་
ཀྱང་དངོས་གྲུབ་མེད་དོ། །གང་གིས་ནི་རྟེན་གྱི་གང་ཟག་གང་གིས་དཔལ་དགྱེས་
པ་རྡོ་རྗེ་དེ་མི་ཤེས་ན་དེ་ནི་ངལ་བ་དོན་མེད་འགྱུར་རོ། །དེ་ཡང་དོན་དགྱེས་པའི་
རྡོ་རྗེ་བདེ་སྟོང་དབྱེར་མེད་དེ་མི་ཤེས་ན་ངལ་བ་དོན་མེད། གཞུང་དགྱེས་པའི་རྡོ་
རྗེ་འདི་མི་ཤེས་ན་པོ་ཏི་དང་གླེགས་བམ་མང་པོ་ཤེས་ཀྱང་ངལ་བ་དོན་མེད་དོ། །
ད་ནི་བསྒོམ་པ་ལ་གདམས་པ་གཅིག་བཤད་དེ་ཆུ་བོའི་རྒྱུན་ནི་དཔེར་ན་ཆུ་
བོ་ཆེན་པོའི་རྒྱུན་དེ་ཉིན་འབབ་མཚན་མི་འབབ་བྱ་བའམ་མཚན་འབབ་ཉིན་མི་
འབབ་བྱ་བ་མེད་དེ་ཉིན་མེད་མཚན་མེད་ནང་མེད་ནུབ་མེད་དུ་འབབ་པ་བཞིན་དུ་
བསྐྱེད་རྫོགས་གཉིས་པོ་ཉིན་མེད་མཚན་མེད་དུ་ཆུ་མོ་རྒྱུན་གྱི་རྣལ་འབྱོར་དུ་
བསྒོམ་པའོ། །མར་མེའི་རྩེ་མོ་འོད་གསལ་བའི་ རང་བཞིན་ཡིན་པ་བཞིན་དུ་
བསྒོམ་པ་ལ་བློ་ཤིན་ཏུ་གསལ་བར་ཞོག་གཅིག་པའོ། །རྟག་ཏུ་ནི་དུས་རྒྱུན་དུའོ། །
དེ་ཉིད་ནི་བསྐྱེད་རྫོགས་ཀྱི་དོན་ལ་རྣལ་འབྱོར་པ་རྟེན་གྱི་གང་ཟག་གིས་ཉིན་མེད་
པ་མཚན་མེད་དུ་བསྐྱེད་རྫོགས་ལ་བློ་རྣམ་པར་བཞག་གོ །དེ་ལ་ནང་དོན་དུ་
གཏུམ་མོའི་རྫོགས་པའི་རིམ་པ་དང་སྦྱར་ན་སྟན་བདེ་བའི་སྟེང་དུ་ལུས་བཅོས་ཏེ་
མར་མེའི་རྩེ་མོ་ནི་གཏུམ་མོ་སྦྱར་བའོ། །ཆུ་མོ་རྒྱུན་ནི་དེས་སྤྱི་བོ་ནས་བྱང་ཆུབ་ཀྱི་
སེམས་འབབ་པའོ། །རབ་བཅིངས་ནི་གཏུམ་མོ་མེ་དེ་ལ་བྱང་ཆུབ་ཀྱི་སེམས་ཐིམ་
པའོ། །རྟག་ཏུ་ནི་དུས་རྒྱུན་དུའོ། །དེ་ཉིད་ནི་བདེ་སྟོང་གི་དོན་ལ་རྣལ་འབྱོར་མ་
རྟེན་གྱི་གང་ཟག་གིས་སོ། །ཉིན་མེད་མཚན་མེད་དུ་བདེ་སྟོང་གི་དོན་ལ་བློ་རྣམ་
པར་བཞག་པའོ། །
ལེའུའི་མཚན་ནི་བསྐྱེད་རིམ་དང་སྦྱར་ན་རྣལ་འབྱོར་མའི་འཁོར་ལོ་ནི་
241 -240



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
གོང་དང་འདྲའོ། །འདུ་བ་ནི་རྟེན་གཞལ་ཡས་ཁང་དེར་རྟེན་པ་ལྷ་མོ་བཅོ་ལྔ་འདུ་
བས་སོ། །རྫོགས་རིམ་ལ་འདུ་བ་ནི་སྣང་གྲག་གི་ཆོས་ཐམས་ཅད་བདེ་སྟོང་དབྱེར་
མེད་ཀྱི་ཉམས་མྱོང་དུ་འདུ་བའོ། །ལེའུ་གོང་དང་འདྲ། བརྒྱད་པ་ནི་གྲངས་ཀྱི་
གནས་གཞན་ནོ། །སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་
ལེའུ་བརྒྱད་པའི་ཊིཀྐ་རྫོགས་སོ།།
11
ལེའུ་དགུ་པ་འདི་ལ་ཆོས་དོན་སྡེབས་གསུམ་ལས་ལེའུ་ལེའུའི་འབྲེལ་ནི་དེ་
ལྟར་བདག་མེད་མའི་བསྐྱེད་པའི་རིམ་པ་བསྒོམ་པ་དེ་ལ་ཡང་རྣམ་པར་དག་པ་མ་
བསྒོམས་ན་དེས་ཀྱང་འཆིང་བར་འགྱུར་བས་ལེའུ་དགུ་པ་རྣམ་པར་དག་པའི་ལེའུ་
འདི་བྱུང་བའོ། །ལེའུ་མདོར་བསྟན་རྒྱས་བཤད་ནི་ལེའུ་དང་པོའི་གནས་དང་ཞེས་
པ་དེས་མདོར་བསྟན་ལེའུ་འདིས་དེའི་དོན་རྒྱས་པར་བཤད་པའོ། །ལེའུ་མངོན་
པར་རྟོགས་པའི་འབྲེལ་ནི་ལེའུ་ནང་སྡེབས་ནས་མངོན་རྟོགས་སུ་སློང་བ་སྟེ་ལེའུ་
བརྒྱད་པར་མངོན་རྟོགས་བྱས་པ་བཞིན་དུ་ཐུན་མཚམས་ཀྱི་ཆོས་ལ་རྣམ་དག་རྗེས་
སུ་དྲན་པ་ལེའུ་འདི་ནས་འབྱུང་བ་བཞིན་དུ་བསྒོམ་པའོ། །
ལེའུ་འདི་ལ་གསུམ་ལས་བཤད་པར་ཞལ་གྱིས་བཞེས་པ་ནི་དེ་ནས་ནི་
ལེའུ་བརྒྱད་པ་བཤད་པའི་འོ། །མཆོག་ཏུ་རྣམ་པར་དག་པ་ནི་དོན་དམ་དེ་བཞིན་
ཉིད་ཀྱི་རྣམ་པར་དག་པ་དང་ཀུན་རྫོབ་ལྷ་སོ་སོའི་རྣམ་པར་དག་པའི་ལེའུ་བཤད་
པར་བྱའོ་ཞེས་ཞལ་གྱིས་བཞེས་པའོ། །
ལེའུ་གཞུང་ལ་གཉིས་ཏེ། དོན་དམ་དེ་བཞིན་ཉིད་ཀྱི་རྣམ་པར་དག་པ་
དང་། ཀུན་རྫོབ་ལྷ་ སོ་སོའི་རྣམ་ པར་ དག་པའོ། །དང་པོ་ལ་བཞི་ལས་མདོར་
བསྟན་པ་ནི་ངེས་པར་ནི་ཐེ་ཙོམ་མེད་པར་རོ། །དངོས་པོ་ཐམས་ཅད་ནི་ལྷ་དང་ལྷ་
241-241



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མོར་བསྒོམ་པའོ། །དག་པ་ནི་ལྷར་བསྒོམས་པ་དེ་ཡང་དེ་བཞིན་ཉིད་ཆོས་ཉིད་
སྟོང་པ་ཉིད་ཀྱི་རྒྱས་བཏབ་ནས་བསྒོམ་པའོ། །ཀུན་རྫོབ་ལྷ་སོ་སོའི་རྣམ་པར་དག་
པ་ལ་ཡང་བཞི་ལས་མདོར་བསྟན་པ་ནི་ཕྱི་ནས་ནི་དོན་དམ་དེ་བཞིན་ཉིད་ཀྱི་རྣམ་
པར་དག་པ་ཕྱི་ནས་རེ་རེའི་སྦྱོར་བ་ནི་ལྷ་རེ་རེ་ལ་དག་རྒྱུ་རེ་རེ་ཡོད་པས་སོ། །ལྷ་
རྣམས་ཀྱི་དག་རྒྱུ་གཅིག་འདིར་བརྗོད་པར་བྱའོ། །དག་རྒྱུ་རང་གང་ཡིན་ན་ཕུང་
པོ་ལྔ་དང་ཉོན་མོངས་པ་ལྔ་དང་དབང་པོ་དྲུག་དང་
། ཡུལ་དྲུག་དང་སྐྱེ་མཆེད་དྲུག་
དང་འབྱུང་ཆེན་ལྔ་སྟེ་དག་རྒྱུ་སུམ་ཅུ་རྩ་གསུམ་མོ། །དག་ལུགས་རང་བཞིན་གྱིས་
ནི་ཞེས་པ་དེ་རྣམས་ལྷ་མོ་བཅོ་ལྔར་འབད་རྩོལ་མེད་པར་རྣམ་པར་དག་པའོ། །དེ་
ཡང་ཉམས་སུ་ལེན་པ་ལ་དང་པོར་བླ་མ་གཅིག་ལ་དབང་བསྐུར་ཐོབ་དགོས།
དབང་བསྐུར་ཐོབ་པ་དང་མེ་ཏོག་ཕོག་པའི་ལྷ་བསྒོམ་དགོས་པའོ། །ལྷ་དེ་ལ་ཡང་
རྣམ་པར་དག་པ་བསྒོམ་དགོས་པས་རྣམ་དག་བསྒོམ་པ་ལ་གཉིས་ལས་ཀུན་རྫོབ་
ལྷ་སོ་སོའི་རྣམ་པར་དག་པ་ལ། དག་རྒྱུ་དང་
། དག་ས་དང་། དག་ལུགས་དང་
།
ཀུན་རྫོབ་ལྷ་སོ་སོའི་རྣམ་པར་དག་པའི་དགོས་པའོ། །དག་རྒྱུ་ནི་གཞན་དུ་མ་
བཏང་བར་རང་གི་ཕུང་པོ་དང་ཁམས་དང་སྐྱེ་མཆེད་དང་བཅས་པ་འདི་ཉིད་དོ། །
དག་ས་གང་དུ་དག་ན་དགྱེས་པ་རྡོ་རྗེའི་ལྷ་དང་ལྷ་མོར་དག་པའོ། །དགེ་ལུགས་
འབད་རྩོལ་མེད་པར་ལྷ་དང་ལྷ་མོར་དག་པའོ། །དག་ པའི་ དགོས་ པ་ནི་ཉོན་
མོངས་སྒྲིབ་སྦྱང་ཞེས་པར་སྦྲེལ་ཏེ་ཉོན་མོངས་པའི་སྒྲིབ་པ་སྦྱོང་བའོ། །
འོ་ན་ཀུན་རྫོབ་ལྷ་སོ་སོའི་རྣམ་པར་དག་པ་བསྒོམས་པས་ཆོག་མོད་དོན་
དམ་དེ་བཞིན་ཉིད་ཀྱི་རྣམ་པར་དག་པ་བསྒོམ་ཅང་དགོས་སམ་ཞེ་ན། དགོས་ཏེ་
དཔེར་ན་མི་གཅིག་ལ་གསེར་གྱི་སྒྲོག་གིས་བཅིངས་པ་དང་ཐག་པའི་སྒྲོག་གིས་
241 -242



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཅིངས་པ་གཉིས་འཆིང་བའི་ནུས་པ་ལ་ཁྱད་མེད་དེ་ཐག་པའི་སྒྲོག་གིས་ཀྱང་
འཆིང་གསེར་གྱི་སྒྲོག་གིས་ཀྱང་འཆིང་། འཆིང་བྱེད་ལ་བཟང་ངན་ཡོད་དེ་ཐག་
པའི་སྒྲོག་དེ་ཨེ་གཅིག་ངན་གསེར་གྱི་སྒྲོག་དེ་དེ་བས་ཨེ་གཅིག་བཟང་པར་འདུག་
པ་བཞིན་དུ་ཞེན་པར་སོང་ན་ཕུང་པོ་དང་ཁམས་དང་སྐྱེ་མཆེད་འདི་ལ་ཞེན་པ་
ཀྱང་འཁོར་བར་འཆིང་སྟེ་འཁོར་བར་འཆིང་པ་ལ་ཁྱད་མེད་དོ། །འཆིང་བྱེད་ལ་
བཟང་ངན་ཡོད་དེ་རང་གི་ཕུང་པོ་ལ་སོགས་པ་ལ་ཞེན་པས་ནི་ངན་སོང་དུ་འཆིང་
ལ། ལྷའི་སྐུ་ལ་ཞེན་པས་ནི་བདེ་འགྲོ་ལྷ་དང་མིའི་གོ་འཕང་ཅིས་ཀྱང་ཐོབ་པས་
འཆིང་བྱེད་བཟང་སྟེ་དེ་གཉིས་ཀས་འཁོར་བར་འཆིང་བ་ལ་ཁྱད་མེད་པས་དོན་
དམ་དེ་བཞིན་ཉིད་རྣམ་པར་དག་པ་བསྒོམ་དགོས་སོ། །དེ་ལ་དག་རྒྱུ་དང་། དག་
ས་དང་། དག་ལུགས་དང་། དག་པའི་དགོས་པའོ། །དེ་ལ་དག་རྒྱུ་ནི་རང་གི་ལྷའི་
སྐུར་བསྒོམས་པ་དེའོ། །དེག་ས་གང་དུ་དག་ན་ཆོས་ཀྱི་དབྱིངས་སྟོང་ཉིད་དུ་དག་
པའོ། །དག་ལུགས་ནི་འབད་བརྩོལ་མེད་པར་དག་པའོ། །དག་པའི་དགོས་པ་ནི་
ཤེས་བྱའི་སྒྲིབ་པ་སྦྱོང་བའོ། །བླ་མ་ལྷོ་པའི་ཞལ་ནས་བསྐྱེད་རིམ་རྫོགས་རིམ་དུ་
འགྲོ་བའི་ཆོས་གཅིག་ཡོད་དེ་དེ་ཀ་འདི་ཡིན་གསུངས་སྐད་དོ། །
ད་ནི་དོན་དམ་དེ་བཞིན་ཉིད་ཀྱི་རྣམ་པར་དག་པ་རྒྱས་པར་བཤད་དེ།
རང་རིག་ནི་ཆོས་ཀྱི་དབྱིངས་སྟོང་ཉིད་ཀྱི་བདག་ཉིད་དུ་དག་པ་ཉིད་ཀྱིས་གྲོལ་གྱི་
ཉན་ཐོས་པའམ་རང་སངས་རྒྱས་པའམ་སེམས་ཙམ་པ་ལ་སོགས་པ་གཟུང་འཛིན་
དང་བཅས་པའི་དག་པ་གཞན་གྱིས་འགྲོ་ལམ་ཡིན་ནོ། །ཡུལ་གྱི་དངོས་པོ་ཐམས་
ཅད་ལྷའི་སྐུར་དག་ལྷ་དེ་ཡང་རང་གིས་རིག་པའི་བདེ་བའི་མཆོག་སྟེ་བདེ་སྟོང་
དབྱེར་མེད་དུ་རྣམ་པར་དག་པའོ། །གོང་གི་ཡུལ་གྱི་དངོས་པོ་དེ་རང་གང་ཡིན་ན་
241 -243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཟུགས་ལ་སོགས་པའི་ཡུལ་རྣམས་དང༌། གཞན་ཡང་རྣལ་འབྱོར་པས་མཐོང་ནི་
ཕུང་པོ་ལྔ་དང་ཉོན་མོངས་པ་ལྔ་དང་སྐྱེ་མཆེད་དྲུག་དང་འབྱུང་ཆེན་ལྔའོ། །དངོས་
པོ་དེ་ཀུན་ཐམས་ཅད་ལྷའི་སྐུར་དག་ལ་ལྷའི་སྐུ་དེ་ཡང་བདེ་སྟོང་དབྱེར་མེད་དུ་
དག་པས་འདི་ལྟར་འགྲོ་བ་སེམས་ཅན་ཐམས་ཅད་རང་བཞིན་གྱིས་སངས་རྒྱས་
ཀྱི་བདག་ཉིད་ཅན་དུ་དག་ནས་འདུག་གོ་ཞེས་པའོ། །འོ་ན་ཕུང་པོ་ལྔ་དང་ཉོན་
མོངས་པ་ལ་སོགས་པ་ལྷར་དག་ལྷ་དེ་ཡང་བདེ་སྟོང་དབྱེར་མེད་དུ་དག་པའི་
སེམས་ཅན་ཐམས་ཅད་འབད་པ་མེད་པར་གྲོལ་བར་ཐལ་ཏེ་མ་དག་པ་མི་ འདུག་
གོ་སྙམ་ནས་རྡོ་རྗེ་སྙིང་པོས་ཀྱེ་བཅོམ་ལྡན་འདས་རྣམ་པར་མ་དག་པ་གང་ལགས་
ཞེས་དྲིས་པའོ། །བཅོམ་ལྡན་འདས་ཀྱི་དེའི་ལན་ནོ། །ཅིའི་སླད་དུ་གཟུགས་ལ་
སོགས་པ་མ་དག་ཞེ་ན། གཟུང་འཛིན་དང་བཅས་པའི་ཕྱིར་རོ། །རྡོ་རྗེ་སྙིང་པོས་
གསོལ་ལ། བཅོམ་ལྡན་འདས་ཀྱིས་བཀའ་བསྩལ་པ་ནི་ལན་ཏེ། མིག་གི་ཡུལ་
སྡུག་པ་ལ་ཆགས་མི་སྡུག་པ་ལ་ཞེ་སྡང་བ་ལ་གཏི་མུག་པའོ། །ན་བས་སྒྲ་ལ་
སོགས་པ་ལ་ཡང་དེ་བཞིན་དུ་སྦྱར་རོ། །ཡིད་ཀྱིས་བདེ་བ་སྡུག་བསྔལ་བཏང་
སྙོམས་གསུམ་ཐོབ་པ་ནི་དག་པས་ཞེས་པ་སྟེ་དེ་རྣམས་ལྷའི་སྐུར་དག་ལ་ལྷ་དེ་
ཡང་བདེ་སྟོང་དབྱེར་མེད་དུ་དག་པས་སྤང་བྱའི་དུག་མེད་པར་བྱས་ནས་ཞེས་པའོ། །
འོ་ན་ཉན་ཐོས་སམ་རང་སངས་རྒྱས་སམ་ཕ་རོལ་དུ་ཕྱིན་པའི་ཐེག་པ་ལྟར་གཞི་དེ་
རང་སྤངས་ལ་གཏང་ངམ་ཞེ་ན། གཞི་མི་སྤང་སྟེ་བསྟེན་བྱ་འདི་དག་བསྟེན་པ་ཉིད་
ཡིན་ནོ། །
ད་ནི་ཀུན་རྫོབ་ལྷ་སོ་སོའི་རྣམ་པར་དག་པའི་རྒྱས་པར་བཤད་པ་སྟོན་ཏེ།
འོ་ན་བསྟེན་ལུགས་ཇི་ལྟར་བསྟེན་ན་གཟུགས་ཀྱི་ཕུང་པོ་རྣམ་པར་དག་པ་ལྷ་མོ་རྡོ་
241 244



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རྗེ་མ། རྡོ་རྗེ་མ་རྣམ་པར་དག་པ་བདེ་སྟོང་དབྱེར་མེད་དོ། །དེ་བཞིན་དུ་ཚོར་བ་ལ་
སོགས་པ་ལ་ཡང་སྦྱར་རོ། །དེ་རྣམས་ཀྱི་མཇུག་བསྡུ་བ་ནི་རྟག་ཏུ་ནི་དུས་རྟག་ཏུ་
ཕུང་པོ་ལྔ་པོ་འདི་དག་ལྷ་མོ་ལྔར་དག་ལྷ་དེ་བདེ་སྟོང་དབྱེར་མེད་དུ་རྣམ་པར་དག་
པར་བྱས་པས་རྣལ་འབྱོར་པས་ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་
འགྱུར་རོ། །ལྷ་མོ་ལྔ་པོ་དེའི་དགོད་ས་ནི་ནང་གི་འཕར་མ་པད་མ་འདབ་བཞི་ལྟེ་
བ་དང་ལྔ་ལའོ། །
དེ་ནས་ཕྱིའི་འཕར་མའི་དགོད་པ་ནི་དབང་ལྡན་བྱང་ཤར་གྱི་མཚམས་སུ་
ལྷ་མོ་པུ་ཀ་སི་ལ་སོགས་པ་གཞུང་གསལ་ལོ། །བདེན་བྲལ་ནི་ལྷོ་ནུབ་ཏུའོ། །རླུང་
ནུབ་བྱང་དུའོ། །ཕྱི་མ་ནི་ཕྱོགས་བཞི་རུ་ལྷ་མོ་དཀར་མོ་ལ་སོགས་ཏེ་དབང་པོ་
ཤར་ཕྱོགས་སུ་ལྷ་མོ་དཀར་མོའོ། །གཤིན་རྗེ་ལྷོ་ཕྱོགས་ཏེ་གཞུང་ན་གསལ་ལོ། །
དགོད་ས་དང་དེ་ཡིན་ན་དུས་ནམ་གྱི་དུས་སུ་བསྒོམ་ན་བསྐྱེད་པའི་རིམ་པའི་དུས་
སུ་བསྒོམ་པའོ། །སྲིད་པ་ནི་རྟག་པ་རྣམ་པར་དག་པ་ལྷ་མོ་ས་སྤྱོད་མའོ། །ཞི་བ་ནི་
ཆད་པ་རྣམ་པར་དག་པ་ལྷ་མོ་མཁའ་སྤྱོད་མའོ། །ལྷ་མོ་མཁའ་སྤྱོད་ས་སྤྱོད་འདི་
གཉིས་རྣམ་པར་གནས་སོ། །འོ་ན་དགོད་ས་དང་དེ་ཡིན་ན་རྣམ་པར་དག་པ་གང་
ཡིན་ཞེ་ན། ཡུལ་གཟུགས་རྣམ་པར་དག་པ་ལྷ་མོ་དཀར་མོ། ལྷ་མོ་དཀར་མོ་རྣམ་
པར་དག་པ་བདེ་སྟོང་དབྱེར་མེད་དོ། །སྒྲ་ལ་སོགས་པ་ལ་ཡང་དེས་འགྲེའོ། །དུས་
རྟག་ཏུ་ཡུལ་འདི་རྣམས་ལྷའི་སྐུར་དག་ལྷའི་སྐུ་དེ་བདེ་སྟོང་དབྱེར་མེད་དུ་རྣམ་པར་
དག་པར་བསྒོམས་པས་དེ་ཉིད་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་དེ་རྣལ་
འབྱོར་མས་འགྲུབ་པར་འགྱུར་རོ། །མཚམས་ཀྱི་ལྷ་མོ་བཞིའི་དག་རྒྱུ་ནི་འབྱུང་བ་
ས་རྣམ་པར་དག་པ་ལྷ་མོ་པུ་ཀ་སི་དེ་བདེ་སྟོང་དབྱེར་མེད་དུ་རྣམ་པར་དག་པའོ། །
241-245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆུ་ལ་སོགས་པ་ཡང་དེས་འགྲེ །ནང་གི་ལྷ་མོ་ལྔ་པོ་དེས་ཕུང་པོ་ལྔ་རྣམ་པར་དག་
པར་མ་ཟད་ཉོན་མོངས་པ་ལྔ་ཡང་རྣམ་པར་དག་ཞེས་བསྟན་པ་ནི། ཉོན་མོངས་པ་
ཞེ་སྡང་རྣམ་པར་དག་པ་རྡོ་རྗེ་མ་སྟེ་བདག་མེད་མའོ། །རྡོ་རྗེ་མ་རྣམ་པར་དག་པ་
བདེ་སྟོང་དབྱེར་མེད་དོ། །འདོད་ཆགས་ལ་སོགས་ པ་ ཡང་འགྲེ། དེ་རྣམས་ ཀྱི་
མཇུག་བསྡུ་བ་ནི་ཞེ་སྡང་ལ་སོགས་པ་རྣམ་པར་དག་པ་ལྷར་སྦྱོར་བ་ནི་གང་གི་
དུས་སུ་བསྒོམ་ན་བསྐྱེད་པའི་རིམ་པ་བསྒོམ་པའི་དུས་སུ་ལྷའི་སྐུར་བསྒོམ་
འདིས་ནི་ཕུང་པོ་སྦྱང་བར་བྱའོ། །འོ་ན་ལྷ་མོའི་བཅོ་ལྔའི་རྣམ་པར་དག་པ་ད་དེ་
ཡིན་ན་ཧེ་རུ་ཀའི་རྣམ་པར་དག་པ་གང་ཞེ་ན། ཕྱག་བཅུ་དྲུག་ནི་སྟོང་པ་ཉིད་བཅུ་
དྲུག་རྣམ་པར་དག་པའོ། །བདུད་བཞི་རྣམ་པར་དག་པ་ཞབས་བཞི་རུ་བྱུང་བའོ། །
རྣམ་པར་ཐཟ
ཐར་པ་བརྒྱད་རྣམ་པར་དག་པའི་རྟགས་སུ་ཞལ་བརྒྱད་དུ་བྱུང་བའོ། །སྐུ་
རྡོ་རྗེ་གསུང་རྡོ་རྗེ་ཐུགས་རྡོ་རྗེ་གསུམ་དང་ལྡན་པའི་རྟགས་སུ་སྤྱན་གསུམ་དུ་བྱུང་
བའོ། །
ད་ནི་ཀུན་རྫོབ་ལྷ་སོ་སོའི་རྣམ་པར་དག་པའི་མཇུག་བསྡུ་བ་ནི་གང་དང་
ནི། ཕུང་པོ་ལྔ་དང་ཡུལ་དྲུག་པོ་གང་དང་གང་གིས་ནི་འབྱུང་ཆེན་ལྔ་དང་ཉོན་
མོངས་པ་ལྔའོ། །དེ་རྣམས་ལ་རང་རྒྱུད་པར་ཞེན་ན་འཇིག་རྟེན་པ་ཐམས་ཅད་
བརྩི་བར་འགྱུར་བའོ། །དེ་རྣམས་ལྷའི་སྐུར་བསྒོམས་པ་དེ་དང་དེས་ནི་སྲིད་པའི་
འཆིང་བ་ལས་གྲོལ་ཏེ་ཞེས་པའོ། །
ད་ནི་དོན་དམ་དེ་བཞིན་ཉིད་ཀྱི་རྣམ་པར་དག་པའི་མཇུག་བསྡུ་བ་ནི། དེ་
ཉིད་མི་ཤེས་པ་ནི་ལྷའི་སྐུར་བསྒོམས་པ་དེ་ལ་ཡང་ཆོས་ཀྱི་དབྱིངས་སྟོང་ཉིད་ཀྱི་
རྒྱས་འདེབས་མ་ཤེས་ན་འཇིག་རྟེན་པ་རྣམས་མི་གྲོལ་ཏེ་སླར་འཁོར་བར་སྐྱེའོ། །
241 -246



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འདིས་ནི་གོང་གི་ཐག་པའི་སྒྲོག་དང་གསེར་གྱི་སྒྲོག་གི་དཔེ་དོན་ཡང་འདི་ན་ཡོད་
གསུངས་སོ། །འོ་ན་ཕ་རོལ་ཏུ་ཕྱིན་པ་ཐེག་པ་ལྟར་གཞི་སྤང་ངམ་ཞེ་ན། གཞི་དེ་
ཉིད་རྣམ་པར་སྤངས་པས་ཀྱང་དངོས་གྲུབ་རྙེད་པར་མི་འགྱུར་རོ། དེའི་ཕྱིར་ནི་དེ་
ཉིད་མི་ཤེས་ན་ཡང་མི་གྲོལ་སྤངས་ན་ཡང་དངོས་གྲུབ་མི་ཐོབ་པ་དེའི་ཕྱིར་དྲི་ལྷའི་
སྐུར་བསྒོམ་ལྷ་དེ་བདེ་སྟོང་དབྱེར་མེད་དུ་རྣམ་པར་དག་པས་ན་དྲི་མེད་དོ། །དེ་
བཞིན་དུ་སྒྲ་ལ་སོགས་པ་ལ་ཡང་སྦྱར་རོ། །རང་བཞིན་ནི་དེ་ཐམས་ཅད་ལྷར་དག་
ལྷ་དེ་ཡང་བདེ་སྟོང་དབྱེར་མེད་དུ་རང་བཞིན་གྱིས་དག་པར་བསྒོམས་པའི་འགྲོ་
བ་དེ་ཡང་དག་པར་རྫོགས་པའི་སངས་རྒྱས་ཀྱི་སར་འགྲོ་བར་ཤེས་སོ། །
ལེའུའི་མཚན་ནི་རྣམ་པར་དག་པ་ནི་ཀུན་རྫོབ་དང་དོན་དམ་གྱི་རྣམ་པར་
དག་པའོ། །ལེའུ་ནི་གཞུང་གཅོད་ཅིང་སྐྱོང་བའོ། །ཞེས་བྱ་བ་ནི་གཞུང་ཚིག་དང་
ཡི་གེར་གཏན་ལ་ཕེབས་པའོ། །དགུ་པ་ནི་གྲངས་ཀྱི་གནས་གཞན་ནོ། །སྙིང་པོ་
ཀྱེ་རྡོ་རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་ལེའུ་དགུ་པའི་ཊིཀྐ་རྫོགས་
སོ།། 11
ལེའུ་བཅུ་པ་འདི་ལ་ཆོས་དོན་སྡེབས་གསུམ་ལས་ལེའུ་ལེའུའི་འབྲེལ་ནི།
དེ་ལྟར་བསྐྱེད་པའི་རིམ་པ་རྣམ་དག་དང་བཅས་པ་བསྒོམ་པ་དེ་ལ་ཡང་སྔོན་དུ་
དབང་བསྐུར་མ་ཐོབ་པར་བསྒོམ་དུ་མི་རུང་པས་ལེའུ་བཅུ་པ་འདི་བྱུང་བའོ། །ལེའུ་
མདོར་བསྟན་རྒྱས་བཤད་ནི་ལེའུ་དང་པོའི་ཇི་ལྟར་རིགས་པའི་རྣལ་འབྱོར་མའི་
ཞེས་པས་མདོར་བསྟན། ལེའུ་འདིས་ཡ་ཀིའི་དོན་འདི་རྒྱས་པར་འཆད་དོ། །
ལེའུ་མངོན་རྟོགས་ཀྱི་འགྲེལ་ནི་སློབ་དཔོན་ཀུན་གྱིས་མཛད་པའི་དཀྱིལ་
འཁོར་གྱི་ཆོ་ག་ཡོད་དེ་དེ་ལ་མི་ལྟོས་པར་རྒྱུད་ཀྱི་དོན་ཕན་ཚུན་དུ་བསྡེབས་ནས་
24/ -247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དཀྱིལ་འཁོར་གྱི་ཆོ་གར་སློང་བའོ། །
ལེའུ་འདི་ལ་ཆོས་གསུམ་ལས་དང་པོར་བཤད་པར་ཞལ་གྱིས་བཞེས་པ་
ནི། དེ་ནས་ནི་དགུ་པ་བཤད་པའོ། །ཇི་ལྟར་དཀྱིལ་འཁོར་གྱི་རིམ་པ་ནི་བསྙེན་པ་
དང་། ས་ཆོག་དང་། སྟ་གོན་དང་
། དཀྱིལ་འཁོར་བྲི་ཞིང་བསྒྲུབ་པའི་རིམ་པ་བཞི་
ཡང་དག་པར་རབ་དུ་བཤད་ཞེས་པའོ། །སློབ་དཔོན་མཚན་ཉིད་དང་ལྡན་པ་གང་
གིས་སློབ་མ་དཀྱིལ་འཁོར་དུ་བཅུག་ཅིང་ལྷ་ངོ་བསྟན་ནས་དབང་བསྐུར་བའི་ཆོ་
ག་རབ་ཏུ་བཤད་པར་བྱ་ཞེས་པའོ། །ལེའུ་འདི་རྒྱུད་ཀྱི་ཆིངས་བྱས་པའི་ནང་དུ་
སྡུད་ན་གོར་སྡུད་ན། གཞིའི་རྒྱུད། རང་བཞིན་གྱི་རྒྱུད། འབྲས་བུའི་རྒྱུད་གསུམ་
ལས་འདི་གཞིའི་རྒྱུད་དོ། །
ལེའུའི་གཞུང་ལ་ཆོས་བཞི་སྟེ། རྡོ་རྗེ་སློབ་དཔོན་གྱི་མཚན་ཉིད་དང༌། རྡོ་
རྗེ་སློབ་དཔོན་གྱི་ལས་དང་
། སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
དང༌། དབང་ བསྐུར་བའོ། །དེ་ ཡང་ རྡོ་ རྗེ་ སློབ་དཔོན་མཚན་ཉིད་དང་ལྡན་པ་
གཅིག་གིས་སློབ་དཔོན་གྱི་ལས་ལ་བསྙེན་པ་གཙོ་བོ་ལ་འབུམ་འཁོར་རྣམས་ཀྱི་
ལ་ཁྲི་ཚོ་རེ་བསྐྱལ། དེ་ནས་ནུབ་དང་པོ་སའི་ཆོ་ག་བྱ། ནུབ་གཉིས་པ་སྟ་གོན་གྱི་
ཆོ་ག་བྱ། དེ་ནས་དཀྱིལ་འཁོར་གྱི་ཞག་གི་ཆོ་ག་ལ་དང་པོ་ཐིག་གི་ཆོ་ག་ཇི་ལྟ་བ་
བཞིན་དུ་ཐིག་འདེབས། དེ་ནས་ཚོན་གྱི་ཆོ་ག་ཇི་ལྟ་བ་བཞིན་དུ་ཚོན་འབྲི། དེ་
ནས་དཀྱིལ་འཁོར་བསྒྲུབ་པ་དང་
། སློབ་དཔོན་བདག་འཇུག་བྱེད། དེ་ནས་སློབ་
མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་ནས་དབང་བསྐུར་བ་ལ་བཞི་སྟེ།
རྡུལ་ཚོན་གྱི་དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་དང༌
།
ལྷོར་གསང་བའི། ནུབ་ཏུ་ཤེས་རབ་ཡེ་ཤེས་ཀྱི། བྱང་དུ་ཚིག་དབང་རིན་པོ་ཆེ་
241 248



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
བསྐུར་བ་སྟེ། དེ་ཚོའི་དོན་གཞུང་ནས་སྟོན་པ་ལས། རྡོ་རྗེ་སློབ་དཔོན་གྱི་མཚན་
ཉིད་ནི་བརྟག་པ་ཕྱི་མའི་ལེའུ་དང་པོ་ནས་རང་འདོད་ལྷ་མཉམ་རྣལ་འབྱོར་པས།
རབ་མཐོང་སྔགས་ཀྱི་ཕ་རོལ་སོན་ནི་ཞེས་པ་ཚིག་རྐང་པ་གཉིས་བཤད། གུར་
ལེའུ་དགུ་པ་ནས། ཉན་ཐོས་སྤྱོད་པ་སྐྱོང་བྱེད་ཅིང་
། །དེ་ཉིད་བཅུ་ནི་ཡོངས་སུ་
ཤེས། །ཞེས་པ་ལ་སོགས་པ་རྡོ་རྗེ་སློབ་དཔོན་གྱི་མཚན་ཉིད་བཅོ་བརྒྱད་བཤད་
དོ། །སློབ་དཔོན་མཚན་ཉིད་དང་ལྡན་པ་དེས་སྔོན་དུ་བསྙེན་པ་བྱ་བ་ནི་འཁོར་
ལོའི་བདག་པོ་ཞེས་པའི་ཚིག་རྐང་གཉིས་ཀྱིས་བསྟན་ཏེ། དེ་ཡང་གོང་ལེའུ་བརྒྱ་
པར་བསྟན་པའི་ལྷ་མོ་བཅོ་ལྔའི་བསྐྱེད་པའི་རིམ་པ་བསྒོམ་སྟེ་གུར་ལེའུ་བཞི་པའི་
ཨོཾ་ཨ་ཨཱ་ཞེས་པ་ལ་སོགས་པའི་སྔགས་དེ་ལ་ཁྲི་ཕྲག་གཅིག་བཟླས་པས་འཁོར་
ལྷ་མོ་བཅོ་བཞི་པོའི་ཁྲི་ཚོ་རེ་ཐེམ་པས་ན་དཀྱིལ་འཁོར་ཅན་གྱི་དེ་བཞིན་ཁྲི་ཞེས་
སོ། །དེ་ནས་ཨོཾ་ཨ་སྭཱ་ཧཱ་ཞེས་པ་ལ་ཁྲི་ཚོ་དགུ་བཟླས་པས་གོང་གི་ཁྲི་ཚོ་གཅིག་སྟེ་
གཙོ་མོ་ལ་འབུམ་ཐེམ་པས་འཁོར་ལོའི་བདག་པོ་བཟླས་པ་གསུམ་ཞེས་སོ།
ཡང་ན་སམྦུ་ཊ་ནས་བཤད་པ་ལྟར་ཨོཾ་དང་སྭཱ་ཧཱའི་བར་དུ་རང་རང་གི་ས་བོན་
བཅུག་ལ་གཙོ་བོ་ལ་འབུམ་འཁོར་གྱི་ལ་ཁྲི་ཚོ་རེ་བཟླས་སོ། །
དེ་ལྟར་བསྙེན་པ་ཐོན་ནས་ས་ཆོག་བྱེད་པ་ལ་ས་ཆོག་གི་གནས་བསྟན་པ་
ནི། ཚལ་དང་ཞེས་པ་ནགས་ཚལ་ཡོད་པའམ་སྐྱེ་བོ་མེད། གནས་ནི་དམ་ཚིག་མི་
གཅིག་པའི་མི་མེད་པའོ། །བྱང་ཆུབ་སེམས་དཔའ་ནི་རིགས་གསུམ་མགོན་པོའི་
རྟེན་བཞུགས་པའི་ལྷ་ཁང་ངོ༌
། །དཀྱིལ་འཁོར་ཁང་པ་ནི་གྲོང་ཁྱེར་ལས་ཐག་རིང་
པར་ཀ་བས་བཏེག་པའི་ཐོག་ཡོད་ལ་ལོགས་མེད་པའི་ནང་དུ་ཡང་དཀྱིལ་འཁོར་
དམ་པ་ནི་དཔལ་དགྱེས་པ་རྡོ་རྗེ་ཐུགས་ཀྱི་རིགས་ཀྱི་དཀྱིལ་འཁོར་ཡིན་པས་སོ། །
241 -249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གནས་དེར་མཆོད་པ་ལྔ་ཡང་བཤམས་ལ་ལྷ་མོ་བཅོ་ལྔའི་བསྐྱེད་རིམ་ཚར་བར་
བསྒོམས་ལ་སྔགས་བརྒྱ་རྩ་བརྒྱད་ཙམ་བཟླས་གཏོར་མ་གཅིག་བཏང་ལ་འཁོར་
ལྷ་མོ་བཅུ་བཞི་པོ་གཙོ་མོའི་ཐུགས་ཀར་བསྡུས་ཏེ་ཧེ་རུ་ཀ་ཞལ་གཅིག་ཕྱག་
གཉིས་པར་བསྒྱུར་བ་ནི་དང་པོ་ལྷའི་བདག་ཉིད་ཀྱི་ཞེས་སོ། །རྣལ་འབྱོར་ནི་ལྷའི་
ང་རྒྱལ་དང་ལྡན་པས་ནོར་འཛིན་ནི་སའོ། །ས་དེ་སྦྱང་ཟེར་ཡང་སྦྱང་བའི་སྔོན་དུ་
བསླངས་པ་འགྲོ་བས་བརྟག་པ་ཕྱི་མའི་ལེའུ་དང་པོ་ནས་འབྱུང་བ་ལྟར་སའི་ལྷ་མོ་
ལ་ས་བསླང་སྟེ། གནས་དེར་མཎྜལ་གཅིག་བཤམས་དེའི་དབུས་སུ་དྲིའི་ཐིག་ལེ་
གཅིག་བྱ་དེར་མེ་ཏོག་གི་ཚོམ་བུ་གཅིག་དགྲམ། མཆོད་པ་རྣམ་པ་ལྔ་བཤམས་ལ་
དེར་སའི་ལྷ་མོ་སྐུ་ལྟེ་བ་ཡན་ཆད་ས་གསེབ་ནས་འཐོན་པ་བསྐྱེད། དེ་ལ་ཡེ་ཤེས་
ཀྱི་སའི་ལྷ་མོ་སྤྱན་དྲངས་ལ་གཉིས་སུ་མེད་པར་བསྲེ། དབང་བསྐུར། མཆོད་པ་
རྣམ་པ་ལྔས་མཆོད་ལ་སམ་པུ་ཏ་ནས་འབྱུང་བ་བཞིན་དུ་བསྟོད་པ་གཅིག་བྱ། དེ་
ནས་ཕྱི་མའི་ལེའུ་དང་པོ་ནས་བཤད་པའི་མ་མ་རིན་ཆེན་སྣ་ཚོགས་འཛིན་ལ་
སོགས་པས་གསོལ་བ་གདབ། སའི་ལྷ་མོ་ན་རེ་ཁྱོད་ཀྱིས་སློབ་མ་རྣམས་ཀྱི་དོན་
དུ་བཅོམ་ལྡན་འདས་ཧེ་བཛྲའི་དཀྱིལ་འཁོར་གཅིག་བྲིས་ཤིག་ཞེས་གནང་བ་བྱིན་
པར་བསམ་མོ། །དེ་ནས་ཡེ་ཤེས་ཀྱི་སའི་ལྷ་མོ་གཤེགས་དམ་ཚིག་གི་སའི་ལྷ་མོ་
མི་དམིགས་པར་བསྒོམ་མོ། །
དེ་ནས་ས་སྦྱང་བ་ལ་ལས་དང་བྱ་བས་སྦྱང་བ་ནི་ས་དེ་འདོམ་གང་ཙམ་
མམ་སྐེད་པ་ཙམ་མམ་ཁྲུ་གང་ཙམ་དུ་བརྐོ་སྟེ་དགོས་པ་སའི་རོ་རྣམ་པ་ལྔ་
བའོ། །སྔགས་དང་ཏིང་ངེ་འཛིན་གྱིས་སྦྱང་པ་ནི། གུར་གྱི་ལེའུ་བརྒྱད་པའི་ཧཱུཾ་ལཾ་
ཧཱུཾ་ཧཱུཾ་ཞེས་པའི་སྔགས་དེ་བརྗོད་པས་ས་གཞི་དེ་སྟོང་པ་ཉིད་དུ་བསྒོམ་པའོ། །དེ་
“སེམ་
241 --250



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ནས་ས་བསྲུང་བ་ནི། འབད་པ་བརྩོན་འགྲུས་དང་བཅས་པས་སྟོང་པའི་ངང་ལས་
རཾ་ལས་ཉི་མའི་དཀྱིལ་འཁོར་གཅིག་བསྒོམ། དེའི་དབུས་སུ་ཧཱུཾ་ལས་རྡོ་རྗེ་རྒྱ་གྲམ་
པ་གཅིག་བསྒོམ་ཆེན་ཞེས་པ་ལྡན་པའི་ཚིག་སྟེ་དེའི་ལྟེ་བ་ལ་ཧཱུཾ་དེ་ལས་འོད་ཟེར་
སྤྲོས་པས་ས་གཞི་ཐམས་ཅད་རྡོ་རྗེའི་ས་གཞི་བྱས་ཏེ་ཞེས་སོ། །དེ་ལ་གོང་དུ་
གསུངས་པའི་སྔགས་ནི་ལེའུ་གཉིས་པའི་ཨཱ་རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་པ་ལན་གསུམ་
བརྗོད་པའོ། །མཁས་པས་ནི་ས་བསྲུང་པ་ལའོ། །འཛིན་པ་ནི་ས་སྦྱང་ཞིང་བསྲུང་
ངོ༌། །
དེ་ནས་དཀྱིལ་འཁོར་གྱི་སྟེགས་བུ་བརྩིག་པ་ནི་དཀྱིལ་འཁོར་ནི་ཧེ་རུ་ཀ་
ཡིན་ན་སྟེགས་བུའི་ངོས་རེ་ལ་ཁྲུ་གསུམ་གསུམ་དུ་བྱའོ། །ལྷ་མོ་བཅོ་ལྔ་ལ་ངོས་རེ་
ལ་ཁྲུ་གསུམ་དང་མཐེབ་སོར་གསུམ་གྱིས་ལྷག་པ་གཅིག་བྱའོ། །དེ་ཡང་དབུས་
ཅུང་ཟད་མཐོ་བ་ཐོ་མ་བགས་ཀྱིས་དམའ་བ་དེ་ལ་རྡོ་ཆགས་ཡམས་གཅིག་བྱང་
ཆུབ་ཆགས་ཡམས་གཅིག་བྱ་ས་ཆགས་ཡམས་གཅིག་བྱ་དེ་བཞིན་དུ་ལན་མང་དུ་
བྱས་པས་སྟེགས་བུ་དེ་མེ་ལོང་གི་ངོས་ལྟར་ཐར་སྟེ་ཐང་ངེ་བ་གཅིག་བྱས་ལ་
བཞག་གོ །དེའི་སྟེང་དུ་མེ་ཏོག་ལ་སོགས་པའི་མཆོད་པ་ཅི་འབྱོར་པ་ཡང་བཤམ།
དེ་བཞིན་གཤེགས་པའི་རྟེན་ཇི་སྙེད་པ་ཡང་བཞུགས་སུ་གསོལ་ལོ། །དེ་ནས་ནུབ་
གཉིས་པ་ལ་སྟ་གོན་གྱི་ཆོ་ག་བྱ་བ་ནི་དོ་ནུབ་སྟ་གོན་ལ་དགོས་པའི་རྫས་ཐམས་
ཅད་དེ་རིང་བསོགས་ཏེ། དེ་ཡང་ལྷ་སྟ་གོན་ལ་དགོས་པའི་དྲིའི་འདེ་གུ་དང་བུམ་
པ་སྟ་གོན་ལ་དགོས་པའི་རྫས་བུམ་པ་དང་
། བུམ་པའི་ཁ་རྒྱན་དང་མགུལ་ཆིངས་
དང་བུམ་པའི་མགུལ་ཆིངས་ལ་སོགས་པ་དང་
། སློབ་མ་སྟ་གོན་ལ་དགོས་པའི་
རྫས་སོ་ཤིང་དང་བསྲུང་སྐུད་དང་ཀུ་ཤ་ལ་སོགས་པ་ཐམས་ཅད་བསགས་ལ་
241 --251



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྟེགས་བུའི་དབུས་སུ་སྟན་ནང་ཚངས་ཅན་གཅིག་བཏིང་སྟེ་མཆོད་པ་ལ་སོགས་པ་
བཤམས་ལ་ཕྱི་རོལ་སོང་བ་དང་སློབ་དཔོན་བདག་ཉིད་ཁྲུས་དང་ཞེས་པ་ཆུ་
གཙང་མས་ཁྲུས་བྱ། གཙང་སྦྲ་ནི་བདུད་རྩིའི་རི་ལུ་ཁར་གཞུག །དྲི་ཞིམ་ནི་ཙན་
དན་དང་ག་པུར་དང་གླ་རྩི་ལ་སོགས་ པ་དྲི་ཞིམ་པོས་ལུས་ལ་བྱུགས་ཏེ། སྣ་
ཚོགས་རྒྱན་ནི་རུས་པའི་རྒྱན་གྱིས་བརྒྱན་ཏེ་དཀྱིལ་འཁོར་གྱི་དབུས་སུ་འདུག་ལ་
བདག་དང་གནས་དང་རྣལ་འབྱོར་བསྲུང་བའི་བསམ་པ་དང་ལྡན་པས་ཨོཾ་རཀྵ་
རཀྟ་ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་པ་ནི་བསྲུང་བ་ཇི་ལྟར་གསུངས་པ་ཉིད་ཞེས་
སོ། །
དེ་ནས་ལེའུ་བརྒྱད་པར་ཇི་ལྟར་བསྟན་པའི་བསམ་གཏན་དེ་བཞིན་དུ་
འདིར་ཡང་མངོན་རྟོགས་ཚར་གཅིག་བསྒོམས་ལ་ལྷ་མོ་བཅོ་ལྔའི་སྔགས་ལ་བརྒྱ་
རྩ་བརྒྱད་ཙམ་བཟླས་པ་དང་དེ་ཐོན་པའི་བརྡར་སེ་གོལ་གཅིག་གཏོགས། དེ་ནས་
ལས་ཀྱི་སློབ་དཔོན་ཟེར་སྒྲུབ་པའི་གྲོགས་མཆོག་མཆོད་པ་ཤེས་པ་བཞི་ཡོད་ན་
བཞིས་བྱ་མེད་ན་གཅིག་གིས་དཀྱིལ་འཁོར་གྱི་ཕྱོགས་བཞི་ནས་གསོལ་བ་གདབ་
པ་ནི་དང་པོ་དཀྱིལ་འཁོར་གྱི་ཤར་ཕྱོགས་ནས་ལྷ་མོ་གྷོ་རི་མའི་ང་རྒྱལ་གྱིས་ཨཾ་
བཛྲ་པུལླེ་ལ་སོགས་པ་མཆོད་པ་རྣམ་པ་ལྔས་མཆོད་དེ་འདི་ན་མེད་ཀྱང་གུར་ལེའུ་
བརྒྱད་པ་ན་འདིའི་ཐད་ཁ་ན་བསྟོད་པ་ཡོད་པས་ཞེ་སྡང་རྡོ་རྗེ་ཕྱག་འཚལ་བསྟོད་
ལ་སོགས་པས་བསྟོད་དེ། གསོལ་བ་གདབ་པ་ནི་གུར་ལེའུ་བརྒྱད་པའི་དེ་བཞིན་
གཤེགས་པ་ཀུན་ཞི་བ་ལ་སོགས་པས་སོ། །ལྷོ་ཕྱོགས་ནས་ཙོ་རི་མའི་ང་རྒྱལ་
གྱིས་མཆོད་བསྟོད་གསོལ་བ་གདབ། ནུབ་ཕྱོགས་ནས་བྷེ་ཏ་ལིའི་ང་རྒྱལ་གྱིས་
མཆོད་བསྟོད་གསོལ་བ་གདབ། བྱང་ཕྱོགས་ནས་གྷསྨ་རིའི་ང་རྒྱལ་གྱིས་མཆོད་
241-252



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བསྟོད་གསོལ་བ་བཏབ་པ་དང་སློབ་དཔོན་གྱིས་འཁོར་ལྷ་མོ་བཅུ་བཞི་པོ་གཙོ་
ཐུགས་ཀར་བསྡུས་ཏེ། ཧེ་རུ་ཀ་ཞལ་གཅིག་ཕྱག་གཉིས་པར་བསྒྱུར་བ་ནི་རྡོ་
རྗེ་སེམས་དཔའ་སྙེམས་བྱས་ཀྱི་ཚིག་གསུམ་གྱིས་བསྟན་དེ་ནས་མིག་རྐང་བྱིན་
གྱིས་བརླབས་ཧེ་རུ་ཀའི་ང་རྒྱལ་བསྐྱེད་པ་ནི་ཁའི་པད་མ་འཛུམ་དང་བཅས་ལ་
སོགས་པས་སོ། །དེ་ནས་དཀྱིལ་འཁོར་གྱི་བྱང་ཤར་མཚམས་སུ་སོང་སྟེ་བགེགས་
ལ་བཀའ་བསྒོ་བ་ནི་གུར་ལེའུ་བརྒྱད་པའི་ང་ནི་དཔལ་ལྡན་སྙིང་རྗེའི་སྟོབས་ཀྱི་
ཚིག་རྣམས་བརྗོད་དེ་སམྦུ་ཊ་ནས་བཤད་པའི་བདག་རྡོ་རྗེ་སློབ་དཔོན་ཆེ་གེ་མོ་
ཞེས་བྱ་བ་ཞེས་པ་ནས་ས་ཕྱོགས་འདིར་མ་གནས་པར་སོང་ཞིག་གི་ཚིག་རྣམས་
བརྗོད་ལ་ཁྲོ་བོ་བཅུའི་སྔགས་ལ་སོགས་པས་བགེགས་བསྐྲད་དོ།
དེ་ནས་སྤྲོས་པ་ལ་དགའ་ན་གུར་ལེའུ་བཅུ་བཞི་པ་ནས་འབྱུང་བའི་རྐང་
སྟབས་དང་ལག་སྟབས་རྣམས་བྱ་རྡོ་རྗེའི་གླུ་བླངས། སྤྲོས་པ་ལ་མི་དགའ་ན་
དཀྱིལ་འཁོར་གྱི་བྱང་ཤར་མཚམས་ནས་ཧཱུྃ་མང་པོ་བརྗོད་ཅིང་གཡས་བསྐོར་ལན་
གསུམ་བྱས་པས་ཏིང་ངེ་འཛིན་གྱིས་ཐུགས་ཀའི་ས་བོན་ལས་འོད་ཟེར་འཕྲོས་
པས་བགེགས་ཐམས་ཅད་ཚར་བཅད་པར་བསྒོམ་པ་ནི་ཧཱུཾ་ཧཱུཾ་སྙེམས་པར་བྱས་ནས་
ནི་ཞེས་སོ། །དེ་ནི་ཧེ་རུ་ཀ་འཇིགས་པའི་གར་རོ། །
དེ་ནས་དཀྱིལ་འཁོར་གྱི་བྱང་ཤར་མཚམས་ནས་ལོག་སྟེ་ངག་ཏུ་ཧི་མང་པོ་
བརྗོད་ཅིང་གཡོན་བསྐོར་ལན་གསུམ་བྱས་པས་ཏིང་ངེ་འཛིན་གྱིས་བདག་མེད་མ་
བདེ་བའི་འོད་ཟེར་སྤྲོས་པས་བར་ཆོད་ཀྱི་བགེགས་ཐམས་ཅད་བདེ་བས་འབོགས་
ཏེ་གནོད་པའི་སྦྱོར་བ་མི་ཤེས་པར་བསྒོམ་པ་ནི་ཧི་ཧི་རྣམ་པར་འཇིགས་བྱེད་
བདག་ཞེས་ཏེ་དེ་ནི་བདག་མེད་མ་དགྱེས་པའི་གར་རོ། །དེ་ནས་དཀྱིལ་འཁོར་གྱི་
241 -253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དབུས་སུ་འདུག་ལ་བསྲུང་བའི་འཁོར་ལོ་གཅིག་བསྒོམ་མོ། །
དེ་ནས་སྟང་སྟབས་བྱས་པའི་ས་རྡུལ་རྣམས་རྔ་ཕྱགས་སམ་འཇག་ཕྱགས་
གཅིག་གིས་ཕྱགས་ལ་ཆང་དང་བདུད་རྩིའི་རི་ལུ་སྦྱར་བས་བྱུགས་ལ་དེ་ནས་དྲི་
བཟང་པོའི་འདེ་གུས་དྲིའི་ཐིག་ལེ་བཅོ་ལྔ་བྱ་དེར་མེ་ཏོག་གི་ཚོམ་བུ་བཅོ་ལྔ་
དགྲམ། དེ་ནས་སྙིང་པོ་ཚིག་ཙམ་གྱིས་ལྷ་མོ་ལྔ་བསྐྱེད། དེ་ལ་ཡེ་ཤེས་སེམས་
དཔའ་སྤྱན་དྲངས་ལ་གཉིས་སུ་མེད་པར་བསྲེ། དེ་ནས་མཆོད་པ་ནི་མེ་ཏོག་སྣ་
ཚོགས་ནི་མེ་ཏོག་གི་སྣོད་བཅོ་ལྔ། བདུག་པ་སྤོས་ཀྱི་རེང་བུ་བཅོ་ལྔ། མར་མེ་བཅོ་
ལྔ། དྲིའི་དུང་ཆོས་བཅོ་ལྔ། ལྷ་བཤོས་བཅོ་བརྒྱད་པས་མཆོད་དེ་བསྟོད་པ་རྒྱས་
བསྡུས་ཅི་ རིགས་ པ་ གཅིག་ གིས་བསྟོད། བདུད་རྩི་མྱང་པ་གཅིག་བྱ། དེ་ནས་
གཉིས་མེད་ཡེ་ཤེས་ལས་བྱུང་པ། ཁྱབ་བདག་དངོས་གྲུབ་བདག་ཉིད་ཅན་ལ་
སོགས་པས་གསོལ་བ་གདབ་པོ། དེ་ནི་ལྷ་སྟ་གོན་ལ་གནས་པའོ། །
དེ་ནས་བུམ་པ་སྟ་གོན་ལ་གནས་པ་ནི་བུམ་པ་བརྒྱད་སོགས་ཁོངས་སུ་
བརྒྱད་དེ་བཅུ་དྲུག་གོ །དེ་ཡང་ལྷ་མོ་བཅོ་ལྔ་པ་བུམ་པ་བཅོ་ལྔ་ལས་ཐམས་ཅད་
པའི་བུམ་པ་དང་བཅོ་དྲུག་པོ་དེ་ཐམས་ཅད་ཕྱི་ནང་མེད་པར་དག་པར་བཀྲུ།
ཡུངས་ཀར་དང་བདུད་རྩི་འཁྱིལ་པའི་སྔགས་ཀྱིས་བགེགས་བསྐྲད། གུ་གུལ་གྱི་
དུད་པས་བདུག །དེ་ནས་མཚན་མ་གདབ་པ་ནི་བུམ་པ་བཅོ་བརྒྱད་ལ་གྲི་གུག་
བཅོ་བརྒྱད་ལས་ ཐམས་ཅད་པའི་བུམ་པ་ལ་རྡོ་ རྗེ་རྒྱ་ གྲམ་ པ་ གཅིག་ དགོད།
མཚན་མ་བཏབ་པ་དང་ས་ལ་བཞུགས་སུ་མི་རུང་པར་རས་དཀར་པོ་གཅིག་གི་
སྟེང་དུ་བཞག་ལ་རྒྱན་ཆས་སུ་གཞུག་པ་ནི་ཤིང་ཡལ་ག་ལོ་མ་མེ་ཏོག་དང་བཅས་
པས་ཁ་རྒྱན་བྱ། མགྲིན་པ་ནི་རས་ཁ་ཚར་མ་ཉམས་པས་མགུལ་ཆིངས་བྱ། དེའི་
241 -254



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ནང་དུ་རིན་པོ་ཆེ་ལྔ་དང་བདུད་རྩི་ལྔ་ལ་སོགས་པ་གཞུག་ཆུ་གཙང་མས་བཀང་སྟེ་
རྣམ་པར་རྒྱལ་བ་ཤར་དུ་སྦྱིན་ཞེས་པས་ས་སྟེགས་ཀྱི་དཀྱིལ་འཁོར་གྱི་ཤར་
ཕྱོགས་སུ་འཇོག་པར་གཞུང་ནས་གསལ་ཡང་དཀྱིལ་འཁོར་གྱི་ཕྱོགས་གར་དབེན་
་གཅིག་ཏུ་བུམ་པའི་མཎྜལ་བྱས་ལ་དེར་དེར་བུམ་པ་གཅལ་བཀྲལ་ལ་བུམ་པ་
རྣམས་ལྷ་དགོད་པའི་གོ་རིམ་བཞིན་དུ་བཞུགས་སུ་གསོལ་ལོ། །
དེ་ནས་གཙོ་བོའི་བུམ་པའི་སྟེང་དུ་ཐོད་པའི་ནང་དུ་ཆང་དང་བདུད་རྩི་སྦྱར་
བ་བླུགས་ཏེ་དེར་བཞག །དེའི་སྟེང་དུ་རྡོ་རྗེ་བཞག་དེ་ལ་གཟུངས་ཐག་བཏགས་
ལ་སློབ་དཔོན་གྱིས་བཟུང་ལ། བུམ་པ་སྟོང་པ་ཉིད་དུ་བསྒོམ། ཧཱུྃ་ལས་རིན་པོ་
ཆེའི་བུམ་པར་བསྐྱེད་ལ་བུམ་པ་རེ་རེར་ལྷ་རེ་རེ་བསྒོམ། དེ་རྣམས་ལ་ཡེ་ཤེས་
སེམས་དཔའ་སྤྱན་དྲངས་ལ་གཉིས་སུ་མེད་པར་བསྲེ། དེ་ལ་གོང་གི་མེ་ཏོག་གི་
ཚིག་གཉིས་ ཀྱིས་མཆོད། བསྟོད་ལ། གུར་ལེའུ་བཞི་པའི་སྔགས་བརྒྱ་རྩ་བརྒྱད་
ཙམ་བཟླས་ཏེ་ཐོད་པའི་བདུད་རྩི་ཆུ་དེ་བུམ་པར་བླུགས་པས་ལྷ་ཐམས་ཅད་
བདུད་ རྩིའི་ངོ་བོར་ ཞུའོ། །ལས་ཐམས་ཅད་ པའི་བུམ་པར་ ཁྲོ་ བོར་བདུད་རྩི་
འཁྱིལ་པ་བསྐྱེད་ལ་ༀ་ཨ་མི་ཏ་ཀུན་དྷ་ལེ་ཧཱུཾ་ཕཊ་ཞེས་པ་བརྒྱ་རྩ་བརྒྱད་བཟླས་ཏེ་
ལྷ་མི་བཞུ་བར་བདག་ཅན་དཔོན་སློབ་འཁོར་དང་བཅས་པའི་བར་དུ་གཅོད་པ་
ཐམས་ཅད་ལས་བསྲུང་དུ་གསོལ་ལོ་ཞེས་གསོལ་བ་བཏབ་ལ་དཀྱིལ་འཁོར་གྱི་
བྱང་ཤར་མཚམས་སུ་བཞུགས་སུ་གསོལ་བ་གདབ། དེ་ནས་ཡོལ་བའི་ཕྱི་རོལ་དུ་
གདན་བཏིང་དེར་སློབ་དཔོན་སྤྱན་དྲངས་པ་སློབ་མ་སྟ་གོན་དུ་གནས་པའི་ཆོ་ག་
བྱ་བ་ནི། སློབ་མ་དེ་ལས་ཐམས་ཅད་པའི་བུམ་པས་ཁྲུས་བྱས་བླ་མ་ལ་མཎྜལ་
ཕུལ་ལ་སྔགས་ཀྱི་དངོས་གྲུབ་དོན་ཉེར་གང་ལ་སོགས་པས་སྤྲོ་བ་བསྐྱེད། དགའ་
241-255



རང་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཆེན་ཁྱོད་བདག་སྟོན་པ་བས་ལ་སོགས་པས་ཐུན་མོང་མ་ཡིན་པའི་སེམས་བསྐྱེད་
པའི་དོན་དུ་གསོལ་བ་གདབ། བུ་ཚུར་ཐེག་པ་ཆེན་པོ་ལ་ཞེས་པས་ཐེག་པ་ཆེན་
པོར་བློ་དགུག་པ་བྱ། རྟོག་པ་ཐམས་ཅད་ལེགས་པར་བསྡུས་ནས་ནི་ཞེས་པས་རྣ་
གཏད་པར་བསྐུལ། སློབ་མའི་རྒྱུད་པར་བྱ་བའི་དོན་དུ་ལྔ་པོ་རྣམ་པར་དག་པ་བྱ།
དེ་ནས་སློབ་མའི་གནས་གསུམ་དུ་དྲིའི་ཐིག་ལེ་གསུམ་བྱ། དེ་ནས་གནས་གསུམ་
དུ་རྡོ་རྗེ་ རེ་གཏུག་ཅིང་ཧཱུྃ་ཨ་ཨཾ་གསུམ་ལས་རྡོ་རྗེ་དང་པད་མ་དང་འཁོར་ལོ་
གསུམ་བསྒོམ། དེ་ལས་འོད་ཟེར་སྤྲོས་པས་སྐུ་གསུང་ཐུགས་ཀྱི་ལྷ་བཀུག་སྟེ་
རང་གི་ས་བོན་ལ་བསྟིམ། དེ་ནས་མེ་ཏོག་ལ་སོགས་པའི་མཆོད་པ་ལྔ་དང་དྲིལ་
བུའི་སྒྲ་མི་གྲག་པར་དཀྲོལ་ཞིང་གནས་གསུམ་དུ་མཆོད་དོ། །དེས་སློབ་མ་ལ་སྐུ་
གསུང་ཐུགས་ཀྱི་ལྷས་རབ་ཏུ་གནས་པ་བྱས་པའོ། །
དེ་ནས་དངོས་གྲུབ་ཀྱི་ལྟས་བརྟག་པའི་དོན་དུ་སོ་ཤིང་དོར། ངག་གི་ཉེས་
པ་དག་པར་བྱ་བའི་ཕྱིར་སྐྱོར་ཆུ་བླུད། དེ་ནས་རྨི་ལམ་གྱི་ལྟས་བརྟག་པའི་དོན་དུ་
ཀུ་ཤུའི་སྔས་དང་སྟན་སྦྱིན། བར་ཆད་བསྲུང་པར་བྱ་བའི་ཕྱིར་བསྲུང་སྐུད་མདུད་
པ་གསུམ་དང་ལྡན་པ་དཔུང་པ་གཡོན་པར་གདགས། དེ་ནས་འཇིག་རྟེན་ཁམས་
ནི་མ་ལུས་པར་ཞེས་པ་ལ་སོགས་པས་སློབ་མ་སྤྲོ་བ་བསྐྱེད་པའི་ཕྱིར་ཟབ་ཅིང་རྒྱ་
ཆེ་བའི་ཆོས་བཤད་དེ་ནས་ནུས་ན་དགེ་སྦྱོར་གྱིས་མི་ནུས་ན་དཔལ་དགྱེས་པ་རྡོ་
རྗེ་ཡིད་ལ་གྱིས་ལ་ཉོལ་ཅིག་རྨི་ལམ་དུ་གང་རྨིས་པ་ནང་པར་ང་ལ་གབ་པ་དང་
སྦས་པ་མེད་པར་སྨྲོས་ཤིག་ཅེས་བརྗོད་ལ་གནས་དེ་ཉིད་དུ་ཉལ་དུ་གཞུག་གོ །
དེ་ནས་སློབ་དཔོན་གྱིས་ཡོལ་བའི་ནང་དུ་ཞུགས་སྟེ་དཀྱིལ་འཁོར་གྱི་ལྷ་
ལ་མཆོད་པ་དང་། བསྟོད་པ་དང་
། དགེ་བའི་རྩ་བར་བསྔོ་བ་དང་
། འདོད་པའི་
241 -256



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དོན་གསོལ་བ་གདབ་པར་བྱ། ཡི་གེ་བརྒྱ་པ་བཟླས་སོ། །སྤྱིར་སྟ་གོན་གྱི་ལྷ་ནམ་
མཁའ་ལ་འདེགས་པ་དང་
། གཤེགས་སུ་འཇུག་པའི་ལུགས་ཡོད་དེ། འདིར་སྤོས་
དང་མེ་ཏོག་ལ་སོགས་མཆོད་པ་མཚན་ཐུབ་ཕུལ་ཏེ་འོ་མི་རྒྱ་བར་བྱས་ནས་
བཞུགས་ སུ་འཇུག་པའོ། །དེ་ནས་སློན་དཔོན་བདག་ཉིད་ཉལ་ལོ། །ནང་པར་
སྔན་ཏེར་མངོན་པར་རྟོགས་པ་ཚར་གཅིག་བསྒོམ་ལ་སྔགས་བརྒྱ་རྩ་བརྒྱད་ཙམ་
བཟླས་པས་བུམ་པ་གསོའོ། །དེ་ནས་དཀྱིལ་འཁོར་གྱི་ལྷ་ནམ་མཁའ་ལ་བཏེག་ཏེ་
སྟེགས་བུ་ཕྱགས་ལ་ཡོལ་བའི་ཕྱི་རོལ་དུ་སློབ་མའི་རྨི་ལམ་བཟང་ངན་དྲི་བཟང་ན་
བཟང་བའི་ལྟས་བསྟན། ངན་ན་བགེགས་བཟློག་པའི་ཆོ་ག་བྱའོ། །
དེ་ནས་དཀྱིལ་འཁོར་གྱི་ཞག་གི་ཆོ་ག་ལ་བཞི་སྟེ། ཐིག་དང་ཚོན་གྱི་ཆོ་ག་
དང་། དཀྱིལ་འཁོར་གྱི་གནས་ཉེ་བར་བརྒྱན་པ་དང་
། དཀྱིལ་འཁོར་བསྒྲུབ་པ་
དང༌། སློབ་དཔོན་བདག་འཇུག་བྱ་བའོ། །དེ་ལ་དང་པོ་ཐིག་གདབ་པ་ནི་རང་
འདོད་ལྷ་ནི་ཡི་དམ་གྱི་ལྷའི་ང་རྒྱལ་གྱིས་སོ། །གསར་པ་ནི་ཐིག་སྐུད་གཞན་དུ་
ལོངས་མ་སྤྱད་པའོ། །ལེགས་པར་བཀལ་བ་ནི་འཇུར་མདུད་མེད་པའོ། །ཤིན་ཏུ་
ཚད་མ་ནི་དཀྱིལ་འཁོར་གྱི་ཉིས་འགྱུར་རོ། །མཛེས་པ་ནི་མཚོན་སྣ་ལྔས་ཁ་བསྒྱུར་
བའོ། །སྲད་བུ་ནི་བྱིན་གྱིས་བརླབས་པ་སྟེ་དེ་ཡང་སློབ་དཔོན་རྟོགས་པ་དང་ལྡན་
ན་ཡི་གེ་གསུམ་གྱིས་བདེ་སྟོང་དུ་བརླབ། རྟོགས་པ་དང་མི་ལྡན་ན་ཐོད་པའི་ནང་
དུ་དབུས་སུ་སྐུད་པ་སྔོན་པོ། ཤར་དུ་དཀར་པོ། ལྷོར་སེར་པོ། ནུབ་དུ་དམར་པོ།
བྱང་དུ་ལྗང་ཁུ་བཞག་སྟེ། དེ་རྣམས་ལ་རིགས་ལྔར་བསྐྱེད་དེ་ཡེ་ཤེས་སེམས་
དཔའ་སྤྱན་དྲངས་ལ་གཉིས་སུ་མེད་པར་བསྲེས་ཏེ། མཆོད་པ་ལྔས་མཆོད་གུར་
ལེའུ་བརྒྱད་པའི་ཞེ་སྡང་རྡོ་རྗེ་ཕྱག་འཚལ་བསྟོད་ལ་སོགས་པས་བསྟོད་དེ་ༀ་ཨ་ཧཱུྃ་
241 257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༠
གིས་སྐུད་ པའི་ངོ་བོར་བཞུ་སྟེ་བསྒྲིལ་ལ། ཤེས་རབ་ཅན་ནི་ཐིག་གི་ལས་ལ་
མཁས་པའོ། །གདབ་པ་ནི་ཡེ་ཤེས་ཀྱི་ཐིག་ནི་ཐིག་ཆེན་བརྒྱད་གདབ་སྟེ། དེ་ནས་
ལས་ཐིག་ལ་ཐིག་སྐུད་གཞན་ཞིག་ཡོད་ན་དེས་ གདབ་མེད་ན་དེའི་ཡེ་ཤེས་
གཤེགས་དམ་ཚིག་བསྡུས་ལ་ས་དཀར་དུ་གཅལ་ལ་ཚངས་ཐིག་གི་ངོས་གཅིག་ཏུ་
ཆ་ཆེན་བཅུ་ངོས་གཅིག་ཏུ་ཆ་ཆེན་བཅུ་སྟེ་ཆ་ཆེན་ཉི་ཤུར་གདབ་བོ། །དེ་ཡང་ཆ་
བགོ་བ་ནི། ཕྱི་ཐ་ཀའི་ཆ་ཆེན་གཅིག་ལ་ཕྱེད་དུ་གཤགས་ཏེ་དེའི་ནང་མ་ལ་རྡོ་རྗེ་
ར་བ་དང་མེ་རིའི་སའོ། །དེའི་ནང་གི་ཆ་ཆེན་གཅིག་ལ་དུར་ཁྲོད་བརྒྱད་ཀྱི་ས།
དེའི་ནང་གི་ཆ་ཆེན་གཅིག་ལ་ཆ་ཆུང་བཞིར་བཤགས་ལ་སྒོ་རྟ་བབས་པ་བཅས་པ་
བྱའོ། །དེའི་ནང་གི་ཆ་ཆེན་གཅིག་ལ་ལྷ་སྣམ་བྱའོ། །དེའི་ནང་གི་ཆ་ཆེན་གསུམ་
ལ་པད་མ་འདབ་མ་བརྒྱད་པ་མུ་ ཁྱུད་དང་བཅས་པ་བྱ། དེའི་ནང་གི་ཆ་ཆེན་
གཅིག་ལ་པད་མ་འདབ་མ་བཞི་པ་དབུས་ཀྱི་ལྟེ་བ་དང་བཅས་པ་བཙལ་ལོ། །དེ་
རྣམས་ཀྱི་ཐིག་རྐང་མི་དགོས་པ་རྣམས་དྲི་བཟང་པོའི་ཆུས་ཕྱིས་དང་དཀྱིལ་འཁོར་
གྱི་རྣམ་པ་འདི་ལྟ་བུ་གཅིག་འོང་སྟེ། སྟོན་པ་ནི་སྔོན་འབྱུང་དུ་སྟོན་པ་རྗེས་འཇུག་
ཏུ་སློབ་དཔོན་གྱིས་དཀྱིལ་འཁོར་གྱི་རྣམ་པ་འདི་སྐད་གསུངས་པ། མི་མཉམ་པ་
དང་མཉམ་པ་མེད་པའི་རྟགས་སུ་གྲུ་བཞི་པའོ། །ཡང་དག་འབར་བ་ནི་ཡེ་ཤེས་ཀྱི་
གཞལ་ཡས་ཁང་འོད་མདངས་གསལ་བའོ། །རྣམ་པར་ཐར་པའི་སྒོ་བཞིའི་རྟགས་
སུ་སྒོ་བཞི་ལ། གཟི་བརྗིད་ཆེན་པོ་ནི་འོད་ཟེར་ཁ་དོག་རྣམ་པ་ལྔ་འཕྲོ་བའོ། །དོ་
ཤལ་དོ་ཤལ་ཕྱེད་པ་ནི་དྲ་བ་དྲ་ཕྱེད་ཀྱི་རྒྱན་ཡོད་པའོ། །རིན་པོ་ཆེའི་ཕྲེང་བ་ཡོད་
པ་དང་། །རྔ་ཡབ་དང་དར་གྱི་ཆུན་འཕྱང་ལ་སོགས་པའི་རྒྱན་ཡོད་པའོ། །ཀ་བ་ནི་
ཀ་བས་འདེགས་པའི་ཀ་བ་བརྒྱད་ཀྱིས་བརྒྱན་པའོ། །རྡོ་རྗེ་སྲད་བུ་ནི་ཐིག་བཏབ་
24/ -258



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་ཐམས་ཅད་བདེ་སྟོང་གི་ཐིག་ཏུ་ལྷན་ལྷན་བྱུང་པར་བསྒོམ་པའོ། །
ད་ནི་ཚོན་བྲི་བ་ནི་ཕྱི་ནས་ནི་ཐིག་བཏབ་པའི་ཕྱི་ནས་རྡུལ་ཚོན་གྱི་དཀྱིལ་
འཁོར་བྲིའོ། །ཚོན་གྱི་རྒྱུ་བཤད་པ་ནི་རྡུལ་མཚོན་གྱི་ཚིག་གཉིས་ཀྱིས་མདོར་
བསྟན། དེ་རྒྱས་པར་བཤད་པ་ནི་རྡུལ་མཚོན་དམ་པ་བཤད་པོས་སློབ་མ་དེ་
འབྱོར་པ་རབ་ཡིན་ན་རིན་པོ་ཆེ་སྣ་ལྔའི་ཚོན་གྱི་བྲི། འབྲིང་པོ་བཤད་པས་འབྲས་
ལ་སོགས་པ་ནི་སློབ་མ་དེ་འབྱོར་བ་འབྲིང་པོ་ཡིན་ན་འབྲུའི་ཚོན་གྱིས་བྲི། འབྱོར་
པ་ཐ་མ་ཡིན་ན་ལེའུ་གཉིས་པ་ཚོར་དབབ་ཀྱི་སྐབས་བཞིན་དུ་དུར་ཁྲོད་ཀྱི་སོལ་
བས་ནི་རྡུལ་མཚོན་ནག་པོ་ལ་སོགས་པ་བྲིའོ། །དེ་ཡང་བྱིན་གྱིས་བརླབ་པ་ནི་
སློབ་དཔོན་རྟོགས་པ་དང་ལྡན་ན་བདེ་སྟོང་དུ་བྱིན་གྱིས་བརླབ། རྟོགས་པ་དང་མི་
ལྡན་ན་ཐིག་སྐུད་ལྟར་བྱིན་གྱིས་བརླབས་ལ་བྱང་ཤར་གྱི་མཚམས་སུ་ཚོན་གྱི་ཕྲ་
བརྟག་པ་ནི། ཕྱི་ཐ་ཀར་ཚོན་དཀར་པོ་ཁྱིད་གང་ཙམ་པ་གཅིག་ཐེན། དེའི་ནང་དུ་
སེར་པོ། དེའི་ནང་དུ་དམར་པོ་དེའི་ནང་དུ་ལྗང་ཁུ། དེའི་ནང་དུ་ནག་པོ་ཁྱིད་གང་
པ་གཅིག་ཐེན་ལ་ཐོད་པ་གཅིག་བཀབ་སྟེ། དེའི་སྟེང་དུ་རྡོ་རྗེ་གཅིག་བཞག་ལ་
ཆོས་དབྱིངས་དེ་ནི་དག་པ་སྟེ། སེམས་ཅན་ཁམས་ནི་རབ་སྒྲོལ་བར། །རྒྱལ་ཆེན་
དགྱེས་པ་རྡོ་ རྗེ་ ཡི། །དཀྱིལ་ འཁོར་ རབ་ཏུ་བྲི་བར་བྱ་ ཞེས་བརྗོད་དེ་མེ་ཏོག་
གཅིག་གཏོར་ལ་པྲ་བརྟག་གོ །
དེ་ནས་ཚོན་དགྱེ་བ་ཡང་ལྟེ་བ་ནག་པོ། པད་མ་འདབ་མ་རྣམས་དམར་པོ།
གོང་རས་ནག་པོ། མུ་ཁྱུད་ནག་པོ་ལ་རྡོ་རྗེ་ཕྲེང་བ་དཀར་པོ་བཏང་། ཤར་དཀར།
ལྷོ་སེར། ནུབ་དམར། བྱང་ལྗང་ཁུ། འདོད་ཡོན་གྱི་གཞི་དམར་པོ། རིན་ཆེན་ཕ་
གུ་གཞི་སེར་པོ། དྲོ་བ་དྲ་ཕྱེད་གཞི་སྔོན་པོ་མཚན་མ་དཀར་པོ་བཏང་། དུར་ཁྲོད་
241 -259



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཀྱི་གཞི་ལྗང་ཁུ་ལ་མཚན་མ་དཀར་པོར་བཏང་། རྡོ་རྗེ་ར་བའི་གཞི་དཀར་པོ་ལ་རྡོ་
རྗེའི་མཚན་མ་ནག་པོར་བཏང་
། མེ་རི་ གཞི་སེར་པོ་ལ་མཚན་མ་ནག་པོ་དང་
དམར་པོ་བཏང་ངོ༌། །དེ་ལྟར་ཡང་གུར་ལེའུ་ལྔ་པ་ནས་ཤར་ཕྱོགས་སུ་ནི་དཀར་པོ་
ལ། །ལྷོར་ནི་སེར་པོ་ཡང་དག་ལྡན། །ནུབ་ཀྱི་བར་ནི་དམར་པོ་སྟེ། །བྱང་དུ་ལྗང་
སེར་ཡང་དག་ལྡན་ཞེས་གསུངས་སོ། །
དེ་ནས་མཚན་མ་དགོད་པ་ནི་འཕར་མ་གཉིས་བཟང་ན་ནི་པད་མ་འདབ་
མ་བཞི་པ་དང་འདབ་མ་བརྒྱད་པ་གཉིས་ཡོད་པས་སོ། །མྱུར་དུ་ནི་བརྩོན་འགྲུས་
དང་བཅས་པས་དཀར་མོ་ལ་སོགས་པའི་མཚན་མ་བྲི་བ་ནི་ཤར་ཕྱོགས་ཀྱི་པད་མ་
ལ་གྲི་གུག་བྲི། ལྷོ་དང་ནུབ་ཀྱི་པད་མ་ལ་ཡང་དེ་བཞིན་ཏེ་གྲི་གུག་བྲི། བྱང་དང་
མེའི་མཚམས་དེར་ཤར་ལྷོ། བདེན་བྲལ་ནི་ལྷོ་ནུབ། རླུང་ནི་ནུབ་བྱང་གི་མཚམས་
སུའང་དེ་བཞིན་ཏེ་ གྲི་གུག་ བྲི། དབང་ལྡན་བྱང་ཤར་ གྱི་མཚམས་སུ་ཡང་ཅི་
གསུངས་ཏེ་གྲི་གུག་བྲི། དེ་ལྟ་དེ་ལྟར་འོག་དང་སྟེང་ནི་མཁའ་སྤྱོད་ས་སྤྱོད་གཉིས་
ཀྱི་མཚན་མ་ཤར་གྱི་ལྟ་སྣམ་དང་ནུབ་ཀྱི་ལྷ་སྣམ་ལ་དགོད་གསུངས་ཏེ། སམ་པུ་
ཏ་ལས་ལྷོ་བྱང་གི་ལྷ་སྣམ་ལ་དགོད་པར་གསལ་གསུངས་སོ། །
དེ་ནས་དཀྱིལ་འཁོར་གྱི་གནས་ཉེ་བར་བརྒྱན་པ་ནི་གནམ་ཡོལ་དང་
གདུང་ཡོལ་དང་རྩིག་ཡོལ་དང༌
། སྤོས་ཀྱི་རེང་བུ་བརྒྱའམ་སྟོང་ངམ་བཅུ་ལས་ཉུང་
དུ་མི་རུང་
། མེ་ཏོག་གི་སྣོད་དང་
། མར་མེ་དང་ལྷ་བཤོས་ལ་སོགས་པ་བརྒྱའམ་
སྟོང་ངམ་བཅུ་ལས་ཉུང་དུ་མི་རུང་པར་བཤམ། ཚོགས་ཀྱི་ཡོ་བྱད་བཟའ་བ་དང་
བཅའ་བ་དང་བཏུང་བའི་བྱེ་བྲག་ཅི་འབྱོར་པ་རྣམས་ཀྱང་བཤམས་ལ། དེ་ནས་
དཀྱིལ་འཁོར་བསྒྲུབ་པ་ནི་སློབ་དཔོན་བདག་ཉིད་སྤོས་ཆུས་ཁྲུས་བྱས་ཏེ། ཙན་
241 - 260



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དན་དང་ག་བུར་ལ་སོགས་པའི་དྲི་ཞིམ་པོ་ལུས་ལ་བྱུགས་རུས་པའི་རྒྱན་གྱིས་
བརྒྱན་ཏེ། དཀྱིལ་འཁོར་གྱི་ཤར་ཕྱོགས་སུ་སྟོན་ནང་ཚངས་གཅིག་གི་སྟེང་དུ་
འདུག་སྟེ། བསྲུང་བ་ཇི་ལྟར་གསུང་པ་ཉིད་ཞེས་པ་བདག་དང་གནས་དང་རྣལ་
འབྱོར་བསྲུང་བའི་བསམ་པས་ཨོཾ་རཀྵ་རཀྟ་ཧཱུྃ་ཧཱུྃ་ཞེས་པ་ལན་གསུམ་བརྗོད་དོ། །
དེ་ནས་བཛྲ་ཨད་མ་ཞེས་བརྗོད་པས་བདག་ཉིད་བདག་མེད་མའི་སྐུར་
བསྒོམས་ཏེ། ཆང་དང་བདུད་རྩི་རི་ལུ་སྦྱར་བའི་ཆུས་དཀྱིལ་འཁོར་ཐིགས་གཏོར་
གཅིག་བྱས་པས་དཀྱིལ་འཁོར་གྱི་མཚན་མ་རྣམས་ལ་ཕོག་པས་རྟེན་གཞལ་ཡས་
ཁང་རྟེན་པ་ལྷ་མོ་བཅོ་བརྒྱད་དང་བཅས་པར་བསྐྱེད། དེ་ལ་སྟ་གོན་གྱི་ལྷ་ནམ་
མཁའ་ལ་བཏེག་ནས་ཡོད་པ་དེ་གྷོ་རི་ཛ་ཡིས་དགུག །ཙོ་རི་ཧཱུྃ་གིས་གཞུག །བྷེ་
ཏ་ལི་ཁཾ་གིས་བཅིང་
། གྷསྨཱ་རི་ཧོས་མཉེས་པར་བྱ་བའོ། །དེ་དམིགས་པའི་ཡུལ་དུ་
བྱས་ནས་བླ་མ་དག་པའི་ཆོ་ག་བྱ་བ་ནས་བསྐྱེད་པའི་རིམ་པའི་ཏིང་ངེ་འཛིན་གྱི་
བར་དུ་གོང་ལེའུ་བརྒྱད་པར་ཇི་ལྟར་བསྟན་པའི་བསམ་གཏན་དེ་བཞིན་དུ་འདིར་
ཡང་བསྒོམ་ཞེས་པའོ། །
དེ་ནས་རྡུལ་ཚོན་གྱི་དཀྱིལ་འཁོར་དེ་ཡེ་ཤེས་སེམས་དཔའ་སྤྱན་དྲངས་པ་
གཉིས་སུ་མེད་པར་བསྲེ། དེ་ལ་དབང་བསྐུར། བདུད་རྩི་མྱང་
། མཆོད་པ་ལ་ཕྱི་
ནང་གསང་བ་དེ་ཁོ་ན་ཉིད་ཀྱི་མཆོད་པ་དང་འདོད་པའི་ཡོན་ཏན་ལྔ་དང་
། རྒྱལ་
སྲིད་རིན་པོ་ཆེ་སྣ་བདུན་ལ་སོགས་པའི་མཆོད་པ་ཐམས་ཅད་ཀྱིས་མཆོད། བསྟོད་
པ་རྒྱས་པ་གུར་གྱི་ལེའུ་བཅོ་བརྒྱད་པ་བསྡུས་པ་བརྒྱད་པ་ཤིན་ཏུ་བསྡུས་པ་དགུ་པ་
དང་པ་ར་ཀ་ཉི་ཤུ་ལ་སོགས་པ་ཐམས་ཅད་ཀྱིས་བསྟོད། བསྐྱེད་པའི་རིམ་པའི་
ཏིང་ངེ་འཛིན་བསྒོམས་ཏེ་དཀྱིལ་འཁོར་དུ་གཞུག་པའི་གསོལ་བ་གདབ་བོ། །དེ་
241 ---261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡང་མཆོད་དང་གསོལ་བ་གདབ་པ་ཉིད་ཞེས་སོ། །
དེ་ནས་སློབ་དཔོན་འཇུག་པའི་སྔོན་དུ་གཏོར་མ་གཏང་བ་ནི་གོང་ལེའུ་
གཉིས་པའི་ཨ་སོགས་ནི་ཨ་ཁ་རོས་སོ། །དེ་ལ་ནི་ལྷ་ཆེན་བརྒྱད་ཀླུ་ཆེན་བརྒྱད་
ཕྱོགས་སྐྱོང་བརྒྱད་དེ་མགྲོན་ཉེར་བཞི་པོ་དེ་ལའོ། །སློབ་དཔོན་བདག་འཇུག་བྱེད་
པའི་བར་ཆོད་ཞི་བའི་དོན་དུ་གཏོར་མ་རྣམ་པར་སྦྱིན་ཞེས་སོ། །
དེ་ནས་ སློབ་ དཔོན་བདག་འཇུག་བྱ་བ་ནི་བདག་ ཉིད་ རས་དམར་པོ་
གཅིག་གིས་གདོངས་བཅིངས་ཏེ་ཡིད་ཀྱིས་གཞལ་ཡས་ཁང་གི་སྒོ་བཞི་ཕྱེ་སྟེ་
བཞི་ ནས་ འཇུག་ པ་ བྱ། སླར་ ཤར་ ངོས་ སུ་ འདུག་ པར་ བསྒོམས་ ལ་ སྡིག་ པ་
བཤགས་ པ་ དང་། རྗེས་ སུ་ ཡི་ རང་ པ་ དང་། དགེ་བའི་ རྩ་ བར་ བསྔོ་ བ་ དང་།
སྐྱབས་ སུ་ འགྲོ་ བ་ དང་། སེམས་བསྐྱེད་ པ་ བྱ། དམ་ ཚིག་ དང་ སྡོམ་ པ་ རྣམས་
དཀྱིལ་འཁོར་གྱི་ལྷས་ཕོག་པར་བསྒོམ། དེ་ནས་དཀྱིལ་འཁོར་གྱི་ལྷས་བདག་ལ་
བྱིན་གྱིས་བརླབས་པར་བསྒོམ། དེ་ནས་མེ་ཏོག་དོར་གདོང་ཡོགས་དགྲོལ། ལྷ་ངོ་
བསྟན། དེ་ནས་སློབ་མ་ལ་དབང་ཇི་ཙམ་བསྐུར་བ་གཅིག་དཀྱིལ་འཁོར་གྱི་ལྷ་ལ་
བླང་ངོ་
། །དེས་ནི་སློབ་དཔོན་དཀྱིལ་འཁོར་འཇུག་པ་ཉིད་ཞེས་སོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི་ཡོལ་བའི་
ཕྱི་རོལ་དུ་ལས་ཐམས་ཅད་པའི་བུམ་པས་སློབ་མ་དེ་ཁྲུས་བྱས་སྟེ་སློབ་དཔོན་ལ་
མཎྜལ་ཕུལ་ ལ་ གདོང་ཡོགས་བཅིངས་ ཏེ་ ཡོལ་བའི་ནང་དུ་བཅུག་སྟེ་དཀྱིལ་
འཁོར་ གྱི་སྒོ་བཞི་ནས་འཇུག་པ་བྱ། དམ་ཚིག་དང་སྡོམ་པ་ཕོག་སྟེ། ཡེ་ཤེས་
དབབ། མེ་ཏོག་དོར། གདོང་གཡོགས་དགྲོལ། ལྷ་ངོ་བསྟན་ནོ། །
དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། དེ་ནས་ཐུན་ཚོད་གཉིས་པ་
24/ ----262



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
ལས། །གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པར་བྱ། །ཕྱི་
ནས་དཀྱིལ་འཁོར་རབ་ཏུ་བསྟན་ཞེས་སོ། །
དེ་ནས་དབང་བསྐུར་བ་ལ་སྔགས་འདིའི་ལུགས་ཀྱིས་དབང་རྣམ་པ་བཞི་
སྟེ། རྡུལ་ཚོན་གྱི་དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་དང་
།
ལྷོར་ གསང་ བའི་ དབང་། ནུབ་ཏུ་ ཤེས་ རབ་ཡེ་ཤེས་ ཀྱི་དབང་། རྡུལ་ཚོན་གྱི་
དཀྱིལ་འཁོར་གྱི་བྱང་ཕྱོགས་སུ་ཚིག་དབང་རིན་པོ་ཆེ་བསྐུར་བའོ། །དེ་ལ་དང་པོ་
རྡུལ་ཚོན་གྱི་དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་ནི་གང་
ཞིག་ནི་རྒྱུད་གང་ཞིག་དུ་དབང་གིས་རབ་དུ་ཕྱེ་བ་ནི་གུར་རྟག་གཉིས་ནས་དབང་
བསྐུར་བཅུ་གསུམ་བཤད་དེ་རིག་པའི་དབང་ལྔ་དམ་ཚིག་གསུམ་གྱི་དབང་སྟེ་
བརྒྱད། ལུང་བསྟན་གཟེངས་བསྟོད་དབུགས་དབྱུང་བ་གསུམ་སྟེ་བཅུ་གཅིག །རྡོ་
རྗེ་སློབ་དཔོན་གྱི་དབང་དང་བཅུ་གཉིས། དབང་དེ་རྣམས་བརྟན་པར་བྱེད་པ་
བརྟུལ་ཞུགས་ཀྱི་དབང་དང་བཅུ་གསུམ་མོ། །བླ་མས་ཕྱག་བཞེས་ལ་དེའི་སྟེང་དུ་
རིགས་ལྔའི་རྗེས་སུ་གནས་པ་ལྔ་མཛད་དེ། དབང་བསྐུར་བཅོ་བརྒྱད་པོ་དེ་བསྐུར་
དུ་ཡོད་པར་བཞེད་དོ། །དེ་རྣམས་དགྱེས་རྡོར་རང་གི་དཀྱིལ་འཁོར་ཆོ་གས་སྦྱིན་
ཏེ། སྦྱིན་ལུགས་ཇི་ལྟར་བཤད་པ་ནི་བརྟག་པ་ཕྱི་མའི་ལེའུ་གསུམ་པ་ལྔ་པ་བཅུ་
གཉིས་པ། གུར་གྱི་ལེའུ་གསུམ་པ་བཞི་པ་བདུན་པ་བརྒྱད་པ་བཅུ་བཞི་པ་བཅོ་ལྔ་
པ་ནས་ཇི་ལྟར་བཤད་པ་དེ་བཞིན་དུ་འདིར་ཡང་སྦྱིན་ཞེས་པའོ། །
དེར་ནི་རིགས་ལྔ་ལས་བྱུང་བའི་ཞེས་པ་ལ་སོགས་པ་རྡུལ་ཚོན་གྱི་དཀྱིལ་
འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་བསྟན་ཏེ། དེ་ཡང་དབང་གི་
རྣམ་པར་བཞག་པ་འདི་ལྟ་བུ་གཅིག་མཛད་དེ། དབང་རྣམ་པ་བཞི་པོ་འདི་ལ་དུས་
241 -263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཚོད་རྣམ་པ་བཞི་བྱ་བ་གསུངས་ཏེ། སྲོད་ལ་བུམ་པའི་དབང་བསྐུར། ནམ་ཕྱེད་ན་
གསང་བའི། ཐོ་རངས་ལ་ཤེས་རབ་ཡེ་ཤེས་ཀྱི་དབང་
། ཉི་མ་རྩེ་ཤར་ལ་དབང་
བཞི་པ་ཚིག་དབང་རིན་པོ་ཆེའི་དབང་བསྐུར་བའོ། །དབང་བཞི་པོ་འདི་ལ་ཕྱོགས་
རྣམ་པ་བཞི་ཡོད་དེ། རྡུལ་ཚོན་གྱི་དཀྱིལ་འཁོར་ གྱི་ཤར་ཕྱོགས་སུ་བུམ་པའི་
དབང་ བསྐུར། ལྷོར་ གསང་བའི་དབང་
། ནུབ་ཏུ་ཤེས་ རབ་ཡེ་ཤེས་ ཀྱི་དབང་
།
བྱང་དུ་ཚིག་དབང་རིན་པོ་ཆེ་བསྐུར་བའོ། །དབང་སྟེགས་རྣམ་པ་བཞི་ཡོད་དེ་བའི་
རྣམ་པ་ལྔས་བྱུགས་པའི་མཎྜལ་གྱི་སྟེང་དུ་བུམ་པའི་དབང་བསྐུར། བདུད་རྩི་རྣམ་
པ་ ལྔས་ བྱུགས་ པའི་ མཎྜལ་ དུ་གསང་བའི་དབང་བསྐུར། བདུད་ རྩི་ བྱང་ཆུབ་
སེམས་ཀྱིས་བྱུགས་པའི་མཎྜལ་དུ་ཤེས་རབ་ཡེ་ཤེས་ཀྱི་དབང་བསྐུར། པད་མ་
རཀྟའམ་ཆང་གིས་བྱུགས་པའི་མཎྜལ་དུ་ཚིག་དབང་རིན་པོ་ཆེ་བསྐུར་བའོ། །
དབང་བཞི་ལ་དཀྱིལ་འཁོར་རྣམ་པ་བཞི་ཡོད་དེ། རྡུལ་ཚོན་གྱི་དཀྱིལ་འཁོར་དུ་
བུམ་པའི་དབང་བསྐུར། སློབ་དཔོན་ནམ་ལས་ཀྱི་ཕྱག་རྒྱ་མའི་ལུས་ཀྱི་དཀྱིལ་
འཁོར་དུ་གསང་བའི་དབང་བསྐུར་ཏེ། དེ་ལྟར་ཡང་སམ་པུ་ཏ་ལས་དཀྱིལ་འཁོར་
ལུས་སུ་གསུངས་པ་ཡིན་ཞེས་སོ། །ཤེས་རབ་ཡེ་ཤེས་ ཀྱི་དབང་བྲིས་པའི་ བྷ་
གའམ་ལས་ཀྱི་ཕྱག་རྒྱའི་བྷ་གའི་དཀྱིལ་འཁོར་དུ་དབང་བསྐུར་བའོ། །
ཚིག་དབང་རིན་པོ་ཆེ་སིན་དྷུ་རའི་དཀྱིལ་འཁོར་ལམ་སེམས་ཀྱི་དཀྱིལ་
འཁོར་དུ་དབང་བསྐུར་བའོ། །དབང་བཞི་ལ་སློབ་དཔོན་རྣམ་པ་བཞི་སྟེ། བུམ་
པའི་དབང་གི་དུས་སུ་བླ་མ་རྡོ་རྗེ་སློབ་དཔོན་དུ་གྱུར་པའོ། །གསང་བའི་དབང་གི་
དུས་སུ་མ་རྡོ་རྗེ་སློབ་དཔོན་དུ་གྱུར་པའོ། །ཤེས་རབ་ཡེ་ཤེས་ཀྱི་དུས་སུ་སྲིང་མོ་རྡོ་
རྗེ་སློབ་དཔོན་དུ་གྱུར་པའོ། །ཚིག་དབང་རིན་པོ་ཆེའི་དུས་སུ་རང་སེམས་རྡོ་རྗེ་
241 -264



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སློབ་དཔོན་དུ་གྱུར་པའོ། །དེ་ལྟར་ཡང་སམ་པུ་ཏ་ལས་སློབ་དཔོན་སེམས་ཀྱི་རྒྱལ་
པོ་ཡིན་ཞེས་གསུངས་སོ། །དབང་བཞི་ལ་དབང་རྫས་རྣམ་པ་བཞི་སྟེ། བུམ་པའི་
དབང་གི་དུས་སུ་ཆུ་དང་ཅོད་པན་དང་རྡོ་རྗེ་དང་དྲིལ་བུ་ལ་སོགས་པའོ། །གསང་
བའི་དབང་གི་དུས་སུ་བྱང་ཆུབ་སེམས་ཀྱི་ཐིག་ལེ་དཀར་དམར་རྣམ་པ་གཉིས་སོ། །
ཤེས་རབ་ཡེ་ཤེས་ཀྱི་དུས་སུ་དངོས་ཀྱི་རིགས་མའམ་ཡིད་ཀྱི་རིགས་མའོ། །དབང་
བཞི་པའི་དུས་སུ་སིནྡྷ་ར་ལ་སོགས་པའམ་བླ་མས་ཚིག་ཏུ་བརྗོད་པ་དེ་ཉིད་དོ། །
དབང་བཞི་པོ་འདིས་དྲི་མ་རྣམ་པ་བཞི་དག་སྟེ། བུམ་པའི་དབང་བསྐུར་
བས་ལུས་ཀྱི་དྲི་མ་དག །གསང་བའི་དབང་བསྐུར་བས་ངག་གི་དྲི་མ་དག །ཤེས་
རབ་ཡེ་ཤེས་ཀྱི་དབང་བསྐུར་བས་སེམས་ཀྱི་དྲི་མ་དག་པའོ། །དབང་བཞི་པ་ཚིག་
དབང་རིན་པོ་ཆེ་བསྐུར་བས་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་
དག་པའོ། །
དབང་བཞི་ལ་རྗེས་སུ་གནས་པ་རྣམ་པ་བཞི་སྟེ། བུམ་པའི་དབང་བསྐུར་
ས་རྒྱུད་མཉན་པ་དང་བཤད་པ་དང་གཏོར་མ་བཏང་བ་དང་བསྐྱེད་པའི་རིམ་པ་
བསྒོམ་ པ་ དང་ དེ་ རྣམས་ ཀྱི་ རྗེས་ སུ་ གནས་ པ་ཐོབ་པའོ། །གསང་ བའི་ དབང་
བསྐུར་བས་ཤ་ལྔ་དང་བདུད་རྩི་ལྔ་བསྟེན་དུ་རུང་བ་དང་ཟས་ཀྱི་རྣལ་འབྱོར་བྱར་
རུང་བ་དང་། རྩ་དང་རླུང་དང་བྱང་ཆུབ་སེམས་ཀྱི་རྫོགས་པའི་རིམ་པ་བསྒོམ་དུ་
རུང་བའི་རྗེས་སུ་གནང་བ་ཐོབ་པའོ། །ཤེས་རབ་ཡེ་ཤེས་ཀྱི་དབང་བསྐུར་བས་
ཆགས་ཅན་གྱིས་ལས་ཀྱི་ཕྱག་རྒྱ་མ་བསྟེན་དུ་རུང་བ་དང་
། ཆགས་བྲལ་གྱིས་ལྷ་
ཞལ་སྦྱར་གྱི་བསྐྱེད་པའི་རིམ་པ་བསྒོམ་དུ་རུང་བའི་རྗེས་གནས་ཐོབ་པའོ། །ཚིག་
དབང་རིན་པོ་ཆེ་བསྐུར་བས་ཕྱག་རྒྱ་ཆེན་པོའི་རྫོགས་པའི་རིམ་པ་བསྒོམ་དུ་རུང་
241 265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བའི་རྗེས་སུ་གནས་པ་ཐོབ་པའོ། །དམ་ཚིག་རྣམ་པ་བཞི་རྩ་བའི་ལྟུང་བ་བཅུ་བཞི་
ལ་སོགས་པ་བགོས་ནས་འདི་ཚོ་ནི་བུམ་པའི་དབང་གི་དམ་ཚིག །འདི་ཙམ་ཞིག་
གསང་བའི་དབང་གི་དམ་ཚིག་ཡིན་ཞེས་པ་སྟེ་དབང་རྫོགས་པར་ཐོབ་པ་གཅིག་
གིས་རྩ་ལྟུང་བཅུ་བཞི་པོ་ཐམས་ཅད་བསྲུང་དགོས་པའོ། །
འདི་ལ་ཇོ་བོ་ཁ་ཅིག་གི་བཞེད་པས་བུམ་པའི་དབང་སྔོན་དུ་སོང་བས་ལོ་
དང་ཟླ་བ་ལ་སོགས་པས་བར་དུ་ཆོད་ཀྱང་གསང་བའི་དབང་བསྐུར་དུ་བཏུབ་སྟེ།
དཔེར་ན་ན་ནིང་ལྟ་བུ་བུམ་པའི་དབང་བསྐུར་ནས་དོ་གཅིག་ལྟ་བུ་གསང་བའི་
དབང་བསྐུར་དུ་བཏུབ། སང་ཕོད་ལྟ་བུ་ཤེས་རབ་ཡེ་ཤེས་ཀྱི་དབང་བསྐུར་དུ་
བཏུབ་ཟེར་ནས་དབང་དུམ་བུ་སྐྱོངས་སུ་འདོད་དེ་རྡུལ་ཚོན་གྱི་དཀྱིལ་འཁོར་དང་
མ་འབྲེལ་བར་འདོད་དོ། །ཇོ་བོ་ནཱ་རོ་པ་ནི་དབང་བཞི་ཀ་རྡུལ་ཚོན་གྱི་དཀྱིལ་
འཁོར་དང་འབྲེལ་བར་འདོད་དེ་དེ་གཉིས་གང་བདེ་ན། དེར་ནི་རིགས་ལྔ་ལས་
བྱུང་བའི། །རིག་མ་བཟང་མོ་རྣམ་པར་གཞུག །ཞེས་བཤད་པས་རྡུལ་ཚོན་གྱི་
དཀྱིལ་འཁོར་དང་དབང་བཞི་འབྲེལ་བར་གསལ་ལོ། །
གསང་བའི་དབང་བསྐུར་བ་འདི་ལ། སློབ་དཔོན་དེ་གང་ཟག་ཆགས་པ་
དང་བཅས་པ་གཅིག་ཡིན་ན་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་དབང་
བསྐུར་བ་དང་། གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་ངམ་
ཚངས་པར་སྤྱོད་པའི་དགེ་བསྙེན་ལྟ་བུ་གཅིག་ གིས་ རང་ལུས་ཐབས་ལྡན་ལ་
བརྟེན་ནས་དབང་བསྐུར་བ་གཉིས་ལས། དང་པོ་ནི་རྡུལ་ཚོན་གྱི་དཀྱིལ་འཁོར་དེ་
ནི་རིགས་ལྔ་ལས་བྱུང་བའི་རིག་མ་ནི་གོང་ལེའུ་ལྔ་པ་ནས། གར་མ་ཚོས་མ་རྡོ་རྗེ་
མ། །གདོལ་མ་དེ་ བཞིན་བྲམ་ཟེ་མ། །ཞེས་ པའི་ རིགས་ ལྔའི་ཕྱག་རྒྱ་མའོ། །
241 ----266



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།།
བཟང་བ་ནི་དེ་རྣམས་ཀྱང་རྒྱུད་བཟང་བ་རྡུལ་ཚོན་གྱི་དཀྱིལ་འཁོར་དུ་བཅུག་ཅིང་
བུམ་པའི་དབང་བསྐུར་བའོ། །རིགས་ལྔའི་ཕྱག་རྒྱ་མ་དེ་མ་རྙེད་ན་ཡང་ན་ཇི་ལྟར་
གར་རྙེད་ནི་རྒྱུད་བཟང་བ། སྙིང་རྗེ་ཆེ་བ། གསང་སྔགས་ཀྱི་ཐེག་པ་ལ་མོས་པ།
ཤེས་རབ་ཆེ་བ་གཅིག་གཞུག །དེ་ཡང་མ་རྙེད་ན་དེ་ལྟར་བཅུ་དྲུག་ནི་ལོ་གྲངས་ཀྱི་
ཡོན་ཏན་ཏེ་ལོ་བཅོ་དྲུག་ལས་མི་གཞོན། ཉི་ཤུ་རྩ་ལྔ་ལས་མི་རྒན་ པའོ། །དེ་
རྣམས་གང་རྙེད་གཅིག་ལ་བུམ་པའི་དབང་བསྐུར་ཏེ། ཕྱག་རྒྱའི་གདོང་མ་རས་
དམར་པོ་གཅིག་གིས་བཅིངས་ལ་དེའི་གནས་དྲུག་ཏུ་དྲིའི་ཐིག་ལེ་བྱས་ལ་དེར་
རིགས་ལྔ་ རྡོ་ རྗེ་ འཆང་ དང་དྲུག་བསྐྱེད། ཐབས་ནི་སློབ་ དཔོན་གྱི་གདོང་ཡང་
བཅིང་ངོ༌། །ཇི་སྲིད་ཁུ་བ་ནི་ཀུན་རྫོབ་བྱང་ཆུབ་ཀྱི་སེམས་མ་བྱུང་གི་བར་དེ་སྲིད་
དུ་ཕྱག་རྒྱ་མ་བརྟེན་ཏེ་སྙོམས་པར་འཇུག་པ་བྱའོ། །བརྟེན་པ་དེ་ལས་གང་བྱུང་བ་
ནི་ཀུན་རྫོབ་བྱང་ཆུབ་ཀྱི་སེམས་དེ་སློབ་མའི་ཁར་སྟེར་བ་ལ་སློབ་པ་དེ་རྣམ་པར་
རྟོག་པ་ཆུང་ན་ཡུམ་གྱི་པད་མ་ནས་ལེན་དུ་གཞུག་པའམ་དེ་བས་རྣམ་རྟོག་ཆེ་ན་
ཡབ་ཀྱི་རྡོ་རྗེ་ནོར་བུའི་རྩེ་མོ་ནས་ལེན་དུ་གཞུག །དེ་བས་ཀྱང་རྣམ་པར་རྟོག་པ་
ཤས་ཆེ་ན་ཕྱིར་ཕྱུང་ལ་ཀ་ར་ལ་སོགས་པས་རོ་བསྒྱུར། ག་པུར་ལ་སོགས་པས་དྲི་
བསྒྱུར་ལ་བླ་མའི་སྲིན་མཐེབ་གཉིས་ཀྱིས་ལྕེ་ཐོག་ཏུ་བཞག་པ་ནི་བརྟག་པ་ཕྱི་
མའི་ལེའུ་བཅུ་གཉིས་པའི་ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་
རྣམས་དབང་བསྐུར་ལྟར། །དེ་བཞིན་གསང་བའི་སེམས་རྒྱུན་གྱིས། །དོ་ནུབ་ཁྱོད་
ལ་དབང་བསྐུར་རོ་ཞེས་པས་ལྕེ་ཐོག་ཏུ་སྦྱིན་ནོ། །རོ་མཉམ་སློབ་མའི་སྤྱོད་ཡུལ་
ནི་དེའི་དུས་སུ་རྩ་བ་རླབས་བཙིར་བས་བདེ་བ་སྐྱེས་པའོ། །སློབ་དཔོན་དེ་རབ་ཏུ་
བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་གཅིག་ཡིན་ན་སློབ་མ་
241 267



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལ་གསང་བའི་དབང་བསྐུར་ན་རིགས་ལྔ་ནི་མི་བསྐྱོད་པ་དང་རྣམ་པར་སྣང་མཛད་
ལ་སོགས་པ་ལྔའོ། །རིགས་མ་བཟང་མོ་ནི་རིགས་ལྔའི་ཡུམ་སྤྱན་མ་ལ་སོགས་
པར་སྤྲུལ་ལ་གཞུག་པའོ། །ཡང་ན་ཇི་ལྟར་གར་རྙེད་ནི་རྣམ་པར་སྣང་མཛད་ཀྱི་
དབང་དུ་སྤྱན་མ་འཇུག་པ་ཡིན་པ་ལ་མ་མ་ཀི་ལ་སོགས་པར་སྤྲུལ་ནས་ཀྱང་
གཞུག་ཏུ་རུང་བའོ། །དེ་ལྟར་བཅུ་དྲུག་ལོན་པ་ནི་དེ་ཡང་གཞོན་ཤ་ཅན་ཏུ་སྤྲུལ་
པའོ། །ཕྱག་རྒྱའི་གདོང་ནི་སློབ་མའི་གདོང་བཅིང་པའོ། །ཐབས་ནི་སློབ་དཔོན་གྱི་
གདོང་ཡང་བཅིང་པའོ། །ཇི་སྲིད་ཁུ་བ་ནི་ཀུན་རྫོབ་བྱང་ཆུབ་ཀྱི་སེམས་མ་བྱུང་
བར་དུའོ། །དེ་སྲིད་ཕྱག་རྒྱ་བསྟེན་པ་ནི་ཡིད་ཀྱི་རིགས་མ་དང་སྙོམས་པར་ཞུགས་
པ་བྱ་བའོ། །བརྟེན་པ་དེ་ལས་གང་བྱུང་བ་ནི་ཐིག་ལེ་བྱུང་བར་བསམས་ལ་འོ་མ་
ལ་བདུད་རྩིའི་རི་ལུ་བཏབ་ལ་བླ་མའི་སྲིན་མཐེབ་གཉིས་ཀྱིས་སློབ་མ་ལ་བརྟག་
པ་ཕྱི་མའི་ཚིག་ཤད་ཀྱིས་སྦྱིན་པ་ནི་སློབ་མའི་འཁར་ནི་ལྟུང་པར་བྱ་ཞེས་སོ། །རོ་
མཉམ་སློབ་མའི་སྤྱོད་ཡུལ་ནི་དེའི་དུས་སུ་རྩ་བའི་རླབས་བཙིར་བས་བདེ་བ་སྐྱེས་
པའོ། །
ད་ནི་ཤེས་རབ་ཡེ་ཤེས་ཀྱི་དབང་བསྟན། དེ་ལ་དྲུག་ལས་ཤེས་རབ་ཡེ་
ཤེས་ཀྱི་དབང་གིས་སྣ་ཚོགས་སྒྱུ་མར་བསྟན་པ་ནི། དེ་ཉིད་ནི་གསང་བའི་དབང་
གི་ཕྱག་རྒྱ་མ་དེ་ཉིད་ལ་དབང་གསུམ་པའི་ཕྱག་རྒྱ་མ་ཡང་བྱ་ཞེས་གཞུང་ནས་
བཤད་ཀྱང་། བླ་མའི་ཞལ་ནས་གསང་དབང་གི་ཕྱག་རྒྱ་མ་དེ་བླ་མས་ལོངས་སྤྱད་
པས་སློབ་མ་སྤྱད་དུ་མི་རུང་བས་ཕྱག་རྒྱ་གཉིས་པ་གཅིག་གཞུག་གསུངས། ཕྱག་
རྒྱ་མ་དེ་ལྟར་བསྐྱེད་དེ་བརྟག་པ་ཕྱི་མའི་ལེའུ་བཅུ་གཉིས་པའི་ལྷ་མོ་དགའ་སྦྱིན་
གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ། ཁྱེར་གཅིག་ཁྱེར་གཅིག་
241 -268



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སེམས་དཔའ་ཆེ། ཁྱེར་ལ་མཆོད་པ་དག་ཏུ་གྱིས་ཞེས་པའི་ཚིག་དེས་སློབ་མ་ལ་
གཏད་དེ་ཐབས་ཤེས་རབ་ཀྱི་སྙོམས་པར་ཞུགས་པ་བྱས་པས་དང་པོ་དགའ་བ།
གཉིས་
ས་པ་མཆོག་དགའ། གསུམ་པ་ཐིག་ལེ་རྡོ་རྗེ་ནོར་བུའི་རྩེ་མོ་རུ་བཟུང་བས་
ལྷན་ཅིག་སྐྱེས་པའི་དགའ་བ་སྟེ། འདི་ལ་ཇོ་བོ་ནཱ་རོ་པ་དོན་གྱི་ཡེ་ཤེས་སུ་འདོད།
མེ་ཏྲི་པ་དཔེའི་ཡེ་ཤེས་སུ་འདོད། འོ་ན་དེ་དོན་གྱི་ཡེ་ཤེས་ཡིན་ན་རྗེས་ཐོབ་དགའ་
བྲལ་གྱིས་བར་ཆོད་པར་མི་རིགས་སོ་ཞེ་ན། དཔེར་ན་སྐར་ཁུང་ནས་བལྟས་པའི་
ནམ་མཁའ་དེ་ནམ་མཁའ་དངོས་ཡིན་ཏེ་རྒྱ་ཆེན་པོའི་ནམ་མཁའ་མ་ཡིན་ནོ། །
དེ་ནས་ལ་ཁ་མཐོན་པོ་ནས་བལྟས་པའི་རྒྱ་ཆེན་པོའི་ནམ་མཁའ་དང་འདྲ་
བ་དེ་དབང་གི་ཉམས་མྱོང་རྒྱུན་བསྲིང་པ་ལ་བསྒོམས་པས་བརྟན་ཏེ་མཉམ་བཞག་
རྗེས་ཐོབ་འདྲེས་པ་འོང་ངོ༌། །བླ་མ་ལྷོ་པའི་ཞལ་ནས་དབང་གསུམ་པའི་ཡེ་ཤེས་
དེ་ཇོ་བོ་ནཱ་རོ་པ་གསུངས་པ་བཞིན་དུ་ཅིས་ཀྱང་དེ་དོན་གྱི་ལྷན་ཅིག་སྐྱེས་པའི་ཡེ་
ཤེས་ཡིན་བྱ་བ་འདི་ཡང་མི་བདེ། ཇོ་བོ་མི་ཏྲི་པས་གསུངས་པ་བཞིན་དུ་ཅིས་ཀྱང་
དཔེའི་ལྷན་ཅིག་སྐྱེས་པའི་ཡེ་ཤེས་ཡིན་བྱ་བ་འདི་ཡང་མི་བདེ་གསུངས། གང་
ཟག་དབང་པོ་རབ་ཀྱིས་དབང་གསུམ་པའི་ཡེ་ཤེས་དེ་དོན་གྱི་ཡེ་ཤེས་སུ་གོ །
དབང་པོ་འབྲིང་གིས་དཔེའི་ས་ཧ་ཛར་གོ །དབང་པོ་ཐ་མས་དཔེ་དོན་གང་དུ་ཡང་
མི་ཟིན་པ་ཡིན་གསུངས་སོ། །
དེའི་དུས་ཀྱི་ལྷན་ཅིག་སྐྱེས་པའི་ཡེ་ཤེས་གཞུང་དུ་བཤད་པ་ནི། རང་གི་
རིག་ཅིང་དགོས་པའི་ཟག་པ་མེད་པའི་ཡེ་ཤེས་དེ་དེ་ཁོ་ན་ཉིད་དེ་དངོས་པོའི་
གནས་ལུགས་སུ་འགྱུར་བའོ། །རང་གཞན་ནི་གཟུང་འཛིན་གྱི་རྣམ་པར་རྟོག་པའོ། །
མ་དག་རིགས་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་རིག་རྟོགས་པས་རྣམ་
247-269



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠)
རྟོག་གི་ཆོས་རྣམས་སྤངས་པའོ། །དེའི་དུས་ཀྱི་ཉམས་སུ་མྱོང་པ་དེ་སྣང་ལ་རང་
བཞིན་མེད་པས་ནམ་མཁའ་མཉམ་མོ། །ཉོན་མོངས་པ་དང་རྣམ་པར་རྟོག་པའི་
རྡུལ་དང་བྲལ་ཞིང་རྟོག་པ་འགག་པས་སྟོང་པ་ཉིད་དོ། །དངོས་པོ་ནི་བདེ་བའམ་
དགའ་བ་དངོས་མེད་ནི་མི་རྟོག་པའམ་དགའ་བྲལ། བདག་ཉིད་ལ་སོགས་ནི་དེ་
ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་འདྲེས་པའོ། །ཐབས་ནི་དགའ་བ་དང་
མཆོག་དགའ། ཤེས་རབ་ནི་ལྷན་ཅིག་སྐྱེས་པའི་ཡེ་ཤེས་ཤིན་ཏུ་འདྲེས་པ་ནི་དེར་
རོ་གཅིག་ པའོ། །ཆགས་པ་ནི་དགའ་བ་དང་མཆོག་ དགའ་ ཆགས་ བྲལ་བ་ནི་
དགའ་བྲལ་གྱི་དགའ་བ། རྣམ་པར་བསྐྱེད་པ་ནི་ལྷན་ཅིག་སྐྱེས་པའི་ཡེ་ཤེས་སུ་རོ་
གཅིག་པའོ། །དབང་གི་དུས་སུ་རྟོགས་པའི་ལྷན་ཅིག་སྐྱེས་པའི་ཡེ་ཤེས་དེ་ཉིད་
སྲོག་ཆགས་ཏེ་སེམས་ཅན་རྣམས་ཀྱི་འཚོ་བ་རུ་འདུག་པས་སྲོག་གོ་ལྷན་ཅིག་སྐྱེས་
པའི་ཡེ་ཤེས་དེ་ཉིད་ཡི་གེ་ནི་རཀྟར་འགྱུར་བ་ཡིན་ལ། དེ་ལ་ཨས་བཀག་པས་མི་
འགྱུར་བས་ན་ཡི་གེ་དབང་བའོ། །ལྷན་ཅིག་སྐྱེས་པའི་ཡེ་ཤེས་དེ་ཉིད་འགྲོ་བ་
རིགས་དྲུག་པོ་ཐམས་ཅད་ཀྱི་བདག་ཉིད་དུ་བྱུང་བའོ། །
ལྷན་ཅིག་སྐྱེས་པའི་ཡེ་ཤེས་དེ་ཉིད་བརྟག་པ་དང་གཡོ་བའི་དངོས་པོ་
ཐམས་ཅད་ལ་ཁྱབ་པ་སྟེ་མདོར་བསྟན། གང་ལ་ཁྱབ་ན་སེམས་ཅན་ཐམས་ཅད་
ཡུལ་ཏེ་ལྷན་ཅིག་སྐྱེས་པའི་ཡེ་ཤེས་དེས་ཁྱབ་ནས་རྣམ་པར་གཞག་པའོ། །དངོས་
པོ་ཀུན་རྫོབ་ཀྱི་བདེན་པ་དངོས་མེད་དོན་དམ་པའི་བདེན་པ་ལྷན་ཅིག་སྐྱེས་པའི་
ཡེ་ཤེས་ལས་བྱུང་པའོ། །གཞན་དང་ཞེས་ པ་ དབང་པོ་དྲུག་གོ །གང་རྣམས་ནི་
བརྟན་པ་སྣོད་ཀྱི་འཇིག་རྟེན་དེ་རྣམས་གཡོ་བ་ནང་བཅུད་ཀྱི་སེམས་ཅན། རྣམ་
པར་ཤེས་པ་ཚོགས་བརྒྱད་དང་བཅས་པ་ཐམས་ཅད་ལྷན་ཅིག་སྐྱེས་པའི་ཡེ་ཤེས་
241 270



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
དེ་ལས་མ་འདས་པས་ན་ཀུན་གྱི་ཚུལ་ལོ། །དེར་མ་ཟད་ལྷན་ཅིག་སྐྱེས་པའི་ཡེ་
ཤེས་དེ་ཕྱི་རོལ་མུ་སྟེགས་པའི་གྲུབ་མཐའ་ངན་པས་བཏགས་པའི་ལྷ་ཐམས་ཅད་
དུ་ཡང་བྱུང་སྟེ། སྐྱེ་བསུ་ནི་སུ་ར་སྟེ་སྣོད་ཀྱི་འཇིག་རྟེན་ཟག་པ་མེད་པའི་ཡེ་ཤེས་
ཀྱིས་འགེངས་པས་སོ། །སྔོན་རབས་ནི་པྲི་ཏ་ཀ་སྟེ་དེ་ཉིད་ཕྱའམ་མེས་པོའམ་
ཚངས་པའི་ཚུལ་དུ་འདུག་པའོ། །དབང་ཕྱུག་ནི་མ་ཧེ་ཤྭ་ར་སྟེ་ལྷན་ཅིག་སྐྱེས་པའི་
ཡེ་ཤེས་དེས་ཐམས་ཅད་ལ་ཁྱབ་ཅིང་དབང་བྱས་པས་སོ། །བདག་རྟག་པ་སྟེ་ལྷན་
ཅིག་སྐྱེས་པའི་ཡེ་ཤེས་དེ་དུས་ཐམས་ཅད་དུ་གནས་པས་སོ། །གསོལ་བ་ནི་ས་ཧ་
ཛ་དེས་བདག་དང་གཞན་གསོ་ཞིང་འཛིན་པས་སོ། །སེམས་ཅན་ནི་ནུས་པ་དང་
ལྡན་པས་ཤེད་ཅན་ཏེ་ས་ཧ་ཛ་དེ་ཉིད་ནུས་པ་དང་ལྡན་པས་སོ། །དུས་ནི་ཡོན་ཏན་
དང་འདོད་པ་བསྐྱེད་པས་སོ། །གང་ནི་ལྷན་ཅིག་སྐྱེས་པའི་ཡེ་ཤེས་ཀྱིས་སོ། །
ཟག་ནི་ཉོན་མོངས་པ་ཐམས་ཅད་ཟག་པས་སོ། །དེར་མ་ཟད་དངོས་པོ་ཀུན་ནི་
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཀྱི་རང་བཞིན་ནི་སྒྱུ་མའི་
གཟུགས་སུ་ཡང་དག་གནས་ཏེ་རང་བཞིན་སྒྱུ་མ་ལྟ་བུ། ལམ་སྒྱུ་མ་ལྟ་བུ། འབྲས་
བུ་སྒྱུ་མ་ལྟ་བུ་ལས་མ་འདས་པའོ། །
ད་ནི་དབང་གི་དུས་ཀྱི་དགའ་བ་བཞིའི་མཚན་ཉིད་བསྟན་པ་ནི། དང་པོ་
ལས་ཀྱི་ཕྱག་རྒྱ་ལ་ནོམ་པ་དང་སྨྱུག་པའི་དུས་སུ་དགའ་བ། གཉིས་པ་ཐིག་ལེ་རྡོ་
རྗེ་ནོར་བུའི་རྩེ་མོ་རུ་ཕབ་པའི་དུས་སུ་མཆོག་ དགའ། གཞུང་དུ་རྟོག་བཅས་
གསུམ་ཕྱོགས་གཅིག་དུ་བསྟན་རྟོག་མེད་ཕྱོགས་གཅིག་དུ་བསྟན་པས་སོ། །སྐྱེ་
བའི་གོ་རིམ་གི་དབང་དུ་བྱས་ན་གསུམ་པོ་ལྷན་ཅིག་སྐྱེས་པར་བརྗོད་ཞེས་པ་སྟེ།
ཀུན་རྫོབ་བྱང་ཆུབ་སེམས་ཀྱི་ཐིག་ལེ་རྡོ་རྗེ་ནོར་བུའི་རྩེ་མོར་ཕབ་ལུས་ཀྱི་འཁྲུལ་
241 -271



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འཁོར་དྲུག་གིས་ཐིག་ལེ་བཟུང་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་
ཤེས་ཀྱི་ཉམས་སུ་མྱོང་བ་སྐྱེ་བ་ནི་ལྷན་ཅིག་སྐྱེས་པའི་དགའ་བའོ། །བཞི་པ་ཐིག་
ལེ་དེ་འཆོར་འཆོར་འདྲ་ན་གྱེན་ལ་བཟློག་རྩ་དམིགས་སུ་གདབ་རླུང་དང་བསྲེ་བ་
བྱས་ཏེ་རྗེས་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པ་དེ་དགའ་བྲལ་གྱི་དགའ་
བའོ། །
ད་ནི་ལྷན་ཅིག་སྐྱེས་པའི་ཡེ་ཤེས་ལ་ངོ་མཚར་བས་རྡོ་རྗེ་སྙིང་པོ་བརྒྱལ་
ཞིང་ས་ལ་འགྱེལ་བར་བསྟན་པ་ནི། རྡོ་རྗེ་སྙིང་པོ་ལ་སོགས་པ་ཐབས་ཀྱི་འཁོར་
དང་ཤེས་རབ་ཀྱི་འཁོར་ཀུན་གྱིས་སྟོན་པ་རྡོ་རྗེ་འཆང་གདུལ་བྱའི་དོན་ལ་མཁས་
པས་དེ་སྐད་གསུངས་པ་དེ་ངེས་པར་ཐོས་ནས་རྟོག་བཅས་ཀྱི་དགའ་བོ་ལ་བརྟེན་
ནས་རྟོག་མེད་ལྷན་ཅིག་སྐྱེས་པའི་ཡེ་ཤེས་སྐྱེ་བ་དེ་ལ་མཆོག་ཏུ་ངོ་མཚར་བར་
གྱུར་ནས་ནི། སེམས་བརྒྱལ་ཞིང་ལུས་ས་ལ་འགྱེལ་བར་གྱུར་ཏོ། །
ད་ནི་བརྒྱལ་བ་བསླང་པའི་དོན་དུ་རྟོག་བཅས་གསུམ་པ་དོར་ནས་རྟོག་
མེད་བཞི་པ་ཉམས་སུ་བླང་བྱ་ཡིན་པར་སྟོན་ཏེ། སངས་རྒྱས་ཀུན་ནི་རྣམ་པར་
སྣང་མཛད་དང་མི་བསྐྱོད་པ་ལ་སོགས་པའོ། །སྐུ་གཅིག་པ་དེ་ཐམས་ཅད་
གཅིག་ཏུ་གྱུར་པ་བདེ་བ་ཆེན་པོའི་སྐུའོ། །དེ་གང་གི་སྐུ་ཡིན་ན་དགྱེས་པ་རྡོ་རྗེའི་
འོ། །དེ་ སུས་ བཀའ་ བསྩལ་ ན་ བཅོམ་ ལྡན་ འདས་ ཀྱིས་ བཀའ་བསྩལ་པའོ། །
དགོས་པ་གང་གི་དོན་དུ་བཀའ་བསྩལ་ན་རྡོ་རྗེ་སྙིང་པོ་ལ་སོགས་པ་འཁོར་ཐམས་
ཅད་ཀྱིས་ས་ཧ་ཛའི་ཡེ་ཤེས་དེ་རྟོགས་པར་བྱ་བའི་ཕྱིར། ཐེ་ཚོམ་ལེགས་པར་སེལ་
བ་གཅིག་བཀའ་བསྩལ་པའོ། །ཐེ་ཚོམ་སེལ་ལུགས་ནི་དང་པོར་དགའ་བ་དེ་ཡང་
རྣམ་པར་རྟོག་པ་རགས་ལ་བདེ་བ་ཆུང་བས་འགྲོ་བ་སྟེ་རྟོག་བཅས་ཀྱི་ཆོས་སུ་
241 m.272



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
འདུག །དེ་བཞིན་དུ་མཆོག་ཡང་བདེ་བ་འདི་ལས་ལྷག་པ་མེད་སྙམ་པའི་རྟོག་པ
ཡོད་པས་འགྲོ་བ་སྟེ་རྟོག་བཅས་སུ་འདུག །དགའ་བྲལ་དགའ་བ་ཡང་རྟོག་དཔྱོད་
ཀྱི་བློ་དང་བཅས་པས་འགྲོ་བ་ཉིད་དོ། །རྟོག་བཅས་ཀྱི་དགའ་བ་གསུམ་པོ་དེའི་
སྐྱོན་ལྷན་ཅིག་སྐྱེས་པའི་ཡེ་ཤེས་ལ་མེད་པའོ། །འོ་ན་ལྷན་ཅིག་སྐྱེས་པའི་ཡེ་ཤེས་
དེ་ཇི་ལྟ་བུ་གཅིག་ཡིན་ན། ས་ཧ་ཛ་དེ་ལ་འདོད་ཆགས་མཆོག་དགའི་སྐྱོན་མེད།
ཆགས་བྲལ་དགའ་བྲལ་གྱི་སྐྱོན་མེད། མཆོག་དགའ་དང་དགའ་བྲལ་གཉིས་ཀྱི་
དབུ་མ་དགའ་བ་ཙམ་དུ་ཡང་དམིགས་པར་མི་འགྱུར་རོ། །རྟོག་བཅས་ཀྱི་དགའ་
བ་གསུམ་པོ་སྤངས་པ་ཉིད་ཀྱི་ཕྱིར་ལྷན་ཅིག་སྐྱེས་པའི་ཡེ་ཤེས་དེ་ལ་བྱང་ཆུབ་
ཞེས་བྱ་སངས་རྒྱས་ཞེས་བྱ་བར་བརྗོད་དོ། །
ད་ནི་ལྷན་ཅིག་སྐྱེས་པའི་ཡེ་ཤེས་དེ་རྟོགས་ན་ཐམས་ཅད་ཀྱི་བདག་ཉིད་
ཡིན་པ་མ་རྟོགས་ན་ཀུན་གྱིས་སྤངས་པར་བསྟན་ཏེ། ཡང་ན་དེ་ཉིད་ནི་ལྷན་ཅིག་
སྐྱེས་པའི་ཡེ་ཤེས་རྟོགས་པ་དེ་ཉིད་ཐམས་ཅད་ཀྱི་བདག་ཉིད་དུ་འདུག་པའོ། །འོ་
ན་ལྷན་ཅིག་སྐྱེས་པའི་ཡེ་ཤེས་དེ་ཐམས་ཅད་ལ་རང་དགར་སྐྱེའམ་ཞེ་ན། ཡང་ན་
ཀུན་གྱི་རྣམ་པར་སྤངས་ཏེ་རྣམ་རྟོག་ཏུ་སོང་ནས་ད་ལྟ་སྐད་ཅིག་ཙམ་ཡང་མི་སྐྱེ་
བའོ། །
ད་ནི་ལྷན་ཅིག་སྐྱེས་པའི་ཡེ་ཤེས་མཚོན་པའི་དགའ་བའི་གོ་རིམ་བསྟན་པ་
ནི། དེ་ཡང་ནི་ལྷན་ཅིག་སྐྱེས་པའི་ཡེ་ཤེས་སོ། །དགའ་བྲལ་གྱི་དང་པོ་མཆོག་
དགའི་མ་མཐར་ལྷན་ཅིག་སྐྱེས་པའི་ཡེ་ཤེས་མཚོན་པ་སྟེ་དེ་ཡང་རྟོག་བཅས་ཀྱི་
དགའ་བ་གསུམ་རྣམ་པར་སྤངས་པ་གཅིག་མཚོན་པའོ། །
ད་ནི་ཚིག་དབང་རིན་པོ་ཆེ་བསྟན་པ་ལ་གཉིས་ལས། དང་པོ་ཚིག་དབང་
241 -273



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རིན་པོ་ཆེ་ལྟ་བ་ངོས་བསྟན་ནས་ལྷན་ཅིག་སྐྱེས་པའི་ཡེ་ཤེས་ཀྱི་རོལ་པ་སྣ་ཚོགས་
སུ་ཤར་བ་བསྟན་པ་ནི། དེ་ཡང་དབང་བཞི་པ་གར་བྱུང་དུ་གུར་བརྟག་གཉིས་སུ་
སྨྲ་བརྗོད་བསྟན་ཟེར་ནས་བསྐུར་རྒྱུ་མེད་པར་བསྟན་ཏོ། །ཕྱི་ནས་ནི་དགའ་བ་
གསུམ་པ་ཐོབ་པའི་འོ། །དབང་གསུམ་པའི་དོན་དེ་ཉིད་སློབ་དཔོན་གྱིས་ཡང་
དག་པར་བཤད་པ་ནི་ཚིག་ཏུ་བརྗོད་པའོ། །དཔེར་ན་ཚ་མ་མྱོང་བ་ལ་ཚ་མྱོང་དུ་
འཇུག་པ་དང་འདྲ་བ་དབང་གསུམ་པ། ཚ་མྱོང་མྱོང་པ་ལ་ཚ་བཤད་པ་དང་འདྲ་བ་
དབང་བཞི་པའོ། །རྣམ་དག་ནི་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་
དེ་དང་། འཁོར་བ་རྣམ་པར་བྱང་པ་ནི་སེམས་ཅན་གྱི་གཉུག་མ་གཉིས་སུ་མེད་
པའི་ཡེ་ཤེས་དེ་གཉིས་ལ་ཁྱད་པར་ཅུང་ཟད་ཡོད་པ་མ་ཡིན་ནོ། །མེད་ལུགས་ཇི་
ལྟར་མེད་ན་མཆོག་དགར་ནི་དབང་ གསུམ་པའི་ལྷན་ཅིག་སྐྱེས་པའི་ཡེ་ཤེས་
གནས་ལ་ཕེབས་པ་དེ་ལ་བསྒོམ་པ་མེད་ཅིང་བསྒོམ་པ་པོ་ཡང་མེད། སེར་སྣ་མེད་
དང་ང་རྒྱལ་མེད་ཅིང་མཐོང་བྱའི་ཡུལ་གཅིག་ཀྱང་གུད་ན་མེད། རློམ་སེམས་མེད་
པ་ནི་ལྷན་ཅིག་སྐྱེས་པའི་ཡེ་ཤེས་དེ་ལ་ངར་འཛིན་གྱི་རློམས་སེམས་མེད་པའི་
ལྷན་ཅིག་སྐྱེས་པའི་ཡེ་ཤེས་ཀྱི་རོལ་པ་སྣ་ཚོགས་ཉིད་དུ་བྱུང་པའོ། །
དེ་ལྟར་དབང་རྫོགས་པར་ཐོབ་ནས་བསྐྱེད་རྫོགས་རྣམ་པ་གཉིས་ཀྱིས་
ཉམས་སུ་ལེན་ཏེ་དང་པོ་སྤྲིན་དང་འདྲ་བ་ནི་སྤྲིན་མཐོང་གི་ཟླ་བ་དེ་གསལ་ལ་
སྤྲིན་གསེབ་ཏུ་སོང་ཙམ་ན་མི་གསལ་བ་བཞིན་དུ་བསྒོམས་ན་ནི་ཉམས་སུ་མྱོང་བ་
དེ་གསལ་ལ། མ་བསྒོམས་ཙམ་ན་ཉམས་སུ་མྱོང་བ་དེ་མི་གསལ་བའོ། །གྲུབ་པ་
ནི་དེ་བས་བརྟན་ནས་ཆོས་ཐམས་ཅད་སྒྱུ་མའི་རྣམ་པ་ལྟ་བུར་སྣང་ལ་རང་བཞིན་
མེད་པར་འཆར་ཏེ་དེ་གཉིས་བསྒོམས་པའི་རྟགས་སོ། །ཉལ་བ་ནི་གཉིད་དོ། །
241 274



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལོག་པ་ནི་གཉིད་སད་པའོ། ཁྱད་པར་ནི་དེའི་དུས་ཐམས་ཅད་དུ་ཆོས་ཐམས་ཅད་
རྨི་ལམ་གྱི་རྣམ་པ་དང་འདྲ་བར་འགྱུར་ཏེ་དེ་གཉིས་སྤྱོད་པ་བྱ་རན་པའི་རྟགས་སོ། །
འདི་ལ་མན་ངག་ཏུ་གཉིད་དང་བསམ་གཏན་བསྲེ་བ་བཟུང་བའོ། །བསྐྱེད་རྫོགས་
གཉིས་ཉམས་སུ་བླངས་པའི་འབྲས་བུ་ནི། དངོས་པོ་མཚན་ཉིད་ནི་འཁོར་བ་དང་
མྱ་ངན་ལས་འདས་པའི་ཆོས་ཐམས་ཅད་བདེ་སྟོང་དབྱེར་མེད་དུ་མི་ཕྱེད་པས་ཕྱག་
རྒྱ་ཆེན་པོ་མཆོག་གི་དངོས་གྲུབ་དེ་རྣལ་འབྱོར་པ་ཡིས་འགྲུབ་པའོ། །དེ་ནི་འབྲས་
བུའི་རྟགས་སོ། །
ད་ནི་བཞི་པའི་དོན་དེ་ལ་བརྩད་པའི་སྐྱོན་སྤང་པ་བསྟན་ཏེ། དེ་ཡང་གོང་
ན་མཆོག་དགར་བསྒོམ་པ་དེ་ཅིས་ལ་སོགས་པས་ཐམས་ཅད་རང་བཞིན་གྱིས་
དག་ཞེས་པས་དེ་འདྲི་སྟེ་སེམས་ཀྱི་ངོས་ནས་རང་བཞིན་གྱིས་རྣམ་པར་དག་པ་དེ་
རིགས་ན་ལུས་འབྱུང་བ་བཞིས་བསྐྱེད་པ་དེ་ལྷན་ཅིག་སྐྱེས་པའི་ཡེ་ཤེས་སུ་དག་བྱ་
བ་དེ་ཅང་རིགས་སམ་སྙམ་ནས་དྲིས་པ་ནི། རྡོ་རྗེ་སྙིང་པསོ་འདི་སྐད་གསོལ་སྟེ།
བཟོད་ནས་རང་བཞིན་མེད་པའི་སེམས་ཀྱི་ངོས་ནས་དག་པ་དེ་རིགས་ན་འབྱུང་བ་
ཆེན་པོ་བཞི་ལས་བསྐྱེད་པའི་ལུས་རང་བཞིན་གྱིས་དག་པ་ནི་མི་རིགས་སོ། །དེ་
ཡང་གཏན་ཚིགས་ཅིའི་སླད་དུ་མི་རིགས་ཞེ་ན། ལུས་འབྱུང་བ་ལྔའི་བདག་ཉིད་
ལས་གྲུབ་པ་ཇི་ལྟར་དག་པ་ལགས་ཞེས་པའོ། །ལན་ལ་སྡུད་པ་པོས་མཚམས་
སྦྱར་བ་ནི། དྲིས་པའི་དེ་ནས་སྟོན་པ་བཅོམ་ལྡན་འདས་རྡོ་ རྗེ་ ཅན་ གྱིས་ཡུམ་
མཁའ་འགྲོ་མ་ལ་བདེ་བ་སྦྱིན་པ་དེ་གསུངས་པ་ནི། རློམས་སེམས་མེད་པའི་ལྷན་
ཅིག་ སྐྱེས་པའི་ཡེ་ཤེས་ ཀྱི་རང་བཞིན་བདག་ཉིད་དེ་ནི། འགྲོ་བ་སེམས་ཅན་
ཐམས་ཅད་ཀྱི་ལུས་ལ་རང་ཆས་སུ་རྣམ་པར་གནས་པ་ནི་རིགས་ཞེས་པའོ། །
241 -275



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཀྱེ་བཅོམ་ལྡན་འདས་ཞེས་བོས་ནས་ལུས་ལ་གནས་ཀྱང་ལུས་དག་པའི་
རྒྱུ་མཚན་དྲིས་པ་ནི། གཏན་ཚིགས་སམ་རྒྱུ་མཚན་ཅིའི་སླད་དུ་ལུས་འབྱུང་བ་ཆེན་
པོ་ལྔ་ལས་གྲུབ་པའི་ཕུང་པོ་ལགས་ན་དག་པ་ཇི་ལྟར་དག་ཞེས་དྲིས་པའོ། །སྟོན་
པ་བཅོམ་ལྡན་འདས་ཀྱིས་ལན་གྱིས་དོན་གཅིག་བཀའ་བསྩལ་པ་ནི། བྷོ་ལ་ཀ་ཀོ་
ལ་སྦྱར་ནི་དང་པོ་ཕ་མ་གཉིས་སྙོམས་པར་ཞུགས་པ་བྱས་པའི་དུས་སུ་ཐིག་ལེ་
དཀར་དམར་དེ་ལ་རེག་པ་སྲ་བ་སའི་ཆོས་གཅིག་ཡོད་དེ། འབྱུང་བ་ལ་སའི་ཆོས་
དེ་ལས་སྐྱེས་ཞིང་བྱུང་པས་ས་དེ་བདེ་བའི་ལུགས་སུ་བླུགས་པའོ་ཞེས་བྱའོ། །བྱང་
ཆུབ་ཀྱི་སེམས་གཤེར་བ་ཆུའི་ཆོས་འབྱུང་བའོ། །སྙོམས་འཇུག་གི་དུས་སུ་བསྐྱོད་
པ་ལས་དྲོད་སྐྱེ་ལ་དྲི་བ་མེའི་ཆོས་སུ་བྱུང་བའོ། །འགྲོ་བ་ནི་ཐིག་ལེ་འཕོ་བ་དང་
གཡོ་བ་དང་འགུལ་བ་དེ་རླུང་ངོ་
། །སྙོམས་འཇུག་གི་དུས་ཀྱི་ཁུ་བ་ལ་བརྟེན་པའི་
བདེ་བ་དེ་ནམ་མཁའི་ཁམས་སོ། །དེས་ན་ལུས་ཆགས་པའི་དུས་སུ་འབྱུང་བ་ལྔ་
པོ་རྣམས་ཀྱིས་ཡོངས་སུ་བསྐོར་ཞིང་དེ་རྣམས་བདེ་བ་ལས་བྱུང་བས་ལུས་དེ་བདེ་
བའི་
ལུགས་སུ་བླུགས་པ་ཞེས་བྱའོ། །གང་ཕྱིར་ནི་འབྱུང་བ་རྣམས་ཀྱིས་བསྐོར་
ནས་གནས་པའི་བདེ་བ་དེ་ཇི་ལྟར་དུ་གནས་ཞེ་ན་ཞེས་པའོ། །འབྱུང་བ་ཆེན་པོའི་
བདེ་བ་སྟེ་ཀུན་རྫོབ་ཟག་པ་དང་བཅས་པའི་བདེ་བ་རུ་གནས་པའོ། །ཟག་པ་དང་
བཅས་པའི་བདེ་བ་རུ་གནས་པ་དེ་ཕྱིར་བདེ་བ་དེ་ཉིད་ནི་དོན་དམ་དངོས་པོ་
གཤིས་ཀྱི་བདེ་བ་དེ་མིན་ཏེ་དཔེ་ཙམ་དུ་གནས་པའོ། །འོ་ན་དམ་ཟག་པ་མེད་
པའི་བདེ་བ་དེ་ཇི་ལྟར་གནས་ན་ལུས་གྲུབ་པའི་དུས་སུ་སེམས་ཉིད་ཟག་པ་མེད་
པ་དེ་རང་ཆས་སུ་གྲུབ་པས་ན་ལྷན་ཅིག་སྐྱེས་པ་གར་སྐྱེས་པ་ཞེས་སོ། །དཔེར་ན་
བུམ་པ་གྲུབ་པའི་ དུས་སུ་བུམ་པའི་ནམ་མཁའ་རང་ཆས་སུ་གྲུབ་པ་དང་འདྲའོ། །
241-276



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པོ།
དེ་ཉིད་ལ་ལྷན་ཅིག་སྐྱེས་པ་དེ་བརྗོད་བྱ་ཞེས་པའོ། །
དེ་ལྟར་ལུས་བདེ་བའི་ལུགས་སུ་བླུགས་ནས་ལུས་གྲུབ་པ་དེ་ལ་སེམས་
ཉིད་བདེ་སྟོང་དབྱེར་མེད་ཀྱི་རང་བཞིན་གཉུག་མ་དེ་ཚོགས་པ་གཅིག་པར་གནས་
པས་ན་ལྷན་ཅིག་སྐྱེས་པ་ཞེས་བརྗོད་དོ། །འོ་ན་དོན་དམ་མཚོན་བྱ་དེ་རང་བཞིན་
ལྷན་ཅིག་སྐྱེས་པའི་ཡེ་ཤེས་སུ་འགྱུར་བ་ཅི་ཡིན་ཞེ་ན། རྣམ་པ་ཐམས་ཅད་སྡོམ་པ་
གཅིག་སྟེ་རྒྱུ་དངོས་པོར་སྣང་བ་ཐམས་ཅད་ལམ་དཀྱིལ་འཁོར་དང་སྦྱིན་བསྲེག་
དང་སྔགས་དང་ཕྱག་རྒྱ། འབྲས་བུ་མཆོག་དང་ཐུན་མོང་ཐམས་ཅད་གང་དུ་སྡོམ་
ན་གཅིག་ཞེས་པ་སེམས་ཟག་པ་མེད་པའི་ཡེ་ཤེས་སུ་སྡོམ་ཞིང་གཅིག་པའོ། །
གཅིག་ལུགས་ཇི་ལྟར་གཅིག་ན་ཕྱག་རྒྱ་ནི་སྟོང་པ་ཉིད་དེས་རྒྱས་འདེབས་པས་སོ། །
གང་ལ་འདེབས་ན་རྒྱུས་རྒྱུན་དེ་གཅིག་དང་དུ་མར་གནས་པ་དང་བྲལ་བའོ། །
ལས་ནི་ལམ་དཀྱིལ་འཁོར་དང་སྦྱིན་བསྲེག་དང་སྔགས་དང་ཕྱག་རྒྱ་ལ་སོགས་པ་
རྒྱུ་དང་བྲལ་བ་སྟེ་སྟོང་པའོ། །འབྲས་བུ་སྤྲོས་པ་ཐམས་ཅད་དང་བྲལ་བས་སྟོང་པ་
སྟེ་ཤེས་རབ་ཀྱིས་བསྡུས་པའོ། །དེ་ལྟར་རྒྱུ་དང་བྲལ་བའི་ངོས་ནས་སྔགས་ཀྱི་
བཟླས་པ་སྙིང་པོ་དང་ཉེ་བའི་སྙིང་པོ་དང་རྩ་བའི་སྔགས་ཀྱི་བཟླས་པ་ཡང་མེད་
ལ། ཆང་དང་ཚེ་བསྲུང་པའི་དཀའ་ཐུབ་བྱ་བ་དེ་འཕྲིན་ལས་བཞིའི་སྦྱིན་སྲེག་ཀྱང་
མེད། དཀྱིལ་འཁོར་གྱི་གཙོ་བོ་བསྒོམ་པ་ཡང་མེད་ཅིང་དཀྱིལ་འཁོར་གྱི་འཁོར་
གྱི་ལྷ་བསྒོམ་པ་ཡང་མེད་དོ། །འོ་ན་ཐབས་ཤེས་རབ་ཡ་བྲལ་དུ་སོང་ངོ་ཞེ་ན། རྒྱུ་
ལམ་འབྲས་བུ་གསུམ་གར་ཡ་མ་བྲལ་ཏེ་ཤེས་རབ་དེ་ལ་ཐབས་ཀྱིས་བསྡུས་པར་
བསྟན་པ་ནི། ཡོ་གི་ནི་རྣལ་འབྱོར་པའོ། །སྙིང་རྗེ་ཐབས་བདེ་བ་རུ་གྱུར་པའི་རོལ་
པར་གནས་པའོ། །
241 277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ལྟར་སྟོང་པ་དང་སྙིང་རྗེ་དབྱེར་མེད་པར་དེ་ནི་སྔགས་ཀྱི་བཟླས་པ་ཡང་
དེ་ཡིན་ལ། དཀའ་ཐུབ་ཀྱང་དེ་ཡིན་ལ་སྦྱིན་བསྲེག་ཀྱང་དེ་ཉིད་དོ། །བདེ་སྟོང་
དབྱེར་མེད་ཀྱི་དོན་དེ་ནི་དཀྱིལ་འཁོར་གྱི་གཙོ་བོ་བསྒོམ་པ་དང་། དཀྱིལ་འཁོར་
ཉིད་དེ་འཁོར་གྱི་ལྷ་བསྒོམ་པ་ཡང་དེ་ཉིད་དོ། །དེས་ན་སྟོང་པ་དང་སྙིང་རྗེ་དབྱེར་
མེད་པ་དེ་ལ་བྱང་ཆུབ་ཀྱི་སེམས་ཞེས་བྱ། ལྷན་ཅིག་སྐྱེས་པའི་ཡེ་ཤེས་ཞེས་རབ་
ཏུ་བརྗོད་དོ། །སྟོང་པ་དང་སྙིང་རྗེ་དབྱེར་མེད་པ་དེ་ལ་མདོར་བསྡུས་ནས་ནི་
སེམས་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་འདུས་པའི་གཟུགས་ཅན་
ནོ། །
ད་ནི་ལེའུའི་མཚན་བསྟན་པ་ནི། དབང་ནི་ཨ་བྷི་ཥིཉྩ་ཞེས་པ་དྲི་མ་འཁྲུད་
པ་དང་། ཨ་བྷི་ཥེ་ཀ་ཞེས་པ་འཇོག་པ་སྟེ། དབང་གི་སྒྲ་གྲུབ་གཅིག་བརྟག་པ་ཕྱི་
མའི་ལེའུ་གསུམ་པ་ནས་བསྟན་ནོ། །ལེའུ་ནི་གཞུང་གཅོད་ཅིང་སྐྱོང་བ་ཞེས་བྱ་བ་
ནི་གཞུང་ཚིག་དང་ཡི་གེར་གཏན་ལ་འབེབས་པའོ། །བཅུ་པ་ནི་གྲངས་ཀྱི་གནས་
གཞན་ནོ། །སྙིང་པོ་ཀྱེའི་རྡོ་རྗེའི་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་ལེའུ་
བཅུ་པའི་ཊིཀྐ་རྫོགས་སོ།། །།
ལེའུ་བཅུ་གཅིག་པ་འདི་ལ་ཆོས་དོན་སྡེབས་རྣམ་པ་གསུམ་ལས་ལེའུ་
ལེའུའི་འབྲེལ་ནི། དེ་ལྟར་དབང་རྫོགས་པར་ཐོབ་པའི་རྟེན་གྱི་གང་ཟག་དེས་
ཐབས་བསྐྱེད་རྫོགས་གཉིས་བསྒོམས་པས་འབྲས་བུ་ལས་ཀྱི་ཚོགས་འདི་ལྟ་བུ་
འགྲུབ་བོ་ཞེས་བསྟན་པའི་ཕྱིར་ལེའུ་བཅུ་གཅིག་པ་འདི་བསྟན་པའོ། །ལེའུ་མདོར་
བསྟན་རྒྱས་བཤད་ནི་ལེའུ་དང་པོའི་ལྟ་སྟངས་ཞེས་པ་དེས་མདོར་བསྟན། ལེའུ་
བཅུ་གཅིག་པ་ལྟ་སྟངས་ཀྱི་ལེའུ་འདིས་ཡ་ཀིའི་དོན་དེ་རྒྱས་པར་འཆད་དོ། །ལེའུ་
241 -278



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མངོན་པར་རྟོགས་པའི་འབྲེལ་ནི་མངོན་རྟོགས་ཐད་སོ་རུ་དགྲིག་པའོ། །
ལེའུ་འདི་ལ་ཆོས་ལྔ་ལས། དང་པོ་སྒྲོལ་མའི་སྒྲུབ་ཐབས་ཀྱིས་དབང་དུ་བྱ་
བ་བསྟན་ཏེ། ཀུ་རུ་ཀུ་ལའི་སྒྲུབ་ཐབས་བཤད་པར་བྱ་སྟེ། རྒྱས་པར་བརྟག་པ
བཅུ་གཉིས་ལས་ཞེས་པར་བསྡེབ་སྟེ། ཀུ་རུ་ཀུ་ལའི་སྒྲུབ་ཐབས་དེ་རྒྱས་པར་འོག་
བརྟག་པ་བཅུ་གཉིས་པ་ནས་སྟོན། གོང་དུ་གསུངས་པ་ནི་གོང་ལེའུ་གཉིས་པར་
ཀུ་རུ་ཀུ་ལའི་སྔགས་གསུངས་པའོ། །དེའི་སྒྲུབ་པའི་ཐབས་འདིར་མདོར་བསྡུས་
ནས་བསྟན་ཏེ། དེ་ཡང་ཀུ་རུ་ཀུ་ལའི་ཐང་སྐུ་བྲིས་དེ་ལ་རབ་དུ་གནས་པ་བྱས་ལ་
བྲག་རི་ལ་སོགས་པའི་གནས་སུ་བཀྲམ་སྟེ། མཎྜལ་དང་མཆོད་པ་དང་གཏོར་མ་
བཤམ་སྟན་བདེ་བ་ལ་འདུག་ལ། སྔོན་འགྲོ་ལ་ཀུ་རུ་ཀུ་ལ་དང་རང་གི་བླ་མ་སྤྱན་
དྲངས་ལ་བདུན་རྣམ་པར་དག་པ་བྱ། ཚད་མེད་པ་བཞི་བསྒོམ། དངོས་གཞི་ལ་
དང་པོ་བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམ། ས་བོན་བསྡུ་བ་ལ་
སྟོང་པ་ཉིད་ཀྱི་ངང་ལས་ཧྲི་གཅིག་བསྒོམ། དེ་ལས་གཟུགས་རྫོགས་པ་ནི། ཁ་
དོག་ནི་སྐུ་མདོག་དམར་ཞིང་ཞལ་གཅིག་པར་གུར་གྱི་ལེའུ་བཞི་པ་ནས་བཤད་དོ། །
ཕྱག་ བཞི་ པ་ གཡས་ ཀྱི་དང་པོ་ན་མདའ། གཡོན་གྱི་དང་པོ་ན་གཞུ།
གཡས་ཀྱི་འོག་མ་ནས་ཨུཏྤ་ལ། གཡོན་གྱི་འོག་མ་ན་ལྕགས་ཀྱུ་འཛིན་པ་གཅིག་
བསྒོམ། དེ་ནས་ཡི་གེ་དགོད་པ་ནི་ཐུགས་ཀར་ཉི་མའི་དཀྱིལ་འཁོར་གྱི་དབུས་སུ་
ཧྲི་དམར་པོ། དེའི་ཐ་མར་ལེའུ་གཉིས་པའི་སྔགས་ཨོཾ་ཀུ་རུ་ཀུ་ལེ་ཧྲི་སྭཱ་ཧཱ་ཞེས་
པས་བསྐོར་བར་བསྒོམ། རྗེས་ལ་ཧྲི་ལས་འོད་ཟེར་སྤྲོས་ཏེ་རང་འདྲའི་ཡེ་ཤེས་
སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ། ལྷ་མོ་བདུད་རྩི་བུམ་ཆུ་
ཐོགས་པས་དབང་བསྐུར་ཏེ་རིགས་ཀྱི་བདག་པོ་སྣང་བ་མཐའ་ཡས་ཀྱིས་དབུ་
241 -279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བརྒྱན་པར་བསྒོམས་ལ་བཟླས་པ་བྱ། དེ་བསྒོམས་པའི་ཕན་ཡོན་ནམ་ཆེ་བ་ནི།
འདི་ནི་ ཞེས་ པ་ ཚིག་ གཉིས་ ཀྱིས་ བསྟན། གྲངས་ ཀྱི་བསྙེན་ པ་ནི་འབུམ་ཕྲག་
གཅིག་གིས་ཞེས་པའི་ཚིག་དྲུག་གིས་བསྟན་ནོ། །
ད་ནི་ལྟ་སྟངས་བཞི་ལས་བཞི་བསྒྲུབ་པ་བསྟན་ཏེ། མཉམ་པར་ནི་མིག་
གཉིས་མཉམ་པར་རོ། །མ་རུང་པ་ནི་ཁྲོ་བོའི་སེམས་དང་ལྡན་པས་དཔྲལ་བ་སྟེ་
གྱེན་ལ་ལྟའོ། །དེ་ནས་ཐུར་ལ་འབེབས་པ་ནི་བསྡུས་པར་བྱེད་པའི་ལྟ་སྟངས་སུ་
བརྗོད་དོ། །དབང་གི་ལྟ་སྟངས་ནི་མིག་གཉིས་གཡོན་དངོས་སུ་ཧྲིལ་གྱིས་གཏད་
པོས། གཡོན་དངོས་སུ་གཟུགས་བརྙན་གཉིས་སུ་སྣང་བ་ནི་དབང་གི་ལྟ་སྟངས་
སོ། །ནམ་མཁའི་ ཚིག་གཉིས་སྟེང་ གི་ངོས་ནས་འགུགས་པའི་ ཚུལ་ བྱས་ པས་
གཡས་ངོས་སུ་གཟུགས་བརྙན་གཉིས་སུ་སྣང་བ་ནི་དགུག་པའི་ལྟ་སྟངས་སོ། །
དབུ་མའི་ཚིག་གཉིས་ནི། སྣའི་རྩེ་མོའི་དབུས་སུ་མིག་གཉིས་ལྟ་བ་ནི་རེངས་པའི་
ལྟ་སྟངས་ཏེ། དེས་ ལྟ་ སྟངས་བཞིའོ། །རླུང་བཞི་ནི། རླུང་ཕྱིར་འབྱུང་བ་ནི་ལྟུང་
པར་བྱེད་པའི་རླུང་ངོ་
། །རླུང་ནང་དུ་རྔུབ་པ་ནི་དབང་དུ་བྱེད་པའི་རླུང་ངོ༌
། །རླུང་
ནང་དུ་མེར་གྱིས་དགང་པ་ནི་འགུགས་པར་བྱེད་པའི་རླུང་ངོ༌
། །རླུང་བསྡམས་ཏེ་
གཏོང་བ་ནི་ཞི་བ་སྟེ་རེངས་པར་བྱེད་པའི་རླུང་ངོ༌
། །
ད་ནི་གཉིས་ལས་ས་པའི་གནས་བཞི་ནི། གོང་གི་ལྟུང་བར་བྱེད་པའི་ལྟ་
སྟངས་གཅིག་དང་ལྟུང་བར་བྱེད་པའི་རླུང་གཅིག་བསྣུན་པས་ཤིང་རློན་པའི་ལོ་
འདབ་ས་ལ་ཕེབས་ན་ལྟུང་པའི་ལས་འགྲུབ་པའོ། །སྟེང་སུམ་ཅུ་རྩ་གསུམ་གྱི་ལྷ་
མིར་ལྟུང་པའམ། མི་ཡི་དྭགས་སུ་ལྟུང་པའི་ལས་འགྲུབ་བོ། །གོང་གི་དབང་གི་ལྟ་
སྟངས་གཅིག་དང་དབང་དུ་བྱེད་པའི་རླུང་གཅིག་བསྣུན་པས་མེ་ཏོག་ཁ་ཕར་ལ་ལྟ་
241-280



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་
བ་དེ་ཚུར་ལ་བདག་ལ་ཁ་རུབ་ཀྱིས་ལྟ་ན་དབང་གི་ལས་འགྲུབ་པའོ། །དགུག་
པའི་ལྟ་སྟངས་དང་དགུག་པའི་རླུང་གཅིག་བསྣུན་པས་རྡོ་རྗེའི་ཤིང་སྟེ་ཤིང་ཤི་རི་
ཁ་དྷའི་ཁུ་བ་སྐྱ་ཆུར་ཆུར་ཁུགས་ན་དགུག་པའི་ལས་འགྲུབ་བོ། །གོང་གི་རེངས་
ལྟ་སྟངས་གཅིག་དང་རེངས་པའི་རླུང་གཅིག་བསྣུན་པས་ལ་ཀའི་འཇག་མ་
རླུང་གིས་གཡོ་བ་དེ་མི་འགུལ་བར་རེངས་ན་རེངས་པའི་ལས་འགྲུབ་པའོ། །དུས་
ཀྱི་བསྙེན་པ་ཟླ་བ་དྲུག་ཏུ་ཀུ་རུ་ཀུ་ལའི་བསྙེན་བསྒྲུབ་བྱས་ན་འགྲུབ་འགྱུར་འདི་
ལ་ཐེ་ཚོམ་མེད་ཞེས་གསུངས་ཏེ། བླ་མ་རའི་ཞལ་ནས་སམ་པུ་ཏའི་ཐད་ཀར་འདི་
སྐད་གསུངས་ཏེ། ཤིང་རློན་པའི་ལོ་འདབ་ས་ལ་ཕེབས་པ་ལ་སོགས་པ་བཞི་པོ་དེ་
གྲུབ་ཀྱང་མི་ལ་ལས་ལ་སྦྱར་ན་མི་བསོད་ནམས་ ཀྱིས་བརྒྱན་པ་ཡིན་པས་མི་
འགྲུབ་སྟེ། དེ་ནས་གདོད་ཀུ་རུ་ཀུ་ལའི་བསྒོམ་བཟླས་ཟླ་བ་དྲུག་བསྐྱར་ན་འགྲུབ་
གསུངས་ཏེ་དེ་ཤིན་ཏུ་བདེ་གསུངས་སོ། །འདི་ལ་འཁྲུལ་པའམ་སོམ་ཉིས་ལ་ཡིད་
གཉིས་མི་བྱ་སྟེ། སངས་རྒྱས་རྫུ་འཕྲུལ་བསམ་མི་ཁྱབ་བོ། །
དེའི་དགོས་པ་ནི་ལྟ་སྟངས་བཞི་པོ་བསྒྲུབས་ནས་ནི། མཁས་པས་སེམས་
ཅན་རྣམས་སངས་རྒྱས་ཀྱི་བསྟན་པ་ལ་འཇུག་པར་བྱ་བའོ། །འོ་ན་ཞེ་སྡང་གི་སྒོ་
ནས་ ལྟ་ སྟངས་བཞིས་གསད་དམ་ཞེ་ན། གསད་པར་འདི་ལ་བྱ་བ་མིན་ནོ། །
གསད་ནི་དམ་ཚིག་ངེས་པར་ཉམས་པར་འགྱུར། སེམས་ཅན་བསླུ་བ་ནི་གཡོ་སྒྱུ་
སྤངས་ནས་བྱ་བ་མ་ཡིན་པ་ཐམས་ཅད་བྱའོ། །སེམས་ཅན་གནོད་པ་ཙམ་གྱིས་ནི།
ཕྱག་རྒྱ་ཆེན་པོ་མཆོག་གི་དངོས་གྲུབ་རྙེད་པར་མི་འགྱུར་རོ། །
ད་ནི་གྲོགས་དམ་ཚིག་ཤ་ལྔ་དང་བདུད་རྩི་ལྔ་བཟའ་བ་བསྟན་ཏེ། དེ་ལ་
ནི་སྒྲོལ་མའི་རྣལ་འབྱོར་བ་དེ་ལའོ། །དམ་ཚིག་ནི་ཤ་ལྔ་པོ་དེ་ཟ་བ་ལས་མི་ འདའ་
241 -281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བས་སོ། །ད་ན་ར་མི་ཤའོ། །གྷ་གྷ་པི་བ་གླང་གི་ཤ །ཧ་ཧ་ཏ་གླང་པོ་ཆེའི་ཤ །
མཐའི་ཤཱ་ནི་ཤུ་ཤ་ན་ཁྱིའི་ཤ །ཨ་ཨ་ཤ་ཏ་ཏ་རྟ་ཤའོ། །དེ་རྣམས་སྒྲོལ་མའི་རྣལ་
འབྱོར་པ་གཅིག་པུས་བཟའ་བར་མ་བཤད་དེ་དཔལ་དགྱེས་པ་རྡོ་རྗེའི་རྣལ་འབྱོར་
པས་ཀྱང་དངོས་གྲུབ་ཐོབ་པར་བྱ་བའི་ཕྱིར་བཟའ་ཞེས་པའོ། །བདུད་རྩི་ལྔ་ནི་
བྱང་ཆུབ་ཀྱི་སེམས། དྲི་ཆེན་དྲི་ཆུ། པདྨ་རཀྟ། བདུད་རྩི་གཞུངས་པ་དང་ལྔའོ། །
དེ་བཞིན་ནི་ཤ་ལྔ་བཟའ་བ་དེ་བཞིན་དུ་བདུད་རྩི་ལྔ་ཡང་བསྙེན་ཞིང་བཟའ་བའོ། །
ད་ནི་སྐྱེ་བ་བདུན་པའི་ཤ་བཟའ་བ་ཕན་ཡོན་དང་བཅས་པ་སྟོན་ཏེ། ཀྱེའི་
རྡོ་རྗེའི་རྒྱུད་དུ་དམ་ཚིག་གི་རྫས་གཞན་ཡང་ལན་དུ་ཟ་བའི་མཚན་ཉིད་ནི། སྐྱེ་བ་
བདུན་པ་དེ་ནས་མཚོན་ཞེས་སོ། །སྐྱེ་བ་བདུན་པའི་ཤ་དེ་ཟོས་པས་ཅིར་འགྱུར་ན།
དགའ་བྲལ་གྱི་དགའ་བ་ནི་རྟོག་བཅས་ཀྱི་དགའ་བ་གསུམ་ལ་དགའ་བ། རྟོག་
མེད་ལྷན་ཅིག་སྐྱེས་པའི་ཡེ་ཤེས་ལ་སྨོད་པའི་མི་དེས་ཀྱང་ལན་བདུན་པ་སྟེ་སྐྱེ་བ་
བདུན་པའི་ཤ་ཟོས་ན་དངོས་གྲུབ་འགྲུབ་པར་འགྱུར་པའོ། །
སྐྱེ་བ་བདུན་པ་དེའི་མཚན་ཉིད་ནི། སྐད་སྙན་པ་དང་། མིག་དང་ལྡན་པ་
ནི་ན
་མས་འགེབསཤིང་
། མིག་གི་དཀྱུས་རིང་བ། མིག་རྩ་དམར་པ། ལུས་དྲི་ཞིམ་
པ། འོད་ཀྱི་གཟི་བརྗིད་ཆེ་བ་ནི་ལུས་ལ་འོད་མདངས་ཡོད་པ། མར་མེ་ལ་བལྟས་
ན་གྲིབ་མ་འདུན་དུ་འོང་
། ལྡོག་ན་གཡས་སུ་ལྡོག་པ་འགྲོ་ན་བྱ་ངང་པའི་འགྲོས་
ལྟར་འགྲོ་བ་དང་བདུན་ནོ། །མཚན་ཉིད་དེ་རྣམས་དང་ལྡན་པ་དེ་མཐོང་ནས་རྣལ་
འབྱོར་པ་ཡིས་མཚོན་ནི། དེ་ལ་ཕྱག་དང་བསྐོར་བ་བྱ་མེ་ཏོག་གཏོར་ཏེ་ལུས་འདི་
བདག་ལ་སྦྱིན་དགོས་ཞེས་གསོལ་བ་བཏབ་ན། ཁོ་བྱང་ཆུབ་སེམས་དཔའི་རིགས་
ཡིན་པས་སྔགས་པ་དམ་ཚིག་ཅན་དང་སེམས་ཅན་རྣམས་ལ་ཕན་འདོགས་པས་
241 -282



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
སེམས་འཕོས་ནས་ལུས་སྟེར་རོ། །དེའི་ཤ་དང་པགས་པ་དང་རུས་པ་དང་ཀླད་པ་
རྣམས་ལ་རི་ལུ་བྱས་ཏེ། དེའི་ཟོས་པ་ཙམ་གྱིས་ནི། སྐད་ཅིག་ལས་ནི་མཁའ་སྤྱོད་
འགྱུར་ནི་ཉི་ཟླ་གནས་ཀྱི་བར་གྱི་དངོས་གྲུབ་ཐོབ་པར་འགྱུར་རོ། །
དཔེར་ན་རྒྱལ་པོ་སེང་གེ་ཟླ་བ་ལྟ་བུ་སྟེ། རྒྱལ་པོ་དེ་ལ་བཙུན་མོ་རྣམས་
ཀྱིས་བཟའ་བ་རེ་མོས་འདྲེན་པ་ལ། ནང་པར་གྱི་བཟའ་བ་བཙུན་མོ་ཆུང་ཤོས་ཀྱི་
འདྲེས་དགོས་པས། དོ་ནུབ་ཤ་ཉོ་བ་འཕྱིས་ཏེ་ནང་པར་སྔན་ཏེར་འགྲོ་དགོས་
སེམས་ཙམ་ན་ཆར་ཆེན་པོས་མ་ཐར་ཏེ། རྒྱལ་པོའི་ཚ་བ་དུས་ལ་མ་ཕོག་ན་རྒོལ་
དུ་འོང་པས། མོ་མཚན་དེ་དུར་ཁྲོད་དུ་ཕྱིན་པས་བྱིས་པ་ལོ་གསུམ་བཞི་ཙམ་ལོན་
པ་གཅིག་གི་རོ་ཆར་པས་བཀྲུས་དག་པ་གཅིག་འདུག་ནས་དེའི་ཤ་བཅད་དེ་
བཙོས་ནས་སྤོས་བཟང་པོ་བཏབ་སྟེ་རྒྱལ་པོ་ལ་འདྲེན་དུ་ཕྱིན་པས། ཤའི་ནུས་
པས་མོ་རྐང་པ་ས་ལ་མི་རེག་པར་བྱུང་སྟེ། དེར་ངོ་མཚར་བས་ར་ཙས་བཙུན་མོ་
བཟུང་ནས་ལག་པ་གཅིག་གིས་གྲི་བཏོན་ཏེ་ཇི་ལྟར་ཡིན་ཤོད་གཅིག་དེ་མིན་ན་
གསོད་དོ་བྱས་པས། མོས་གོང་གི་ལོ་རྒྱུས་ཚོ་བཤད་པས། ད་རོ་དེ་ལོང་ལ་ཤོག་
ཅིག་བྱས་པས་མོས་རོ་དེ་ཁྱེར་ནས་འོངས་ཏེ་དེའི་ཤ་ཁྲག་ལ་སོགས་པ་ལ་རི་ལུ་
བྱས་ནས་རྒྱལ་པོ་དང་བཙུན་མོ་དང་བློན་པོ་དང་རྟ་དང་གླང་པོ་ལ་སོགས་པ་
ཐམས་ཅད་ཀྱི་ཁར་བཅུག་པས་རྒྱལ་པོ་འཁོར་དང་བཅས་པ་ཐམས་ཅད་མཁའ་
སྤྱོད་དུ་སོང་པའོ། །
ལེའུའི་མཚན་ནི་ཀྱེའི་རྡོ་རྗེ་དཔལ་ཧེ་རུ་ཀ །མཁའ་འགྲོ་མ་ནི་བདག་མེད་
མ་ལ་སོགས་པའི་འཁོར། དྲ་བ་ནི་གཙོ་བོ་དང་འཁོར་དུ་འབྲེལ་བ། སྡོམ་པ་ནི་
བསྐྱེད་རྫོགས་དབྱེར་མེད་དུ་སྡོམ་པའོ། །རྡོ་རྗེ་སྙིང་པོ་མངོན་པར་བྱང་ཆུབ་པས་
241 -283



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཞེས་པ་ནི་བརྟག་པའི་མིང་སྟེ། རྡོ་རྗེ་སྙིང་པོས་ཞུས་ཤིང་དབང་བྱས་པས་སོ། །
མངོན་པར་བྱང་ཆུབ་པ་ནི་རྡོ་རྗེའི་རིགས་ཀྱི་བསྐྱེད་རྫོགས་ཀྱི་བྱང་ཆུབ་པའི་རིམ་
བསྟན་པས་སོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་ལ་འབེབས་པས་
སོ། །བརྟག་པ་ནི་སེམས་ཅན་རྣམས་ཀྱི་དོན་དུ་བསྟན་པའོ། །རྒྱལ་པོ་ནི་སྙིང་པོ་
ལྟ་བུའི་དོན་དུ་འདུག་པའོ། །རྫོགས་སོ་ནི་བརྟག་པ་དང་པོའི་དོན་ནོ། །སྙིང་པོ་
ཀྱེའི་རྡོ་རྗེ་ལས་རིན་པོ་ཆེའི་རྒྱན་དང་འདྲ་བའི་བཤད་པ་སྟེ་བརྟག་པ་དང་པོའི་
ཊིཀྐ་རྫོགས་སོ།། །།
༈ བརྟག་པ་ཕྱི་མ་འདི་རྟག་པ་དང་པོ་དང་ཆོས་སྐད་འཕོ་སྟེ། དང་པོ་ལ་ལེའུ་
ལེའུའི་འབྲེལ། ལེའུས་མདོར་བསྟན་རྒྱས་བཤད། ལེའུ་མངོན་རྟོགས་ཀྱི་འབྲེལ་
དང་གསུམ་གསུམ་དུ་བྱས་ནས་བཤད་དོ། །ད་བརྟག་པ་ཕྱི་མ་འདི་ལ་དེ་བསྟན་
ཆོས་གཞུང་ཚུགས་པ་གཅིག་མི་བྱེད་དེ། ལེའུ་བཅུ་གཉིས་ཡོད་ཀྱང་བརྟག་པ་དང་
པོའི་མཚམས་ཁ་སྐོང་བ་དང་
། དངོས་གྲུབ་ཀྱི་དོན་གཏན་ལ་འབེབས་པ་ དང་།
ངེས་པ་སྟེར་བ་དང༌། ཐེ་ཚོམ་སེལ་བ་དང་བཞིར་བྱས་ནས་བརྟག་པ་དང་པོའི་
གསེབ་ཏུ་ཡར་འདེབས་པའོ། །
དེ་ཡང་བརྟག་པ་ཕྱི་མའི་ལེའུ་དང་པོ་དང་ལེའུ་ལྔ་པ་མན་ཆད་ན་བརྒྱད་དེ་
ལེའུ་དགུ་པོ་དེས་བརྟག་པ་དང་པོའི་མ་ཚང་པ་ཁ་སྐོང་པའོ། །ཕྱི་མའི་ལེའུ་གཉིས་
པས་དངོས་གྲུབ་ཀྱི་དོན་གཏན་ལ་འབེབས་པའོ། །ཕྱི་མའི་ལེའུ་གསུམ་པས་དང་
པོའི་ངེས་པ་སྟེར་བའོ། །ཕྱི་མའི་ལེའུ་བཞི་པས་དང་པོའི་ཐེ་ཚོམ་སེལ་བའོ། །འོ་
ན་བརྟག་པ་ཕྱི་མའི་ལེའུ་དང་པོ་འདིས་བརྟག་པ་དང་པོའི་ལེའུ་གང་དང་གང་གི་
མ་ཚང་པ་ཁ་སྐོང་ན། བརྟག་པ་དང་པོའི་ལེའུ་གསུམ་པར་ཧེ་རུ་ཀའི་བསྐྱེད་པའི་
241 -284



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རིམ་པ་བྱུང་། དང་པོའི་ལེའུ་བརྒྱད་པར་བདག་མེད་མའི་བསྐྱེད་པའི་རིམ་པ་བྱུང་
བ་ལ། བསྐྱེད་པའི་རིམ་པ་བསྒོམ་པ་དེ་ལ་རྟེན་ཐང་སྐུ་གཅིག་དགོས། ཐང་སྐུ་དེ་
ལ་རབ་ཏུ་གནས་པ་ཞིག་དགོས་པས་རབ་གནས་ཇི་ལྟར་བྱ་བ་གཅིག་དང་པོའི་
ལེའུ་གཉིས་པོ་དེར་འོང་ཐང་པ་ལ་མ་བྱུང་
། དེ་བརྟག་པ་ཕྱི་མའི་ལེའུ་དང་པོ་འདི་
ནས་སྟོན་ཏེ་དང་པོའི་ལེའུ་གཉིས་པོ་དེའི་མ་ཚང་པ་ཁ་སྐོང་པའོ། །ཡང་དང་པོའི་
ལེའུ་བཅུ་པར་དབང་བསྐུར་བ་བྱུང་བ་ལ། དབང་བསྐུར་བྱེད་པ་ལ་སློབ་དཔོན་
མཚན་ཉིད་དང་ལྡན་པ་ཞིག་དགོས་པས་སློབ་དཔོན་གྱི་མཚན་ཉིད་གཅིག་བརྟག་
པ་དང་པོའི་ལེའུ་བཅུ་པ་དེར་འོང་ཐང་པ་ལ་མ་བྱུང་། དེ་ཕྱི་མའི་ལེའུ་དང་པོ་འདི་
ནས་སྟོན་ཏེ་དང་པོའི་ལེའུ་བཅུ་པའི་མ་ཚང་བ་ཁ་སྐོང་པའོ། །
ཡང་དང་པོའི་ལེའུ་གསུམ་པར་དཀར་མོ་རི་དྭགས་མཚན་མ་འཛིན་ལ་
སོགས་པ་ནང་དང་གསང་བ་དང་དེ་ཁོ་ན་ཉིད་ཀྱི་མཆོད་པ་བཤད་པ་ལ། དེའི་ལྷ་
ལ་དཔལ་དགྱེས་པ་རྡོ་རྗེའི་ཕྱིའི་མཆོད་པ་ཇི་ལྟར་བྱ་བ་གཅིག་འོང་ཐང་པ་ལ་མ་
བྱུང་། དེ་ཕྱི་མའི་ལེའུ་དང་པོ་འདི་ནས་སྟོན་པས། དང་པོའི་ལེའུ་གསུམ་པའི་ཁ་
སྐོང་བའོ། །ཡང་ དང་པོའི་ལེའུ་ གཉིས་ པས་ སྔགས་ ལ་ བརྟེན་ནས་ལས་ ཆེན་
བརྒྱད་སྒྲུབ་པའི་ཐབས་བསྟན་པ་ལ། དེའི་ལྷ་ལ་སྦྱིན་སྲེག་ལ་བརྟེན་ནས་ལས་
ཆེན་བརྒྱད་བསྒྲུབ་ན་ཇི་ལྟར་བསྒྲུབ་པའི་འོང་ཐང་པ་ལ་མ་བྱུང་
། དེ་ཕྱི་མའི་ལེའུ་
དང་པོ་འདི་ནས་སྟོན་པས་དང་པོའི་ལེའུ་གཉིས་པའི་ཁ་སྐོང་བའོ། །
ཡང་དང་པོའི་ལེའུ་བཅུ་པར་མཁས་པས་འཛིན་མ་རྣམ་པར་སྦྱང་ཞེས་ས་
སྦྱང་པ་བྱུང་བ་ལ། དེའི་སྔོན་དུ་ས་བསླང་དགོས་པས་སའི་ལྷ་མོ་ལ་ས་ཇི་ལྟར་
བསླང་པ་གཅིག་དེར་འོང་ཐང་པ་ལ་མ་བྱུང་
། དེ་ཕྱི་མའི་ལེའུ་དང་པོ་འདི་ནས་
241 -285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྟོན་པས། དང་པོའི་ལེའུ་བཅུ་པའི་མ་ཚང་བ་ཁ་སྐོང་བའོ། །ལེའུ་གཞན་རྣམས་
ཡར་འདེབས་ལུགས་ཐད་ཀ་ཐད་ཀར་ཤེས་པར་བྱའོ། །
ལེའུ་འདི་ལ་ལེའུའི་གཞུང་དང༌། ལེའུའི་མཚན་གཉིས་ལས། དང་པོ་ལ་
ལྔ་ལས་དྲི་བ་སྔོན་དུ་འགྲོ་བས་རབ་ཏུ་གནས་པ་བསྟན་པ་ནི། རྡོ་རྗེ་སྙིང་པོ་ནི་
སྡུད་པ
པ་པོས་གསོལ་དྲིས་པའོ། །བཅོམ་ལྡན་འདས་ཞེས་བོས་ནས། རྡོ་རྗེ་སྙིང་པོ་
བདག་ལ། སངས་རྒྱས་ནི་རབ་གནས་ཀྱི་རྟེན་དེ་ལ་སངས་རྒྱས་ཚད་ཅན་དང་ཚད་
མེད་ཐམས་ཅད་དུ་བསྡུས་ཤིང་འཇུག་པའོ། །རབ་གནས་མཚན་ཉིད་ནི་རབ་ཏུ་
གནས་པའི་དབྱེ་བ་དང༌
། སྒྲ་འཇུག་པའི་རྒྱུ་མཚན་དང་
། མ་བྱས་པའི་སྐྱོན་དང་
།
བྱས་པའི་ཕན་ཡོན་དང་
། རབ་གནས་ཇི་ལྟར་བྱ་བའི་རིམ་པའོ། །དབྱེ་ན་གསུམ་
ལས་སྐུའི་རྟེན་རབ་ཏུ་གནས་པ་ནི་ལུགས་སུ་བླུགས་པ་དང་རིས་སུ་བྲིས་པ་ལ་
སོགས་པ་ལ་རབ་གནས་བྱེད་པའོ། །གསུང་གི་རྟེན་རབ་ཏུ་གནས་པ་ནི་པོ་ཏི་དང་
གླེགས་བམ་ལ་རབ་གནས་བྱེད་པའོ། །ཐུགས་ཀྱི་རྟེན་རབ་ཏུ་གནས་པ་ནི་རྡོ་རྗེ་
དང་དྲིལ་བུ་དང་ཕྲེང་བ་དང་མཆོད་རྟེན་ལ་སོགས་པ་ལ་རབ་གནས་བྱེད་པའོ། །
སྒྲ་འཇུག་པའི་རྒྱུ་མཚན་ནི་པྲ་ཏི་ཏ་ན་ཞེས་པ་དུས་རྒྱུན་དུ་གནས་བཟའ་པོར་
གནས་ཞེས་པའོ། །མ་བྱས་པའི་སྐྱོན་ནི་དེ་བཞིན་གཤེགས་པའི་སྐུ་གསུང་ཐུགས་
ཀྱི་རྟེན་དེ་ལ་མི་མ་ཡིན་གྱིས་བདག་ཏུ་བཟུང་སྟེ་ཤིན་ཏུ་བཀྲ་མ་ཤིས་ཤིང་ཞལ་མི་
དྲོ་བར་བྱེད་པའོ། །
རབ་གནས་བྱས་པའི་ཕན་ཡོན་ནི། དེ་བཞིན་གཤེགས་པའི་རྟེན་དེ་ལ་
རབ་ཏུ་གནས་པ་བྱས་པས་ཤིན་ཏུ་བཀྲ་ཤིས་ཤིང་ཞལ་དྲོ་བར་བྱེད་པའོ། །རབ་
གནས་ཇི་ལྟར་བྱ་བའི་རིམ་པ་ལ་རབ་གནས་རྒྱས་པ་དང་། བར་པ་དང་། བསྡུས་
241 -286



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་གསུམ་མོ། །དེ་ལ་བསྡུས་པ་ནི་ཐུན་གཅིག་གི་ནང་དུ་རྫོགས་པར་བྱེད་པ་སྟེ།
ད་ལྟ་འོ་སྐོལ་ལྟ་བུའི་རབ་ཏུ་གནས་པ་མ་ཡིན། སློབ་དཔོན་ཆེན་པོ་ཀླུའི་པ་ལྟ་
བུའམ། ཌོམྦི་ཧེ་རུ་ཀའམ་ཇོ་བོ་ནཱ་རོ་པ་ལྟ་བུ་གཅིག་གིས་བྱེད་ན་བསྙེན་པ་ལ་
སོགས་པ་མི་དགོས་ཏེ་ཐུན་གཅིག་གི་ནང་དུ་རྫོགས་པར་བྱེད་པའོ། །རབ་གནས་
བར་པ་ནི་ཡོན་བདག་སྟ་གོན་བྱེད་པའི་ནུབ་མོ་རབ་གནས་ཀྱི་རྒྱུ་ཡང་སྟ་གོན་བྱེད་
ཕྱིར་ནུབ་སྤྱན་འབྱེད་ཀྱི་ཆོ་ག་དངོས་བྱེད་པའོ། །གཞན་རྒྱས་པ་དང་འདྲའོ། །རབ་
གནས་རྒྱས་པའི་ཆོ་ག་བཟང་པོ་ཉིད་རིམ་པ་ལགས་པ་གཅིག་བཤད་དུ་གསོལ་
ཞེས་དྲིས་པའོ། །བཀའ་བསྩལ་པ་ནི་ལན་ནོ། །གུར་གྱི་ལེའུ་དགུ་པ་དང་ལེའུ་འདི་
གཉིས་ལོག་པས་རབ་གནས་མངོན་རྟོགས་སུ་སློངས་པར་ཡོད་དོ། །དེ་ལ་དང་པོ་
རྡོ་རྗེ་སློབ་དཔོན་གྱི་མཚན་ཉིད་ལེའུ་འདི་དང་གུར་གྱི་ལེའུ་བརྒྱད་པ་ནས་སྟོན་ནོ། །
རྡོ་རྗེ་སློབ་དཔོན་མཚན་ཉིད་དང་ལྡན་པ་དེས། གུར་གྱི་ལེའུ་དགུ་པ་ནས། དང་
པོར་རིག་པ་བཟུང་བྱས་ནས། །ལག་པ་རྡོ་རྗེ་གསོར་བྱེད་ཅིང་། །དྲིལ་བུ་དཀྲོལ་
བ་དེར་འབོད་བྱ། །ཞེས་པས་ལག་ཏུ་རྡོ་རྗེ་དང་དྲིལ་བུ་ཐོགས་ལ་བསྒྲུབ་པའི་
གྲོགས་མཆོག་ཤེས་རབ་དང་ལྡན་པ་གཅིག་དང་གཉིས་ཀྱིས་གཙོ་བོའི་འབུམ་
འཁོར་རྣམས་ཀྱི་ལ་ཁྲི་ཚོ་རེ་བསྙེན་པ་བྱའོ། །
དེ་ནས་ནུབ་དང་པོ་སའི་ཆོ་ག་བྱ་བ་ནི་ལག་པ་རྡོ་རྗེ་དང་དྲིལ་བུ་འཛིན་
པས་དང་པོ་ས་ཆོག་གི་གནས་བརྟག་པ་དང་
། ས་བསླང་བ་དང་། ས་སྦྱང་བ་དང་།
ས་བསྲུང་ཞིང་བྱིན་གྱིས་བརླབ་པ་དང༌། ས་བཟུང་བའི་ཆོ་ག་རྣམས་བྱའོ། །དེ་
ནས་ནུབ་གཉིས་པ་དང་པོར་རིག་པ་བཟུང་ཞེས་པ་སྒྲུབ་པའི་གྲོགས་གཅིག་དང་
གཉིས་ཀྱིས་ལག་པ་རྡོ་རྗེ་དྲིལ་བུ་འཛིན་པ་དང་བཅས་པས་དཀྱིལ་འཁོར་གྱི་
241 ---287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྟེགས་བུའི་དབུས་སུ་འདུག་སྟེ་ལྷ་དགུའི་བསྐྱེད་རིམ་ཚར་གཅིག་བསྒོམ། དེ་ནས་
བཟླས་པ་བརྒྱ་རྩ་བརྒྱད་ཙམ་བྱས་ཏེ་སྒྲུབ་པའི་གྲོགས་དེས་གྷོ་རི་མ་ལ་སོགས་
པའི་ང་རྒྱལ་གྱིས་དཀྱིལ་འཁོར་ གྱི་ ཕྱོགས་བཞི་ནས་མཆོད་བསྟོད་གསོལ་བ་
གདབ་པ་བྱས་ནས། སློབ་དཔོན་གྱིས་འཁོར་གྱི་ལྷ་མོ་རྣམས་རང་གི་སྙིང་གར་
བསྡུས་ཏེ། ཧེ་རུ་ཀའི་ང་རྒྱལ་གྱིས་རྡོ་རྗེ་དྲིལ་བུ་བཟུང་ནས་བགེགས་ལ་བཀའ་
བསྒོ་བ་དང་
། གཡས་བརྐྱང་དང་གཡོན་བརྐྱང་ལ་སོགས་པ་བགེགས་བསལ་བའི་
རིམ་པ་རྣམས་བྱ་སྟེ། དེ་ལྟར་ཡང་གུར་ལེའུ་དགུ་པ་ནས། ལག་པ་རྡོ་རྗེ་གསོར་
བྱེད་ཅིང་། །རྐང་པ་གཡས་བརྐྱང་སྦྱང་བར་བྱ། །ཞེས་སོ། །
དེ་ནས་ལྷ་ལྷག་པར་གནས་པ་དང་
། བུམ་པ་ལྷག་པར་གནས་པ་དང་།
ཡོན་བདག་ལྷག་པར་གནས་པའི་ཆོ་ག་རྣམས་བྱའོ། །དེ་ལྟར་ཡང་འདི་ཉིད་ནས་
སྟ་གོན་ལ་སོགས་བྱས་ནས་ནི་ཞེས་པ་དང་
། གུར་ལེའུ་དགུ་པ་ནས། ཐོ་རངས་སྒྲ་
ནི་སྤངས་པ་དང་
། །བུམ་པ་ཉིད་ནི་ལྷག་གནས་བྱ། །ཞེས་གསུངས་པས་སོ། །དེ་
ནས་ནུབ་གསུམ་པ་ལ་ཐིག་དང་ཚོན་གྱི་ཆོ་གས་དཀྱིལ་འཁོར་འབྲི་བ་ལ་དཀྱིལ་
འཁོར་དམ་པ་ནི་དཔལ་དགྱེས་པ་རྡོ་རྗེ་ཐུགས་ཀྱི་རིགས་ཀྱི་དཀྱིལ་འཁོར་ཡིན་
པས་སོ། །དེ་ནས་དཀྱིལ་འཁོར་གྱི་གནས་ཉེ་བར་བརྒྱན་པ་དང་
། དཀྱིལ་འཁོར་
བསྒྲུབ་པ་དང༌། སློབ་དཔོན་བདག་འཇུག་རྣམས་དཀྱིལ་འཁོར་གྱི་ཆོ་ག་ནས་
འབྱུང་བ་བཞིན་དུ་བྱའོ། །དེ་ནས་ཡོན་བདག་དཀྱིལ་འཁོར་དུ་འཇུག་པའི་དོན་དུ་
བར་ཆད་བསལ་བའི་ཕྱིར་འོག་ནས་ཇི་སྐད་གསུངས་པའི་ཞི་བའི་སྦྱིན་བསྲེག་
ཅིག་བྱས་ཏེ། རབ་གནས་ ཀྱི་ཡོན་བདག་དེ་དཀྱིལ་འཁོར་དུ་གཞུག་ཅིང་ལྷ་ངོ་
བསྟན་ པ་ བྱ། དེ་ནས་དབང་ཇི་ཙམ་ འདོད་ པ་ གཅིག་བསྐུར་ཏེ། སྲོད་ལ་ རབ་
24/ --288



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གནས་ཀྱི་རྒྱུ་སྟ་གོན་བྱ་བ་ནི། སྔ་བར་ནི་སྲོད་ལ་རབ་གནས་ཀྱི་རྟེན་དེ་བའི་རྣམ་
པ་ལྔ་དང་འདག་ཆལ་རྣམ་པ་ལྔ་དང་། དྲི་རྣམ་པ་ལྔས་རབ་གནས་ཀྱི་རྟེན་དེ་བཀྲུ་
སྟེ་ཐང་སྐུ་ལ་སོགས་པ་ཡིན་ན་མེ་ལོང་ལ་བཀྲུའོ། །དེ་ལྟར་ཡང་གུར་ལེའུ་དགུ་པ་
ནས། བ་ ཡི་ ལྔ་ དང་ འདག་ ཆལ་ ལྔ། །དྲི་ ལྔའི་རྣམ་ པའི་ ཁྱད་ པར་ གྱིས།
གཟུགས་ལ་ནི་བྱུག་པར་བྱ། །ཞེས་སོ། །
དེ་ནས་དེ་རླན་མེད་པར་ཕྱིས་ལ་དཀྱིལ་འཁོར་གྱི་ལྷོ་ངོས་སུ་སྟེགས་བུའི་
སྟེང་དུ་བཞུགས་པ་ནི་སྐུ་གཟུགས་སྦྱང་ཞེས་པའོ
། །སྟ་གོན་ལ་སོགས་བྱས་ནས་ནི་
ཞེས་པ་ནི། དེ་སྟོང་པ་ཉིད་དུ་བསྒོམ། དེའི་ངང་ལས་བསྲུང་པའི་འཁོར་ལོ་བསྒོམ།
ཆོས་ འབྱུང་། འབྱུང་ བ་ རིམ་ བརྩེགས་ དང་། དེ་ ཞུ་ བ་ ལས་ གཞལ་ ཡས་ ཁང་
བསྒོམ། དེ་ནས་རབ་གནས་ཀྱི་རྟེན་དེ་གང་ཡིན་ཡང་མངོན་པར་བྱང་ཆུབ་པ་
རྣམས་ལྔས་དགྱེས་པ་རྡོ་རྗེ་ཡབ་ཡུམ་དུ་བསྐྱེད། མཁའ་གསང་བྱིན་གྱིས་བརླབས་
ཏེ་སྙོམས་པར་ཞུགས་པ་བྱ། འཁོར་གྱི་ལྷ་མོ་བརྒྱད་བསྐྱེད་པ་དང་
། དེ་ནས་དྲི་ཟ་
ཉེ་བར་ཞུགས་པ་དང༌
། མཚམས་ཀྱི་ལྷ་མོ་བཞིས་མྱ་ངན་གྱི་གླུས་བསྐུལ་བ་དང་
།
ཆོ་ག་གསུམ་གྱིས་འབྲས་བུའི་ཧེ་རུ་ཀར་བཞེངས་པ་དང་
། སྐྱེ་མཆེད་དྲུག་དང་སྐུ་
གསུང་ཐུགས་བྱིན་གྱིས་བརླབ་པ་རྣམས་བྱའོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་
ནི་ཚད་ཅན་ལྷ་དགུ་གཞུག །ཚད་མེད་ཕྱོགས་བཅུའི་སངས་རྒྱས་དཔག་ཏུ་མེད་པ་
སྤྱན་དྲངས་ནས་འཇུག་པ་ནི་ནམ་མཁར་བཞུགས་པའི་ སངས་ རྒྱས་ཀུན། སྐུ་
གཟུགས་སྙིང་གར་རབ་ཏུ་གཞུག་ཞེས་སོ། །
དེ་ ནས་ དེ་ ལ་ དབང་ བསྐུར་ བ་ དང་། མཆོད་ པ་ དང་། བསྟོད་ པ་ དང་།
241 -289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བདུད་རྩི་མྱང་བ་བྱ། དེ་ནས་ཡེ་ཤེས་སེམས་དཔའ་གཤེགས་དམ་ཚིག་སེམས་
དཔའ་མི་དམིགས་པར་བསྒོམ་སྟེ་སྐུ་གཟུགས་དེ་རྡུལ་ཚོན་གྱི་དཀྱིལ་འཁོར་ལ་
རྒྱབ་བསྟན་ལ་རས་སེར་པོ་དྲི་མ་མེད་པ་གཅིག་གིས་གཡོགས་ལ་བཞག་པ་ནི་
རབ་གནས་ཀྱི་རྒྱུ་སྟ་གོན་ལ་གནས་པའི་ཆོ་གའོ། །
དེ་ནས་ཐོ་རངས་ཁ་སྤྱན་འབྱེད་ཀྱི་ཆོ་ག་དངོས་བྱེད་པ་ནི་གུར་གྱི་ལེའུ་
དགུ་ པ་ནས་ ཕྱིས་ ཀྱང་ སྦྱོར་བ་ དེ་ ཉིད་ ཀྱིས། ཐོ་རངས་བྱུགས་ ཏེ་ བྱིན་གྱིས་
བརླབས་ཞེས་གསུངས་པས། ཡང་གོང་བཞིན་དུ་བའི་རྣམ་པ་ལྔ་འདག་ཆལ་ལྔ་
དང་དྲི་ལྔས་བཀྲུ་བ་ནས། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་
ཡན་ཆད་གོང་མ་ལྟར་བྱའོ། །ཡེ་ཤེས་སེམས་དཔའ་ཚད་ཅན་དང་ཚད་མེད་ཀྱང་
སྔ་མ་ལྟར་གཞུག་གོ །དེ་ནས་དབང་བསྐུར་བ་ལ་དངོས་སུ་ཆུ་དང་ཅོད་པན་དང་
།
རྡོ་རྗེ་དང་དྲིལ་བུ་དང་མིང་དང་། བརྟུལ་ཞུགས་ཀྱི་དབང་དང་དྲུག་བསྐུར་རོ། །དེ་
ནས་མཆོད། བསྟོད། བདུད་རྩི་མྱང་པ་བྱས་ཏེ་བསྐྱེད་པའི་རིམ་པའི་ཏིང་ངེ་འཛིན་
བསྒོམས་ནས། དགྱེས་པ་རྡོ་རྗེའི་སྙིང་པོ་བརྒྱ་རྩ་བརྒྱད། ཡི་གེ་བརྒྱ་པ་བརྒྱ་རྩ་
བརྒྱད། རྟེན་འབྲེལ་གྱི་སྔགས་བརྒྱ་རྩ་བརྒྱད་བཟླས་པས་བརྟན་པར་བྱེད་པའོ། །
དེ་ནས་གུར་ལེའུ་དགུ་པ་ནས་རྡོ་རྗེ་སེ་གོལ་སྦྱོར་བ་ཡིས། །རྡོ་རྗེ་སེམས་དཔའ་
བསྒོམ་པར་བྱ་ཞེས་གསུངས་པས། ལུས་ ཀྱིས་ སེ་གོལ་གཏོགས། ངག་ཏུ་གང་
ཡིན་གྱི་སྔགས་བརྗོད་དེ། རབ་གནས་ཀྱི་རྟེན་དེ་ཤཱཀྱ་ཐུབ་པ་ལྟ་བུ་ཡིན་ན་ཨོཾ་མུ་
ནེ་མུ་ནེ་མ་ཧཱ་མུ་ནེ་ཡེ་སྭཱ་ཧཱ་ཞེས་བརྗོད་པས་རབ་གནས་ཀྱི་རྟེན་དེ་བཅོམ་ལྡན་
འདས་ཤཱཀྱ་ཐུབ་པའི་སྐུ་རུ་བསྒྱུར་ཏེ། དེས་འགྲེའོ། །
དེ་ནས་རྟེན་དེ་ལ་གཞན་ནས་འབྱུང་བ་བཞིན་དུ་སྔགས་སམ་ཚིགས་སུ་
241 -290



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཅད་པའི་སྒོ་ནས་གསེར་གྱི་ཐུར་མས་ སྤྱན་དབྱེ་བ་དང་
། ཞལ་དབྱེ་བ་དང༌།
སྙན་བྲུ་བ་དང་། ཤངས་བྲུ་པ་ལ་སོགས་པ་བྱ། རབ་གནས་ཀྱི་རྟེན་དེ་བྱང་ཆུབ་
སེམས་དཔའི་ཆ་ལུགས་ཅན་ཡིན་ན་དུང་གི་སོ་མང་གིས་དབུ་སྐྲ་ཤད་པ་དང་
།
སྟོད་གཡོགས་དབུལ་བ་དང་
། སྨད་གཡོགས་དབུལ་བ་དང་
། ཁབ་སྐུད་དབུལ་བ་
ལ་སོགས་བྱའོ། །རྟེན་དེ་རབ་ཏུ་བྱུང་བའི་ཆ་ལུགས་ཅན་ཡིན་ན། དབུ་སྐྲ་བཞར་
བ་དང་། རྣམ་སྦྱར་དང་བླ་གོས་དབུལ་བ་དང་
། ལྷུང་བཟེད་དབུལ་བ་དང་
། ཆུ་
ཚགས་དབུལ་བ་ལ་སོགས་པ་བྱ་སྟེ། དེ་རྣམས་བྱེད་པའི་གམ་དུ་ཡིད་ཆེས་པར་བྱ་
བའི་ཕྱིར་ཡོན་བདག་བཞག་གོ །དེ་ནས་ཡོན་བདག་ལ་མཆོད་པའི་རྗེས་སུ་གནང་
བ་སྦྱིན་ཏེ། ངས་ཁྱོད་ཀྱི་རྟེན་འདི་ལ་རབ་གནས་ལེགས་པར་བྱས་ནས་ཡོད་པས་
ཅི་འབྱོར་པའི་སྒོ་ནས་མཆོད་པ་གྱིས་ཤིག་ཞེས་བརྗོད་དོ། །ཡོན་བདག་དེས་གོང་
སྔ་ནས་བཤམས་པའི་མཆོད་པ་རྣམས་ཀྱིས་མཆོད་དོ། །དེ་ནས་མདུན་དུ་ཤ་ཁྲག་
སྣ་ཚོགས་པ་སྦྱར་བའི་གཏོར་མ་གཅིག་བཤམས། གུར་གྱི་ལེའུ་བཅོ་བརྒྱད་པ་
ནས་འབྱུང་བ་བཞིན་དུ་དམ་ཚིག་གི་མགོན་པོ་བསྐྱེད། ཡེ་ཤེས་ཀྱི་མགོན་པོ་
པོ་སྤྱན་
དྲངས་ལ་གཉིས་སུ་མེད་པར་བསྲེས་ལ་དེ་ལ་གཏོར་མ་ཕུལ་ལ་ཆོས་སྐྱོང་བའི་
སྲུང་མར་གཏད་གཉེར་བྱས་ལ་བཞག་གོ །ཡོན་བདག་དེས་ཀྱང་སློབ་དཔོན་ལ་ཅི་
འབྱོར་པའི་ཡོན་དབུལ་ལོ། །
ད་ནི་ལེའུ་བཅུ་པའི་དབང་བསྐུར་བ་དང་རབ་ཏུ་གནས་པ་བྱེད་པ་གཉིས་
ཀ་ལ་སློབ་དཔོན་མཚན་ཉིད་དང་ལྡན་པ་གཅིག་དགོས་པས་སློབ་དཔོན་གྱིས་
མཚན་ཉིད་སྟོན་ཏེ། །རང་འདོད་པའི་ལྷ་ནི་ཡི་དམ་གྱི་ལྷའོ། །མཉམ་པ་ནི་ཡི་དམ་
གྱི་ང་རྒྱལ་བྱེད་པའོ། །རྣལ་འབྱོར་ནི་དེ་ཡང་དུས་ཐམས་ཅད་དུ་བྱེད་པའོ། །རབ་
241 -291



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མཐོང་ནི་གསང་སྔགས་ཀྱི་རྒྱུད་སྡེ་མང་པོ་མཐོང་ཞིང་ཞེས་པའོ། །སྔགས་ཀྱི་ཕ་
རོལ་སོན་པ་ནི་རྒྱུད་ཀྱི་ཕུར་པ་འདོན་ཤེས་པ་སྟེ། རྒྱུད་ནང་ཕན་ཚུན་དུ་སྡེབས་
ནས་མངོན་པར་རྟོགས་པར་སློང་
། དབང་བསྐུར་དུ་སློང་
། རབ་གནས་ སུ་སློང་
ཤེས་པའོ། །
ད་ནི་ཕྱིའི་མཆོད་པ་བྱ་བ་གཅིག་བསྟན་ཏེ། དེ་ཡང་མཆོད་པ་འདི་རྣམས་
ལ་ཇོ་བོ་ནཱ་རོ་པའི་ཞལ་ནས་བཤམས་པ་ལ་ཡང་གོ་རིམ་མེད་ཕུལ་བ་ལ་ཡང་གར་
ཟིན་ཟིན་ན་ཕུལ་བས་ཆོག་གསུངས་སྐད། གུར་ལེའུ་བརྒྱད་པ་ནས་གོ་རིམ་བྱས་
ཏེ། མེ་ཏོག་བདུག་པ་དེ་བཞིན་དྲི། །དྲིའི་དུང་སོགས་གཡས་ན་སྟེ། །གཡོན་ན་
སྔགས་ ཀྱི་ མཆོད་ ཡོན་ སྣོད། །མདུན་ དུ་ བཟེད་ སྣོད་ བཞག་ བྱས་ པ། །ཞབས་
བསིལ་སྔོན་དུ་འགྲོ་བས་དབུལ། །མེ་ཏོག་ལ་སོགས་གོ་རིམ་བཞིན་ཞེས་གསུངས་
པས། གཡོན་ངོས་སུ་མཆོད་ཡོན་དང་ཁྲུས་ཆབ་དང་བསང་གཏོར་གྱི་ཆུ་གསུམ་
བཤམ། གཡས་ངོས་སུ་མེ་ཏོག་ལ་སོགས་པ་ལྔ་བཤམ། མདུན་དུ་བཟེད་ཞལ་
བཤམས་ལ། རྡོ་རྗེ་བསང་གཏོར་གྱི་ཆུའི་ནང་དུ་བཅུག་ལ་མཆོད་རྫ་ས་ལ་གཏོར་
ཞིང་ཧཱུྃ་ཞེས་བརྗོད་ནས་མཆོད་པའི་བགེགས་བསྐྲད། ཨོཾ་ཨ་ཧཱུྃ་གིས་བདེ་སྟོང་དུ་
བྱིན་གྱིས་བརླབས་ཏེ་དབུལ་བ་ནི་སྤྲོས་པ་ལ་དགའ་ན་གུར་ལེའུ་བཅུ་བཞི་པའི་
ཚིགས་བཅད་ཀྱིས་དབུལ། སྤྲོས་པ་ལ་མི་དགའ་ན་སྔགས་འདིས་དབུལ་ཏེ། ཨོཾ་
ནི་དམ་བཅའ་བའམ་བཀྲ་ཤིས་པའོ། །བཛྲ་ནི་བདེ་སྟོང་པུབྦེ་ནི་མེ་ཏོག་གོ །ཨ་ཧཱུྃ་
ནི་སྐུ་གསུང་ཐུགས་གསུམ་མོ། །སྭཱ་ཧཱ་ནི་མཉེས་པར་གྱུར་ཅིག་པའོ། །དོན་ལ་
བདེ་སྟོང་དབྱེར་མེད་ཀྱི་མེ་ཏོག་འདིས་དགྱེས་པ་རྡོ་རྗེའི་སྐུ་གསུང་ཐུགས་མཉེས་
པར་གྱུར་ཅིག་པའོ། །དྷཱུ་པེ་ནི་སྤྲོས་སོ
། །གནྡྷེ་ནི་དྲི་ཆབ་པོ། ནེ་ཝེ་ཏུ་ནི་ཞལ་ཟས་
241 -..292



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དུང་འདྲ་བའི་བཤད་པ།
སོ། །ཨ་ ལོ་ ཀེ་ནི་ སྣང་ བའོ། །གཞན་རྣམས་ གོང་ དང་ འདྲ་ བར་ སྦྱར་ རོ། །སྣ་
ཚོགས་ནི་མཆོད་ པའི་ བྱེ་ བྲག་ མི་འདྲ་ བའོ། །ཧཱུཾ་ གིས་ བགེགས་བསྐྲད་ པའོ། །
རྫོགས་པ་ནི་ཨོཾ་ཨཱ་ཧཱུྃ་གིས་བདེ་སྟོང་དུ་བྱིན་གྱིས་བརླབས་པའོ། །དེ་ལྟར་བྱིན་
གྱིས་བརླབས་ནས་དེ་ནས་མེ་ཏོག་ལ་སོགས་པ་ལྔ་པོ་སྔགས་དེས་དབུལ་བ་ཉིད་
དོ། །འོ་ན་མཆོད་ཡོན་དང་ཞབས་བསིལ་མི་དགོས་སམ་ཞེ་ན། དགོས་སོ་འོ་ན་
བྱིན་ གྱིས་ ཇི་ ལྟར་ བརླབ་ཞེ་ན། གོང་མའི་ རྒྱུད་ནི་མེ་ཏོག་ ལ་ སོགས་པ་ལ་
བགེགས་བསྐྲད་པ་དང༌། བྱིན་གྱིས་བརླབས་པའི་ཆོ་གའི་རིམ་པས་མཆོད་ཡོན་
དང་ཞབས་བསིལ་ཡང་བགེགས་བསྐྲད་པ་དང་བྱིན་གྱིས་བརླབ་པ་གོང་མ་བཞིན་
དུ་བྱ་ཞེས་པའོ། །
ད་ནི་སྦྱིན་སྲེག་གི་ཆོ་ག་སྟོན་ཏེ། དེ་ལ་དྲུག་ལས་ཐབ་ཀྱི་དབྱིབས་བསྟན་
པ་ནི། ཞི་བའི་ཐབ་ཁུང་ནི་དབྱིབས་ཟླུམ་པོ་སྟེ། གུར་གྱི་ལེའུ་བརྒྱད་པ་དང་མི་
མཐུན་ཏེ་འདམ་ཁ་ཡིན་གསུངས་སོ། །གསད་པའི་ཐབ་འདི་ཉིད་ལ་ལྷག་པ་ནི་
དབང་དུ་བྱ་བ་དང་དགུག་པའི་ཐབ་ཀྱང་དེ་ལྟར་བྱ་ཞེས་པ་སྟེ་གུར་གྱི་ལེའུ་བརྒྱད་
པ་དང་མི་མཐུན་ཏེ་བདམ་ཁའོ། །ཐབ་ཀྱི་ཚད་ནི། ཁྲུ་གང་ནི་ཞི་བའི་ཐབ་ཀྱི་སྟེང་
སྟེ་དཀྱུས་སུའོ། ཁྲུ་ཕྱེད་ནི་འོག་སྟེ་ཐུར་དུ་བརྐོ་བའོ། །རྒྱས་པའི་ཐབ་ཀྱི་དཀྱུས་སུ་
ཁྲུ་དོའོ། ཁྲུ་གང་ནི་ཐུར་དུ་བརྐོ་བ་སྟེ་འོག་ཏུ་བརྗོད་ཞེས་སོ། །སོར་མོ་ཉི་ཤུ་ནི་
གསད་པའི་ཐབ་ཀྱི་དཀྱུས་སུའོ། །དེའི་ཕྱེད་སོར་བཅུ་ཐུར་དུ་བརྐོ་བའོ། །ཐབ་ཀྱི་
ཁ་དོག་ནི། ཞི་བའི་ཐབ་ཀྱི་ཁ་དོག་ནི་ཙན་དན་དཀར་པོའམ་ས་དཀར་གྱི་ཆུས་
བྱུག་པའམ། ཡང་ན་མེ་ཏོག་དཀར་པོ་སྲོག་ཆགས་མེད་པའི་གཅལ་དགྲམ་པའོ། །
རྒྱས་པའི་ཐབ་ནི་མཚོན་སེར་པོས་བསྐུ་བའམ། ཡང་ན་མེ་ཏོག་སེར་པོའི་གཅལ་
24/ --293



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དགྲམ། གསད་པའི་ཐབ་ཁུང་ལ་དུར་ཁྲོད་ཀྱི་སོལ་བས་ནག་པོ་བྱ་བའམ། ཡང་
ན་མེ་ཏོག་ནག་པོའི་གཅལ་དགྲམ་པའོ། །དབང་གི་ཐབ་ཁུང་ལ་མཚལ་ལམ་ལི་
ཁྲའམ་ཚོན་དམར་པོས་བྱུགས་པའམ། ཡང་ན་མེ་ཏོག་དམར་པོའི་གཅལ་དགྲམ།
དབང་ལ་ཐབ་ཁུང་དམར་པོར་བྱས་པ་དེ་བཞིན་དུ་དེ་ལྟར་དགུག་པའི་ལས་ལ་
ཡང་དམར་པོར་བྱ་ཞེས་པའོ། །གསད་པའི་ལས་ལ་ཐབ་ཁུང་ཇི་ལྟར་ནག་པོར་
ཡོད་པ་དེ་བཞིན་དུ་ཞེ་སྡང་སོགས་ནི་དགྲ་ལ་རིམས་གཏད་པ་དང་
། དགྲ་དབྱེ་བ་
དང༌། བསྐྲད་ པ་ དང་། གནན་ པ་ དང༌། རེངས་ པ་ དང་། ན་ རུ་ གཞུག་ པ་ དང་།
འོན་དུ་གཞུག་པ་དང་
། འཐེང་དུ་གཞུག་པ་དང་། ལྷུགས་སུ་གཞུག་པ་ལ་སོགས་
པ་ཐམས་ཅད་ལ་ཡང་ནག་པོར་བྱ་ཞེས་སོ། །
ཞི་ལ་ཏིལ་དང་ལ་སོགས་པས་བསྲེག་རྫས་སྟོན་ཏེ། དེ་ཡང་ཐུན་མོང་གི་
བསྲེག་རྫས་གུར་ལེའུ་བརྒྱད་པ་ནས་སྟོན་ཏེ། འདི་ཐུན་མོང་མ་ཡིན་པའི་བསྲེག་
རྫས་ཏེ། ཞི་བའི་སྦྱིན་སྲེག་ལ་ཏིལ་མེད་དུ་མི་རུང་། རྒྱས་པ་ལ་ཞོ་མེད་དུ་མི་རུང་།
གསད་པ་ལ་ཚེར་མ་ཅན་གྱི་ཤིང་མེད་དུ་མི་རུང་
། སྡང་ལ་སོགས་པ་ནི་དབྱེ་བ་
དང་བསྐྲད་པ་ལ་སོགས་པ་ལ་ཡང་ཚེར་མ་ཅན་གྱི་ཤིང་མེད་དུ་མི་རུང་། དབང་
དང་དགུག་པ་ལ་ཨུཏྤ་ལ་མེད་དུ་མི་རུང་ཞིང་མངོན་པར་རྟོགས་པར་འགྲིག་ན།
གུར་ལེའུ་བརྒྱད་པ་དང་བཅུ་བཞི་པ་ལེའུ་འདི་ཚོ་སྡེབས་པས་སྦྱིན་སྲེག་གི་མངོན་
རྟོགས་སུ་སློངས་པར་ཡོད་དེ། འདིར་ཞི་བའི་སྦྱིན་སྲེག་ལ་མཚོན་ན། ཞི་བའི་སྦྱིན་
སྲེག་གི་ཐབ་གཅིག་ཐུར་དུ་བརྐོ་ན་ཡང་བརྐོ་སྟེང་ཁང་ལྟ་བུ་གཅིག་ཡིན་ན་གྱེན་དུ་
བརྩིག་ན་ཡང་བརྩིག །མཆོད་ཁང་ལྟ་བུ་ཐར་རེ་ཐང་ངེ་བ་གཅིག་ཡིན་ན་བྲི་ན་
ཡང་བྲི་སྟེ་མངོན་པར་འདུ་བྱ་བའི་ཁྱད་པར་གསུམ་པོ་གང་ཡང་རུང་བས་ཇི་ལྟ་བ་
241 -294



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཞིན་དུ་བཤམ། དེར་ཤུག་པ་ལ་སོགས་པ་བསྲེགས་ན་དྲི་ཞིམ་པོའི་ངད་ལྡང་
པའི་བུད་ཤིང་བཙེར་ཏེ། མཆོད་རྫས་དང༌། བསྲེག་རྫས་དང་
། རྡོ་རྗེ་དྲིལ་བུ་དང་།
དགང་གཟར་དང་ཀླུག་གཟར་རྣམས་བཤམས་པ་རྩིག་ལོགས་ལ་ཧེ་བཛྲའི་ཐང་སྐུ་
གཅིག་དགྲམ། དེ་ནས་ལྷོ་བལ་ཡིན་ན་འབྲས་ཟན་ཆང་གཅིག་གིས་བྱེད་དེ་འདིར་
ཟན་དྲོན་ཆང་གཅིག་དང་ཉུངས་ཀར་བསྲེས་པས་སྤྱི་བོ་ནས་སྙིང་སར་ལན་གསུམ་
བསྐོར་བས་ལུས་ངག་ཡིད་གསུམ་བསྐོར་བས་ལུས་ངག་ཡིད་གསུམ་གྱི་སྡིག་སྒྲིབ་
ཐམས་ཅད་དེ་ལ་བསྡུས་པར་བསམས་ལ་གྱོ་མོག་གཅིག་ཏུ་བཞག་ལ་ཕྱི་སྒོའི་
རྒྱབ་ཏུ་བཞག་གོ །དེ་ནས་བུམ་པ་གཅིག་ཐག་བཏགས་ལ་ཧེ་བཛྲའི་སྙིང་པོ་བརྒྱ་
རྩ་བརྒྱད་ཙམ་བཟླས་པས་བདུད་རྩིས་གང་བར་བསམས་ལ་ཐང་སྐུ་ལ་སྐུ་ཁྲུས་བྱ།
ཆུ་ལྷག་མས་རང་གི་ཡན་ལག་ཐམས་ཅད་བཀྲུ་བ་དང་གནས་དང་མཆོད་རྫས་ལ་
གཏོར་ཏེ། དེ་ནི་ཁྲུས་དང་བྱུར་བསལ་བའི་ཆོ་གའོ། །
དེ་ནས་རང་རྡོ་རྗེ་རྣམ་བཞིའམ་ཆོ་ག་གསུམ་མམ་བྱང་ཆུབ་པ་
རྩ་དྲུག་པོ་གང་
ཡང་རུང་པས་ལྷའི་སྐུར་བསྐྱེད་དེ། ཐབ་སྟོང་པར་བསྒོམས་ལ་དགྱེས་པ་རྡོ་རྗེ་
ཡབ་ཡུམ་བསྐྱེད། དེ་ཞུ་བ་ལས་རིན་པོ་ཆེའི་ཐབ་ཏུ་བསྒོམ། དེར་དགྱེས་པ་རྡོ་རྗེ་
བསྐྱེད། དེ་ཞུ་བ་ལས་མེ་ལྷ་བསྒོམ་སྟེ་དེར་མེ་འབར་ནས་ལག་པ་གཡས་པའི་
སེར་མོ་རྣམས་བརྐྱང་སྟེ་མཐེ་བོང་གཡོབ་ཅིང་ཨོ་ཨག་ནེ་ལ་སོགས་པའི་ཡེ་ཤེས་
ཀྱི་མེ་ལྷ་སྤྱན་དྲངས་ལ་བསྟིམ། དེ་ནས་མཆོད་པ་བྱ། བསྲེག་རྫས་དབུལ་བ་ལ་
གུར་ལེའུ་བརྒྱད་པའི་ཐུན་མོང་གི་སྔགས་སམ་ཡང་ན་གུར་ལེའུ་བཅུ་བཞི་པ་
བཞིན་ སྔགས་ རེ་ རྫས་ རེ་ བས་ དབུལ་ལོ། །དེ་ ནས་ མེའི་ པྲ་ བརྟག །ངན་ན་
བགེགས་བཟློག །བཟང་ན་སྤྱིར་མེ་ལྷའི་མེའི་རྣམ་པར་བྱེད་པ་དང་། གཞལ་ཡས་
241 -295



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཁང་དུ་བྱེད་པ་དང་
། དབང་པོའི་ཚུལ་དུ་བྱེད་པ་དང་། མེ་ལྷ་ཕྱག་ཚངས་པའི་ཚུལ་
དུ་བྱེད་པ་ལས། འདིར་མེ་ལྷ་གཞལ་ཡས་ཁང་དུ་བྱེད་པ་སྟེ། མེ་ལྷའི་ལྟོ་བར་
མངལ་སྐྱེས་སམ་སྒོང་སྐྱེས་སམ། བརྫུས་སྐྱེས་གང་ཡང་རུང་བས་དཀྱིལ་འཁོར་
གྱི་འཁོར་ལོ་བསྒོམ་སྟེ། དེ་ལ་ཡེ་ཤེས་པ་གཞུག་པ་དང་། དབང་བསྐུར་བ་དང་
།
མཆོད་པ་དང་། བསྟོད་པ་དང་། བདུད་རྩི་མྱང་བ་བྱས་ཏེ། བཟླས་པ་ཅི་རིགས་པ་
གཅིག་བྱ་དེ་ནས་བསྲེག་རྫས་ཀྱི་དཀྱིལ་འཁོར་གྱི་ལྷ་ལ་མཆོད་དེ་གུར་གྱི་ལེའུ་
བརྒྱད་པའི་ཐུན་མོང་གི་སྔགས་སམ། ཡང་ན་སྔགས་རེ་རྫ་ས་རེ་བས་སོ། །དེ་ཡང་
འཁོར་རྣམས་ལ་དགང་ ལུགས་གསུམ་གསུམ་ཙམ་གྱིས་མཆོད་ན་གཙོ་བོ་ལ་
བདུན་ཙམ་གྱིས་མཆོད། འཁོར་རྣམས་ལ་བདུན་བདུན་ཙམ་གྱིས་མཆོད་ན། གཙོ་
བོ་ལ་ཉི་ཤུ་རྩ་གཅིག་གིས་སོ། །འཁོར་རྣམས་ལ་ཉི་ཤུ་རྩ་གཅིག་གིས་མཆོད་ན་
གཙོ་བོ་ལ་བརྒྱ་རྩ་བརྒྱད་ལ་སོགས་པས་མཆོད་དོ། །
དེ་ནས་བཟོད་པར་གསོལ་འདོད་པའི་དོན་དུ་གསོལ་བ་གདབ། དེ་ནས་
དཀྱིལ་འཁོར་གྱི་ལྷའི་ཡེ་ཤེས་སེམས་དཔའ་གཤེགས། དམ་ཚིག་སེམས་དཔའ་
ཐུགས་ཀར་བསྡུས་ཏེ། མེ་ལྷ་ལ་མཆོད་རྫས་དང་བསྲེག་རྫས་ལྷག་མ་རྣམས་ཀྱིས་
བསྐྱར་ཏེ་མཆོད་སྭཱནཱ་ཎེ་ལ་སོགས་པས་ཡེ་ཤེས་ཀྱི་མེ་ལྷ་གཤེགས་པ་སྟེ་མེ་དགའ་
བ་ནི་མེ་ལྷ་གཤེགས་སུ་གསོལ་བའི་སྔགས་སོ། །གུར་ལེའུ་བརྒྱད་པ་ནས་ༀ་ཁྱེད་
ཀྱིས་སེམས་ཅན་དོན་ཀུན་མཛད་ལ་སོགས་པས་གཤེགས་པར་བཤད་དོ། །དེ་
ནས་དམ་ཚིག་གི་མེ་ལྷ་སྟོང་པར་བསྒོམ། རང་ཧེ་རུ་ཀའི་ང་རྒྱལ་གྱིས་གཏོར་མ་
བཏང་པ་དང་། སྨོན་ལམ་གདབ་པ་དང་ཡི་གེ་བརྒྱ་པ་བཟླས་ཏེ། ཐལ་ཕྱེ་སོལ་ཕྱེ་
རྣམས་ཕྱགས་ཆུ་བོ་ཆེན་པོར་དོར་རོ། །དེ་ལྟར་བྱས་པའི་ཕན་ཡོན་གུར་གྱི་ལེའུ་
241 -296



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཅུ་བཞི་པ་ནས་བཤད་དོ། །
དང་པོའི་ལེའུ་བཅུ་པར་རྣལ་འབྱོར་པས་ནི་ནོར་འཛིན་སྦྱང་ཞེས་བཤད་
པས་དེའི་སྔོན་དུ་ས་སྦྱང་པ་འགྲོ་བས་སའི་ལྷ་མོ་ལ་ས་བསླང་པ་སྟོན་ཏེ་གནས་
དེར་གཞག་ནས་ས་བླངས་ལ་མཎྜལ་གཅིག་བྱས་ལ་དེར་དྲིའི་ཐིག་ལེ་བྱས་ལ་མེ་
ཏོག་གི་ཚོམ་བུ་གཅིག་དགྲམ། དེར་པཾ་ལས་སའི་ལྷ་མོ་ལྟེ་བ་ཡན་ཆད་འཐོན་པ་
སྐུ་མདོག་སེར་མོ་གཡས་པ་ཁས་ལེན་གྱི་ཕྱག་རྒྱ་གཡོན་པ་རིན་པོ་ཆེའི་བུམ་པ་
བསྣམས་ པ་ རིན་པོ་ཆེའི་རྒྱན་གྱིས་བརྒྱན་ པ་ གཅིག་བསྐྱེད། ཡེ་ཤེས་སེམས་
དཔའ་སྤྱན་དྲངས་ལ་གཉིས་སུ་མེད་པར་བསྟིམ། དེ་ལ་མཆོད་ཡོན་སྔོན་དུ་འགྲོ་
བའི་ མཆོད་ པ་ རྣམ་ པ་ལྔས་མཆོད། སམྦུ་ཊ་ ནས་ འབྱུང་ བ་བཞིན་བསྟོད་ པ།
གསོལ་བ་གདབ་པ་ནི། མ་མཱ་ཞེས་པའི་ལྷ་མོ་ལ་བོད་པའོ། །རིན་པོ་ཆེ་སྣ་ཚོགས་
ཀྱི་རྒྱུན་འཛིན་པའི་ལྷ་མོ་ཁྱོད་བར་ཆོད་ཐམས་ཅད་སེལ་བའི་དཔང་པོ་རུ་ཁྱོད་
གྱུར་ཞེས་པའོ། །དེ་ཡང་བདག་ཀྱེའི་རྡོ་རྗེ་ཁྲོ་བོའི་སྐུས་ལྷ་མོ་ཁྱོད་ལ་མཆོད་པ་
བྱས་པས། ཆེ་གེ་ནི་སློབ་དཔོན་གྱི་གསང་མཚན་ནས་བཏོན་ཏེ་བདག་དཀྱིལ་
འཁོར་འབྲི་བའི་དཔང་པོ་གྱིས་ཤིག་ཞེས་གསོལ་བ་གདབ་བོ། མཆོད་ཡོན་དང་
ཞབས་བསིལ་གྱི་བགེགས་བསྐྲད་པ་དང་བྱིན་གྱིས་བརླབ་པ་གོང་དུ་བྱས་ནས་
དབུལ་བའི་སྔགས་འདིར་བསྟན་ཏེ། ཨཱ་ ཛ་ཧཱུཾ་བཾ་ཧོ་ཁ་རཾ་ཨ་ཧཱུཾ་སྭཱཧཱ་ཞེས་པས་
མཆོད་ཡོན་ནོ། །ནི་རི་ཏེ་ལ་ཡང་སྭཱ་ཧཱ་གདགས་སོ། །དྷཾ་དྷཾ་ནི་ཇོ་བོ་མེ་ཏྲི་བ་ལྷ་ལ་
གཏོར་མ་དབུལ་བའི་སྔགས་སུ་འདོད། ཇོ་བོ་ནཱ་རོ་པ་ནི་ལྷ་ལ་ལྷ་བཤོས་དབུལ་
བ་སྟེ་གོང་གི་ནེ་པེ་ཏེ་དང་འདམ་ཁར་བཞེད་དོ། །
ལེའུའི་མཚན་ནི་ཀྱེའི་རྡོ་ རྗེའི་ཧེ་རུ་ཀ་མཁའ་གྲོ་མ་བདག་མེད་མ་ལ་
241 -297



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སོགས་པ། དྲ་བ་ནི་གཙོ་བོ་དང་འཁོར་དུ་འབྲེལ་པ་སྡོམ་པ་ནི་བསྐྱེད་པའི་རིམ་པ་
དང་རྫོགས་པའི་རིམ་པ་དབྱེར་མེད་དུ་སྡོམ་པའོ། །རབ་དུ་གནས་པ་ནི་གཙོ་བོར་
བསྟན་པས་སོ། །ལེའུ་ནི་གཞུང་གཅོད་ཅིང་སྐྱོང་བས་སོ། །དང་པོ་ནི་གྲངས་ཀྱི་
གནས་གཞན་ནོ། །སྙིང་པོ་ཀྱེའི་རྡོ་རྗེ་ལས་རིན་པོ་ཆེའི་རྒྱན་དང་འདྲ་བའི་བཤད་
པ་སྟེ། བརྟག་པ་གཉིས་པའི་ལེའུ་དང་པོའི་ཊིཀྐ་འོ།། 11
ལེའུ་གཉིས་པ་འདིས་བརྟག་པ་དང་པོའི་དངོས་གྲུབ་ཀྱི་དོན་གཏན་ལ་
དབབ་པ་སྟེ། དང་པོའི་ལེའུ་བཅུ་པར་དབང་བསྐུར་བ་བྱུང་
། ལེའུ་གཉིས་པ་དང་
བརྒྱད་པར་བསྐྱེད་རིམ་བྱུང་
། ལྔ་པ་དང་བརྒྱད་པར་རྫོགས་པའི་ རིམ་པ་བྱུང་།
ལེའུ་དགུ་པར་ཐུན་མཚམས་བྱ་བ་བྱུང་། ལེའུ་དྲུག་པར་སྤྱོད་པ་བྱ་བ་ཞིག་བྱུང་བ་
ལ། དེ་རྣམས་བྱས་པས་དུས་ཚོད་འདི་ཙམ་ན་སངས་རྒྱ་བྱ་བ་གཅིག་འོང་ཐང་པ་
ལ་མ་བྱུང་། ལེའུ་འདི་ནས་གང་ཟག་བརྩོན་འགྲུས་དང་བཅས་པ་གཅིག་ཟླ་བ་
གསུམ་དང་ཞག་བདུན་ན་སངས་རྒྱ་བར་གཏན་ལ་འབེབས་སོ། །
འདི་ལ་གཉིས་ལས་ལེའུའི་གཞུང་དོན། དེ་ལ་གཉིས་ལས་དྲི་བ་ནི་རྡོ་རྗེ་
སྙིང་པོ་ནི་སྡུད་པ་པོས་པ་གསོལ་བ་ནི་དྲིས་པ་སྟེ། ནམ་མཁའ་ལྟ་བུའི་ཆོས་ཀུན་
ནི་རྫོགས་རིམ་དངོས་པོ་གཤིས་ཀྱི་ཆོས་དཔེ་ནམ་མཁའ་ལྟ་བུ་དེ་ལ་ཞེས་པའོ། །
རྒྱ་མཚོ་ཀུ་ལ་ནི་དཔེར་ན་ཕྱིའི་རྒྱ་མཚོ་ཆེན་པོའི་ནང་དུ་ཕྱག་ཚང་ཀུ་བ་གཅིག་བོར་
ནས་དེ་ཤར་གྱི་རླུང་གིས་ནུབ་ཕྱོགས་སུ་ཕྱུ་ཡིས་དེད། དེ་བཞིན་དུ་ཕྱོགས་ཐམས་
ཅད་ན་ཕར་ཕྱ་ཚུར་ཕྱ་བ་དེ་ལ་དགོས་པ་མེད་པ་ཇི་ལྟ་བ་དེ་ལྟར། རྒྱ་མཚོ་དང་འདྲ་
བའི་རྫོགས་པའི་རིམ་པ་དེ་མི་བསྒོམ་པར་རང་འདོད་ལྷའི་གཟུགས་ནི་ཀུ་བ་དང་
འདྲ་བའི་བསྐྱེད་པའི་རིམ་པ་རྣམ་པར་རྟོག་པ་དེ་བསྒོམས་པས་སེམས་ཅན་རྣམས་
241 298



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཀྱིས་ཕྱག་རྒྱ་ཆེན་པོ་མཆོག་གི་དངོས་གྲུབ་ཇི་ལྟར་འགྲུབ་པར་འགྱུར་ཏེ་བསྐྱེད་
རིམ་དེ་བསྒོམས་པ་ལ་དགོས་པ་ཅང་ཡོད་དམ་ཞེས་དྲིས་པའོ། །ལན་ལ་ལྔ་ལས་
བསྐྱེད་པའི་རིམ་པ་བསྒོམ། དེ་ལ་བདུན་ལས་ལྷ་མོ་བཅོ་བརྒྱད་པའམ་ཧེ་རུ་ཀའི་
ང་རྒྱལ་ གྱིས་ གནས་ ཀྱིས་ ཐ་མལ་པའི་ སེམས་ ཀྱིས་མི་གནས་པར་བསྟན་ཏེ།
བཅོམ་ལྡན་འདས་ཀྱིས་ལན་བཀའ་བསྩལ་པ། བདག་མེད་རྣལ་འབྱོར་ནི་ཤེས་
རབ་གཙོ་བོར་གྱུར་པ་ལྷ་མོ་བཅོ་ལྔའི་དཀྱིལ་འཁོར་བསྒོམ་པའམ། ཡང་ན་ཧེ་རུ་
ཀ་དཔལ་ནི་ཁྲག་འཐུང་ལྷ་དགུའི་དཀྱིལ་འཁོར་གྱི་འཁོར་ལོ་དེ་བརྩོན་འགྲུས་
དང་བཅས་པས་བསྒོམ་གྱི། གཞན་ནི་ཐ་མལ་པའི་སེམས་ཀྱིས་སྐད་ཅིག་ཙམ་
ཡང་མི་གནས་སོ། །དགོས་པ་གང་གི་དོན་དུ་མི་གནས་ན། ཕྱག་རྒྱ་ཆེན་པོ་མཆོག་
གི་དངོས་གྲུབ་ཐོབ་པར་འདོད་པས་མི་གནས་ཞེས་པའོ། །
ད་ནི་བསྐྱེད་རིམ་དེ་གོམས་པར་བྱེད་པའི་གནས་བསྟན་པ་ནི། དང་པོ་
བསྐྱེད་རིམ་དང་རྫོགས་རིམ་ལ་གོམས་པར་བྱེད་པའི་དུས་ཀྱི་གནས་ནི་གང་དུ་
སྔགས་ཞེས་པ་སྟེ། ཉིན་མོའི་གནས་དང་
། མཚན་མོའི་གནས་སོ། །གནས་དེར་
སེམས་རྩེ་གཅིག་ཏུ་མཉམ་པར་བཞག་པས་ཕྱག་རྒྱ་ཆེན་པོ་མཆོག་གི་དངོས་གྲུབ་
འགྲུབ་པར་འགྱུར་བའི་གནས་ནི། གུར་གྱི་ལེའུ་བཞི་པ་ནས་དུར་ཁྲོད་དང་ནི་ཆུ་
འགྲམ་དང༌། །ནགས་ཚལ་སྐྱེ་བོ་མེད་གནས་སུ། །སྙིང་རྗེ་ཆེན་པོ་ཀྱེའི་རྡོ་རྗེ། །ང་
བསྙེན་བཀུར་ལ་དངོས་གྲུབ་སྟེར། །ཞེས་གསུངས་པས་དེ་རྣམས་ནི་གནས་བཟང་
པོའོ། །ངེས་ པར་བརྟག་ནི་ཉིན་མོ་གནས་དེ་རྣམས་སུ་སོང་ལ་བསྒོམ་པའོ། །
མཚན་མོ་རང་གི་ཁྱིམ་དུ་བསྒོམ་པའོ། །དེ་རྣམས་སུ་བསྒོམ་པའི་དུས་སུ་བསམ་པ་
ནི་བདག་ཉིད་གྲུབ་པའི་སེམས་ཏེ་འགྲུབ་བམ་མི་འགྲུབ་སྙམ་དུ་ཐེ་ཚོམ་མི་ཟ་བའི་
241 -299



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སེམས་ཀྱིས་བསྒོམ་པའོ། །གང་བསྒོམ་ན་རྣལ་འབྱོར་པ་ནི་ལྷ་མོ་བཅོ་ལྔའི་དཀྱིལ་
འཁོར་བསྒོམ་སྟེ་དེ་ནི་ཤེས་རབ་གཙོ་བོར་གྱུར་པའོ། །ཡང་ན་ཧེ་རུ་ཀ་དཔལ་ནི་
ཁྲག་འཐུང་ལྷ་དགུའི་དཀྱིལ་འཁོར་གྱི་གཟུགས་སུ་བསྒོམ་པའོ། །
དེ་ཡང་བསྐྱེད་པའི་རིམ་པ་བསྒོམ་པ་འདི་ལ་ཇོ་བོ་ནཱ་རོ་པ་དང་མེ་ཏྲི་བ་
གཉིས་མི་མཐུན་ཏེ་མེ་ཏྲི་བ་དང་ཐར་པ་ལམ་སྟོན་གྱི་བཞེད་པས། སྔོན་དུ་བསྐྱེད་
པའི་རིམ་པ་ལ་བརྟན་པ་ཐོབ་ནས་སྡོད་རྫོགས་པའི་རིམ་པ་བསྒོམ་པ་སྟེ་དེ་ཡང་
སྔོན་དུ་དབང་བསྐུར་ཐོབ་ནས་བསྐྱེད་རིམ་བསྒོམ་པ་ལ་བསླབ་ཐབས་རྣམ་པ་
གསུམ་སྟེ། དང་པོ་རྣམ་པ་ལ་བསླབ་པ་ནི་གནས་ཁང་ཕྱོགས་ཕྱེད་པ་བརྩིག །
ཤར་ལྷོ་ནུབ་གསུམ་དུ་སྐར་ཁུང་རེ་བྱ། མཐོང་གྲུ་བཞི་པ་གཅིག་བྱ། པུ་ཤུ་མི་མཐོ་
བ་བྱའོ། ཁང་པ་དེ་ལ་ལྷའི་སྐུ་མདོག་དང་མཐུན་པའི་ཞ་ལ་ལེགས་པ་གཅིག་བྱ།
དེར་མེ་ལོང་ལྔ་རལ་གྲི་མནའ་མ་ལྔ་མིན་ན་ཕྱིས་གསར་པ་ལྔ་ཚགས་བྱ། བཙོད་
ཆུ་ཟངས་གང་བཞག །དེ་ནས་སྔ་དྲོ་ཤར་གྱི་སྐར་ཁུང་གི་ཉི་མའི་འོད་འོང་། ཉི་མ་
ཕྱེད་ན་ལྷོའི་སྐར་ཁུང་དང་མཐོང་ཀྱི་སྐར་ཁུང་གི་ཉི་མའི་འོད་འོང་
། དགོང་མོ་ནུབ་
ཀྱི་སྐར་ཁུང་གི་ཉི་མ་འོང་སྟེ་གར་བྱུང་པར་རྫས་དེ་ཚོ་བཞག་པས། ཁྱིམ་ཐམས་
ཅད་འོད་ཀྱིས་མེར་གྱིས་གང་ནས་འོང་
། དེ་ལས་ཀྱང་ཁྱད་པར་དུ་འོད་ཆེ་བ་
གཅིག་འོང་སྟེ། དེར་ཐང་སྐུ་བཀྲམ་ལ། དེའི་དབུའི་སྟེང་ཞལ་ལྟ་བུ་ལ་ཟན་ཁམ་
གཅིག་ཙམ་ཟ་བའི་བར་དུ་བལྟ། དེ་ནས་ཟན་ཁམ་གཅིག་ཙམ་གྱི་བར་དུ་རང་ལ་
སྦྱར་ནས་བསྒོམ། དེ་ཁ་ན་བཞིན་དུ་ཉི་མ་ཐལ་གྱིས་བསླབས་ལ་ནུབ་མོ་ཡང་དགེ་
སྦྱོར་ལ་སོགས་པ་གཞན་མི་བྱེད་པར་ལྷའི་སྐུ་དེ་ཀ་ཡིད་ལ་བྱས་ལ་བསྒོམ་མོ། །
དེ་ལྟར་བསླབས་པས་ཁ་ཅིག་ལ་ཞག་བདུན་ཙམ་ན་བརྟན་པ་ཐོབ་པ་
241-300



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འོང་། ཁ་ཅིག་ལ་ཞག་བཅོ་ལྔ་ན། ཁ་ཅིག་ལ་ཟླ་བ་གཅིག་ན་བརྟན་པ་ཐོབ་འོང་།
བརྟན་པའི་ཚད་ནི་རྣམ་པ་གསལ་བ་སྟེ་ཁ་ཅིག་ལ་ཐང་སྐུ་བས་ལྷག་པ་འབྱུང་
། ཁ་
ཅིག་ལ་ཐང་སྐུ་ཙམ་འབྱུང་། ཁ་ཅིག་ལ་ཐང་སྐུ་བས་ཡིད་ཙམ་ཞན་པ་འབྱུང་བའོ
། །
རྐྱེན་གཞན་གྱིས་མི་གནོད་པ་ནི་ཟངས་དུང་དང་རྔའི་སྒྲ་ལ་སོགས་པ་ཅི་བྱས་ཀྱང་
ཤེས་པ་མི་འཕྲོ་བའོ། །གཞན་ཡང་དགྱེས་པའི་རྡོ་རྗེ་བསྒོམ་པའི་དུས་སུ་འཇམ་
དཔལ་ལྟ་བུ་ཡིད་ལ་བྱུང་ན་རྐྱེན་གཞན་གྱིས་གནོད་པ་ཡིན་པ་ལ་དེ་ལྟ་བུ་མི་
འབྱུང་བའོ། །འདོད་པས་རབ་ཏུ་ཕྱེ་སྟེ་གསལ་བ་ནི། དེ་ལྟ་བུ་དེ་ཞག་གཅིག་གམ་
གཉིས་སམ་ཟླ་བ་ཕྱེད་ལ་སོགས་པ་ཇི་ཙམ་འདོད་ཀྱི་བར་དུ་གསལ་བའོ། །
དེ་ནས་གོ་རིམ་ལ་བསླབ་པ་ནི། དང་པོ་བླ་མ་དག་པ་ལྟ་བུ་ལ་བསླབ། དེ་
མ་བརྟན་བར་དུ་གཞན་མི་བསྒོམ། དེ་ལ་བརྟན་ནས་ཚད་མེད་པ་བཞིའི་དང་པོ་
བྱམས་པ་ལྟ་བུ་ལ་སློབ་པའོ། །ཐུན་མཚམས་ལ་བསླབ་པ་ནི་ཐུན་བཞི་རུ་བྱས་
ནས་ཙར་ཙར་བསྒོམ་པའོ། །དེ་ལྟར་བསྐྱེད་པའི་རིམ་པ་ལ་བརྟན་པ་ཐོབ་ནས་
སྡོད་རྫོགས་པའི་རིམ་པ་བསྒོམ་པར་འདོད་དོ། །ཇོ་བོ་ནཱ་རོ་པ་ནི་བསྐྱེད་རྫོགས་
གཉིས་གདན་གཅིག་ལ་སྤྲུགས་ནས་བསྒོམས་པས་བསྐྱེད་པའི་རིམ་པ་ལ་བརྟན་
པ་ཐོབ་པ་དང་
། རྫོགས་པའི་རིམ་པ་ལ་སྲིན་བུ་མེ་ཁྱེར་ལ་སོགས་པའི་རྟགས་
ཐོན་པ་དུས་གཅིག་ཏུ་འབྱུང་བར་འདོད་དོ། །དེ་ཡང་རྒྱུད་འདི་ནས་གང་ཟག་
བརྩོན་འགྲུས་དང་བཅས་པ་ཚེ་གཅིག་གིས་སངས་རྒྱ་བ་དང་
། ལེ་ལོ་ཅན་བར་
དོར་སངས་རྒྱ་བ་དང༌། ཤིན་ཏུ་ལེ་ལོ་ཅན་སྐྱེ་བ་བརྒྱུད་ནས་སངས་རྒྱ་བ་གསུམ་
བཤད་དེ། ལེའུ་འདི་ནས་ཇི་ལྟར་སྒྱུ་མ་རྨི་ལམ་དང་། །ཇི་ལྟར་བར་མ་སྲིད་ཡིན་
ཞེས་པ་དང་། གུར་ལེའུ་བཅོ་ལྔ་པ་ནས་ཤི་བ་ཞེས་བྱ་རྣམ་རྟོག་སྟེ། །རྒ་བའི་
241 -301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གནས་སུ་འཁྲིད་པར་བྱེད། །གང་འདོད་རིགས་སུ་སྐྱེ་བར་ངེས་ཞེས་ ལ་བརྟེན་
ནས་བར་དོའི་མན་ངག་དང་། འཕོ་བའི་མན་ངག་བཟུང་སྟེ་དེས་ལེ་ལོ་ཅན་བར་
མ་དོར་སངས་རྒྱ་བ་བསྟན་པའོ། །བརྟག་པ་ཕྱི་མའི་ལེའུ་བརྒྱད་པའི་རིགས་སུ་སྐྱེ་
དང་ཞེས་པའི་སྨོན་ལམ་དེས་དགེ་བ་ཅི་བྱས་པའི་གཤམ་ལ་སྨོན་ལམ་འདི་བཏབ་
པས་སྐྱེ་བ་ཕྱི་མ་དང་ཡང་ཕྱི་མ་དགྱེས་པའི་རྡོ་རྗེ་དང་ཕྲད་ནས་སངས་རྒྱ་སྟེ་ཤིན་
ཏུ་ལེ་ལོ་ཅན་སྐྱེ་བ་བརྒྱུད་ནས་སངས་རྒྱ་བ་བསྟན་པའོ། །གང་ཟག་བརྩོན་འགྲུས་
དང་བཅས་པ་གཅིག་ཟླ་བ་གསུམ་དང་ཞག་བདུན་ན་སངས་རྒྱ་བ་ལེའུ་འདི་ནས་
སྟོན་ནོ། །
དེ་ལ་དང་པོ་སྤྱོད་ལམ་ཐམས་ཅད་དུ་བསྐྱེད་པའི་རིམ་པ་དང་མི་འབྲལ་བ་
སྟོན་ཏེ། རྐང་པ་འཁྲུད་པ་ནི་ཁྲུས་བྱེད་པའི་དུས་སུ་ཡང་ལྷའི་ང་རྒྱལ་དང་མི་
འབྲེལ། ཟས་ཟ་བ་དང་། འཐོར་འཐུང་བྱེད་པ་དང་། སོ་རྩི་གོ་ལ་ཟ་བ་དང་
། ཙན་
དན་ལ་སོགས་པ་དྲི་བཟང་པོས་ལུས་ལ་འབྱུག་པའི་དུས་དང་
། རོ་རས་སམ་སྟག་
གི་པགས་པས་སྨད་གཡོགས་བྱེད་པ་དང་
། སྐེད་པ་ལ་སྐེ་རགས་དཀྲི་བའི་དུས་
དང་། ཁང་པ་ནས་ཕྱིར་འབྱུང་བ་དང་། ཆོས་སྨྲ་བ་དང་། སེམས་ཅན་གྱི་དོན་ལ་
སོགས་པ་ལ་འཕྲོ་བ་དང་
། ས་ལ་འདུག་པ་དང་། ཞེ་སྡང་གི་སྒོ་ནས་ཁྲོ་བ་དང་།
གད་མོ་བཅུ་གཉིས་ལ་སོགས་པ་རྒོད་པའི་དུས་དེ་ཐམས་ཅད་དུ་བཅོམ་ལྡན་
འདས་མ་ཧེ་རུ་ཀ་ཡུམ་དང་བཅས་པ་བསྟེན་ཅིང་བསྒོམ་པར་བྱའོ། །ཡང་ན་ཤེས་
རབ་བརྟུལ་ཞུགས་ནི་ཐ་མལ་པའི་ལུས་ངག་ཡིད་གསུམ་བཏུལ་ནས་ལྷ་མོའི་རྒྱན་
ཆ་ལུགས་སུ་ཞུགས་པའི་སྒྲུབ་པ་པོ་ཉིད་ཀྱིས་རྣལ་འབྱོར་མ་ལྷ་མོ་བཅོ་ལྔའི་
དཀྱིལ་འཁོར་གྱི་འཁོར་ལོ་དེ་རྣམ་པར་བསྒོམ་པའོ། །དེ་ལས་གཞན་ལ་ཐ་མལ་
241 --302



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་སེམས་ཀྱིས་སྐད་ཅིག་ཀྱང་མི་གནས་སོ། །གང་ལ་མི་གནས་ན། གདུག་པའི་
སེམས་ནི་མ་རིག་པ་ཡིན་པས་མཉམ་བཞག་ལ་བསྐྱེད་པའི་རིམ་པ་བསྒོམས་ལ་
རྗེས་ཐོབ་ལ་དྲུག་རྩ་བའི་ཉོན་མོངས་པ་དེར་མ་སོང་པར་བྱ་བའོ། །དགོས་པ་གང་
གི་དོན་དུ་བསྒོམ་ན། དངོས་གྲུབ་ཐོབ་པར་འདོད་པས་ཕྱག་རྒྱ་ཆེན་པོ་མཆོག་གི་
དངོས་གྲུབ་ ཐོབ་པར་བྱ་བའི་ཕྱིར། མཁས་པ་ནི་ལྷའི་སྐུར་ བསྒོམ་ པ་ལའོ་ །
འབད་པ་ནི་བརྩོན་འགྲུས་དང་བཅས་པའི་སྒོ་ནས་བསྐྱེད་པའི་རིམ་པ་མ་ཡིན་པ་
ཐ་མལ་པའི་སེམས་ཀྱིས་མི་གནས་པའོ། །
དེ་བསྒོམས་པའི་དགོས་པ་ནི། བསྐྱེད་རིམ་གྱི་བསམ་གཏན་དེས་ཉོན་
མོངས་པའི་སྒྲིབ་པ་ཐམས་ཅད་སྤོང་ཞིང་འཇིག་པར་བྱེད་པས་སོ། །རྡོ་རྗེ་སྙིང་པོ་
ཞེས་བོས་ནས་སྟོན་པ་རྡོ་རྗེ་འཆང་ང་ཡིས་བཤད་ཀྱིས་ཞེས་པའོ། །སེམས་ཅན་གྱི་
དོན་ལ་བརྩེ་བས་དངོས་གྲུབ་ཐོབ་པར་བྱ་བའི་དོན་དུ་ཡང་ཟླ་བ་ཕྱེད་དུ་ཡོངས་སུ་
རྟོགས་ཞེས་པ་ནི། སྤྱོད་ལམ་དེ་རྣམས་གང་བྱེད་ཀྱང་བསྐྱེད་རིམ་དང་མི་འབྲལ་
ཟླ་བ་ཕྱེད་བསྒོམ་ཞེས་པའོ། །དེ་ཡང་ཐ་མལ་པའི་བསམ་པ་ཐམས་ཅད་ཡོངས་སུ་
སྤངས་ནས་ལྷའི་གཟུགས་སུ་བསྒོམ་པའོ། །ཉི་མ་གཅིག་དུ་མ་ཆད་པ་ནི་ཆུ་བོ་རྒྱུན་
གྱི་རྣལ་འབྱོར་དུའོ། །བསྒོམ་པ་བཟང་བ་ནི་ཤེས་པ་གཞན་དུ་མི་འཕྲོ་བར་རོ། །
འདིར་གཞུང་ན་གསལ་པོ་མེད་ཀྱང་བླ་མའི་གདམས་ངག་གིས་སྙིང་གར་
ལྷ་བསྒོམ་པ་ཟླ་བ་ཕྱེད་འཇུག་སྟེ། དེ་ཡང་སྙིམ་པ་ལ་ཙན་དན་དང་ག་པུར་ལ་
སོགས་པའི་དྲིས་བྱུགས་ལ་དེ་རུ་ཧེ་བཛྲའི་རྟེན་གཞལ་ཡས་ཁང་རྟེན་པ་ལྷ་དགུ་
དང་བཅས་པ་བསྒོམ་སྟེ། ཐ་མལ་པའི་ཉོན་མོངས་པ་ལ་སོགས་པའི་བསམ་པ་
ཐམས་ཅད་ཡོངས་སུ་སྤངས་ནས་ སྙིམ་པའི་ལྷའི་གཟུགས་དེ་ལ་སེམས་ཤིང་
241 -303



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསྒོམ་པའོ། །དེ་ཡང་རེས་བསྒོམ་རེས་མི་བསྒོམ་མིན་ཏེ་ཆུ་བོ་རྒྱུན་གྱི་རྣལ་འབྱོར་
དུ་བྱེད་པ་ནི་ཉི་མ་གཅིག་ཏུ་མ་ཆད་པར་ཞེས་སོ། །བསྒོམ་པ་ཡོངས་སུ་བཟང་བ་
ནི་དེ་ལས་ཤེས་པ་གཞན་དུ་མི་འཕྲོ་བར་གྱིས་ཤིག་པའོ། །དེ་ནས་ཟླ་བ་ཕྱེད་ལོན་
པ་དང་སྙིམ་པའི་ནང་གི་ལྷ་དེ་རྣམས་འོད་དུ་བཞུ་ལ་སྤྱི་བོར་བླུགས་པས་ལུས་ཀྱི་
དྲི་མ་དག །འོད་ཕུང་དེ་མགྲིན་པར་སླེབས་པས་ངག་གི་དྲི་མ་དག །སྙིང་གར་
སླེབས་པས་སེམས་ཀྱི་དྲི་མ་དག་ནས་དགྱེས་པ་རྡོ་རྗེའི་སྐུ་གསུང་ཐུགས་ཀྱི་བྱིན་
རླབས་ཞུགས་པར་བསྒོམ་མོ། །དེ་ལྟར་བསྒོམས་པའི་དགོས་པ་ནི་རང་གི་དོན་
དང་གཞན་གྱི་དོན་རབ་ཏུ་གྲུབ་པའི་ཕྱིར། འཁོར་བ་ལས་ཐར་བར་བྱེད་པ་ལ་
བསྒོམ་པ་ལས་ཐབས་གཞན་ཡོད་པ་མ་ཡིན་ནོ། །
ད་ནི་བསྒོམ་པ་ལ་གདམས་པ་ཕན་ཡོན་དང་བཅས་པ་བསྟན་ཏེ། འོ་ན་
བསྒོམ་པ་རང་ཇི་ལྟར་བསྒོམ་ན། རིག་མ་ལྷན་ཅིག་ནི་ལྷ་མོ་བཅོ་ལྔ་དམ་ཡང་ན་
ཧེ་རུ་ཀ་ཡུམ་དང་བཅས་པ་བསྒོམ་པའོ། །དེ་བསྒོམས་པས་འབྲས་བུ་ཡིད་ཆེས་
པའི་རྟགས་མངོན་དུ་འབྱུང་ངོ༌
། །རྟགས་ཇི་ལྟ་བུ་འབྱུང་ན་འཇིགས་པ་མི་འབྱུང་
།
སྨྱོ་ བ་ དང་། ལུས་ དང་ སེམས་ ཀྱི་ སྡུག་ བསྔལ་དང༌། མྱ་ ངན་ དང༌། སེམས་ ཀྱི་
གདུང་བ་དང་
། སྟག་དང་། དོམ་དང་
། དྲེད་དང་
། སྦྲུལ་ལ་སོགས་པའི་འཚེ་བ་མི་
འབྱུང་
། ཉོན་མོངས་པ་འདོད་ཆགས་དང་ཞེ་སྡང་དང་གཏི་མུག་རྣམས་ཀྱིས་བསྒོམ་
པ་པོ་དེ་ཉིད་ལ་ཉོན་མི་མོངས་ཏེ། དེ་རྣམས་ཀྱིས་གནོད་མི་ནུས་ཞེས་པའོ། །ཕན་པ་
ནི་དེ་ལྟར་བསྒོམས་ན་ཕན་པའི་འབྲས་བུ་འབྱུང་བར་ངེས་པར་ཤེས་ནས་ནི་ཞེས་
པའོ། །མ་བསྒོམས་ན་གནོད་པའི་འབྲས་བུ་འཇིགས་པ་འོང་གི་འདུག །སྨྱོ་བ་
དང་། ལུས་དང་སེམས་ཀྱི་སྡུག་བསྔལ་དང་
། མྱ་ངན་དང་། སེམས་ཀྱི་གདུང་བ་
241 -304



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དང་། སྟག་དང་དོམ་དང་དྲེད་ལ་སོགས་པའི་འཚེ་བ་འབྱུང་གིན་འདུག །ཉོན་
མོངས་པ་འདོད་ཆགས་དང་ཞེ་སྡང་དང་གཏི་མུག་གིས་བསྒོམ་པ་པོ་དེ་ཉིད་ཉོན་
མོངས་པར་དེ་ལྟར་ངེས་པར་ཤེས་ནས་ནི། ཇི་ལྟར་རྣལ་འབྱོར་པ་དེ་ཉིད་ཐ་མལ་
པར་སྐད་ཅིག་ཙམ་ཀྱང་མི་གནས་སོ། །མ་བསྒོམས་ན་རྣལ་འབྱོར་པ་རྣམས་སུ་
འབོད་ཀྱི་གནས་འཁོར་བ་རུ་འཁོར་ཞིང་སྡུག་བསྔལ་གྱི་ཕུང་པོ་ཆེན་པོ་འབའ་
ཞིག་པ་འབྱུང་ཞེས་པའོ། །ཡང་ན་རྣལ་འབྱོར་པ་རྣམས་ཅ་ཅོར་གནས་ཞེས་པ་སྟེ།
ཐ་མལ་པའི་ཅ་ཅོ་ལ་ཉི་མ་གཅིག་ནུབ་ཅ་ཅོ་ལ་ནམ་ལངས་ཤིང་འདུག་པ་ཅི་ཉེས་
ཞེས་པའོ། །
དེ་ལྟར་དུས་རིང་དུ་བསྒོམས་ན་མཚམས་མེད་པ་ལྔ་ལ་སོགས་པ་དང་
དབང་པོ་དམན་པས་ཀྱང་འགྲུབ་པར་བསྟན་པ་ནི་ཕ་གསོད་པ་དང་མ་གསོད་པ་
ལ་སོགས་མཚམས་མེད་ལྔའི་ལས་བྱེད་པ་དང་། རྟག་ཏུ་སྲོག་ཆགས་གསོད་པ་ལ་
དགའ་བ་དང་། གཞན་ལས་སྐྱེ་བ་དམན་པ་བུད་མེད་དང་། མ་ནིང་དང་ལས་དགེ་
སྡིག་མི་ཤེས་པའི་རྨོངས་པ་དང་། མ་རུང་བའི་ལས་ནི་མཆོད་རྟེན་དང་ལྷ་ཁང་
འཇིག་པ་ལ་སོགས་པའི་ལས་བྱེད་པ་དང་
། གཟུགས་ངན་ཞ་བོ་དང་འཐེང་པོ་དང་
ལོང་བ་ལ་སོགས་པ་ཡན་ལག་མ་ཚང་བ་དང་། དེ་རྣམས་ཀྱི་ལ་མི་དགེ་བའི་ལས་
དེ་རྣམས་བྱེད་ཀྱིན་འགྲུབ་ཟེར་བ་མིན་ཏེ། སྔོན་ཆད་སྡིག་པ་མི་དགེ་བའི་ལས་
བྱས་པ་ལ་འགྱོད་པ་དྲག་པོ་བསྐྱེད་ད་ཕྱིན་ཆད་མི་བྱེད་པར་དམ་བཅས་ནས་
དགྱེས་པ་རྡོ་རྗེའི་དཀྱིལ་འཁོར་དུ་ཞུགས་ནས་དམ་ཚིག་དང་སྡོམ་པ་མནོས་ཏེ་
བསྐྱེད་པའི་རིམ་པ་དང་རྫོགས་པའི་རིམ་པ་བསྒོམས་ཤིང་བསམས་ན་དེ་རྣམས་
ནི་གོང་མའི་མི་དགེ་བ་བྱེད་པའི་གང་ཟག་གོ །དེ་རྣམས་ཀྱིས་ཀྱང་ཕྱག་རྒྱ་ཆེན་པོ་
241 --305



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མཆོག་གི་དངོས་གྲུབ་འགྲུབ་པར་འགྱུར་བའོ། །དེས་འགྲུབ་ཏུ་རུང་བའི་གང་ཟག་
བཤད་པའོ། །
ད་ནི་དགེ་བ་བཅུ་ལ་གོམས་པར་བྱེད་པས་འགྲུབ་ངེས་པའི་གང་ཟག་སྟོན་
ཏེ། མི་དགེ་བ་བཅུ་སྤངས་ནས་དགེ་བ་བཅུ་ལ་གོམས་པར་བྱེད་པ་དང་
། བླ་མ་ལ་
གུས་པ་ནི་ལུས་གུས་པ་ཕྱག་དང་
། སྐུ་མཉེ་དང་མཎྜལ་ལ་སོགས་པས་མཆོད་པའོ། །
ངག་གུས་པས་ཕྱག་འཚལ་བའི་ཚིག་བརྗོད་པ་དང་
། བསྙུན་མེད་ཅིང་སྐུ་ཁམས་
འདྲི་བ་ལ་སོགས་པའོ། །ཡིད་གུས་པས་ནི་ཡི་དམ་གྱི་ལྷ་དང་མཉམ་པར་བསྒོམ་
པའོ། །དབང་པོའི་སྒོ་དྲུག་པོ་དུལ་བར་འདུག་པ་ང་རྒྱལ་ཆུང་ཞིང་ཁྲོ་བ་ལས་རྣམ་
པར་གྲོལ་བའི་གང་ཟག་དེས་ནི་དཔལ་དགྱེས་པའི་རྡོ་རྗེར་ཞུགས་ནས་རེ་ཞིག་
ནས་ཚེགས་མེད་པར་འགྲུབ་པར་འགྱུར་ཞེས་པའོ། །དེ་ལྟར་ཡང་གུར་གྱི་ལེའུ་
བརྒྱད་པ་ནས། སྐྱེས་བུ་ཚུལ་ཁྲིམས་ཐོབ་ལྡན་ཞིང་
། །བདེ་གཤེགས་བཀའ་ལས་
འདའ་མིན་དང༌
། །བླ་མར་གུས་ཤིང་སྙིང་རྗེ་ལྡན། །དགྱེས་པའི་རྡོ་རྗེ་རྣམ་དབྱེའོ་
ཞེས་གསུངས་སོ། །
ད་ནི་མཇུག་བསྡུ་བ་སྟོན་ཏེ། རྟག་ཏུ་ནི་དུས་རྒྱུན་དུ་གོམ་པར་བྱ་བ་ལ་
རྣལ་འབྱོར་ལས་སོ། །མཉམ་པར་བཞག་པ་ནི་འགྲུབ་དུ་རུང་བའི་གང་ཟག་དང་
།
འགྲུབ་ངེས་པའི་གང་ཟག་དེ་གཉིས་ཀས་བསྒོམ་པ་ལ་མཉམ་པར་བཞག་པས་
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་ཞེས་པའོ། །དེ་ཡན་ཆད་དུ་བཤད་པ་དེ་
རྣམས་བྱུང་ཡང་ལག་ཏུ་བླང་རྒྱུ་ལ་སྤྱོད་ལམ་ཐམས་ཅད་དུ་བསྐྱེད་པའི་རིམ་པ་
དང་མི་འབྲལ་བ་ཟླ་བ་ཕྱེད། སྙིམ་པར་ལྷ་བསྒོམ་པ་ཟླ་བ་ཕྱེད་དེ་བསྐྱེད་རིམ་ཟླ་
བ་གཅིག་བསྒོམ་པ་ལས་མེད་དོ། །
241 ---306



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ད་ནི་གཉིས་པ་གསང་སྒྲུབ་རྫོགས་ པའི་ རིམ་པ་བསྒོམ་པ་ནི། ཇི་སྲིད་
མཁའ་འགྲོ་མས་བྱིན་གྱིས་བརླབས་པའི་ཕྱག་རྒྱ་མ་མ་རྙེད་ཀྱི་བར་དུ་ཟླ་བ་
གཅིག་ཏུ་གསང་སྤྱོད་བྱ་སྟེ། གསང་སྤྱོད་ལ་གཉིས་ལས་སྤྱོད་པ་སྔོན་དུ་ཕྱུང་བ་
བསྒོམ་པ་གསང་པའི་གསང་སྤྱོད་ནི། ད་ལྟ་རྣལ་འབྱོར་པ་གཅིག་གིས་རུས་པའི་
རྒྱན་བཏགས་ནས་ཐོད་པ་ཁྱེར་ཏེ་ཟས་བསོད་སྙོམས་བྱེད་པ་དེ་སྤྱོད་པ་སྔོན་དུ་
ཕྱུང་སྟེ་བསྒོམ་པ་གསང་ནས་ཆུ་བོ་རྒྱུན་གྱི་རྣལ་འབྱོར་དུ་བྱེད་པའོ། །བསྒོམ་པ་
སྔོན་དུ་ཕྱུང་སྤྱོད་པ་གསང་བའི་གསང་སྤྱོད་ནི། བསྒོམ་ཆེན་པ་གཅིག་དགོན་པ་
གཅིག་ན་རང་གིས་ཀྱང་བསྒོམ་མིས་ཀྱང་བསྒོམ་པར་བྱེད་པ་དེས་བསྒོམ་པ་སྔོན་
དུ་ཕྱུང་པའོ། །སྤྱོད་པ་དེའི་དུས་ན་ཤ་ལྔ་དང་བདུད་རྩི་ལྔ་བསྟེན་པ་དང་ལས་ཀྱི་
ཕྱག་རྒྱ་བསྟེན་པ་དེ་ཤིན་ཏུ་གསང་ནས་སྤྱོད་པའོ། །དེ་ལྟར་གཉིས་ལས་འདིར་
སྤྱོད་པ་སྔོན་དུ་ཕྱུང་བསྒོམ་པ་གསང་བའི་གསང་སྤྱོད་བྱའམ་ཞེ་ན། མི་བྱ་སྟེ་འདིར་
བསྒོམ་པ་སྔོན་དུ་ཕྱུང་སྤྱོད་པ་གསང་བའི་གསང་སྤྱོད་བྱ་སྟེ། དེ་ཡང་གནས་ཁ་
ཅིག་ཏུ་སྟན་བདེ་བ་ལ་ལུས་བཅོས་ཏེ། གཏུམ་མོའམ། རྨི་ལམ་མམ། གཉིད་ཀྱི་
རྫོགས་རིམ་གང་ཡང་རུང་བ་གཅིག་ལ་རིམ་པ་ལྔ་ལྡན་གྱི་རྫོགས་པའི་རིམ་པ་
བྱས་ཏེ་བསྒོམས་པས་ངེས་པར་ལུང་བསྟན་འབྱུང་བའོ། །
ད་ནི་སྤྱོད་པ་བྱ་བ་སྟོན་ཏེ། ཡི་དམ་གྱི་ལྷའི་གནང་བ་རྙེད་པར་འགྱུར་ཏེ་
ལུས་བསྟན་པ་འོང་ངོ༌། །སུ་ལ་ཞེ་ན་སྔགས་པ་རྟེན་གྱི་གང་ཟག་དེ་ལའོ། །གང་
གིས་ ལུང་སྟོན་ན། རྣལ་འབྱོར་མ་མཁའ་འགྲོ་མ། ཡི་དམ་གྱི་ལྷའི་ལུང་བསྟན་
པར་བྱ་བ་ནི། ཕྱག་རྒྱ་ཆེ་གེ་མོ་ཁྱེར་ནི་ཡུལ་འདི་སྐད་བྱ་བ་ན་ཕ་འདི་སྐད་ཅེས་མ་
འདི་སྐད་ཅེས་བྱ་བ་ལ་བུ་མོ་འདི་སྐད་ཅེས་བྱ་བ་ཡོད་ཀྱིས་དེ་ཁྱེར་ལ་སེམས་ཅན་
241 -.307



གཅིག་མི་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཐམས་ཅད་ཀྱི་དོན་གྱིས་ཤིག་རྡོ་རྗེ་འཛིན་པ་ཞེས་བསྒོམ་ཆེན་པ་ལ་བོད་པའོ། །
དེར་བསྒོམ་ཆེན་པ་དེས་ཡུལ་དེར་ཕྱིན་ནས་ཡུལ་འདི་ན་ཕ་འདི་སྐད་ཅེས་བྱ་བ་མ་
འདི་སྐད་ཅེས་བྱ་བ་ལ་བུ་མོ་འདི་སྐད་ཅེས་བྱ་བ་ཡོད་དམ་དྲིས་པས་ཡོད་ཟེར་
ནས་འོང་སྟེ། དེ་ལྟར་ལུང་བསྟན་ནས་རྙེད་པ་ནི་བུ་མོ་དེ་ཡང་ངན་པ་
འོང་ སྟེ། སྟོང་པ་ཉིད་ ཀྱི་དོན་ དང་ ལྡན་ པའི་རྟགས་སུ་མིག་ཡངས་པ། ཐབས་
ཐུགས་རྗེ་ཆེན་པོ་དང་ལྡན་པའི་རྟགས་སུ་མིག་རྩ་དམར་བ། གཟུགས་བཟང་བ།
ལང་ཚོ་ལ་བབ་པ་ནི་ལོ་བཅོ་དྲུག་ལས་མི་གཞོན། ཉི་ཤུ་རྩ་ལྔ་ལས་མི་རྒན་པའོ། །
སིཧྥ་་ག་པུར་ནི་བྱང་ཆུབ་ཀྱི་སེམས་ཀྱི་ཐིག་ལེ་དཀར་དམར་གྱིས་ལུས་རྒྱས་པ།
བྱང་ཆུབ་ཀྱི་སེམས་ནི་སེམས་ཅན་རྣམས་ལ་སྙིང་རྗེ་ཤས་ཆེ་བ། རང་མྱ་ངན་ལས་
འདས་པ་ཐོབ་པར་འདོད་པས་རྣམ་པར་བརྒྱན་པའོ། །
དེ་ལྟ་བུའི་བུད་མེད་དེ་ལ་ཆོས་བཤད་གཅིག་བྱ་སྟེ། ཆོས་མི་དགེ་བ་བཅུ་
སྤྱད་ན་ངན་སོང་རྣམ་པ་གསུམ་དུ་སྐྱེ། དེར་སྐྱེས་པར་སོང་ན་དེའི་སྡུག་བསྔལ་དང་
ཚེ་ཚད་ལ་སོགས་པ་འདི་ལྟ་བུ་ཡོད་བྱ་བ་མདོ་ནས་འབྱུང་བ་བཞིན་དུ་ཞིབ་ཏུ་
བཤད། དེ་ལས་བཟློག་སྟེ་ཆོས་དགེ་བ་བཅུ་ལས་བརྩམས་ཤིང་སྤྱད་ན་བདེ་འགྲོ་
ལྷ་དང་མིའི་གོ་འཕང་ཐོབ་ཞེས་བཤད་པས། དེར་མོ་མི་དགེ་བ་བཅུ་ནི་སྤངས་
དགེ་བ་བཅུ་ནི་སྤྱོད་ཅིང་འདུག་ན། སྐྱབས་འགྲོ་དང་སེམས་བསྐྱེད་ཀྱི་ཆོ་ག་ཚོ་བྱ་
བ་ལ་དེའི་ཆོས་ནི་རབ་ཏུ་དབྱེ་ཞེས་སོ། །དེ་ནས་མོ་སྐྱབས་འགྲོ་དང་སེམས་བསྐྱེད་
སིང་ངེ་བྱེད་ཅིང་འདུག་ན། ཁྱོད་འདི་ཀ་བཞིན་དུ་ངན་སོང་གི་སྡུག་བསྔལ་གྱིས་
འཇིགས་ན། དགྱེས་པ་རྡོ་རྗེའི་དཀྱིལ་འཁོར་དུ་ཞུགས་དམ་ཚིག་དང་སྡོམ་པ་
མནོས་ཏེ། བསྐྱེད་རྫོགས་བསྒོམ་ན་ཚེ་འདི་ལ་སངས་རྒྱ་བའི་ཐབས་ཡོད་དེ་ བྱས་
24) 308



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པས། དེ་བདག་ལ་ཞུ་དགོས་ཟེར་ནས་འོང་སྟེ། དེ་ནས་ཕྱག་རྒྱ་མ་དེ་རང་གི་
དགོན་པར་ཁྲིད་ནས་འོངས་ཏེ་དེ་ལ་རང་གིས་དབང་བསྐུར་དམ་ཚིག་དང་སྡོམ་པ་
ཕོག་པས་བདག་ཀྱང་དགྱེས་པ་རྡོ་རྗེ་བསྒོམ། མོ་ཡང་དགྱེས་པ་རྡོ་རྗེ་བསྒོམ་པས་
ལྷའི་གཟུགས་ཀྱི་སེམས་ཀྱང་གཅིག་ཞེས་པའོ། །བདག་ཀྱང་དགྱེས་པ་རྡོ་རྗེའི་
བཟའ་བའི་དམ་ཚིག་དང་བསྲུང་བའི་དམ་ཚིག་བསྲུང་
། མོ་ཡང་དེ་གཉིས་བསྲུང་
བས་དམ་ཚིག་སེམས་ཀྱང་གཅིག་པ་ཉིད་ཅེས་སོ། །
དེ་ནས་དེ་ཁྲིད་ནས་ལུས་ཚར་གཅད་པའི་དོན་དུ་སྤྱོད་པ་ཟླ་བ་གཅིག་བྱས་
པས་འབྲས་བུ་ཐོབ་པའི་སྐལ་བ་དང་ལྡན་པར། འགྲུབ་འགྱུར་འདི་ལ་ཐེ་ཚོམ་
མེད་ཞེས་སོ། །མཆོག་ཐོབ་པ་ནི་ལུང་བསྟན་ནས་ཐོབ་པའི་བུད་མེད་གང་ཡིན་པ་
དེ་ཡང་རྟོག་པ་ཐམས་ཅད་ཡང་དག་པར་སྤངས་པ་ཞིག་འོང་སྟེ། རང་གི་ཡོན་ཏན་
གཞན་ལ་མི་ངོམ་པ་དང་། གཞན་གྱི་ཡོན་ཏན་ལ་ཅོ་མི་འདྲི་བ་དང་
། ཞེན་པ་ཏིལ་
གྱི་ཕུབ་མ་ཙམ་ཡང་མེད་པའོ། །འདིར་བསྒྲུབ་པ་པོ་དེ་ཡང་དེ་གསུམ་དང་ལྡན་པ་
ཞིག་དགོས་ཏེ། བསྒྲུབ་པ་པོ་དེ་ང་ལ་ཡོན་ཏན་འདི་ལྟ་བུ་ཡང་ཡོད་ཟེར་ན།
ཕུགས་ན་ང་རྒྱལ་ཡོད་པ་ཡིན་པས་རང་གི་ཡོན་ཏན་གཞན་ལ་མི་ངོམ་པ་ཞིག་
དགོས་ཏེ། དེ་ནི་ང་རྒྱལ་མེད་པའི་རྟགས་སོ། །
གཞན་གྱི་ཡོན་ཏན་ལ་ཅོ་མི་འདྲི་བ་ནི། བླ་མ་གཅིག་གི་དྲུང་དུ་ཧེ་བཛྲའི་
སྤྲོས་པ་མ་ཆོད་པར་ཡུལ་དུ་ཕྱིན་ནས་བཤད་དམ་བསྒོམས་ཀྱང་རུང་སྟེ་ཐེ་ཙོམ་
སྐྱེས་པའི་སར། ཧེ་བཛྲ་མཁན་པོ་གཞན་ལ་འདིའི་ཐད་ཁར་ཡས་ཀྱི་བླ་མ་ཇི་ལྟར་
བཞེད་ཞེས་དྲིས། དེར་མི་དེས་ངའི་བླ་མ་འདི་ལྟར་འདོད་ཞེས་ཟེར་བ་དེ་རང་གི་
ཆོས་ཀྱི་གསེབ་ཏུ་བསྲེ་བ་དེ་ཅོ་འདྲི་བ་སྟེ་ཐུགས་ན་ཐེ་ཚོམ་ཡོད་པའི་རྟགས་སོ། །
241-309



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཞེན་པ་ཡོད་ན་ཕུགས་ན་འདོད་ཆགས་ཡོད་པའི་རྟགས་ཏེ་ཞེན་པ་ཏིལ་གྱི་ཕུབ་མ་
ཙམ་ཡང་མེད་པ་ནི་འདོད་ཆགས་མེད་པའི་རྟགས་སོ། །ཡང་ན་ནི་དེ་ལྟར་གསང་
སྤྱོད་ཟླ་བ་གཅིག་བྱས་ཀྱང་ལུང་བསྟན་པ་མ་བྱུང་ན། བདག་གི་ནུས་པ་ནི་དེ་ཙམ་
ན་བདག་ལ་ནུས་པ་ཡོད་པས་ལྷའི་བུ་མོ་དང༌
། ལྷ་མིན་གྱི་བུ་མོ་དང་
། མིའི་བུ་མོ་
དང་། གནོད་སྦྱིན་གྱི་བུ་མོ་དང་། མིའམ་ཅིའི་བུ་མོ་དང་ཕྱག་རྒྱ་མ་དེ་རྣམས་ནུས་
པས་བཀུག་ལ། རབ་ཏུ་བརྟག་ནི་གོང་གི་དགེ་བ་བཅུའི་ཚིག་བཞིས་འབྲུ་གནན་
ཏེ་ཆོས་བཤད་པ་དང་དབང་བསྐུར་བ་ཡན་ཆད་བྱའོ། །ནུས་པ་བཀུག་ཅིང་རྒྱུད་
སྦྱངས་པའི་བུད་མེད་དེ་ཡང་ཁྱེར་ལ་སྤྱོད་པ་ཟླ་བ་གཅིག་བྱའོ། །འོ་ན་སྤྱོད་པ
བྱས་པ་ལ་དགོས་པ་ཅི་ཡོད་ན། བདག་གི་མི་ཁོམ་པའི་གནས་བརྒྱད་ལས་ལོག་
པའི་དཀྱིལ་འཁོར་འབྱོར་གྱི་ལུས་དགྱེས་པ་རྡོ་རྗེ་དེ་མངོན་དུ་ཐོབ་པར་བྱ་བའི་
ཕྱིར་སྤྱོད་པ་བྱ་བའོ། །
སྤྱོད་པ་ཇི་ལྟར་བྱ་ན་བརྟག་པ་དང་པོའི་ལེའུ་དྲུག་པར་གང་བཤད་པ་སྟེ།
གཅེར་བུར་ ཕུད། ཐལ་ ཆེན་ གྱིས་ ལུས་ ལ་ བྱུགས། སྟག་ གི་ པགས་ པས་ སྨད་
དཀྲིས། རོའི་སྐྲའི་སྒྲ་ལས་བྱས་པའི་ཞྭའི་ཐོར་ཅོག་ཞིག་བྱས། རུས་པའི་རྒྱན་
གྱིས་བརྒྱན། གཡས་པར་ཌཱ་མ་རུ། གཡོན་པར་ཐོད་པ་བཟུང་མཆན་ཁུང་དུ་ཁ་ཊཱི་
ག་བཅུག་ནས་འགྲོ་བ་ནི་འཇིག་པ་མའི་གཟུགས་ཅན་གྱི་ཞེས་སོ། །སྤྱོད་པ་ལོངས་
སྤྱོད་ཕྱིར་མ་གསུངས་པ་ནི་འཇིག་རྟེན་གྱི་བཟའ་བཏུང་ལ་སོགས་ པ་ ་བསྙེན་
བཀུར་ལ་དམིགས་ནས་བྱར་མི་རུང་བའོ། །འོ་ན་དགོས་པ་གང་གི་དོན་དུ་བྱ་ཞེ་
ན། ཡིད་ནི་ཚིག་གཉིས་སྟེ། ཡིད་ནི་སེམས་ཏེ་སེམས་མི་གནས་པ་ལ་གནས་པ།
གནས་པ་བརྟན་པ། བརྟན་པ་བོགས་དབྱུང་པའི་དོན་དུ་སྤྱོད་པ་བྱ་བའོ། །འོ་ན་
241 -310



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བདག་མེད་མའི་རྣལ་འབྱོར་པ་གཅིག་གིས་རང་ལྷ་མོར་བསྒོམས་ཕྱག་རྒྱ་མ་ཡང་
བུད་མེད་གཅིག་ཁྲིད་ནས་སྤྱོད་པ་ཇི་ལྟར་བྱ་ཞེས་དྲིས་པ་ནི། རྡོ་རྗེ་སྙིང་པོ་ནི་སྡུད་
པ་པོའོ། །གསོལ་བ་ནི་དྲིས་པ་སྟེ། སྒྲུབ་པ་པོ་ཡང་བདག་མེད་པའི་རྣལ་འབྱོར་
ལྡན་པ་ཞིག་གིས། ཕྱག་རྒྱ་མ་ལ་བུད་མེད་གཅིག་དང་གཉིས་ཀྱིས་སྤྱོད་པ་ཇི་ལྟར་
བྱ་ཞེས་པའོ། །རང་བདག་མེད་མའི་ཕྱག་རྒྱ་མ་དང་བཙལ་བའི་ཕྱག་རྒྱ་མ་གཉིས་
ཀྱིས་ཕྱག་རྒྱ་ཆེན་པོ་མཆོག་གི་དངོས་གྲུབ་ཇི་ལྟར་འགྲུབ་པར་འགྱུར་ཞེས་དྲིས་
པའོ། །བཅོམ་ལྡན་ནི་ལན་ནོ། །བུད་མེད་གཟུགས་ལ་སོགས་པས་བདག་མེད་མ་
ཧེ་རུ་ཀའི་གཟུགས་སུ་བསྒྱུར་བ་སྟེ། བུད་མེད་ནི་བདག་མེད་མའི་གཟུགས་དེ་
སྤངས་ནས་ གཞན་བཅོམ་ ལྡན་ འདས་ ཧེ་རུ་ཀའི་གཟུགས་སུ་བྱ། ཧེ་རུ་ཀའི་
གཟུགས་སུ་རང་ཇི་ལྟར་བསྒྱུར་ན། ནུ་མ་ལ་སོགས་པའོ། །ཟེ་འབྲུ་ནི་ལོ་མ་སྟེ་རྡོ་
རྗེའི་བུམ་པར་འགྱུར། ལུས་ལྷག་མ་ནི་བདག་ཉིད་ཆེན་པོ་ཧེ་རུ་ཀའི་གཟུགས་སུ་
བསྒྱུར་རོ། །རང་གི་ལུས་ངག་ཡིད་གསུམ་ཧེ་རུ་ཀར་སྦྱོར་སྐྱེས་བུ་ཉིད་དོ། །ཧེ་རུ་
ཀར་བསྒྱུར་དུ་བཏུབ་བམ་ཞེ་ན་དེ་ཙམ་ན་ཏིང་ངེ་འཛིན་ལ་བརྟན་པ་ཐོབ་པས་
འབད་པ་མེད་པ་སྐྱེས་བུར་འགྱུར་རོ། །ཏིང་ངེ་འཛིན་གསལ་བར་ནུས་པའི་རྣལ་
འབྱོར་པས། དེ་ཕྱིར་ནི་རྟེན་བསྒྱུར་ནས་སྤྱོད་པ་བྱས་པས་ཕྱག་རྒྱ་ཆེན་པོ་མཆོག་
གི་དངོས་གྲུབ་ཐོབ་པར་འགྱུར་ཞེས་སོ། །འོ་ན་བདག་མེད་མའི་གཟུགས་དེ་ཞིག་
ནས་ཧེ་རུ་ཀའི་གཟུགས་སུ་འཆགས་ཤིང་འདུག་པས་ཐབས་ཤེས་རབ་ལ་ཐང་
ཆད་ པ་ གཅིག་མི་འདུག་གོ་ཞེ་ན། ཆགས་དང་ནི་ཧེ་རུ་ཀའི་གཟུགས་སུའོ། །
འཇིག་པ་ནི་བདག་མེད་མའི་གཟུགས་དེའོ། །དེས་ཐབས་ཤེས་རབ་ལ་གནོད་པ་
མི་འགྱུར་ཞེས་པའོ། །གང་གི་ཕྱིར་གནོད་པར་མི་འགྱུར་ཞེ་ན། ཐབས་ནི་བྱུང་བ་
241 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནི་སྐྱེ་ཞིང་འདུག་པ་དེ་ཉིད་དོ། །བདག་མེད་མའི་གཟུགས་འཇིག་པ་དེ་ཉིད་ཤེས་
རབ་ལས་ སྲིད་མཐར་བྱེད་དེ་ སྟོང་ཉིད་དོ། །དེ་བས་ན་དོན་དམ་པར་རབ་ཏུ་
འཇིག་པ་ཡོད་པ་མ་ཡིན་ཏེ་སྟོང་ཉིད་དུ་གནས་པའོ། །སྟོང་པ་ཉིད་དེ་ལ་ཆགས་པ་
མེད་དེ་སྐྱེ་བ་མེད་པའོ། །ཀུན་རྫོབ་ཙམ་དུ་ལ་ལ་འཇིག་པས་འཇིག་པར་འགྱུར་ཏེ་
འཆི་བ་དང་
། བདག་མེད་མའི་གཟུགས་དེ་འཇིག་པའོ། །དེ་ལྟ་བུའི་ཐབས་ཤེས་
རབ་དེ་ལ་འཇིག་པའི་དངོས་པོ་མེད་ཅིང་ཟད་པ་བྱ་བ་ཡང་མེད་དེ་རང་བཞིན་
སྟོང་ཉིད་དུ་གནས་པའོ། །
ད་ནི་སྤྲོ་བསྡུ་བྱ་སྟེ་འབྲས་བུ་སངས་རྒྱས་ཐོབ་པར་བསྟན་པ་ནི། དེ་ནས་
སྤྱོད་པ་ལས་ལོག་ནས་ཕྱག་རྒྱ་མ་དེ་ལ་ཡོན་དུམ་གཅིག་ཕུལ་ལ་མོ་རང་གི་ཡུལ་
དུ་བཏང་། རང་སྔར་གྱི་དགོན་པ་དེ་ རུ་ སྟན་བདེ་བ་ལ་འདུག་སྟེ། ཡི་དམ་གྱི་
བསྐྱེད་པའི་རིམ་པའི་རྣལ་འབྱོར་གྱིས་གནས་ལ། རིག་པ་བརྟུལ་ཞུགས་ཀྱི་སྤྱོད་
པ་མཐར་ཕྱིན་པ་ཅན་གྱིས་ཡི་དམ་གྱི་ལྷའི་སྤྲོ་བསྡུ་བསྒོམ་སྟེ། སྤྲོ་བསྡུ་དེ་རྣམས་
ཀྱང་རྨི་ལམ་གྱི་རྣམ་པ་ལྟ་བུ། ཇི་ལྟར་སྒྱུ་མའི་རྣམ་པ་ལྟ་བུའམ། བར་དོ་ལྟ་བུ་
སྣང་ལ་རང་བཞིན་མེད་པའི་སྤྲོ་བསྡུ་བྱའོ། །རྟག་ཏུ་ནི་དུས་རྒྱུན་དུ་ལམ་གྱི་དུས་སུ་
གོམས་པའི་སྦྱོར་བ་ལས་ཡི་དམ་གྱི་ལྷའི་དཀྱིལ་འཁོར་གྱི་སྤྲོ་བསྡུ་དེ་ཉིད་ནི་སྒྱུ་
མའམ་རྨི་ལམ་ལ་སོགས་པ་དེ་བཞིན་དུ་འདོད་པའོ། །དེ་གང་ལས་ཤེས་ན་ཕྱག་
རྒྱ་ཆེན་པོ་དབང་བཞི་པ་དང་གསུམ་པ་བསྐུར་བས། ཇི་ལྟར་ཤེས་པ་ནི་དབང་
བཞི་གསུམ་དུ་གཏན་ལ་ཕབ་པའི་བདེ་བ་ཆེན་པོ་བདེ་སྟོང་དབྱེར་མེད་དུ་རྟོགས་
པའོ། །དེའི་ནི་ཕྱག་རྒྱ་ཆེན་པོའོ། །དཀྱིལ་འཁོར་ལ་སོགས་པ་སྒྱུ་མ་ལ་ སོགས་
པར་ཤེས་པ་འདི་ནི་བདེ་སྟོང་དབྱེར་མེད་དེའི་བྱིན་རླབས་ཡིན་ཞེས་པའོ། །ཕྱག་
241-312



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རྒྱ་ཆེན་པོ་མ་རྟོགས་པའི་གཞན་ལ་དཀྱིལ་འཁོར་སྒྱུ་མ་ལ་སོགས་པར་འབྱུང་བ་དེ་
མེད་དོ། །དེས་ཡི་དམ་གང་ཡིན་གྱི་སྤྲོ་བསྡུ་ཞག་གཅིག་བྱ་བའོ། བདེ་བ་གནག་པ་
ནི་ནུབ་གཉིས་པ་ལ་མི་བསྐྱོད་པའི་སྐུའི་སྤྲོ་བསྡུ་བྱ་བའོ། །བདེ་བ་སེར་པོ་ནི་ཞག་
གསུམ་པ་ལ་རིན་ཆེན་འབྱུང་ལྡན་གྱི་སྤྲོ་བསྡུ་བྱེད་པའོ། །བདེ་བ་དམར་པོ་ནི་ཞག་
བཞི་པ་ལ་སྣང་བ་མཐའ་ཡས་ཀྱི་སྤྲོ་བསྡུའོ། །བདེ་བ་དཀར་པོ་ནི་ཞག་ལྔ་པ་ལ་
རྣམ་པར་སྣང་མཛད་ཀྱི་སྐུ་སྤྲོ་བསྡུ་བྱའོ། །བདེ་བ་ལྗང་ཁུ་ནི་ཞག་དྲུག་པ་ལ་དོན་
ཡོད་གྲུབ་པའི་སྐུ་སྤྲོ་བསྡུ་བྱ་བའོ། །ཞག་བདུན་པ་ལ་བདེ་བ་སྔོན་པོ་ནི་རྡོ་ རྗེ་
འཆང་གི་སྐུ་སྤྲོ་བསྡུ་བྱ་བའོ། །བདེ་བ་རྒྱུ་བ་ནི་ལྷའོ། །མི་རྒྱུ་བ་ནི་གཞལ་ཡས་ཁང་
ངོ༌། །ཤེས་རབ་མ་ནི་བདག་མེད་མ་དང་སྤྱན་མ་ལ་སོགས་པའོ། །ཐབས་ནི་
ནི་མི་
བསྐྱོད་པ་དང་རྣམ་པར་སྣང་མཛད་ལ་སོགས་པའོ། །དེ་བཞིན་ཀུན་ཏུ་རྒྱུ་སྐྱེས་ནི་
དབང་གསུམ་པའི་ཉམས་མྱོང་གིས་དེ་ཐམས་ཅད་ལ་རྒྱས་ཐེབས་པའོ། །བདེ་བ་
དངོས་པོ་ནི་ལུས་སོ། །དངོས་མེད་ནི་སེམས་སོ། །རྡོ་ རྗེ་སྟོང་པ། སེམས་དཔའ་
རིག་པ་སྟེ་རིག་སྟོང་དབྱེར་མེད་ཀྱི་བདེ་བ་དེས་སྤྲོ་བསྡུ་དེ་རྣམས་ལ་རྒྱས་ཐེབས་
ཤིང་བསྒོམ་པ་ལ་བདེ་བར་བརྗོད་ཞེས་སོ། །
དེ་ལྟར་སྤྲུལ་པའི་སྐུའི་ས་བོན་བཞག་པའི་དོན་དུ་བསྒྲུབ་པ་ཞག་བདུན་པོ་
དེ་བྱས་ནས་སྲོད་ལ་བདུད་བཏུལ་ཐོ་རངས་ཁ་མངོན་པར་རྫོ་གས་པར་སངས་རྒྱ་
བ་ལ། སྤྲོས་པ་ནི་སྤྲོ་བསྡུའི་སྤྲོས་པ་དེ་རྣམས་ཉིད་ནི་མེ་ལོང་ལ་ཧས་བཏབ་པ་
བཞིན་དུ་ཚུར་ལ་འུབ་ཏེར་རང་གི་ལུས་ལ་བསྡུས། ལུས་ཀྱང་སྟོང་པ་འོད་གསལ་
ཆོས་ཀྱི་སྐུ་ལ་ཐིམ་པར་འདོད་པ་ནི་ཇོ་བོ་ནཱ་རོ་པའོ། །མེ་ཏྲི་པ་ནི་སེམས་སྟོང་པ་
འོད་གསལ་ལ་ཐིམ་ནས་ལུས་སྦྲུལ་ཤུན་པགས་བརྗེས་པ་བཞིན་དུ་འགྲོ་སྟེ་རྣམ་
241 - 313



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྨིན་གྱི་ལུས་འདི་འཇོག་གསུང་ངོ༌
། །དེ་ལ་སྤྲོས་མེད་བྱེད་ཞེས་སོ། །དེས་སངས་
རྒྱས་རུ་མ་བཏུབ་ན་ད་རུང་རྣམ་པར་རྟོག་པ་ཡིན་པས་དོན་དམ་གྱི་ལྷ་ལ་དོན་དམ་
གྱི་ཕུར་པ་བརྟག་པ་བྱ་བ་ལྷ་གནད་ལ་བོར་བའི་ཆོ་ག་ཞག་བདུན་བྱ་སྟེ། དེ་ལྟར་
ཡང་གུར་གྱི་ལེའུ་གཉིས་པ་ནས། བཟླས་དང་བསྒོམ་ལ་མངོན་དགའ་བའི། །
དངོས་གྲུབ་གལ་ཏེ་མི་སྟེར་ན། །དེ་ཚེ་མཁའ་འགྲོ་མ་བཞི་ཡིས། །སངས་རྒྱས་
རྣམས་ལ་ སྟོབས་ ཀྱིས་བསྒྲུབ། །ཞེས་ གསུངས་ པས། གུར་ གྱི་ལེའུ་ གཉིས་ པ།
དགུ་པ་བཅོ་བརྒྱད་པ་རྣམས་ནས་འབྱུང་བ་བཞིན་གནད་ལ་བོར་ཏེ། དེ་ནས་
གདོད་བསྐྱར་ནས་བསྒྲུབ་པ་ཞག་བདུན་བྱས་ནས་སྲོད་ལ་བདུད་བཏུལ། ཐོ་
རངས་ཁ་མངོན་པར་རྫོགས་པར་སངས་རྒྱ་བ་སྤྲོས་པ་ཉིད་ནི་སྤྲོས་མེད་བྱེད་ཞེས་
སོ། །
ད་ནི་དེ་ལ་རྩོད་པའི་སྐྱོན་སྤང་པ་སྟོན། དེ་ལ་གཉིས་ལས་དྲི་བ་ནི། སྡུད་
པ་པོས་མ་འོངས་པའི་དུས་སུ་འདི་ལྟ་བུའི་གང་ཟག་བྱུང་གིས་དོགས་ནས་དྲི་བ་ནི།
གོང་གི་ཕྱག་རྒྱ་ཆེན་པོར་དབང་བསྐུར་བའི་ཚིག་བཞིས་བདེ་སྟོང་དབྱེར་མེད་དེ་
ལས་ཐམས་ཅད་བྱུང་འདུག་པས་རྫོགས་རིམ་བདེ་སྟོང་དབྱེར་མེད་ཀྱི་དོན་དེ་མི་
བསྒོམ་པར། བསྐྱེད་རིམ་བསྒོམ་པ་ལ་དགོས་པ་ཅང་ཡོད་དམ་ཞེས་འདྲི་བ་ནི། རྡོ་
རྗེ་སྙིང་པོ་སྡུད་པ་པོས་གསོལ་བ་ནི་དྲིས་པའོ། །རྫོགས་པའི་རིམ་པའི་རྣལ་འབྱོར་
འདི། བདེ་བ་དང་བདེ་བ་ཆེན་པོའོ། །བདེ་སྟོང་དབྱེར་མེད་དེ་ལས་གོང་གི་དཀྱིལ་
འཁོར་ལ་སོགས་པ་ཐམས་ཅད་བྱུང་འདུག་པས་རྫོགས་རིམ་དེ་མི་བསྒོམ་པར།
བསྐྱེད་པ་ཡིས་ནི་ཅི་ཞིག་འཚལ་ཏེ་བསྐྱེད་པའི་རིམ་པ་བསྒོམ་པ་ལ་དགོས་པ་ཅི་
ཡོད་དམ་ཞེས་པའོ། །
241 --314



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ད་ནི་ལན་ལ་བཞི་ལས་ངོ་མཚར་བ་སྔོན་དུ་འགྲོ་བས་བསྐྱེད་རིམ་མེད་ན་
འགྲུབ་པར་མི་འགྱུར་བ་དཔེ་དོན་གྱིས་བསྟན་པ་ནི། བཅོམ་ལྡན་ནི་ལན་ནོ། །ཨེ་
མའོ་ཞེས་པ་ངོ་མཚར་བ་སྟེ། སྡུད་པ་པོ་ཁྱོད་ལེའུ་འདིའི་མགོར་ཡང་རང་འདོད་
ལྷའི་གཟུགས་ལས་ནི། སེམས་ཅན་ཇི་ལྟར་འགྲུབ་པར་འགྱུར་ཞེས་བསྐྱེད་རིམ་
མི་དགོས་པར་དྲིས། འདིར་ཡང་རྫོགས་པ་བསྒོམ་པ་མེད་པ་སྟེ། བསྐྱེད་པ་ཡིས་
ནི་ཅི་ཞིག་འཚལ་ཞེས་བསྐྱེད་རིམ་མི་དགོས་པར་འདྲི་བ་དེ་ངོ་མཚར་བའོ། །བྱང་
ཆུབ་སེམས་དཔའ་ཆེན་པོ་ཞེས་བོས་ནས། ཁྱོད་རྫོགས་རིམ་ལ་དད་པའི་ཤུགས་
ཀྱིས་བསྐྱེད་པའི་རིམ་པ་རབ་ཏུ་ཉམས་པས་བདེན་པ་ཡ་བྲལ་དུ་སོང་བའོ། །ལུས་
ཀྱི་དངོས་པོ་སྐྱེད་པའི་རིམ་པ་མེད་པར་གང་ལ་བརྟེན་ནས་རྫོགས་རིམ་ཀྱི་བདེ་བ་
འབྱུང་སྟེ། མི་འབྱུང་བ་དེའི་ཕྱིར་བདེ་བ་སྨྲ་བར་མི་ནུས་སོ། །ལྷའི་སྐུ་དེ་ཁྱབ་བྱ་
བསྐྱེད་རིམ་དང་ཁྱབ་བྱེད་ནི་རྫོགས་རིམ་བདེ་སྟོང་ངོ་། །བདེ་སྟོང་དེས་འགྲོ་བ་
ཐམས་ཅད་ལ་ཁྱབ་པ་ཉིད་ཡིན་ནོ། །དེས་ན་ཁྱབ་བྱ་ལྷའི་སྐུ་དེ་ལོག་ན་ཁྱབ་བྱེད་
དེ་ལ་བརྟེན་པའི་བདེ་བ་ལྡོག་སྟེ། ཇི་ལྟར་ནི་དཔེར་ནའོ། །མེ་ཏོག་ཨུཏྤ་ལ་ལ་
གནས་པའི་དྲི་དེ་མེ་ཏོག་ཨུཏྤ་ལའི་དངོས་པོ་མེད་པར་དེའི་དྲི་ཤེས་པར་མི་འགྱུར་
རོ། །དཔེ་དེ་བཞིན་དུ་གཟུགས་ལ་སོགས་པའི་དངོས་པོ་བསྐྱེད་པའི་རིམ་པ་མེད་
པར། རྫོགས་པའི་རིམ་པའི་བདེ་བ་ཉིད་ཀྱང་དམིགས་པར་མི་འགྱུར་རོ། །
ད་ནི་དེ་ཡང་ཐ་དད་པ་མིན་ཏེ་དངོས་པོ་དང་དངོས་པོ་མིན་པ་ཐམས་ཅད་
བདེ་སྟོང་དབྱེར་མེད་ལས་མ་འདས་པར་བསྟན་པ་ནི། དངོས་པོ་ནི་སྣོད་བཅུད་
ཀྱིས་བསྡུས་པའི་ཆོས་སོ། །དངོས་མེད་ནི་རང་བཞིན་སྟོང་པ་སྟེ་དེ་ཐམས་ཅད་
ཀྱང་ང་ཡིན། དངོས་པོ་སྣང་གྲགས་ཀྱི་ཆོས་ཐམས་ཅད་ཀྱང་ལྷན་ཅིག་སྐྱེས་པའི་
241 -315



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡེ་ཤེས་སུ་རྟོགས་པའི་ཕྱིར་སངས་རྒྱས་ཀྱང་ང་ཡིན། འོ་ན་ཐམས་ཅད་ཀྱིས་དེ་
ལྟར་རྟོགས་སམ་ཞེ་ན། གང་ཟག་གང་ཞིག་ཕྱི་རོལ་གྱི་བྱ་བ་ལ་དགའ་བའི་ལེ་
ལོས་བསྣུན་པ་དང༌
། ལྷན་ཅིག་སྐྱེས་པའི་ཡེ་ཤེས་ལ་རྨོངས་པའི་གང་ཟག་རྣམས་
ཀྱིས་ང་ལྷན་ཅིག་སྐྱེས་པའི་ཡེ་ཤེས་མི་ཤེས་སོ། །དེ་གང་ལ་བརྟེན་ནས་རྟོགས་ན།
རང་ལུས་དང་གཞན་ལུས་གཉིས་ལ་བརྟེན་ནས་རྟོགས་ཏེ། དེ་ཡང་ཆགས་ཅན་
རྣམས་ཀྱིས་རྡོ་རྗེ་ནི་བསྒྲུབ་པ་པོ་ཧེ་རུ་ཀའི་ང་རྒྱལ་ལོ། །བཙུན་མོ་ནི་ལས་ཀྱི་ཕྱག་
རྒྱ་མ། བྷ་ག་ནི་དེའི་པད་མ་བྱིན་གྱིས་བརླབ་པའོ། །དེའི་དབྱིབས་མེའི་རྣམ་པའི་
ཆ་བྱད་གཟུགས་སོ། །དེ་ལ་བརྟེན་ནས་བསྒོམས་པས་རྣམ་པར་རྟོག་པ་ཐམས་
ཅད་འགོག་པས་སངས་རྒྱས་སོ། །དགོས་འདོད་ཐམས་ཅད་འབྱུང་བས་རིན་པོ་
ཆེའོ། །རྡོ་རྗེ་དང་པད་མ་ཁ་སྦྱར་བས་ཟ་མ་ཏོག་གོ །བདེ་བ་ཅན་དེ་ན་བདེ་སྟོང་
གཉིས་སུ་མེད་ང་རྟག་ཏུ་བཞུགས་པས་གང་ཟག་ཆགས་ཅན་རྣམས་ཀྱིས་དེར་
ཤེས་པར་གྱིསཤིག་པའོ། །རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་
དགེ་བསྙེན་གཅིག་གིས་རང་ལུས་ཐབས་ལྡན་ལ་བརྟེན་ནས་ཉམས་སུ་ལེན་པ་
དང་སྦྱར་ན་རྡོ་རྗེ་ནི་གཏུམ་མོའི་མེའོ། །བཙུན་མོ་ནི་རྩ་ཤེས་རབ་སྟོང་པའོ། །བྷ་
ག་ནི་རྩ་ཐམས་ཅད་འདྲེས་པའི་རྩ་མདུད་དོ། །དེའི་དབྱིབས་ཨེའི་རྣམ་པ་སྟེ་གྲུ་
གསུམ་མོ། །དེ་ལ་བརྟེན་ནས་བསྒོམས་པས་རྣམ་པར་རྟོག་པ་ཐམས་ཅད་འགག་
པས་ སངས་རྒྱས་སོ། །སྐྲ་དཀར་དང་གཉེར་མ་དང་ རྒས་ཤིང་འཁོགས་པ་ལ་
སོགས་པ་མི་འབྱུང་བས་རིན་པོ་ཆེའོ། །ལྟེ་བ་དང་སྤྱི་བོ་ཁ་སྦྱར་ནས་གནས་པས་
ཟ་མ་ཏོག་དེ་བདེ་བ་ཅན་དེ་ན་བདེ་སྟོང་གཉིས་སུ་མེད་པ་རྟག་ཏུ་གཞུག་པས་གང་
ཟག་ཆགས་བྲལ་རྣམས་ཀྱིས་དེར་ཤེས་པར་གྱིས་ཤིག་གོ །
241 -316



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེར་རྟོགས་པའི་ཉམས་སུ་མྱོང་པ་དེ་བཤད་པས། འཆད་པ་པོའི་སྟོན་པར་
བྱུང་པ་ཡང་ ང་ཡིན། བཤད་པར་བྱ་བའི་ཆོས་སུ་བྱུང་པ་ཡང་ང་ཡིན། རང་གི་
ཚོགས་ཀྱི་ནང་དུ་ཉན་པ་པོའི་འཁོར་དུ་བྱུང་པ་ཡང་ང་ཡིན། འཇིག་རྟེན་པའི་སྟོན་
པ་ཡང་ང་ཡིན། བསྒྲུབ་བྱ་ཡང་ང་ཡིན། དེར་མ་ཟད་འཇིག་རྟེན་དང་འཇིག་རྟེན་
ལས་འདས་པའི་ཐམས་ཅད་ང་ཡིན། འོ་ན་ང་དེ་གང་ཡིན་ཞེ་ན། ལྷན་ཅིག་སྐྱེས་
པའི་རང་བཞིན་ང་སྟེ་ལྷན་ཅིག་སྐྱེས་པའི་ཡེ་ཤེས་སོ། །རང་ལུས་དང་གཞན་ལུས་
གཉིས་ཀྱི་དགའ་བའི་གོ་རིམ་གར་རྟོགས་ཞེ་ན། དགའ་བ་དང་མཆོག་དགའི་མ་
མཐའ་དགའ་བྲལ་གྱི་ཡ་མཐའ་དེར་རྟོགས་ཏེ། དཔེར་ན་མུན་པ་ལ་ནི་མར་མེ་
ལྟར་ཏེ། ཁང་པའི་ནང་ན་གསེར་གྱི་བུམ་པ་ཡོད་པ་དེ་མུན་ནག་ལ་གཅིག་ལེན་དུ་
བཏང་ན་བུམ་པ་ཡང་མི་རྙེད་མགོ་ཡང་བརྡབས་ཟེར་ནས་ལོག་ནས་འོང་
། དེ་ལ་
མར་མེ་གཅིག་བཏེག་པས་བུམ་པ་རྙེད་ནས་འོང་པ་དང་འདྲ་བར། གསེར་གྱི་བུམ་
པ་དང་འདྲ་བ་ལྷན་ཅིག་སྐྱེས་པའི་ཡེ་ཤེས་སོ། །མུན་པ་དང་འདྲ་བ་རྣམ་རྟོག་ཏུ་
མས་བསྡུས་ནས་ཡོད་པའོ། ཁང་པ་དང་འདྲ་བ་ལུས་པོ་འདིའོ། །སྒྲོན་མེ་དང་འདྲ་
བ་རང་ལུས་དང་གཞན་ལུས་ཀྱི་བསྒོམ་པའི་ཐབས་ལ་བརྟེན་ནས་ལྷན་ཅིག་སྐྱེས་
པའི་ཡེ་ཤེས་དེ་ཇི་ལྟ་བ་བཞིན་རྟོགས་པས་དཔེ་དེ་བཞིན་དུ་བུ་སློབ་མ་རྣམས་
ཀྱིས་དེར་ཡིད་ཆེས་པར་གྱིས་ཤིག་ཞེས་པའོ། །
དེ་ཡང་རྟེན་བཙུན་མོའི་བྷ་ག་ནི་ཆགས་ཅན་ལས་ཀྱི་ཕྱག་རྒྱ། ཆགས་བྲལ་
གྱི་རྩ་མདུད་དོ། །བདེ་བ་ཅན་དེ་རུ་འབྲས་བུ་ནི་སྟོན་པ་སུམ་ཅུ་རྩ་གཉིས་མཚན།
གཙོ་བོ་དཔེ་བྱད་བརྒྱད་ཅུ་དང་ལྡན་པ་དེ་རྒྱུ་ལམ་དུ་ནི་ཁུ་བ་ཞེས་བྱ་བར་རྣམ་པར་
གནས་སོ། །རྟེན་ཐིག་ལེ་དེ་མེད་ན་བདེ་བ་མེད་ལ། བདེ་བ་དེ་མེད་ན་སྟོང་པ་དེ་
241 -317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མེད་པར་འགྱུར་རོ། །སོ་སོར་སྐྱེ་བའི་ནུས་པ་མེད་པའི་ཕྱིར་ལྟོས་དང་བཅས་ཏེ་
ཐིག་ལེ་ལ་བརྟེན་ནས་བདེ་བ། བདེ་བ་ལ་བརྟེན་ནས་སྟོང་པ། སྟོང་པ་ལ་
་ བརྟེན་
ནས་མི་རྟོག་པ་འབྱུང་བས་སོ། །དེ་གང་ལ་བརྟེན་ནས་འབྱུང་ན། ལྷའི་རྣལ་འབྱོར་
བསྐྱེད་པའི་རིམ་པ་ལ་བརྟེན་ནས་རྫོགས་པའི་རིམ་པའི་བདེ་བ་འབྱུང་བའོ། །དེ་
ལྟར་བསྐྱེད་པའི་རིམ་པ་དང་ཐིག་ལེ་དང་བདེ་བ་ལ་བརྟེན་པ་དེའི་ཕྱིར་སངས་
རྒྱས་དེ་དངོས་པོ་གཅིག་ཡིན་ནམ་ཞེ་ན། དོན་དམ་པར་སྟོང་པ་ཆོས་ཀྱི་སྐུ་ཡིན་
པས་ན་དངོས་པོ་མིན་ཞེས་པའོ། །འོ་ན་སངས་རྒྱས་དེ་སྟོང་པ་ཕྱང་ཆད་གཅིག་
ཡིན་ནམ་ཞེ་ན། དེ་ཉིད་དངོས་མེད་སྟོང་པ་ཕྱང་ཆད་ཀྱི་ཚུལ་ཡང་མིན་ནོ། །ཀུན་
རྫོབ་ཙམ་དུ་ཞལ་ཕྱག་རྒྱ་རྣམ་པའི་གཟུགས་ཅན་དུ་ཡང་ཡོད་དོ། །དོན་དམ་པར་
མཆོག་ཏུ་བདེ་བ་སྟེ་བདེ་སྟོང་དབྱེར་མེད་དུ་གནས་པས་ན་གཟུགས་མེད་དོ། །དེ་
ལྟར་བདེ་སྟོང་དབྱེར་མེད་དུ་གནས་པ་དེའི་ཕྱིར་འགྲོ་བ་ཀུན་དེ་ལས་མ་འདས་
པས་ལྷག་ཅིག་སྐྱེས་ཞེས་སོ། །དེ་ཡང་རང་བཞིན་ནམ་གདོད་མ་ནས་ལྷན་ཅིག་
སྐྱེས་པའི་ཡེ་ཤེས་སུ་བརྗོད་ཅིང་བསྟན་པ་ཡིན་གྱི་གློ་བུར་དུ་རྒྱས་བཏབ་པ་ལྟ་བུ་
ནི་མིན་ནོ། །ཆོས་ཐམས་ཅད་རང་བཞིན་གྱིས་རྣམ་པར་དག་པའི་བདག་ཉིད་དུ་
སེམས་ཀྱིས་རྟོགས་ན་ནི། སེམས་ཉིད་རང་བཞིན་གྱིས་རྣམ་པར་དག་པའོ། །ལྷའི་
རྣམ་པའི་གཟུགས་ཀྱིས་ནི། བཞིན་ལག་ཁ་དོག་གནས་པ་ནི་རང་བཞིན་གྱིས་ཕོ་
ཐམས་ཅད་ཧེ་བཛྲ་མོ་ཐམས་ཅད་ལྷ་མོ་བདག་མེད་མ་ལས་མ་འདས་པས་ཀུན་
རྫོབ་ཙམ་དུ་སྐྱེ་བ་ཙམ་གྱི་རྣམ་པར་གནས་པའོ། །འོ་ན་ཕོ་ཐམས་ཅད་དགྱེས་པའི་
རྡོ་རྗེ་མོ་ཐམས་ཅད་ལྷ་མོ་བདག་མེད་མ་ལས་མ་འདས། སེམས་ཀྱི་ངོས་ནས་བདེ་
སྟོང་དབྱེར་མེད་པ་ལས་མ་འདས་པར་འདུག་པས་འབད་པ་མེད་པར་གྲོལ་བར་
241 --.318



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐལ་ལོ་ཞེ་ན། འོན་ཀྱང་བག་ཆགས་ཕལ་པ་ནི་རྣམ་རྟོག་གློ་བུར་པའི་དྲི་མས་
བསྒྲིབས་པས་སོ། །
ད་ནི་གདུལ་བྱའི་བག་ཆགས་སྦྱང་པའི་དོན་དུ་རིགས་མཐུན་གཉེན་པོར་
བཏང་པའི་འཐད་པ་གཅིག་བསྟན་ཏེ། དེ་ཡང་སེམས་ཅན་རྣམས་ཀྱིས་རྣམ་པར་
རྟོག་པའི་དྲི་མ་དེ་ཐེག་པ་ཆེན་པོ་གསང་སྔགས་པ་དང༌། ཕ་རོལ་ཏུ་ཕྱིན་པ་གཉིས་
ཀ་སྤོང་པར་མཐུན་པ་ལ། སྤོང་ལུགས་མི་མཐུན་ཏེ། ཕ་རོལ་ཏུ་ཕྱིན་པའི་ལུགས་
ཀྱིས་རིགས་མི་མཐུན་ལམ་དུ་བྱེད་པ་དང་
། འདོད་ཆགས་སྐྱེས་ན་དེའི་གཉེན་པོ་
མི་སྡུག་པ་བསྒོམ། ཞེ་སྡང་སྐྱེས་ན་དེའི་གཉེན་པོ་བྱམས་པ་བསྒོམ། གཏི་མུག་
སྐྱེས་ན་རྟེན་ཅིང་འབྲེལ་པར་འབྱུང་བ་བསྒོམ་པའོ། །གསང་སྔགས་ཀྱི་ལུགས་
ཀྱིས་རིགས་མཐུན་ལམ་དུ་བྱེད་པ་སྟེ། འདོད་ཆགས་སྐྱེས་ན་འདོད་ཆགས་ཆེན་
པོས་སུ་འདུལ། ཞེ་སྡང་སྐྱེས་ན་ཞེ་སྡང་ཆེན་པོས་སུ་འདུལ་བའོ། །འོ་ན་དེ་ལྟ་བུའི་
དཔེ་ཡོད་དམ་ཞེ་ན། རིགས་མཐུན་གཉེན་པོར་གཏང་པ་དཔེ་དུ་མའི་སྒོ་ནས་
བསྟན་པ་ནི། དུག་གི་དུམ་བུ་གང་ཉིད་དུག་སྔགས་མི་ཤེས་པས་ཟོས་ན་སྐྱེས་བོ་
ཐམས་ཅད་འཆི་བར་འགྱུར། དུག་གི་དེ་ཉིད་ནི་དུག་སྔགས་ཤེས་པ་ཞིག་གིས་
དུག་དེ་ཟོས་ན། སྙིང་རླུང་དང་ལྷོག་པ་ལ་སོགས་པའི་སྨན་དུ་འགྲོ་བས་ན་དུག་གི་
དུག་འབིགས་པར་བྱེད་པའོ། །ཇི་ལྟར་རླུང་གིས་ཟིན་པ་དེ་ལ་རླུང་ཆོས་ཅི་བྱས་
ཀྱང་མ་ཕན་ན། མོན་སྲན་གྲེའུ་ནི་སྲན་ཆུང་གི་ཐུག་པ་སྦྱིན་པའོ། །བཟློག་པའི་
སྨན་ནི་རླུང་ལ་གནོད་པ་དེ་ཉིད་སྨན་དུ་གཏང་བས་སོ། །དེས་རླུང་གིས་རླུང་ལ་
བསྣུན་པར་བྱེད་པས་སོ། །དེ་བཞིན་དུ་རྣམ་རྟོག་འདོད་ཆགས་ལ་སོགས་པ་དེ་
ཐམས་ཅད་རྣམ་རྟོག་ལྷའི་སྐུས་སྦྱོང་བའོ། །སྲིད་པ་སྣོད་བཅུད་ཐམས་ཅད་སྲིད་པ
241 -319



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྟེན་གཞལ་ཡས་ཁང་རྟེན་པ་ལྷ་དང་བཅས་པར་བསྒོམས་པས་འདག་པའོ། །ཇི་
ལྟར་རྣ་བར་ཆུ་སོང་པ་ལ་སྤྲུགས་བརྡབས་པས་མ་བྱུང་ན། སླར་ཆུ་མང་པོ་བླུགས་
ནས་སྤྲུགས་ན་ཆུ་མང་པོ་དེའི་ཟླ་ལ་ཉུང་ངུ་ཡང་འོང་པ་དེ་བཞིན་དུ་རྣམ་རྟོག་གིས་
རྣམ་རྟོག་སྦྱང་པའོ། །དཔེར་ན་མེ་ཡིས་ཚིག་པ་ལ་བཀྲུས་ནས་མར་བྱུགས་ཏེ་མེ་
ལ་ཚུགས་ཚད་དུ་བསྲོས་ན་འཚོ་བ་དེ་བཞིན་དུ་འདོད་ཆགས་ཀྱིས་འདོད་ཆགས་
འདུལ་བའོ། །སྐྱེ་བོ་ནི་རྟེན་གྱི་གང་ཟག་གོ །མི་ཟད་པའི་ལས་ནི་ཉོན་མོངས་པ་
དུག་ལྔ་དུག་གསུམ་མོ། །དེ་རྣམས་གང་དང་གང་ལ་ཞེན་ཀྱང་འཇིག་རྟེན་པ་
རྣམས་འཆིང་བར་འགྱུར་རོ། །དེ་ལམ་དུ་ཁྱེར་པའི་ཐབས་དང་བཅས་ན་དེ་ཉིད་
ཀྱིས་སྲིད་པའི་འཆིང་བ་ལས་གྲོལ་བར་འགྱུར་རོ། །
དེ་ལ་མན་ངག་དང་སྦྱར་ན། སྐྱེ་བོ་མི་བཟད་པའི་ལས་ནི་བཞི་སྟེ། ད་ལྟ་
ཐ་མལ་པའི་རྣམ་པར་རྟོག་པ་མི་དྲན་དགུ་དྲན་འདི་མི་བཟད་པའི་ལས་གཅིག་
ཡིན། གཉིད་འཐུག་པོ་ཉལ་བ། རྨི་ལམ་མང་པོ་རྨི་བ་དང་། ཐ་མལ་པའི་བུད་
མེད་དང་སྙོམས་པར་ཞུགས་པའི་དུས་དེ་མི་བཟད་པའི་ལས་གཅིག་ཡིན་ནོ། །དེ་
རྣམས་གང་དང་གང་ལ་ཞེན་ཀྱང་འཆིང་བར་འགྱུར་རོ། །ཐབས་དང་བཅས་ནི་ཐ་
མལ་པའི་རྣམ་རྟོག་མི་དྲན་དགུ་དྲན་དེ་ལ་གཏུམ་མོའི་རྫོགས་པའི་རིམ་པ་བསྒོམ་
པའི་ཐབས་དང་བཅས་ན། དེ་ཉིད་ཀྱིས་སྲིད་པའི་འཆིང་བ་ལས་གྲོལ་བར་འགྱུར་
རོ། །དེ་བཞིན་དུ་རིམ་པ་བཞིན་དུ་གཉིད་དང་བསམ་གཏན་བསྲེ་བ་དང་
། རྨི་
ལམ་དང་བསམ་གཏན་བསྲེ་བ་དང༌། ལས་ཀྱི་ཕྱག་རྒྱ་བསྟེན་པའི་ཐབས་དང་
བཅས་ན་དེ་ཉིད་ཀྱིས་སྲིད་པའི་འཆིང་བ་ལས་གྲོལ་འགྱུར་ཞེས་སྦྱར་རོ། །ཆགས་
པ་ནི་རང་ག་མས་སོ། །དེ་བསྟེན་པའི་འདོད་ཆགས་ཀྱིས་ནི་རྣམ་གྲོལ་འགྱུར་རོ། །
241 -320



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
བཟློག་པའི་བསྒོམ་པ་ནི་རིགས་མཐུན་ལམ་དུ་བྱེད་པ་འདི་ཉིད་ནི་སངས་རྒྱས་ཀྱི་
མུ་སྟེགས་པས་མི་ཤེས་ཏེ། ཉན་ཐོས་དང་རང་སངས་རྒྱས་དང་
། ཕ་རོལ་ཏུ་ཕྱིན་
པའི་ཐེག་པ་བས་མི་ཤེས། གསང་སྔགས་བྱ་བའི་རྒྱུད། གཉིས་ཀའི། རྣལ་འབྱོར་
གྱི་རྒྱུད་མན་ཆད་ཀྱིས་མི་ཤེས་ཏེ་དེ་རྣམས་ནི་སངས་རྒྱས་པའི་མུ་སྟེགས་པའོ། །
ད་ནི་རིགས་ལ་ཞེན་པ་མེད་པར་བྱ་བའི་ཕྱིར་རིགས་ཀྱི་དབྱེ་བ་བསྟན་ཏེ།
འབྱུང་བ་ལྔའི་ཚིག་རྐང་བཞིས་མདོར་བསྟན། བོ་ལ་ལ་སོགས་པས་རྒྱས་པར་
འཆད་དེ། དེ་ཡང་ཕ་མ་གཉིས་སྙོམས་པར་ཞུགས་པའི་དུས་སུ་ཐིག་ལེ་དཀར་
དམར་ལ་རེག་པ་སྲ་བ་སའི་ཆོས་ཡོད་དེ། ས་དེས་བསྐྱེད། སྲ་བ་གཏི་མུག་ཀྱང་
དེས་བསྐྱེད། དེ་གཉིས་ སྦྱང་གཞི། དེའི་སྦྱོང་བྱེད་རྣམ་པར་རྣམ་མཛད་དོ། །དེ་
བཞིན་དུ་སྦྱང་གཞི་རེ་དང་སྦྱོང་བྱེད་རེ་སྦྱར་རོ། །བསྡུ་ན་སེམས་ནི་ཆེན་པོ་གཅིག་
ཉིད་དེ་དེ་ཉིད་ལ་དབྱེ་ན། འདོད་ཆགས་ལ་སོགས་པ་སྦྱང་གཞི་ལྔ་ཡོད་པས་ལྔ་རུ་
འགྲོ་བར་འགྱུར་ཏེ། ལྔའི་གཟུགས་ཀྱིས་ཚོན་ཞེས་པའོ། །རིགས་ལྔ་པོ་དེ་ཉིད་
ཀྱང་བསྡུ་ན་རང་བཞིན་གཅིག་སྟེ་ལྷན་ཅིག་སྐྱེས་པའི་ཡེ་ཤེས་སུ་གཅིག་པའོ། །
རིགས་གཅིག་པོ་དེ་ལས་ཕྱེ་ན་རྡོ་རྗེའི་རིགས་ལ་སོགས་པ་རིགས་དུ་མ་རུ་འགྱུར།
དེ་ལས་ཀྱང་ནང་གསེས་སུ་ཕྱེ་ན་རིགས་བརྒྱ་རུ་འགྱུར། བརྒྱ་པོ་དེ་ལས་ཕྱེ་ན་
རིགས་སྟོང་དུ་འགྱུར། དེ་ལས་ཕྱེ་བས་འབུམ་དུ་འགྱུར། དེ་ལས་ཕྱེ་བས་གང་
གཱའི་ཀླུང་བཅུའི་བྱེ་བར་འགྱུར། དེ་ལས་ཕྱེ་ན་རིགས་གྲངས་མེད་པར་འགྱུར།
རིགས་གྲངས་མེད་པ་དེ་རྣམས་ཀྱང་མཆོག་ཏུ་བདེ་བ་སྟེ་བདེ་སྟོང་དབྱེར་མེད་
ལས་བྱུང་བས། དེའི་ཕྱིར་འདི་དག་ཐམས་ཅད་རང་བཞིན་གཅིག་སྟེ། བདེ་ཆེན་
མཆོག་ཏུ་ཕན་པ་བདེ་སྟོང་དབྱེར་མེད་ཀྱི་རང་བཞིན་ཡིན་ནོ། །
241 -321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལེའུའི་མཚན་ནི་ཀྱེའི་རྡོ་རྗེ་ཧེ་རུ་ཀ །མཁའ་འགྲོ་མ་བདག་མེད་མ་ལྷ་མོ་
བཅོ་ལྔ། དྲ་བ་ནི་གཙོ་བོ་དང་འཁོར་དུ་འབྲེལ་བ། སྡོམ་པ་ནི་བསྐྱེད་རྫོགས་
དབྱེར་མེད་དུའོ། །དངོས་གྲུབ་གཏན་ལ་དབབ་པ་ནི་འདིར་ཟླ་བ་གསུམ་དང་ཞག་
བདུན་ན་སངས་རྒྱ་བར་གཏན་ལ་ཕབ་པས་སོ། །ལེའུ་ནི་གཞུང་སྐྱོང་བ། གཉིས་
པ་ནི་གྲངས་ཀྱི་གནས་གཞན་ནོ། །ལེའུ་གཉིས་པའི་ཊཱིཀྐ་འོ།། །།
ལེའུ་གསུམ་པ་ལ་གཉིས་གཉིས་ལས་ལེའུའི་གཞུང་ངོ༌
། །དེ་ལ་གཉིས་
ལས་མཚམས་སྦྱར་བ་སྔོན་དུ་འགྲོ་བས་སྡོམ་པ་ལ་སོགས་པ་མདོར་བསྟན་པ་ནི།
ལེའུ་གཉིས་པ་བཤད་པའི་དེ་ནས་སྟོན་པ་རྡོ་རྗེ་ཅན་གྱིས་རྣལ་འབྱོར་མ་རྣམས་ལ་
སྤྱིར་མའི་རྒྱུད་རྣལ་འབྱོར་མའི་ངོར་གསུངས་པ་ལ་དེའི་ནང་ནས་བརྟག་པ་གཉིས་
པ་འདི་རྣལ་འབྱོར་མ་རྣམས་ཀྱི་ངོར་གསུངས་པས་སོ། །རྒྱུད་ཐམས་ཅད་ནི་སྤྱིར་
གསང་བ་འདུས་པ་ལ་སོགས་པའོ། །
གླེང་གཞི་ནི་མདོ་རྒྱུད་ཐམས་ཅད་ཀྱི་ཀླད་ན་ཨེ་ཝཾ་ཡོད་པ་སྟེ། དེ་ལྟར་
ཡང་སམྦུ་ཊ་ནས། དམ་ཆོས་ཀུན་གྱི་ཐོག་མར་ནི། །དེ་ཕྱིར་ཨེ་ཝཾ་བརྗོད་པར་བྱ་
ཞེས་གསུངས་སོ། །ཐབས་ནི་ཨེ་ཝཾ་གི་དོན་དེ་བཀའ་བསྩལ་ཞེས་པའོ། །རྒྱུད་འདི་
རང་ལ་བཅར་ན། རྒྱུད་ཐམས་ཅད་ནི་བརྟག་པ་དང་པོའོ། །གླེང་གཞི་ནི་ནཱ་ད་ ཞེས་
པ་གླེང་གཞི་ལ་འགྲོ་ངེས་པ་སྟེར་བ་ལ་འགྲོ་བས་བརྟག་པ་དང་པོའི་ངེས་པ་སྟེར་
བས་གླེང་གཞིའོ། །ཐབས་ནི་རང་ལུས་དང་གཞན་ལུས་ལ་བརྟེན་པའི་ལྷན་ཅིག་
སྐྱེས་པའི་ཡེ་ཤེས་སྐྱེ་བའི་ཐབས་གཅིག་བཀའ་བསྩལ་པའོ། །སྡོམ་པ་ནི་ལེའུ་དང་
པོའི་སྡོམ་པའི་དབྱེ་བ་བཤད་པར་བྱ་སྟེ་ཞེས་པའི་སྡོམ་པའི་ངེས་པ་སྟེར་བ་དང་
།
ལེའུ་བཅུ་པའི་དབང་གི་ངེས་པ་སྟེར་བ་དང་། དགོངས་པའི་སྐད་ནི་ལེའུ་བདུན་
241 --322



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་དེ་ལ་རྣལ་འབྱོར་མས་སྨྲས་པ། ཨེ་མ་བུ་ནི་སྙིང་རྗེ་ཆེ་ཞེས་པའི་བརྡས་ངེས་
པ་སྟེར་བའོ། །ལེའུ་དང་པོ་དང་བརྒྱད་པ་དང་བཅུ་པའི་དགའ་བ་བཞི་དང་སྐད་
ཅིག་མ་བཞིས་ངེས་པ་སྟེར་བ་དང་
། བཟའ་བ་ནི་ལེའུ་བདུན་པའི་རྒྱལ་མཚན་དང་
ནི་མཚོན་བསྣུན་ཉིད་ལ་སོགས་པ་དང༌། ལེའུ་བཅུ་གཅིག་པ་ནས་མཐའི་ཤ་ལ་
སོགས་པའི་བཟའ་བའི་ངེས་པ་སྟེར་བའོ། །
རྒྱས་པར་བཤད་པ་ལ་དགུ་ལས་དང་པོ་སྡོམ་པའི་ངེས་པ་སྟེར་བ་སྟོན་ཏེ།
དེ་ནི་སྤྱིར་བསྟན་པའོ། །ལ་ནི་དམིགས་ཀྱིས་བཀར་བ་སྟེ། །སྡོམ་པ་བཀའ་སྩལ་
ཞེས་པའོ། །སངས་རྒྱས་ཀུན་ནི་རྣམ་པར་སྣང་མཛད་དང་མི་བསྐྱོད་པ་ལ་སོགས་
པའོ། །དེ་རྣམས་གང་དུ་སྡོམ་ན་ཨེ་སྟོང་པ་ཝཾ་བདེ་བ་སྟེ་བདེ་སྟོང་དབྱེར་མེད་དུ་
གནས་པའོ། །དེ་གང་ལས་ཤེས་ན། ཨེ་ཝཾ་རྣམ་པ་བདེ་སྟོང་དབྱེར་མེད་ནི་དབང་
གསུམ་པར་གོ་ཕྱེ། བཞི་པའི་དུས་སུ་ཚིག་གིས་གཏན་ལ་ཕབ་ནས་ཨེ་ཝཾ་བདེ་
སྟོང་གི་དོན་དེ་ཡང་དག་པར་ཤེས་པར་འགྱུར་རོ། །དེ་ནས་རྣལ་འབྱོར་མ་རྣམས་
ཀྱིས་བཅོམ་ལྡན་འདས་ལ་དྲིས་པ། བཅོམ་ལྡན་ནི་སྤང་བྱ་ཉོན་མོངས་པ་བཅོམ་
པའི་སྒོ་ནས་བོད་པའོ། །སྟོན་པ་ནི་ཐུན་མོང་གི་ཡོན་ཏན་གྱི་སྒོ་ནས་བོད་པའོ། །
འགྲོ་བའི་བླ་མ་ནི་སྔགས་ཀྱི་སྲི་ཞུ་ཁྱད་པར་ཅན་གྱི་སྒོ་ནས་བོས་ནས། གོང་དུ་
རྣལ་འབྱོར་མ་རྣམས་ཀྱི་ཨེ་ཝཾ་གི་དོན་བཤད་ཀྱིས་གསུངས་ནས་ད་ལྟ་སངས་རྒྱས་
རྣམས་ཀྱི་སྡོམ་པ་གསུངས་པ་དེ་བདག་ཅག་མཁའ་འགྲོ་མའི་སྡོམ་པ་ཨེ་ཝཾ་གི་
དོན་དེ་བདག་ཅག་རྣམས་ལ་ཐུགས་མི་བཙེ་ནས་མི་གནས་པ་ལགས་སམ་བདག་
ཅག་རྣམས་ཀྱི་ཨེ་ཝཾ་གི་རིམ་པ་ཇི་ལྟར་ལགས་པ་གཅིག་བཤད་དུ་གསོལ་ཞེས་
པའོ། །བཀའ་བསྩལ་པ་ནི་ལན་ནོ། །
241 -323



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་ པ
་ ཡང་ ཨེ་ཝཾ་ནི་ རང་བཞིན་ གྱི་ཨེ་ཝཾ་དང་། གནས་པའི་ ཨེ་ཝཾ་དང་།
རྟོགས་པའི་ཨེ་བི་ངོ༌
། །དང་པོ་ནི་སངས་རྒྱས་དང་སེམས་ཅན་ཐམས་ཅད་བདེ་
སྟོང་དབྱེར་མེད་ལས་མ་འདས་པའོ། །གནས་པའི་ཨེ་ཝཾ་ནི་སེམས་ཅན་ཐམས་
ཅད་ཀྱི་འཁོར་ལོ་རྣམ་པ་བཞི་ན་བདེ་སྟོང་གི་དོན་དེ་ཁུ་ཁྲག་གི་ཐིག་ལེ་ལ་བརྟེན་
ནས་གནས་པའོ། །རྟོགས་པའི་ཨེ་ཝཾ་ནི་འཁོར་ལོ་རྣམ་པ་བཞི་ལ་བརྟེན་ནས་
བསྒོམས་པས་བདེ་སྟོང་གཉིས་སུ་མེད་པ་དེ་རྟོགས་པའོ། །
དེ་ཡང་སངས་རྒྱས་ཀྱི་ཨེ་ཝཾ་ནི་རང་བཞིན་གྱི་ཨེ་ཝཾ་སྟེ་སྔར་མ་རྟོགས་པ་
གཅིག་དབང་གི་དུས་སུ་རྟོག་པར་གྱིས་ཤིག་ཞེས་པ་ཡིན་ལ། མཁའ་འགྲོ་མའི་ཨེ་
ཝཾ་འདིས་དབང་གི་དུས་སུ་རྟོགས་པ་དེ་རྒྱུན་བསྲིང་པ་ལ་རང་ལུས་དང་གཞན་
ལུས་གཉིས་ཀྱིས་ཉམས་སུ་ལེན་པའི་ཐབས་ཤིག་སྟོན་པའོ། །ཉམས་སུ་ལེན་པ་
ལ་ཆགས་ཅན་དང་། ཆགས་བྲལ་གཉིས་ལས། ཆགས་ཅན་གྱིས་ཉམས་སུ་ལེན་
པ་དང་སྦྱར་ན། ཨེ་ཡི་ཆ་བྱད་ནི་ལས་ཀྱི་ཕྱག་རྒྱའི་ཆོས་འབྱུང་ངོ་
། །བཟང་པོ་ནི་
དེས་དོན་སྟོང་ཉིད་མཚོན་པའོ། །དབུས་སུ་ཝཾ་གིས་བརྒྱན་པ་ནི་ཐབས་ཀྱི་རྡོ་རྗེ་སྟེ་
དེས་ཐབས་བདེ་བ་མཚོན་པའོ། །ཐིག་ལེ་རྡོ་རྗེ་ནོར་བུའི་རྩེ་མོར་བཟུང་བའི་དུས་
སུ་བདེ་སྟོང་གཉིས་སུ་མེད་པའི་ཉམས་སུ་མྱོང་བ་སྐྱེ་བས་ན་བདེ་བ་ཐམས་ཅད་ཀྱི་
ནི་གནས་ཞེས་སོ། །དེ་ལ་བརྟེན་ནས་རྣམ་པར་རྟོག་པ་ཐམས་ཅད་འགགས་པས་
སངས་རྒྱས་སོ། །དགོས་འདོད་ཐམས་ཅད་འབྱུང་བས་རིན་པོ་ཆེའོ། །རྡོ་རྗེ་དང་
པད་མ་ཁ་སྦྱར་བས་ཟ་མ་ཏོག་གོ །ཆགས་ཅན་རྣམས་ཀྱིས་ལས་ཀྱི་ཕྱག་རྒྱ་ལ་
བརྟེན་ནས་ཨེ་ཝཾ་གི་དེ་དེར་ཤེས་པར་གྱིས་ཤིག་པའོ། །ཆགས་བྲལ་རབ་བྱུང་
ངམ་དགེ་བསྙེན་གཅིག་གིས་ཉམས་སུ་ལེན་པ་དང་སྦྱར་ན། ཨེའི་ཆ་བྱད་ནི་ལྟེ་
241 -324



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བའི་རྩ་མདུད་དོ། །བཟང་པོ་ནི་དེའི་དབུས་ཀྱི་ཨ་དེས་དོན་སྟོང་ཉིད་མཚོན་པས་
སོ། །ཝཾ་ནི་སྤྱི་བོ་བདེ་བ་ཆེན་པོའི་ཧཾ་ཐབས་བདེ་བ་མཚོན་པ་དེའོ། །དེའི་བར་
འཛག་ལ་བརྟེན་ནས་ཉམས་སུ་མྱོང་བ་སྐྱེ་བས་བདེ་བ་ཐམས་ཅད་ཀྱི་ནི་གནས་སོ། །
སངས་རྒྱས་ནི་གོང་དང་འདྲ། སྒྲ་དཀར་མེད་པ་དང་གཉེར་མ་མེད་པ་དང་རྒས་
ཤིང་འཁོགས་པ་མི་འབྱུང་པས་རིན་པོ་ཆེ། ལྟེ་བའི་ཨ་དང་སྤྱི་བོའི་ཧཾ་གཉིས་ཁ་
སྦྱར་བས་ཟ་མ་ཏོག་གོ །གང་ཟག་ཆགས་བྲལ་རྣམས་ཀྱིས་ཨེ་ཝཾ་གི་དོན་དེ་དེར་
ཤེས་པར་གྱིས་ཤིག་པའོ། །དེ་གང་ལ་བརྟེན་ནས་རྟོགས་ན་དགའ་བ་བཞི་དང་
སྐད་ཅིག་མ་བཞི་ལ་བརྟེན་ནས་རྟོགས་པས། དགའ་བ་བཞི་དང་སྐད་ཅིག་མ་
བཞིའི་ངེས་པ་སྟོན་ཏོ། །
དེ་ཡང་རྣམ་རྟོག་རིམ་གྱིས་འགག་པའི་རྣམ་གཅོད་སྐད་ཅིག་མ་བཞིའི་
དབྱེ་བས། ཡེ་ཤེས་གོང་ནས་གོང་དུ་སྐྱེ་བའི་ཡོངས་གཅོད་དགའ་བ་བཞི་སྐྱེ་བར་
འགྱུར་ཞེས་པའོ། །དེ་བས་ན་སྐད་གཅིག་མ་བཞི་པོ་དེ་ཤེས་ན་ཡེ་ཤེས་ཀྱི་ངོ་བོ་
བདེ་བ་ཤེས་ཏེ། ཨེ་ཝཾ་བདེ་སྟོང་དབྱེར་མེད་དུ་གནས་པ་གཅིག་འབྱུང་ངོ༌། །དེས་
མདོར་བསྟན་རྒྱས་པར་བཤད་པ་ནི་རྣམ་པ་སྣ་ཚོགས་པའི་སྐད་ཅིག་མ་ལ་སོགས་
པ་བཞིའོ། །སྐད་ཅིག་མ་བཞི་པོ་དེ་ཤེས་པས་རྣལ་འབྱོར་པ་རྟེན་གྱི་གང་ཟག་
གིས་དགའ་བ་བཞི་ཡང་ཤེས་པར་འགྱུར་རོ། །འཁྱུད་དང་ལ་སོགས་པས་ཤིན་ཏུ་
རྒྱས་པར་བཤད་པ་སྟེ། དེ་ཡང་གང་ཟག་ཆགས་ཅན་གཅིག་གིས་ལས་ཀྱི་ཕྱག་རྒྱ་
མ་ལ་ནོམ་པ་དང་མྱུག་པ་ལ་སོགས་པའི་དུས་སུ་རྣམ་པར་རྟོག་པ་ནི་རགས་བདེ་
བ་ནི་ཆུང་པས་རྣམ་པ་སྣ་ཚོགས་པའི་སྐད་ཅིག་མ། དགའ་བ་བཞི་ལས་མཆོག་གི་
དགའ་བ་དང་སྦྱར་། ཀུན་རྫོབ་བྱང་ཆུབ་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩ་བ་
241 -325



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཙམ་དུ་སླེབ་པའི་དུས་སུ་རྣམ་པར་རྟོག་པ་ད་ཅི་བས་ཆུང་བདེ་བ་ཅི་བས་ཆེ་བས་
རྣམ་པར་སྨིན་པའི་སྐད་ཅིག་མ་སྟེ་བདེ་བ་འདི་ལས་ལྷག་པ་མེད་སྙམ་པ་ནི་བདེ་
བའི་ཡེ་ཤེས་ཟ་བ་ཉིད་དོ། །དགའ་བ་བཞི་ལས་མཆོག་དགའ་དང་སྦྱར། གཞུང་
དུ་དགའ་བ་རྟོག་བཅས་རྣམས་ཕྱོགས་གཅིག་ཏུ་བསྟན། རྟོག་མེད་ཕྱོགས་གཅིག་
ཏུ་བསྟན་པའོ། །སྐྱེ་བའི་གོ་རིམ་ལྟར་བྱས་ན་བྱང་ཆུབ་ཀྱི་སེམས་རྡོ་རྗེ་ནོར་བུའི་
རྩེ་མོ་རུ་ཕབ་ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་བའི་དུས་སུ་མཚན་
ཉིད་དང་བྲལ་བའི་སྐད་ཅིག་མ་སྟེ། གོང་གི་སྐད་ཅིག་མ་གསུམ་ལས་གཞན་དུ་
གྱུར་པ་སྟེ། ཆགས་པ་ནི་རྣམ་པ་སྣ་ཚོགས་པ་དང་རྣམ་པར་སྨིན་པའི་སྐད་ཅིག་
མའོ། །ཆགས་བྲལ་ནི་རྣམ་པར་ཉེད་པའི་སྐད་ཅིག་མ་སྟེ་རྟོག་བཅས་ཀྱི་སྐད་ཅིག་
མ་དེ་རྣམས་རྣམ་པར་སྤུངས་པ་གཅིག་འབྱུང་བའོ། །དགའ་བ་བཞི་ལས་འོག་གི་
ལྷན་ཅིག་སྐྱེས་པའི་དགའ་བའོ། །རྟེན་ཐིག་ལེ་དེ་འཆོར་འཆོར་འདྲ་ན་གྱེན་ལ
བཟློག །རྩ་ དམིགས་ སུ་གདབ། རླུང་དང་བསྲེ་བ་ བྱ་སྟེ་ རྗེས་ ཀྱི་ཤེས་པ་རྟོག་
དཔྱོད་དང་བཅས་པ་ནི་བདག་གིས་བདེ་བ་ཟོས་པ་ཞེས་པ་གོང་གི་ཉམས་སུ་མྱོང་
བའོ། །གྲོས་ནི་ཡིད་དང་གཉིས་གྲོས་བྱེད་པ་སྟེ་བདག་ལ་དགའ་བའི་དུས་སུ་ནི་
ཉམས་སུ་མྱོང་བ་དེ་འདྲ་བ་གཅིག་སྙམ་པ་ལ་སོགས་པ་རྟོག་དཔྱོད་བྱེད་པ་ནི་རྣམ་
པར་ཉེད་པའི་སྐད་ཅིག་མའོ། །དགའ་བ་བཞི་ལས་འོག་གི་དགའ་བྲལ་ལོ། །
དེ་རྣམས་ཆགས་བྲལ་གཅིག་གིས་ཉམས་སུ་ལེན་པ་དང་སྦྱར་ན། འཁྱུད་
དང་ནི་སྟན་བདེ་བའི་སྟེང་དུ་ལུས་བཅོས་པ་ལ་སོགས་པའི་དུས་སུ་རྣམ་པར་རྟོག་
པ་ནི་རགས་བདེ་བ་ནི་ཆུང་བས་རྣམ་པ་སྣ་ཚོགས་པའི་སྐད་ཅིག་མ། དགའ་བ་
བཞི་ལས་དགའ་བའོ། །ལྟེ་བ་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མ་འབར།
241 -326



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འབར་ལ་ཁད་པའི་དུས་སུ་རྣམ་རྟོག་ད་ཅི་བས་ཆུང་བདེ་བ་ད་ཅི་བས་ཆེ་བས་རྣམ་
པར་ སྨིན་ པའི་ སྐད་ཅིག་མ། དགའ་བ་བཞི་ལས་མཆོག་དགའོ། །ལྟེ་བ་ནས་
གཏུམ་མོ་ཡེ་ཤེས་ཀྱི་མེ་དངོས་སུ་འབར། སྤྱི་བོ་ནས་བྱང་ཆུབ་ཀྱི་སེམས་ཕབ་སྟེ།
དེ་གཉིས་འདྲེས་པའི་དུས་སུ་བདེ་སྟོང་གཉིས་སུ་མེད་པའི་ཡེ་ཤེས་ཀྱི་ཉམས་སུ་
མྱོང་བ་སྐྱེས་པ་ལ་མཚན་ཉིད་དང་བྲལ་བའི་སྐད་གཅིག་མའོ། །གཞན་མ་རྣམས་
ད་ཅི་དང་འདྲ་བར་སྦྱར། དགའ་བ་བཞི་ལས་ལྷན་ཅིག་སྐྱེས་པའི་དགའ་བའོ། །དེ་
ནས་མཉམ་བཞག་གི་ཏིང་ངེ་འཛིན་བཏང་ནས་རྫས་ཀྱི་ཤེས་པ་རྟོག་དཔྱོད་དང་
བཅས་པ་སྟེ་བདག་ལ་ལུས་བཅོས་པའི་དུས་སུ་ཉམས་སུ་མྱོང་བ་དེ་འདྲ་བ་གཅིག་
བྱུང་སྙམ་པ་ལ་སོགས་པ་ནི། བདག་གིས་བདེ་བ་ཟོས་པའི་གྲོས་ནི་རྣམ་པར་ཉེད་
པར་བརྗོད་ཞེས་པ་སྟེ་སྔར་དང་འདྲ་བར་སྦྱར། དགའ་བ་བཞི་ལས་འོག་གི་དགའ་
བྲལ་ གྱི་དགའ་བའོ། །དགའ་བ་བཞི་དང་སྐད་ཅིག་མ་བཞི་ཐ་དད་མེད་པར་
བསྟན་པ་ནི་སྣ་ཚོགས་དང་པོར་དགའ་བ་ཉིད་ལ་སོགས་པས་བཤད་དེ། སྔ་མ་
ལྟར་ཆགས་ཅན་དང་ཆགས་བྲལ་གཉིས་ལ་སྦྱར་ལ་བཤད་དོ། །
ད་ནི་དབང་གི་ངེས་པ་སྟེར་པ་སྟོན་དེ་ལ་ལྔ་ལས་དབང་གི་དབྱེ་བ་བསྟན་
པ་ནི་སློབ་དཔོན་གྱི་དབང་ལ་སོགས་པ་ཚིག་གཉིས་སོ། །གཉིས་པ་དབང་གི་རྣམ་
པར་བཞག་པ་ལ་གཉིས་ལས་དབྱེ་བ་གྲོངས་དང་སྦྱར་བ་ནི་དབང་ནི་བཞིའི་ཞེས་
པ་སྟེ། བུམ་པའི་དབང་དགའ་བ། གསང་བའི་དབང་མཆོག་དགའ། ཤེས་རབ་ཡེ་
ཤེས་ཀྱི་དབང་ལྷན་ཅིག་སྐྱེས་པའི་དགའ་བ། དབང་བཞི་པ་དགའ་བྲལ་གྱི་དགའ་
བའོ། །
ད་ནི་མཚན་ཉིད་དཔེ་དང་སྦྱར་བ་ནི། སེམས་ཅན་རྣམས་ལ་འདོད་ཆགས་
241 -327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཞི་ཡོད། དེ་རྣམ་པར་དག་པའི་རྟགས་སུ་རྒྱུད་སྡེ་བཞི་བཤད། རྒྱུད་སྡེ་བཞི་པོ་
དབང་བཞི་རུ་བསྡུས་ནས་ཉམས་བླང་དུ་སྟོན་ཏེ། དགོད་པ་ནི་བགད་པ་ཚིམ་པའི་
འདོད་ཆགས་རྣམ་པར་དག་པ་བྱ་བའི་རྒྱུད། བྱ་བའི་རྒྱུད་རྣམ་པར་དག་པ་སློབ་
དཔོན་གྱི་དབང་པོ་བལྟས་པས་ཚིམ་པའི་འདོད་ཆགས་རྣམ་པར་དག་པ་གཉིས་
ཀའི་རྒྱུད། དེ་རྣམ་པར་དག་པ་གསང་བའི་དབང་
། ལག་བཅངས་ནི་འཇུས་པས་
ཚིམ་པའི་འདོད་ཆགས་རྣམ་པར་དག་པ་རྣལ་འབྱོར་གྱི་རྒྱུད། དེ་རྣམ་པར་དག་པ་
ཤེས་རབ་ཡེ་ཤེས་ཀྱི་དབང་ངོ༌
། །གཉིས་གཉིས་འཁྱུད་པ་ནི་དབང་པོ་སྒོ་སྦྱར་
བས་ཚིམ་པའི་འདོད་ཆགས་རྣམ་པར་དག་པ་རྣལ་འབྱོར་ཆེན་པོའི་རྒྱུད། དེ་རྣམ་
པར་དག་པ་དེ་བཞིན་ཉིད་དེ་དབང་བཞི་པའོ། །དེ་ཡང་བླ་མའི་ཞལ་ནས་རྒྱུད་
བཞིའི་རྣམ་དག་མི་ཤེས་ན། །ཕྱག་རྒྱ་བསྟེན་ལ་མི་དབང་ངོ་ཞེས་གསུངས་སོ། །
དབང་གི་དགོས་པ་ནི་སེམས་ཅན་རྣམས་ཀྱིས་ཕྱག་རྒྱ་ཆེན་པོ་མཆོག་གི་དངོས་
གྲུབ་ཐོབ་པར་བྱ་བའི་ཕྱིར། དབང་རྣམ་པ་བཞིར་བཤད་དོ། །དབང་གི་ངེས་ཚིག་
ནི་གཏོར་དང་ཞེས་པ་ཨ་བྷི་ཥིཉྩ་ནས་དྲི་མ་འཁྲུད་པའོ། །བླུགས་དང་ནི་ཨ་བྷི་ཥིཉྩ་
ཞེས་པ་ནུས་པ་འཇོག་པའོ། །དེ་ཡང་བུམ་པའི་དབང་དང་སྦྱར་ན་གཏོར་དང་ནི་
ཨ་བྷི་ཥིཉྩ་དྲི་མ་འཁྲུད་པའོ། །གང་གི་དྲི་མ་འཁྲུད་ན་བུམ་པའི་དབང་བསྐུར་བས་
ལུས་ཀྱི་དྲི་མ་འཁྲུད་པ་དེས་ན་དབང་ཞེས་བརྗོད་པར་བྱའོ། །བླུགས་པ་ནི་ཨ་བྷི་
ཤེ་ཀ་ནུས་པ་སྟེ། གོང་གི་ནུས་པ་འཇོག་ན་བུམ་པའི་དབང་བསྐུར་བས་རྒྱུད་ཉན་
པ་དང་བཤད་དུ་རུང་བ་ལ་སོགས་པའི་ནུས་པ་འཇོག་པ་སྟེ་གོང་ལེའུ་བཅུ་པར་
བཤད་པ་བཞིན་ནོ། །དེས་ན་དབང་ཞེས་བརྗོད་པར་བྱ་ཞེས་ཐམས་ཅད་ལ་སྦྱར་
རོ། །གསང་བའི་དབང་དང་སྦྱར་ན་གཏོར་དང་ནི་ཨ་བྷི་ཥིཉྩན་ངག་གི་དྲི་མ་
241 -328



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འཁྲུད་པའོ། །བླུགས་པ་ནི་ཨ་བྷི་ཥེ་ཀ་ན་རྩ་རླུང་ལ་སོགས་བའི་རྫོགས་རིམ་
བསྒོམ་དུ་རུང་པའི་ནུས་པ་འཇོག་པ་སྟེ་གོང་བཞིན་ནོ། །ཤེས་རབ་ཡེ་ཤེས་དབང་
དང་སྦྱར་ན་གཏོར་མ་དང་ཨ་བྷི་ཥིཉྩ་སེམས་ཀྱི་དྲི་མ་འཁྲུད་པའོ། །བླུགས་པ་ནི་
ཨ་བྷི་ཥེ་ཀ་ན་ཆགས་ཆེན་ལས་ཀྱི་ཕྱག་རྒྱ་ལ་བསྟེན་དུ་རུང་བ་ལ་སོགས་པའི་ནུས་
པ་འཇོག་པ་སྟེ་གོང་བཞིན་ནོ། །དབང་བཞི་པ་དང་སྦྱར་ན་གཏོར་དང་ནི་ཨ་བྷི་
ཥིཉྩ་ན་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་འཁྲུད་པའོ། །བླུགས་པ་
ནི་ཨ་བྷི་ཥེ་ཀ་ཞེས་པ་ཕྱག་རྒྱ་ཆེན་པོའི་རྫོགས་རིམ་བསྒོམ་དུ་རུང་པའི་ནུས་པ་
འཇོག་པ་དེས་ན་དབང་ཞེས་བརྗོད་པའོ།། །།
ད་ནི་དབང་ཇི་ལྟར་བསྐུར་བ་སྟོན། དེ་ལས་ཀྱང་དཀྱིལ་འཁོར་གྱི་ཤར་
ཕྱོགས་སུ་བུམ་པའི་དབང་བསྐུར་བ་ལ་གུར་གྱི་ལེའུ་བཞི་པ་ནས་འབྱུང་པ་ལྟར་
རིག་ པའི་དབང་ ལྔ། དམ་ ཚིག་ གསུམ་ གྱི་དབང་ གསུམ། དབུགས་ དབྱུང་ ལུང་
བསྟན་གཟེངས་བསྟོད་པ་ཚོ་བསྐུར་ནས་རྡོ་རྗེ་སློབ་དཔོན་གྱི་དབང་བསྐུར་བ་ལ་
ཆོགས་ཅན་ན་ཤེས་རབ་བཅུ་དྲུག་ལོན་པའི་རིགས་མ་དང་དངོས་སུ་ཞལ་སྦྱར།
གྲོལ་ལམ་ལྷ་ཞལ་སྦྱར་གྱི་སྐུར་བསྒོམ་དུ་བཅུག་སྟེ། རྡོ་རྗེ་དང་དྲིལ་བུ་ལག་ཏུ་
བྱིན་ལ་ཚིགས་སུ་བཅད་པས་རྗེས་གནང་སྦྱིན་ནོ། །བརྟག་པ་ཕྱི་མའི་ལེའུ་བཅུ་
གཉིས་པའི། །རྡོ་རྗེ་རབ་གནས་རྡོ་རྗེ་ཉིད། །ཆེ་དང་དྲིལ་བུ་ཆེན་པོ་ལོང་
། །དེ་
རིང་རྡོ་རྗེ་སློབ་དཔོན་འགྱུར། །སློབ་མས་བསྡུ་བ་ཉིད་དུ་གྱིས། །ཞེས་པའོ། །
དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་ནི།
ཡིད་ ཀྱི་ རིགས་མའམ་དངོས་ཀྱི་ རིགས་མ་ཤིན་ཏུ་བཞིན་བཟང་ པ་མཛེས་པ།
ས་རབ་སྟོང་པ་ཉིད་ཀྱི་དོན་དང་ལྡན་པའི་རྟགས་སུ་མིག་ཡངས་པ། གཟུགས་
241 -329



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༠༽
བཟང་ས། ལང་ཚོ་དར་ལ་བབ་པ་སྟེ་ལོ་བཅུ་དྲུག་ལས་མི་གཞོན། ཉི་ཤུ་རྩ་ལྔ་
ལས་མི་རྒན་པའོ། །དེ་ལ་ཚོགས་ཀྱི་འཁོར་ལོ་དང་མཆོད་པ་བྱས་ནས། ཆགས་
ལམ་པས་དངོས་སུ་སྙོམས་པར་ཞུགས་པ་བྱ་སྟེ་ཐིག་ལེ་ཕྱིར་ཕྱུང་ལ་སྦྱིན། གྲོལ་
ལམ་པས་ཡིད་ཀྱི་ཕྱག་རྒྱ་མ་དང་སྙོམས་པར་ཞུགས་པར་བསྒོམས་ཏེ་ཐིག་ལེ་ཕྱུང་
པར་བསམས་ལ། བའི་འོ་མ་དང་བདུད་རྩི་ལྔ་བསྲེས་ལ་ལག་པ་གཡོན་པའི་མཐེ་
བོང་དང་སྲིན་ལག་གིས་བླངས་ཏེ་སློབ་མའི་ཁར་སྦྱིན་པ་ནི་ལེའུ་བཅུ་གཉིས་པའི་
ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་རྣམས་དབང་བསྐུར་ལྟར། །
དེ་བཞིན་གསང་བའི་སེམས་རྒྱུན་གྱིས། །དོ་ནུབ་ཁྱོད་ལ་དབང་བསྐུར་རོ། །ཞེས་
པས་སྦྱིན་ནོ། །དེས་ཁྱད་པར་དུ་ངག་གི་དྲི་མ་དག་པར་བསྒོམ་མོ། །
དེ་ནས་དཀྱིལ་འཁོར་གྱི་ནུབ་ ཕྱོགས་སུ་ཤེས་ རབ་ ཡེ་ཤེས་ཀྱི་དབང་
བསྐུར་བ་ནི། ཞིམ་པའི་བཟའ་བ་བཏུང་བ་དང་། །བྷ་ལ་དང་ནི་ཤ་ཆེན་ནོ། །མ་ད་
ནཾ་ནི་ཆང་ངོ༌། །འདི་རྣམས་ནི་ཚོགས་དང་མཆོད་པའོ། །སློབ་མས་རྡོ་རྗེ་འཛིན་པ་
སློབ་དཔོན་ དེ་ ལ་མཆོད་པའོ། །ཇི་ལྟར་དབང་བསྐུར་བའི་དོན་དུ་གསོལ་བ་
གདབ་པའི་སློབ་མའི་བྱ་བ་གཅིག་བཤད་པར་བྱ་སྟེ། སུ་ལ་བྱ་ཞེ་ན། བླ་མ་ཕྱག་
རྒྱ་མ་ དང་ བཅས་པ་ལ་མཆོད་པ་ནི། ཞིམ་པའི་བཟའ་བ་ལ་སོགས་པས་ནི།
བསྟོད་པ་ནི་བཅོམ་ལྡན་ཞི་བ་ཆེན་པོ་ལ་སོགས་པའོ། །ཇི་བཞིན་ནི་གསོལ་བ་
གདབ་པ་སྟེ། ཇི་ལྟར་ཁྱོད་ནི་བདག་ཉིད་ཆེ་ལ་སོགས་པས་སོ། །བཅོམ་ལྡན་ནི་
ཉོན་མོངས་པ་ཐམས་ཅད་བཅོམ་པས་སོ། །ཞི་བ་ཆེན་པོ་ནི་སྤྲོས་པ་དང་མཚན་
མའི་རྣམ་པར་རྟོག་པ་ཐམས་ཅད་ཞི་བས་སོ། །ཀྱེ་ནི་སྔགས་ཀྱི་སྲི་ཞུ་ཁྱད་པར་
ཅན་གྱི་སྒོ་ནས་བོད་པའོ། །རྡོ་རྗེ་རྣལ་འབྱོར་མ་ནི་བདེ་སྟོང་དབྱེར་མེད་པའི་དོན་
247 -330



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཅིག་བཞེད་པར་འདུག་པའོ། །བླ་མ་དེ་བདེ་སྟོང་དབྱེར་མི་ཕྱེད་པའི་ཕྱག་རྒྱ་
ཆེན་པོ་སྒྲུབ་ཅིང་ཉམས་སུ་ལེན་པའོ། །རྡོ་རྗེ་ནི་བདེ་སྟོང་དབྱེར་མེད་དོ། །རྣལ་
འབྱོར་ནི་དེ་བསྒོམས་པ་ལས་བྱུང་པའོ། །
དེ་རྣམས་ཀྱིས་བསྟོད་དེ་གསོལ་བ་གདབ་པ་ནི། ཇི་ལྟར་ཁྱོད་བདེ་སྟོང་གི་
ཡོན་ཏན་ཆེན་པོ་དང་ལྡན་པ་དེ་བཞིན་དུ། མངའ་བདག་ཆེན་པོ་ཁྱོད་ཀྱིས་བདག་
ལའང་དེ་གསོལ་ཅིག ཁྱོད་བདེ་སྟོང་གིས་ཅི་བྱེད་ན། ཁམས་གསུམ་འཁོར་བའི་
ཆོས་འདམ་རྫབ་དང་འདྲ་བ་འདིར་ཕྱིན་པས། སྐྱབས་གཞན་མེད་པས་བདེ་སྟོང་
དེས་སྐྱོབས་ཤིག་པའོ། །སྟོན་པ་ནི་སྔོན་འབྱུང་དུ་རྒྱུད་ཀྱི་སྟོན་པ། རྗེས་འཇུག་དུ་
བླ་མས་སོ། །ཤེས་རབ་དག་ཏུ་བརྗོད་ནི་ལྷར་བསྐྱེད་པའོ། །བརྗོད་པ་ནི་རྣམ་རྟོག་
མེད་པར་བྱས་ལ་ལེའུ་བཅུ་གཉིས་པའི་ལྷ་མོ་དགའ་སྦྱིན་གནས་སྦྱིན་མས། །སྣ་
ཚོགས་གཟུགས་ཅན་ཡིད་འོང་མ། ཁྱེར་ཅིག་ཁྱེར་ཅིག་སེམས་དཔའ་ཆེ། ཁྱེད་ལ་
མཆོད་པ་དག་ཏུ་གྱིས། །ཞེས་པས་དངོས་སམ་ཡིད་ཀྱི་རིག་མ་སློབ་མ་ལ་གཏད་
པར་བྱའོ། །སྔོན་འབྱུང་དུ་སྟོན་པ་རྗེས་འཇུག་ཏུ་བླ་མས་སྨྲས་པ། སེམས་དཔའ་
ཆེན་པོ་ཞེས་བོས་ཏེ། ཕྱག་རྒྱ་མ་བདེ་བ་དང་ལྡན་པ་འདི་ཁྱེར་ལ་ཀུན་ཏུ་རུ་ནི་
ཐབས་ཤེས་རབ་ཀྱི་སྙོམས་པར་འཇུག་པ་གྱིས་ཤིག་རྡོ་རྗེ་འཛིན་པ་ཞེས་བོད་པའོ། །
དེ་ཡང་ཕྲག་དོག་དང་ཁྲོ་བ་ལ་སོགས་པའི་རྣམ་པར་རྟོག་པ་སྤངས་པས་བླ་ན་མེད་
པའི་སངས་རྒྱས་ཐོབ་པར་འདོད་པའི་སློབ་མ་དེ་ལ་ཆེར་གྱུར་ཤེས་ནས་མི་ཞེས་
སོ། ། །
སྔོན་འབྱུང་དུ་སྟོན་པ་རྗེས་འཇུག་ཏུ་བླ་མས་སློབ་མ་དེ་ལ་རྗེས་སུ་གནང་
བ་སྦྱིན་པ་ནི། ཀུན་ཏུ་རུ་གྱིས་རྡོ་རྗེ་འཛིན་ཞེས་སོ། །སྔོན་འབྱུང་དུ་སྟོན་པས་རྗེས་
241-331



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འཇུག་ཏུ་ བླ་ མས་ སྨྲས་ པ། སེམས་དཔའ་ཆེན་ པོ་ཞེས་བོས་ནས། རྣམ་ པ་སྣ་
ཚོགས་པ་དང་རྣམ་པར་སྨིན་པ་དང་རྣམ་པར་ཉིད་པའི་སྐད་ཅིག་མ་སྟེ་རྟོག་བཅས་
ཀྱི་སྐད་ཅིག་མ་གསུམ་སྤངས་པ་ལ་མཚན་ཉིད་དང་བྲལ་བའི་སྐད་ཅིག་མའི་དུས་
སུ་བདེ་བ་ཆེན་པའི་དོན་དམ་བྱང་ཆུབ་ཀྱི་སེམས་ཀྱི་རྟེན་ཀུན་རྫོབ་བྱང་ཆུབ་ཀྱི་
སེམས་དེ་རྣམ་པར་བཟུང་ཞེས་པའོ། །དེས་ཅི་ཐོབ་ན་མཆོག་ཏུ་དགའ་བ་ནི་ལྷན་
ཅིག་སྐྱེས་པའི་ཡེ་ཤེས་དེ་ཡང་དག་པར་ཐོབ་ཅིང་ཉམས་སུ་མྱོང་བ་སྐྱེའོ། །དེའི་
དགོས་པ་ནི་ཇི་སྲིད་བྱང་ཆུབ་མ་ཐོབ་ཀྱི་བར་དུ་ས་ཧ་ཛའི་ཉམས་མྱོང་དང་ལྡན་
པས་སེམས་ཅན་ཐམས་ཅད་ཀྱི་དོན་གྱིས་ཤིག་རྡོ་རྗེ་འཛིན་པ་ཞེས་སློབ་མ་ལ་
བོད་པའོ། །
ད་ནི་དབང་བཞི་པ་སྟོན་ཏེ། སློབ་མས་སྙིང་རྗེ་ཅན་དབང་གསུམ་པ་ཐོབ་
པ་དེ་མཐོང་ནས། རྡོ་རྗེ་ཅན་ནི་སློབ་དཔོན་ནོ། །འདི་སྐད་སྨྲས་པ་ནི་ཚིག་དབང་
སྟེ། དབང་གསུམ་པའི་དུས་སུ་གོ་ཕྱེ་སྟེ་རྫོགས་པའི་དོན་འདི་ཉིད་ཟག་པ་མེད་
པའི་ཡེ་ཤེས་ཆེན་པོ་ཉིད་དོ། །དེས་ཐམས་ཅད་ཀྱི་ལུས་ལ་ཁྱབ་ཅིང་རྣམ་པར་
གནས་པའོ། །གཉིས་ནི་ཐབས་ཤེས་རབ་བོ། གཉིས་སུ་མེད་པ་ནི་ཐབས་ ཤེས་
རབ་གཉིས་སུ་མེད་པའི་ཚུལ་ལོ། །དངོས་པོ་ནི་ཀུན་རྫོབ་ཀྱི་བདེན་པའོ། །དངོས་
མེད་ནི་དོན་དམ་པའི་བདེན་པའོ། །བདག་ཉིད་གཙོ་བོ་ནི་དེ་ཐམས་ཅད་ལྷན་ཅིག་
སྐྱེས་པའི་ཡེ་ཤེས་སུ་རོ་གཅིག་པའོ། །བརྟན་པ་ནི་སྣོད་ཀྱི་འཇིག་རྟེན་ནོ། །གཡོ་
བ་ནི་ནང་བཅུད་ཀྱི་སེམས་ཅན་ལ་ཁྱབ་ནས་གནས་པའོ། །དེ་ཉིད་སྣང་ལ་རང་
བཞིན་མེད་པས་སྒྱུ་མའི་གཟུགས་ཅན་ཏེ། ཆོས་ཐམས་ཅད་སྒྱུ་མ་ལྟ་བུ་ལས་མ་
འདས་པས་རང་བཞིན་སྒྱུ་མ་ལྟ་བུའོ། །ཉམས་སུ་ལེན་པ་ཡང་སྒྱུ་མ་ལྟ་བུའོ། །
241 -332



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འབྲས་བུ་ཐོབ་པའི་དུས་སུ་ཡང་སྒྱུ་མ་ལྟ་བུ་ལས་མ་འདས་པས་འབྲས་བུ་སྒྱུ་མ་ལྟ་
བུའོ། །
དབང་གི་མཇུག་བསྡུ་བ་ནི། དཀྱིལ་ལྷན་ཅིག་སྐྱེས་པའི་ཡེ་ཤེས་སོ། །
འཁོར་ནི་དགའ་བ་བཞི་དང་སྐད་གཅིག་མ་བཞིས་དེ་ལེན་པས་སོ། །འཁོར་ལོ་ནི་
ཆགས་ཅན་ལས་ཀྱི་ཕྱག་རྒྱའམ། ཆགས་བྲལ་རང་ལུས་ཐབས་ལྡན་ལ་བརྟེན་
ནས་རྣམ་པར་རྟོག་པའི་སྒྲོ་འདོགས་གཅོད་པས་སོ། །ཐབས་ནི་རང་ལུས་གཞན་
ལུས་ཀྱིས་ལམ་དུ་ཁྱེར་བའི་ཐབས་ཀྱིས་དུས་རྟག་ཏུ་བསྒོམ་ན་ཕྱག་རྒྱ་ཆེན་པོ་
མཆོག་གི་དངོས་གྲུབ་ངེས་པ་ཁོ་ནར་འགྲུབ་པར་འགྱུར་རོ། །
ད་ནི་དབང་གི་ཞར་ལ་དཀྱིལ་འཁོར་གྱི་འཁོར་ལོ་དྲིས་ལན་གྱིས་བསྟན་
པ་ནི། རྡོ་རྗེ་སྙིང་པོ་སྡུད་པ་པོས་རྣལ་འབྱོར་པ་རྣམས་ལ་བཟོད་པར་གསོལ་བ་ནི།
སྤྱིར་མའི་རྒྱུད་དེའི་ནང་ནས་ལེའུ་འདི་རྣལ་འབྱོར་མའི་ངོར་གསུངས་པས་སོ། །
བཅོམ་ལྡན་འདས་རྒྱུད་ཀྱི་སྟོན་པ་ལ་དྲིས་ཏེ་དཀྱིལ་འཁོར་འཁོར་ལོ་མི་ཞེས་
བརྗོད་ནི་སྤྱིར་སྡོམས་ནས་དྲིས་པའོ། །དེ་ལས་ཀྱང་བྱེ་བྲག་ཏུ་ཕྱེ་ནས་སངས་རྒྱས་
ཀུན་བདག་ནི་རྟེན་གཞལ་ཡས་ཁང་བརྟེན་པ་ལྷ་དང་བཅས་པ་ལ་ཟེར་རམ།
སམྦུ་ཊ་ནས་ལུས་རྐ་བ་གཅིག་སྒོ་དགུ་དང་བཅས་པ་དཀྱིལ་འཁོར་དུ་བཤད་ནས་
ཡོད་དེ་དེ་ལ་ཟེར་རམ། སྤྲོས་མེད་དམ་ལྷན་ཅིག་སྐྱེས་པའི་ཡེ་ཤེས་ལ་དཀྱིལ་
འཁོར་དུ་བཤད་ནས་ཡོད་པས་དེ་ལ་ཟེར་རམ་བཅོམ་ལྡན་འདས་ཞེས་བོས་ནས།
རྡོ་རྗེ་སྙིང་པོ་བདག་ནི་གསུམ་པོ་དེ་ལས་འཁྲུལ་པའམ་ཐེ་ཚོམ་ཟ་བར་གྱུར་པས།
དཀྱིལ་འཁོར་གསུམ་པོ་དེ་གང་ལ་ཟེར་བའི་རིམ་པ་ཇི་ལྟར་ལགས་པ་བཤད་དུ་
གསོལ་ཞེས་པའོ། །བཀའ་བསྩལ་པ་ནི་ལན་ནོ། །དེ་ཡང་དཀྱིལ་འཁོར་གོང་མ་
241 -333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཉིས་ལ་མི་ཟེར་ཏེ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལ་འདིར་དཀྱིལ་
འཁོར་དུ་འཇོག་པས་ན་དཀྱིལ་འཁོར་སྙིང་པོར་བརྗོད་དོ་ཞེས་སོ། །དོན་དམ་
ལྷན་ཅིག་སྐྱེས་པ་དེ་ཉིད་ལ་བྱང་ཆུབ་སེམས་ནི་བདེ་བ་ཆེན་པོ་ཞེས་བྱའོ། །ལྷན་
ཅིག་སྐྱེས་པའི་ཡེ་ཤེས་དེ་ལེན་པས་ན་དངོས་པོ་མཐར་བྱེད་དོ། །འདུས་པ་ནི་མ་
དྷ་ལ་ཞེས་པའི་སྒྲ་ལས་སྙིང་པོ་དེ་ལེན་པས་ན་དཀྱིལ་འཁོར་དུ་བརྗོད་དོ། །དེས་
ནི་གོང་གི་དཀྱིལ་འཁོར་བཤད་པའོ། །དེ་གར་རྟོགས་ན་གོང་གི་འཁོར་ལོ་ཞེས་པ་
ནི་ནམ་མཁའི་ཁམས་ཏེ་ཆགས་ཅན་ལས་ཀྱི་ཕྱག་རྒྱའི་བྷ་གི །ཆགས་བྲལ་ལྟེ་
བའི་རྩ་མདུད་གྲུ་གསུམ་པ་དེ་ལ་རྟེན་ནས་རྟོགས་པའོ། །རྟོགས་པ་ལ་དགོས་པ་
ཅི་ཡོད་ན་ལུས་ལ་སོགས་པ་བདེ་སྟོང་གི་ཉམས་མྱོང་གིས་སྦྱོར་ཞེས་པའོ། །གོང་
གི་ཐབས་རྒྱས་པར་བཤད་དེ། འོ་ན་ལས་ཀྱི་ཕྱག་རྒྱའམ་གཏུམ་མོས་ལེན་ནུས་
སམ་ཞེ་ན། ནུས་ཏེ་བློ་ལ་རྡོ་རྗེའོ། །ཀ་ཀོ་ལ་ནི་པད་མ། སྦྱོར་བ་ནི་སྙོམས་པར་
ཞུགས་པའོ། །དེའི་བདེ་བ་ནི་ལྷན་ཅིག་སྐྱེས་པའི་ཡེ་ཤེས་དེ་ཤེས་པར་འགྱུར་
བའོ། །གྲོལ་ལམ་པ་གཅིག་གིས་ བྷོ་ལ་ནི་སྤྱི་བོའི་ཧཾ། ཀ་ཀོ་ལ་ལྟེ་བའི་གཏུམ་
མོའོ། །སྦྱོར་བ་ནི་ཨ་ཧཾ་གི་སྦྱོར་བའོ། །དེའི་བདེ་བ་ནི་སྔར་དང་འདྲའོ། །
ད་ནི་ཐུན་མོང་མ་ཡིན་པའི་དམ་ཚིག་དང་སྡོམ་པ་སྟོན་ཏེ། རྡོ་རྗེ་སྙིང་པོས་
དྲིས་པ། དབང་ནི་རྟེན་སྡོམ་པ་ནི་གང་གིས་གནས་པ་དང་
། གསང་སྔགས་ཀྱི་དམ་
ཚིག་ གང་ གིས་ གནས་ པར་ བགྱི། བཀའ་བསྩལ་པ་ནི་ ལན་ནོ། ཁྱོད་ ཀྱི་ཚིག་
གཉིས་ ཀྱིས་ཐེག་པ་ཆེན་པོའི་སྡོམ་པ་སྤྱིར་བསྟན། ཁྱོད་ཀྱི་ཚིག་གཉིས་ཀྱིས་
གསང་སྔགས་ཀྱི་དམ་ཚིག་གི་ཁྱད་པར་རོ། །དེ་མདོར་བསྟན། སེམས་གཅིག་ལ་
སོགས་ པས་རྒྱས་པར་བཤད་དེ། གོང་ གི་ སྲོག་གཅོད་པ་བཤད་པ་ནི་ སེམས་
241 -334



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གཅིག་སྟེ་སེམས་ཅན་ཐམས་ཅད་ཐ་དད་དུ་མ་ལྟ་བར་སྟོང་ཉིད་རོ་གཅིག་པར་ལྟ་
བ་ནི་སྲོག་གཅོད་པའོ། །གང་གི་ཕྱིར་གཅིག་ན་སྲོག་ནི་སེམས་སུ་བརྗོད་པའོ། །
གོང་གི་བརྫུན་གྱི་ཚིག་བཤད་པ་ནི་འཇིག་རྟེན་བསྒྲལ་བ་ཞེས་པ་བདག་བླ་ན་མེད་
པའི་སངས་རྒྱས་ཐོབ་པར་བྱས་ལ་སེམས་ཅན་ཐམས་ཅད་ཀྱི་དོན་བྱའོ་སྙམ་པའི་
སྨོན་པའི་སེམས་བསྐྱེད་དེ་བརྫུན་ཀྱི་ཚིག་གོ །གོང་གི་མ་བྱིན་པར་ལེན་པ་བཤད་
པས་ བཙུན་མོའི་རྩ་ཤེས་རབ་སྟོན་པའོ། །དེའི་ནང་གི་ཀུན་རྫོབ་བྱང་ཆུབ་ཀྱི་
སེམས་ནི་ཁུ་བའོ། །དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་སྐྱེ་བ་
དེར་གཞན་གྱིས་སྟེར་མཁན་མ་ཡིན་པར་ལོང་ཅིག་པའོ། །གོང་གི་ཕ་རོལ་བསྟན་
པ་བཤད་པས་གཞན་ནི་དེ་བཞིན་གཤེགས་པ་རིགས་ལྔའོ། །བུད་མེད་ནི་དེའི་
ཡུམ་སངས་རྒྱས་སྤྱན་མ་ལ་སོགས་པའོ། །རང་དང་མཚུངས་ནི་ཤེས་རབ་སྟོང་
པས་རྒྱས་ཐོབ་ལ་ཐབས་ཤེས་རབ་ཡ་མ་བྲལ་བར་བསྒོམས་ཤིག་པའོ། །
ད་ནི་དབང་གི་དོན་དང་ལྡན་པས་ཡུལ་རྣམས་བདེ་སྟོང་དུ་བསྒོམ་པ་སྟོན་
ཏེ། དེ་ནས་འཁོར་རྣལ་འབྱོར་མ་ནི་མཁའ་འགྲོ་མ་ཐམས་ཅད་ཀྱིས་སྟོན་པ་ལས་
འདི་སྐད་ཅེས་འདྲི་སྟེ། དེ་ཡང་གོང་གི་ཡུལ་ལ་སོགས་པ་རྣམ་པར་སྦྱོང་ཞེས་པ་དེ་
ཐུགས་ལ་བཞག་ནས་དྲིས་ཏེ་གཞུང་གསལ། དེའི་ལན་ཡུལ་དྲུག་ལ་སོགས་པ་
ཡང་གཞུང་གསལ། གཏི་མུག་རྡོ་རྗེ་ལ་སོགས་ལྡན་ནི་དབང་པོ་དྲུག་པོ་དེའི་སྦྱོང་
ལུགས་ཏེ་འོག་ནས་འདི་ལ་དྲིས་ནས་འོང་ངོ་
། །དེ་རྣམས་ཀྱི་རང་བཞིན་ནི་གདོད་
སྐྱེས་པའོ། །མ་སྐྱེས་པ་རང་ཅི་ལ་བྱ་ཞེ་ན། བརྫུན་པ་ཡང་མ་ཡིན་བདེན་
པ་ཡང་མ་ཡིན་ཏེ་དཔེར་ན་ཆུའི་ཟླ་བ་ལྟ་བུའོ། །མཆོག་གི་དངོས་གྲུབ་ཐོབ་པར་
འདོད་པས་རྣལ་འབྱོར་པ་རྣམས་ཀྱིས་དེ་ལྟར་ཤེས་པར་གྱིས་ཤིག་ཞེས་པའོ། །
ནས་མ་
241-335



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡུལ་གྱི་དཔེ་བསྟན་པ་ནི་རྩུབ་ཤིང་ལ་སོགས་པ་གསུམ་འཚོགས་པ་ལས་དང་པོ་
དྲོད་འབྱུང་དེ་ནས་དུ་བ་དེ་ནས་མེ་འབྱུང་བར་འགྱུར་རོ། །དེ་ལ་སོ་སོར་ཕྱེ་ན་མེ་དེ་
རྩུབ་ཤིང་འབའ་ཞིག་
ང་ཞིག་ལ་ཡང་མི་གནས་ཏེ། རྩུབ་ཤིང་འབའ་ཞིག་ལ་གནས་ན་
རྩུབ་སྟན་དང་སྐྱེས་བུའི་ལག་པ་གཉིས་དོན་མེད་དེ་རྩུབ་ཤིང་གཅིག་པུ་ལ་མེ་
དམར་ཀེ་རེ་འོང་པར་རིགས་སོ། །རྩུབ་སྟན་འབའ་ཞིག་ལ་ཡང་མེ་མི་གནས་ཏེ།
དེ་འབའ་ཞིག་ལ་མེ་གནས་པར་སོང་ན་གཉིས་པོ་དོན་མེད་དེ། དེ་གཅིག་པུ་ལ་མེ་
དམར་ཀེ་རེ་འོང་ པར་ རིག་གོ །སྐྱེས་བུའི་ལག་ པ་ དག་ལ་ཡང་མ་ཡིན་ཏེ། དེ་
འབའ་ཞིག་ལ་མེ་གནས་ན་གཉིས་པོ་དོན་མེད་ལ། སྐྱེས་བུའི་ལག་པ་གཅིག་པུ་
ལ་མེ་དམར་ཀེ་རེ་འོང་པར་རིགས་སོ། །བདེན་པ་ཡང་མ་ཡིན་པ་ནི་མེ་དེ་སོ་སོར་
ཕྱེ་ན་མེད་ཅིང་ སྟོང་ པར་འདུག་ པས་ སོ། །བརྫུན་པ་མ་ཡིན་པ་ནི་དེ་ གསུམ་
འཚོགས་པ་ལས་དང་པོ་དྲོད་དེ་ནས་དུ་བ་དེ་ནས་མེ་འབྱུང་ཞིང་འདུག་པས་སོ། །
དེ་ལྟར་རྣལ་འབྱོར་པ་ནི་སྔོན་འབྱུང་གི་འཁོར་རོ། །ཡིད་ལ་གྱིས་ཤིག་ནི་རྐྱེན་
གྱིས་ཆོས་ཐམས་ཅད་སྣ་ཚོགས་སུ་སྣང་ལ་རང་བཞིན་སྟོང་པ་ཉིད་སྤྲོས་པ་ཐམས་
ཅད་དང་བྲལ་བའོ། །རྗེས་འཇུག་བསྒོམ་ཆེན་པ་རྣམས་ཀྱིས་ཆོས་ཐམས་ཅད་སྣང་
ལ་རང་བཞིན་མེད་པ་རྐྱེན་གློ་བུར་བར་ཤེས་པར་གྱིས་ཤིག་པའོ། །
ད་ནི་བླ་མའི་བྱིན་རླབས་འཕོ་ཞིང་སྤྱོད་ལམ་གྱི་ངེས་པ་དང་བཅས་པ་
གཅིག་སྟོན་ཏེ། བདག་མེད་མ་ནི་འཁོར་གྱི་གཙོ་མོའོ། །རྡོ་རྗེ་མཁའ་འགྲོ་མ་ལ་
སོགས་པ་ཐམས་ཅད་ཀྱིས་བདུད་རྩི་ལྔ་དང༌། དམ་ཚིག་གི་རྫས་ཤ་ལྔ་ཐོགས་
པས། སྔོན་འབྱུང་དུ་སྟོན་པ་བཅོམ་ལྡན་འདས་ལ་མཆོད་པར་བྱེད། ཀུན་ཏུ་རུ་ནི་
ཁ་སྦྱོར་གྱི་རྗེས་སུ་ཆགས་པས་ཀྱང་མཉེས་པར་བྱེད། བདུད་རྩི་ལྔའི་རོ་མཁའ་
241 -336



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འགྲོ་མ་རྣམས་རང་ཡང་འཐུང་པར་བྱེད་དོ། །སྔོན་འབྱུང་དུ་སྟོན་པ་བཅོམ་ལྡན་
འདས་དགྱེས་བ་ནས་རང་བྱིན་གྱིས་རླབས་པའི་མན་ངག་བསྟན་པའོ། །ཕྱེ་ཕྱེ་ནི་
རང་དོན་གཞན་དོན་ནམ་ཐབས་ཤེས་རབ་བོ། །རྡོ་རྗེ་མཁའ་འགྲོ་ནི་འཁོར་གྱི་
གཙོ་བོ་ལ་བོས་པའོ། །དུས་གསུམ་གྱི་སངས་རྒྱས་ཐམས་ཅད་ཀྱིས་ཉམས་སུ་མྱོང་
བ་སྐྱེ་བའི་ཐབས་འདི་ལ་ཕྱག་མཛད་པ་ཡིན་ཏེ། ཉམས་མྱོང་སྐྱེ་བའི་ཐབས་དེ་
ཉིད་སྟོན་པ་བདག་གིས་རྒྱུད་གཞན་དུ་མ་བསྟན་པས་གསང་བའོ། །དེ་ཉིད་རྡོ་རྗེ་
མཆོད་པ་ནི་གོང་གི་མཆོད་པ་དེ་རྣམས་ཀྱིས་ང་ལ་མཆོད་པ་བྱས་པས་ད་ངས་
བཤད་ ཀྱིས་ ཉོན་ཅིག་པའོ། །དེར་སྔོན་དུ་ འབྱུང་ གི་ འཁོར་ ལྷ་མོ་ཐམས་ཅད་
དགའ་ཞིང་རངས་པ་ནི་སྤྲོ་བར་གྱུར་ཏེ་པུས་མོ་ས་ལ་བཙུགས་ཏེ། སྟོན་པ་བཅོམ་
ལྡན་འདས་ལ་ཐལ་མོ་སྦྱར་ནས་སྟོན་པའི་གསུང་ཉན་ཏོ། །རྗེས་འཇུག་ཏུ་གནས་
ཁང་གཅིག་ཏུ་བླ་མ་སྤྱན་དྲངས་ནས་སློབ་མས་མཆོད་པ་དེ་རྣམས་ཀྱིས་མཆོད་
པའོ། །དེས་རྗེས་འཇུག་ཏུ་བླ་མ་དགྱེས་ནས་བྱིན་གྱིས་བརླབ་པ་ནི་སུ་ཨ་ཏི་ཏ་ན་
ཞེས་པ་བྱས་པ་མེད་པར་སློབ་མའི་རྒྱུད་ལ་ཉམས་སུ་མྱོང་བ་སྐྱེ་བ་བསྟན་པའོ། །
རྡོ་རྗེ་མཁའ་འགྲོ་ནི་རྗེས་འཇུག་ཏུ་སློབ་མའི་གཙོ་བོ་བོས་པའོ། །སངས་རྒྱས་ནི་
སྔར་དང་འདྲའོ། །དེ་ཉིད་སློབ་དཔོན་བདག་གིས་གསང་བ་ཡིན་པ་ལ་
རྣམས་ཀྱིས་མེ་ཏོག་ལ་སོགས་པ་དང་། ཚོགས་ཀྱི་མཆོད་པས་མཉེས་པས་བྱིན་
རླབས་ཀྱི་དོན་གཅིག་ཁྱོད་ལ་བསྟན་གྱིས། བྱིན་རླབས་འདོད་པའི་སློབ་མ་ཁྱོད་
ཉོན་ཅིག་ཞེས་པའོ། །རྗེས་འཇུག་ཏུ་སློབ་མ་ཐམས་ཅད་དགའ་བ་ལ་སོགས་པས་
བླ་མའི་གསུང་ཉན་པའོ། །བྱིན་རླབས་ཞུགས་ལུགས་གཅིག་གུར་ལེའུ་བཅུ་བཞི་
པ་ནས་འོང་ངོ༌། །
་་སློབ་མ་
241 -337



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠
དེ་ལྟར་བྱིན་གྱིས་བརླབས་པའི་ལྷན་ཅིག་སྐྱེས་པའི་ཉམས་དང་ལྡན་པ་
གཅིག་གིས་སྤྱོད་ལམ་གྱི་ངེས་པ་བསྟན་པ་དང་
། གོང་གི་གཞན་ཡང་བཟའ་བ་ལ་
སོགས་ལྡན་གྱིས་ལན་ལྡོན་ཏེ། བཅོམ་ལྡན་འདས་ནི་སྟོན་པས་སོ། །དེ་ལྟར་བྱིན་
གྱིས་བརླབས་པའི་ཉམས་མྱོང་དང་ལྡན་པས་བཟའ་བ་དང་བཏུང་བ་ཇི་ལྟར་རྙེད་
པ་བཟའ་ཞིང་བཏུང་ངོ་
། །བགྲོད་པ་ནི་ངོ་མི་ཚ་བའི་བུད་མེད། མི་བགྲོད་ནི་ངོ་ཚ་
བའི་ ཡུལ་མ་དང་སྲིང་མོ་ལ་སོགས་པའོ། །མི་སྤང་པ་ནི་ཐམས་ཅད་ལ་མཉམ་
པར་བགྲོད་ཞེས་པའོ། །གྲོང་པའི་ཆོས་ནི་ངོ་ཚ་བ་དང་རྣམ་རྟོག་གི་སེམས་སོ། །
སྔགས་ནི་སྙིང་པོ་དང་ཉེ་བའི་སྙིང་པོ་ལ་སོགས་པ་བཟླས་མི་དགོས་པའོ། །བསྐྱེད་
པའི་རིམ་པའི་བསམ་གཏན་ཀྱང་བསྒོམ་མི་དགོས་ཐ་མལ་པའི་གཉིད་མི་སྤང་
པས་འདིས་གཉིད་དང་བསམ་གཏན་བསྲེ་བའི་མན་ངག་ཟིན་ནོ། །དབང་པོའི་སྒོ་
རྣམས་ཀྱང་བསྡམ་མི་དགོས་པའོ། །བྷ་ལ་ནི་ཤ་ཐམས་ཅད་ལྷན་ཅིག་སྐྱེས་པའི་
ཉམས་མྱོང་དུ་བཟའ་བའོ། ཁ་དོག་ལྔ་ནི་རིགས་ལྔའི་ཕྱག་རྒྱ་མ་ལྔའོ། །དེ་རྣམས་
ལ་མཉམ་པར་སྤྱད་དོ། །
དགོས་པ་ནི་བླང་དོར་མེད་པའི་སེམས་ཀྱིས་སོ། །བཙུན་མོ་ནི་ཕྱག་རྒྱ་མ་
ཐམས་ཅད་ལྷན་ཅིག་ སྐྱེས་ པའི་ ཉམས་ ཀྱིས་དགའ་ བར་ བྱའོ། །མཛའ་བོ་ནི་
ཕའམ། སྤུན་ ཟླའམ། གཉེན་བཤེས་ ལ་ སྙིང་ དུ་ སྡུག་ པར་ མི་བྱ། དེ་བཞིན་དུ་
གདུག་པ་ནི་དགྲ་ལ་ཞེ་སྡང་པར་མི་བྱ། རྡོ་རྗེ་ཤིང་འཇིམ་པ་ལ་བྱས་པའི་ལྡེར་སོ་
དང༌། རིས་སུ་བྲིས་པའི་ལྷ་རྣམས་ལ་ཕྱག་མི་བྱ་སྟེ། རང་གི་ཉམས་མྱོང་ལས་ལྷག་
པ་མེད་པས་སོ། །གཡུང་མོའི་ཚིག་གཉིས་ཀྱིས་རིགས་ངན་མི་རེག་པར་བྱེད་པའོ། །
བྲམ་ཟེའི་ཚིག་གཉིས་ཀྱིས་རིགས་བཟང་རེག་པར་བྱེད་པ་སྟེ། རིགས་ངན་སྤོང་པ་
247-338



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཞིན་རིགས་བཟང་ཀྱང་སྤང་ལ། རིགས་བཟང་དང་དུ་ལེན་པ་བཞིན་རིགས་
ངན་ལ་ཡང་རེག་ཅིང་སྤྱད་དོ། །བདུད་རྩི་ལྔ་དང་བུ་རམ་དང་ཆང་དུ་བསྲེས་ལ་
བཏུང་། དུག་སྣ་ཚོགས་པ་ཡང་བཟའ། ཤིང་ནིམ་པ་དང་
། བུ་བཙས་སྐྱེས་ནི་ཛ་ཏི་
པ་ལ་སོགས་པ་ཡང་བསྟེན། སྒྱུར་པ་ནི་ཁྱི་ཤ །མངར་བ་ནི་བ་གླང་གི་ཤ །སྐ་བ་
ནི་གླང་པོ་ཆེའི་ཤ །ལ་སོགས་པ་ནི་ཤ་ཇི་སྙེད་པའོ། ཁ་བ་ནི་སྨེ་ཤ་ཅན་གྱི་ཤ །
ལན་ཚ་ནི་མི་ཤ །ཚ་བ་ནི་རྟ་ཤ །དྲི་ང་བ་དང་
། དྲི་ཞིམ་པ་དང་
། མཆི་མ་དང་
།
བརྣག་ཏུ་བཅས་པ་ཐམས་ཅད་བྱང་ཆུབ་ཀྱི་སེམས་དེ་ལྷན་ཅིག་སྐྱེས་པའི་ཉམས་
མྱོང་ དང་ ལྡན་ པས་ བཟའ་བའོ། །བཟའ་བཏུང་དེ་རྣམས་ཀྱང་ངན་པ་མིན་ཏེ་
གཉིས་སུ་མེད་པའི་ཡེ་ཤེས་དང་ལྡན་པ་འདི་བཟའ་འདི་མི་བཟའ་བའི་རྣམ་རྟོག་
ཅུང་ཟད་ཀྱང་ཡོད་པ་མ་ཡིན་ནོ། །རང་བྱུང་མེ་ཏོག་གི་པད་མ་རཀྟ་རྙེད་ནི། པད་
མ་ནི་ཐོད་པའི་སྣོད་དུ་བཞག་སྟེ། ལུད་པ་དང་སྣབས་ ཀྱི་བསྲེས་ནས་བརྟུལ་
ཞུགས་ཅན་ཉམས་མྱོང་དང་ལྡན་པ་ཞིག་གིས་བཏུང་པའོ། །སྨད་གཡོག་ནི་རིས་
ཁ་དོག་ལྔས་དཀྲི། རོ་བསྲེགས་པའི་ཐལ་བས་ལུས་ལ་བྱུགས །མེ་ཏོག་ནི་མིང་
ངོ་། །རབ་སོང་ནི་དབུགས་སོང་པ་སྟེ་རོ་རྙེད་ནས་རོའི་མགོ་ལས་སྐྱེས་པའི་སྐུ་
བྲེགས་ཏེ། སྐུའི་ཞྭའི་ཐོར་ཅོག་གཅིག་རང་གི་མགོ་ལ་ལེགས་པར་བཅིང་པར་
བྱའོ། །
ད་ནི་སྐྱེ་མཆེད་དྲུག་གི་གོ་ཆ་དགོད་པ་དགོས་པ་དང་བཅས་པ་བསྟན་ཏེ།
རྡོ་རྗེ་སྙིང་པོས་གསོལ་བ། ཡུལ་གྱི་རྣམ་པར་དག་པ་བཅོམ་ལྡན་འདས་ཀྱིས་སྔར་
བོརྟག་པ་དང་པོའི་ལེའུ་དགུ་པར་གསུངས་ནས་དབང་པོ་དྲུག་གི་རྣམ་པར་དག་པ་
མ་གསུངས་པ་དེ་ཞུ་ཞེས་པའོ། །མིག་ལ་གཏི་མུག་རྡོ་རྗེ་ལ་སོགས་པ་འདི་རྣམས་
24 ཡམ139



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དགོད་ས་མི་མཐུན་ཏེ་མིག་དང་རྣ་བ་ལ་སོགས་པའོ། །བསྐྱེད་པར་བྱེད་པའི་ས་
བོན་མི་མཐུན་ཏེ། མིང་མི་མཐུན། སྐུ་མདོག་མི་མཐུན། དེ་རྣམས་ནི་མི་མཐུན་
པའི་ཆོས་སོ། །ཐུན་མོང་གི་ཆོས་ནི། རུས་པའི་རྒྱན་ཆ་ལྔས་བརྒྱན་པར་མཐུན།
རོའི་གདན་དང་བཞུགས་ཚུལ་ཞབས་གཡོན་བརྐྱང་གཡས་པ་གཡོན་པའི་སྒྱིད་
ཁུང་དུ་བཅུག་པ་དང་ཞལ་གཅིག་ཕྱག་གཉིས་པར་མཐུན། ཕྱག་མཚན་གཡས་ན་
གྲི་གུག་གཡོན་ན་ཐོད་པ་མཆན་ཁུང་ན་ཁ་ཊཾ་ག་རྩེ་གསུམ་བཅུག་པར་མཐུན།
སྤྱན་གསུམ་གསུམ་པ་སྤྱན་རྩ་དམར་བར་མཐུན། དབུ་སྐྲ་སེར་པོ་གྱེན་དུ་བརྗེས་
པར་མཐུན་ནོ། །མིག་ཏུ་མོ་ལས་བསྐྱེད་པའི་གཏི་མུག་རྡོ་རྗེ་མ་དཀར་མོ་གཅིག་
བསྒོམ། རྣ་བར་བྷེ་ལས་བསྐྱེད་པའི་ཞེ་སྡང་རྡོ་རྗེ་མ་ནག་མོ་གཅིག་བསྒོམ། སྣ་ལ་
མཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ་གཅིག་བསྒོམ། ཁའི་ལྕེ་ལ་རཾ་ལས་
བསྐྱེད་པའི་འདོད་ཆགས་རྡོ་རྗེ་མ་དམར་མོ་གཅིག་བསྒོམ། ལུས་ནི་དཔྲལ་བར་
ཨ་ལས་བསྐྱེད་པའི་ཕྲག་དོག་རྡོ་རྗེ་མ་ལྗང་ཁུ་གཅིག་བསྒོམ། ཡིད་ནི་སྙིང་གར་
ཨ་ལས་བསྐྱེད་པའི་རེག་བྱ་རྡོ་རྗེ་མ་སྔོན་མོ་གཅིག་བསྒོམ་མོ། །སྐྱེ་མཆེད་བྱིན་
གྱིས་བརླབས་པའི་དགོས་པ་ནི། དབང་པོའི་སྒོ་དྲུག་པོ་རྣམ་པར་དག་པའི་སྦྱོང་
བའི་ཕྱིར་བསྒོམ་པ་དང་གཅིག །དགོས་པ་གཉིས་པ་སྐྱེ་མཆེད་དྲུག་བྱིན་གྱིས་
བརླབས་པ་འདིས་ནི་བར་ཆོད་ཀྱི་བགེགས་ཀྱིས་མི་ཚུགས་པས་གོ་བར་འགྱུར་
བས་ན་སེམས་དཔའ་ཆེན་པོ་ཞེས་བོས་པའོ། །དགོས་པ་གསུམ་པ་གུར་གྱི་ལེའུ་
བཅུ་པ་ནས་མངོན་པར་ཤེས་པ་དྲུག་འབྱུང་བར་བཤད་དོ། །
ད་ནི་དགོངས་པའི་སྐད་ལ་གདམས་པ་དང་བཅས་པ་གཅིག་བསྟན་ཏེ། རྡོ་
རྗེ་སྙིང་པོ་གསོལ་བ་ནི་བརྟག་པ་དང་པོའི་ལེའུ་བརྒྱད་པར་དེ་ལ་རྣལ་འབྱོར་མས་
241-340



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྨྲས་པ
་པ་ཞེས་པ་ནི། སྨྲ་ལུགས་ཇི་ལྟར་སྨྲ་སྟེ། དགོངས་པའི་སྐད་ནི་ཅི་ཞེས་བགྱི་
ཞེས་པའོ། །རྣལ་འབྱོར་མ་རྣམས་ཀྱིས་དགོངས་པའི་སྐད་སྨྲ་བ་ལས་མི་འདའ་
བས་དམ་ཚིག་གོ །འདི་སྐད་དེ་ཉན་ཐོས་དང་རང་སངས་རྒྱས་དང་ཕ་རོལ་ཏུ་ཕྱིན་
པས་མི་ཤེས་པའོ། །འོ་ན་གསང་སྔགས་རྒྱུད་སྡེ་ཐམས་ཅད་དུ་བསྟན་ནམ་ཞེ་ན།
བགད་པས་ཚིམ་པའི་འདོད་ཆགས་རྣམ་པར་དག་པ་བྱ་བའི་རྒྱུད། བལྟས་པས་
ཚིམ་པའི་འདོད་ཆགས་རྣམ་པར་དག་པ་གཉིས་ཀའི་རྒྱུད། འཁྱུད་པ་ནི་འཇུས་པ་
ཚིམ་པའི་འདོད་ཆགས་རྣམ་པར་དག་པ་རྣལ་འབྱོར་གྱི་རྒྱུད། གཉིས་གཉིས་ནི་
དབང་པོ་དབང་པོའི་སྒོ་སྦྱར་བས་ཚིམ་པའི་འདོད་ཆགས་རྣམ་པར་དག་པ་རྣལ་
འབྱོར་ཆེན་པོའི་ རྒྱུད་དེ། རྒྱུད་སྡེ་བཞི་པོ་དེ་རྣམས་ སུ་ དགོངས་ པའི་ སྐད་མ་
བསྒྲགས་མ་བཤད་པ་དེ། བཅོམ་ལྡན་འདས་ཀྱིས་ངེས་པར་གསུངས་སུ་གསོལ་
ཞེས་དྲིས་པའོ། །
ལན་ལ་ལྔ་ལས་ཉན་པར་རྣ་གཏད་པར་བསྐུལ་བ་ནི། དགོངས་པའི་སྐད་
ཀྱི་ཚིག་བཞིའོ། །བརྡ་ཇི་ལྟར་བྱ་བ་ནི་བོད་ཀྱི་སྐད་དུ་ཆང་
། རྒྱ་གར་གྱི་སྐད་དུ་སུ་
ར། བརྡའི་སྐད་དུ་མ་ད་ནཾ། བོད་ཀྱི་སྐད་དུ་ཤ །རྒྱ་གར་གྱི་སྐད་དུ་མཾ་ས། བརྡའི་
སྐད་དུ་བ་ལ། བོད་ཀྱི་སྐད་དུ་འདུ་བ། རྒྱ་གར་གྱི་སྐད་དུ་ཨི་ལ་ནཾ། བརྡའི་སྐད་དུ་
མ་ལ་མ་རྫ་། བོད་ཀྱི་སྐད་དུ་འགྲོ་བ། རྒྱ་གར་གྱི་སྐད་དུ་ག་ཏི། བརྡའི་སྐད་ཁ་ཏ།
བོད་ཀྱི་སྐད་དུ་རོ། རྒྱ་གར་གྱི་སྐད་དུ་ཤ་བ། བརྡའི་སྐད་དུ་ཤ་པ། བོད་ཀྱི་སྐད་དུ་
རུས་པའི་རྒྱན། རྒྱ་གར་ཨ་ཎ་པ་ར་ན། བརྡའ་ལ་ནི་རཾ་ཤུ། བོད་ཀྱི་སྐད་དུ་འོང་བ།
རྒྱ་གར་ཨ་ཀ་ཏི། བརྡའ་སྲི་ག་ནམ། བོད་ཅང་ཏེའུ། རྒྱ་གར་ཌཱ་མ་རུ། བརྡའ་ཀྲི་
པི་ཏ། བོད་སྐལ་མེད། ཨ་བྷ་བྷུའི། བརྡའ་དྷ་དུ་རཾ། བོད་སྐལ་ལྡན། རྒྱ་ བྷ་ བྱཱའི།
241 -341



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བརྡའ་ཀ་རིམྦརཾ། བོད་རེག་ཆེད། རྒྱ་གར་ཨ་བ་ར་ཤའི། བརྡའ་ད་ཎི་དི་མ། བོད་
ཐོད་པ། རྒྱ་གར་ཀ་པ་ལ། བརྡའ་པད་མ་བྷ་ཛ་ནཾ། བོད་བཟའ་བ། རྒྱ་གར་བ་ཀ་
ཏཾ། བརྡའ་ བྲི་པི་ཏཾ། བོད་ཚོད་མ། རྒྱ་གར་བཛྷ་པ་ཛྷ་ནཾ། བརྡའ་མ་ལ་ཏི་དྷ་མཾ།
བོད་ཀྱི་སྐད་དུ་བཤད་པ། རྒྱ་གར་སྐད་དུ་བྷི་ཐ་ལ། བརྡའི་སྐད་དུ་ཙ་ཏུ་ས་ཡཾ་
བརྗོད། བོད་གཅི་བ། རྒྱ་གར་མུ་ཏྲ་ཧོ། བརྡའ་ཀ་ཏུ་རི། བོད་རང་བྱུང་
། རྒྱ་གར་
ས་ ཡཾ་བུ་ཏེ་ག་ཏ། བརྡའ་ སི་ལ། བོད་ནུ་མ། རྒྱ་གར་མུ་ཏྲའི། བརྡའ་ཀ་བུ་ར།
བོད་ཤ་ཆེན། རྒྱ་གར་མ་ད་མཾ་ས། བརྡའ་པ་ལི་ཛི། བོད་དབང་པོ་གཉིས་སྦྱོར།
རྒྱ་གར་འདྲེན་ ཏྲི་ སའི། བརྡའ་ ཀུན་ དུ་ ར། བོད་རྡོ་ རྗེ། རྒྱ་གར་ཀ་ ར་ མི་ བྷུའི།
བརྡའ་བྷོ་ལ། རྒྱ་གར་དང་བོད་གཉིས་ཀའི་སྐད་དུ་པད་མ། བརྡའི་སྐད་དུ་ཀ་ཀོ་
ལའོ། །
བརྡའི་སྐད་དེ་གང་དང་གཉིས་སྦྱར་བ་ནི། ཁ་དོག་དབྱེ་བ་ནི་རིགས་ལྔའི་
རྣལ་འབྱོར་པ་དང་
། རིགས་ལྔའི་ཕྱག་རྒྱ་མ་གསང་བའི་སྐད་དེ་བརྡའ་བྱ་བའོ། །
ཕྱག་རྒྱ་ནི་ལ་སོགས་པས་རིགས་ལྔ་དང་ཕྱག་རྒྱ་གང་བརྡ་བྱེད་པ་གཞུང་གསལ།
ཕྱག་རྒྱ་འདི་རྣམས་དང་བརྡ་བྱས་པས་དངོས་གྲུབ་སྦྱིན་པའོ། །ཕྱག་རྒྱ་མ་འདི་
རྣམས་དང་སྙོམས་འཇུག་བྱས་པས་ཁུ་བ་ཀུན་རྫོབ་བྱང་ཆུབ་ཀྱི་སེམས་ལ་བརྟེན་
ནས་རྡོ་རྗེ་ནི་ལྷན་ཅིག་སྐྱེས་པའི་ཉམས་སྐྱེ་བར་འགྱུར་རོ། །ཐ་མལ་པའི་ལུས་
ངག་ཡིད་གསུམ་བཏུལ་ཏེ། ལྷན་ཅིག་སྐྱེས་པའི་ཉམས་སུ་ཞུགས་པ་ཞིག་གིས་
མཆོད་པའོ། །བཏུང་བ་ནི་རྟེན་ཐིག་ལེ་དེ་ཤོར་ན་རང་གིས་བཏུས་པ་དང་དཀྱིལ་
འཁོར་མཆོད་པའོ། །བརྡ་ལ་གདམས་པ་ནི། རྡོ་རྗེ་སྙིང་པོ་སེམས་དཔའ་ཆེན་པོ་
ཞེས་བསྡུད་པ་པོ་ལ་བོས་ནས། གསང་བའི་སྐད་ངག་གི་བརྡ་འདི་རྒྱུད་གཞན་དུ་
241 342



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
མ་བསྟན་པས་ངོ་མཚར་ཆེའོ། །སྟོན་པ་ང་ཡི་ཁྱོད་ལ་གང་བཤད་པ་ཡང་དེ་རྣམས་
གུས་པར་ཟུངས་ཤིག་པའོ། །བརྡའི་སྐད་མ་སྨྲས་པའི་སྐྱོན་ནི་ཀྱེའི་རྡོ་རྗེའི་རྒྱུད་
འདིར་དབང་བསྐུར་ཐོབ་པའི་གང་ཟག་རྣམས་ཀྱིས་གསང་བའི་སྐད་བརྡའ་མི་སྨྲ་
ན། དམ་ཚིག་ཉམས་པར་འགྱུར་བ་ལ་ཐེ་ཚོམ་མེད་དེ་སྐྱོན་དང་པོའོ། །དམ་ཚིག་
ཉམས་པའི་སྐྱོན་གྱིས་སྟག་དང་ལྕེ་སྦྱང་ལ་སོགས་པའི་འཚེ་བ་དང་
། རྐུན་པོ་
འབྱུང་པ་དང་། གདོན་རྣམ་པ་སྣ་ཚོགས་པ་གནོད་པ་དང་། ཚ་བའི་རིམས་དང་།
ཤ་དུག་དང་སྦྱར་དུག་ལ་སོགས་པས་བར་དུ་གཅད་ནས་འཆི་བར་འགྱུར་ཏེ་
སངས་རྒྱས་རང་ཡིན་ཀྱང་ངོ༌
། །རང་གི་དམ་ཚིག་ནི་དགྱེས་པ་རྡོ་རྗེའི་དཔའ་བོ་
དང་ དཔའ་ མོ་དམ་ ཚིག་ གཅིག་ པ་ དང་ ཕྲད་ནས། ཚོགས་ ཀྱི་འཁོར་ལོ་དང་
།
དབང་བསྐུར་དང༌། སྤྱོད་པའི་དུས་སུ་བརྡ་འདི་མ་སྨྲས་ན། གནས་བཞི་ནི་ཛ་ལན་
དྷ་ར་དང་། ཨུ་རྒྱན་དང་། ཨོ་ལ་འགི་རི་དང་། ཀམ་རུའོ། །དེར་སྐྱེས་པའི་མཁའ་
འགྲོ་མ་རྣམས་ཀྱིས་བར་དུ་གཅོད་པ་བྱེད་པའོ། །ཡང་ན་གནས་བཞི་ནི་སྔགས་
སྐྱེས། ཞིང་སྐྱེས། ཡིད་སྐྱེས། ལྷན་ཅིག་སྐྱེས་པའི་མཁའ་འགྲོ་མ་རྣམས་ཀྱིས་ཁྲོ་
ཞིང་བར་དུ་གཅོད་པ་བྱེད་པ་ནི་སྐྱོན་གསུམ་པའོ། །
ལེའུའི་མཚན་ནི་ཀྱེའི་རྡོ་རྗེ་ཧེ་རུ་ཀ །མཁའ་འགྲོ་མ་བདག་མེད་མ་ལ་
སོགས་པ། དྲ་བ་ནི་གཙོ་བོ་དང་འཁོར་དུ་འབྲེལ་བ། སྡོམ་པ་ནི་བསྐྱེད་རྫོགས་
དབྱེར་མེད་དུ་སྡོམ་པའོ། །རྒྱུད་ཐམས་ཅད་ནི་བརྟག་པ་དང་པོའོ། །གླེང་གཞི་
ག་ད་ན་ཞེས་པ་ངེས་པ་སྟེར་བའོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་
ལ་འབེབས་པའོ། །ལེའུ་ནི་གཞུང་གཅོད་ཅིང་སྐྱོང་པའོ། །གསུམ་པ་ནི་གྲངས་ཀྱི་
གནས་གཞན་ནོ། །ལེའུ་གསུམ་པའི་ཊཱིཀྐ་རྫོགས་སོ།། །།
241 -343



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལེའུ་བཞི་པ་འདི་བརྟག་པ་དང་པོའི་ཐེ་ཚོམ་སེལ་བ་སྟེ། དང་པོའི་ལེའུ་
གང་དང་གང་གི་ཐེ་ཚོམ་སེལ་ན། ཐེ་ཚོམ་ལ་གཙོར་དྲིས་པའི་ཐེ་ཚོམ་དང་
། ཞར་
བྱུང་གི་ཐེ་ཚོམ་གཉིས་སོ། །དང་པོ་ནི་བརྟག་པ་དང་པོའི་ལེའུ་དྲུག་པའི་གླུ་གར་གྱི་
ཐེ་ཚོམ་དང་། ལེའུ་བཞི་པ་ལྷ་དབང་བསྐུར་བའི་ཐེ་ཚོམ་དང་། ལེའུ་གཉིས་པའི་
ལྷ་མོ་བཅོ་ལྔའི་ས་བོན་གྱི་ཐེ་ཚོམ་དང་
། ལེའུ་དང་པོའི་རྩའི་རྣམ་པར་དག་པའི་ཐེ་
ཚོམ་སྟེ་འོག་ནས་འབྲུ་གནོན་གྱི་སྐབས་ལྟར་ཤེས་པར་བྱའོ། །ཞར་བྱུང་གི་ཐེ་ཚོམ་
ནི་རྩ་དྲིས་པའི་ཞར་ལ་བྱང་ཆུབ་ཀྱི་སེམས་དེ་རང་ལུས་དང་གཞན་ལུས་གཉིས་
ཀྱིས་མི་སྤང་ པར་བསྟན་པ་དང་། ལེའུ་དང་པོའི་སྡོམ་ པའི་ཐེ་ཚོམ་དང་
། ལུས་
དཀོན་མཆོག་གསུམ་དུ་གཏན་ལ་དབབ་པའི་ཐེ་ཙོམ་སེལ་བ་དང་
། ལུས་སྤྲུལ་
པའི་སྐུར་གཏན་ལ་དབབ་པའི་ཐེ་ཚོམ་སེལ་བ་ལ་སོགས་པའོ། །
ལེའུ་ འདི་ ལ་ གཉིས་ ལས། ལེའུའི་ གཞུང་ སྟོན། དེ་ ལ་ གཉིས་ ལས་
མཚམས་སྦྱར་བ་སྔོན་དུ་འགྲོ་བའི་གསོལ་བ་འདབ་པ་སྟོན་ཏེ། དེ་ནས་ནི་ལེའུ་
གསུམ་པ་བཤད་པའི་འོ། །རྡོ་རྗེ་སྙིང་པོ་ལ་སོགས་པ་ཐབས་ཀྱི་འཁོར་ཐམས་ཅད་
སྤྱོད་པ་ལ་བརྟེན་པའི་སྒོ་ནས་ཐེ་ཚོམ་སྟེ་སོམ་ཉི་ཟ་བར་གྱུར་པའོ། །མཁའ་འགྲོ་
མ་ཤེས་རབ་ཀྱི་འཁོར་ཐམས་ཅད་རྟོག་པ་ལ་བརྟེན་པའི་སྒོ་ནས་ཡིད་གཉིས་སུ་
གྱུར་ཏེ། ཐེ་ཚོམ་འདི་ལ་བསལ་ཐབས་ཡོད་དམ་མེད་སྙམ་པའོ། །ཞེས་བླ་མ་ལྷོ་
པ་གསུང་སྐད་དེ། བླ་མ་རི་བོ་བའི་ཞལ་ནས་ཐབས་ཀྱི་འཁོར་ཐམས་ཅད་ཀྱང་ཐེ་
ཚོམ་དུ་གྱུར་ཡིད་གཉིས་སུ་གྱུར། ཤེས་རབ་ཀྱི་འཁོར་ཐམས་ཅད་ཀྱང་ཐེ་ཚོམ་དུ་
གྱུར་ཡིད་གཉིས་སུ་གྱུར་ནས་བཅོམ་ལྡན་འདས་ལ་འདི་སྐད་ཅེས་གསོལ་ཞེས་པ་
དེ་གསུངས། འོ་ན་ལེའུ་གསུམ་པའི་ངེས་པ་སྟེར་བ་དང་
། ཐེ་ཚོམ་འདི་ལ་ཁྱད་ཅི་
241 -344



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཡོད་ཞེ་ན། ངེས་པ་སྟེར་བ་ནི་བརྟག་པ་དང་པོར་བཤད་ཟིན་པའི་ཆོས་གཅིག་
འདིར་ ཡང་བསྐྱར་ནས་ བཤད་ པའོ། །ཐེ་ཚོམ་སེལ་བ་ནི་བརྟག་པ་དང་པོར་
བཤད་པ་ལ་ཐེ་ཚོམ་སྐྱེས་ནས་དྲིས་པའི་ལན་འདིར་གཏན་ལ་ཕབ་ནས་སྟོན་པ་སྟེ།
དཔེར་ན་མི་གཅིག་ཡུལ་གཅིག་ཏུ་འཕྲིན་བསྔགས་ནས་དོན་ལ་གཏོང་བ་ལ། མི་
དེས་འཕྲིན་དེ་གོ་བཞིན་དུ་ཡང་ཡང་སྐྱོར་བ་ནི་ངེས་པ་སྟེར་བའོ། །མི་དེས་འདི་ལ་
ནི་འདི་སྐད་ཟེར་བ་ཡིན་ནམ་མིན་ཞེས་མ་ཤེས་ནས་དྲིས་པའི་ལན་དུ། འདི་ལ་ནི་
འདི་སྐད་ཟེར་བ་ཡིན་འདི་ལ་ནི་འདི་སྐད་ཟེར་བ་མིན་ཞེས་སྟོན་པ་དེ་ཐེ་ཚོམ་སེལ་
བའོ། །བཅོམ་ལྡན་འདས་ཞེས་བོས་ནས་ཐེ་ཚོམ་བསལ་དུ་གསོལ་ཞེས་པའོ། །
སྤྱོད་པའི་ ལེའུ་དྲུག་པར་བཤད་པའི་གླུ་གར་ བྱས་ པས་དངོས་གྲུབ་སྦྱིན་ཞེས་
གསུངས་པ་དེ་ལ་བདག་ཐེ་ཚོམ་མཆིས་ཏེ་གླུ་བླང་ན་ཇི་ལྟར་བླང་
། གར་བྱ་ན་ནི་
ཇི་ལྟར་བྱ་ཞེས་པའོ། །ལྷ་དབང་བསྐུར་བའི་ལེའུ་ལས་གསུངས་ པ་ཞེ་སྡང་ལ་
སོགས་པ་ནི་དབང་བསྐུར་ན་རིགས་ཀྱི་བདག་པོས་དབུ་བརྒྱན་པར་འགྱུར་རོ་
ཞེས་གསུངས་ན། དེ་ལ་བདག་ཐེ་ཚོམ་མཆིས་པས་རིགས་ཀྱི་བདག་པོ་གང་གི་
ཕྱག་རྒྱས་གང་ལ་རྒྱས་གདབ་ཞེས་པའོ། །
སྔགས་ ཀྱི་ལེའུ་གཉིས་པ་ལས་གསུངས་པའི་བདག་མེད་མ་ལ་སོགས་
པའི་ས་བོན་ནི་ཨ་ཨཱ་ཨི་ཨཱི་རྣལ་འབྱོར་མ་རྣམས་ཀྱི་ས་བོན་ནོ་ཞེས་གསུངས་ན་དེ་
ལ་བདག་འཁྲུལ་པ་འཁྲུངས་ཏེ། ལྷ་མོ་བཅོ་ལྔ་འདུག་ས་བོན་བཅོ་ལྔ་འདུག་པས།
ལྷ་མོ་གང་གི་ས་བོན་གང་ཡིན་ཞེས་སོ། །རྡོ་རྗེ་རིགས་ཀྱི་ལེའུ་དང་པོར་བཅུ་དྲུག་
གཉིས་ནི་རྩ་རྣམས་ནི་སུམ་ཅུ་རྩ་གཉིས་ཞེས་གསུངས་པས། བཅོམ་ལྡན་འདས་
བདག་དེ་ལ་འཁྲུལ་པར་གྱུར་པས། རྩ་སུམ་ཅུ་སོ་གཉིས་པོ་དེ་རྣམས་ཀྱི་རྣམ་དག་
241-345



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཅིག་བཤད་དུ་གསོལ་ཞེས་པའོ། །ལན་ལ་ཆོས་བཅུ་གཉིས་ཡོད་པ་ལས་དང་པོ་
གླུ་གར་ གྱི་ལན་སྟོན་ཏེ། གླུ་འདི་རྣམས་ལ་བསྐྱེད་རིམ་དང་སྦྱོར་བའི་གླུ་དང་
རྫོགས་རིམ་དང་སྦྱར་བའི་བཤད་པ་ཡོད་དེ་དེ་རྣམས་གང་དང་སྦྱར་ཡང་ཉམས་སུ་
བླང་དུ་བཏུབ་པའི་ཆོས་མི་འོང་གསུངས་སོ། །འོ་ན་གླུ་ནི་བླང་པ་རང་ཡིན་ནོ། །
ལེན་པའི་དུས་ནི་བསྐྱེད་རྫོགས་བསྒོམཔའི་ཐུན་མཚམས་སུ་ལེན་པ་དང་
། ཚོགས་
འཁོར་གྱི་དུས་དང་། དབང་བསྐུར་གྱི་དུས་དང་། སྤྱོད་པ་བྱེད་པའི་དུས་སུ་ལེན་
པའོ། །ལེན་ལུགས་ནི་དྲུག་འགྱུར་དུ་ལེན་པའི་ལུགས་དང་
། བཞི་འགྱུར་དུ་ལེན་
པ་ལས་བླ་མ་ནི་འདི་བཞི་འགྱུར་དུ་ལེན་པའོ། །དེ་ཡང་ཀོ་ལ་ཨི་རེ་ལ་སོགས་པ་
ཚིག་གཉིས་གཉིས་ལ་མ་ལ་ཨ་ཛེའི་ཚིག་གཉིས་བཏགས་པས་བཞི་འགྱུར་རོ། །
དེའི་དུས་སུ་བསམ་པའི་ཁྱད་པར་ནི། དྲན་པ་ནི་ལྷན་ཅིག་སྐྱེས་པའི་
ཉམས་དེ་རྣམ་རྟོག་གང་གིས་མི་འཕྲོགས་པའི་རྣལ་འབྱོར་པས་གླུ་བླང་པའོ། །ཧེ་
རུ་ཀའི་ང་རྒྱལ་གྱིས་གར་བྱ་བའོ། །ཆགས་པ་དང་བྲལ་པའི་ལམ་མ་ཡིན་པ་ལྷན་
ཅིག་སྐྱེས་པའི་ཡེ་ཤེས་ལ་གོམས་པའི་སེམས་ཀྱི་ས་ཧ་ཛ་དེ་ལ་འདོད་ཅིང་ཆགས་
པས་བསྒོམ་ཞིང་གླུ་བླང་ངོ༌
། །གོང་གི་ཧེ་རུ་ཀ་དེ་གང་ཡིན་ན། རྡོ་རྗེ་མི་བསྐྱོད་པ།
ཆོས་སྣང་བ་མཐའ་ཡས། སངས་རྒྱས་རྣམ་པར་སྣང་མཛད། དེས་མཚོན་ནས་
རིན་ཆེན་འབྱུང་ལྡན། དོན་ཡོད་གྲུབ་པ་སྟེ་ཧེ་རུ་ཀ་རིགས་ལྔའི་ང་རྒྱལ་བྱ་བའོ། །
རྣལ་འབྱོར་མ་བདག་མེད་མ། མ་མོ་འཁོར་ལྷ་མོ་བཅུ་བཞིའོ། །དེ་རྣམས་ཀྱི་ང་
རྒྱལ་གྱིས་གླུ་གར་བྱ་སྟེ། ལེགས་པ་ནི་ས་ཧ་ཛའི་ཉམས་མྱོང་དང་ལྡན་པས་གླུ་
བླང་། ལྷའི་ང་རྒྱལ་ གྱིས་ གར་ བྱའོ། །གླུ་གར་བྱས་པའི་ ཕན་ཡོན་ནི། གླུ་གར་
གཉིས་པོ་འདི་ཉིད་ཀྱིས་བསོད་ནམས་ཀྱི་ཚོགས་དང་ཡེ་ཤེས་ཀྱི་ཚོགས་རྫོགས་
241 -346



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའོ། །བདག་བྱ་བསྲུང་བ་ནི་བར་ཆོད་ལས་སོ། །གླུ་གར་གཉིས་པོ་འདིས་ནི་
འཇིག་རྟེན་པ་རྣམས་ཀྱི་ཡིད་འཕྲོག་ཅིང་དབང་དུ་བྱེད་པའོ། །གླུ་འདིས་ནི་སྔགས་
ཀྱི་བཟླས་པ་ཡང་བསྟན། ཚོགས་བྱ་སྟེ་གླུ་གར་བྱ་བ་ནི། ཚོགས་ཀྱི་འཁོར་ལོའི་
དུས་གང་དུ་ནུས་པ་དང་བཅས་པ་གླུ་ལེན་པ་དང་གར་བྱེད་པ་སྟེ་ཚོགས་འདི་ལ་
གསུམ་ལས་སློབ་དཔོན་དང་སློབ་མར་བཅས་པ་ལ་ཕྱག་རྒྱུ་མ་ཡོད་ན་ཚོགས་ཀྱི་
འཁོར་ལོའོ། །སློབ་དཔོན་ལ་ཕྱག་རྒྱ་མ་ཡོད་སློབ་མ་ལ་མེད་ན་ཚོགས་ཀྱི་མཆོད་
པའོ། །སྐྱེས་པ་འབའ་ཞིག་འདུས་ནས་ཚོགས་བྱེད་ན་དཔའ་བོའི་སྟོན་མོའོ། །བུད་
མེད་འབའ་ཞིག་འདུས་ནས་ཚོགས་བྱེད་ན་དཔའ་མོའི་སྟོན་མོ་ཞེས་བྱའོ། །དེ་
ལྟར་ ཐུན་ བཞི་ རུ་ བསྐྱེད་རྫོགས་ བསྒོམས། ཐུན་མཚམས་ སུ་ ཚོགས་ བྱས་ ན།
མཁའ་འགྲོ་མ་གྲུབ་པའི་རྟགས་ནི། སྒོག་པའི་ཚིག་གཉིས་འཇིག་རྟེན་པའི་མཁའ་
འགྲོ་མ་གྲུབ་པའི་རྟགས་ཏེ་བྱ་རྒོད་དྲི་ནི་བསེ་དྲིའོ། །འདས་པ་ཌཱ་ཀི་གྲུབ་པའི་
རྟགས་ནི་ག་བུར་གྱི་དྲི་དང་
། མ་ལ་ཡ་ཇོ་ནི་ཙན་དན་གྱི་དྲི་འབྱུང་བའོ། །ངང་པ་
དང་བུང་བའི་སྒྲ་ཡང་འབྱུང་སྟེ། གླུ་གར་བྱས་པའི་མཐའ་ནས་སྒྲ་རྣམས་མཉམ་
པར་བྱའོ། །བ་ལང་ཙེ་ནི་ལྕེ་སྤྱང་ངོ་
། །ཚོགས་ཀྱི་ཁང་པའི་ཕྱི་རོལ་གྱི་ཚད་དུ་
རྟགས་དེ་རྣམས་མཚོན་པར་བྱ་ཞེས་སོ། །རྟགས་དེ་རྣམས་གང་ལས་འབྱུང་ན་གླུ་
གར་གྱི་བྱིན་བརླབས་ལས་འབྱུང་བའོ། །
ད་ནི་ལྷ་དབང་བསྐུར་བའི་ཐེ་ཚོམ་དྲིས་པའི་ལན་སྟོན་ཏེ། དེ་ལ་ལྔ་ལས་
མིང་གི་རྣམ་གྲངས་ནི་ཕྱག་རྒྱ་ནི་གདབ་བྱའི་ཡུལ་དེ་ལ་འདེབས་པར་བྱེད་པས་སོ། །
རིགས་ཀྱི་རྟགས་འཛིན་པས་ན་རྟགས་སོ། །དེས་རིགས་མཚོན་པས་ན་མཚན་
མའོ། །ངེས་ཚིག་ནི་འདི་ནི་ཞེས་པ་དེ་བཞིན་གཤེགས་པའི་རིགས་ཀྱི་སྒྲུབ་པ་པོ་
241 -347



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཅིག་ལ་རྣམ་པར་སྣང་མཛད་ཀྱི་སྐུས་བྱིན་གྱིས་བརླབས་ན་རྣམ་པར་སྣང་མཛད་
ཀྱི་ཕྱག་རྒྱ་འདིས་དེ་བཞིན་གཤེགས་པའི་ རིགས་སུ་མཚོན་པར་བྱའོ། །ཡང་དེ་
བཞིན་གཤེགས་པའི་རིགས་ཀྱི་སྒྲུབ་པ་པོ་གཅིག་ལ་སྤྱི་བོ་རུ་རྣམ་པར་སྣང་མཛད་
ཀྱི་རྟགས་གཅིག་གིས་མཚན་ན་རྣམ་སྣང་གི་རྟགས་འདིས་དེ་བཞིན་གཤེགས་པའི་
རིགས་སུ་མཚོན་པར་བྱའོ། །རྣམ་སྣང་གི་མཚན་མ་འཁོར་ལོ་གཅིག་གིས་མཚན་
ན་རྣམ་སྣང་གི་མཚན་མ་འདིས་དེ་བཞིན་གཤེགས་པའི་རིགས་སུ་མཚོན་པར་བྱ་
ཞེས་པའོ། །རྒྱ་འཆོལ་བའི་སྐྱོན་སྤང་པ་ནི། རིགས་འཆོལ་པ་རྒྱས་བཏབ་ན་སྐྱོན་
ཅི་ཡོད་ཞེ་ན། རིགས་འཆོལ་པར་རྒྱས་བཏབ་ན་དངོས་གྲུབ་མི་ཐོབ་ཅིང༌
། སྒྲུབ་
པ་པོ་ཡང་དམ་ཚིག་ཉམས་ནས་འཆི་བའོ། །རྒྱས་ཇི་ལྟར་གདབ་པ་ནི་ཞེ་སྡང་རྣམ་
པར་དག་པ་མི་བསྐྱོད་པ་ཕྱག་རྒྱ་དེས་བདག་མེད་མ་ལ་རྒྱས་ཐོབ་ཅིག །དེས་འགྲེ་
སྟེ། གཏི་མུག་གི་རྣམ་པར་སྣང་མཛད་དོ། །སེར་སྣ་རིན་ཆེན་འབྱུང་ལྡན། ཆགས་
པ་སྣང་པ་མཐའ་ཡས། ཕྲག་དོག་དོན་ཡོད་གྲུབ་པ་སྟེ། དེ་ལྔ་ནི་མཚོན་བྱེད་ཀྱི་
ཕྱག་རྒྱའོ། །ཞེ་སྡང་ལ་སོགས་པ་བརྒྱད་ཀྱིས་འཆིང་བྱེད་ཀྱི་རྒྱའོ། །མཁའ་སྤྱོད་ས་
སྤྱོད་གཉིས་ཀྱང་མཚོན་བྱེད་ཀྱི་རྒྱའོ། །འདོད་ པས་ ཕྱག་རྒྱ་ཆེན་པོ་མཆོག་གི་
དངོས་གྲུབ་ཐོབ་པར་འདོད་པས་རྒྱས་གདབ་པ་དེ་ལྟར་ཤེས་པར་གྱིས་ཤིག་ཞེས་
གདམས་པའོ། །
ད་ནི་ལྷ་མོ་བཅོ་ལྔའི་ས་བོན་གྱིས་ཐེ་ཚོམ་སེལ་བའི་ལན་སྟོན་ཏེ། ཨཱ་ལི་
དང་པོ་ཨ་ཐུང་ངུ་དེ་བདག་མེད་ལ་བསྐྱེད་པའི་ས་བོན་ནོ། །དེས་འགྲེ་སྟེ། གཉིས་
པ་ཨཱ་རིང་པོ། གསུམ་པ་ཨི་ཐུང་ངུ་། བཞི་པ་ཨཱི་རིང་པོ། །ལྔ་པ་ཨུ་ཐུང་ངུ་། དྲུག་
པ་ཨུ་རིང་པོ། །བདུན་པ་རི་ཐུང་ངུ་
། བརྒྱད་པ་རི་རིང་པོ། དགུ་པ་ལི་ཐུང་ངུ་
། ལྔ་
241 -348



“སོ་
སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
གཉིས་ནི་བཅུ་པ་ལི་རིང་པོ། བཅུ་གཅིག་པ་ཨེ་ཐུང་ངུ་། བཅུ་གཉིས་པ་ཨེ་རིང་པོ།
བཅུ་གསུམ་པ་ཨོ་ཐུང་ངུ་། བཅུ་བཞི་པ་ཨོ་རིང་པོ། བཅོ་ལྔ་པ་ཐམས་ཅད་ནི་ལྷ་
མོ་མཁའ་སྤྱོད་མ་བསྐྱེད་པར་བྱེད་པའི་ས་བོན་ནོ། །ཐ་མའི་ཨཱ་དང་པོའི་ཨ་ལ་
བསྡུའོ། །ས་བོན་དེ་རྣམ་ས་རྣལ་འབྱོར་མ་ལྷ་མོ་བཅོ་ལྔའི་ས་བོན་ཉིད་དོ། །
ད་ནི་ལེའུ་དང་པོའི་རྩའི་རྣམ་པར་དག་པའི་ལན་སྟོན་ཏེ། རྡོ་རྗེའི་རིགས་
ཀྱི་ལེའུ་དང་པོ་ལས་རྩ་བཅུ་དྲུག་གཉིས་ཀྱི་བདག་ཉིད་ནི་སུམ་ཅུ་རྩ་གཉིས་སུ་
གསུངས་པ་དེའི། རྩ་གཉིས་གཉིས་ལ་ལྷ་མོ་རེ་རེས་དག་པ་བྱས། རྩ་རྐྱང་མ་དང་
རོ་མ་ཀུན་དར་མ་གསུམ་གྱི་རྣམ་པར་དག་པ་བདག་མེད་མས་བྱས་པས་རྩ་
གཅིག་གི་རྣམ་པར་དག་པ་བྱུང་བའོ། །འོ་ན་རྩ་གཅིག་ལ་རྣམ་དག་མེད་པ་དེ་གང་
གི་ཕྱིར་སྤོང་ཞེ་ན། བཅུ་དྲུག་ནི་ཟུང་ངོ༌། །ཆ་མེད་པ་ནི་གཅིག་ཡན་གར་དུ་སོང་པ་
སྟེ་རྩ་སུམ་ཅུ་སོ་གཅིག་གོ །འབད་པ་ནི་བརྩོན་འགྲུས་དང་བཅས་པས་ཀུན་ནི་རྩ་
སུམ་ཅུ་སོ་གཅིག་གི་ལྷག་མ་བདུད་བྲལ་མ་ལས་ཞེས་པའོ། །དེ་རྒྱུ་མཚན་ཅིའི་
སླད་དུ་སྤོང་ཞེ་ན། དོན་གྱི་བྱ་བ་མི་བྱེད་པ་ནི་རྩ་དེ་ནས་ཀུན་རྫོབ་བྱང་ཆུབ་ཀྱི་
སེམས་མི་འབབ་པའི་ཕྱིར་སྤོང་བའོ། །འོ་ན་རྩ་གཞན་ནས་ཀུན་རྫོབ་བྱང་ཆུབ་ཀྱི་
སེམས་འབབ་བམ་ཞེ་ན། བཅོ་ལྔ་ནི་ཟུང་ངོ༌
། །ཆ་ནི་ཡན་གར་བ་གཅིག་སྟེ་ རྩ་
སུམ་ཅུ་ནས་ཟླ་བ་ལྟ་བུའི་ཀུན་རྫོབ་བྱང་ཆུབ་ཀྱི་སེམས་འབབ་པར་འགྱུར་རོ། །
འོ་ན་བྱང་ཆུབ་ཀྱི་སེམས་དེ་ཅིའི་གཟུགས་ཀྱིས་འབབ་ན། བདེ་བ་ཆེན་པོ་ནི་དོན་
དམ་བྱང་ཆུབ་ཀྱི་སེམས་སོ། །དེ་མཚོན་པར་བྱེད་པའི་རྟེན་ཀུན་རྫོབ་བྱང་ཆུབ་ཀྱི་
སེམས་དེ་ཨཱ་ལི་བཅོ་ལྔའི་གཟུགས་ཀྱིས་འབབ་པའོ། །རྣལ་འབྱོར་མ་རྣམས་དེའི་
ཆ་ནི་ལྷ་མོ་བཅོ་ལྔས་རྣམ་པར་དག་པ་བྱས་པའི་རྩ་དེས་ཤེས་རབ་སྟོང་པ་མཚོན།
241 -349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཅུའི་ནང་གི་བྱང་ཆུབ་ཀྱི་སེམས་དེས་ཐབས་བདེ་བ་མཚོན་པས་ལུས་དེ་ཐབས་
ཤེས་རབ་གཉིས་མེད་དུ་གཏན་ལ་ཕབ་པ་ཡིན་ནོ། །བདུད་བྲལ་མ་ལ་རྣམ་དག་
མ་བྱུང་བ་ཡང་དེ་ནས་བྱང་ཆུབ་ཀྱི་སེམས་མི་འབབ་པས་རྩ་ཤེས་རབ་སྟོང་པ་ལ་
ལྷ་མོ་ཤེས་རབ་སྟོང་པའི་རྣམ་པར་དག་པ་མི་དགོས་པས་མ་བྱུང་བའོ། །འོ་ན་
ལེའུ་དང་པོ་ནས་རྩ་སོ་གཉིས་ནས་བྱང་ཆུབ་ཀྱི་སེམས་སོ་གཉིས་འབབ་པར་
བཤད་པ་དང༌། འདི་གཉིས་མི་འགལ་ལམ་ཞེ་ན། ལེའུ་དང་པོར་བྱང་ཆུབ་ཀྱི་
སེམས་འབབ་པ་མང་བ་ལ་དགོངས་ནས་ཐུན་མོང་དུ་གསུངས་པའོ། །འདིར་ཐེ་
ཚོམ་དྲིས་པའི་ལན་བསྟན་པ་ཡིན་པས་འདི་ངེས་པ་ཡིན་གསུངས་སོ། །དེ་ཡིན་
ཆད་ཀྱིས་ལེའུ་འདིའི་མགོར་དྲིས་པའི་ཐེ་ཚོམ་བཞི་ཆོད་དེ་གཙོར་དྲིས་པའི་ཐེ་ཚོམ་
ཞེས་བྱའོ། །འདི་མན་ཆད་ནི་ཞར་བྱུང་དུ་དྲིས་པས་ཞར་བྱུང་གི་ཐེ་ཚོམ་མོ། །
དེ་ཡང་རྩ་དྲིས་པའི་ཞུར་ལ་བྱང་ཆུབ་ཀྱི་སེམས་དེ་རང་ལུས་དང་གཞན་
ལུས་ཀྱིས་མི་སྤང་པར་བསྟན་ཏེ། རྡོ་རྗེ་སྙིང་པོ་སྡུད་པ་པོ་དྲིས་པ། རྣལ་འབྱོར་
མས་ནི་རྩ་ཤེས་རབ་སྟོང་པའོ། །དེ་ལས་བྱུང་བ་ནི་རྩའི་ནང་གི་ཀུན་རྫོབ་བྱང་ཆུབ་
ཀྱི་སེམས་སོ། །དེ་ལ་བརྟེན་ནས་ལྷན་ཅིག་སྐྱེས་པའི་དགའ་བ་སྐྱེ་བའི་རང་བཞིན་
དུ་འདུག་པའོ། །ལྷན་ཅིག་སྐྱེས་པའི་ཡེ་ཤེས་དེ་ལ་འཕེལ་འགྲིབ་མེད་པས་འགྲིབ་
མེད་དོ། །ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་བྱང་ཆུབ་ཀྱི་
སེམས་བསྒོམ་པས་ན་བཏུང་བ་མཆོག་གོ །དེས་མ་ཁྱབ་པ་མེད་པས་ནམ་མཁའ་
ཉིད་དོ། །ག་པུར་ནི་དོན་དམ་བྱང་ཆུབ་སེམས་ཀྱི་རྟེན་ཀུན་རྫོབ་བྱང་ཆུབ་ཀྱི་
སེམས་སོ། །དེ་ངེས་པར་ཅིས་ཀྱང་མི་སྤང་བྱ་བ་ལགས་སམ། འོན་ཏེ་སྤངས་ཀྱང་
མེ་སྟོ་བྱ་བ་ལགས་ཞེས་དྲིས་པའོ། །སྟོན་པས་ལན་བཀའ་བསྩལ་པ་ནི། དེ་ཡང་
241 -350



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཇོ་བོ་ཁ་ཅིག་ཀུན་རྫོབ་བྱང་ཆུབ་ཀྱི་སེམས་འདི་བའི་འོ་མ་དང་འདྲ་སྟེ། བ་དེ་
བཟའ་བཏུང་གིས་ལུས་རྒུད་ན་འོ་མ་མི་འོང་
། བཟའ་བཏུང་གིས་ལུས་རྒྱས་ན་འོ་
མ་འོང་བ་བཞིན་དུ། ལུས་འདི་ཡང་བཟའ་བཏུང་གིས་རྒྱས་ན་ཀུན་རྫོབ་བྱང་ཆུབ་
ཀྱི་སེམས་ཀྱང་རྒྱས། བཟའ་བཏུང་གིས་ལུས་རྒུད་ན་བྱང་ཆུབ་ཀྱི་སེམས་ཀྱང་རྒུད་
པ་ཡིན་པས། ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་ལྷན་ཅིག་
སྐྱེས་པའི་ཉམས་མྱོང་རྒྱུད་ལ་སྐྱེས་ནས། རྟེན་ཐིག་ལེ་དེ་ཤོར་ཡང་མི་སྟོ་ཟེར་རོ། །
ཇོ་བོ་ནཱ་རོ་པའི་ཞལ་ནས་སློབ་མ་ལ་གསང་བའི་དབང་བསྐུར་བའི་དུས་དང་
།
འཆི་ལྟས་རྟོག་པའི་དུས་དང་
། འཆི་ལྟས་བྱུང་ནས་སྣ་སྨན་སྦྱོར་བའི་དུས་དང་
།
གསུམ་པོ་དེ་མ་ཡིན་པ་གཞན་དུ་རྣམ་པ་ཐམས་ཅད་དུ་མི་སྤོང་བ་སྟེ། ཇི་སྐད་དུ་
སྨྲས་པ་ནི་རྡོ་རྗེ་སྙིང་པོ་ཁྱོད་རང་གི་ག་བུར་ངེས་པར་ཅིས་མི་སྤང་ཟེར་བ་དེ་
བཞིན་དུ་ཡིན་པས་ཅིས་ཀྱང་མི་སྤང་བའོ། །ཀུན་རྫོབ་བྱང་ཆུབ་སེམས་དེ་མི་སྤོང་
ན་འོ་ན་ཐབས་གང་གིས་བསྐྱེད་པར་བགྱི་བ་ལགས་ཞེས་དྲིས་པའོ། །
བཅོམ་ལྡན་འདས་ཀྱིས་ལན་བསྟན་པ་ནི། དཀྱིལ་ནི་སྤྲོས་མེད་ལྷན་ཅིག་
སྐྱེས་པའི་ཡེ་ཤེས་སོ། །འཁོར་ནི་དེ་ལེན་པའོ། །འཁོར་ལོ་ནི་དགའ་བ་བཞི་དང་
སྐད་ཅིག་མ་བཞིས་ལེན་པས་སོ། །ཐབས་ནི་ཕྱག་རྒྱ་མའི་མཚན་ཉིད་བརྟག་པ་
ནས་རླུང་དང་བསྲེ་བའི་བར་དུ་ཆོས་བཅོ་ལྔའོ། །དེ་ལ་བརྟན་ནས་ཀྱང་ཀུན་རྫོབ་
བྱང་ཆུབ་སེམས་རྟེན་དང་
། དོན་དམ་བྱང་ཆུབ་ཀྱི་སེམས་བརྟེན་པ་དེ་གཉིས་རབ་
ཏུ་བསྐྱེད་ཞེས་སོ། །ཀུན་རྫོབ་ཅི་ལ་བྱ་ན་ཀུན་ད་སྟེ་ཆུའི་རྣམ་པའོ། །དོན་དམ་ཅི་
ལ་ཟེར་ན་བདེ་ལ་མི་རྟོག་པའི་ཉམས་སུ་མྱོང་བའི་གཟུགས་ཅན་ནོ། །དེ་ནི་གང་
ཟག་ལས་ཀྱི་ཕྱག་རྒྱ་ལ་བརྟེན་པ་ཞེས་བྱ་འོག་སྒོའི་མན་ངག་ཞེས་བྱ། ཕོ་ཉའི་
241 -351



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལམ་པ་ཞེས་བྱ། འདིར་མིང་བཏགས་པས་དཀྱིལ་འཁོར་འཁོར་ལོའི་ཐབས་ཞེས་
བྱའོ། །རང་བྱིན་གྱིས་བརླབ་པའི་གཏུམ་མོའི་མན་ངག་དང་
། སྒྱུ་ལུས་དང་
། འོད་
གསལ་ལོ། །དེའི་མན་ངག་གི་རིམ་པས་ཀྱང་ཀུན་རྫོབ་དང་དོན་དམ་རབ་ཏུ་
བསྐྱེད་པ་གོང་དང་འདྲའོ། །དེ་ལ་རང་ལུས་ཐབས་ལྡན་གྱི་མན་ངག་ཞེས་བྱ། སྟེང་
སྒོ་ཞེས་བྱ། རྣལ་འབྱོར་གྱི་ལམ་པ་ཞེས་བྱ། འདིར་མིང་བཏགས་པ་རང་བྱིན་གྱི་
བརླབ་པའི་རིམ་པ་ཞེས་བྱའོ། །དེས་མདོར་བསྟན་པའོ། །
དཀྱིལ་འཁོར་འཁོར་ལོའི་ཐབས་དེ་རྒྱས་པར་བཤད་པ་ནི། བུད་མེད་ནི་
ལས་ཀྱི་ཕྱག་རྒྱའོ། །ཀྐོ་ལ་ནི་པད་མ་སྟེ་བདེ་བ་ཅན་ཞེས་བྱའོ། །ཨེ་ནི་དེའི་པད་
མའི་དབྱིབས་སོ། །ཝཾ་ནི་ཐབས་ཀྱི་རྡོ་རྗེའོ། །རང་བཞིན་ནི་སྙོམས་འཇུག་གི་རང་
བཞིན་ནོ། །ཐིག་ལེ་ནི་རྡོ་རྗེ་ནོར་བུའི་རྩེ་མོ་རུ་བབ་པ་དང་། བདེ་བ་བསྲུང་བ་ནི་
ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་བའི་ཐབས་སོ། །དེ་ལ་བརྟེན་ནས་
དོན་དམ་ཟག་པ་མེད་པའི་ཡེ་ཤེས་ཇི་ལྟ་བ་གཅིག་རྒྱུད་ལ་སྐྱེ་བོས་ན་བདེ་བ་ཅན་
ཞེས་རབ་ཏུ་བསྒྲགས་སོ། །དེ་ལ་བརྟེན་ཞིང་བསྒོམས་པས་སངས་རྒྱས་དང་བྱང་
ཆུབ་སེམས་དཔའ་དང་
། རྡོ་རྗེ་སེམས་དཔའ་རྣམས་ཀྱི་ཡང་འབྱུང་བའི་གནས་སུ་
འདུག་པའོ། །མ་རྟོགས་ན་སྙོམས་འཇུག་གི་ཁུ་ཁྲག་འདི་ཉིད་ལ་བར་དོ་ཞུགས་
ནས་འཁོར་བའི་ཆོས་སྐྱེས་པ་ཡིན་པས། དེ་ནི་དུག་གི་ཆ་ཡིན་པས་སྤང་བྱའོ། །
རྟོགས་ན་སྙོམས་འཇུག་འདི་ཉིད་ལ་བརྟེན་ནས་མྱ་ངན་ལས་འདས་པ་ཐོབ་སྟེ་དེ་
ནི་སྨན་གྱི་ཆ་ཡིན་ནོ། །འོ་ན་འཁོར་བའི་ཆོས་དེ་སྤང་ངམ་ཞེ་ན། འཁོར་བའི་ཆོས་
དེ་སྤངས་ནས་གཞན་དུ་མྱ་ངན་ལས་འདས་པ་དེ་རྟོགས་པར་མི་འགྱུར་རོ། །
འཁོར་བ་རང་གང་ཡིན་ན། གཟུགས་ལ་སོགས་པ་ཡུལ་དྲུག་དང་། ཚོར་བ་ལ་
241 -352



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སོགས་པ་ཕུང་པོ་ལྔ་དང་
། དབང་པོ་དྲུག་དང་
། ཞེ་སྡང་ལ་སོགས་པ་ཉོན་མོངས་
པ་ལྔའོ། །དེ་རྣམས་ཐམས་ཅད་མྱ་ངན་འདས་ནི་ལྷན་ཅིག་སྐྱེས་པའི་ཡེ་ཤེས་ལས་
མ་འདས་པས་སོ། །རྨོངས་ཕྱིར་ནི་མ་རྟོགས་པས་འཁོར་བའི་གཟུགས་སུ་སྣང་
བའོ། །རྨོངས་མེད་ནི་ལྷན་ཅིག་སྐྱེས་པའི་ཡེ་ཤེས་སུ་རྟོགས་པས་འཁོར་བའི་ཆོས་
དེ་རང་མྱ་ངན་ལས་འདས་པར་འབྱུང་བའོ། །དོན་དམ་བྱང་ཆུབ་ཀྱི་སེམས་དེ་ལ་
མྱ་ངན་ལས་འདས་པ་ཞེས་བྱའོ། །ཀུན་རྫོབ་ནི་རྟེན་ནོ། །དོན་དམ་པ་ནི་བརྟེན་
པའི་ཚུལ་ཅན་གྱི་ཐབས་ཀྱིས་རྟོགས་ཞེས་པའོ། །
གོང་གི་བུད་མེད་དེ་རྒྱས་པར་བཤད་པ་ནི། ཤིན་ཏུའི་ཚིག་གཉིས་གཞུང་
གསལ། སྔོ་བསངས་ ནི་ ཁ་ དོག་ གོ །དལ་ བ་ ནི་ ལུས་ངག་ གི་ སྤྱོད་ལམ་མོ། །
རིགས་བཟང་བ་ནི་རྒྱལ་རིགས་ལ་སོགས་པ་མ་ཡིན་གྱི་དགྱེས་པ་རྡོ་རྗེ་ལ་མོས་
པའོ། །སི་ལ་གོ་པུར་ནི་ཐིག་ལེ་དཀར་དམར་གྱིས་ལུས་རྒྱས་པའོ། །ཕྱག་རྒྱ་མ་
དེའི་ལུས་ཟུངས་རྒྱས་པར་བྱ་བའི་ཕྱིར་ཆང་ཡང་བཏུང་བའོ། །དེ་ནས་རང་གིས་
ཀྱང་ལུས་ཟུངས་རྒྱས་པའི་དོན་དུ་བཏུང་བའོ། །དགོས་པ་ནི་རང་གི་དོན་དང་
གཞན་གྱི་དོན་རབ་ཏུ་བསྒྲུབ་པའི་ཕྱིར་བཏུང་བའོ། །དེ་ལྟར་ལུས་རྒྱས་པའི་ཕྱི་
ནས་ཕྱག་རྒྱ་མ་དང་གཉིས་རྗེས་སུ་ཆགས་པ་བྱ་སྟེ། བློ་ལ་ཀ་ཀོ་ལར་བཅུག་ནི་
སྙོམས་པར་ཞུགས་པའོ། །ག་བུར་ནི་ཀུན་རྫོབ་བྱང་ཆུབ་སེམས་དེ་མི་སྤང་སྟེ།
ཤོར་ན་ལག་ཏུ་མི་བླང་
། ཉ་ཕྱིས་དང་དུང་ཆོས་སུ་བླང་དུ་མི་རུང་སྟེ། །ངེས་པ་ཁོ་
ནར་བློ་དང་སྟོབས་བསྐྱེད་པའི་ཕྱིར་མི་འཆི་ནི་བདུད་རྩི་ལྕེ་ཡིས་བླང་བའོ། །
ད་ནི་གོང་གི་རང་བྱིན་གྱིས་བརླབ་པའི་མན་ངག་རྒྱས་པར་འཆད་དོ། །ག་
བུར་ནི་ཀུན་རྫོབ་བྱང་ཆུབ་ཀྱི་སེམས་སོ། །དེ་གང་ནས་འབབ་ན། བདག་མེད་ལ་
241 353



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སོགས་པ་ལྷ་མོ་བཅོ་ལྔས་རྣམ་དག་བྱས་པའི་རྩའི་ནང་ནས་འབབ་ཞེས་པའོ། །དེ་
ལ་བརྟེན་པའི་བདེ་བ་དེ་བདག་མེད་པའི་ཚུལ་ཅན་གྱི་ཉམས་སུ་མྱོང་བ་གཅིག་
འབྱུང་བའོ། །དེའི་བདེ་བ་ནི་ཉམས་སུ་མྱོང་བ་དེ་ལ་ཕྱག་རྒྱ་ཆེན་པོ་ཞེས་བྱའོ། །
དེ་ཡང་ལུས་ཀྱི་གནད་གང་ལ་བརྟེན་ན། ལྟེ་བའི་དཀྱིལ་འཁོར་ནི་རྩ་མདུད་གྲུ་
གསུམ་པའི་དབུས་ན་གནས་ཞེས་པའོ། །ཅིའི་གཟུགས་ཀྱིས་འབབ་ན་དང་པོའི་
དབྱངས་ཡིག་སྟེ་སྐྱེ་མེད་མཚོན་པའི་ཡི་གེ་ཨའི་གཟུགས་སུ་གནས་པའོ། །བློ་ཞེས་
ནི་ཨ་དེ་ལ་བརྟེན་ནས་དུས་གསུམ་གྱི་སངས་རྒྱས་ཐམས་བསྐྱེད་པས་ན་སངས་
རྒྱས་རྣམས་ཀྱིས་བརྟགས་ཞེས་པའོ། །དེ་རིམ་པ་གཉིས་ལས་གང་ཡིན་ན་རྫོགས་
པའི་རིམ་པའོ། །ཨ་དེ་ཉིད་ལ་བཅོམ་ལྡན་འདས་ཞེས་བྱ་སྟེ་སྤང་བྱ་ཉོན་མོངས་པ་
བཅོམ་པས་སོ། །ཨ་དེ་ལ་བརྟེན་ནས་མི་རྟོག་པ་སྐྱེ་བས་ཤེས་རབ་མ་ཞེས་སོ། །
ཨ་ དེ་ནི་ཧ་ཅང་རིང་པ་ཡང་མ་ཡིན། ཧ་ཅང་ཐུང་པ་ཡང་མ་ཡིན་ནོ། །ཨ་དེ་
དབྱིབས་གྲུ་བཞི་མ་ཡིན། ཟླུམ་པོ་ཡིན། ཨ་དེ་དྲི་ཞིམ་པ་དང་
། མི་ཞིམ་པ་མེད།
རོ་ཁ་བ་དང་མངར་བ་ལ་སོགས་པ་མེད། འོ་ན་ཇི་ལྟ་བུ་ཞེ་ན། སྐྱེ་མེད་མྱ་ངན་
ལས་འདས་པ་སྟེ་དེ་ལ་བརྟེན་ནས་ལྷན་ཅིག་སྐྱེས་པའི་དགའ་བ་སྐྱེ་བས་ན་ལྷན་
ཅིག་སྐྱེས་དགའི་བྱེད་པ་ཅན་ཞེས་སོ། །ཨ་དེ་ལས་ལྷན་ཅིག་སྐྱེས་པའི་ཉམས་མྱོང་
སྐྱེ་བ་དེ་རྣལ་འབྱོར་མ་རྣམས་ཀྱིས་བཟའ་ཞིང་བསྒོམ་པའོ། །
ཇི་ལྟར་བསྒོམ་ན། སྟན་བདེ་བའི་སྟེང་དུ་ལུས་བཅོས་ནས་རླུང་ཅུང་ཟད་
ནང་དུ་བཟུང་སྟེ་ཨ་དེ་ལས་ཡེ་ཤེས་ཀྱི་མེ་བྱུང་བས། སྤྱི་བོའི་ཧཾ་ལས་བྱང་ཆུབ་ཀྱི་
སེམས་ཕབ་སྟེ་དེ་གཉིས་འདྲེས་པའི་ཉམས་སུ་མྱོང་བའི་བདེ་བ་དེ་བསྒོམ་ཞིང་ཟ་
བ་ཉིད་དོ། །ལྟེ་བའི་ཨ་དང་སྤྱི་བོའི་བྱང་ཆུབ་ཀྱི་སེམས་ལྷན་ཅིག་ཏུ་འདྲེས་པར་
241 -354



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བསྒོམ་ན་ཕྱག་རྒྱ་ཆེན་པོའི་ཉམས་འབྱུང་བའོ། །
དེ་ཡང་གསང་སྔགས་ཀྱི་རྒྱུད་ནས་གང་ཟག་འདི་གཉིས་བཤད་དེ་རྟེན་གྱི་
གང་ཟག་ཁ་ཅིག་ཚེ་སྔ་མ་ཕན་ཆད་དུ་བསྐྱེད་རྫོགས་ལ་གོམས་པར་བྱས་བསོད་
ནམས་ཀྱི་ཚོགས་བསགས་པ་གཅིག་གིས་ཚེ་འདི་ལ་བླ་མ་དང་ཕྲད་དེ་དབང་
བསྐུར། དབང་བཞི་ གསུམ་གྱི་དུས་སུ་ས་ཧ་ ཛ་ གཏན་ལ་ཕེབས་ཏེ་ རྗེས་ཐོབ་
དགའ་བྲལ་དུ་འགྲོ་བ་དེ་མེད་པར། ཐམས་ཅད་དུ་ས་ཧ་ཛའི་ཉམས་སུ་འཆར་བ་
གཅིག་ལ་རྒྱུད་ཀུན་ནས་བཤད་པའི་བཟླས་པ་དང་
། དཀོན་མཆོག་མཆོད་པ་ལ་
སོགས་པ་དེ་མི་དགོས་ཞེས་བཤད་པའོ། །ཨ་མ་ན་སེ་བས་ སིན་ རའི་དཀྱིལ་
འཁོར་དུ་ཕྱག་རྒྱ་ཆེན་པོ་དབང་བསྐུར་ཞིག་བྱ་སྟེ། བརྡའི་སྒོ་ནས་ཕྱག་རྒྱ་ཆེན་པོ་
ངོ་སྤྱོད་པ་ཞིག་བྱས་ཏེ་ཐམས་ཅད་ཕྱག་རྒྱ་ཆེན་པོ་ཡིན་ཞེས་བློས་བཞག་གཅིག་ལ་
བརྟེན་ནས་མཚན་བཅས་ཀྱི་དགེ་བ་ཐམས་ཅད་འབོར་ཏེ། དེ་ནི་བློས་བཞག་ཡིན་
པས་སྤངས་པའོ། །དེ་བས་ཐེག་པ་ཆེན་པོའི་མདོ་བཤད་བཤད་བཏོན་པ་བསོད་
ནམས་ཆེ་གསུངས་སོ། །
འདིར་དང་པོ་དབང་བསྐུར་ཏེ་དབང་བཞི་གསུམ་དུ་གཏན་ལ་ཕེབས་པ་
ཞིག་གིས་ཐབས་ཁྱད་པར་ཅན་ལ་བརྟེན་ནས་བཙན་བཙིར་དུ་བསྒོམས་པས་དང་
པོ་ཉམས་མ་སྐྱེས་ཀྱང་རྩ་རླུང་དཀྲུགས་པའི་སྟོབས་ཀྱིས་ཕྱག་རྒྱ་ཆེན་པོའི་ཉམས་
མྱོང་དུ་འཆར་བ་ཞིག་འོང་སྟེ། དེ་ནི་གཏུམ་མོ་ལ་བརྟེན་པའི་ཕྱག་རྒྱ་ཆེན་པོ་ཞེས་
བྱ་བར་བཤད་དེ། གོང་ན་ག་བུར་གྱི་ཚིག་གསུམ་དང་
། འདི་ན་དེ་དང་ལྷན་ཅིག་
ཕྱག་རྒྱ་ཆེན་པོ་ཞེས་སོ། །དེའི་ཕན་ཡོན་ནི། བདེ་བ་སྦྱིན་པ་ནི་ཟག་པ་མེད་པའི་
ཡེ་ཤེས་ཀྱི་དངོས་གྲུབ་དུ་འགྱུར་བའོ། །གཟུགས་ལ་སོགས་པ་ཡང་ཤེས་རབ་སྟེ་
241 -355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ལྷན་ཅིག་སྐྱེས་པའི་ཉམས་མྱོང་དུ་སྤྱད་པར་བྱའོ། །དེ་ཉིད་ནི་གཟུགས་ལ་སོགས་
པའོ། །བདེ་ཆེན་བཟང་པོ་ནི་རང་དང་སྣང་བ་ཐམས་ཅད་ཉམས་སུ་མྱོང་བར་ཆར་
བའོ། །དེ་ཡང་གཏུམ་མོའི་རྣལ་འབྱོར་ལ་བརྟེན་ནས་བསྒོམ་པའོ། །དེའི་ཉམས་
མྱོང་དེ་ཉིད་དཀྱིལ་འཁོར་གྱི་གཙོ་བོར་ཡང་བྱུང་། འཁོར་ལོ་སྟེ་འཁོར་དུ་ཡང་བྱུང་
བའོ། །ཡེ་ཤེས་ལྔའི་རང་བཞིན་དུ་ཡང་བྱུང་ཞེས་མདོར་བསྟན་པའོ། །
དེ་རྣམས་རྒྱས་པར་བཤད་དེ། ཉམས་སུ་མྱོང་བ་དེ་ཉིད་གསལ་ལ་རྟོག་པ་
མེད་པའི་ཆ་ནས་མེ་ལོང་ལྟ་བུའི་ཡེ་ཤེས། ཉམས་སུ་མྱོང་བ་དེ་ཉིད་མཉམ་རྒྱུ་
གསུམ་མཉམ་ས་གཅིག་ཏུ་རོ་གཅིག་པས་མཉམ་པ་ཉིད་ཀྱི་ཡེ་ཤེས་སོ། །དེ་ཉིད་
ཆོས་ཅན་སོ་སོར་ཕྱེ་ནས་ཆོས་ཉིད་སོ་སོར་རྟོག་པའི་ཡེ་ཤེས་སོ། །དེ་ཉིད་འབད་
རྩོལ་ཅི་ཡང་མི་མངའ་ཡང་སེམས་ཅན་གྱི་དོན་ལྷུན་གྲུབ་ཏུ་བྱེད་པས་བྱ་བ་ནན་
ཏན་གྱི་ཡེ་ཤེས། ཉམས་སུ་མྱོང་བ་དེ་ཉིད་སྤྲོས་པ་ཐམས་ཅད་དང་བྲལ་བས་ཆོས་
ཀྱི་དབྱིངས་ཀྱི་ཡེ་ཤེས་སོ། །ཉམས་སུ་མྱོང་བ་དེ་ཉིད་དཀྱིལ་འཁོར་གྱི་བདག་པོ་
གཙོ་བོ་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པའི་སྐུར་ ཡང་བྱུང་བའོ། །
ཉམས་སུ་མྱོང་བ་དེ་ཉིད་བདག་མེད་མ་དང་རྡོ་རི་མ་ལ་སོགས་པར་འཁོར་གྱི་ལྷར་
བྱུང་པའོ། །དེ་རྣམས་ཀྱང་ཐ་དད་དམ་ཞེ་ན། ཆོས་ཀྱི་དབྱིངས་ཀྱི་རང་བཞིན་དུ་རོ་
གཅིག་པ་ཡིན་ནོ། །
ད་ནི་སྡོམ་པའི་ཐེ་ཚོམ་སེལ་བ་སྟོན་ཏེ། རྡོ་རྗེ་སྙིང་པོ་སྡུད་པ་པོས་གསོལ་
བ། རྩའི་འཁོར་ལོ་བསྒོམ་པ་དང་
། ལྷ་རྣམས་ཇི་ལྟར་འབྱུང་བ་ནི་ཀུན་རྫོབ་བྱང་
ཆུབ་ ཀྱི་ སེམས་ དང་། དོན་དམ་བྱང་ཆུབ་ཀྱི་སེམས་ ལ་ སོགས་ པ་ ཐམས་ཅད་
བཅོམ་ལྡན་འདས་ཀྱིས་སྔར་གསུངས་ན། ལེའུ་དང་པོའི་སྡོམ་པ་བདག་ལ་བཤད་
241-356



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
དུ་གསོལ་ཞེས་དྲིས་པའོ། །བཀའ་བསྩལ་པ་ནི་ལན་ནོ། །དེ་ཡང་ལེའུ་དང་པོར་
རང་བཞིན་གནས་ལུགས་དང་སྦྱར་བ་དང་
། དབང་གསུམ་པ་དང་སྦྱར་བ་དང་
།
ལམ་བསྐྱེད་རིམ་དང་སྦྱར་བ་བཤད་ནས་བྷོ་ལ་ལ་བརྟེན་པའི་རྫོགས་རིམ་དང་
སྦྱར་བ་ནི། རྣལ་འབྱོར་མ་ནི་ཉེ་བར་མཚོན་པ་སྟེ། སྐྱེས་པ་དང་བུད་མེད་ཐམས་
ཅད་ཀྱི་དབུས་ཀྱི་ལྟེ་བ་ན་ཨཱ་ལི་འདུས་པའི་ཨ་དམར་པོ་གནས་ཞེས་པའོ། །ཇི་
ལྟར་ཕྱི་རོལ་ནི་ལས་ཀྱི་ཕྱག་རྒྱ་བཞིན་དུ་ནང་དུ་གང་འདུས་པ་ཉམས་སུ་མྱོང་བ་
གཅིག་འབྱུང་ཞེས་པའོ། །ཨ་ཧཱུྃ་གི་སྡོམ་པ་དེ་ཉིད་རབ་ཏུ་ཕྱེ་ཞིང་བཤད་པའོ། །དེ་
བས་བདག་མེད་མའམ་མ་མ་ཀི་དང་ཞལ་སྦྱར་གྱི་པད་མར་ཨ་
མར་ཨ་དམར་པོ་དེ་ཕབ།
རང་གི་སྙིང་གའི་ཀཱ་ལི་འདུས་པའི་ཧཱུྃ་དཀར་པོ་དེ་རྡོ་རྗེ་ནོར་བུའི་རྩེ་མོར་ཕབ་སྟེ།
དཀར་དམར་གྱི་སྙོམས་འཇུག་ལ་བསྒོམ་པ་ནི་བྷོ་ལའི་བདེ་བའོ། །དེའི་ཉམས་སུ་
མྱོང་པ་དེ་ཕྱག་རྒྱ་ཆེན་པོའོ། །རྡོ་རྗེ་སྐྱེ་མཆེད་ནི་ནང་ཉམས་ཕྱིར་ཤར་བའོ། །ཨ་
ཧཱུྃ་གིས་ནི་གསང་བའི་སྙོམས་འཇུག་གོ །ཕྱི་རོལ་ལས་ཀྱི་ཕྱག་རྒྱ་མ་དང་གཉིས་
ཀྱི་སྙོམས་འཇུག་འདིར་བསྟན་པ་མེད་དོ། །
ད་ནི་ལུས་དཀོན་མཆོག་གསུམ་དུ་གཏན་ལ་དབབ་པའི་ཐེ་ཚོམ་སེལ་བ་
སྟོན་ཏེ། དེ་ཡང་ཤི་བ་སྟོང་པ་ཆོས་ཀྱི་སྐུ། བར་མ་དོ་ལོངས་སྤྱོད་རྫོགས་པའི་སྐུ།
མའི་མངལ་དུ་ལུས་ཆགས་ནས་ད་ལྟ་གནས་ཚད་འདི་སྤྲུལ་པའི་སྐུའོ། །དེ་ལྟར་སྐུ་
གསུམ་དུ་གྲུབ་པའི་ལུས་ཀྱི་ནང་དུ་འཁོར་ལོ་བཞིའི་གཟུགས་ལ་སྐུ་བཞི་ཚང་བར་
བརྗོད་ པར་ བྱ་སྟེ། སྐུ་གསུམ་ནི་སྟོང་པ་ཆོས་ཀྱི་ སྐུ་ལ་ སོགས་པ་གསུམ་མོ། །
འཁོར་ལོ་ནི་འཁོར་གསུམ་རོ་གཅིག་ཏུ་གྱུར་པ་བདེ་བ་ཆེན་པོའི་འཁོར་ལོ། སྐུ་
གསུམ་རོ་གཅིག་ཏུ་གྱུར་པ་དེ་སྐུ་ན་བདེ་བ་ཆེན་པོའི་སྐུ་རུ་བརྗོད་དོ། །
241 -357



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེས་མདོར་བསྟན་པའོ། །རྒྱས་པར་བཤད་པ་ལ་ཆོས་དང་ནི་ཚིག་གཉིས་
ཀྱིས་སྐུ་བཞིའི་མིང་ངོ༌
། །སྐྱེ་གནས་ཀྱི་ཚིག་གཉིས་ཀྱིས་སྐུ་བཞིའི་གནས་བསྟན་
ནོ། །འོ་ན་སྐུ་བཞི་པོ་དེ་སེམས་ཅན་ཁ་ཅིག་ལ་ཡོད་ཁ་ཅིག་ལ་མེད་པ་ལྟ་བུ་ཡིན་
ནམ་ཞེ་ན། མིན་ཏེ་མ་ལུས་པའི་སེམས་ཅན་སྐྱེ་གནས་བཞིས་བསྡུས་པ་ཐམས་
ཅད་ལ་ཡོད་པས་བརྗོད་པར་བྱ་ཞེས་སོ། །ལྟེ་བ་སྤྲུལ་པའི་འཁོར་ལོ་དེ་ལ། གང་
གི་ཕྱིར་སྤྲུལ་པའི་སྐུ་རུ་བཞག་ཞེ་ན། གནས་བརྟན་ཏེ་ལྟེ་བ་སྤྲུལ་པའི་འཁོར་ལོ་
དེ་ཆགས་སྔ་བའམ་ལུས་བསྐྱེད་ཅིང་སྤྲུལ་པས་སྤྲུལ་པའི་སྐུ་དང་ཆོས་མཐུན་པས་
སྤྲུལ་པ་ཅན་ཞེས་བརྗོད་དོ། །སེམས་ནི་འདུས་བྱས་དང་འདུས་མ་བྱས་ཀྱི་ཆོས་ཀྱི་
རང་བཞིན་ཡིན་ཞིང་
། སེམས་སྤྲོས་བྲལ་ཡིན་པས་ཆོས་ཀྱིས་སྐུ་ཡང་སྟོང་ཉིད་
སྤྲོས་བྲལ་ཡིན་པས་དེ་དང་ཆོས་མཐུན་པས་སྙིང་གར་གནས་ཞེས་སོ། །རོ་ཁ་བ་
དང་མངར་བ་ལ་སོགས་པ་དྲུག་གི་བཟའ་བ་དེ་མགྲིན་པར་ལོངས་སྤྱོད་པས། ཨེ་
ཝཾ་ལ་སོགས་པས་ལེའུ་དང་པོའི་འཕགས་པའི་བདེན་པ་བཞིའི་ཐེ་ཚོམ་སེལ་ཏེ།
དེ་ཡང་ལུས་ཆགས་པ་དང་སྦྱར་ན། ཨེ་ནི་མའི་ཆོས་ཀྱི་འབྱུང་གནས་སོ། །ཝཾ་ནི་
ཕའི་ཐབས་ཀྱི་རྡོ་རྗེའོ། །རྒྱུ་མཐུན་ནི་ཕ་མ་གཉིས་སྙོམས་འཇུག་བྱ་སྟེ་ཁུ་ཁྲག་
གཉིས་ཡི་གེ་འབྲུ་གསུམ་གྱི་སྒྲ་དང་ཆས་པ་བྱུང་ནས་དེ་ལ་བར་དོའི་ཤེས་པ་
ཞུགས་ནས་ལྟེ་བའི་རྩ་མདུད་ཆགས་པ་ནི་རྒྱུ་མཐུན་གྱི་འབྲས་བུའོ། །དེ་ཡང་མས་
བཟའ་བཏུང་ཟོས་ཏེ་ལུས་ཡན་མན་དུ་བསྐྱེད་པས་སྙིང་ག་ཆོས་ཀྱི་འཁོར་ལོ་
ཆགས་པ་དེ་རྣམ་པར་སྨིན་པའི་འབྲས་བུའོ། །
དེ་ནས་ཡང་ལུས་ཡན་མན་དུ་བསྐྱེད་དེ་མགྲིན་པའི་རྩ་མདུད་ཆགས་པ་ནི་
ལོངས་སྤྱོད་སྐྱེས་བུ་བྱེད་པ་དེ་སྐྱེས་བུ་བྱེད་པའི་འབྲས་བུའོ། །དེ་ནས་སྤྱི་བོ་བདེ་
241 -358



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བ་ཆེན་པོའི་འཁོར་ལོ་ཆགས་པ་ནི་དྲི་མ་མེད་པ་སྟེ་བདག་པོའི་འབྲས་བུའོ། །ལུས་
གནས་པ་དང་སྦྱར་ན་ཨེ་ནི་ལྟེ་བའི་རྩ་མདུད་དོ། །ཝཾ་ནི་དེའི་དབུས་ན་ཟས་ཀྱི་
དངས་སྙིགས་འབྱེད་པའི་གཏུམ་མོ་གནས་པ་སྟེ་བཟའ་བཏུང་ཅི་ཟོས་པ་ཐམས་
ཅད་དེས་དྭངས་སྙིགས་ཕྱེ་བ་ནི་རྒྱུ་མཐུན་གྱི་འབྲས་བུའོ། །དེ་ནས་ཟས་ཀྱི་དྭངས་
མ་དེས་སྙིང་ག་ཆོས་ཀྱི་འཁོར་ལོར་ཕྱིན་པ་ནི་རྣམ་པར་སྨིན་པའི་འབྲས་བུའོ། །དེ་
ནས་དྭངས་མ་ལོངས་སྤྱོད་དུ་ཕྱིན་པ་ནི་སྐྱེས་བུ་བྱེད་པའི་འབྲས་བུའོ། །དེ་ནས་སྤྱི་
བོར་ ཕྱིན་ཏེ་ཐེག་ལེ་རྒྱས་པ་ནི་བདག་པོའི་འབྲས་བུའོ། །ལམ་དུ་བཟློག་ནས་
བསྒོམ་པ་དང་སྦྱར་ན་ཨེ་ནི་ལྟེ་བའི་རྩ་མདུད་དོ། །ཝཾ་ནི་སྤྱི་བོའི་ཧཾ་སྟེ། ལུས་
བཅོས་ནས་རླུང་ནང་དུ་བཟུང་བས་གཏུམ་མོའི་མེ་འབར་བ་ནི་རྒྱུ་མཐུན་གྱི་འབྲས་
བུའོ། །མེ་ དེ་ཆོས་ ཀྱི་འཁོར་ལོར་ ཕྱིན་པ་ནི་རྣམ་སྨིན་གྱི་འབྲས་བུའོ། །མེ་དེ་
ལོངས་སྤྱོད་དུ་བྱིན་པ་ནི་སྐྱེས་བུ་བྱེད་པའི་འབྲས་བུའོ། །མེ་དེས་བདེ་བ་ཆེན་པོའི་
ཧཾ་ཞུ་བས་དངོས་གཞིའི་ཉམས་མྱོང་སྐྱེས་པ་ནི་དྲི་མེད་དེ་བདག་པོའི་འབྲས་བུའོ། །
དེས་མདོར་བསྟན་པའོ། །རྒྱུ་མཐུན་གྱི་ཚིག་གཉིས་ཀྱིས་མཇུག་བསྡུས་པའོ། །
རྒྱས་པར་བཤད་པ་ལ་ལུས་ཆགས་པ་དང་སྦྱར་ན། བར་དོའི་ཤེས་པ་དེ་
ལས་ཀྱི་རླུང་གིས་བསྐུལ་ཞིང་མའི་མངལ་དུ་འཕངས་ཏེ། ཁུ་ཁྲག་གཉིས་འདྲེས་
པ་ལས་བཅོམ་ལྡན་ཤེས་རབ་སྤྱོད་ཞེས་སོ། །ཇི་ལྟར་བྱས་པ་ནི་ཁུ་ཁྲག་གཉིས་པོ་
དེ་བཞིན་དུ་བར་དོ་སྤྱོད་པའོ། །དེ་ནས་ལྟེ་བའི་རྩ་མདུད་ཆགས་པ་ལ་རྒྱུ་མཐུན་
ཞེས་ནི་རབ་ཏུ་བསྒྲགས་སོ། །དེ་ནས་མས་ཟས་དང་སྐོམ་ཟོས་པས་ལུས་དེ་ཁད་
ཀྱིས་ཆགས་པ་ལས་ཆུང་བའོ། །སྙིང་གའི་རྩ་མདུད་ཆགས་པས་འབྲས་བུ་ཆེ་བའོ། །
དེ་ནི་རྣམ་པར་སྨིན་པའི་འབྲས་བུའོ། །དེ་ལས་ནི་རྒྱུ་མཐུན་ལས་བཟློག་པའོ། །དེ་
247 -359



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནས་མགྲིན་པའི་རྩ་མདུད་ཆགས་པ་ནི་བསྐྱེད་པ་སྟེ་སྐྱེས་བུ་བྱེད་པའི་འབྲས་བུའོ། །
རྣལ་འབྱོར་དག་ཕྱིར་ནི་སྤྱི་བོ་ནས་རྐང་མཐིལ་གྱི་བར་དུ་ལུས་རྫོགས་པ་ནི་དྲི་མ་
མེད་པ་སྟེ་བདག་པོའི་འབྲས་བུའོ། །ལུས་གནས་པ་དང་སྦྱར་ན་བཟའ་བཏུང་ཅི་
ཟོས་པ་ཐམས་ཅད་ལས་ཀྱི་རླུང་སྟེ་གཏུམ་མོའི་མེས་བསྐུལ་བས་དེ་ཉིད་ལ་ལོངས་
སྤྱོད་པས་བཅོམ་ལྡན་ཤེས་རབ་སྤྱོད་དོ། །ཇི་ལྟར་བྱས་པ་ནི་ཕྱིའི་མེས་དངོས་པོའི་
དྭངས་སྙིགས་འབྱེད་པ་དེ་བཞིན་དུ་གཏུམ་མོའི་མེས་ཀྱང་ཟས་ཀྱི་དྭངས་སྙིགས་
འབྱེད་པས་རྒྱུ་མཐུན་ནོ། །དྭངས་སྙིགས་འབྱེད་པའི་ལས་ཆུང་ཞིང་ལུས་རྒྱས་པའི་
འབྲས་བུ་ཆེ་བའི་ཕྱིར་རྣམ་པར་སྨིན་པ་དེ་ལས་བཟློག་ཞེས་སོ། །བསྐྱེད་པ་ནི་བྱང་
སེམས་དེ་མགྲིན་པར་ཕྱིན་པའོ། །དེ་ལ་སྐྱེས་བུ་བྱེད་པའི་འབྲས་བུའོ། །
རྣལ་འབྱོར་དག་ཕྱིར་ནི་སྤྱི་བོར་ཐིག་ལེ་དང་ཕུང་པོ་དང་ཁམས་ལ་སོགས་
པ་རྒྱས་པའོ། །དེ་ནི་དྲི་མ་མེད་པའི་འབྲས་བུའོ། །ལམ་དུ་བཟློག་ནས་བསྒོམ་པ་
དང་སྦྱར་ན། དང་པོ་ལུས་བཅོས་ནས་རླུང་ནང་དུ་བཟུང་པས་ལས་ཀྱི་རླུང་ལོག་སྟེ་
གཏུམ་མོ་ཡེ་ཤེས་ཀྱི་མེ་བསྐུལ་བས་ལས་ལ་བཅོམ་ལྡན་ཤེས་རབ་སྤྱོད་དོ། །ཐ་
མལ་གྱི་དུས་སུ་གཏུམ་མོའི་མེས་ཟས་ཀྱི་དྭངས་སྙིགས་ཇི་ལྟར་འབྱེད་པ་བཞིན་དུ།
མེ་དེས་ཤེས་པའི་དྭངས་སྙིགས་འབྱེད་པ་སྟེ་ སྙིགས་མ་ནི་རྣམ་རྟོག་ཏུ་འགྲོ །
དྭངས་མ་ནི་ཉམས་མྱོང་བསྐྱེད་པའོ། །དེ་ལ་རྒྱུ་མཐུན་ཞེས་ནི་རབ་ཏུ་བསྒྲགས་སོ། །
མེ་དེ་སྙིང་གར་ཕྱིན་པས་རྣམ་རྟོག་གི་ལས་ཆུང་ཞིང་
། འབྲས་བུ་ཆེ་བ་ནི་བདེ་བ་ད་
ཅི་བས་ཆེ་བས་སོ། །དེ་ལ་རྣམ་པར་སྨིན་པའི་འབྲས་བུའོ། །མེ་དེ་མགྲིན་པར་
སླེབས་པས་ཐིག་ལེ་ཞུ་ནི་མ་ཞུ་འཇུར་ནི་ཉེ་བའི་དུས་སུ་ཉམས་མྱོང་ཆེ་བར་བསྐྱེད་
པས་སྐྱེས་བུ་བྱེད་པའི་འབྲས་བུའོ། །རྣལ་ འབྱོར་ནི་མེས་ ཧཾ་བཞུ་བས་ དངོས་
24/ --360



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
གཞིའི་ཉམས་མྱོང་རྒྱུད་ལ་སྐྱེས་པས་རྣམ་རྟོག་གི་དྲི་མ་དག་པའི་ཕྱིར་དྲི་མེད་དེ་
བདག་པོའི་འབྲས་བུའོ། །དེས་ནི་རང་གི་ལུས་སེམས་གཉིས་བསྡོམས་པ་ལ་ཆོས་
དཀོན་མཆོག་ཚང་བར་བསྟན་ཏོ།
ད་ནི་ལེའུ་དང་པོའི་སྡེ་པ་བཞིའི་ཐེ་ཚོམ་སེལ་བ་ནི། ལྟེ་བ་སྤྲུལ་པའི་
འཁོར་ལོ་ལ་གང་གི་ཕྱིར་གནས་བརྟག་པའི་སྡེ་པར་བཞག་ཞེ་ན། སྤྲུལ་པ་གནས་
བརྟན་ཕྱིར་ནི་ལྟེ་བ་སྤྲུལ་པའི་འཁོར་ལོ་དེ་ཆགས་སྔ་བའམ་རྩ་འདབ་ཀྱི་གྲངས་
མང་བ་བཞིན། གནས་བརྟན་པའི་སྡེ་པ་དེ་ཡང་ཆགས་སྔ་བར་འདོད་པའམ།
གཟའ་མི་མང་བས་སྤྲུལ་པའི་འཁོར་ལོ་ལ་གནས་བརྟན་པའི་སྡེ་པ་ཞེས་བྱའོ། །
སྙིང་ག་ཆོས་ཀྱི་འཁོར་ལོ་ལ་ཐམས་ཅད་ཡོད་པར་སྨྲ་བའི་སྡེ་པར་བཞག་པའི་
འཐད་པ་ཅི་ཡོད་ཞེ་ན། འཇིག་རྟེན་དང་འཇིག་རྟེན་ལས་འདས་པའི་ཆོས་རྣམས་
ནི་སྙིང་གར་བསམས་ནས་ངག་ཏུ་སྨྲ་ཞིང་སྒྲོ་འདོགས་གཅོད་པའི་ཕྱིར་ཆོས་ཀྱི་
འཁོར་ལོ་ལ་ཐམས་ཅད་ཡོད་པར་སྨྲ་བ་ཞེས་བྱའོ། །གང་གི་ཕྱིར་མགྲིན་པ་ལོངས་
སྤྱོད་འཁོར་ལོ་ལ་ཀུན་གྱིས་བཀུར་པའི་སྡེ་པར་བཞག་ཞེ་ན། མགྲིན་པ་ཟས་ཀྱི་
རོ་ཀུན་གྱིས་བཀུར་བའི་ཕྱིར་ན། ལོངས་སྤྱོད་འཁོར་ལོ་ལ་ཀུན་གྱིས་བསྐུར་པའི་
སྡེ་པ་ཞེས་བྱའོ། །སྤྱི་བོ་བདེ་བ་ཆེན་པོ་ལ་གང་གི་ཕྱིར་དགེ་འདུན་ཕལ་ཆེན་སྡེ་
པར་བཞག་ཞེ་ན། སྡེ་པ་དེ་ཡང་གཟའ་མི་ཉུང་བདེ་སྐྱིད་ཆེ་བ་བཞིན་བདེ་ཆེན་གྱི་
འཁོར་ལོ་ཡང་གཟའ་མི་ཉུང་སྟེ་ཡི་གེ་ཧཱུྃ་གཅིག་པུ་ལས་མེད། བདེ་སྐྱིད་ཆེ་སྟེ་ཐིག་
ལེ་ཐམས་ཅད་སྤྱི་བོ་ནས་འབབ་པས་བདེ་བ་ཆེན་པོའི་འཁོར་ལོ་ལ་དགེ་འདུན་
ཕལ་ཆེན་པའི་སྡེ་པ་ཞེས་བྱའོ། །དེས་ན་སྡེ་པ་བཞི་པོ་དེ་ཡང་སྐུ་ནི་ཞེས་བཅུག་པ་
སྟེ་ལུས་ལ་དེ་རྣམས་ཚང་པར་བརྗོད་ཞེས་སོ། །དེ་རྣམས་ཀྱིས་ལུས་ཏེ་སེམས་
241 361



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གཉིས་བསྡོམས་པ་ལ་དགེ་འདུན་དཀོན་མཆོག་ཚང་བར་བསྟན་ཏོ། །
ད་ནི་ལུས་དང་པོ་ནས་སྤྲུལ་པའི་སྐུ་རུ་གཏན་ལ་དབབ་པ་གཅིག་སྟོན་ཏེ།
ལུས་རང་བཞིན་གྱིས་སྐུ་གསུམ་སྟེ། ཤི་བ་སྟོང་པ་ཆོས་ཀྱི་སྐུ། བར་མ་དོ་ལོངས་
སྤྱོད་རྫོགས་པའི་སྐུ། མའི་མངལ་དུ་ཁུ་ཁྲག་ལ་བར་དོའི་ཤེས་པ་ཞུགས་ཏེ་ལྟེ་
བའི་རྩ་མདུད་ཆགས་ནས་ལྟོ་བ་སྟེ་མའི་མངལ་ནི་གནས་སུ་བརྗོད་དོ། །སྐྱེ་གནས་
ནི་མའི་མངལ་ན་གནས་པའི་དུས་སུ་རླུང་ཨ་ཝ་དྷུ་ཏཱི་ནས་རྒྱུ་བས་རྣམ་པར་རྟོག་པ་
ཆུང་བས་འདོད་ཆགས་གཉིས་བྲལ་བར་འགྱུར་ཞེས་སོ། །མངལ་གྱི་ཁྲུ་མ་ཆོས་
གོས་ཀྱི་ཚུལ་དུ་འདུག །ཕ་སློབ་དཔོན་མ་མཁན་པོ། མགོ་བོར་ཐལ་མོ་སྦྱར་སྐྱེ་བ་
དེ་ཁྲིམས་ནོད་པའི་ཚུལ་ལོ། །ཕྱིར་སྐྱེས་པ་དང་ལྟེ་བའི་རྩ་བཅད་པས་གཡས་རྩ་
གཡོན་རྩ་གཉིས་སུ་རླུང་སོང་པས་རླུང་ཕྱིར་སོང་བས་སྤྱི་བོའི་ཧཾ་ལ་ཕོག་པ་ཧཾ་གི་
སྒྲ་བྱུང་རླུང་དེ་ནང་དུ་སོང་པས་ལྟེ་བའི་མངལ་ལ་ཕོག་པས་མ་ཞེས་པའི་སྒྲ་བྱུང་བ་
བཟླས་པའོ། །འགྲོ་བ་བྱ་བ་ནི་སྤྱོད་ལམ་ཅི་བྱེད་ཐམས་ཅད་ཁྲིམས་ཀྱི་བསླབ་
བྱར་འདུག་པའོ། །སེམས་ཅན་འདི་དག་རྣམ་རྟོག་གི་རྐྱེན་གྱིས་སེམས་ཅན་དུ་བྱུང་
གི །དོན་གྱིས་སངས་རྒྱས་ཉིད་དུ་ཐེ་ཚོམ་མེད་དོ། །མའི་མངལ་དུ་ཟླ་བ་ཧྲིལ་པོ་
དགུ་ངོ་གཅིག་སྟེ་བཅུ་སྡོད་པ་ཡང་ས་རྣམས་ཉིད་དོ། །དེས་ན་སེམས་ཅན་རྣམས་
བྱང་ཆུབ་སེམས་དཔའི་ས་བཅུ་དབང་ཕྱུག་ནི་ཕྱིར་སྐྱེ་བ་སངས་རྒྱས་ཀྱི་ས་དང་
བཅུ་གཅིག་བགྲོད་པའོ། །
ལུས་སྤྲུལ་པའི་སྐུར་གཏན་ལ་ཕབ་པས་ལུས་ཀྱི་གནས་ལུགས་ཤེས་པ།
དེ་ཤེས་པས་རྩའི་གནས་ལུགས་ཤེས། དེ་ཤེས་པས་རྩ་མདུད་ཀྱི་གནས་ལུགས་
ཤེས། དེ་ཤེས་པས་ཕ་མ་གཉིས་ཀྱི་ཁུ་ཁྲག་གི་བཞུགས་ས་ཤེས། དེ་ཤེས་པས་
241 -362



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སེམས་ཀྱི་རྒྱལ་པོའི་བཞུགས་ས་ཤེས། དེ་ཤེས་ན་སེམས་ཀྱི་རྒྱལ་པོའི་བཞུགས་
སར་བསྒོམས་ནས་ཡེ་ཤེས་སྐྱེ་བའོ། །དེ་ལ་ངོ་མཚར་འཁོར་རྣམས་བརྒྱལ་བ་
བསླང་པ་སྔོན་དུ་འགྲོ་བས་སེམས་ཅན་སངས་རྒྱས་ཡིན་ཀྱང་མ་རྟོགས་པར་
བསྟན་ཏེ། བདག་མེད་མ་ནི་འཁོར་གྱི་གཙོ་མོའོ། །ཚིག་འདི་དག་ནི་རང་གི་ལུས་
སེམས་ གཉིས་ སྡོམས་ པ་ ལ་ སངས་ རྒྱས་ དང༌། ཆོས་ དང་། དགེ་འདུན་ཚང་བ་
དང༌། རང་བཞིན་གྱིས་ལུས་སྤྲུལ་པའི་སྐུ་ཡིན་བྱ་བའི་ཚིག་འདི་དག་ཐོས་ནས་
མཆོག་ཏུ་ངོ་མཚར་བར་གྱུར་ཞིང་སེམས་བརྒྱལ་བ་དང་
། སྐྲག་པ་དང་། ལུས་ས་
ལ་འགྱེལ་བ་དང་འདར་བར་གྱུར་རོ། །ཡང་ཞེས་པ་ནི་བརྟག་པ་དང་པོའི་ལེའུ་
བཅུ་པར་དགའ་བ་དང་མཆོག་དགའ་དང་དགའ་བྲལ་རྟོག་བཅས་ལ་བརྟེན་ནས།
རྟོག་མེད་ལྷན་ཅིག་སྐྱེས་པའི་ཉམས་མྱོང་སྐྱེ་བ་ལ་བརྒྱལ་ནས་བསླང་པ་གཅིག་
ཡོད་དེ་ལ་དགོངས་ནས་ཡང་ཞེས་པའོ། །རྡོ་རྗེ་ཅན་ནི་སྟོན་པའོ། །འབྱུང་བ་བཞི་
རྣམ་པར་དག་པའི་ལྷ་མོ་ཁྱོད་ཉོན་ཅིག་ཞེས་པའོ། །སྲོག་རྙེད་པ་ནི་བརྒྱལ་བ་
སངས་ པའོ། །སེམས་ཅན་ཐམས་ཅད་ གཉུག་མ་ གཉིས་ སུ་ མེད་ པའི་ ཡེ་
ཡེ་ཤེས་
རྟོགས་ན་ སངས་ རྒྱས་ ཉིད་ ཡིན་ནོ། །འོན་ ཀྱང་རྣམ་རྟོག་ གློ་བུར་གྱི་དྲི་མས་
བསྒྲིབས་པའོ། །གཉུག་མའི་ཆོས་འདི་མ་རྟོགས་ན་སེམས་ཅན་དུ་འདུག་པས་
བདེན་པ་མ་མཆིས་པའོ། །རྟོགས་ན་སངས་རྒྱས་ཡིན་པས་བརྫུན་པ་མ་མཆིས་
པའོ། །
སྟོན་པས་ལན་བཀའ་བསྩལ་པ། རྟེན་གྱི་གང་ཟག་གང་ཞིག་གིས་བཙན་
དུག་གི་སྔགས་མི་ཤེས་པར་ཟོས་ན་བརྒྱལ་བ་སྟེ་འཆི་བར་འགྱུར་རོ། །རྨོངས་པ་
སྤངས་ནི་སྔགས་ཤེས་པས་དེ་ཟོས་ན་སྙིང་རླུང་དང་ལྷོག་པའི་སྨན་དུ་འདུག་པས་
24/ --363



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡོངས་སུ་གཅོད་ཞེས་པའོ། །དཔེ་དེ་བཞིན་དུ་ཉོན་མོངས་པ་རང་ག་མ་ཞི་བའི་
ཐབས་ཤེས་ཤིང་
། རང་ཀྱེའི་རྡོ་རྗེར་ ངལ་གསོ་བ་ནི་ལུས་སྦྱང་གཞི་སྦྱོང་བྱེད་
བསྐྱེད་པའི་རིམ་པ། སེམས་སྦྱང་གཞི་སྦྱོང་བྱེད་རྫོགས་པའི་རིམ་པ་བསྒོམ་ཞིང་
གྲོགས་བཟའ་བསྲུང་གི་དམ་ཚིག་དང་ལྡན་ན། མ་རིག་པས་དབུ་མཛད་པའི་རྟེན་
འབྲེལ་ ཡན་ ལག་ བཅུ་གཉིས་ ཀྱིས་ འཁོར་ བར་ མི་ འཛིན་ ཞིང་
། གཏི་མུག་ ལ་
སོགས་དུག་ལྔ་དུག་གསུམ་གྱིས་མི་འཆིང་པའོ། །རང་ལ་ཟག་པ་མེད་པའི་ཉམས་
མྱོང་སྐྱེ་བའི་དུས་སུ་གཞན་སྣང་གྲག་གི་ཆོས་ཐམས་ཅད་ཉམས་མྱོང་དུ་སྐྱེ་ཞིང་
རྟོགས་པ་ལ་དེའི་དུས་ན་སངས་རྒྱས་མ་ཡིན་པའི་སེམས་ཅན་གཅིག་ཀྱང་ཡོད་པ་
མ་ཡིན་ནོ། །མེད་ལུགས་ནི་དམྱལ་བ་ལ་སོགས་པ་ཐམས་ཅད་རང་བཞིན་བདེ་བ་
ཅན་བདེ་སྟོང་དབྱེར་མེད་ལས་མ་འདས་པའོ། །འོ་ན་དེ་རྣམས་ཀྱི་བདེ་སྟོང་དེ་
ཤེས་སམ་ཞེ་ན། ལྷ་དང་ནི་ཚིག་གཉིས་ཀྱིས་མི་ཤེས་པར་བསྟན། དེ་རྣམས་ལ་རྒྱུ་
ཡོད་ཀྱང་མི་འགྲུབ་བོ་ཞེ་ན། གདོལ་པ་དང་སྨིག་མ་མཁན་ལ་སོགས་པ་དང༌
།
སྲོག་གཅོད་པ་ལ་དགའ་བའི་གསོད་དོན་དུ་སེམས་པས་ཀྱང་ ཀྱེ་རྡོར་ཤེས་ནི་
དབང་བླངས་ཏེ་བསྒོམས་ན་འགྲུབ་པའོ། །བྱིས་པ་ནི་ལས་རྒྱུ་འབྲས་ལ་ཤེད་མ་བྱེ་
བ་མི་ཤེས་པས་སྒྲིབ་ལ་དགྱེས་པ་རྡོ་རྗེ་འདིའི་སྒོ་ནས་སངས་རྒྱས་ཀྱི་སར་འགྲོ་
བའི་ལམ་མི་ཤེས་པ་དེ། འགྲོ་བ་རིགས་དྲུག་གི་སྲིད་པའི་མཐར་རྟེན་གྱི་གང་ཟག་
ལྷན་ཅིག་སྐྱེས་པའི་ཡེ་ཤེས་ལ་རྨོངས་པ་འཁོར་བར་འགྱུར་རོ། །རྡོ་རྗེ་སྙིང་པོ་སྙིང་
རྗེ་ཆེན་པོ་ཞེས་བོད་པའོ། །ཀྱེའི་རྡོ་རྗེ་བསྒོམ་པའི་ཐབས་རྙེད་ནས་གང་ཞིག་
གཟུགས་ལ་སོགས་པའི་ཡུལ་རྣམས་ལྷར་སྦྱངས་ཤིང་བསྒོམས་ན་དེས་ནི་བླ་ན་
མེད་པའི་གོ་འཕང་རྙེད་པར་འགྱུར་བའོ། །
241 -364



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ད་ནི་ལྷ་མོ་བརྒྱད་ཀྱི་རྒྱ་འཆོལ་བའི་སྐྱོན་སྤོང་བ་བསྟན་ཏེ། དེ་ཡང་ལེའུ་
འདིའི་བསྟོད་ནས་རིགས་འཆོལ་བསྒོམས་པའི་སྦྱོར་བ་ལས། དངོས་གྲུབ་མེད་
ཅིང་སྒྲུབ་པ་པོའང་མེད་གསུངས་ནས་བཅོམ་ལྡན་འདས་རང་གིས་ལོག་པར་རྒྱས་
བཏབ་ནས་འདུག་པ་ཞེས་རྒོལ་བའོ། །སྡུད་པ་པོ་རྡོ་ རྗེ་ སྙིང་པོས་ གསོལ་བ།
འབྱུང་བ་ས་རྣམ་པར་དག་པ་ལྷ་མོ་པུ་ཀ་སི་ཡིན་པ་གོང་ལེའུ་དགུ་པར་བཤད།
གང་གི་ཕྱིར་གཏི་མུག་གམ་སྲ་བ་ས་རྣམ་པར་དག་པ་རྣམ་པར་སྣང་མཛད་དུ་
བཤད་པས། སྐུའི་རིགས་རྣམ་པར་སྣང་མཛད་ཀྱིས་སུ་ཀ་སི་ལ་རྒྱས་འདེབས་
པར་གཤའ་བ་ལ། མི་བསྐྱོད་པས་རྒྱས་གདབ་གསུངས་པ་དེ་བཅོམ་ལྡན་འདས་
རང་འཁྲུལ་པ་མ་ལགས་སམ་ཞེས་དྲིས་པའོ། །སྟོན་པས་ལན་བཀའ་བསྩལ་བ།
སེམས་ཀྱི་རང་བཞིན་མི་བསྐྱོད་པ་དེ་སྤངས་ནས། ལུས་ཀྱི་བདག་ཉིད་པུ་ཀ་སི་ལ་
རྣམ་པར་སྣང་མཛད་ཀྱིས་རྒྱས་བཏབ་པས་མཛེས་པར་མི་འགྱུར་རོ། །མཛེས་པར་
མི་འགྱུར་བ་དེའི་ཕྱིར་རྣམ་པར་སྣང་མཛད་ཀྱི་རིགས་སུ་ཀ་སི། སེམས་ཀྱི་བདག་
ཉིད་དམ་ཐུགས་ཀྱི་རིགས་མི་བསྐྱོད་པས་རྒྱས་བཏབ་པས་ལུས་ལ་སེམས་ཀྱིས་
འཆིང་བས་འཆིང་བྱེད་ཀྱི་རྒྱའོ། །སྡུད་པ་པོས་གསོལ་བ། འབྱུང་བ་ཆུ་རྣམ་པར་
དག་པ་རི་ཁྲོད་མ་ཡིན་པར་གོང་ལེའུ་དགུ་པར་བཤད། གོང་ལེའུ་གཉིས་པར་མི་
བསྐྱོད་པ་ཡང་ཁུ་བའམ་ཆུ་རྣམ་པར་དག་པར་བཤད་པས། སྟོན་པ་ལ་གཙོ་བོ་
ཞེས་བོས་ནས། མི་བསྐྱོད་པའི་ཕྱག་རྒྱས་རི་ཁྲོད་མ་ལ་རྒྱས་འདེབས་པར་གཤའ་
བ་ལ། ལེའུ་འདིའི་འགོ་ཐོད་ན་རྣམ་པར་སྣང་མཛད་ཀྱིས་རྒྱས་གདབ་ཟེར་བ་དེ་
འཁྲུལ་པ་མ་ལགས་སམ་ཞེས་དྲིས་པའོ། །བཀའ་བསྩལ་པ་ནི་ལན་ནོ། །
ལུས་ཀྱི་བདག་ཉིད་རྣམ་པར་སྣང་མཛད་དེ་སྤངས་ནས། སེམས་ཀྱི་བདག་
241 -365



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཉིད་མི་བསྐྱོད་པས་རྒྱས་བཏབ་པས། གནས་གཞན་དུ་མཐོང་མི་འགྱུར་ཏེ་ལུས་
མེད་པར་སེམས་གཉིས་ཀྱིས་སེམས་ཅན་གྱི་དོན་མི་འགྲུབ་པས་དེའི་ཕྱིར་སེམས་
ཀྱི་བདག་ཉིད་དམ་ཐུགས་ཀྱི་རིགས་རི་ཁྲོད་མ་ལ། གཏི་མུག་རྣམ་པར་དག་པ་
རྣམ་པར་སྣང་མཛད་ཀྱིས་རྒྱས་བཏབ་པས། སེམས་ལ་ལུས་ ཀྱིས་ འཆིང་བས་
འཆིང་བྱེད་ཀྱི་རྒྱའོ། །རྡོ་རྗེ་སྙིང་པོས་གསོལ་པ། འབྱུང་བ་མེ་རྣམ་པར་དག་པ་ལྷ་
གདོལ་པ་མོ་ཡིན་པར་གོང་ལེའུ་དགུ་པར་བཤད་པས། འདོད་ཆགས་རྣམ་པར་
དག་པ་སྣང་བ་མཐའ་ཡས་ཀྱི་ཕྱག་རྒྱས་གདོལ་པ་མོ་ལ་རྒྱས་གདབ་པར་རིགས་
པ་ལ། ལེའུ་འདིའི་འགོ་ཐོད་དུ་གཞན་ རིན་ཆེན་འབྱུང་གནས་ལྡན་གྱིས་ རྒྱས་
འདེབས་པ་ཇི་ལྟར་ལགས་ཞེས་པའོ། །
དེ་ཡང་གང་གི་ཕྱིར་རིགས་པ་ཡིན་ཞེ་ན། འདོད་ཆགས་ཀྱིས་ཁྲག་བསྐྱེད།
ཁྲག་གིས་ཤ་བསྐྱེད། ཤའམ་སེར་སྣ་རྣམ་པར་དག་པ་རིན་ཆེན་འབྱུང་ལྡན་ཡིན་
པ་ལ་དྲོད་དམ་མེ་དེས་ཁྲག་བསྐྱེད། ཁྲག་གིས་ཤ་བསྐྱེད་པ་ཡིན་པའི་ཕྱིར། རྒྱུ་
མེའམ་འདོད་ཆགས་རྣམ་པར་དག་པ་གདོལ་པ་མོ་དེ་ལ། འབྲས་བུ་ཤུའམ་སེར་
སྣ་རྣམ་པར་དག་པ་རིན་ཆེན་འབྱུང་ལྡན་གྱིས་རྒྱས་བཏབ་པས་རྒྱུ་ལ་འབྲས་བུས་
འཆིང་པས་འཆིང་བྱེད་ཀྱི་རྒྱ་སྟེ་གཟུགས་སེམས་སུ་གོ་ལ་སེམས་ཉིད་གཟུགས་སུ་
གོ་བའི་བརྡའོ། །རྡོ་རྗེ་སྙིང་པོ་གསོལ་བ། གང་གི་ཕྱིར་ན་གཡུང་མོ་རླུང་རྣམ་པར་
དག་པ་ཡིན་པར་ལེའུ་དགུ་པས་བཤད། དོན་ཡོད་གྲུབ་པ་ཡང་རླུང་རྣམ་པར་དག་
པར་གོང་ལེའུ་གཉིས་པར་བཤད་པས། དོན་ཡོད་གྲུབ་པའི་ཕྱག་རྒྱས་གཡུང་མོ་
ལ་རྒྱས་འདེབས་པར་རིགས་པ་ལ། ལེའུ་འདིའི་འགོ་ཐོད་དུ་སྣང་བ་མཐའ་ཡས་
ཀྱིས་རྒྱས་གདབ་ཟེར་བ་དེ་འཁྲུལ་པ་མ་ལགས་སམ་ཞེས་དྲིས་པའོ། །བཅོམ་ལྡན་
247 - 366



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
འདས་ནི་ལན་ནོ། །རྒྱུ་འདོད་ཆགས་ལས་མ་རྟོགས་པའི་འབྲས་བུ་ཕྲག་དོག་བྱ་བ་
གཞན་དུ་འབྱུང་པ་མ་ཡིན་ཏེ། དེའི་ཕྱིར་རྒྱུ་འདོད་ཆགས་རྣམ་པར་དག་པ་སྣང་བ་
མཐའ་ཡས་ཀྱི་ཕྱག་རྒྱ་ཡིས་རྒྱས་གདབ་པ་ལ་མཁས་པས། འབྲས་བུ་ཕྲག་དོག་
རྣམ་པར་དག་པ་ལྷ་མོ་གཡུང་མོ་ལ་རྒྱས་བཏབ་པས། འབྲས་བུ་ལ་རྒྱུས་རྒྱས་
བཏབ་པས་སྣ་ཚོགས་སེམས་སུ་གོ་ལ་སེམས་ཉིད་སྣ་ཚོགས་སུ་གོ་བའི་བརྡའོ། །
དེ་ཡང་འབྲས་བུ་ལ་རྒྱུ་འཆིང་བས་འཆིང་བྱེད་ཀྱི་རྒྱའོ། །
ད་ནི་ཕྱོགས་ཀྱི་ལྷ་མོ་བཞི་རྒྱས་གདབ་པ་ནི། གང་ཕྱིར་ས་ནི་སྲ་བ་ཉིད།
དཀར་མོ་སྣང་མཛད་གསུངས་པའི་ནི། གོང་བཞིན་དུ་ལྷ་མོ་དཀར་མོ་ནི་ས་རྣམ་
པར་དག་པའམ་སྐུའི་རིགས་ཡིན་ལ། རྣམ་སྣང་ཡང་སྐུའི་རིགས་ཡིན་པས་རྣམ་
སྣང་གིས་རྒྱས་གདབ་པར་རིགས་པ་ལ། མི་བསྐྱོད་པས་རྒྱས་འདེབས་པ་ཇི་ལྟར་
ལགས་ཞེས་དྲིས་པའི་དོན་ནོ། །སྔར་གསུང་ཉིད་ཀྱི་རིམ་པ་ནི་སྐུ་ལ་སྐུ་ཡིས་རྒྱས་
བཏབ་པས་མཛེས་པ་མ་ཡིན་པས་སེམས་ཀྱི་བདག་པོ་མི་བསྐྱོད་པའི་ཕྱག་རྒྱས་
དཀར་མོ་ལ་གདབ་པའོ། །དེས་ལུས་ལ་སེམས་ཀྱིས་འཆིང་བས་འཆིང་བྱེད་ཀྱི་
རྒྱའོ། །
དེ་ཉིད་ཀྱི་རིམ་པ་ནི། ཆོམ་རྐུན་མ་ཆུ་རྣམ་པར་དག་པ་ཡིན། མི་བསྐྱོད་པ་
ཡང་ཆུ་རྣམ་པར་དག་པ་ཡིན་པས་མི་བསྐྱོད་པས་རྒྱས་གདབ་པར་རིགས་པ་ལ་
རྣམ་སྣང་གི་རྒྱས་འདེབས་ པ་ ཇི་ལྟར་ལགས་ཞེས་དྲིས་པས། ལུས་མེད་པར་
སེམས་ཉིད་ཀྱི་སེམས་ཅན་གྱི་དོན་མི་བྱུང་བས། སེམས་ཀྱི་བདག་ཉིད་ཅན་གྱི་
ཆོམ་རྐུན་མ་ལ་རྣམ་སྣང་གི་རྒྱས་བཏབ་པས་སེམས་ལ་ལུས་ཀྱི་འཆིང་བས་འཆིང་
བྱེད་ཀྱི་རྒྱའོ། །དེ་བཞིན་དུ་མེའམ་འདོད་ཆགས་རྣམ་པར་དག་པ་རོ་ལངས་མ་
241 -367



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཡིན་ལ། སྣང་བ་མཐའ་ཡས་ཀྱང་འདོད་ཆགས་རྣམ་པར་དག་པ་ཡིན་པས། སྣང་
བ་མཐའ་ཡས་ཀྱིས་རྒྱས་འདེབས་པར་རིགས་པ་ལ། རིན་ཆེན་འབྱུང་ལྡན་གྱིས་
རྒྱས་འདེབས་པ་ཇི་ལྟར་ལགས་ཞེས་དྲིས་པས། མེའམ་དྲོད་རྣམ་པར་དག་པ་རོ་
ལངས་མ་ཡིན་ལ། འབྲས་བུ་ཤའམ་སེར་སྣ་རྣམ་པར་དག་པ་ རིན་ཆེན་འབྱུང་
ལྡན་གྱིས་རྒྱས་བཏབ་པས། རྒྱུ་ལ་འབྲས་བུས་འཆིང་བས་འཆིང་བྱེད་ཀྱི་རྒྱའོ། །
དེའི་རིགས་པ་ནི་གྷསྨ་རི་རླུང་རྣམ་པར་དག་པ་ཡིན་ལ། དོན་ཡོད་གྲུབ་པ་ཡང་
རླུང་རྣམ་པར་དག་པ་ཡིན་པས་དོན་ཡོད་གྲུབ་པས་རྒྱས་གདབ་པར་རིགས་པ་ལ།
སྣང་བ་ མཐའ་ ཡས་ ཀྱིས་རྒྱས་འདེབས་ པ་ ཇི་ལྟར་ལགས་ཞེས་དྲིས་པས། རྒྱུ་
འདོད་ཆགས་ལས་མ་གཏོགས་པའི་འབྲས་བུ་ཕྲག་དོག་བྱ་བ་མེད་པས། འདོད་
ཆགས་རྣམ་པར་དག་པ་སྣང་བ་མཐའ་ཡས་ཀྱིས་འབྲས་བུ་ཕྲག་དོག་རྣམ་པར་
དག་པ་ལྷ་མོ་གྷསྨ་རི་ལ་རྒྱས་བཏབ་པས། འབྲས་བུ་ལ་རྒྱུས་འཆིང་བས་འཆིང་
བྱེད་ཀྱི་རྒྱའོ། །འཆིང་བྱེད་ཀྱི་རྒྱ་དེ་རྣམས་མ་ལོག་པ་ལས་ཕྱག་རྒྱའོ། །
ད་ནི་གཏོར་མའི་སྔགས་ལས་ཚོགས་དང་བཅས་པ་སྟོན་ཏེ། ལྷ་ཡབ་ཡུམ་
སྙོམས་འཇུག་ཏུ་གནས་ པས། སེམས་ཅན་ གྱི་དོན་ གྱི་ སྤྱིར་གཏོར་མ་ཆེན་ པོ་
གཅིག་སྟོན་པ་དེ་ལ་ཡུམ་བདག་མེད་པ་ཉིད་ཀྱིས་ཞུས་པ་ནི། ཨེ་ཝཾ་ནི་སྔོན་འབྱུང་
དུ་ལྷ་ཡབ་ཡུམ་ཞལ་སྦྱར་བའོ། །རྗེས་འཇུག་ཏུ་གཏོར་མ་གཏོང་བའི་དུས་སུ་ལྷ་
ཞལ་སྦྱར་གྱི་ཏིང་ངེ་འཛིན་དུ་གནས་པའོ། །དགོས་པ་བར་ཆད་ཀྱི་བགེགས་དང་
ལམ་ལོག་པར་འདྲེན་པ་དང་
། སེམས་ཅན་རྣམས་ཀྱི་བར་ཆད་བསལ་ཞིང་
། སྲོག་
བསྲུང་བ་ནི་ཚེ་བསྲིང་པའི་ཕྱིར་སྟོན་པ་རྡོ་རྗེ་སེམས་དཔས་གཏོར་མ་བསྟན་པའོ། །
དེ་ ཡང་ གཏོར་མ་བྱིན་གྱིས་བརླབ་པ་ལ་སོགས་པ་ལེའུ་བདུན་པ་ལ་
241 -368



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
སོགས་པ་ནས་བཤད། སྔགས་ནི་ཨོཾ་ཞེས་པ་ཚངས་པ་སྟེ་དོན་གྱིས་སྟེང་གི་ལྷ་
ཚོགས་བསྡུས་པའོ། །ཨིནྡྲ་ནི་བརྒྱ་བྱིན་ཏེ་ཤར་ཕྱོགས་ན་དྲི་ཟ་འཁོར་དང་བཅས་
པའོ། །མ་མ་ནི་གཤིན་རྗེ་སྟེ་ལྷོ་ཕྱོགས་ནས་མ་མོའི་ཚོགས་ཀྱིས་བསྐོར་བའོ། །ཛྷ་
ལ་ནི་ཆུ་ལྷ་སྟེ་ནུབ་ཕྱོགས་ནས་ས་བདག་གི་ཚོགས་ཀྱིས་བསྐོར་བའོ། །ཡཀྵ་ནི་
གནོད་སྦྱིན་ཏེ། བྱང་ཕྱོགས་ནས་ནོར་ལྷའི་འཁོར་གྱིས་བསྐོར་བའོ། །བྷུ་ཏ་ནི་
འབྱུང་པོ་སྟེ་བྱང་ཤར་ནས་སྨྱོ་བྱེད་ཀྱི་འཁོར་གྱིས་བསྐོར་བའོ། །མ་ནི་མེ་ལྷ་སྟེ།
ཤར་ལྷོ་ནས་དྲང་སྲོང་མང་པོས་བསྐོར་བའོ། །བ་ཡུ་ནི་རླུང་ལྷ་སྟེ། ནུབ་བྱང་
མཚམས་ནས་བྱི་ན་ཡ་ཀའི་འཁོར་གྱིས་བསྐོར་བའོ། །རཀྟ་ནི་སྲིན་པོ་སྟེ། ལྷོ་ནུབ་
མཚམས་ནས་སྲིན་པོའི་འཁོར་གྱིས་བསྐོར་བའོ། །ཙན་ནི་ཟླ་བ། སུརྱ་ནི་ཉི་མ་སྟེ་
སྐར་མ་དང་བཅས་པ་གོང་གི་ཚངས་པའི་ལྷ་ལ་བསྡུའོ། །
མ་ཏ་ནི་དུས་གསུམ་གྱི་མ། ཕ་བྱ་ནི་དུས་གསུམ་གྱི་ཕ། །ཏ་ལ་ནི་ས་འོག་
གི་འཇིག་རྟེན། །པ་ཏ་མ་ནི་དྲི་ཟ་སྟེ། མིའམ་ཅི་ལ་སོགས་པའོ། །ཨཀྵ་ནི་བརྒྱད་
དོ། །ས་བྱ་ནི་ཀླུའོ། །སྭཱ་ ཧཱ་ཡན་ཆད་ཀྱིས་གཏོར་མའི་མགྲོན་གྱི་བསྔོ་བགྲང་བྱས་
པའོ། །ཨི་དཾ་ནི་འདི། བྷ་ལི་ནི་གཏོར་མ། བྷུ་ཛ་ནི་རོ་མཆོག་མྱོངས། གང་གི་རོ་
མཆོག་མྱོངས་ན་ཛཾ་ག་སྟེ་དཔའ་བོའི་རོ་མཆོག་མྱོངས་ཤིང་གསོལ་ཞེས་པའོ། །
པུཉྩ་མེ་ཏོག་སྣ་ཚོགས་པའོ། །དྷུ་པ་སྤོས་ཆེན་པོའོ། །མཾ་ས་ཤ་ཆེན་པོ་ལ་སོགས་
པའོ། །པི་ག་ནི་ཤ་ལ་དྲི་མཆོག་བསྣོམས་ཞེས་པའོ། །དེ་རྣམས་ཀྱིས་མགྲོན་ལ་
གཏོར་མ་དབུལ་བའོ། །
ཨཏྠ་ནི་བདག་གི །སརྦ་ནི་ཐམས་ཅད་ཀུན། ཀནྡྲ་ནི་དོན་ནི་སྟེ། དེ་བསྡུས་
པས་བདག་གི་དོན་ནི་ཐམས་ཅད་ཀུན་ཞེས་སོ། །སྭཱ་ཧཱ་ནི་ཁྱེད་ཀྱིས་གྲུབ་པར་
241 -369



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གྱིས། ཁནི་ནི་མི་གཙང་བའི་ཉེས་པ་ཁྱེད་ཀྱིས་བཟོད་པར་གྱིས་ཤིག་པའོ། ཁུ་ནི་
ཤ་བཀྲ་དང་འབྲུམ་བུའི་ནད། ཕེ་ཏ་ནི་མཛེའི་ནད་ལ་སོགས་པ། ག་ཏ་ནི་དེ་དག་
ཐམས་ཅད་མེད་ཅིང་ཁྱད་པར་མཛོད་ཞེས་སོ། །དེ་རྣམས་ཀྱིས་གཏོར་མའི་མགྲོན་
ལ་འཕྲིན་ལས་བཅོལ་བའོ། །
ད་ནི་ཆོས་ཀྱི་སྦྱིན་པས་རྒྱས་གདབ་པ་ནི། ཨོཾ་ནི་དམ་བཅའ་བའོ། །ཨ་ཀཱ་
རོ་མུ་ཁཾ་ནི་གདོད་མ་ནས་སྐྱེ་བ་མེད་པའོ། །སརྦ་དྷརྨ་ནཾ་ནི་ཆོས་ཐམས་ཅད་དོ།
ཨཱདྱ་ནུཏྤནྣ་ཏྭཱཏ་ནི་སྤྲོས་པ་དང་བྲལ་བ་འོད་གསལ་བ་ཡིན་པའི་ཕྱིར་རོ། །ཨོཾ་ནི་
སྟེང་གི་ལྷ་ཚོགས་བསྡུས་པས་སྐུ་རྡོ་རྗེའོ
། །ཨཱནི་ས་སྟེང་མི་དང་ཀླུ་རྣམས་བསྡུས་
པས་གསུང་རྡོ་རྗེའོ། །ཧཱུཾ་ནི་ཕྱོགས་སྐྱོང་དང་ཕ་མ་བསྡུས་པས་ཐུགས་རྡོ་རྗེའོ། །
ཕཊ་ནི་དག་པའོ། །སྭཱ་ཧཱ་ནི་ཚིམ་པར་གྱུར་ཅིག་པའོ། །གཏོར་མ་བཏང་བའི་ཕན་
ཡོན་ནི་གཞུང་གསལ་ལོ། །
ད་ནི་ལྷ་རྣམས་རིགས་གསུམ་དུ་བསྡུ་བར་ཤེས་པར་བྱ་བའི་ཕྱིར་ལྷ་མོ་
གསུམ་གྱི་རྒྱས་འདེབས་པའི་ཐེ་ཚོམ་སེལ་བ་སྟོན་ཏེ། རྡོ་རྗེ་སྙིང་པོ་ནི་སྡུད་པ་
པོའོ། །གཙོ་བོ་ནི་སྟོན་པ་ལ་བོད་པའོ། །སྐུ་གསུམ་ནི་སྐུ་གསུང་ཐུགས་གསུམ་མོ།
སྐུ་གསུང་ཐུགས་སུ་དབྱེ་ཞིང་བྱུང་བ་ལས་རྒྱས་ཇི་ལྟར་འདེབས་ན། སྟེང་གི་ས་
སྤྱོད་
མ་སྟེ་ཞལ་སྟེང་དུ་གཟིགས་པའོ། །དབུས་གནས་ནི་བདག་མེད་དེ། འཁོར་
ལོ་གཞལ་ཡས་ཁང་གི་དབུས་སུ་གནས་པའོ། །ས་སྤྱོད་མ་ལ་སྐུ་སྟེ་རྣམ་སྣང་གིས་
རྒྱས་གདབ། ཞལ་སྟེང་དུ་གཟིགས་པས་སྟེང་ཞལ་སྐུའི་རྡོ་རྗེ་ཞེས་སོ། །མཁའ་
སྤྱོད་མ་ལ་འདོད་ཆགས་ཏེ་སྣང་བ་མཐའ་ཡས་ཀྱིས་རྒྱས་གདབ། ཞལ་འོག་ཏུ་
གཟིགས་པས་འོག་ཞལ་གསུང་གི་རྡོ་རྗེ་ཞེས་སོ། །ཐུགས་ཀྱི་རང་བཞིན་བདག་
241 370



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མེད་མ་ལ་མི་བསྐྱོད་པས་རྒྱས་གདབ་པོ། །
ད་ནི་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་སྟོན་ཏེ། རྒྱས་པར་
ནི་ཚིག་བཞིས་མདོར་བསྟན། མི་བསྐྱོད་པའི་ཚིག་གཉིས་ཀྱིས་རིགས་ཀྱི་རྒྱས་
བཤད་དོ། །ཞེ་སྡང་གི་ཚིག་གཉིས་ཀྱིས་རིགས་ཀྱི་རྣམ་དག་གོ །འདི་ནི་མན་ཆད་
ཀྱིས་རིགས་ཀྱི་བསྡུ་ལུགས་དང་དབྱེ་ལུགས་སྟོན་ཏེ་གཞུང་ན་གསལ་ལོ། །
ལེའུའི་མཚན་ནི་ཀྱེའི་རྡོ་རྗེ་ལས་རྒྱུད་ཐམས་ཅད་ནི་བརྟག་པ་དང་པོའོ། །
ཕྱག་རྒྱ་བསྡུས་པ་ནི་རིགས་ཀྱི་བདག་པོས་དབུ་བརྒྱན་པ་ལ། ལེའུ་འདིའི་མགོར་
གཅིག་ དྲིས། ལྷ་མོ་བརྒྱད་ ཀྱི་ རྒྱ་འཆོལ་ པ་ ལ་ གཅིག་དྲིས། ལྷ་རྣམས་ རིགས་
གསུམ་གྱིས་རྒྱས་འདེབས་པ་ལ་གཅིག་དྲིས་ཏེ་ཡང་དང་ཡང་དུ་དྲིས་པས་སོ། །
ཞེས་བྱ་བ་ནི་གཞུང་ཚིག་དང་ཡི་གེར་གཏན་ལ་འབེབས་པའོ། །ལེའུ་ནི་གཞུང་
གཅོད་ཅིང་སྐྱོང་བའོ། །བཞི་པ་ནི་གྲངས་སོ། །ལེའུ་བཞི་པའི་ཊཱིཀྐ་འོ།། །།
ད་ནི་ལེའུ་ལྔ་པ་འདི་མན་ཆད་ཀྱིས་བརྟག་པ་དང་པོའི་མ་ཚང་བ་ཁ་སྐོང་
བ་སྟེ། འོ་ན་བརྟག་པ་དང་པོའི་ལེའུ་གང་དང་གང་གི་མ་ཚང་པ་ཁ་སྐོང་ན། དང་
པོའི་ལེའུ་དང་པོར་ལྷ་རྣམས་ཇི་ལྟར་འབྱུང་པའི་ཞེས་པས་ཧེ་རུ་ཀའི་བསྐྱེད་རིམ་
མདོར་བསྟན། དེ་ལ་སྔགས་དགོས་པས་ལེའུ་གཉིས་པ་བསྟན། དེའི་སྒྲུབ་ཐབས་
ལེའུ་གསུམ་པར་ཧེ་རུ་ཀ་གསུམ་གྱི་སྒྲུབ་ཐབས་བཤད་པ་ལ། ཞལ་བརྒྱད་ཕྱག་
བཅུ་དྲུག་པའི་སྒྲུབ་ཐབས་གཅིག་དེར་འོང་ཐང་པ་ལ་མ་བྱུང་
། དེ་ལེའུ་ལྔ་པ་འདི་
ནས་བཤད་པས། དང་པོའི་ལེའུ་གསུམ་པའི་ཁ་སྐོང་བའོ། །
ལེའུ་འདི་ལ་གཉིས་ལས་ལེའུའི་གཞུང་ངོ་
། །དེ་ལ་བཅུ་གཉིས་ལས་དང་
པོ་མཚམས་སྦྱར་བ་སྔོན་དུ་འགྲོ་བས་དྲི་བ་སྟོན་ཏེ། སྟོང་པ་ཉིད་བཅུ་དྲུག་རྣམ་
241 -371



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
པར་དག་པའི་རྟགས་སུ་ཕྱག་བཅུ་དྲུག་དུ་བྱུང་བའོ། །རྣམ་པར་ཐར་པ་བརྒྱད་ཀྱི་
རྟགས་སུ་ཞལ་བརྒྱད་དུ་བྱུང་བའོ། །བསྡུ་བའི་དངོས་པོ་བཞིའི་རྟགས་སུ་ཞབས་
བཞིའོ། །འཇིགས་པ་ནི་བདུད་བཞི་པོ་དེ་ཤིན་ཏུ་འཇིགས་པ་ཡིན་པ་ལ་དེ་ཞབས་
ཀྱི་འོག་ཏུ་མནན་པའོ། །ཡང་ན་ཁྲོ་བོའི་སྐུར་ཡོད་པ་ལ་བྱའོ། །དཔའ་བོ་ནི་ཉོན་
མོངས་པ་ཐམས་ཅད་འཇོམས་པ་ལ་དཔའ་བས་སོ། །མི་མགོ་ལྔ་བཅུ་ཐམ་པའི་
ཐོད་པའི་ཕྲེང་བས་དོ་ཤལ་བྱས་པའོ། །བདག་མེད་མས་འཁྱུད་པ་ནི་ཆགས་ཅན་
འདུལ་བའི་བརྡའམ་གསང་སྔགས་ཀྱི་ལམ་བདེ་སྟོང་དུ་མཚོན་པའོ། །ཕྱག་རྒྱུ་ནི་
རུས་པའི་རྒྱན་ཆ་འཛིན་པའི་ལྷ་དེ་ལ་ཡུམ་བདག་མེད་པ་ཉིད་ཀྱིས་ཞུས་ཏེ། བཅོ་
ལྔས་ཡོངས་སུ་བསྐོར་བའི། བདག་གི་དཀྱིལ་འཁོར་གྱི་འཁོར་ལོ་ནི་ལེའུ་དང་
པོར་མདོར་བསྟན། གཉིས་པ་ས་བོན་དང་ལས་ཚོགས་བསྟན། བརྒྱད་པར་བསྐྱེད་
རིམ་དང་རྫོགས་རིམ་དང་བསྐྱེད་རྫོགས་ཀྱི་རྣམ་གཞག་བསྟན། དགུ་པར་རྣམ་
དག་བསྟན། བཅུ་ པར་དབང་བསྐུར་བཤད། བཅུ་གཅིག་པར་ལས་ཚོགས་དང་
བཟའ་བའི་དམ་ཚིག་བཤད། དེའི་མ་ཚང་བ་ཁ་བསྐང་བ་བརྟག་པ་ཕྱི་མའི་ལེའུ་
དང་ པོས་བྱས། ལེའུ་གཉིས་ པས་ དངོས་གྲུབ་ གཏན་ ལ་ ཕབ།
གསུམ་པས་བྱས། ཐེ་ཚོམ་སེལ་བ་བཞི་པས་བྱས་ནས་བདག་གི་མན་ངག་ཐམས་
ཅད་ ཁྱོད་ཀྱིས་དེ་ལྟར་བཤད་ན། ཞལ་བརྒྱད་ཕྱག་བཅུ་དྲུག་ པ་ཁྱོད་རང་གི་
དཀྱིལ་འཁོར་བསྒོམ་ན་ནི་ཇི་ལྟར་བསྒོམ་པ་ལགས། དཀྱིལ་འཁོར་བྲི་ན་ནི་ཇི་
ལྟར་བྲི་བ་ལགས་སྟོན་པ་ལ་གཙོ་བོ་ཞེས་བོས་ནས་བདག་མེད་མ་བདག་གིས་
སྔར་མ་འཚལ་ཏེ་སྒོམ་ཐབས་ལེའུ་གསུམ་པར་འོང་ཐང་པ་ལ་དེར་མ་ཚང་བ། རྩ་
སྔགས་ལེའུ་གཉིས་པར་འོང་ཐང་
། དབང་བསྐུར་བ་ལེའུ་བཅུ་པར་འོང་ཐང་བ་ལ།
ངེས་པ་སྟེར་བ་
241 -372



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སྔར་གྱི་འོང་བ་དེ་རྣམས་སུ་མ་འཚལ་ན་དེ་བདག་ལ་བཤད་དུ་གསོལ་ཞེས་དྲིས་
པའོ། །
ལན་ལ་གསུམ་ལས་ཧེ་རུ་ཀ་ལྷ་དགུ་མངལ་སྐྱེས་ཀྱི་དཀྱིལ་འཁོར་བསྒོམ་
པ་སྟོན་ཏེ། བདག་མེད་མའི་ཚིག་གསུམ་གྱིས་ཆགས་ཅན་འདུལ་བའི་བརྡའམ་
གསང་སྔགས་ཀྱི་ལམ་བདེ་སྟོང་དུ་མཚོན་པའི་བརྡའོ། །དཀྱིལ་འཁོར་ནི་རྟེན་
གཞལ་ཡས་ཁང་བརྟེན་པ་ལྷ་དང་བཅས་པ་ཡང་དག་པར་རབ་ཏུ་དབྱེ་ཞིང་བཤད་
ཞེས་པའོ། །
དེ་ཡང་མངོན་རྟོགས་སུ་བསྒྲིག་ན་རྟེན་གྱི་གང་ཟག་དེས་དང་པོ་བླ་མ་
གཅིག་ ལ་དབང་བསྐུར་ཐོབ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་
བཅུ་པ། ཕྱི་མའི་ལེའུ་གསུམ་པ། ལྔ་པ། བཅུ་གཉིས་པ། གུར་གྱི་ལེའུ་གསུམ་པ།
བཞི་པ། བདུན་པ། བརྒྱད་པ། བཅུ་བཞི་པ་བཅོ་བརྒྱད་པ་ནས་འབྱུང་བ་
་བཞིན་
དུ་དབང་བསྐུར། དབང་བསྐུར་ཐོབ་པ་དང་ཕྱི་མའི་ལེའུ་དྲུག་པ་ནས་འབྱུང་བ་
བཞིན་དུ་ཞལ་བརྒྱད་ཕྱག་བཅུ་དྲུག་པའི་ཐང་སྐུ་གཅིག་བྲིས། དེ་ལ་བརྟག་པ་ཕྱི་
མའི་ལེའུ་དང་པོ་གུར་གྱི་ལེའུ་དགུ་པ་ནས་འབྱུང་བ་བཞིན་རབ་གནས་བྱས་ཏེ།
དེ་གུར་གྱི་ལེའུ་བཞི་པའི་དུར་ཁྲོད་དང་ནི་ཆུ་འགྲམ་ལ་སོགས་པའི་གནས་སུ་ཁྱེར།
དེར་མཎྜལ་དང་མཆོད་པ་དང་གཏོར་མ་བཤམ་སྲོད་ལ་ཉལ། ནང་པར་སྐྱ་རེངས་
དང་པོ་ཤར་ནས་བསྒོམ་པ་ལ་ཆོས་བཞི་སྟེ། ལུས་ཀྱི་ཞེན་པ་བཟློག་པའི་དོན་དུ་
བསྐྱེད་རིམས་བསྒོམ་པ་དང་། ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་
དང་།
སེམས་ཀྱི་ཞེན་པ་བཟློག་པའི་དོན་དུ་རྫོགས་པའི་རིམ་པ་བསྒོམ་པ་དང་
།
ཐུན་མཚམས་ཀྱི་ཆོས་སོ། །
241 www373



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དང་པོ་ལ་རྒྱུའི་ཧེ་རུ་ཀ་བསྐྱེད་པ་དང་། འབྲས་བུའི་ཧེ་རུ་ཀ་བསྐྱེད་པ་
གཉིས་ལས། བླ་མ་དག་པའི་ཆོ་ག་བྱ་བ་དང༌
། ཚད་མེད་པ་རྣམ་པ་བཞི་བསྒོམ་པ
དང་། སྟོང་པ་ཉིད་དུ་བསྒོམ་པ་དང་
། བསྲུང་བའི་འཁོར་ལོ་བསྒོམ་པ་དང་
། ཆོས་
འབྱུང་བསྒོམ་པ་དང་
། འབྱུང་བ་རིམ་བརྩེགས་བསྒོམ་པ་དང༌། དེ་ཞུ་བ་ལས་
གཞལ་ཡས་ཁང་གདན་དང་བཅས་པ་བསྒོམ་པ་དང་། མངོན་པར་བྱང་ཆུབ་པ་
རྣམ་པ་ལྔས་རྒྱུའི་རྡོ་རྗེ་འཆང་ཡབ་ཡུམ་བསྐྱེད་པ་དང་། མཁའ་གསང་བྱིན་གྱིས་
བརླབས་ནས་སྙོམས་པར་ཞུགས་པ་བྱ་བ་དང་
། འཁོར་གྱི་ལྷ་མོ་བརྒྱད་བསྐྱེད་
པའོ། །
དེ་ཡང་རང་སྟན་བདེ་བ་ལ་འདུག་ནས་ངག་ཏུ་ཡང་སྡེ་བཛྲ་ཞེས་བརྗོད་
པས་སྐད་ཅིག་གིས་ཧེ་བཛྲ་ཞལ་བརྒྱད་ཕྱག་བཅུ་དྲུག་པའི་སྐུར་བསྒོམས་ཏེ་བླ་མ་
དག་པའི་ཆོ་ག་བྱ་བ་དང་
། ཚད་མེད་པ་བཞི་དང་
། སྟོང་པ་ཉིད་དུ་བསྒོམ་པ་དང་
།
བསྲུང་བའི་འཁོར་ལོ་དང་
། ཆོས་འབྱུང་དང་
། འབྱུང་བ་རིམ་བརྩེགས་བསྒོམ་པ་
རྣམས་ཀྱི་མངོན་རྟོགས་དང་
། གུར་བརྟག་གི་ལུས་འདྲེན་པ་རྣམས་ནི་ལེའུ་གསུམ་
པར་བཤད་པ་བཞིན་དུ་སྦྱར་རོ། །དེ་རྣམས་འདྲེས་པ་ལས་ གཞལ་ཡས་ཁང་
བསྒོམ་པ་ནི། འཁོར་ལོ་ཇི་ལྟར་གསུངས་པ་ནི་རྡོ་རྗེ་ར་བ་དང་དུར་ཁྲོད་ལེའུ་
གསུམ་པར་ གསུངས། ཆོས་འབྱུང་ ལ་ སོགས་ པ་ ལེའུ་བརྒྱད་ པར་ གསུངས་ པ་
བཞིན་དུ་བསྒོམ་མོ། །དོ་ཤལ་ ནི་དྲ་བ་དྲ་ཕྱེད་ཀྱི་རྒྱན་ནོ། །མཚམས་ནི་ཟུར་
བཞིའོ། །རྡོ་རྗེ་སྲད་བུ་ནི་བདེ་སྟོང་གི་ཐིག་གིས་བརྒྱན་པའོ། །དེའི་དབུས་སུ་འོག་
གི་གདན་བསྒོམས་ལ་གུར་ལེའུ་བདུན་པའི་ཨ་ནི་ལས་གཞལ་ཡས་ཁང་གི་རྒྱས་
གདབ་བྱའོ། །
241 -374



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ད་ནི་བྱང་ཆུབ་པ་ལྔས་རྒྱུའི་རྡོ་རྗེའི་འཆང་ཡབ་ཡུམ་བསྐྱེད་པ་ནི་ཡུམ་
བདག་མེད་མ་ཁྱོད་དང་གནས་པ་ནི་ཧེ་རུ་ཀའོ། །བཞིན་བཟང་བ་ནི་བདག་མེད་
མ་ཤིན་ཏུ་གནག་པར་འདུག་པའོ། །གཞན་ཡས་ཁང་དེའི་དབུས་ཀྱི་བདུད་བཞིའི་
གདན་གྱི་སྟེང་དུ་བྱང་ཆུབ་པ་ལྔས་བསྐྱེད་པའི་གཙོ་བོ་ཡབ་ཡུམ་བཞི་ཡོད་དེ་ཞེས་
པའོ། །བྱང་ཆུབ་པ་ལྔ་ནི་གོང་ལེའུ་གསུམ་པར་བཤད་པ་བཞིན་དུ་སྦྱར་རོ། །དེའི་
རྣམ་པ་བཤད་པས་ཞལ་བརྒྱད་ལ་སོགས་པ་སྟེ། བདུད་བཞི་གན་རྐྱལ་དུ་བསྐྱེལ་
བའི་སྙིང་ཁར་ཞབས་བཞིས་མཉམ་པར་མནན་པ། བདུད་བཞི་པོ་དེ་འཇིགས་པ་
ཡིན་པས་བཅོམ་ལྡན་འདས་དེ་བས་ཀྱང་འཇིགས་པའོ། །མི་མགོའི་དོ་ཤལ་ཅན།
ཉི་མའི་བདན་ལ་བཞུགས་ཤིང་རོལ་མོར་བཅས་ནི་ཞབས་འཕེན་སྡུད་བྱེད་པ་སྟེ་
གཡས་འཕེན་གཡོན་སྡུད་གཡོན་འཕེན་གཡས་སྡུད་པའོ། །སྣ་ཚོགས་རྡོ་རྗེ་རྒྱ་
གྲམ་པ་སྟེ་སྤྱི་བོར་མཚན་པའོ། །
དེའི་ཁ་དོག་ཀྱང་གུར་ལེའུ་བཞི་པ་ནས། རྡོ་རྗེ་དེ་ལ་མདོག་བསྒོམ་པ། །
འོད་ཆེན་ཁ་དོག་ནག་པོར་རོ་ཞེས་སོ། །ཞལ་བརྒྱད་ནས་ཧཱུྃ་རྒྱུན་མ་ཆད་པར་སྒྲོག་
པའོ། །རྡོ་རྗེ་འཆང་ཆེན་པོ་དེ་ལ་ཤེས་རབ་སྟོང་པའི་རྒྱ་དང་མ་བྲལ་བའི་རྟགས་སུ་
ཐལ་ཆེན་གྱིས་ལུས་ལ་བྱུགས་པས། ཡུམ་བདག་མེད་མ་དང་ཞལ་སྦྱར་བའོ། །
དགའ་བས་གཉིས་གཉིས་ནི་ཡབ་ལ་ཡང་ཀུན་རྫོབ་བྱང་ཆུབ་ཀྱི་སེམས་དང་དོན་
དམ་བྱང་ཆུབ་ ཀྱི་སེམས་གཉིས་ཡོད། ཡུམ་ལ་ཡང་ དེ་གཉིས་ཡོད་པས་སོ། །
གཟུང་འཛིན་གྱི་རྦ་རླབས་མེད་པའོ། །ལྷན་ཅིག་སྐྱེས་པའི་ཡེ་ཤེས་དེ་ལ་ངར་
འཛིན་གྱི་རློམ་སེམས་མེད་པའོ། །ཞལ་ལ་ཇོ་བོ་ཁ་ཅིག་གཡས་སུ་མ་རྩེགས་པ་
གཅིག །གཡོན་དུ་བརྩེགས་པ་གཅིག །རྩ་ཞལ་གྱི་སྟེང་དུ་ཞལ་གཅིག་སྟེ་བརྒྱད་
241-375



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དུ་འདོད་པའོ། ཁ་ཅིག་སྟེང་ཞལ་དེ་བཅད་ཕྲོ་གྱེན་ལ་བསྟན་ནས་བཅད་ཞལ་དུ་
ཡོད་པར་འདོད་དེ་འདི་ཤིན་ཏུ་བཀྲ་མི་ཤིས་པ་ཡིན་གསུངས། ནཱ་རོ་མི་ཏྲི་ཐར་
ལམ་གསུམ་ག་མཐུན་པར། རྩ་ཞལ་གྱི་གཡས་གཡོན་གཉིས་ཀར་ཞལ་གསུམ་
གསུམ་ མ་རྩེགས་ པར་ ཕྲེད་ ལ་ གཅེར་ ཞལ་དུ་བཞེད་ པའོ། །རྩ་ བའི་ ཞལ་ལ་
སོགས་པ་གཞུང་གསལ། སྟེང་ཞལ་དེ་དུད་ཁར་ཡོད་པས་གཙིགས་པ་ཅན་ནོ། །
ཞལ་རེ་རེ་ལ་སྤྱན་གསུམ་གསུམ་ཡོད་པས་ཉེར་བཞིའོ། །དཀར་དམར་གཉིས་མ་
གཏོགས་པའི་ལྷག་མའི་ཞལ་ཚོ་བུང་བང་གི་འཕོངས་བཞིན་གནག་ལྷང་ངེ་ཡོད་
པའོ། །དེ་ནས་གོང་ལེའུ་གསུམ་པར་བསྟན་པ་བཞིན་རྡོ་རྗེ་དང་པད་མ་བྱིན་གྱིས་
བརླབས་ཏེ་འདོད་ཆགས་ཆེན་པོ་གཞན་པ་མེད་པའི་འདོད་ཆགས་སོ། །ལྷན་ཅིག་
སྐྱེས་པའི་དགའ་བའི་རང་བཞིན་ལས། གྲོང་ཁྱེར་ཉམས་དགའ་ནི་གཞལ་ཡས་
ཁང་གི་དབུས་སུ་ཡུམ་བདག་མེད་མ་ཁྱོད་དང་ཧེ་རུ་ཀ་ང་དགའ་བ་ཤིན་ཏུ་རོལ་པ་
ནི་ཡབ་ཡུམ་སྙོམས་པར་ཞུགས་པ་བྱས་པས་སྦྱོར་མཚམས་ནས་སིད་སིད་བྱ་བའི་
འོད་ཟེར་གྱི་སྒྲ་བྱུང་
། དེས་ཕྱོགས་བཅུའི་སངས་རྒྱས་རྣམས་བཀུག་སྟེ་ཡབ་ཀྱི་
ཞལ་དུ་ཞུགས་ཨ་ཝ་དྷཱུ་ཏཱི་ནས་སོང་པས་ཡུམ་གྱི་པད་མར་གཾ་ཙི་ལ་སོགས་པ་ལྷ་
མོ་རྣམས་ཀྱི་ས་བོན་དུ་གྱུར་པ་ལ་གུར་ལེའུ་བདུན་པའི་ཨ་ནུ་ར་གའི་རྗེས་སུ་
ཆགས་པའི་རྒྱས་གདབ་བྱའོ། །འཁོར་གྱི་ལྷ་མོ་རྣམས་བསྐྱེད་པ་ལ་སློབ་དཔོན་
མཚོ་སྐྱེས་ཀྱིས་བྱང་ཆུབ་པ་ལྔས་བསྐྱེད་པར་བཤད། ཇོ་བོ་ནཱ་རོ་པ་རྐང་ཐོན་དུ་
འདོད་དེ། རྒྱུད་ན་རྐང་ཐོན་དུ་བདེའོ། །
དེ་ཡང་ཨཱི་གྷོ་རི་གྷཾ་སྭཱ་ཧཱ་ཞེས་བརྗོད་པས་ཡུམ་གྱི་མཁའི་གེ་དེ་ཕྱིར་བྱུང་པ་
གྷོ་རི་མ་ནག་མོ། གཡས་ན་གྲི་གུག་གཡོན་ན་རོ་ཧི་ཏིའི་ཉ་བ་རྣམས་པ་གཅིག་
241 -376



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཤར་ཕྱོགས་ཀྱི་པད་མའི་ཚངས་པའི་གདན་གྱི་སྟེང་དུ་དབྱུང་པ་ནི་དཀར་མོའི་ཚིག་
གཉིས་སྟེ། ཤར་གྱི་སྒོ་ཟེར་ཡང་སྒོ་དང་ཉེ་བའི་པད་མ་ལ་དགོད་པའོ། །དེ་བཞིན་
དུ་ཙོ་རི་ལ་སོགས་པ་ཡང་རྐང་ཐོན་དུ་དབྱུང་ངོ༌
། །དེས་ནི་རྒྱུའི་ཧེ་རུ་ཀ་བསྐྱེད་
པའི་ཆོས་བཅུ་རྫོགས་པའོ། །
དེ་ནས་འབྲས་བུའི་ཧེ་རུ་ཀ་བསྐྱེད་པ་ལ་ཆོས་བཅུ་སྟེ། དྲི་ཟ་ཉེ་བར་
བཞུགས་ པ་ དང༌། མཚམས་ཀྱི་ལྷ་མོ་བཞིའི་མྱ་ངན་གྱི་ཀླུས་བསྐུལ་བ་དང༌།
འབྲས་བུའི་ཧེ་རུ་ཀ་བཞེངས་པ་དེ། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་
བསློབ་པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་དང་། དབང་བསྐུར་བ་དང་། མཆོད་པ་དང་། བསྟོད་པ་དང་། བདུད་རྩི་མྱང་པ་
དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །དེ་ལ་དང་པོ་ནི་དེ་ནས་
ཞེས་རྒྱུའི་ཧེ་རུ་ཀ་བསྐྱེད་པའོ། །རྡོ་རྗེ་ཆགས་ཆེན་ནི་ཡབ་ཀྱི་ཞལ་དུ་ཞུགས་ཏེ་རྡོ་
རྗེའི་ལམ་ནས་སོང་པས་ཡུམ་གྱི་པད་མར་ཕབ་པས་ཡུམ་བདེ་བ་སྐྱེས་ཏེ་འོད་དུ་
ཞུ། ཡུམ་ཞུ་བས་ཡབ་ཀྱང་བདེ་བའི་ངོ་བོར་ཞུ་སྟེ་དངུལ་ཆུའི་རྣམ་པ་ལྟ་བུར་གྱུར་
པ་ནི་རིག་མར་བཅས་པ་ཁུ་བར་གྱུར་ཞེས་པའོ། །
ཞུ་བ་ནི་དེ་ནས་ལྷ་མོ་རྣམས་ཀྱིས་བསྐུལ། ཅིས་བསྐུལ་ན་སྣ་ཚོགས་གླུའི་
མཆོད་པས་བསྐུལ་བའོ། །དེ་ནས་ལྷ་མོ་པུ་ཀ་སིའི་གླུ་ནི་རྗེ་བཙུན་ནི་དགྱེས་པ་རྡོ་
རྗེ་ལ་བོད་པའོ། །སྙིང་རྗེ་ཆེན་པོའི་ཡིད་ཀྱིས་བཞེངས་ཤིག །གོང་ལ་བཞེངས་ན་
སྟོང་པ་ཉིད་ཀྱི་ཏིང་ངེ་འཛིན་སྤོངས་ཤིག་པའོ། །དགོས་པ་པུ་ཀ་སི་བདག་ལ་
སྐྱོབས་ཞེས་པའོ། །གང་གིས་སྐྱོབ་ན་བདག་ལ་ཟག་པ་མེད་པའི་བདེ་བ་ཆེན་པོ་
སྦྱོར་བར་མཛོད་ཅིག་པའོ། །ལྷ་མོ་ཤ་བ་རིའི་གླུ་ནི། དགྱེས་པ་རྡོ་རྗེ་ཁྱོད་མེད་ན་
241 -377



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཤ་བ་རི་ནི་བདག་འགུམ་པ་ལ་ཐུག་པས་བཞེངས་ཤིག །གང་ལས་བཞེངས་ན་
སྟོང་པའི་ཏིང་ངེ་འཛིན་སྤོངས་ལའོ། །རི་ཁྲོད་མའི་དགོས་པའམ་འབྲས་བུ་གྲུབ་
པར་མཛོད་ཅིག་པའོ། །གདོལ་པ་མོའི་གླུ་ནི། དགའ་གཙོ་ནི་དགྱེས་པ་རྡོ་རྗེ་ལ་
བོད་པའོ། ཁྱོད་བྱང་ཆུབ་མཆོག་ཏུ་སེམས་བསྐྱེད་པའི་དུས་སུ་བདག་སངས་རྒྱས་
པར་བྱས་ལ་སེམས་ཅན་ཐམས་ཅད་ཀྱི་དོན་བྱའོ་བར་ཁས་བླངས་དམ་བཅས་
མགྲོན་དུ་གཉེར་ནས། ད་སྟོང་པ་ལ་བཞུགས་པ་ཅི་ཡིན། ཁྱོད་མེད་ན་བདག་
གིས་འདོད་ཆགས་ཅན་གྱི་དོན་བྱ་བའམ་ཞེ་སྡང་ཅན་གྱི་དོན་བྱ་བ་ལ་སོགས་པའི་
ཕྱོགས་སམ་དོན་མི་འཚམས་པས། ཞུ་བ་བགྱིད་པའོ། །
ད་ནི་གཡུང་མོའི་གླུ་ནི། འོ་ན་བཅོམ་ལྡན་འདས་ལ་བཞེངས་པའི་ནུས་པ་
ཡོད་དམ་ཞེ་ན། གཡུང་མོ་བདག་གིས་ཁྱོད་ཀྱི་ཐུགས་སེམས་ཤེས་པས་བཞེངས་
པའི་ནུས་པ་འདུག་གིས་ཞེས་པའོ། །བཞེངས་ལུགས་མིག་འཁྲུལ་ལམ་སྒྱུ་མ་ལྟ་བུ་
ལ་མངའ་བརྙེས་པས་དེ་ལྟ་བུར་ཁྱོད་བཞེངས་ཤིག ཁྱོད་མ་བཞེངས་ན་གཡུང་མོ་
བདག་ནི་དྲན་ པ་ ཉམས་ ཤིང་ སེམས་ སྟོར་ བས། སྟོང་པ་ ཉིད་འབའ་ཞིག་ལ་
བཞུགས་ན་སྙིང་རྗེ་རྒྱུན་ཆད་ཡིན་པས་དེ་ཡང་མཛད་པར་བཞེངས་ཤིག་པའོ། །དེ་
ལྟར་གླུས་བསྐུལ་བས་ཞུ་བའི་ཐིམ་ལེ་དེ་ལས་འོད་སྤྲོས་བསྡུས་པས་ཨོཾ་དང་ཧཱུྃ་དུ་
འགྱུར། དེ་ལས་སྤྲོས་བསྡུས་པས་རྡོ་རྗེ་ནི་རྒྱ་གྲམ་པ་ལ་ཧཱུྃ་གི་མཚན་པ་དང་གྲི་
གུག་ཨོཾ་གིས་མཚན་པར་འགྱུར། དེ་པས་སྤྲོས་བསྡུས་པ་ལས་ས་བོན་ཕྱག་མཚན་
འདྲིས་པ་ནི་ཁུ་བའི་གཟུགས་སོ། །དེ་ལས་བཞེངས་པ་ནི་ཞུབས་གྱ་ཚོམས་སུ་ས་
ལ་བརྒྱབ་པས་རྒྱ་མཚོ་ཆེན་པོར་སླེབས་པའོ། །ལྷ་དང་ལྷ་མ་ཡིན་སྡིགས་པར་
མཛད་པའོ། །
241 378



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དེའི་ཕྱག་མཚན་ནི་གཡས་ཀྱི་ཐོད་པ་བརྒྱད་དུ་གླང་པོ་ཆེ་ལ་སོགས་པ་
བརྒྱད་ཐོད་པའི་ནང་དུ་བཅུག་པ། སེམས་ཅན་རྣམས་ཀྱི་གདོང་ཧེ་རུ་ཀ་ལ་ལྟ་
བའོ། །ཤ་ ར་ བྷ་ནི་སེང་གེ་ཡན་ལག་བརྒྱད་པའོ། །ཕྱག་གཡོན་པའི་ཐོད་
བརྒྱད་དུ་ས་གྲུ་བཞི་པ། ཆུ་ཟླུམ་པོ་ལ་སོགས་པ་བྲིས་པའི་ཐང་སྐུ་བདུག་སྟེ་དེ་
ཀུན་ལོག་པ་ཡིན་གསུངས། སའི་ལྷ་མོ་སེར་མོ་ཞལ་གཅིག་ཕྱག་གཉིས་པ་ཐལ་
མོ་ སྙིང་ གར་ སྦྱར་བའོ། །དེས་འགྲེ། གཉིས་ པར་ཆུའི་ལྷ་མོ་དཀར་མོ། གསུམ་
པར་རླུང་གི་ལྷ་མོ་དུད་ཀ །བཞི་པར་མེའི་ལྷ་མོ་དམར་མོ། ལྔ་པར་ཟླ་བའི་ལྷ་མོ་
དཀར་མོ། དྲུག་པར་ཉི་མའི་ལྷ་མོ་དམར་མོ། བདུན་པར་མཐར་བྱེད་གཤིན་རྗེ་
ནག་མོ། བརྒྱད་པ་ནོར་ལྟ་སེར་མོ། དེ་རྣམས་ཀྱི་ཞལ་སེམས་ཅན་རྣམས་ལ་བདེ་
བ་སྟེར་བའི་རྟགས་སུ་ཁ་ཕྱིར་བལྟས་པའོ། །སྒེག་པའི་ཚིག་བཞིས་ཉམས་དགུ་
དང་ལྡན་བྱ་བ་ཙམ་ལས་བཤད་པ་མི་གསུངས་སོ། །
དེ་ལྟར་འབྲས་བུའི་ཧེ་རུ་ཀ་དེ་ཡང་སེམས་དཔའ་སུམ་བརྩེག་གི་བདག་
ཉིད་ཅན་དུ་བཞེངས་པ་ནི་བདག་པོའི་ས་བོན་ལ་སོགས་པས་སྟོན་ཏེ་ཨ་ཧཱུཾ་སྔོན་པོ་
ཞེས་པ་གཙོ་བོའི་ཐུགས་ཁར་ཡེ་ཤེས་སེམས་དཔའ་ཚོན་གོང་དེའི་ཐུགས་ཀར་རྡོ་
རྗེ་ནས་ཙམ་པ་གཅིག་བསྒོམ། དེའི་ལྟེ་བ་ལ་སྲན་ཆུང་བཤགས་པའི་གའུ་ཙམ་གྱི་
ཉི་མ། དེའི་དབུས་སུ་ཧཱུཾ་སྔོན་པོ་འོད་ཟེར་སྣ་ཚོགས་འབར་ཞིང་གདུག་པ་ཅན་
རྣམས་འཇིགས་ཤིང་སྐྲག་པར་བྱེད་པ་གཅིག་བསྒོམ། ཡུམ་གྱི་ཐུགས་ཀར་ཟླ་བ།
དེའི་དབུས་སུ་ཨ་སྔོན་པོ་གོང་བཞིན་དུ་འབར་བ་འཇིགས་པ་གཅིག་བསྒོམ་མོ། །
མ་མོའི་འཁོར་ལོ་ནི་འཁོར་ལྷ་མོ་བརྒྱད་ཀྱིས་བསྐོར་བའི་དབུས་སུ་གཙོ་བོ་ཡབ་
ཡུམ་ ཁ་དོག་ནག་པོ། ཁྲོ་བོའི་སྐུར་འདུག་པས་འཇིགས་པ་ཆེན་པོའོ། །བདག་
241 379



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
མེད་མ་ལ་ལྷན་ཅིག་སྐྱེས་པའི་དགའ་བ་སྦྱིན་པའི་གཙོ་བོ་སེམས་དཔའ་སུམ་
བརྩེག་ཏུ་འདི་ལྟར་བསྒོམ་པ་ཉིད་ཡིན་ནོ། །
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་
། ཡེ་
ཤེས་སེམས་དཔའ་སྤྱན་དྲངས་ནས་ གཉིས་ སུ་ མེད་ པར་ བསྲེ་བ་དང་། དབང་
བསྐུར་བ་རྣམས་བརྟག་པ་དང་པོའི་ལེའུ་གསུམ་པར་བཤད་པ་བཞིན་དུ་སྦྱར་རོ། །
དེ་ནས་མཆོད་པ་ནི་ཏིང་ངེ་འཛིན་སེམས་དཔའི་ཧཱུཾ་ལས་འོད་འཕྲོས་པ་
འཇིག་རྟེན་དག་ན་གཟུགས་སྡུག་པ་དང་སྒྲ་སྙན་པ་ལ་སོགས་ པ་ཐམས་ཅད་
བསྡུས་ཡབ་ཀྱི་ཞལ་དུ་ཞུགས་ཨ་ཝ་དྷུ་ཏཱི་ནས་ཡུམ་གྱི་པད་མར་སོང་བས་མཆོད་
པའི་ལྷ་མོར་སྤྲོས་ལ་དེ་རྣམས་ཀྱིས་མཆོད་པ་སྟེ་དེ་ཡང་ཕྱི་མཆོད་གུར་གྱི་ལེའུ་
བརྒྱད་པ་བཞིན་དུ་བྱ། དང་པོའི་ལེའུ་གསུམ་པ་བཞིན་དུ་ནང་དང་གསང་བ་དང་
དེ་ཁོ་ན་ཉིད་ཀྱིས་མཆོད་དེ། གུར་ལེའུ་བདུན་པའི་པུ་ཙ་བཛྲའི་རྒྱས་གདབ་བྱའོ། །
དེ་ནས་བསྟོད་པ་དེ་བདུད་རྩི་མྱང་བ་ཡང་ལེའུ་གསུམ་པ་བཞིན་དུ་རྒྱུད་སྡེབ་པའོ། །
དེ་ནས་བསྐྱེད་པའི་ཏིང་ངེ་འཛིན་བསྒོམ་པ་ནི་མ་མོའི་འཁོར་ལོའི་ཚིག་
བཞིས་གཙོ་བོ་ཡབ་ཡུམ་ཤིན་ཏུ་གསལ་བར་བསྒོམ། །དཀར་མོའི་གཡས་ན་གྲི་
གུག་ནི་ཉོན་མོངས་པ་གཅོད་པའི་བརྡ་ཡིན་ཞེས་པ་ལ་སོགས་པ་རྣམ་དག་སྦྱར་
བའི་བཤད་པ་ཡོད། བསྒྲུབ་པའི་ཐབས་རྣམ་པར་དག་པའི་གཏེར་ནས་ཡང་དེ་
ལྟར་ཡང་དེ་བླ་མ་མི་གསུངས་སོ། །ལྷ་མོ་རྣམས་ཀྱི་ཐུན་མོང་གི་ཆོས་ནི་སྐྱིལ་ཀྲུང་
ཕྱེད་པ་ནི་ཞབས་གཡོན་བརྐྱང་གཡས་པ་གཡོན་པའི་སྒྱིད་ཁུང་དུ་བཅུག་པའོ། །
དཀར་མོ་ལ་སོགས་པ་ཞལ་གཅིག་ཕྱག་གཉིས་པ། སྐྲ་སེར་པོ་གྱེན་དུ་བརྫེས་པ།
རུས་པའི་རྒྱན་ཆ་ལྔས་བརྒྱན་པའོ། །གྷོ་རི་སྐུ་མདོག་ནག་མོ་ཆོས་ཉིད་མི་འགྱུར་
241 -380



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱུན་དང་འདྲ་བའི་བཤད་པ།
བའི་རྟགས་སུ་བྱུང་ཞེས་པ་ལ་སོགས་པ་དོན་རྟགས་ཀྱི་བཤད་པ་སྦྱར་བ་ཡོད་དེ་
བླ་མ་མི་གསུངས་སོ། །གཡུང་མོ་སྣ་ཚོགས་པ་ནི་ཞལ་གཉིས་དཀར། ཐུགས་ཀའི་
བར་གནག །ལྟེ་བ་མན་ཆད་དམར། གདོང་མོ་དཀར། བརླ་དང་དཔུང་པ་གཉིས་
སེར། ལག་པ་དང་རྐང་པའི་རྗེ་ངར་གཉིས་ལྗང་ཁུའོ། །ཚངས་པ་ལ་སོགས་པའི་
གདན་ བྲིས་ པ་ འདུག་ སྟེ་ ལོག་ པ་ཡིན། ཀུན་གཞི་དང་ལྡན་པར་འོང་ པ་ ཡིན་
གསུངས་སོ། །ཚངས་པ་སེར་པོ། དབང་པོ་དཀར་པོ། ཉེ་དབང་ནག་པོ། དྲག་པོ་
སྔོན་པོ་དེ་ཚོ་གཙོ་བོའི་གདན་ཡང་ཡིན་ནོ། །མཚམས་ཀྱི་པད་མ་ལ་གཤིན་རྗེ་
ནག་པོ། ནོར་བདག་སེར་པོ། བདེན་བྲལ་ནི་སྲིན་པོ་སྔོན་པོ། ཐག་བཟང་རིས་
ལྗང་ཁུའོ། །དེ་ཚོ་ཐམས་ཅད་མགོ་གཡོན་དུ་ལྟ་བ་གན་རྐྱལ་དུ་བསྒྱེལ་བའོ། །དེ་
ཚོས་འབྲས་བུའི་ཧེ་རུ་ཀ་བསྐྱེད་པའི་ཆོས་བཅུའོ། །དེ་ལྟར་བསྐྱེད་པའི་རིམ་པ་
བསྒོམ་པ་ལ་སྐྱོ་ན་འཁོར་གྱི་ལྷ་མོ་བརྒྱད་ཞལ་བརྒྱད་དུ་བསྡུས་ཏེ། གཙོ་བོ་ཡབ་
ཡུམ་གྱི་ཏིང་ངེ་འཛིན་གྱིས་བཟླས་པ་བྱ་བ་ནི། བཟླས་ལུགས་བཞི་པོ་གང་རུང་
གཅིག་བྱའོ། །
ད་ནི་རྐང་པ་བཞི་པའི་སྔགས་སྔོན་དུ་འགྲོ་བས་ངག་གི་བཟླས་པ་སྟོན་ཏེ།
བྷོ་ལའི་ཚིག་བཞིས་ཆགས་ཅན་འདུལ་བའི་བརྡའམ་གསང་སྔགས་ཀྱི་ལམ་བདེ་
སྟོང་དུ་མཚོན་ པའི་བརྡའོ། །བུད་མེད་ཀྱི་ཚིག་དྲུག་ གིས་རྣ་གཏད་པར་བསྐུལ་
བའོ། །སྔགས་ཀྱི་ཆེ་བ་ནི་སངས་རྒྱས་བྱང་ཆུབ་སེམས་དཔའ་བདག་གིས་སྔགས་
འདི་ཟབ་པས་རྒྱུད་གཞན་དུ་མ་བསྟན་པའོ། །འདིའི་སྔགས་ནི་རྩ་བའི་སྔགས་ལ་
བརྟེན་ནས་ལས་དང་དངོས་གྲུབ་ཐམས་ཅད་འབྱུང་བའོ། །སྔོན་འབྱུང་དུ་རྡོ་རྗེ་
སེམས་དཔའ་སྟོན་པས་གསུངས་པའོ། །ལྷ་མོ་བདག་མེད་མ་ལ་བོས་ཏེ་ཤིན་ཏུ་
241 --381



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
འཇིགས་པ་ནི་གསང་བར་འོས་པའོ། ཁྱོད་ཀྱིས་ཡང་ནས་ཡང་དུ་ཞུས་པས་ངོ་མི་
ཆོགས་པས་ཁྱོད་ལ་གཏད་བཤད་ཞེས་སོ། །འབར་བའི་ཕྲེང་བ་ནི་གཞལ་ཡས་
ཁང་གི་འོད་ཟེར་རོ། །ཏིང་ངེ་འཛིན་གྱི་དཀྱིལ་འཁོར་བཞེངས་ཤིང་སྤྲུལ་ནས།
སྔོན་འབྱུང་དུ་རྡོ་རྗེ་སྙིང་པོ་སྙིང་རྗེ་ཆེན་པོ་ལ་དབང་བསྐུར་སྦྱིན་པའི་ཕྱིར། དབང་
རྟེན་བརྒྱ་བྱིན་གྱི་སྲིང་མོ་ཐིག་ལེ་མཆོག་འཛིན་མ་བཀུག་སྟེ། དེ་ལ་བརྟེན་ནས་
དབང་བསྐུར་བའོ། །བཟླས་པ་འབུམ་ནི་བསྙེན་པ་ལའོ། །དེ་ཡང་ཀྱེའི་རྡོ་རྗེའི་ང་
རྒྱལ་གྱིས་ སོ། །བཟླས་ པ་ ཁྲི་ནི་བསྒྲུབ་ པ་ ལའོ། །སྔགས་ ཀྱི་ ཚིག་ གི་ དེ་ ཡང་
གསལ་བ་དང་། སྒྲ་རིང་བ་དང༌
། བཟླས་པ་ནི་སཾསྐྲྀ་ཏའི་སྐད་དུ་ཀྱེའི་རྡོ་རྗེའི་ང་
རྒྱལ་གྱིས་བཟླས་ན། བཙུན་མོ་ནི་ལྷ་དང་མིའི་བུ་མོ་ཐམས་ཅད་ཞུགས་ཞེས་པའོ། །
དོགས་པ་མེད་པ་ནི་སོམ་ཉིའམ་ཡིད་ཀྱི་སེམས་མེད་པའོ། །
དགུག་པའི་ལས་ལས་གཞན་མི་འགྲུབ་བམ་ཞེ་ན། འདི་ཡིས་གསད་པ་
དང་། དགུག་པ་ལ་ སོགས་ པའི་ལས་རྣམས་ཐམས་ཅད་ བྱེད་པོའོ། །རིག་བྱེད་
རྣམས་ཀྱི་དང་པོ་ནི་ཨའོ། །ཟླ་ཕྱེད་ཐིག་ལེས་བརྒྱན་པས་་མོ། །བླ་མ་ལྷོ་པས་
རྒྱ་དཔེ་ལྔ་བཅུ་ལ་སོགས་པས་མཐུན་པ་ཡེ་མ་བྱུང་ནས་ནཱ་རོ་པ་ལ་ཞུས་པས།
བཏུ་བ་མེད་པས་དེ་ལྟར་འོང་པ་ཡིན། ཟློས་ན་འདི་ལྟར་ཟློས་གསུངས་ནས་ཨ་སྟ་
དང་ཨིན་ཏྲ་ཡ་མའི་སྔགས་དག་པ་གཅིག་ཐུགས་ལ་བཏོན་ནས་བྲིས་པ་གཅིག་
ཡོད་དེ་འོ་སྐོལ་རྣམས་བློ་ལ་འཛིན་ན་དེ་ལ་བཟུང་ངོ༌
། །སྔགས་ཀྱི་སྒྲ་བཤད་ན་ཨ་
སྟ་ན་ན་ཡང་ཞེས་པ་ཞལ་བརྒྱད་པ་བདེན་པའི་སྐུ་ཅན་ཁྱོད་ཀྱིས་ཨོཾ་མ་ར་ཡ་མ་ར་
ཡ་ཞེས་པ་ཉོན་མོངས་པའི་བདུད་སོད་རབ་ཏུ་སོད་ཅིག་པའོ། །བིང་ཀ་སེར་སྐྱ།
བྷ་ཀེ་གྱེན་དུ། ཤ་བ་དབུ་སྐྲ། སྨྲ་ནི་བརྗེས་པ་སྟེ། དབུ་སྐྲ་སེར་པོ་གྱེན་དུ་བརྗེས་
241 -382



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་ཁྱོད་ཀྱིས་ཀ་ར་ཡ་ཀ་ར་ཡ་ཞེས་པ། འཆི་བདག་གི་བདུད་མཛོད་རབ་ཏུ་མཛོད་
ཅིག་པའོ། །ཙ་ཏུར་བཞི། བྷི་ཤ་ཏི་ཉི་ཤུ། རྗེ་ཏྲ་ཡ་སྤྱན་དང་ལྡན་པ་སྟེ། སྤྱན་ཉི་ཤུ་
རྩ་བཞི་དང་ལྡན་པ་ཁྱོད་ཀྱིས་གར་རྫ་ཡ་གར་རྫ་ ཡ་ཞེས་པ་ཕུང་པོའི་བདུད་
སྒྲོགས་རབ་ཏུ་བདུད་སྒྲོགས་ཤིག་པའོ། །ཤོ་ད་ཤ་བྷུ་ཛ་ཡ་ནི་ཕྱག་བཅུ་དྲུག་དང་
ལྡན་པ་ཁྱོད་ཀྱིས། ཏར་རྫ་ཡ་ཏར་རྫ་ཡ་ཞེས་པ་ལྷའི་བུའི་བདུད་ཆིངས་རབ་ཏུ་
ཆིངས་རབ་ཏུ་སྡིགས་ཤིག་པའོ། །ཀྲི་སྣ་ནག་པོ། ཛི་མུ་ཏ་སྤྲིན། ཝ་སུ་ཤེ་སྐུ་ལུས་
ཏེ་སྐུ་ལུས་སྤྲིན་ནག་པོ་མངའ་བ་ཁྱོད་ཀྱིས། ཤོ་ཥ་ཡ་ཤོ་ཥ་ཡ་ཞེས་པ་སྐོམས་རབ་
ཏུ་སྐོམས་ཤིག་པའོ། །གང་སྐོམས་ན་ས་པ་ཏ་ས་ག་ར་ཞེས་པ་རྒྱ་མཚོ་ཆེན་པོ་ལ་
སོགས་པ་སྐོམས་ཞེས་པའོ། །ཀ་པ་ལ་ཐོད་པ། མ་ལ་ཕྲེང་པ། ནེ་ཀ་དུ་མ། བྷི་རི་
ནི་འཛིན་པ་སྟེ། ཐོད་པའི་ཕྲེང་པ་དུ་མ་འཛིན་པ་ཁྱོད་ཀྱིས། བྷན་དྷ་བྷན་དྷ་ཞེས་
པ་ཆིངས་རབ་ཏུ་ཆིངས་ཤིག་པའོ། །གང་ཆིངས་ན་ན་ག་ཤ་ནི་གུ་ན་སྟེ་ཀླུ་བརྒྱད་
པོ་ཐམས་ཅད་ཆིངས་ཤིག་པའོ། །ཨདྨ་ཏ་ནང་གི །ཀྲུ་ར་ཙི་ཏ་ཡ་མ་རུངས་པའི་
ཐུགས་ཅན་ཏེ། ནང་གི་མ་རུངས་བའི་ཐུགས་ཅན་ཁྱོད་ཀྱིས། གྷི་ན་གྷི་ན་ཞེས་པ་
ཟུང་རབ་ཏུ་ཟུང་ཅིག་པའོ། །གང་ཟུང་ན་ཤ་ཏུཾ་སྟེ་དགྲ་ཐམས་ཅད་རབ་ཏུ་ཟུང་
ཞེས་པའོ། །ཨརྙན་དུ་ཟླ་བ་ཕྱེད་པ། དེ་ཋི་ནི་མཆེ་བ་སྟེ་ནང་གི་མ་རུངས་པའི་
གཟུགས་ཅན་ཟླ་བ་ཕྱེད་པ་ལྟ་བུ་མངའ་བ་ཁྱོད་ཀྱིས་ཧ་ཧྭ་ཧི་ཧཱི་ཧུ་ཧུ་ཧེ་ཧེ་ཧོ་ཧོ་ཧོ་
ཧཱ་ཞེས་པ་ཡེ་ཤེས་ཀྱི་གད་མོ་བཅུ་གཉིས་འཇིག་རྟེན་གྱི་ཁམས་ཐམས་ཅད་དུ་
སྒྲོགས་ཤིག་པའོ། །
དེ་ལྟར་བཟླས་པ་ལ་སྐྱོ་ན་སེམས་ཀྱི་ཞེན་པ་བཟློག་པའི་དོན་དུ་རྫོགས་
རིམ་བསྒོམ་སྟེ། ཆགས་ཅན་ཡིན་ན་ལས་ཀྱི་ཕྱག་རྒྱ་མ་ལ་བརྟེན་ནས་བསྒོམ།
241 ---383



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ཞིག་
ཡིན་ན། རང་ ལུས་ ཐབས་ ལྡན་ ལ་ བརྟེན་ ནས་ བསྒོམ་མོ། །དེ་ ལ་ སྐྱོ་ན་ཐུན་
མཚམས་ཀྱི་ཆོས་ལ་རྣམ་དག་རྗེས་སུ་དྲན་པ་དང་པོའི་ལེའུ་དགུ་པ་ནས་འབྱུང་བ་
བཞིན་བསྒོམ། གཏོར་མའི་གཞུང་ཟིན་ལེའུ་གསུམ་པར་བཤད་པ་བཞིན་ནོ། །ཕྱི་
མའི་ལེའུ་བཞི་པ་ནས་འབྱུང་བ་བཞིན་རྡོ་རྗེའི་གླུ་བླང་
། འདིའི་ལེའུ་བཞི་པ་ནས་
འབྱུང་བ་བཞིན་སྨོན་ལམ་བཏབ་སྟེ། ལས་ཀྱི་ལྷ་ཧེ་རུ་ཀ་ཞལ་གཅིག་ཕྱག་གཉིས་
པར་ལངས་ཏེ། གུར་ལེའུ་བཅོ་ལྔ་པ་ནས་བཤད་པ་བཞིན་ལས་དང་པོ་པའི་སྤྱོད་
པ་ཅི་རིགས་པར་བྱ། དེ་རྣམས་ལ་སེམས་མི་གནས་པ་ལ་དང་པོ་འོར་གཅིག་
བསྒོམ། གནས་པ་བརྟན་པ་ལ་ཡང་བསྒོམ་ཡང་བསྒོམ་བྱེད། བརྟན་པ་བོགས་
དབྱུང་བའི་དོན་དུ་སྤྱོད་པ་བྱས་པས་ཟླ་བ་གསུམ་དང་ཞག་བདུན་ན་གོང་ལེའུ་
གསུམ་པར་བཤད་དོ། །
དེ་ཉིད་ ཀྱི་དཀྱིལ་ འཁོར་ བྲིས་ ནས་ དབང་ བསྐུར་ བ་ སྟོན་ཏེ། རྩ་ བའི་
སྔགས་བཤད་པའི་དེ་ནས་ལྷ་མོ་བདག་མེད་མ་དེ་བསྒོམ་བཟླས་གཉིས་བཤད་པ་
ལ་དགྱེས་ནས་བསྲུབ་པ་ལ་སོགས་པ་ནི་མཆོད་པ་བྱས་ནས་དཀྱིལ་འཁོར་ཞུས་
པའོ། །ཡུམ་དེ་ཆ་སྟོན་པ་རྡོ་རྗེ་འཆང་ཡེ་ཤེས་ཆེན་པོ་ལ་མངའ་བརྙེས་པ་དེས།
ཆགས་ཅན་འདུལ་བའམ་གསང་སྔགས་ཀྱི་ལམ་བདེ་སྟོང་དུ་མཚོན་པའི་བརྡར་
སྦྱོར་བ་མཛད་དེ། དཀྱིལ་འཁོར་སྟོན་པ་ལ་དགྱེས་པའི་ཐུགས་ཀྱིས་མཉམ་པར་
བཞག་པས། བཅོམ་ལྡན་འདས་ཉིད་དཀྱིལ་འཁོར་དེ་བྲི་བ་འདི་གསུངས་པའོ། །
རྗེས་འཇུག་ཏུ་དེ་ལ་སྟོན་པའི་ཚིག་གཉིས་ཀྱིས་ཆགས་ཅན་ལས་ཀྱི་ཕྱག་རྒྱ།
ཆགས་བྲལ་གྲོགས་ཆོ་ག་ཤེས་པ་གཅིག་དང་གཉིས་ཀྱིས། སེམས་ཅན་གྱི་དོན་ལ་
241 -384



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
དགྱེས་པའི་ཐུགས་ཀྱིས་དཀྱིལ་འཁོར་བྲི་སྟེ། དེ་ཡང་རྡོ་རྗེ་སློབ་དཔོན་མཚན་ཉིད་
དང་ལྡན་པས་བསྙེན་པ་དང་
། ས་ཆོག་དང་སྟ་གོན་ནི་བརྟག་པ་དང་པོའི་ལེའུ་བཅུ་
པ་བཞིན་བྱ་སྟེ། དཀྱིལ་འཁོར་གྱི་ཞག་གི་ཆོ་ག་ལ། གུར་གྱི་ལེའུ་བརྒྱད་པ་བཞིན་
ཐིག་བཏབ་ནས་ཚོན་གྱིས་བྲི་བ་ནི། པད་མ་འདབ་མ་བརྒྱད་པ་རིམ་པ་གཅིག་
ཡོད་པས་འཕར་མ་གཅིག་པའོ། །སྒོ་བཞི་པ་འོད་ཟེར་ཁ་དོག་རྣམ་པ་ལྔ་འཕྲོ་བ།
རྟ་བབ་བཞི་དང་ལྡན་པ། རྡོ་རྗེ་སྲད་བུ་ནི་བདེ་སྟོང་གི་ཐིག་དང་ལྡན་པའོ། །རེ་ག་
ལྔ་ནི་པན་ཙ་ར་གའི་རྩིག་པ་སྟེ་ནང་དུ་ནག་པོ་དེའི་ཕྱི་རིམ་དུ་ལྗང་ཁུ་དམར་པོ་
སེར་པོ་དཀར་པོས། བསམ་པ་ཐམས་ཅད་ཡོངས་སུ་རྫོགས་པའི་བརྡར་ལྷ་སྣམ་
ལ་བུམ་པ་བརྒྱད་བྲི། ཚོན་གྱི་རྒྱུ་ནི་སློབ་མ་འབྱོར་པ་རབ་ཡིན་ན་རིན་པོ་ཆེའི་ཚོན་
ནོ། །འབྱོར་པ་འབྲིང་ཡིན་ན་འབྲས་ལ་སོགས་པ་འབྲུའི་ཚོན་ནོ། །འབྱོར་པ་ཐ་མ་
ནི་དུར་ཁྲོད་ཀྱི་ཚོན་ནོ། །གཞལ་ཡས་ཁང་དེའི་དབུས་སུ་པད་མ་འདབ་མ་བརྒྱད་
པ་ཟེ་འབྲུ་དང་བཅས་པ་བྲིའོ། །སྙིང་པོ་ནི་དེའི་ལྟེ་བ་ལ་ཐོད་པ་དཀར་པོ་ཆ་
གསུམ་པ་ནི་དུམ་བུ་ གསུམ་ པ་གཅིག་ བྲིའོ། །དེ་ནི་ཡུམ་གྱི་མཚན་མའོ། །སྣ་
ཚོགས་རྡོ་རྗེ་ནི་ཡབ་ཀྱི་མཚན་མ་སྟེ་རྭ་གཅིག་ཐོད་པར་བཅུག་པ་རྭ་གསུམ་གསལ་
བ་སྟེ་དེས་ཡབ་ཡུམ་གཉིས་སུ་མེད་པ་མཚོན་པའོ། །དབང་ལྡན་དུ་ཤ་བ་རི་ནི་
སེང་གེ་རྐང་པ་བརྒྱད་པའོ། །གཞན་གཞུང་ན་གསལ་ལོ། །
དེ་ནས་དཀྱིལ་འཁོར་གྱི་གནས་ཉེ་བར་བརྒྱན་པ་དང་
། མཆོད་པ་དང་།
གཏོར་མ་དང་
། ཚོགས་ལ་སོགས་པ་བཤམས་ཏེ། དཀྱིལ་འཁོར་གྱི་རྩར་བུམ་པ་
དགོད་པ་ནི། དེ་ནས་རྣམ་རྒྱལ་ལ་སོགས་པས་བསྟན་ཏེ། །ཡལ་གའི་རྩེ་མོ་ནི་ཁ་
རྒྱན་ནོ། །གོང་བཟང་ནི་མགུལ་ཆིངས་སོ། །འབྲས་སཱ་ལུ་ལ་སོགས་པས་བུམ་པ་
241 -385



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཀང་ལ་བཞག་གོ །
དེ་ནས་དཀྱིལ་འཁོར་བསྒྲུབ་པ་དང༌། སློབ་དཔོན་བདག་འཇུག་བྱ། དེ་
ནས་སློབ་
མ་དཀྱིལ་འཁོར་དུ་བཅུག་ཅིང་ལྷ་ངོ་བསྟན་པ་བྱ། དེ་ནས་དབང་བསྐུར་
བ་ལ་བཞི་ལས་དང་པོ་བུམ་པའི་དབང་བསྐུར་བ་ནི། མང་དུ་ཞེས་པ་བུམ་པའི་
དབང་གི་ཆོ་ག་རྒྱས་པའི་རྒྱུད་དཔལ་དེ་ཁོ་ན་ཉིད་འདུས་པ་ཡིན་པས་དེ་བཞིན་དུ་
བྱ་གསུངས་ཏ། བླ་མ་རི་བོ་བ་ནི་བུམ་པའི་དབང་མང་དུ་བརྗོད་ཅིང་རྒྱས་པར་
བསྟན་པ་ནི་གུར་རོ། །དེ་ཉིད་བསྡུས་པ་ནི་དགྱེས་པ་རྡོ་རྗེ་འབུམ་ཚོ་ལྔ་ལས་
བཏུས་ པས་ སོ། །དེའི་དཀྱིལ་འཁོར་གྱི་ཆོ་ག་ནས་འབྱུང་བ་བཞིན་དུ་དབང་
བསྐུར་བཅོ་བརྒྱད་པོ་བསྐུར་ཞེས་པའོ། །
ད་ནི་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་ནི། བཅུ་
གཉིས་ནི་ལོ་གྲངས་ཉི་ཤུ་མའོ། །བརྒྱད་གཉིས་ནི་བཅུ་དྲུག་གོ །རིག་མ་ལ་བརྟེན་
ནས་བདེ་ཆེན་ཏེ་ས་ཧ་ཛ་སྐྱེ་བའི་རྟེན་བརྒྱད་ཡོད་དེ་འོག་ནས་སྟོན། དེ་ལ་རུས་པ་
དང་གསེར་ལ་སོགས་པའི་དོ་ཤལ་དང་རྐང་ཤུབ་ཀྱིས་བརྒྱན་ཏེ་དཀྱིལ་འཁོར་དུ་
གཞུག་ཅིང་དབང་བསྐུར་བའོ། །གོང་གི་རིག་མ་བརྒྱད་པོ་བཤད་པས་མ་ནི་
མའི་བཙུན་མོའོ། །སྲིང་མོ་རང་དང་དབང་སྟབས་གཅིག་ཏུ་ཐོབ་པའོ། །བུ་མོ་ནི་
རང་གིས་དབང་བསྐུར་བའོ། །སྲིང་མོའི་བུ་མོ་ནི་བླ་མའི་སློབ་མས་དབང་བསྐུར་
བའོ། །ཞང་པོའི་ཆུང་མ་ནི་བླ་མའི་བཙུན་མོའི་གྲོགས་མོའོ། །མའི་སྤུན་ནི་བླ་མའི་
ཕྱག་རྒྱ་མ་གཞན་གཅིག་གོ །སྒྱུག་མོ་ནི་བླ་མའི་བཙུན་མོའི་མའོ། །ཕའི་སྲིང་མོ་ནི་
བླ་མ་དང་དབང་སྟབས་གཅིག་ཏུ་ཐོབ་པའོ། །རིག་མ་བརྒྱད་པོ་གང་རྙེད་ལ་ཆང་
དང་ཤ་ལ་སོགས་པ་ཚོགས་ ཀྱི་མཆོད་པ་བྱ། དེ་ཡང་གོས་དང་བྲལ་བྱས་ལ་
241 -386



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
སོགས་པས་བདེ་བ་སྐྱེད་པའི་དོན་དུ་རྩེད་མོ་བྱ་བའོ། །ཚོགས་ཀྱི་མཆོད་པ་ལ་
སོགས་པ་སྔོན་དུ་སོང་བས་སྦྱོར་བ་བྱ་བ་ནི་དམ་དུ་འཁྱུད་པ་དང་ལ་སོགས་པས་
སྟོན་ཏེ། རྣལ་འབྱོར་པ་ཡིས་མཆོད་ནི་སྙོམས་འཇུག་གིས་སོ། །གང་པུར་བཏུང་བ
ནི་ལས་ཀྱི་ཕྱག་རྒྱ་དང་སྙོམས་པར་ཞུགས་པའི་ཉམས་བསྐྱང་པའོ། །ཐིག་ལེ་དེས་
དཀྱིལ་འཁོར་ལ་བསང་གཏོར་བྱ། རྣལ་འབྱོར་མས་བཏུང་ནི་ལེའུ་བཅུ་གཉིས་
པའི་ཚིག་གིས་སློབ་མའི་ལྕེ་ཐོག་ཏུ་སྦྱིན་པའོ། །དངོས་གྲུབ་མྱུར་དུ་ཐོབ་ནི་སྤྱིར་
ལུས་ངག་ཡིད་གསུམ་གྱི་ཁྱད་པར་དུ་ངག་གི་དྲི་མ་འདག་པའོ། །གསང་བའི་
དབང་བསྐུར་བའི་དེ་ནས་ཐུན་ཚོད་གཉིས་པ་ལ་ཤེས་རབ་ཡེ་ཤེས་ཀྱི་དབང་
བསྐུར་བའོ། །
གོས་ཀྱི་ཚིག་གསུམ་གྱིས་དབང་གསུམ་ཆར་གྱི་ཐུན་མོང་གི་ཆོས་ཏེ། བུམ་
པའི་དབང་གི་དུས་སུ་ཁྲུས་བྱས་བླ་མ་ལ་མཎྜལ་ཕུལ་ཏེ་གོས་ནི་རས་དམར་པོས་
གདོང་དྲིལ་ཏེ། རྡུལ་ཚོན་གྱི་དཀྱིལ་འཁོར་དེར་ནི་སློབ་མ་གཞུག་དམ་ཚིག་དང་
སྡོམ་པ་དབོག །ཡེ་ཤེས་དབབ། གདོང་གཡོགས་དགྲོལ་བའི་ཕྱི་ནས་རྡུལ་ཚོན་
གྱི་དཀྱིལ་འཁོར་དུ་ལྷ་ངོ་བསྟན་ནོ། །གསང་བའི་དབང་གི་དུས་སུ་ལྷ་ངོ་བསྟན་ཏེ།
ལས་ཀྱི་ཕྱག་རྒྱའམ་སློབ་དཔོན་གྱི་ལུས་ཀྱི་དཀྱིལ་འཁོར་དེར་སློབ་མ་གཞུག་ཅིང་
ལྷ་ངོ་བསྟན་ཡེ་ཤེས་དབབ། མེ་ཏོག་དོར། གདོང་གཡོགས་བཀྲོལ་བའི་ཕྱི་ནས་
ལུས་ཀྱི་དཀྱིལ་འཁོར་དུ་ལྷ་ངོ་བསྟན་ནོ། །ཤེས་རབ་ཡེ་ཤེས་ཀྱི་དུས་སུ་གདོང་
དྲིལ་མ། ལས་ཀྱི་ཕྱག་རྒྱའི་བྷ་གའམ་བྲིས་པའི་ཆོས་འབྱུང་གི་དཀྱིལ་འཁོར་དེར་
སློབ་མ་གཞུག་ཅིང་ཡེ་ཤེས་དབབ། མེ་ཏོག་དོར། གདོང་གཡོགས་དཀྲོལ་བའི་ཕྱི་
ནས་བྷ་གའི་དཀྱིལ་འཁོར་དུ་ལྷ་ངོ་བསྟན་ནོ། །
241 -387



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ད་ནི་ཤེས་རབ་ཡེ་ཤེས་ཀྱི་དབང་ལ་གཉིས་ལས་ཆོགས་ཅན་གྱི་དབང་
གསུམ་པ་སྟོན་ཏེ། མཚན་མོ་ནི་དུས་ཐམས་ཅད་དོ། །སྐྱེ་བོ་མི་འདུ་བའི་ཁྱིམ་དུ་
སློབ་དཔོན་ལ་སོགས་པ་ནི་བུམ་པ་དང་
། གསང་དབང་སྔོན་དུ་སོང་བའོ། །ཤེས་
རབ་ཡེ་ཤེས་ཀྱི་དབང་ནི་ཇི་ལྟར་བརྟག་པ་འོག་མའི་ལེའུ་གསུམ་པར་གསུངས་པ་
བཞིན་དུ་དབང་བསྐུར་སྦྱིན་ནོ། །དབང་གསུམ་པའི་མཆོད་པ་དང་བསྟོད་པ་དང་
གསོལ་བ་གདབ་པ་རྣམས་ལེའུ་གསུམ་པར་བཤད་པ་བཞིན་ནོ། །སློབ་མ་བཟང་
པོ་ནི་སྔགས་ལ་དད་ཅིང་སྡོམ་པ་དང་ལྡན་པ་སྔར་ལེའུ་གསུམ་པར་བཤད་པ་
བཞིན་ནོ། །
ད་ནི་དབང་བཞི་པ་བསྟན་པ་ནི་དབང་གསུམ་པའི་དུས་སུ་གོ་ཕྱེ་ནས་བཞི་
པའི་དོན་དེ་ཉིད་སློབ་མ་དེ་ལ་བསྟན་པར་བྱ་སྟེ། དགའ་བྲལ་གྱི་དང་པོ་མཆོག་
དགའི་མ་མཐའ་དེར། རྒྱུད་ཐམས་ཅད་དུ་སྦས་པའི་སྐད་ཅིག་བཞི་དང་དགའ་བ་
བཞིས་ གཏན་ ལ་ ཕབ་པའི་དོན་དེ་ཉིད་བཤད་པའོ། །རྡོ་ རྗེ་ མཆོད་ པའི་ཚིག་
བཞིས་གོང་གི་དེ་ཉིད་དེ་ལ་བརྟག་པར་བྱ་ལ་གསོལ་བ་གདབ་པའོ། །ལྷ་དེའི་
སྐད་ཅིག་ནི་དབང་གསུམ་པའི་དུས་ཀྱི་ལྷན་ཅིག་སྐྱེས་པའི་ཡེ་ཤེས་དེ་ཇི་ལྟ་བུ་
གཅིག་ལགས་ཞེས་པའོ། །གསུམ་པའི་ཉམས་སུ་མྱོང་པ་དེར་ནི་ཐོག་མ་མཆོག་
དགའ་འམ་སྐྱེ་བ་མེད། དབུས་ རང་དུ་གནས་པ་མེད། ཐ་མ་དགའ་བྲལ་ལམ་
འགག་པ་མེད་པའོ། །འོ་ན་དེའི་མཚན་ཉིད་ཇི་ལྟ་བུ་ཡིན་ན། ཉམས་སུ་མྱོང་པ་
འདི་ནི་མཆོག་ཏུ་བདེ་བ་ཆེན་པོའོ། །དེ་ལ་བདག་ཏུ་འཛིན་པའི་ཤེས་པ་ཡོད།
གཞན་བཟུང་པར་བྱ་བའི་ཡུལ་ཡང་མེད། སྲིད་པ་འཁོར་བའི་སྐྱོན་མེད། དབུས་
རང་དུ་གནས་པ་མེད། མྱ་ངན་ལས་འདས་པ་ཞི་གནས་ཕྱོགས་གཅིག་པའི་སྐྱོན་
241 -388



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
མེད་དེ། འདི་ནི་མཆོག་ཏུ་བདེ་ཆེན་ཉིད་དོ།
ད་ནི་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལ་
དབང་བསྐུར་བ་ སྟོན་ཏེ། ལོངས་སྤྱོད་ནི་མགྲིན་པའི་དབའ་རླབས་གཉིས་ལ།
རང་གི་ལག་པ་གཡས་པ་དང་གཞན་གཡོན་པ་གཉིས་ཀྱི་མཐེ་བོས་རྩེ་བཙིར་ཏེ་
སེམས་སྡུད་པའི་གདམས་ངག་གཅིག་བསྟན་པས་ཡེ་ཤེས་སྐྱེ་བར་འགྱུར་རོ། །དེ་
ལ་ཇི་ལྟ་བུ་ཞིག་སྐྱེ་ན། ཉམས་སུ་མྱོང་བ་དེ་བརྗོད་དུ་མི་བཏུབ་པའི་དཔེ་གཞོན་ནུ་
མའི་ ཚིག་ གཉིས་ སོ། །དགའ་ བའི་ གོ་ རིམ་ གར་ སྐྱེ་ན། དགའ་བ་དང་མཆོག་
དགའི་མ་མཐའ་དགའ་བྲལ་གྱི་ཡ་མཐའི་དབུས་སུ་སྐྱེ་བའོ། །དེ་ཡང་སྟོང་པ་ནི་
དགའ་ བྲལ་གྱི་སྐྱོན་མེད་པའོ། །སྟོང་མིན་ནི་དགའ་བ་དང་མཆོག་དགའི་སྐྱོན་
མེད་པའོ། །ཧེ་རུ་ཀ་ནི་བདེ་བ་གསལ་བ་སྟོན་པ་གསུམ་དབྱེར་མེད་པའམ་རྣམ་
པར་ཐར་པའི་སྒོ་གསུམ་བདེ་བ་དང་དབྱེར་མེད་པའི་ཉམས་འབྱུང་པའོ། །
ད་ནི་ལེའུའི་མཚན་སྟོན་ཏེ། ཀྱེའི་རྡོ་རྗེ་བསྒོམ་པ་དང་བཟླས་པ་དང་
དབང་བསྐུར་བ་རྣམས་མངོན་པར་འབྱུང་བའོ། །ལེའུ་ལྔ་པའི་ཊིཀྐའོ།། 11
ལེའུ་དྲུག་པ་འདི་ཡང་བརྟག་པ་དང་པོའི་མ་ཚང་བ་ཁ་སྐོང་བ་སྟེ། དེ་ཡང་
དང་པོའི་ལེའུ་གསུམ་པར་ཧེ་རུ་ཀ་ལ་རུས་པའི་རྒྱན་ཆ་ལྔ་བཤད། ལེའུ་དྲུག་པར་
སྤྱོད་པའི་དུས་སུ་རུས་པའི་རྒྱན་ཆ་ལྔ་བཟུང་པོ་དང་
། ལེའུ་བརྒྱད་པར་ལྷ་མོ་བཅོ་
ལྔ་ལ་རུས་པའི་རྒྱན་ཆ་ལྔ་བཤད་པ་ལ་རུས་པའི་རྒྱན་ཆ་བཟུང་བའི་དགོས་པ་
གཅིག་ལེའུ་དེ་རྣམས་སུ་འོང་ཐང་པ་ལ་མ་བྱུང་། དེ་འདི་ནས་བཤད་པས་ལེའུ་
གསུམ་པོ་དེའི་མ་ཚང་བ་ཁ་སྐོང་བའོ། །དང་པོའི་ལེའུ་གསུམ་པར་ཧེ་རུ་ཀའི་
བསྐྱེད་རིམ་བྱུང༌
། ལེའུ་བརྒྱད་པར་ལྷ་མོ་བཅོ་ལྔའི་བསྐྱེད་རིམ་བྱུང་པ་ལ། དེ་ལ་
241 -389



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྟེན་ཐང་སྐུ་གཅིག་དགོས་པས་དེར་མ་བྱུང་
། དེ་འདི་ནས་ཐང་སྐུ་བྲི་ཐབས་བཤད་
དེ། ལེའུ་དེ་གཉིས་ཀྱི་མ་ཚང་པ་ཁ་སྐོང་བའོ། །ལེའུ་འདི་ལ་གཞུང་ངོ༌
། །
དེ་ལ་གཉིས་ལས་མཚམས་སྦྱར་བ་སྔོན་དུ་འགྲོ་བས་ལུས་ཀྱི་རྒྱན་ཆ་ལྔའི་
དགོས་པ་སྟོན་ཏེ། དེ་ཡང་ལྷ་མོའི་ཚིགས་སུ་བཅད་པ་གཉིས་ཀྱིས་ཆགས་ཅན་
འདུལ་བའི་བརྡའ་འམ་གསང་སྔགས་ཀྱི་ལམ་བདེ་སྟོང་དུ་མཚོན་པའོ། །བླ་མ་ནི་
དབང་བསྐུར་བའོ། །སློབ་དཔོན་ནི་རྒྱུད་མཉན་པ་དང་གདམས་ངག་ཞུས་པའོ། །
གདོད་ནི་ཡི་དམ་གྱི་ལྷའོ། །དེ་རྣམས་ལ་ཕྱག་འཚལ་བའི་དོན་དུ་སྤྱི་བོར་རུས་པའི་
འཁོར་ལོ་འཛིན་པའོ། །རང་གི་བླ་མ་དང་རྡོ་རྗེ་འཛིན་པ་ཡི་དམ་གྱི་ལྷ་ལ་གཞན་
དག་གིས་སྨོད་ཚིག་སྟེ་ངན་སྨྲས་གཏོང་བ་དེ་མི་ཉན་པའི་ཕྱིར་རྣ་བ་ལ་རྣ་ཆ་འཛིན་
པའོ། །དཔལ་གདན་བཞི་ནས་ཀྱང་
། བླ་མ་ལ་ནི་སྨོད་པ་ནི། །རྨི་ལམ་དུ་ཡང་
དགག་པར་བྱ་ཞེས་གསུངས་སོ། །དུས་རྒྱུན་དུ་སྔགས་ཀྱི་བཟླས་པ་བྱེད་པའི་དོན་
དུ་རུས་པའི་མགུལ་རྒྱན་འཛིན་པའོ། །ལག་པ་ལ་ལག་གདུབ་བཅུག་པ་ནི་སྲོག་
གཅོད་པ་སྤངས་པའི་བརྡའོ། །ཆགས་ཅན་གྱིས་ཕྱག་རྒྱ་མ་བསྟེན་པའམ། ཆགས་
བྲལ་གྱིས་ཤེས་རབ་སྟོང་པའི་རྒྱ་དང་མི་འབྲལ་བའི་བརྡར་སྐྲའི་སྐེ་རགས་ཉིས་
བསྐོར་རོ། །སངས་རྒྱས་རིགས་ལྔ་རྣམ་པར་དག་པའི་ཕྱག་རྒྱས་དུས་རྟག་ཏུ་ལུས་
ལོ་རྒྱས་གདབ་ཞེས་སོ། །
ད་ནི་བྲིས་སྐུ་བྲི་བའི་ཐབས་བསྟན་ཏེ། དེ་ན་རབ་ཏུ་བཞད་མཛད་ཀྱི་ཚིག་
རྐང་དགུས་གསོལ་བ་གདབ་པ་སྟེ་གཞུང་གསལ། དགྱེས་པ་རྡོ་རྗེའི་རྒྱུད་འདིར་
འབྲི་མཁན་དམ་ཚིག་ཅན་ནི་དགྱེས་པ་རྡོ་རྗེར་དབང་བསྐུར་ཐོབ། དམ་ཚིག་དང་
སྡོམ་པ་ལ་གནས་པའོ། །བསྒྲུབ་པ་པོ་རྟེན་གྱི་གང་ཟག་དེ་ཡང་དམ་ཚིག་དང་སྡོམ་
241 -390



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པ་ལ་གནས་པ་གཅིག་དགོས་སོ། །བྲིས་སྐུ་འཇིགས་པ་ནི་ཁྲོ་བོའི་སྐུ་དང་འདོད་
ཆགས་ཀྱི་སྐུར་འདོད་པས་སོ། །སྐྱེས་པའི་ཐོད་པ་ནི་ཚོན་སྣ་ལྔའི་སྣོད་དོ། །རོའི་
སྒྲ་ནི་པིར་གྱི་ནང་དུ་བག་རེ་བཏང་བའོ། །བྲིས་སྐུ་དེ་ཐུགས་ཀྱི་རིགས་ཡིན་པས་
བླ་མ་ཞེས་བྱ། དམ་པ་ཞེས་བྱའོ། །གང་ནས་ཀྱི་སྐུད་པ་འཁལ་བ་དང་། རས་ཐག་
པ་ཡང་དབང་བསྐུར་ཐོབ་པ་དམ་ཚིག་ཅན་གྱིས་བྱའོ། །དམ་ཚིག་བྱིན་རླབས་ནི་
དང་པོ་རས་རྐྱང་པ་དང་། སྐྱ་རིས་འདེབས་པ་དང་། ངན་ཚོན་འགྱེད་པ་ལ་སོགས་
པའི་དུས་སུ་མཆོད་པ་དང་། ཚོགས་དང་གཏོར་མ་ལ་སོགས་པ་བྱས་ཏེ་བྱིན་གྱིས་
བརླབས་ནས་འབྲི་བའོ། །བྲི་བའི་དུས་ནི་ཟླ་བ་ཡར་ངོའི་ཉི་ཤུ་གསུམ་ལ། བཅུ་
བཞི་སྟེ་ཉི་ཤུ་དགུའམ། ཁྱིམ་དབེན་པར་ཉི་མ་ཕྱེད་ན་མ་རུངས་སེམས་ནི་ཁྲོ་བོའི་
སྐུར་བསྒོམས་པས་ བྲི་བའོ། །དེའི་དུས་སུ་ལྷ་བཟོ་དེས་ཆོང་ཅུང་ཟད་བཏུང་།
ལུས་ལ་རུས་པའི་རྒྱན་བགོ །གཅེར་བུར་བྱས་ལ་འབགས་པ་ལ་སོགས་པའི་རྣམ་
རྟོག་མེད་པས་བཟའོ། །དེ་ལ་དམ་ཚིག་རབ་ཏུ་བཟའ་བ་ནི། བཟའ་བཏུང་ཐམས་
ཅད་ཤ་ལྔ་དང་བདུད་རྩི་ལྔར་བརླབས་ལ་བཟའོ། །བཞིན་བཟང་གི་ཚིག་བཞིས་
ལྷ་བཟོའི་གྲོགས་མོ་སྟོན་ཏེ། མེ་ཏོག་ནི་པད་མ་རཀྟ་དང་བཅས་པའོ། །བསྒྲུབ་
པོར་དགའ་ནི་རི་མོ་མཁན་ལ་མོས་པའོ། །དེ་ལྟ་བུའི་ཕྱག་རྒྱ་མ་དེ་གཡོན་དུ་
བཞག་ནས་འབྲིའོ། །
ལེའུའི་མཚན་ནི་བྲིས་ སྐུའི་ཚོན་གཙོར་བྱས་བས་སོ། །ལེའུ་དྲུག་པའི་
ཊིཀྐའོ།།
11
ལེའུ་བདུན་པ་འདིས་ཀྱང་བརྟག་པ་དང་པོའི་མ་ཚང་པ་ཁ་བསྐོང་བ་སྟེ།
བརྟག་པ་དང་པོར་གཞི་རང་བཞིན་འབྲས་བུ་གསུམ་སྟོན་པའི་དཔལ་དགྱེས་པ་རྡོ་
241 -391



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
རྗེའི་རྒྱུད་འདི་གླེགས་བམ་དུ་བྲི་ན་ཇི་ལྟར་བྲི་བའི་ཐབས་གཅིག་བརྟག་པ་དང་
པོར་མ་བྱུང་
། དེ་འདི་ན་སྟོན་པའི་དང་པོ་ཐུན་མོང་གི་མ་ཚང་པ་ཁ་སྐོང་པའོ། །
ཡང་དང་པོའི་ལེའུ་བདུན་པར་རྒྱལ་མཚན་དང་ནི་ཚོན་བསྣུན་ཉིད། །ལན་བདུན་
པ་ཡང་བཟའ་བར་བྱ་ཞེས་གསུངས་པ་ལ་བཟའ་བའི་ཐབས་གཅིག་དེར་མ་བྱུང་
སྟེ། དེ་ལེའུ་འདི་ནས་ཚོགས་ཀྱི་འཁོར་ལོ་བྱས་ལ་བཟའ་བ་འབྱུང་སྟེ་དང་པོའི་
ལེའུ་བདུན་པའི་མ་ཚང་པ་ཁ་སྐོང་པའོ། །
ལེའུ་འདི་ལ་གཉིས་ལས་གཞུང་
། དེ་ལ་གཉིས་ལས་གླེགས་བམ་བྲི་བ་
སྟོན་ཏེ། དེ་ནས་ ཀྱི་ཚིག་བཞིས་ གསོལ་ བ་ གདབ་པའོ། །རྡོ་ རྗེའི་ ཚིག་བཞིས་
བཤད་ པར་ ཞལ་ གྱིས་ བཞེས་པའོ། །གླེགས་ བམ་བྲི་བ་དངོས་ལ་སྣག་ཚ་ རྒྱུ་
བཤད་པ་ནི། སྦྲ་ཆེན་སྣག་ཚ་ནི་མི་ཞུན་གྱི་མར་མེའི་དུད་པ་ཐོད་པ་མཚན་ངན་
གཅིག་ལ་འཆོགས་སུ་བཅུག་ལ་དེའི་དུད་པ་དང་
། ཨ་རུ་ར་སྦངས་པའི་ཁུ་བ་དང་
།
རྒྱ་སྐྱགས་ཀྱི་ཁུ་བ་རྣམས་ལྕགས་སྐོང་དུ་བསྙེས་པའོ། །དེ་ཡང་དུད་པས་ནག་པོ་
བྱེད། རྒྱ་སྐྱགས་ཀྱིས་འཚེར་བྱེད། ཨ་རུ་རས་སྦྱིན་བྱེད་པའོ། །མི་རྐང་གི་རུས་པ་
བཅག་པའི་སྨྱུ་གུ་ཡིས་གླེགས་བམ་ཞེང་དུ་རྩེ་སོར་བཞི། མཆུར་སོར་བཅུ་གཉིས་
པའོ། །ཁྲི་གཞི་གྲོ་གའོ། །འབྲི་མཁན་ཧེའི་དཀྱིལ་འཁོར་དུ་དབང་བསྐུར་ཐོབ་པ་
དམ་ཚིག་ཅན་གྱིས་ བྲི་བའོ། །གླེགས་བམ་གྱི་ཚིགས་སུ་བཅད་པ་གཉིས་ཀྱིས་
གདམས་པ་སྔོན་དུ་འགྲོ་བས་ལམ་གྱི་སྤྱོད་ཡུལ་དུ་སྦ་བར་སྟོན་ཏེ། སྒལ་མེད་ནི་
དབང་བསྐུར་མ་ཐོབ་པ་དམ་ཚིག་དང་སྡོམ་པ་མེད་པའོ། །དེས་མཐོང་ན་སྐྱེ་བ་
འདིར་མཆོག་དང་ཐུན་མོང་གི་དངོས་གྲུབ་མི་ཐོབ་པའོ། །སྐྱེ་བ་ཕྱི་མ་ལ་ཧེ་བཛྲ་
དང་མི་ཕྲད་པས་སྤྱོད་ཡུལ་མེད་ཞེས་སོ། །འོ་ན་རྣམ་པ་ཐམས་ཅད་དུ་མི་བསྟན་
241 -392



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ནམ་ཞེ་ན། ཡང་དག་རང་བཞིན་བཟང་བ་སྣོད་དང་ལྡན་པ་ལ་རེས་འགལ་ཙམ་
ཞིག་བསྟན་ཏེ། དེའི་དུས་སུ་ཡང་མཎྜལ་དང་མཆོད་པ་དང་གཏོར་མ་བྱས་ལ་
བསྟན་ནོ། །གླེགས་བམ་དང་བྲིས་སྐུ་མལ་གྱི་སྤྱོད་ཡུལ་ཏེ་འགྲོ་འདུག་བྱེད་པའི་
དུས་སུ་དགེ་བསྙེན་ཡིན་ན་སྐྲ་གསེབ་དུ་སྦ། རབ་དུ་བྱུང་ག་ཡིན་ན་སྨྱུག་ལྡོམ་གྱི་
ནང་དུ་བཅུག་ལ་མཆན་ཁུང་དུ་སྦ་བའོ། །
ད་ནི་ཚོགས་ཀྱི་མཆོད་པ་སྟོན་ཏེ། བྷ་གའི་ཚིག་བཞིས་བཤད་པར་དམ་
བཅའ་བའོ། །ཚོགས་ཀྱི་ཚིག་བཞིས་ཚོགས་ཀྱི་དགོས་པ་བསྟན་ནོ། །ཚོགས་ཀྱི་
གནས་ནི་དུར་ཁྲོད་དམ། རིའི་བྱ་སྐྱིབས་ཆེན་པོར་རླུང་དང་ཆར་པ་ལ་སོགས་པ་
སྐྱོབ་པའི་སའམ། མི་མེད་གྲོང་ཁྱེར་ནི་ས་གཞི་དེའི་ནུས་པ་ཟད་ནས་གཞན་དུ་
བསྐྱས་པའི་ཤུལ་དུ་མི་མ་ཡིན་འཆགས་པའོ། །ཡང་ན་དབེན་པའམ་རྒྱ་མཚོ་ཆེན་
པོའི་མཐར་ཚོགས་འཁོར་བྱ་བའོ། །དེ་ཡང་གདན་བཞི་རྣལ་འབྱོར་པ་གང་ན་ཡོད་
གདན་བཞིའི་རྣལ་འབྱོར་པ་ནང་གིས་ཤེས། དེའི་རྣལ་འབྱོར་པ་གང་ན་ཡོད་ཧེའི་
རྣལ་འབྱོར་པ་ནང་ལ་མ་འོང་སྟེ། དེ་ཡང་མར་ངོའི་ཉི་ཤུ་གསུམ་མམ་དགུ་ལྟ་བུ་ལ་
ཚོགས་འཁོར་བྱེད་ན། སྔོན་དུ་རྣལ་འབྱོར་པ་རྣམས་ལ་ཕྱག་ཏུ་མེ་ཏོག་རེ་གཏད་
པས་ཚོགས་ལ་བྱོན་པར་མི་བཞེད་པ་རྣམས་མི་ལེན། བྱོན་པར་བཞེད་པ་རྣམས་
མེ་ཏོག་ལེན་ཏོ། །
དེ་ནས་ཚོགས་ཀྱི་ཁང་པ་དེར་གནས་ཉེ་བར་བརྒྱན་པ་གནམ་ཡོལ་ལ་
སོགས་དང་རིས་སུ་བྲིས་པ་ལ་སོགས་ པའི་རྟེན་དགྲམ། ས་སྟེགས་ཀྱི་དཀྱིལ་
འཁོར་གྲུ་བཞི་པ་གཅིག་གི་སྟེང་དུ་བའི་རྣམ་ལྔས་བྱུགས་ལ་ཚོན་དཀར་པོས་གྲུ་
གསུམ་གཉིས་རིམ་བསྣོལ་མ་གཅིག་བྲི། དེའི་དབུས་སུ་མ་འཇིའི་སྟེང་དུ་ཐོད་པ་
241 -393



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དུམ་བུ་གཅིག་པར་ཆང་ལ་བདུད་རྩིའི་རི་ལུ་བརྡར་ལ་བཞག །མཆོད་པ་རྣམ་པ་
ལྔ་དང་། ཚོགས་ཀྱི་ཡོ་བྱད་བཟའ་བ་དང་བལྡག་པའི་བྱེ་བྲག་ཅི་འབྱོར་
བཤམ། ཆང་ཡང་སྣོད་ཆེན་པོ་ཞིག་བཀང་ལ་བཞག །དེ་ནས་གདན་བཏིང་ལ་དེ་
རྣམས་ལ་ཚོགས་ཀྱི་སྤྱི་དཔོན་དུ་རུང་བའི་སློབ་དཔོན་གཅིག་ནང་དུ་སྤྱན་དྲངས།
དབྱུག་པ་སྔོན་པོ་ཅན་བྱ་བ་འབག་སྔོན་པོ་གོན་པ་མིག་ཡ་གཅིག་གནམ་ལ་ལྟ་བ་
ལག་ན་དབྱུག་པ་སྔོན་པོ་འདོམ་གང་བ་གཅིག་བཟུང་པ། གོས་སྔོན་པོ་གོན་པ་
གཅིག་དང་
། ལས་ཀྱི་ཧེ་རུ་ཀ་བྱ་བ། བྱ་གཞག་བྱེད་པའི་མི་གཅིག་དང་གསུམ་
ནང་དུ་བསྡད། གཞན་རྣམས་ཕྱི་རོལ་གྱི་རྡོ་སྐྱོང་དུ་ཁྲུས་བྱ། དེའི་བར་དུ་དབྱུག་
སྔོན་ཅན་གྱིས་སྒོ་བཅད་དེ་སྒོ་རྒྱབ་ཏུ་བསྡད་པ་ལ། ཕྱི་རོལ་གྱི་དཔའ་བོ་གཅིག་
གིས་སྒོ་བསྲུངས་པ་དབྱུག་སྔོན་ཅན་ལ་སྒོ་དབྱེ་བར་གསོལ་བ་གདབ་པ་ནི། ཁྱེད་
ཀྱི་དམ་ཚིག་མཛེས་པ་སྐྱེ་འཇམ་སྔོ་མདོག་ཐུགས། །འཁོར་བ་ལས་བརྒལ་དཔའ་
བོ་འདུས་པའི་ཚོགས་མཐོང་ངོ༌
། །རིན་ཆེན་བཀོད་པའི་དབྱུག་པ་སྔོན་པོ་ཕྱག་ན་
བསྣམས་པ་ཀྱེ། །རྣལ་འབྱོར་མ་རྣམས་དབུས་སུ་བདག་མཆི་སྒོ་དབྱེར་གསོལ་
ཞེས་བརྗོད་པས། དབྱུག་སྔོན་ཅན་གྱིས་སྒོ་རིབས་སེ་བ་གཅིག་ཕྱེ་བ་དང་སློབ་
དཔོན་གྱིས་ལུས་ཀྱི་བརྡའམ་ངག་གི་བརྡའ་གཅིག་བྱ། ཁོས་བརྡའ་ལན་མ་ཐེབས་
ན་དབྱུག་སྔོན་ཅན་གྱིས་དབྱུག་པ་གཅིག་བརྒྱབ་ནས་ནང་དུ་མི་གཏོང་། བརྡའ་
ལན་ཐེབས་ན་ནང་དུ་གཏོང་སྟེ། བླ་མ་ལ་མཎྜལ་ཕུལ་ཕྱག་བྱས་ལ་གྲལ་ལ་
འཁོད་དོ། །དེ་བཞིན་དུ་ཕྱི་མ་ཕྱི་མས་སྔ་མ་སྔ་མ་ལ་མཎྜལ་དང་ཕྱག་བྱས་ལ་གྲལ་
ལ་འཁོད་དོ། །དབྱུག་སྔོན་ཅན་གྱིས་རྣལ་འབྱོར་པ་ནང་དུ་རྫོགས་ པ་ དང་ སྒོ་
བཅད་དེ། ལས་ཀྱི་ཧེ་རུ་ཀས་སློབ་དཔོན་གྱིས་དབུ་མཛད་ལ་མེ་ཏོག་རེ་ཕུལ་ཕྱག་
241 -394



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཙལ་ནས་ཡོ་གི་ས་མ་ཏི་མ་ཏི་ཀྲ་མ་ཧོ་ཞེས་བརྗོད་དེ། དེ་ནི་རྣལ་འབྱོར་པ་
ཐམས་ཅད་ཏིང་ངེ་འཛིན་ལ་བཞུགས་སུ་གསོལ་ཞེས་བསྐུལ་བའོ། །
དེ་ནས་ སློབ་ དཔོན་ གྱིས་ ཡན་ ལག་ དྲུག་ ལྡན་ གྱི་ བསྐྱེད་རིམ་བསྒོམ།
དཔའ་བོ་དང་དཔའ་མོ་རྣམས་ཀྱིས་རང་རང་གི་ལྷ་རྐྱང་པའི་རྣལ་འབྱོར་བསྒོམ།
དེ་ནས་ལས་ཀྱི་ཧེ་རུ་ཀས་སློབ་དཔོན་གྱིས་དབུ་མཛད་ཐམས་ཅད་ལ་སྙིང་ག་
དང་། མགྲིན་པ་དང་
། སྨིན་མཚམས་སུ་དྲི་བཟང་པོའི་ཐིག་ལེ་རེ་རེ་བྱ། དེ་ནས་
མེ་ཏོག་དང་
། སྤོས་ ཀྱི་ རེང་བུ་དང་། ལྷ་བཤོས་དང་
། མར་མེ་དང་
། དྲིལ་བུའི་
སྒྲས་ ཀྱང་མཆོད་དོ། །དེ་ནས་ཚོགས་ ཀྱི་ཡོ་བྱད་ཐམས་ཅད་སློབ་དཔོན་གྱིས་
བདུད་རྩིར་བྱིན་གྱིས་བརླབས་ལ། ལས་ཀྱི་ཧེ་རུ་ཀས་ཐོད་པ་ཆང་གིས་བཀང་སྟེ་
ལག་པ་གཡས་པའི་སྟེང་དུ་བཞག་སྟེ། ལག་པ་གཡོན་པས་དེའི་སྟེང་དུ་འགེབས་
ཚུལ་དུ་བྱས་ཏེ་གཟིགས་ཤིག་མཛེས་པ་དམ་པའི་ཆོས། །འདི་ལ་ཐེ་ཚོམ་བྱར་
མི་རུང་། །བྲམ་ཟེ་ཁྱི་དང་གདོལ་པ་རྣམས། །རང་བཞིན་གཅིག་ཏུ་དགོངས་ཏེ་
གསོལ་ཞེས་བརྗོད་ལ་སློབ་དཔོན་ལ་དྲངས། དེ་ནས་སློབ་དཔོན་གྱིས་ལག་པའི་
གར་སྔོན་དུ་འགྲོ་བས་བདེ་བར་གཤེགས་ཤིག་ཆོས་ཀྱི་མཆོག །འདོད་ཆགས་དྲི་
མ་མེད་པ་འདི། །གཟུང་འཛིན་རྣམ་པར་གྲོལ་བ་ཡི། །དེ་བཞིན་ཉིད་ལ་བདག་
ཕྱག་འཚལ་ཞེས་བརྗོད་དོ། །ལག་པ་གཡས་པའི་མཐིལ་གྱི་སྟེང་དུ་ཆང་བཞག་
གཡོན་པ་རྩེ་གསུམ་པས་བཀབ་སྟེ་བླང་ངོ༌། །དེ་ནས་ཆང་བདུད་རྩིར་བརླབས་པ་
དེས་ གཡོན་པའི་སྲིན་མཐེབ་ཆང་གི་ནང་དུ་བཅུག་སྟེ། སྤྱི་བོར་རང་གི་བླ་མ་
བསམས་ལ་དེ་ལ་མཆོད་པའི་བསམ་པས་ཐིགས་གཏོར་གཅིག་དབུལ། སྙིང་གར་
ཡེ་ཤེས་སེམས་དཔའ་བསམས་ལ་དེར་གཏོར། མགྲིན་པར་བདུད་རྩིའི་ལྷ་མོ་
241 -395



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསམས་ལ་དེར་གཏོར། དེ་ནས་གོ་ཆའི་ལྷ་རྣམས་ལ་གཏོར། དེ་ནས་སྙིང་གར་
ལྷ་དགུ་བསམས་ལ་དེ་མཆོད་པའི་བསམ་པས་ཧུབ་གཅིག་བཏུང་ངོ༌
། །
དེ་ནས་སློབ་དཔོན་གྱིས་འདྲེན་པའི་ཚིག་བཤད་བརྗོད་ནས་དྲངས། འོག་
མ་དེས་ལེན་པའི་ཚིག་བཤད་བརྗོད་ནས་བླངས་ལ་ཧུབ་གཅིག་བཏུང་
། དེ་བཞིན་
དུ་ཐམས་ཅད་ཀྱིས་ཧུབ་རེ་བཏུང་ངོ་
། །དེ་ནས་ཤ་ཁམ་རེས་ཀྱང་མཆོད་དེ་ཐབས་
ཤེས་རབ་ཀྱི་རྫས་སོ། །དེ་ནས་ཚོགས་ཀྱི་ཡོ་བྱད་ཀྱི་ཤིན་ཏུ་ཕུད་བསྡུས་ཏེ་བདུད་
རྩི་མྱང་པ་བྱ། དེ་ནས་ཕུད་བསྡུས་ཏེ་གཏོར་མ་ཆེན་པོ་གཅིག་བྱས་ཏེ་ཨིན་ཏྲ་ཡ་
མའི་གཏོར་མ་གཅིག་བཏང་། དེ་ནས་ཚོགས་ཀྱི་ཡོ་བྱད་ལ་དཔའ་བོ་དཔའ་མོ་
རྣམས་རོལ། དེ་ནས་ཚོགས་ཀྱི་ལྷག་མ་ཐམས་ཅད་བསྡུས་ཏེ་གཏོར་མ་ཆེན་པོ་
གཅིག་བྱས་ནས་བདུད་རྩིའི་ཁ་ཆུས་བྲན་ཏེ་མཁའ་འགྲོ་མ་དུད་པ་སོལ་བ་ལ་
གཏོར་མ་བཏང་
། དེ་ནས་ལྷག་མ་བསྡུས་ཏེ་ཡི་དྭགས་རང་དབང་མེད་པ་རྣམས་
ལ་ཤིན་ཏུ་ལྷག་མའི་གཏོར་མ་གཏང་ངོ་
། །གཏོར་མ་སྒོར་སྐྱེལ་བའི་སྔོན་དུ་སྟང་
སྟབས་ བྱེད་ པ་ བཏང་། ཕྱི་ནས་ གཏོར་མ་བཀྱེར་ རོ། །དེ་ ཡང་ རྔ་ དང་ དུང་ལ་
སོགས་ པའི་སྒྲ་དང་བཅས་པས་སོ། །གཏོར་སྐྱེལ་ ལོག་ པའི་སྔོན་དུ་བགེགས་
འཇུག་ སྲིད་ པས་སྒོ་རྩ་མེ་ལོང་ རེ་བསྟན། མར་མེ་གནས་གསུམ་དུ་གཏུག་ཆུ་
འདག་གྲུ་ལུ་རེ་ཁར་གཞུག །དེས་ནི་བགེགས་མི་འཇུག་པའི་ཡན་ལག་གོ །དེ་
ནས་ནང་དུ་ལོག་པ་དང་རྣལ་འབྱོར་པ་རྣམས་ཀྱིས་ལ་ལས་རྡོ་རྗེའི་གླུ་ལེན། ལ་
ལས་གར་བྱེད། ལ་ལས་སྙོམས་འཇུག་རེག་བྱའི་མཆོད་པ་དང་
། ལ་ལས་རྫོགས་
པའི་རིམ་པ་བསྒོམ། ནད་པ་ཡོད་ན་ཁྱད་པར་དུ་སྦྱིན་སྲེག་བྱ། བཀྲ་ཤིས་བརྗོད།
སྨོན་ལམ་གདབ། ཡི་གེ་བརྒྱ་པ་ཅི་ནུས་སུ་བཟླས་ཏེ་དེ་རྣམས་སྤེལ་གྱིན་བྱེད་
241 --396



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའོ། །ནང་པར་སོ་སོར་གྱེས་ནས་འགྲོ་བའོ། །
དེ་ གཞུང་ དང་ སྦྱར་ ན། དེ་ ལ་ ཚིག་ བཞིས་ གདན་ བསྟན་ པ་ སྟེ།
གཟུགས་ནི་རས་ལ་ བྲིས་ པའོ། །དེ་ནས་ལས་ཀྱི་ཧེ་རུ་ཀས་ཏིང་ངེ་འཛིན་ལ་
བསྐུལ་བ་དང་། སློབ་དཔོན་གྱིས་ཡན་ལག་དྲུག་ལྡན་གྱི་བསྐྱེད་རིམ་བསྒོམ་པ་ནི་
དབུས་སུ་ཚིག་གཉིས་ཀྱིས་བསྟན་ཏེ། ཇི་ལྟར་སྔར་བཞིན་ནི་གོང་ལེའུ་ལྔ་པའི་
བསྐྱེད་རིམ་བཞིན་ནོ། །དཔའ་བོ་དང་དཔའ་མོ་གཞན་རང་རང་གི་ལྷ་རྐྱང་པ་རེ་
བསྒོམ་པ་ནི་ཕྱོགས་དང་ནི་ཚིག་གཉིས་ཀྱིས་བསྟན་ནོ། །དམ་ཚིག་བཞིས་ཚོགས་
ཀྱི་ཡོ་བྱད་རྣམས་བདུད་རྩིར་བྱིན་གྱིས་བརླབ་པའོ། །ཚོགས་ཀྱི་ཡོ་བྱད་དེ་ནི་ཟོས་
ནས་ནི་སློབ་དཔོན་གྱིས་སོ། །ཟོས་ནས་ཡང་ནི་དཔའ་བོ་དང་དཔའ་མོ་གཞན་
རྣམས་ཀྱིས་སོ། །མ་མོ་མཆོད་པ་ནི་ནང་དུ་ཕྱག་རྒྱ་མ་རྣམས་མཆོད་པའོ། །ཕྱི་
རོལ་དུ་ལྷག་མའི་གཏོར་མས་དུད་པ་སོལ་བ་མཆོད་པའོ། །ཕྱག་རྒྱ་མ་གང་མཆོད་
ན་སྲིང་མོའི་བུ་མོ་ནི་རང་དང་དབང་སྟབས་གཅིག་ཏུ་ཐོབ་པའི་གྲོགས་མོ་གཅིག་
གིས་དབང་བསྐུར་བའོ། །སྒྱུག་མོ་ནི་བླ་མའི་ཕྱག་རྒྱ་མའིའོ། །གལ་ཏེ་མ་སྲིང་ནི་
བླ་མ་དབང་སྟབས་གཅིག་ཏུ་ཐོབ་པའི་ཕྱག་རྒྱ་མའོ། །དེ་རྣམས་རྟག་ཏུ་ལེགས་
པར་མཆོད་ན། ཚོགས་ཀྱི་དཀྱིལ་འཁོར་ལ་བརྟེན་པའི་དངོས་གྲུབ་འགྲུབ་བོ།
སྐྱེས་པ་ལ་སོགས་པས་ཐོད་པ་དུམ་བུ་གཅིག་ཆང་གིས་བཀང་སྟེ་ཚིགས་སུ་བཅད་
པས་བླ་མ་ལ་དབུལ། ཕྱག་འཚལ་ནས་ནི་ཕྱག་སྔོན་དུ་པད་མའི་ལག་པ་ནི་གར་
སྔོན་དུ་འགྲོ་བས་བསླང་པའོ། །དེ་ཉིད་ཀྱི་ལག་པ་ནི་གར་སྔོན་དུ་འགྲོ་བས་
དབུལ་བའོ། །ཡང་ནས་ཡང་དུ་རབ་བདུད་ནི་དཔའ་བོ་དཔའ་མོ་གཞན་རྣམས་
ཀྱིས་གར་སྔོན་དུ་འགྲོ་བས་འདྲེན་པ་དང་ལེན་པའོ། །དེར་སྒྲུབ་པ་པོ་ནི་དཔའ་བོ་
241 -397



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དང་དཔའ་མོ་རྣམས་ཀྱིས་བྱ་བའོ། །
ལེའུའི་མཚན་ནི་ཀྱེའི་རྡོ་རྗེ་ལས་གླེགས་བམ་བྲི་བ་དང་
། བཟའ་བས་ནི་
ཚོགས་ཀྱི་ཡོ་བྱད་བཟའ་བས་སོ། །གཞན་འདྲའོ། །ལེའུ་བདུན་པའི་ཊཱིཀྐའོ།། །།
ལེའུ་བརྒྱད་པ་འདི་ཡང་བརྟག་པ་དང་པོའི་མ་ཚང་བ་ཁ་སྐོང་བ་སྟེ། དང་
པོའི་ལེའུ་ལྔ་པ་དང་བརྒྱད་པར་ཕྱག་རྒྱ་ལ་བརྟེན་པའི་རྫོགས་པའི་རིམ་པ་བྱུང་
།
ལེའུ་བཅུ་པར་གསང་བའི་དབང་དང་ཤེས་རབ་ཡེ་ཤེས་ཀྱི་དབང་ཕྱག་རྒྱ་མ་ལ་
བརྟེན་པ་བཤད་པ། དེ་རྣམས་སུ་ཕྱག་རྒྱ་མའི་མཚན་ཉིད་བརྟག་པ་གཅིག་འོང་
ཐོང་པ་ལ་མ་བྱུང་། དེ་ལེའུ་འདི་ནས་ལས་ཀྱི་ཕྱག་རྒྱའི་མཚན་ཉིད་བརྟག་པ་
བསྟན་པ་ལས། ལེའུ་གསུམ་པོ་དེའི་མ་ཚང་པ་ཁ་སྐོང་པའོ། །ཡང་དང་པོའི་ལེའུ་
གསུམ་པ་དང་ལྔ་པ་དང་བརྒྱད་པར་བསྐྱེད་རྫོགས་བསྒོམ་པ་བྱུང་བ་ལ། དེའི་ཐུན་
མཚམས་སུ་སྨོན་ལམ་ཇི་ལྟར་གདབ་པ་གཅིག་མ་བྱུང་
། རྫོགས་རིམ་གྱི་སྨོན་ལམ་
གདབ་པ་བཤད་པ་ལས་དང་པོའི་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། །
བརྟག་པ་དང་པོའི་གཞི་རང་བཞིན་འབྲས་བུ་གསུམ་སྟོན་པའི་དགྱེས་པ་རྡོ་རྗེའི་
རྒྱུད་འདི་ལ་མི་འཇུག་པ་གཅིག་བྱུང་ན་དེ་གདུལ་དཀའ་བའི་སེམས་ཅན་ཡིན་
པས། དེ་གདུལ་བའི་ཐབས་གཅིག་བརྟག་པ་དང་པོར་མ་བྱུང་བ་དེ་འདི་ནས་
བཤད་པས་བརྟག་པ་དང་པོའི་ཐུན་མོང་གི་མ་ཚང་བ་ཁ་བསྐོང་བའོ། །
ལེའུ་འདི་ལ་ཆོས་གཉིས་ལས་དང་པོ་གཞུང་སྟོན། དེ་ལ་གསུམ་ལས་ལས་
ཀྱི་ཕྱག་རྒྱ་མའི་མཚན་ཉིད་བརྟག་པ་ནི། ལེའུ་བདུན་པ་བཤད་པའི་དེ་ནས་རྣལ་
འབྱོར་མ་རྣམས་ཀྱིས་ཞུས་པ་ནི། ལྷན་ཅིག་པ་སྐྱེས་པའི་ཡེ་ཤེས་ཕྱག་རྒྱ་ཆེན་པོའི་
དོན་དེ་ཇི་ལྟ་བུ་གཅིག་ལ་བརྟེན་ནས་སྐྱེ་ན། ཀུན་རྫོབ་ཙམ་དུ་རྣམ་པར་གནས་
241 -398



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
པའི་ལས་ཀྱི་ཕྱག་རྒྱའི་གཟུགས་ལ་བརྟེན་ནས་དོན་དམ་གྱི་བདེ་བ་སྦྱིན་པ་ཡིན་
པས་ཕྱག་རྒྱ་མའི་མཚན་ཉིད་དེ་བཤད་དུ་གསོལ་ཞེས་དྲིས་པའོ། །སྟོན་པ་བཅོམ་
ལྡན་འདས་ཀྱིས་ལན་བཀའ་བསྩལ་པ། ཤིན་ཏུ་དམ་ཚིག་གཅིག་གིས་དབྱིབས་
ཀྱི་སྒོ་ནས་བརྟག་པའོ། །གནག་པའི་ཚིག་གཉིས་ཀྱིས་ཁ་དོག་གི་སྒོ་ནས་བརྟག་
པ་སྟེ་པད་མའི་འདབ་མ་འདྲ་ནི་སྔོ་བསངས་སོ། །དེའི་དབུགས་ཀྱི་ཚིག་བཞིས་
དྲིའི་སྒོ་ནས་བརྟག་པ་སྟེ། རི་དྭགས་ལྟེ་བ་ནི་གླ་རྩིའི་དྲིའོ། །དབང་མཆོག་ནི་ཙན་
དོན་གྱི་དྲིའོ། །པད་མ་ལྟ་བུ་ནི་ བྷ་གའི་དབྱིབས་སོ། །ག་ པུར་ནི་བྱང་ཆུབ་ ཀྱི་
སེམས་སོ། །སིཧྥ་ནི་ཁྲག་གོ །དེ་ལ་བདུད་པ་རྩའི་དྲིའམ་ཨ་ཀ་རུ་ནག་པོའི་དྲི་
ཡོད་པའོ། །ལུས་ཀྱི་སྤྱོད་ལམ་དལ་ཞིང་སེམས་མི་གཡོ་བའོ། །ངག་སྙན་པར་སྨྲ་
ཞིང་ལུས་ངག་དེ་ཡིད་དུ་འོང་བའོ། །ས་བཟང་བ་ལ་དཔྲལ་བའི་དབུས་སུ་གཉེར་
མ་གྱེན་དུ་འགྲེང་པ་ཞིག་ཡོད་པ། སོ་སྟོ་བ། ནུ་མ་གཉིས་ཀྱི་བར་ན་གཉེར་མ་
གྱེན་དུ་འགྲེང་པ་ཞིག་ཡོད་པ། དེ་རྣམས་ལྟེ་བའི་ལྐོག་ན་ཡང་གཉེར་མ་གྱེན་དུ་
འགྲེང་པ་འོང་སྟེ་གསུམ་ཡོད་པའོ། །འདི་ལ་དགེ་བློའི་འགྱུར་ན་རེ་ག་གསུམ་པའི་
ལྟོ་བ་ཅན་ བྱ་བར་འདོད་དོ། །དེ་ལྟ་བུའི་བུད་མེད་དེ་ལ་མིང་གཞན་དུ་ཡང་
འདོགས་ཏེ་ཕལ་ཆེར་པད་མ་ཅན་གྱི་རིགས་བྱ་བར་བརྗོད་དོ། །དེ་ནི་སྣ་རྩེ་རིང་
བ། བདེ་བ་ཆེ་བ། མཁའ་འགྲོ་མ་དང་སངས་རྒྱས་ཐམས་ཅད་ཀྱིས་བྱིན་གྱིས་
བརླབས་པ་ཞིག་ཡིན་ནོ། །དེ་ལ་བརྟེན་ནས་ལྷན་ཅིག་སྐྱེས་པའི་ཉམས་མྱོང་སྐྱེ་
བའི་གཟུགས་ཅན་གྱི་ཕྱག་རྒྱ་མའོ། །དེ་རྙེད་ན་ཐེ་ཚོམ་མེད་པར་དངོས་གྲུབ་ཐོབ་
པའི་རྒྱུར་འགྱུར་བའོ། །
ད་ནི་སྨོན་ལམ་གདབ་པ་སྟོན་ཏེ། དེ་ནས་བདག་མེད་མས་གསོལ་པ།
241-399



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བསྐྱེད་རྫོགས་བསྒོམ་པའི་ཐུན་མཚམས་སུ་སྨོན་ལམ་ཇི་ལྟར་གདབ་པར་བགྱེ་
ཞེས་པའོ། །བཀའ་བསྩལ་པ་ནི་ལན་ནོ། །དཔལ་དགྱེས་པ་རྡོ་རྗེའི་རིགས་སུ་སྐྱེ་
བ་དང་། དམ་ཚིག་ཅན་གྱི་དཔལ་དགྱེས་པ་རྡོ་རྗེའི་བཟའ་བ་དང་བསྲུང་པའི་དམ་
ཚིག་ལ་གནས་པར་ཤོག་ཅིག་པའོ། །སྨྱོ་བ་ནི་འཇིག་རྟེན་གྱི་ཐོ་ཅོ་མི་བྱེད་པར་
ཤོག་ཅིག །ཀྱེའི་རྡོ་རྗེ་སྟོན་པའི་དཔལ་དགྱེས་པའི་རྡོ་རྗེ་ཉན་པ་དང་འཆད་པ་དང་
བསྒོམ་པ་དང་ཀློག་པ་ཞིག་ཏུ་ཤོག་ཅིག །དེ་ལྟ་བུའི་དགྱེས་པ་རྡོ་རྗེ་སྟོན་པའི་བླ་
མ་ལ་ལུས་ངག་ཡིད་གསུམ་གུས་པ་ཞིག་ཏུ་ཤོག་ཅིག །སེམས་ཅན་ཐམས་ཅད་
ལ་མི་དམིགས་པའི་སྙིང་རྗེ་ཆེན་པོ་དང་ལྡན་པ་གཅིག་ཏུ་ཤོག་ཅིག །དེ་ལྟར་སྐྱེ་
ཞིང་སྐྱེ་བར་གྱུར་པ་ནི་ཡང་ཕྱི་ལ་ཡང་དེ་ལྟར་ཤོག་ཅིག་པའོ། །དེས་ནི་བསྐྱེད་
པའི་རིམ་པའི་སྨོན་ལམ་མོ། །
ད་ནི་རྫོགས་པའི་རིམ་པའི་སྨོན་ལམ་ནི། རྡོ་རྗེ་ནི་ཐབས། དྲིལ་བུ་ནི་ཤེས་
རབ། དཀྲོལ་བ་ནི་ཐབས་ཤེས་རིབ་དབྱེར་མེད་དུ་རྒྱུད་ལ་བསྐྱེད་པ་གཅིག་ཏུ་
ཤོག་ཅིག་པའོ། །ཟབ་མོའི་ཆོས་ནི་ལྷན་ཅིག་སྐྱེས་པའི་ཡེ་ཤེས་ཀློག་པ་ནི་རྒྱུད་ལ་
བསྐྱེད་ནས་བསྒོམ་པའོ། །དེ་གང་ལ་བརྟེན་ནས་བསྒོམ་ན། བཙུན་མོ་ནི་རྩ་ཤེས་
རབ་སྟོང་པའོ། ཁུ་བ་ནི་དེའི་ནང་གི་བྱང་ཆུབ་སེམས་སོ། །མཉམ་བཟས་ཅན་ནི་
ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་ཟག་པ་མེད་པ་ལྷན་ཅིག་
སྐྱེས་པའི་ཡེ་ཤེས་རྒྱུད་ལ་བསྐྱེད་པ་གཅིག་ཏུ་ཤོག་ཅིག་པའོ། །སྐྱེ་ཞིང་སྐྱེ་བར་
འགྱུར་བ་ནི་སྔར་དང་འདྲའོ། །
ད་ནི་གདུལ་དཀའ་བའི་སེམས་ཅན་ཇི་ལྟར་གདུལ་བ་སྟོན་ཏེ། དེ་ནས་
ཚིག་ བཞིས་ དྲིས་ པ་ སྟེ། སྐལ་མེད་ སེམས་ཅན་ནི་ གཞི་ རང་བཞིན་འབྲས་བུ་
24 400



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
གསུམ་སྟོན་པའི་དགྱེས་པ་རྡོ་རྗེ་ལ་མི་འཇུག་ཅིང་མི་མོས་པ་གཅིག་བྱུང་ན་དེ་
གདུལ་དཀའ་ བའི་ སེམས་ཅན་ཏེ། དེ་ཐབས་ གང་ གིས་ འདུལ་བར་འགྱུར་བ་
ལགས་ཞེས་དྲིས་པའོ། །བཀའ་བསྩལ་ པ་ ནི་ ལན་ནོ། །དང་ པོར་ གསོ་ སྦྱོང་ནི་
བསྙེན་གནས་ཀྱི་སྡོམ་པ་དབོག །བསླབ་པའི་གནས་བཅུ་ནི་དགེ་ཚུལ་གྱི་བསླབ་
པའི་གནས་བཅུ་ལ་བསླབ་པའོ། །དེ་ནས་ཉན་ཐོས་བྱེ་བྲག་སྨྲ་བའི་གྲུབ་མཐའ་
བསྟན། དེ་ནས་ཉན་ཐོས་མདོ་སྡེ་བའི་གྲུབ་མཐའ་བསླབ། དེ་ནས་རྣལ་འབྱོར་
སྤྱོད་པ་
པ་སེམས་ཙམ་པའི་གྲུབ་མཐའ་བསྟན། དེའི་རྗེས་སུ་དབུ་མ་བའི་གྲུབ་མཐའ་
བསྟན། དེའི་རྗེས་སུ་གསང་སྔགས་བྱ་བའི་རྒྱུད་གཉིས་ཀའི་རྒྱུད། རྣལ་འབྱོར་གྱི་
རྒྱུད། རྣལ་འབྱོར་ཆེན་པོའི་རྒྱུད་གསང་བ་འདུས་པ་དང་
། བདེ་མཆོག་འཁོར་ལོ་
ལ་སོགས་པ་ལ་བསླབ་བོ། །དེ་རྣམས་ཀྱི་རྗེས་སུ་ཀྱེའི་རྡོ་རྗེ་བསྟན་པས། སློབ་མ་
དེ་ན་རེ་ངས་གྲུབ་མཐའ་མང་པོ་གཅིག་བསླབས་པ་ལ་འདི་ལས་ཟབ་པའི་རྒྱུད་མི་
འདུག་ཟེར་ཤིན་ཏུ་གུས་པ་དང་བཅས་པའི་སྒོ་ནས་འདི་ཉམས་སུ་ལེན་ན་འགྲུབ་
འགྱུར་འདི་ལ་ཐེ་ཙོམ་མེད་ཞེས་སོ། །
ལེའུའི་མཚན་ནི། འདུལ་བ་ནི་གདུལ་དཀའ་བའི་སེམས་ཅན་འདུལ་བ
ལས་མིང་བཏགས་པའོ། །གཞན་འདྲའོ། །ལེའུ་བརྒྱད་པའི་ཊིཀྐའོ།། །།
ཕྱི་མའི་ལེའུ་དགུ་པ་འདིས་ཀྱང་དང་པོའི་མ་ཚང་པ་ཁ་སྐོང་བ་སྟེ། དང་
པོའི་ལེའུ་གཉིས་པར་མཁའ་སྤྱོད་མའི་སྒོ་ནས་གསད་པའི་ལས་བཤད་པ་ལ་དེ་ལ་
ཁ་སྦྱར་དབྱེ་བ་མ་བྱས་པར་མཐུ་མི་འོང་པས། ཁ་སྦྱར་དབྱེ་བའི་ཐབས་ཡ་གིར་མ་
བྱུང་བ་དེ་འདི་ནས་བཤད་པས་དང་པོའི་ལེའུ་གཉིས་པ་ཁ་སྐོང་པའོ། །དང་པོའི་
ལེའུ་གསུམ་པར་ཧེ་རུ་ཀའི་བསྐྱེད་རིམ་བྱུང་བ་ལ། དེའི་རྣམ་པར་དག་པ་དེར་མ་
241 --401



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བྱུང་བའི་འདི་ནས་བསྟན་པས་དང་པོའི་ལེའུ་གསུམ་པ་དང་དགུ་པའི་ཁ་སྐོང་བའོ། །
དང་པོའི་ལེའུ་གཉིས་པར་སྔགས་ཀྱི་བཏུ་བ་མ་བཤད་པ་སྟེ། འདི་ནས་སྔགས་
དག་པའི་ཡན་ལག་དུ་སྔགས་ཀྱི་བཏུ་བ་བཤད་དེ་དང་པོའི་ལེའུ་གཉིས་པའི་མ་
ཚང་ཁ་སྐོང་བའོ། །
ལེའུ་འདི་ལ་ཆོས་གཉིས་ལས་ལེའུའི་གཞུང་དོན། དེ་ལ་གསུམ་ལས་ཁ་
སྦྱར་དབྱེ་བ་སྟོན་ཏེ། དེ་ནས་བརྒྱད་པ་བཤད་པའིའོ། ཁ་སྦྱར་ལ་གསུམ་སྟེ། རང་
བཞིན་གྱི་ཁ་སྦྱར་དང་
། བྱིན་གྱིས་བརླབས་པའི་དང་
། བསྲུང་བའི་ཁ་སྦྱར་རོ། །
དང་པོ་ནི་ལྟེ་བ་དང་སྙིང་ག་ཁ་སྦྱར། སྙིང་ག་དང་མགྲིན་པ་ཁ་སྦྱར། མགྲིན་པ་
དང་སྤྱི་བོ་ཁ་སྦྱར་ནས་གནས་པའོ། །གཉིས་པ་ནི་དབང་བསྐུར་བའི་དུས་སུ་བླ་
མས་སྙིང་གར་ཡེ་ཤེས་སེམས་དཔའ་བཅུག་ནས་ཡོད་པའོ། །བསྲུང་གའི་ཁ་སྦྱར་
ནི་དེ་མ་གཤེགས་པར་མཐུ་མི་འོང་ངོ༌
། །སེམས་བསྐྱེད་དམ་སྐྱབས་འགྲོ་བྱས་པའི་
གང་ཟག་ལ་མ་བསྟེན་ཀྱང་མགོན་པོ་ནག་པོའམ། དཔལ་ལྷ་མོ་ནག་མོ་ལྟ་བུས་
ཅིས་ཀྱང་བསྲུང་སྐྱོབ་བྱེད་པའོ། །སོ་སོ་སྐྱེ་བོ་གྲ་མ་རྣམས་ལ་ཡང་ཡུལ་ལྷའམ།
དགྲ་ལྷ་ལ་སོགས་པས་བསྲུང་སྐྱོབ་བྱེད་པའོ། །དེ་རྣམས་མ་ཕྱེ་མཐུ་མི་འོང་པས་
དེ་རྣམས་དབྱེ་བའི་མཚན་ཉིད་ཡང་དག་པར་རབ་ཏུ་བཤད་ཞེས་པའོ། །རྟེན་གྱི་
གང་ཟག་གང་ཞིག་གིས་ཁ་སྦྱར་དབྱེ་བ་འདི་ཤེས་པ་ཙམ་གྱིས་སྒྲུབ་པ་པོས་
གསད་པའི་དངོས་གྲུབ་ཐོབ་པའོ། །འོ་ན་ཁ་སྦྱར་དབྱེ་བའི་ཡུལ་ཇི་ལྟ་བུ་ལ་བྱ་ན།
སངས་རྒྱས་ཀྱི་བསྟན་པ་ལ་གནོད་པ་བྱེད་པ་དང་
། བླ་མའི་དགྲ་དང་སངས་རྒྱས་
ཀྱི་སྐུ་གཟུགས་ལ་སོགས་པ་འཇིག་པ་ལ་བྱའོ། །
དེ་ཡང་རང་གི་བླ་མ་ལ་ཞུ་སྟེ་འདི་སྡིག་པའི་ལས་འདི་ལྟ་བུ་བྱེད་པས་ལས་
241 --402



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཁ་ཚང་ན་དམྱལ་བར་འགྲོ་བས་འདི་ལ་མཐུ་ཞིག་བགྱིའམ་ཞེས་ཞུས་པས། བླ་
མས་གྱིས་ཤིག་ཞེས་གནང་བ་བྱིན་ན་སྙིང་རྗེ་ཆེན་པོས་ཀུན་ནས་གསད་པར་བྱའོ། །
དེ་ཡང་གུར་གྱི་ལེའུ་བཞི་པ་ནས། གང་གིས་དཀོན་མཆོག་གསུམ་གསོད་ཅིང་། །
གང་གིས་སེམས་ཅན་རྣམས་ཟད་བྱས། །སློབ་དཔོན་ལ་གང་བརྙས་བྱེད་དང༌
། །
སངས་རྒྱས་ལམ་ལ་དཔྱའ་བ་རྣམས། །ཞེས་གསུངས་སོ། །གསད་ལུགས་ནི་ཧེ་རུ་
ཀ་མཉམ་ཞེས་པ་བླ་མ་དག་པའི་ཆོ་ག་དང་
། ཚད་མེད་པ་བཞི་དང་། སྟོང་པ་ཉིད་
དུ་བསྒོམ་ པ་ དང་། ས་ བོན་ བསྡུ་ བོ་ དང་། གཟུགས་ རྫོགས་ པ་ དང་། ས་བོན་
དགོད་པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་དང་
། དབང་བསྐུར་བ་དང་། དེ་ལྟར་ཆོ་ག་ཐོ་བརྒྱད་ཀྱིས་བསྐྱེད་པའོ། །ནང་
གི་མ་རུངས་པ་ནི་འགྲུབ་བམ་མི་འགྲུབ་ཐེ་ཚོམ་མི་ཟ་བའོ། །
དེ་ནས་ཡི་དམ་ལྷའི་སྔགས་ལ་བསྙེན་པ་འབུམ་བསྐྱལ། བསྒྲུབ་པ་ལ་ཨོཾ་
གླུ་སྭཱ་ཧཱ་ལ་ཁྲི་བཟླས་དེ་ནས་ལས་ལ་སྦྱར་བ་ནི་བསྒོམ་ཞིང་ལས་ལ་སྦྱར་བ་ཙམ་
གྱིས་སངས་རྒྱས་ཀྱང་འཇིག་ན། གཞན་ལྟ་སྨོས་ཀྱང་ཅི་དགོས་ཞེས་པའོ། །དེ་
ནས་རང་གི་སྙིང་ག་ནས་ལྕགས་ཀྱུ་དང་
། ཞགས་པ་དང་། ལྕགས་སྒྲོག་ཐོགས་པ་
མང་པོ་སྤྲོས་ཏེ། མདུན་དུ་དགུག་པ་ནི་ཕྱུགས་ནི་པ་ཤུ་ཞེས་པ་ཕྱུགས་ལ་འགྲོ།
སྡིག་པོ་ཆེ་ལ་འགྲོ་བ་ལས་འདི་ནི་སྡིག་པོ་ཆེ་སྟེ། ཁྲག་སྐྱུག་པ་དང་། ལུས་འདར་
བ་དང་། སྐྲ་གྲོལ་བ་དང་། ཁ་ནི་འོག་ཏུ་ཞེས་པ་སྤྱི་གཙུག་ལིང་ལིང་འགྱེལ་བར་
བསྒོམ། དེའི་གཤང་ལམ་ན་མར་མེ་བབ་པ་ཙམ་ཞིག་ཞུགས་པས་སྙིང་ག་ན་བྱིན་
ཟ་སྟེ་མེའི་ས་བོན་རོ་ཡོད་པ་དང་འདྲེས་པས་ཁའི་རང་བཞིནགྱི་ཁ་སྦྱར་དང་
།
བསྲུང་བའི་ཁ་སྦྱར་དང་ཕྱེ་ཡེ་ཤེས་སེམས་དཔའ་གཤེགས་ཏེ་གསད་པར་བྱའོ། །
24Y ཝ་སནྟཱ403



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
གསད་པའི་ཏིང་ངེ་འཛིན་ནི། བསྒྲུབ་བྱའི་ལྟེ་བ་ནི་སེམས་ཀྱི་རྟེན་ཨ་ཡོད་པ་དེ་
བཏོན་ཏེ་དགྱེས་པ་རྡོ་རྗེའི་ཐུགས་ཀར་འཕངས་ལ་འོག་མིན་དུ་གཤེགས་པར་
བསྒོམ་མོ། །གུར་ལེའུ་བཅུ་བཞི་པ་ནས་རྡོ་རྗེ་དཀྱིལ་འཁོར་དུ་དོར་བྱ་ཞེས་སོ། །
རྒྱུད་ཀྱི་ཆེ་བ་ནི། སྲེག་ལུགས་མེད་དེ་སྦྱིན་སྲེག་མི་དགོས། ཕྱག་རྒྱ་བཅའ་བ་དང་།
ཕུར་པ་གདབ་པ་དང་། ཐུན་བརྡེག་པ་ལ་སོགས་པ་མེད་དེ་བསམ་གཏན་ཙམ་
གྱིས་འགྲུབ་པའོ། །
ད་ནི་རྣམ་པར་དག་པ་སྟོན་ཏེ། རྟོག་མེད་ནི་སྐྱེ་མེད་དེ། དེས་རྒྱས་ཐེབས་
ན་དངོས་གྲུབ་སྟེར་བའོ། །སྲིད་པ་ནི་འཁོར་བའི་ཆོས་འདི་བསྐྱེད་རིམ་ལྷའི་སྐུས་
སྦྱོང་པས་ཉམས་དགའ་བའོ། །དེ་ཐེག་པ་འོག་མ་བ་རྣམས་ལ་ཤིན་ཏུ་གསང་བའི་
དོན་དེ་བཤད་གྱིས་ཉོན་ཅིག་ཞེས་རྣ་གཏད་པར་བསྐུལ་བའོ། །དེ་ཡང་དཔེར་ན་
རིན་པོ་ཆེ་ཁ་ཅིག་ལ་འོད་ཀྱི་ཕྲེང་བ་འབྱུང་བ་ཡིན་ཏེ། ནོར་བུ་རིན་པོ་ཆེ་ཁ་ཅིག་
བྱུགས་པ་མེད་ན་འོད་མི་འབྱུང་བས་ནོར་ཕྲལ་འགྱུར་ཞེས་སོ། །རིན་པོ་ཆེ་ཁ་ཅིག་
ལ་མིག་ཕུག་བས་འོད་འབྱུང་བས་ན་དགའ་བ་སྦྱིན་པའོ། །དཔེ་དེ་ལྟར་འཁོར་
བའི་ཆོས་ཀྱི་འདོད་པའི་ཡོན་ཏན་ལྔ་པོ་འདི་རིན་པོ་ཆེ་དང་འདྲ་སྟེ། བསྟེན་མ་
ལེགས་ན་སླར་འཆིང་བས་དུག་ཏུ་འགྲོ་བའོ། །དག་པ་ནི་བསྟེན་ལེགས་ན་མྱ་ངན་
ལས་འདས་པ་ཐོབ་པས་བདུད་རྩི་ལྟ་བུར་འགྱུར་ཞེས་སོ། །བསྟེན་དང་བསྟེན་ན་
བསྟེན་ ལུགས་ ཇི་ ལྟར་ བསྟེན་ན། འཁོར་བ་རྣམ་རྟོག་གི་ཆོས་ཉིད་ཧེ་རུ་ཀར་
བསྒོམས་པས་འགྲོ་བ་ཐམས་ཅད་འཁོར་བ་ལས་སྒྲོལ་བའི་གཙོ་བོ་ཉིད་དོ། །རྣམ་
རྟོག་རྣམས་ལྷའི་སྐུ་གཅིག་གཟུགས་སུ་འགྱུར་བ་དེ་ངས་བཤད་ཀྱིས་ཉོན་ཅིག་
པའོ། །དཔལ་དགྱེས་པ་རྡོ་རྗེས་བསྐལ་པ་གྲངས་མེད་པ་གསུམ་དུ་སེམས་ཅན་
241 -404



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཐམས་ཅད་ལ་སྙིང་རྗེ་ཆེན་པོ་བསྒོམས་པས་དེའི་བརྡར་སངས་རྒྱས་པའི་དུས་སུ་
སྤྱན་ དམར་ པོར་ བྱུང་ བའོ། །བསྐལ་ པ་ གྲངས་ མེད་ པ་ གསུམ་ དུ་ སེམས་ ཅན་
ཐམས་ཅད་ལ་བྱམས་པ་ཆེན་པོ་བསྒོམས་པས་སྐུ་མདོག་ནག་པོ་བྱུང་བའོ། །
བསྡུས་བའི་དངོས་པོ་བཞིས་སེམས་ཅན་གྱི་དོན་བྱེད་པའི་རྟགས་སུ་ཞལ་བཞིའོ། །
ཞལ་བརྒྱད་དུ་བྱུང་བ་ནི་རྣམ་པར་ཐར་པའི་སྒོ་བརྒྱད་ཀྱི་རྟགས་སོ། །ཕྱག་བཅུ་
དྲུག་ནི་སྟོང་པ་ཉིད་བཅུ་དྲུག་གི་རྟགས་སོ། །གུག་སྐྱེད་ནི་རུས་པའི་རྒྱན་ཆ་ལྔ་པོ་
དེ་སངས་རྒྱས་རིགས་ལྔ་རྣམ་པར་དག་པའོ། །གདུལ་བྱ་གདུག་པ་ཅན་འདུལ་
བའི་ཕྱིར་ཁྲོ་བོའི་སྐུར་བྱུང་བའོ། །རང་གི་ཤ་རྣམ་པར་དག་པ་པུ་ཀ་སི་ལ་སོགས་
པ་གཞུང་གསལ། པགས་པ་རིམ་པ་བདུན་རྣམ་པར་དག་པ་བྱང་ཆུབ་ཀྱི་ཡན་
ལག་བདུན། རུས་པ་ནི་འཕགས་པའི་བདེན་པ་བཞི་རྣམ་པར་དག་པའོ། །དེ་
རྣམས་ནི་ཀུན་རྫོབ་ལྷ་སོ་སོའི་རྣམ་པར་དག་པའོ། །དེ་ལ་སྐྱེ་མེད་ཀྱིས་རྒྱས་
བཏབ་ནས་བསྒོམ་པ་ནི་དོན་དམ་དེ་བཞིན་ཉིད་ཀྱི་རྣམ་པར་དག་པའོ། །
ད་ནི་སྔགས་བཏུ་བ་སྟོན་ཏེ། བདག་མེད་པའི་ཚིག་ལྔས་གསོལ་བ་གདབ་
པའོ། །བཅོམ་ལྡན་འདས་ཀྱི་ཚིག་གསུམ་གྱིས་ཉན་པ་རྣ་གཏད་པར་བསྐུལ་བའོ། །
རྣམ་པར་སྣང་མཛད་ཀྱི་ས་བོན་ཨོཾ་བཏུས་པའོ། །དབུས་མའི་བཞི་པ་ཧ། པུ་ཀ་
སིའི་ས་བོན་ཨུས་ཞབས་ཀྱུ་བྱས་པའོ། །སྟོང་པས་མནན་ནི་ཟླ་ཚེས་ཐིག་ལེའོ། །
དེའི་ཁ་དོག་དཀར་པོ། མཐའ་སཱ་ཧཱ་སྟེ་འདི་ལ་དང་པོ་བསྙེན་པ་འབུམ། བསྒྲུབ་པ་
ལ་ཁྲི་བཟླས། དེ་ནས་ལས་ལ་སྦྱར་ན་རེ་བའི་ལས་འགྲུབ་པའོ། །ཡིག་འབྲུའི་
བདག་པོ་ཨོཾ་མོ། །མཁའ་སྤྱོད་མའི་ས་བོན་ཨོཾ་མོ། །དེའི་མཐར་སྭཱ་ཧཱ་སྟེ་་ཨོཾ་སྭཱ་
ཧཱ་ཞེས་པ་དེ་བཏུས་པ་སྟེ་དེས་དབང་དུ་བྱེད་པའི་ལས་འགྲུབ་པའོ། །རིགས་བྱེད་
241 --405



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཀྱི་དང་པོ་ཨོཾ་མོ། །སྡེ་ཚན་དང་པོའི་གཉིས་པ་ཁཾའོ། །སྟོང་བཅས་ནི་ཟླ་ཚེས་ཐིག་
ལེའོ། །མཐར་སྭཱ་ཧཱ། ཨོཾ་ཁཾ་སྭཱ་ཧཱ་ཞེས་པ་དེ་བཏུས་པ་སྟེ་དེས་བསྐྱོད་པའི་ལས་
འགྲུབ་པའོ། །རྣམ་པར་སྣང་མཛད་ནི་ཨཾ། སྡེ་ཚན་གཉིས་པའི་གསུམ་པ་ཛ།
དང་ལྡན་ནི་རས་ར་སྟ་བྱས། ཆུ་མའི་ས་བོན་ཨིས་གུ་གུ་བྱས། སྟོང་བཅས་ཟླ་ཚེས་
ཐིག་ལེ། སྭཱ་ ཧཱ་དང་ ལྡན་ ཨཾ་བཛྲ་སྭཱ་ཧཱ་དེས་སྡང་བར་བྱེད་པའོ། །ཡིག་འབྲུའི་
དབང་ཕྱུག་ཨཱི། སྡེ་ཚན་ལྔ་པ་ཉིད་ཀྱི་གསུམ་པ་བ། སྟོང་པ་ཟླ་ཚེས་ཐིག་ལེ་མཁའ་
འགྲོ་མའི་ས་བོན་ཨུས་ཞབས་ཀྱུ། མཐར་སྭཱ་ཧཱ་སྟེ་ཨཱ་ཧཱུཾ་སྭཱཧཱ་དེས་ས་བོན་སྤྱོད་
ལས་འགྲུབ་པའོ། །ཡིག་འབྲུའི་ཐུ་མོ་ཧཱུཾ། ཧཱུྃ་དམར་པོ་མཐར་སྭཱ་ཧཱ་སྟེ་ཨཱ་ཧཱུཾ་ བ
ཧཱ་དེས་དགུག་པའི་ལས་འགྲུབ། གཏི་མུག་རིགས་ནི་ཨཾ། ཨོཾ་ཧཱུྃ་སྭཱ་ཧཱ་དེས་གསད་
པའི་ལས་འགྲུབ་པའོ། །དེ་རྣམས་ཀྱིས་མཁའ་འགྲོ་མ་བདུན་འགྲུབ་པའི་སྔགས་
བཏུ་བའོ། །
རྣམ་པར་སྣང་མཛད་ༀ། སྡེ་ཚན་དང་པོའི་ཀའོ། །རྡོ་རྗེ་མཁའ་འགྲོ་མའི་
ས་བོན་ཨུས་ཞབས་ཀྱུ་བྱས། མཐར་ནི་ནས་ཀྱི་གཉིས་པ་ར། །རྡོ་རྗེ་མཁའ་འགྲོ་
མའི་ས་བོན་ཨུས་ཞབས་ཀྱུ་བྱས། སྡེ་ཚན་དང་པོའི་རྩེ་མོ་ཀ །རྡོ་རྗེ་མཁའ་འགྲོ་
མའི་ས་བོན་ཨུས་ཞབས་ཀྱུ་བྱས། མཐར་གནས་ཀྱི་གསུམ་པ་ལའོ། །ཡང་ནི་དེ་
ཉིད་ཀླུ་གཉིས་བརྩེག་གོ །ཆོམ་རྐུན་མའི་ས་བོན་ཨས་འགྲེང་བུ་བྱས། དེའི་རྗེས་
སུ་ཧྲིའོ། །མཐར་སྭཱ་ཧཱ་སྟེ་ༀ་ཀུ་རུ་ཀུ་ལེ་ཧྲི་སྭཱ་ཧཱ་ཞེས་པ་དེ་བཏུས་པའོ། །
དང་པོ་ༀ། སྡེ་ཚན་བཞི་པའི་གསུམ་པ་ཌ། ཆོམ་རྐུན་མས་ས་བོན་ཨེས་
འགྲེང་བུ་བྱས། མཐར་གནས་ཀྱི་བཞི་པ་ཝ། པི་ཙུ་བཛྲ། ཨུཥྛའི་བཞི་པ་ཧ། པུ་ཀ་
སིའི་ས་བོན་ཨུས་ཞབས་ཀྱུ་བྱས། སྟོང་པ་མནན་ནི་ཟླ་ཚེས་ཐིག་ལེ། སུམ་གྱུར་ནི་
241 --406



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ཧཱུྃ་གསུམ། སྡེ་ཚན་ལྔ་པའི་གཉིས་པ་ཕ། སྡེ་ཚན་གསུམ་པའི་དང་པོ་ཊ། མཐར་
སྭཱ་ཧཱ་སྟེ་ཀྱེའི་རྡོ་རྗེ་སྙིང་པོ་བཏུས་པའོ། །སྣང་མཛད་དང་པོ་པ་ཨོཾ། ཛེ་ལ་གཉིས་
ནི་ཛ་ལ་ཛ་ལའོ། །སྦྱར་ནས་ལྔ་པའི་ནི་སྡེ་ཚན་ནོ། །བཞི་པ་ཉིད་ནི་བྷའོ། །མཐར་
གནས་ཀྱི་དང་པོ་ས་སྟེགས་གིས་ཡ་ཏ་བྱས་པའོ། །གྷ་མ་རིའི་ས་བོན་ཨོཾ་ན་རོ་བྱས་
པའོ། །ཨུས་ལའི་ཊ་པ་ཧའོ། །ཀྱེའི་རྡོ་རྗེའི་སྙིང་པོ་བཏུས་པའོ། །
སྣང་མཛད་དང་པོ་ཨོཾ། ཛེ་ལ་གཉིས་ནི་ཛ་ལ་ཛ་ལའོ། །སྦྱར་ནས་ལྔ་པའི་
ནི་སྡེ་ཚན་ནོ། །བཞི་པ་ཉིད་ནི་བྷའོ། །མཐར་གནས་ཀྱི་དང་པོ་ཡ་སྟེ། ཡས་ཡ་ཏ་
བྱས་པའོ། །གྷསྨ་་རིས་ས་བོན་ཨོས་ན་རོ་བྱས་པའོ། །ཨུས་ལའི་བཞི་ལ་ཧའོ། །རྡོ་
རྗེའི་མཁའ་འགྲོ་ས་བོན་ནི་ཨུས་ཞབས་ཀྱུའོ། །སྟོང་པས་མནན་ནི་ཟླ་ཚེས་ཐིག་
ལེའོ། །སུམ་འགྱུར་ནི་ཧཱུྃ་རིང་པོ་གསུམ་མོ། །ལྔ་པ་ནི་སྡེ་ཚན་ནོ། །གཉིས་པ་ནི་
ཕའོ། །གསུམ་པ་ནི་སྡེ་ཚན་གསུམ་པ། དེའི་དང་པོ་ཊའོ། །མཐར་སྭཱ་ཧཱ། དེས་ནི་
ཨོཾ་ཛྭ་ལ་ཛྭ་ལ་བྷོ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པ་བཏུས་པའོ། །
དང་པོ་རྣམ་སྣང་ༀ། སྡེ་ཚན་དང་པོའི་དང་པོ་ཀ །ནང་གི་དཀར་མོ་ཡིས་
གུ་གུ་བྱས། ཉིན་འགྱུར་ནི་ཀི་ཊི་ཀི་ཊི། སྡེ་ཚན་ལྔ་པའི་གསུམ་པ་བ། སྡེ་ཚན་
གཉིས་པའི་གསུམ་པ་ཛ། ཨེ་ཡིས་རྒྱན་ནི་རས་ར་སྟ་བྱས། ཧཱུྃགསུམ། སྡེ་ཚན་ལྔ་
པའི་གཉིས་པ་ལ། མཐར་སྭཱ་ཧཱ་སྟེ། ཕྱག་དྲུག་པའི་སྔགས་ཨོཾ་ཀི་ཊི་ཀི་ཌི་བཛྲ་ཧཱུཾ་ཧཱུཾ་
ཧཱུཾ་ཕཊ་སྭཱ་ཧཱ་ཞེས་པ་དེ་བཏུས་པའོ། །
དང་པོ་སྣང་མཛད་ནི་ཨཾ། བྱིན་ཟ་རས་ས་བྱས་པའོ། །རོ་ལངས་མའི་ས་
བོན་ཨེས་འགྲེང་བུ། མཐར་གནས་པའི་གསུམ་པ་ལ། གྷསྨཱ་རི་ཨོས་ན་རོ་བྱས་
པའོ། །སྡེ་ཚན་དང་པོའི་དང་པོ་ཀ །མཐར་གནས་དང་པོ་ཀ། རྡོ་རྗེ་མའི་ས་བོན་
241 --407



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཨ་རིང་པོར་བཏང་བའོ། །ཆོམ་རྐུན་མའི་ས་བོན་ཨེས་དེ་ལ་འགྲེང་བུ་བྱས་པའོ། །
སྡེ་ཚན་ལྔ་པའི་དང་པོ་པ། ཧཱུྃ་བཏུ་བ་གོང་དང་འདྲ། ཕཊ་སྭཱ་ཧཱ།། དེས་ཕྱག་གཉིས་
པའི་སྔགས་ཨོཾ་ཏྲེ་ལོཀྟ་ཁྱེ་པ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པ་དེ་བཏུས་པའོ། །
བདག་མེད་མའི་ས་བོན་ཨ། དང་པོའི་དང་པོ་ནི་སྡེ་ཚན་དང་པོའི་དང་པོ་
ཀ་བཏུས། སྡེ་ཚན་གཉིས་པའི་དང་པོ་ཙ་གསུམ་པའི་དང་པོ་ཊ་ལོག །བཞི་པའི་
དང་པོ་ཏ་མ་ལོག །མཐར་གནས་ཀྱི་དང་པོ་ཨ། ཨུསྨྲ་རྣམས་ཀྱི་དང་པོ་ཤ །དང་
པོར་ནི་མགོ་རུ་རྣམ་པར་སྣང་མཛད་ཀྱི་ས་བོན་ཨོཾ། མཐར་སྭཱ་ཧཱ་སྟེ། དེས་གྲོང་
ཁྱེར་དཀྲུག་པའི་སྔགས། ཨོཾ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ་ཞེས་པ་དེ་བསྡུས་པའོ།
མཐར་གནས་རྣམས་ཀྱི་གཉིས་པ་ར་གསུམ་གྱུར་ནི་རཀྵ་རཀྵ། ཧཱུྃ་ཧཱུྃ་ཧཱུྃ་། དང་པོར་
རྣམ་སྣང་ཨོཾ། ཕཊ་ནི་སྭཱ་ཧཱའི་ནང་དུ་གཞུག །མཐར་སྭཱ་ཧཱ། ས་སྦྱོང་བའི་སྔགས།
ཨོཾ་རཀྵ་རཀྟ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་བཏུས་པའོ། །
དང་པོ་རྣམ་སྣང་ༀ། རྡོ་རྗེ་མ་ཨ། འདིར་བཟའ་བཏུང་བྱིན་གྱིས་བརླབ་པ་
བཤད། ལེའུ་གཉིས་པར་སྐུ་གསུང་ཐུགས་བྱིན་གྱིས་བརླབ་པར་བཤད་དེ། དེ་
གཉིས་ཀ་ཡིན་ནོ། །དང་པོར་རྣམ་པར་སྣང་མཛད་ༀ། དེའི་རྗེས་སུ་ཨ་ཁ་རོ་མུ་
ཁཾ། ཨུཙྪའི་གསུམ་པ་ས། མཐར་གནས་ཀྱི་བཞི་པ་ཝ། མེའི་ས་བོན་རས་བརྒྱན་
པ་ སརྦའོ། །དྷརྨ་ ནམ། རྡོ་ རྗེ་ མའི་ ས་ བོན་ ཨ། གཞན་ གཞུང་ གསལ། དེ་ནས་
འབྱུང་པོ་ཐམས་ཅད་ཀྱི་གཏོར་མའི་སྔགས་ཨོཾ་ཨ་ཀ་རོ་མུ་ཁཾ་སརྦ་དྷརྨཱ་ཎཾ་ཨ་ཏུ་
ནུད་པེན་ཏཱ་ཏྱ། ཨོཾ་ཨ་ཧཱུཾ་ཕཊ་སྭཱ་ཧཱ་ཞེས་པ་དེ་བཏུས་པའོ། །
དེ་ཚོས་ལེའུའི་གཞུང་བཤད་ནས། ལེའུའི་མཚན་ནི་ཀྱེའི་རྡོ་རྗེའི་རྒྱུད་ལས་
སྔགས་བཏུ་བ་འདི་གཙོར་བྱས་སོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་
241 -408



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
ལ་འབེབས་པའོ། །ལེའུ་ནི་གཞུང་གཅོད་ཅིང་སྐྱོང་པའོ། །དགུ་པ་ནི་གྲངས་ཀྱི་
གནས་གཞན་ནོ། །སྙིང་པོ་ཀྱེའི་རྡོ་རྗེ་ལས་རིན་པོ་ཆེའི་རྒྱན་དང་འདྲ་བའི་བཤད་
པ་སྟེ། ལེའུ་དགུ་པའི་ཊིཀྐའོ།། །།
ལེའུ་བཅུ་པ་འདི་ཡང་བརྟག་པ་དང་པོའི་མ་ཚང་བ་ཁ་སྐོང་བ་སྟེ། དང་
པོའི་ལེའུ་གཉིས་པར་ལས་ཆེན་བརྒྱད་ཀྱི་བསྒྲུབ་པ་བྱུང་བ་ལ། ལས་གང་དང་
གང་ལ་ཕྲེང་བ་གང་དང་གང་ཤིས་པ་དེ་མ་བྱུང་སྟེ། དེ་ལེའུ་འདི་ནས་བཤད་པས་
དེའི་མ་ཚང་བ་ཁ་སྐོང་བའོ། །ལས་གང་དང་གང་ལ་ཟས་གང་དང་གང་བཟའ་བ་
ཡང་ལེའུ་གཉིས་པར་མ་བྱུང་སྟེ། དེ་འདི་ནས་བཤད་པས་ལེའུ་གཉིས་པའི་མ་ཚང་
བོ་ཁ་སྐོང་བའོ། །
ལེའུ་འདི་ལ་ལེའུའི་གཞུང་དང་
། ལེའུའི་མཚན་གཉིས་ལས་དང་པོའོ། །དེ་
ལ་གཉིས་ལས་དང་པོར་ལས་ཚོགས་ཀྱི་ཕྲེང་བ་བསྟན་པ་ནི། དགུ་པ་བཤད་པའི་
དེ་ནས། འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ལྷན་ཅིག་སྐྱེས་
པའི་ཡེ་ཤེས་སུ་སྡོམ་ཞིང་ཅིག་པའི་སྟོན་པ་རྡོ་རྗེ་སེམས་དཔའ་གསུངས་ཞེས་སོ། །
འོ་མཛད་ནས་ཞེས་པ་ནི། ཆགས་ཅན་འདུལ་བའི་བརྡའམ། གསང་སྔགས་ ཀྱི་
ལམ་བདེ་སྟོང་དུ་མཚོན་པའོ། །བཟླས་པའི་ཡུལ་ཕྲེང་བ་ཇི་ལྟར་བཟུང་བ་དང་།
ཟས་ཇི་ལྟ་བུ་བཟའ་བ་གཅིག་རབ་ཏུ་དབྱེ་ཞིང་བཤད་པའོ། །ཤེལ་གྱི་ཕྲེང་བས་
རེངས་པའི་ལས་བསྒྲུབ། ཙན་དན་དམར་པོ་ལས་བྱས་པའི་ཕྲེང་བས་དབང་གི་
ལས་བསྒྲུབ། མུང་ཏང་གིས་མངོན་སྤྱོད་དེ། རིམས་བཏང་བ་ལ་ཤིས་པའོ། །ནི་
རང་ཤུན་ནི་མིའི་རུས་པའི་ཕྲེང་བས་སྡང་བ་སྟེ་དབྱེ་བའི་ལས་ལ་ཤིས་པའོ། །རྟའི་
རུས་པའི་ཕྲེང་བས་སྐྱོད་པའི་ལས་ལ་ཤིས་པའོ། །བྲམ་ཟེའི་རུས་པའི་ཕྲེང་པབས་
241 409



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དགུག་པའི་ལས་ལ་ཤིས་པའོ། །གླང་པོ་ཆེའི་རུས་པའི་ཕྲེང་བས་ཆར་དབབ་པའི་
ལས་ལ་ཤིས། མ་ཧེའི་རུས་བའི་ཕྲེང་པས་གསད་པའི་ལས་ལ་ཤིས་པའོ། །
ད་ནི་ལས་གང་དང་གང་ལ་ཟས་གང་དང་གང་བཟའ་བ་སྟོན་ཏེ། རེངས་
པའི་ལས་བསྒྲུབ་པས་ཕོ་མ་བསྟེན། དབང་གི་ལས་བསྒྲུབ་པར་ཅི་འདོད་པའི་ཟས་
བཟའ། གསད་པའི་ལས་བསྒྲུབ་པས་སིཧྥ་སྟེ་པད་མ་ རཀྟ་བསྟེན། དགུག་པའི་
ལས་བསྒྲུབ་པས་གཞི་མཉམ་སྟེ་དྲི་ཆེན་བསྟེན། སྡང་བ་ནི་དབྱེ་བའི་ལས་བསྒྲུབ་
པས་སཱ་ལུ་སྐྱེས་པ་སྟེ། འབྲས་སཱ་ལུའམ་ཤ་ཆེན་བསྟེན། བསྐྲད་པའི་ལས་བསྒྲུབ་
པས་གླ་བ་སྟེ་དྲི་ཆུ་བསྟེན། ཡང་ན་མཐའི་ཤཱ་ཨ་ཨ་ཤ་ན་རྟ་ཤ་བཟའ་ཞིང་རེངས་
པའི་ལས་བསྒྲུབ་དབང་གིས་ལས་བསྒྲུབ་པས་དང་པོའི་ཤ་སྟེ། སྭ་སྭ་ན་ཁྱི་ཤ་
བསྟེན། གསད་པ་དང་དགར་བའི་ལས་བསྒྲུབ་པ་ལ། ན་ན་ར་ན་མི་ཤ་བསྟེན།
དགུག་པའི་ལས་བསྒྲུབ་པ་ལ་གྷ་གྷ་ཡི་སྟེ་བ་གླང་གི་ཤུ་བསྟེན། དབྱེ་བ་དང་
བསྐྲད་པའི་ལས་བསྒྲུབ་པ་ལ། ཧ་ཧ་སྟ་སྟེ་གླང་པོ་ཆེའི་ཤ་བསྟེན་ནོ། །
དེ་ཚོས་ལེའུའི་གཞུང་བསྟན་ནས། ལེའུའི་མཚན་ནི་ཀྱེའི་རྡོ་ རྗེའི་རྒྱུད་
ལས། ལས་ཚོགས་ཀྱི་བསུས་པའི་ཡུལ་ཕྲེང་བ་ཇི་ལྟར་བཟུང་བ་དང་
། ཟས་ཇི་ལྟ་
བུ་བཟའ་བ་བསྟན་པས་སོ། །ལེའུ་ནི་གཞུང་གཅོད་ཅིང་སྐྱོང་བས་སོ། །བཅུ་པ་ནི་
གྲངས་ཀྱི་གནས་གཞན་ནོ། །སྙིང་པོ་ཀྱེའི་རྡོ་རྗེ་ལས་རིན་པོ་ཆེའི་རྒྱན་དང་འདྲ་
བའི་བཤད་པ་སྟེ་ལེའུ་བཅུ་པའི་ཊིཀྐའོ།།
ལེའུ་བཅུ་གཅིག་པ་འདི་ཡང་བརྟག་པ་དང་པོའི་མ་ཚང་བ་ཁ་སྐོང་བ་སྟེ།
བརྟག་པ་དང་པོའི་ལེའུ་ལྔ་པ་དང་
། བརྒྱད་པ་དང་། བཅུ་པར་རིགས་རྣམ་པ་ལྔ་
བཤད་པ་ལ། རིགས་ཀྱི་མཚན་མ་བརྟག་པ་མ་བཤད་པ་དང་
། ཡང་ལེའུ་དེ་
241 -410



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
རྣམས་སུ་ལས་ཀྱི་ཕྱག་རྒྱ་མ་བསྟེན་པའི་ཐབས་བཤད་པ་ལ། ལས་ཀྱི་ཕྱག་རྒྱ་མ་
གཉིས་དང་ཀ་ར་བན་ཏིའི་སྦྱོར་ཐབས་མ་བཤད་པ་འདི་ནས་སྟོན་ཏེ། ལེའུ་གསུམ་
པོ་དེའི་མ་ཚང་བ་ཁ་སྐོང་བ་ཡིན་ནོ། །མ་ཚང་བ་ཁ་སྐོང་བའི་ལེའུ་འདི་ལ། ལེའུའི་
གཞུང་དང༌། ལེའུའི་མཚན་གཉིས་ལས་དང་པོའོ། །དེ་ལ་གཉིས་ལས་དང་པོར་
དྲིས་ལན་སྔོན་དུ་འགྲོ་བས་གདུལ་བྱ་རིགས་ལྔའི་མཚན་ཉིད་བརྟག་པ་སྟོན་པ་ནི།
ཀྱེའི་རྡོ་རྗེའི་ཚིག་བཞིས་ཞུས་པའོ། །བྷ་གའི་ཚིག་བཞིས་ཉན་པར་རྣ་གཏད་པར་
བསྐུལ་བའོ། །བུད་མེད་ཀྱི་ཚིགས་སུ་བཅད་པ་གཉིས་ཀྱིས་ལག་རིས་ཀྱི་མཚན་
མ་བརྟག་པ་སྟེ་གཞུང་གསལ། རྣལ་འབྱོར་གྱི་ཚིགས་སུ་བཅད་པ་གསུམ་གྱིས་ཁ་
དོག་གི་སྒོ་ནས་བརྟག་པ་སྟེ་གཞུང་གསལ། སོ་སོའི་སྐྱེ་བོ་རྣམས་རིགས་ལྔའི་
བཞིན་ལས་མ་འདས་པས་ང་རྒྱལ་མི་བཅག །མཐོ་མི་ཙམ་སྟེ་བརྙས་ཆོས་མི་བྱའོ། །
ཀུན་ རྫོབ་ ཙམ་ དུ་ སེམས་ ཅན་ རྣམས་ རིགས་ ལྔའི་ གཟུགས་ སུ་ གནས་ ནས་
བསྒོམས་པས་དེ་རྣམས་བདེར་གཤེགས་ཀྱི་རིགས་སུ་འགྱུར་བའོ། །བུད་མེད་
རྣམས་ཀྱི་ལག་རིས་ལག་པ་གཡོན་པ་བརྟག །གཞན་ནི་གོང་དང་འདྲའོ། །
དེ་ནི་ལས་ཀྱི་ཕྱག་རྒྱ་མ་དང་གཉིས་ཀ་རེ་ན་བོན་ཏིའི་སྦྱོར་བ་ཇི་ལྟར་བྱ་
བའི་ཐབས་སྟོན་ཏེ། བྷ་གའི་ཚིག་རྐང་བཞིས་སྟོན་པ་ལ་མཆོད་པས་སྟོན་པ་
མཉེས་ནས་ཉོན་ཅིག་པར་རྣ་གཏད་པར་བསྐུལ་བའོ། །ཚལ་གྱི་ཚིག་གཉིས་ཀྱིས་
ལས་ཀྱི་ཕྱག་རྒྱ་ལ་བསྟེན་པའི་གནས་བརྟན། གཅེར་བུའི་ཚིག་གཅིག་གིས་སྤྱོད་
ལམ་བསྟན། རྣལ་འབྱོར་ནི་རྟེན་གྱི་གང་ཟག་གོ །རིག་པ་ནི་ལས་ཀྱི་ཕྱག་རྒྱ་མ་
བསྟེན་པའི་མན་ངག་ཤེས་པའོ། །རྟག་ཏུ་ནི་དུས་རྒྱུན་དུའོ། །མཆོད་པ་ནི་དེའི་
ཉམས་མྱོང་རྒྱུད་ལ་བསྐྱེད་པའོ། །འོ་དང་གི་ཚིག་རྐང་བཅུས་ཀ་ར་ན་བན་ཏིའི་
241 411



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྦྱོར་ཐབས་སྟོན་ཏེ། གཞུང་གསལ་ལོ། །དངོས་གྲུབ་ཀྱི་ཚིག་གཉིས་ཀྱིས་ཕྱག་རྒྱ་
མ་བསྟེན་པའི་ཕན་ཡོན་ནོ། །དེ་ལ་ག་པུར་གྱི་ཚིག་བཞིས་ལུས་ཟུངས་རྒྱས་པར་
བྱ་བའི་མན་ངག་བསྟན་ཏེ། རམ་ཉེ་བ་དང་
། མུ་ཟི་དང༌
། མི་ཤ་ལ་སོགས་པས་
ལུས་རྒྱས་པར་བྱ་བའི་ཐབས་སོ། །
དེ་ཚོས་ལེའུ་གཞུང་བཤད་ནས། ལེའུའི་མཚན་ནི་ཀྱེའི་རྡོ་རྗེའི་རྒྱུད་ལས་
ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་དེ་ཕྱག་རྒྱ་མ་དང་སྦྱོར་བའི་སྒོ་ནས་
དངོས་པོ་གཤིས་ཀྱི་དོན་སྐྱེ་བའོ། །བཅུ་གཅིག་ནི་གྲངས་ཀྱི་གནས་གཞན་ནོ། །
སྙིང་པོ་ཀྱེའི་རྡོ་རྗེ་ལས་རིན་པོ་ཆེའི་རྒྱན་དང་འདྲ་བའི་བཤད་པ་སྟེ། ལེའུ་བཅུ་
གཅིག་པའི་ཊཱིཀྐའོ།། །།
ལེའུ་བཅུ་གཉིས་པ་འདི་ཡང་བརྟག་པ་དང་པོའི་མ་ཚང་བ་ཁ་སྐོང་བ་སྟེ།
དང་པོའི་ལེའུ་བཅུ་པར་དབང་རྣམ་པ་བཞི་བསྐུར་བ་བྱུང་བ་ལ། དབང་བཞི་པའི་
ཚིགས་སུ་བཅད་པ་གཅིག་དང་པོའི་ལེའུ་བཅུ་པར་འོང་ཐང་པ་ལ་མ་བྱུང་
། དེ་
ལེའུ་འདི་ནས་བཤད་པས། བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་སྐོང་
བའོ། །བརྟག་པ་དང་པོའི་ལེའུ་གསུམ་པའི་བསྐྱེད་རིམ་བསྒོམ་པའི་དུས་སུ་ཡང་
རྡོ་རྗེ་པད་མ་བྱིན་གྱིས་བརླབ་དགོས། ལེའུ་ལྔ་པ་དང་། བརྒྱད་པ། བཅུ་པ་རྣམས་
སུ། ལས་ཀྱི་ཕྱག་རྒྱ་མ་བསྟེན་པ་བྱུང་བ་ལ་དེ་ལ། དེ་ལ་རྡོ་རྗེ་དང་པད་མ་བྱིན་
གྱིས་བརླབ་དགོས་པས་དེ་འདི་ནས་བཤད་དེ། དང་པོའི་ལེའུ་གསུམ་པོ་དེའི་མ་
ཚང་བ་ཁ་སྐོང་བའོ། །
མ་ཚང་བ་ཁ་སྐོང་བའི་ལེའུ་འདི་ལ་གཉིས་ལས། དང་པོར་དབང་བཞིའི་
ཚིགས་བཅད་བསྟན་པ་ནི། དེ་ནས་ ཀྱི་ཚིག་གཉིས་ ཀྱིས་བཤད་པར་ཞལ་གྱིས་
24 ན་ཆཀ 42



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བཞེས་པའོ། །རྡོ་རྗེའི་ཚིག་བཞིས་དཀྱིལ་འཁོར་གྱི་ཤར་ཕྱོགས་སུ་སློབ་མ་ལ་རྡོ་
རྗེ་དྲིལ་ བུ་ གཏད་དེ། སློབ་དཔོན་ གྱི་དབང་ གི་ རྗེས་ སུ་ གནས་ པའོ། །དཀྱིལ་
འཁོར་གྱི་ལྷོ་ཕྱོགས་སུ་དངོས་ཀྱི་རིག་མའམ་ཡིད་ཀྱིད་རིག་མ་དང་སྙོམས་འཇུག་
བྱས་ཏེ། བའི་འོ་མ་དང་བདུད་རྩིའི་ རི་ལུ་སྦྱར་ཏེ། ལག་ པ་ གཡོན་པའི་སྲིན་
མཐེབ་ཀྱིས་བླངས་ཏེ། ཚིག་འདིས་སྦྱིན་པ་ནི། ཇི་ལྟར་འདས་པའི་སངས་རྒྱས་
རྣམས་ཀྱིས། བྱང་ཆུབ་ཀྱི་སྲས་པོ་ནི་སྔོན་འབྱུང་དུ་རྡོ་རྗེ་སྙིང་པོ་ལ་དབང་བསྐུར་
བ་བཞིན་དུ། སློབ་དཔོན་བདག་གིས་ཀྱང་གསང་པའི་དབང་རྫས་། བྱང་ཆུབ་ཀྱི་
སེམས་ཀྱི་ཆུ་རྒྱུན་གྱིས་སློབ་མ་ལ་དོ་ནུབ་དབང་བསྐུར་ཏོ་ཞེས་བརྗོད་ལ་སྦྱིན། དེ་
ནས་དཀྱིལ་འཁོར་གྱི་ནུབ་ ཕྱོགས་སུ་དངོས་ཀྱི་རིག་མའམ། ཡིད་ཀྱི་རིག་མ་
འདིས་དེ་ལ་གཏད་དེ། དངོས་ཀྱི་རིག་མའམ་ཡིད་ཀྱི་རིག་མའི་ལྷ་ལྷ་མོ་འདི་ལྷན་
ཅིག་སྐྱེས་པའི་དགའ་བ་སྦྱིན་པ། ལྷན་ཅིག་སྐྱེས་པའི་གནས་ལུགས་སྦྱིན་པའི་
ཕྱག་རྒྱ་ མ་ ཡིན་ནོ། །ཡིད་འོང་མ་ནི་ལྷ་མོའོ། །དེ་ རང་ གི་དོན་ཁྱེར་ཅིག །དེ་
གཞན་གྱི་དོན་དུ་ཁྱེར་ཅིག །རང་གཞན་གཉིས་ཀའི་དོན་བྱེད་པའི་སློབ་མ་ལ་
སེམས་དཔའ་ཆེན་པོ་ཞེས་ཏེ། ལྷ་མོ་འདི་ཁྱེར་ལ་ལྷན་ཅིག་སྐྱེས་པའི་ཡེ་ཤེས་འདི་
རྒྱུད་ལ་བསྐྱེད་པའི་མཆོད་པ་གྱིས་ཤིག་པའོ། །
དེ་ནས་དཀྱིལ་འཁོར་གྱི་བྱང་ཕྱོགས་སུ་ཚིག་དབང་རིན་པོ་ཆེ་བསྐུར་བ་སྟོན་
ཏེ། དབང་གསུམ་པའི་དོན་དུ་ལྷན་ཅིག་སྐྱེས་པའི་ཡེ་ཤེས་གོ་ཕྱེ་བ་འདི་ནི་ཆེས་ཕྲ་
བ་སྟེ་ཤིན་ཏུ་རྟོགས་པར་དཀའ་བས་སོ། །རྡོ་རྗེ་ནི་རྣམ་རྟོག་གིས་མི་ཕྱེད་པའོ། །
ནམ་མཁའི་དབྱིངས་ནི་དེས་མ་ཁྱབ་པ་མེད་པའོ། །རྡུལ་དང་བྲལ་བ་ནི་ཉོན་མོངས་
པ་དང་ངོ༌། །དེའི་དོན་མཐར་ཕྱིན་པ་ནི་དངོས་པོ་གཤིས་ཀྱི་དོན་ཇི་ལྟ་བ་གཏན་ལ་
24/ -413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ཕེབས་པའོ། །སྤྲོས་པ་དང་མཚན་མའི་རྣམ་པར་རྟོག་པ་ཐམས་ཅད་ཞི་བ་ཉིད་དོ། །
སློབ་མ་ཁྱོད་རང་གདོད་མ་ནས་དེའི་མིན་དེའི་བདག་ཉིད་ལས་མ་འདས་པ་ཡིན།
ད་ནི་རྡོ་རྗེ་པད་མ་བྱིན་གྱིས་རླབ་པ་སྟོན་ཏེ། བྱིན་གྱིས་བརླབ་ལུགས་
བརྟག་པ་དང་པོའི་ལེའུ་གསུམ་པར་བཤད། ཡབ་ཀྱིས་ཡུམ་གྱི་པད་མ་བྱིན་གྱིས་
བརླབ་པའི་སྔགས་འདི་བརྗོད་དེ། ཨོཾ་ནི་བཀྲ་ཤིས་པའམ་དམ་བཅའ་བའོ། །པད་
མ་དངོས་སོ། །སུ་ཁ་དྷ་ར་ནི་བདེ་བ་འཛིན་པའོ། །མ་ཧ་ར་ཀ་སུ་ཀ་དྷ་ནི་འདོད་
ཆགས་ཆེན་པོའི་དུམ་བུ་སྟེར་བའོ། །དུ་སྟེར་ན་ཙ་ཏུ་ར་སྟེ་དགའ་བ་བཞིའོ། །ནན་
ཏ་བྷ་གི་ནི་སྣ་ཚོགས་པའི་བདག་ཉིད་དོ། །ཧཱུྃ་གསུམ་ནི་སྐུ་གསུང་ཐུགས་གསུམ་
མོ། །ཀ་ཙྩཾ་ཀུ་རུ་ཤཱ་མེ་ནི་དགོས་པའམ་ལས་མཛོད་ཅིག་པའོ། །ཡུམ་གྱིས་ཡབ་ཀྱི་
རྡོ་རྗེ་བྱིན་གྱིས་བརླབ་པའི་སྔགས་བརྗོད་དེ། ཨོཾ་ནི་གོང་དང་འདྲའོ། །བཛྲ་མ་ཧ་
དྷེ་ཤ་ནི་ཞེ་སྡང་གི་རྡོ་རྗེ་ཆེན་པོའོ། །ཙ་ཏུ་ར་ཨ་ནན་ཏ་ཡ་ནི་དགའ་བ་བཞིའི་
འབྱུང་ཁུངས་ཅན་ནོ། །ཀ་ཁ་མུ་ཁེ་ཀ་ར་སོ་ན་ཐ་ནི་རྩ་ཁ་ཁ་མུ་ཁ་སད་པར་བྱེད་པ་
རོ་གཅིག་པར་བྱེད་པའོ། །ཧཱུཾ་ནི་གོང་དང་འདྲ། ཀ་ཙྩཾ་ཀུ་རུ་ཤཱ་མེ་ནི་དགོས་པའམ་
ལས་མཛོད་ཅིག་པའོ། །རྡོ་རྗེའི་སྤྱི་བོར་ཨོཾ་གྱིས་ནོར་བུའོ། སྙིང་གའི་ཧཱུྃ་གིས་ནི་རྡོ་
རྗེ་བསྐྱེད་ པའོ། །ཧྲིས་ཡུམ་ གྱི་པད་མ་བསྐྱེད། ཨས་པད་མའི་ཟེ་འབྲུ་བྱས། དེ་
གཉིས་ཀའི་བུ་ག་ཕཊ་སེར་པོས་དགག་པའོ། །གུར་གྱི་ལེའུ་བཅུ་བཞི་པ་ནས། ཡེ་
ཤེས་རབ་ཏུ་མི་གཏང་ཕྱིར། །ནོར་བུའི་བུ་གར་ཕཊ་ཡིན་སྟེ། །ཞེས་གསུངས་པས་
སོ། །
ཡང་ན་བརྟག་པ་དང་པོའི་སྐུ་གསུང་ཐུགས་བྱིན་གྱིས་བརླབ་པའི་ས་བོན་
བཤད་ ཀྱང་། (འདིས་ ལེའུ་གཉིས་པའི་མ་ཚང་བ་》ཁ་སྐོང་བའོ། །དེ་ལྟར་ན་
241 --414



སྙིང་པོ་ཀྱེའི་རྡོ་རྗེ་རིན་པོ་ཆེའི་རྒྱན་དང་འདྲ་བའི་བཤད་པ།
བརྟག་པ་ཕྱི་མའི་ལེའུ་ལྔ་པ་མན་ཆད་ནས། ལེའུ་བརྒྱད་ལེའུ་དང་པོ་དང་དགུས་
བརྟག་པ་དང་པོའི་མ་ཚང་པ་ཁ་སྐོང་པ་བསྟན། ལེའུ་གཉིས་པས་བརྟག་པ་དང་
པོའི་དངོས་གྲུབ་ཀྱི་དོན་གཏན་ལ་དབབ་པ་བསྟན། ལེའུ་གསུམ་པས་བརྟག་པ་
དང་པོའི་ངེས་པ་སྟེར་བ་(བསྟན། ལེའུ་བཞི་པས་བརྟག་པ་དང་པོའི་ཐེ་ཚོམ་སེལ་
བར་བྱ་)སྟེ། འདིར་ཆོས་གཞུང་ཚུགས་མ་བྱས་པར་བརྟག་པ་དང་པོར་བཏབ་པའོ། །
བརྟག་པ་དང་པོ་ལ་ལེའུ་ལེའུའི་འབྲེལ། ལེའུ་མདོར་བསྟན་རྒྱས་བཤད། ལེའུ་
མངོན་པར་རྟོགས་པའི་འབྲེལ་གསུམ་དུ་བཤད་དེ། དེ་ཡང་བརྟག་པ་དང་
ལེའུ་གཉིས་པ་ནས་བཟུང་ནས་ལེའུ་བཅུ་གཅིག་ (པའི་བར་གྱི་ལེའུ་བཅུ་པོ་ལེའུ་
དང་པོའི་རྒྱས་བཤད་དུ་བྱས་སོ། །)དང་པོ་ལ་གཞིའི་རྒྱུད་དང་
། རང་བཞིན་ནམ་
ཐབས་ཀྱི་རྒྱུད་དང༌
། འབྲས་བུའི་རྒྱུད་དང་གསུམ་དུ་བསྡུས་ནས་བཤད་དོ། །མེ་
དུའི་མཚན་ནི་སྒྱུ་མའི་བརྟག་པ་ལས། འདི་བརྟག་པ་སུམ་ཅུ་རྩ་གཉིས་ཀྱི་སྟོད་ཀྱི་
ཁྲིག་ཆགས་ཀྱི་བརྟག་པ་གཉིས་ཕྱུང་པའོ། །
ད་ལྟའི་གདུལ་བྱ་རྣམས་ལ་བརྟག་(པ་གཉིས་པོ་འདི་ལས་བརྟག་པ་
གཞན་)འགྲོ་མའི་ཕྱག་ན་བཞུགས་པའོ། །ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་
མ་ནི་བདག་མེད་མ་ལ་སོགས་པའོ། །དྲ་བ་ནི་གཙོ་བོ་དང་འཁོར་དུ་འབྲེལ་བའོ། །
སྡོམ་ནི་བསྐྱེད་རྫོགས་དབྱེར་མེད་དུ་སྡོམ་པའོ། །རྒྱུད་ཀྱི་ངོ་བོ་དང་
། དབྱེ་བ་དང་།
ངེས་ཚིག་གོང་དང་འདྲའོ། །རྒྱལ་ (པོ་ནི་སྙིང་པོ་ལྟ་བུའི་དོན་དུ་འདུག་པའོ། །
ཆེན་པོ་)ནི་སངས་རྒྱ་བའི་ཐབས་ཁྱད་པར་ཅན་འབའ་ཞིག་སྟོན་པས་སོ། །
རྣལ་འབྱོར་མའི་རྒྱུད་ལ་ཤིན་ཏུ་མཁས་པ་སློབ་དཔོན་ཞེ་སྡང་རྡོ་རྗེའི་
གདམས་ངག་ལ་བརྟེན་ནས་གཙང་གི་བན་དེ་ཆོས་སྐུས་སྦྱར་བའོ། །སྙིང་པོ་ཀྱེའི་
24/ ---415



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠)
རྡོ་རྗེ་ལས་རིན་པོ་ཆེའི་རྒྱན་དང་འདྲ་བའི་བཤད་པ་སྟེ། སྒྱུ་མའི་བརྟག་(པའི་ཊཱིཀྐ་
ཉི་ཤུ་རྩ་བཞི་རྫོགས་སོ།།) །།
ཆོས་སྨྲ་བའི་བཙུན་པ་ཞང་གི་བན་དྷེ་རྡོ་རྗེ་དབང་ཕྱུག་བདག་གི་ཐུགས་དམ་ཕྱག་དཔེ་ལགས་
སོ། །ཆོས་འདིའི་བརྒྱུད་པའི་རིམ་པ་ནི། རྡོ་ རྗེ་འཆང་། ཏེ་ལོ་པ། ནཱ་རོ་པ། མར་པ། རྔོག་སྟོན་ཆོས་རྡོར།
རྔོག་མདོ་སྡེ། རྔོག་ཀུན་དགའ། རྫོག་གཟི་བརྗིད་གྲགས་པ། རྔོག་ཆོས་རྒྱལ་ཆེན་པོ། རྔོག་དོན་གྲུབ་དཔལ་
བཟང་། རྔོག་བྱང་ཆུབ་དཔལ་བཟང་། རྗེ་གཙང་པ་ཆོས་ཀྱི་དབང་ཕྱུག །དེས་བདག་བརྩོན་འགྲུས་དབང་
ཕྱུག་ལ། མཁའ་འགྲོ་འདུ་བའི་གནས་ཆེན་ （གཞུང་རི་བོ་སྤྲེའུ་ཞིང་དུ་）གནང་བའོ།།
241 -416



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
L
# % E* ︽f
# % @ གྷཾ +;
# % ༔ & ༣ ཉྙོ ཙྩོ *
བྷཱུ $ % @ # 《སྒོ་



ਕੀ ਕਰਨ ਦੀ
ਘ
2 1 2
ਦੇ



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས་པོའི་ཤུ ལ ་ བ ན ག།
དེབ་ཉིས་བརྒྱ་དང་ཞེ་གཅིག་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
(༢༠/༣༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲོམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢ པར་པར་གཞི་དང་པོ་བསྒྲིགས།
སྤྱི་ལོ་༢༠༡༣ ལོའི་ཟླ་ ༡ ༢ པར་པར་ཐེངས་དང་པོ་བཏབ།
དེ བ་ཚཔ༔ ར ར བ ༡༢ ༣༄༅mrm ༡/༣༢
དཔལ་སྤུངས༔
༠༠ ༠ ༡ཨབས་མག ༣ ༧༠༠
ISBN 978 -- ༼གམཉག་80253 440 - 7/B, 127
གསུང་འབུམ་ཆ་ཚང་ལ་( དེབ་༡ - ༣ ༤ཡོད་)སྒོར། ༡༠ ༣༠.



责任编辑:聪博
特约编辑:土灯益西向秋
封面设计:多吉
图书在版编目(CIP)数据
俄派师徒文集:藏文!(宋)俄·秋谷多吉等著;
百慈藏文古籍研究室编.…. - 北京:
中国藏学版社,2011.12 (先哲遗书)
ISBN 978-780253 ...
- 440 - 7
1.0俄… I.O俄… 百….)喇嘛教
- 文集 - 藏语 IN7.08946.6 - 53
中国版本图书馆CIP数据核字(2011 第260106号
先哲遗书
(第241卷)
俄派师徒文集
第20/34卷
·秋谷多吉等著
*
中国藏学出版社出版发行
(北京市北环东路131号)
深圳市海建印刷有限公司印刷
排率:880 x 233毫米 1:32 印张:9,375
2011年2月第1版 2011年12月第次印網
印数:01001-1706期
LISAN 978.7.…. 8/253 - 40-7/B-127
本文集总定价(1-34册): 1030.00元



བཀའཕར་དུ་གདུང་འབུར་སོགས་བསྒྲིགས།
ISBN 978-7-80253-440-7
9117878021534407
kg# % ཚོད་1-34 #): 1030. 00 TE
