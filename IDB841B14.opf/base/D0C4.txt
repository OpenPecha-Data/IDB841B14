༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2683
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
17
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༣༨
པ ་ཁཞུ་བ་ བ་ནི་དུས་ཀྱི་འཐེན་པོ་རྒྱུད་ཀྱི་སྐྱ་པ༣ མེའི་རྒྱ་ཆེར་འགྲོ་ལ་པ་ཏྲེ་ཨ་ཐ་ད་པའི་འདམ་རིང་བྲག་༢བུ་གཉིས་༠༢ ༢ མ
༧གེ་རྣམས་ཀྱི་དང་པོའོ་པང་ཡིག་པ་ཅོག་བ ་པ ་བ པ སྐུ་ལ་ཕདེས ག༠༠པ་སྔ་ཞིས པས ་ པས་ ཚར་རྗེ་ཨེ༔ རི་
་་ ལོ་ རིན་ པནྟི (ཉི༠༠ ་་ བ་ནི་རྣམ་པ།
1དེ་ཡིག་ཨེ་ཡིག་རྣམ་
༣ ཨི་ལ་ཨུptཉི་ཡེ་ཤེ་བ་བྱ་
ཨི་ཀོ་ཡ་༤་ལ་བོ་ ་ཞེས་བྱ་བའི་
པའི༠༣༤༠༥ཉིན་གྱི་ཡོན་ཏན་དུབ ་་་༦༠༠ ་ལྔ་
དང་དཔའམ ཀྱི་བ ་བྱང་དང་ སྐུ་ བྲིས་ པ་འོ།
| རེས ༢༦ | བོདོ། མཚ 159 | བའི ར བ 1 191
བ་ནི་ནས་ཀྱི་རི PA (བ ་རུང་ ་ཚ ང ་༢་ རྒྱ་5༢༣ ཟླ་༤
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
བ་་ག་རྫུ༠ ཐོབ་རུང་ 44 10༧ད་་་དེ 4 དབ དུ ༡༥
to i་རི》དཔ་ད(མེར་)6ག་པ༣topiབ་དྷ༠༠
1111ཉིན ( ཀྱི་ ༡༣༥༥༡༤༥ དེ ༡༥༥༥༥༥༥༥| ཕྱིར་ལོ།
1 ་ས 1:3lིངlpལྟ་ ཏི་རུ་༠༩ཉིན 1:ནུབ་པ་རྣstt41
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༡༧/༣༤)
238
(༡༧/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



#S*** འ9@#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༡༧/༣༤)
མགར་སྟོན་བཀྲ་ཤིས་དབང་ཕྱུག་གི་གསུང་
།
དབཔ་བརྩེགས་
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
#e,
9



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་པ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་བ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



མགར་སྟོན་བཀྲ་ཤིས་དབང་ཕྱུག་ལ་ན་མོ།



ཕྱོགས་
o
ཨཱ



དཀར་ཆག
(1)
(5)
(1)
• (1)
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག་
བསྡུ་སྒྲིག་གསལ་བཤད།
མགར་སྟོན་བཀྲ་ཤིས་དབང་ཕྱུག་གི་རྣམ་ཐར་མདོར་བསྡུས།
༄༅། །དཔལ་དགྱེས་པ་རྡོ་རྗེའི་བཤད་འབུམ་ནོར་བུ་སྒྲོན་མེ་
ཞེས་བྱ་བ་བཞུགས་སོ། །
མཆོད་པར་བརྗོད་དང་རྩོམ་པར་དམ་བཅའ་བ།
རྒྱུད་གར་གཏོགས་ངོས་གཟུང་བ།
ཕུན་སུམ་ཚོགས་པའི་གླེང་གཞི་བཤད་པ།
སྡུད་པ་པོ་གང་གིས་བསྡུས་པ་བཤད་པ།
མི་ཡུལ་དུ་སུས་སྤྱན་དྲངས་པ་བཤད་པ།
ཕྱིན་ཅི་མ་ལོག་པར་སུས་ཤེས་པ་བཤད་པ།
རྒྱུད་ཀྱི་བསྡུས་དོན་བཤད་པ།
བརྟག་པ་དང་པོ།
རྒྱུད་ཀྱི་གླེང་གཞི་བཤད་པ།
ལེའུ་དང་པོ་རྒྱུད་སྤྱིའི་མདོར་བསྟན་བཤད་པ།
ལེའུ་གཉིས་པ་སྔགས་བཤད་པ།
(9)
(13)
(13)
(15)
(25)
(34)
(40)
(88)
2381



(109)
(139)
. (143)
. (160)
. (176)
(195)
(243)
(251)
(283)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལེའུ་གསུམ་པ་ལྷ་བཤད་པ།
ལེའུ་བཞི་པ་ལྷ་དབང་བསྐུར་བ་བཤད་པ།
ལེའུ་ལྔ་པ་དེ་ཁོ་ན་ཉིད་བཤད་པ།
ལེའུ་དྲུག་པ་སྤྱོད་པ་བཤད་པ།
ལེའུ་བདུན་པ་བརྡ་བཤད་པ།
ལེའུ་བརྒྱད་པ་རྣལ་འབྱོར་མའི་འཁོར་ལོ་བཤད་པ།
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་སློབ་མ་ལ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ།
བརྟག་བ་ཕྱི་མ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གསུམ་པ་་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ།
ལེའུ་དྲུག་པ་བྲིས་སྐུའི་ཆོ་ག་བཤད་པ།
ལེའུ་བདུན་པ་བཟའ་བ་བཤད་པ།
ལེའུ་བརྒྱད་པ་གདུལ་དཀའ་འདུལ་བ་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟླས་པ་བཤད་པ།
(290)
(309)
(336)
(363)
(401)
(424)
(427)
(436)
(440)
. (450)
238 -2



དཀར་ཆག
(451)
ལེའུ་བཅུ་གཅིག་པ་ལྷན་ཅིག་སྐྱེས་པའི་སྦྱོར་བ་བཤད་པ།
ལེའུ་བཅུ་གཉིས་པ་རྡོ་རྗེ་པདྨ་བྱིན་གྱིས་བརླབ་པ་བཤད་པ།
བརྟག་པའི་མཚན་བཤད་པ།
(454)
(457)
སྦྱར་བྱང་སྨོས་པ།
(459)
238 - 3



ܘ



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག 《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
238 -1



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང༌། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
238 -2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
238 ---3



นา นา วิกา ใน
นาง นาง พระนอน 2 คน
- รายงานการ
ราคา :
ร้าน
เรา - นานา



སྔོན་འགྲོའི་ཞུ་ཚིག་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
238-1



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱོད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
238 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང༌
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང༌། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
238-3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
238 --4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་
།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་
། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
238 ཨཡ5



བསྡུ་སྒྲིག་གསལ་བཤད།
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་རྩིས་འཁོར་དུ་ཕབ་བཤུས། ཞུས་དག་སོགས་ ཕྱག་ལས་གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་མགར་སྟོན་བཀྲ་ཤིས་དབང་ཕྱུག་གི་གསུང་
། འབྲས་སྤུངས་དགོན་
དུ་བཞུགས་པའི་དཔལ་དགྱེས་པ་རྡོ་རྗེའི་བཤད་འབུམ་ནོར་བུ་སྒྲོན་མེ་དང་། མ་
ཧཱ་མཱ་ཡའི་རྒྱུད་འགྲེལ་སོགས་དང་། རམ་རྡོ་རྗེ་གྲགས་ཀྱི་སློབ་མ་ཕུ་ན་ རཏྣའི་
གསུང་རྡོ་རྗེ་གུར་གྱི་ཊཱིཀྐ་དང་
། ཚེའུ་བན་དེ་དར་རེའི་གསུང་
། རྩ་ལྟུང་བཅུ་བཞི་པ་
ཡན་ལག་དང་བཅས་པའི་བཤད་པ་གཉིས་ཁོང་གི་གསུང་གི་མཇུག་ཏུ་ལྡེབ་གྲངས་
སྙོམ་པའི་ཕྱིར་བཞག་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
238 -6



བསྡུ་སྒྲིག་གསལ་བཤད།
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ
།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
: 9
2387



མགར་སྟོན་བཀྲ་ཤིས་དབང་ཕྱུག་གི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། མགར་སྟོན་བཀྲ་ཤིས་དབང་ཕྱུག །
གདུང་རུས། མགོར།
ཡབ་ཡུམ།
འཁྲུངས་ཡུལ།
འཁྲུངས་ལོ། དུས་རབས་བཅུ་གཉིས་པའི་སྐབས་སུ་བྱོན་པའི་མར་རྔོག་གི་བཤད་
རྒྱུན་འཛིན་པའི་མཁས་དབང་ཞིག་ཡིན།
བླ་མ། རྔོག་མདོ་སྡེ་གྲགས།
མཛད་འཕྲིན། རྔོག་ཞེ་སྡང་རྡོ་རྗེའི་དྲུང་དུ་རྒྱུད་དང་གདམས་ངག་ཐམས་ཅད་རྫོགས་
པར་གསན་ཏེ་སློབ་མའི་གཙོ་བོ་གྱུར་ནས་དགྱེས་རྡོར་སོགས་རྔོག་པའི་རྒྱུད་
དང་མན་ངག་རྣམས་ལ་རང་སྟོབས་ཀྱིས་འགྲེལ་བའི་མགར་འབུམ་ཞེས་པའི་
བསྟན་བཅོས་ཀྱང་དུ་མ་མཛད་པ་ཡིན།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
སྲས་བརྒྱུད།
སློབ་མ།
238--8



མགར་སྟོན་བཀྲ་ཤིས་དབང་ཕྱུག་གི་རྣམ་ཐར་མདོར་བསྡུས།
སྐུ་ཡུན།
འདས་ལོ།
གསུང་འབུམ། དེབ་གཉིས་ལ་ཆོས་ཚན་༧བཞུགས་པ་དཀར་ཆག་ཏུ་གསལ་བ་ལྟར་
རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
238-9



༄༅། །དཔལ་དགྱེས་པ་རྡོ་རྗེའི་བཤད་འབུམ་
ནོར་བུའི་སྒྲོན་མེ་བཞུགས་སོ། །
བླ་མ་དགྱེས་རྡོར་བཅས་པ་དང་། །མཁའ་འགྲོ་རྣམས་ལ་གུས་བཏུད་དེ། །
སྙིང་པོ་དགྱེས་པ་རྡོ་རྗེའི་རྒྱུད། །བུམ་ཆུ་གཅིག་ནས་གཅིག་བྱོ་བཞིན། །བོ་ཟག་
མེད་པའི་དོན་བཟུང་ནས། །ནོར་བུའི་སྒྲོན་མེ་འདི་བརྩམ་བྱ། །
སྙིང་པོ་ལྟ་བུའི་རྒྱུད་དཔལ་དགྱེས་པ་རྡོ་རྗེ་འདི་ལ་དོན་དྲུག་སྟེ། རྒྱུད་འདི་
གར་ གཏོགས་ངོས་བཟུང་བ་དང་
། ཕུན་སུམ་ཚོགས་པའི་གླེང་གཞི་བསྟན་པ་
དང་། སྡུད་པ་པོ་གང་གིས་བསྡུས་པ་དང་
། མི་ཡུལ་དུ་སུས་སྤྱན་དྲངས་པ་དང་
།
དེ་ལྟ་བུའི་རྒྱུད་དེ་ཕྱིན་ཅི་མ་ལོག་པར་སུས་མཁྱེན་པ་དང་། ཤེས་ལྟ་ཤེས་ནས་
རྒྱུད་ཀྱི་བསྡུས་པའི་དོན་དུས་འཆད་པའོ། །
དེ་ལས་དང་པོར་རྒྱུད་གོར་གཏོགས་ངོས་བཟུང་བ་ནི། སྤྱིར་ཡང་དག་པར་
རྫོགས་པའི་སངས་རྒྱས་ཀྱིས་རྒྱུ་བྱང་ཆུབ་མཆོག་ཏུ་སེམས་བསྐྱེད། བསྐལ་པ་གྲངས་
མེད་པ་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་གཉིས་བསགས་ནས་ཡང་
དག་པར་རྫོགས་པའི་སངས་རྒྱས་པ་དེས་གདུལ་བྱ་རྣམས་ཀྱི་མོས་པའང་དབང་
པོའི་བྱེ་བྲག་གི་སྒོ་ནས་ཆོས་ཐེག་པ་གསུམ་གསུངས་པ་ལས་འདི་ཐེག་པ་ཆེན་
པོའོ། །དེ་ལས་གཉིས་པ་ཕ་རོལ་ཏུ་ ཕྱིན་པའི་ཐེག་པ་དང་། གསང་སྔགས་ཀྱི་
ཐེག་པའོ། །
འོ་ན་འདི་གཉིས་ཀྱི་ཁྱད་པར་ཅི་ཡིན་ཞེ་ན། འདི་ལ་རྒྱ་གར་ནས་པཎྜི་ཏ་
238 - 1



.
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྣམས་ལ་འདོད་པ་མི་མཐུན་པའི་སྲོལ་མང་ཡང་ནང་གི་ཁམས་ཆེ་ཤོས་ལ་ཇོ་བོ་
མེ་ཏྲི་པའི་ཞལ་ནས་ཕ་རོལ་ཏུ་ཕྱིན་པའི་ཐེག་པའི་ཆེན་པོའི་སྒོ་ནས་སངས་རྒྱས་
མི་ཐོབ་ཟེར། འོ་ན་ཕ་རོལ་ཏུ་ཕྱིན་པའི་གཞུང་འདི་ཙམ་ཞིག་བསྟན་པ་ལ་དགོས་
པ་ཅི་ཡོད་བྱས་པ་ལ། གསང་སྔགས་ཀྱི་ཐེག་པར་འཇུག་པའི་ལམ་སྟེགས་ཙམ་དུ་
བསྟན་པ་ཡིན། སངས་རྒྱས་པ་ལ་གསང་སྔགས་ལ་བརྟེན་དགོས་གསུངས་སོ། །
ཇོ་བོ་ནཱ་རོ་པའི་ཞལ་ནས་དེ་གཉིས་ཀྱི་ཁྱད་པར་བདེ་བ་སྐྱོབ་པ་དང་མྱུར་
དུ་སྐྱོབ་པ་གཉིས་ཀྱིས་བྱས་གསུངས། དེ་ཡང་བདེ་བར་སྐྱོབ་པར་བྱེད་པ་ཕ་རོལ་
ཏུ་ཕྱིན་པའི་ཐེག་པ་ལ་ཡོད་དམ་མེད་བྱས་པ་ལ་མེད་དེ། ཕ་རོལ་ཏུ་ཕྱིན་པའི་
ཐེག་པའི་ལུགས་ཀྱིས་ལམ་དུ་དཀའ་ཐུབ་དང་
། དཀའ་དཔྱད་བྱ་བ་དེ་ལམ་དུ་
སྤྱད་ནས་སངས་རྒྱས་ཐོབ་པར་འདོད་ལ་གསང་སྔགས་ཀྱི་ལུགས་ཀྱིས། ལམ་དུ་
འདོད་པའི་ཡོན་ཏན་ལྔ་ལ་ལོངས་སྤྱོད་ནས་འབྲས་བུ་སངས་རྒྱས་ཐོབ་པར་སྒོ་ལྔའི་
ཡུལ་ཟག་པ་མེད་པའི་ཡེ་ཤེས་སུ་ཤར་བའི་ཕྱག་རྒྱ་ཆེན་པོ་འཐོབ་འདོད་ པའོ། །དེ་ ལྟར་ ཡིན་ པར་
ཅིས་ཤེས་ན། གསང་བ་འདུས་པ་ནས་འདོད་པའི་ཡོན་ཏན་ལྔ་རྣམས་ལ། །ཅི་
བདེ་བ་ནི་བསྟེན་པས་འགྲུབ་ཅེས་པ་དང་
། མ་ཧ་མ་ཡ་ནས། དགའ་དང་བདེ་
བོས་འགྲུབ་པར་འགྱུར་ཞེས་བཤད། དཔལ་གདན་བཞི་པ་ནས་བདེ་བ་སྒྲུབ་པ་
ཞེས་བྱ་བ། བདེ་བས་འཁོར་པ་གཅོད་པར་བྱེད་ཟེར། དགྱེས་རྡོར། གུར་སཾ་བུ་ཊ་
དེ་གསུམ་མཐུན་པ་དང༌། ཇི་སྲིད་རྣ་བར་ཆུ་ཞུགས་པ། །ཆུ་དེ་ཉིད་ཀྱིས་དབྱུང་
བར་བྱ། །ཇི་སྲིད་མེ་ཡིས་ཚིག་པ་ལ། །མེ་འདི་ཉིད་ལ་བསྲོ་བར་བྱ། །ཇི་ སྲིད་
འདོད་ཆགས་གདུང་བ་ལ། །འདོད་ཆགས་ཉིད་ཀྱིས་གདུལ་བར་བྱ། །ཟློག་པའི་
བསྒོམ་ ་པ་འདི་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །ཞེས་བཤད་དེ།
238 -2



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དོན་ལ་
ད་ལ་ལམ་བདེ་བས་འབྲས་བུ་བདེ་བ་ཐོབ་པའོ།
།
ཁུངས་དེ་ཡང་བླ་མའི་ཞལ་ནས་མཚོན་པ་ཙམ་ཡིན་ཏེ། གསང་སྔགས་ཀྱི་
པུ་ཏི་རེ་རེའི་ནང་ནས་ཀྱང་བདེ་བར་སྐྱོབ་པའི་ཁུངས་རེ་རེ་གཉིས་གཉིས་མི་
འདྲོངས་པ་མེད་གསུང་ངོ་
། །འོ་ན་མྱུར་དུ་སྐྱོབ་པ་བྱ་བ་དེ་ཕ་རོལ་ཏུ་ཕྱིན་པ་ལ་
ཡོད་དམ་ བྱས་ པ་ལ་མེད་དེ། ཕ་རོལ་ཏུ་ཕྱིན་པའི་ལུགས་ ཀྱིས་ནི་བསྐལ་པ་
གྲངས་མེད་གསུམ་མམ་སུམ་ཅུ་རྩ་གཉིས་ཀྱི་བར་དུ་བསོད་ནམས་ཀྱི་ཚོགས་དང་
ཡེ་ཤེས་ཀྱི་ཚོགས་གཉིས་བསགས་ནས་གདོད་སངས་རྒྱས་པར་འདོད་དེ་ཤེས་
རབ་ཀྱི་ཕ་རོལ་ཏུ་ཕྱིན་པ་བརྒྱད་སྟོང་འགྲེལ་པ་ནས་བཤད་དོ། །གསང་སྔགས་
ཀྱི་ལུགས་ཀྱིས་ཚེ་གཅིག་གིས་སངས་རྒྱས་ཐོབ་པར་འདོད་དོ། །
དེ་ལྟར་ཡིན་པར་ཅིས་ཤེས་ན་སཾ་བུ་ཊ་ནས། ཚེ་འདི་ཉིད་ལ་སངས་རྒྱས་
སམ། །རྡོ་རྗེ་སེམས་དཔའ་ཉིད་ཐོབ་ལ་ཟེར། གུར་གྱི་ལེའུ་གསུམ་པ་ནས། རྡོ་རྗེ་
མིང་གི་དབང་བསྐུར་ན། །སྐྱེ་བ་འདིར་ནི་སངས་རྒྱས་ཉིད་ཟེར། གུར་ལེའུ་དྲུག་
པ་ནས། སྐྱེ་འདིར་སངས་རྒྱས་མཆོག་ཉིད་དུ། །སེམས་བསྒོམས་པས་ནི་སངས་
རྒྱ་འོ། །རིན་ཆེན་སེམས་ལས་ཕྱིར་གྱུར་པ། །སངས་རྒྱས་མེད་ཅིང་སེམས་ཅན་
མེད་ཟེར། མ་ཧཱ་མཱ་ཡ་ནས་དེ་ལྟར་རྒྱུན་དུ་རྣལ་འབྱོར་པས། །རྟག་ཏུ་གོམས་པ་
ཉིད་ ཀྱིས་ནི། །རྡོ་རྗེ་སེམས་དཔའ་དང་མཉམ་པའང་། །ཟླ་བ་དྲུག་གིས་ངེས་
འགྲུབ་འགྱུར་ཟེར་ནས་དྲུག་པ་རྡོ་རྗེ་འཆང་གི་ས་དེ་ཟླ་བ་དྲུག་ན་ཐོབ་པ་ཞིག་
བཤད་དོ། །
མྱུར་དུ་སྐྱོབ་པའི་ཁུངས་དེ་ཚོ་ཡང་མཚོན་པ་ཡིན་ཏེ། སྔགས་ཀྱི་པོ་ཏི་རེ་
རེ་ནས་མྱུར་དུ་སྐྱོབ་པའི་ཁུངས་རེ་རེ་གཉིས་གཉིས་མི་འདྲོངས་པ་མེད་དོ། །དེ་
238 -3



མེས་པོའི་ཤུལ་བཞག་ལ། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གཉིས་ཀྱི་ཁྱད་པར་དུ་བྱས་པའི་གསང་སྔགས་ཀྱི་ཐེག་པ་འདི་ལ་འདོད་ཆགས་
བཞིའི་བྱེ་བྲག་གི་རྒྱུད་སྡེ་བཞི་བཤད་བྱ་བ་གཅིག་རྒྱུད་འདི་དང་གཅིག །བཤད་
པའི་རྒྱུད་སཾ་བུ་ཊ་དང་གཉིས། བདེ་མཆོག་ལེའུ་ལྔ་བཅུ་རྩ་གཅིག་པ་དེ་གསུམ་
ནས་བཤད་ལ། དབང་པོ་བཞིའམ་རིགས་ཅན་བཞིའི་བྱེ་བྲག་གིས་རྒྱུད་སྡེ་བཞི་
བཤད་བྱ་བ་གཅིག་གུར་ལེའུ་བཅུ་གསུམ་པ་ནས་བཤད་དོ། །བླ་མའི་ཞལ་ནས་
འདོད་ཆགས་བཞིའི་སྒོ་ནས་རྒྱུད་སྡེ་བཞི་བཤད་ན་ཡང་བཤད། དབང་པོ་བཞིའི་
སྒོ་ནས་རྒྱུད་སྡེ་བཞི་བཤད་ན་ཡང་བཤད་དེ། ལར་རྒྱུད་སྡེ་བཞིར་ཁ་ཚོད་མེད་དེ།
བྱ་བའི་རྒྱུད་དང། སྤྱོད་ པའི་རྒྱུད་དང༌། རྣལ་འབྱོར་ གྱི་རྒྱུད་དང་
། རྣལ་འབྱོར་
ཆེན་པོའི་རྒྱུད་དོ། །འདི་ལ་གཉིས་རྣལ་འབྱོར་པའི་རྒྱུད་དང་
། མའི་རྒྱུད་དོ། །འོ་
ན་ཕ་རྒྱུད་མ་རྒྱུད་ཀྱི་ཁྱད་པར་ཅི་ཡིན་བྱས་པ་ལ། མའི་རྒྱུད་བྱ་བར་འཇོག་པའི་
རྒྱུ་མཚན་གསུམ་སྟེ། བརྗོད་བྱའི་སྒོ་ནས་མའི་རྒྱུད་དུ་བཞག་པ་དང་། དབྱེ་བའི་
སྒོ་ནས་དང༌
། དགོས་པའི་སྒོ་ནས་མའི་རྒྱུད་དུ་གཞག་པའོ། །
དེ་ལ་བརྗོད་བྱའི་སྒོ་ནས་མའི་རྒྱུད་དུ་གཞག་པ་ནི། དོན་གྱི་ཡུམ་ཆེན་མོ་
ཤེས་རབ་ཀྱི་ཕ་རོལ་དུ་ཕྱིན་མ་སྐྱེ་མེད་རང་གི་མཚན་ཉིད་མངོན་སུམ་དུ་སྟོན་པ་
ཞིག་མའི་རྒྱུད་ཡིན་གསུང་
། དེ་ལྟར་གུར་ལེའུ་བཅུ་གསུམ་པ་ནས། ཤེས་རབ་ཕ་
རོལ་ཕྱིན་མའི་ཐབས། །འདི་ནི་རྣལ་འབྱོར་མར་བརྗོད་དེ། །གང་ཕྱིར་དེ་ཉིད་ལ་
འཇུག་པ། །ཕྱག་རྒྱ་ཆེན་པོ་རབ་སྦྱོར་བས། །རྣལ་འབྱོར་མའི་རྒྱུད་ཅེས་བཤད་
པས་སོ། །
དབྱེ་བའི་སྒོ་ནས་མའི་རྒྱུད་དུ་བཞག་པ་ནི། མ་རྒྱུད་ལ་དབྱེ་ན་རྒྱུད་སྡེ་
བཅུ་བཞི། སྙིང་པོ་ལྟ་བུའི་རྒྱུད་དགྱེས་པ་རྡོ་རྗེ། སྙིང་པོ་བསྡུས་པའི་རྒྱུད་རྡོ་རྗེ་
238-4



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གུར། གསེར་གྱི་ཆར་པ་ལྟ་བུའི་རྒྱུད་དཔལ་གདན་བཞི་པ། བྱིན་རླབས་སྟོན་པའི་
རྒྱུད་བདེ་མཆོག་འཁོར་ལོ། དེ་ལ་སོགས་པའི་རྒྱུད་སྡེ་བཅུ་བཞི་ཡོད་དོ། །དེ་ལྟར་
ཡང་གུར་ལེའུ་གསུམ་པ་ནས། མཁའ་འགྲོ་བདེ་དང་རྒྱ་མཚོ་བདེ་དང་ནམ་མཁའ་
དང་། །གསེར་གྱི་ཆར་པ་དང་ནི་དགའ་ཆེན་ཟ་ནུས་དང་
། །བདེ་ཆེན་སྒེག་པ་དང་
ནི་གསང་བ་ཡིད་བདེ་བ་དང་། །རྒྱུད་སྡེ་རྣམས་ལ་ཕན་པའི་རྡོ་རྗེ་མཁའ་འགྲོ་
དང༌། །སངས་རྒྱས་ཐམས་ཅད་དགྱེས་པ་རྡོ་རྗེའི་དཀྱིལ་འཁོར་དང་
། །གསང་བ་
མཛོད་དང་རྡོ་རྗེ་བདུད་རྩི་ལས་བྱུང་བ། །འཁོར་ལོ་བདེ་མཆོག་གུར་དང་ཕུན་
སུམ་ཚོགས་པ་རྣམས། །རྣལ་འབྱོར་མ་རྒྱུད་རྣམས་སུ་གྲགས་པ་ཡིན་ཞེས་བཤད་
དོ། །
དགོས་ པའི་སྒོ་ནས་མའི་རྒྱུད་དུ་བཞག་པ་ནི། སྔོན་འབྱུང་གི་སྐྱེས་
རྣམས་འདུལ་བའི་དོན་དུ་གསུངས་པ་དེ་ལ་རྣལ་འབྱོར་ཕའི་རྒྱུད། སྔོན་འབྱུང་གི་
བུད་མེད་རྣམས་འདུལ་བའི་དོན་དུ་གསུངས་པ་ཞིག་ལ་མའི་རྒྱུད་དོ། །དེ་ལྟར་
ཡང་གུར་ལེའུ་བཅུ་གསུམ་པ་ནས། སྐྱེས་བུ་འདུལ་བར་མཛད་དོན་དུ། །རྣལ་
འབྱོར་ཕ་ཡི་རྒྱུད་རབ་བཤད། །བཙུན་མོ་རྣམས་ནི་བསྡུ་བའི་ཕྱིར། །རྣལ་འབྱོར་
མ་ཡི་རྒྱུད་རབ་བཤད། །ཅེས་སོ། །བཙུན་མོ་དེ་ཇི་ལྟ་བུའི་བཙུན་མོ་ཡིན་ན་སྔོན་
བྱུང་གི་མུ་སྟེགས་ཀྱི་འཁོར་ན་གནས་པའི་མཁའ་འགྲོ་མ་ཡིན་ཏེ་རྟག་ཏུ་སྲོག་
གཅོད་པ་ལ་དགའ་བ། མ་བྱིན་པར་ལེན་པ་ལ་དགའ་བ། བརྫུན་དུ་སྨྲ་བ་ལ་
དགའ་བ། མི་ཚངས་པར་སྤྱོད་པ་ལ་དགའ་བ་རྣམས་འདུལ་བའི་དོན་དུ་གསུངས་
སོ། །
དེ་ལྟར་ཡང་གུར་ལེའུ་བཞི་པ་ནས་སྲོག་ཆགས་གསོད་ལ་འབད་ལྡན་
238 -5



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དང༌། །ལྟ་བ་ལས་ནི་ལོག་རྣམས་དང་
། །བཙུན་མོ་རྣམས་ནི་བསྡུ་བའི་ ཕྱིར། །
བདེ་བའི་ཐབས་ནི་རྒྱས་མིན་ཅིང་
། །གཞུང་ཉུང་བ་ལ་དོན་རྒྱས་པ། །མཁའ་འགྲོ་
མའི་རྒྱུད་བཤད་དོ། །ཞེས་སོ། །དེ་ལྟར་ན་ནི་བརྗོད་བྱའི་སྒོ་ནས་མའི་རྒྱུད་དུ་
གཞག་པ་དང་། དབྱེ་བའི་སྒོ་ནས་དང་
། དགོས་པའི་སྒོ་ནས་མའི་རྒྱུད་དུ་གཞག་
པའོ། །དེ་གསུམ་པར་ལྡན་པ་གཅིག་ལ་རྣལ་འབྱོར་མའི་རྒྱུད་ཡིན་ལ། དེ་གསུམ་
དང་མི་ལྡན་པ་གཅིག་དོན་གྱིས་ཕའི་རྒྱུད་ཡིན་ནོ། །འོ་ན་མ་རྒྱུད་ལ་དབྱེ་ན་རྒྱུད་
སྡེ་བཅུ་བཞི་ཡོད་པ་ལས། འདི་གསེར་གྱི་ཆར་པ་ལྟ་བུ་རྒྱུད་ཡིན་ནམ་བྱས་པ་ལ་
མ་ཡིན། བྱིན་རླབས་སྟོན་པའི་རྒྱུད་བདེ་མཆོག་འཁོར་ལོ་ཡིན་ནམ་བྱས་པ་ལ་མ་
ཡིན། སྙིང་པོ་བསྡུས་པའི་རྒྱུད་གུར་ཡིན་ནམ་བྱས་པ་ལ་ཡིན་ཟེར། འདི་སྙིང་པོ་
ལྟ་བུའི་རྒྱུད་དཔལ་དགྱེས་པ་རྡོ་རྗེ་ཡིན་ནོ། །
སྙིང་པོ་ལྟ་བུའི་རྒྱུད་འདི་ལ་རྒྱ་གར་ན་འདོད་པ་མི་མཐུན་པ་གསུམ་ཡོད་
དེ། མིང་མཐུན་དུ་འདོད་པའི་ལུགས་དང་
། བཀའ་རྒྱས་བསྡུས་སུ་འདོད་པའི་
ལུགས་དང་། ཕྱུང་པར་འདོད་པའི་ལུགས་དང་གསུམ་ཡོད། དེ་ལ་མིང་མཐུན་དུ་
འདོད་ པ་ ནི་དགྱེས་པ་རྡོ་རྗེ་བརྟག་པ་གཉིས་པ་འདི་དང་། གུར་ལེའུ་བཞི་པ་
བརྟག་པའི་གྲངས་བཏབ་པའི་བརྟག་པ་གོང་མ་གཉིས་པོ་བརྗོད་བྱའི་དོན་ཀྱང་མི་
མཐུན། རྗོད་བྱེད་ཀྱི་ཚིག་ ཀྱང་མི་མཐུན། མིང་མཐུན་པ་ཙམ་ཡིན། དཔེར་ན་
བདེ་མཆོག་གི་རྒྱུར་བླ་མ་དང་
། བྱམས་པའི་རྒྱུད་བླ་མ་གཉིས་བརྗོད་བྱའི་དོན་
ཡང་མི་མཐུན། རྗོད་བྱེད་ཀྱི་ཚིག་ཀྱང་མི་མཐུན་སྟེ། དེ་གཉིས་རྒྱུད་བླ་མ་བྱ་བར་
མིང་མཐུན་པ་དང་འདྲ་ཟེར་ཏེ། དེ་རྩ་བཤད་གང་ནས་ཀྱང་མིང་མཐུན་དུ་བཤད་
པ་མེད་པས་མི་བདེ། བཤད་པ་མེད་པའི་སྟེང་དུ་རྩ་རྒྱུད་ལེའུ་བཅུ་གཅིག་པ་ནས།
238-6



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གོང་དུ་བརྟག་པ་བཅུ་གཉིས་ལས། རྒྱས་པར་གསུངས་པ་མདོ་རུ་བསྡུ་ཟེར་བས་
ཀྱང་མིང་མཐུན་དུ་འདོད་པ་ལ་གནོད། བརྟག་པ་སུམ་ཅུ་རྩ་གཉིས་ལས་ཕྱུང་པ་
ཟེར་བས་ཀྱང་གནོད་དོ། །
གཉིས་པ་བསྡུས་པའི་རྒྱུད་དུ་འདོད་པ་ན་རེ། དགྱེས་པ་རྡོ་རྗེའི་འབུམ་ལྔ་
བརྟག་པ་སུམ་བཅུ་རྩ་གཉིས་པ་དེ་ལས་ད་ལྟའི་བརྟག་པ་གཉིས་པ་འདི་བསྡུས་པ་
ཡིན་ཟེར་ཏེ། དེ་ལས་ཀྱང་རྩ་བཤད་གང་ནས་ཀྱང་བརྟག་པ་གཉིས་པ་ ་འདི་
བསྡུས་པའི་རྒྱུད་ཡིན་བྱ་བར་གསལ་བ་མེད། དེའི་སྟེང་དུ་འདི་ཉིད་ཀྱི་ལེའུ་དང་
པོ་ནས་ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན། །
ལྟ་སྟངས་དགུག་དང་བརྡ་ཆེན་དང་
། །དོན་བྱེད་རྣམ་མང་བརྗོད་པ་དང་། །ཞེས་
བསྟན་པ་དང་། གུར་ལེའུ་བཅུ་བཞི་པར་འདི་སྐད་བདག་གིས་ཐོས་པ་སྟེ། །དུས་
གཅིག་དུས་ནི་གཅིག་ནའོ། །བདག་གིས་བཅོམ་ལྡན་སྤྱན་སྔར་ནི། །བཙུན་མོའི་
ཆོས་སུ་རྣམ་རྒྱས་པ། །ལྟ་སྟངས་དགུག་དང་བརྡ་ཆེན་དང་
། །དོན་མང་དབབ་
སོགས་རབ་ཕྱེ་བ་ཟེར་བས་ཀྱང་གནོད་དོ། །དེ་ལ་ཁོ་ན་རེ་བསྡུས་པའི་རྒྱུད་དུ་
བདེ་ཟེར་ན། ངས་མིང་མཐུན་དུ་བདེ་བྱ། ཁྱོད་ཀྱིས་མིང་མཐུན་དུ་བདེ་བར་ཅིས་
ཤེས་ཟེར་ན། ཁྱོད་ཀྱི་བསྡུས་པའི་རྒྱུད་ཡིན་པར་ཅིས་ཤེས་ཞེས་བྱ། ངའི་བསྡུས་
པའི་རྒྱུད་ཡིན་པར་རྡོ་རྗེ་སྙིང་པོའི་འགྲེལ་པ་ནས་བཤད་པས་བདེ་ཟེར་ན། ངའི་
ཡང་མིང་མཐུན་ཡིན་པར་བྷ་བ་པ་ཏའི་འགྲེལ་པ་ནས་བཤད་བྱ། ཁྱོད་ཀྱིས་བྷ་བ་
པ་ཏའི་འགྲེལ་པ་ལྟར་མིན་ཟེར་ན། ཁྱོད་ཀྱི་རྡོ་རྗེ་སྙིང་པོའི་འགྲེལ་པ་ལྟར་ཡང་
མིན་བྱའོ། །འགྲེལ་པ་མཁན་པོས་ སོ་སོ་རང་རེའི་ཞེ་འདོད་ བྲིས་ པ་ ཡིན། དེ་
གཉིས་ཀ་ལ་རྩ་བཤད་གང་གི་ཡང་ལུང་གི་རྒྱབ་བརྟན་མེད་གསུང་ངོ༌
། །
2387



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་པ་ཕྱུང་བར་འདོད་པ་ལ་ལུགས་གཉིས། སྟོད་ནས་ཕྱུང་བར་འདོད་
པའི་ལུགས་དང་
། སྨད་ནས་ཕྱུང་པར་འདོད་པའི་ལུགས་གཉིས་སོ། །འདི་ལ་ཁ་
ཅིག་ན་རེ་སྨད་ནས་ཕྱུང་པ་ཡིན་ཟེར་སྨད་ནས་ཕྱུང་བར་ཅིས་ཤེས་ན། བརྟག་པ་
དང་པོའི་བཅུ་ལེ་འུ་བཅུ་གཅིག་པ་ནས་རྒྱས་པར་བརྟག་པ་བཅུ་གཉིས་ལ། སྔར་
བསྟན་ཀུ་རུ་ཀུ་ལླེའི་སྒྲུབ་ཐབས་ནི་ཟེར་བའི། སྔར་བསྟན་ཟེར་བས་དེས་ཤེས་
ཟེར་རོ། །འོ་ན་སྨད་ནས་ཕྱུང་ན་འདི་སྐད་བདག་གིས་ཐོས་པའི་དུས་གཅིག་
སོགས་པའི་གླེང་གཞི་འོང་བར་མི་རིགས་བྱ། སྨད་ནས་ཕྱུང་ཡང་གླེང་གཞི་འོང་
བ་མི་སྟོ་ཟེར་ན། འོ་ན་བརྟག་པ་ཕྱི་མ་སྒྱུ་མའི་བརྟག་པ་ལ་ཡང་གླེང་གཞི་འོང་
དགོས་ཏེ་གླེང་གཞི་ལ་ཐུག་པ་མེད་གསུངས་སོ། །དེས་སྨད་ནས་ཕྱུང་བར་འདོད་
པ་ཡང་བཀག་གོ །འདི་འོ་སྐོལ་གྱི་བླ་མ་ཆེན་པོས་བཞེད་ཀྱིས་དགྱེས་པ་རྡོ་རྗེ་
བརྟག་པ་སུམ་ཅུ་རྩ་གཉིས་ཡོད་པའི་སྟོད་ནས་ཁྲིགས་ཆགས་ཀྱི་བརྟག་གཉིས་
ཕྱུང་བར་འདོད་པའོ། །
དེ་ལྟར་ཡིན་པར་ཅིས་ཤེས་ན། འོ་སྐོལ་ལ་དེ་ཙུག་འདོད་པའི་ཤེས་བྱེད་
ཀྱི་དཔང་པོ་ཡོད་དེ། དེ་ཡང་བརྟག་པ་དང་པོ་རྫོགས་པའི་ཐད་ཀ་ན་རྡོ་རྗེའི་སྙིང་
པོ་མངོན་པར་བྱང་ཆུབ་པ་ཞེས་བྱ་བ་བརྟག་པའི་རྒྱལ་པོ་དང་པོ་རྫོགས་སོ་ཟེར།
བརྟག་པ་ཕྱི་མ་རྫོགས་པ་ན་སྒྱུ་འཕྲུལ་གྱི་བརྟག་པ་ཞེས་བྱ་བ་བརྟག་པའི་རྒྱལ་པོ་
གཉིས་པ་རྫོགས་སོ་ཟེར་བ་དེ་དང་
། གུར་ལེའུ་བཞི་པའི་མགོར་བརྟག་པའི་
གྲངས་བཏབ་པས། རྡོ་རྗེ་སྙིང་པོ་མངོན་བྱང་ཆུབ། །བརྟག་པའི་རྒྱལ་པོ་དང་
སྟེ། །སྒྱུ་འཕྲུལ་བརྟག་པ་གཉིས་པ་ཡིན་ཟེར་བ་དང་མཐུན་པའི་ཕྱིར་རོ། །
གར་གྱི་བརྟག་པ་མན་ཆད་བོད་དུ་མ་འགྱུར་བ་ལྟ་བུ་མིན་ཏེ། མཁའ་འགྲོ་
238 --8



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མའི་ཕྱག་ནས་མ་ཐོན་པ་ཡིན་གསུངས་སོ། །དོན་འདི་ཙམ་ཞིག་བཤད་ཀྱང་བསྡུ་
ན་འདི་ལས་མེད་གསུང་། སྤྱིར་ཐེག་པ་གསུམ་ཡོད་པ་ལས་འདི་ཐེག་པ་ཆེན་པོ།
དེ་ལ་ཕ་རོལ་ཏུ་ཕྱིན་པའི་ཐེག་པ་དང་། གསང་སྔགས་ཀྱི་ཐེག་པ་གཉིས་ཡོད་པ་
ལས། གསང་སྔགས་ཀྱི་ཐེག་པའོ། །དེ་ལ་རྒྱུད་སྡེ་བཞི་ཡོད་པ་ལས་འདི་རྣལ་
འབྱོར་ཆེན་པོའི་རྒྱུད་དོ། །དེ་ལས་ཕ་རྒྱུད་མ་རྒྱུད་གཉིས་ཡོད་པ་ལས། འདི་མའི་
རྒྱུད། དེ་ལ་རྒྱུད་སྡེ་བཅུ་བཞི་ཡོད་ པ་ ལས། འདི་སྙིང་པོ་ལྟ་བུའི་རྒྱུད་དཔལ་
དགྱེས་པ་རྡོ་རྗེ་ཞེས་བྱ་བ་དེ་ཡིན་གསུངས་ཏེ། དེ་ལུགས་གསུམ་ལས་ བྱུང་
ཡིན། དེ་ལ་གཉིས་ལས་འདི་སྟོད་ཀྱི་ཁྲིགས་ཆགས་ཀྱི་བརྟག་པ་གཉིས་ཕྱུང་བ་
ཡིན། དེས་དོན་དང་པོ་རྒྱུད་འདི་གར་གཏོགས་ངོས་གཟུང་བ་བྱ་བ་དེ་བཤད་དོ། །
ད་ནི་ཕུན་སུམ་ཚོགས་པའི་གླེང་གཞི་སྟོན་ཏེ། འོ་ན་དེ་ལྟ་བུའི་རྒྱུད་དེ་
གནས་གང་དུ་བཤད་བྱས་ པ་ལ། གནས་ལ་ཡང་གཉིས་ཏེ། ཤེས་ བྱ་ རང་གི་
མཚན་ཉིད་ཀྱི་གནས་དང་
། གདུལ་བྱ་ངོར་སྣང་གི་གནས་སོ། །དེ་ལས་ཤེས་བྱ་
རང་གི་མཚན་ཉིད་ཀྱི་གནས་ནི། བཙུན་མོ་ཐམས་ཅད་ཀྱི་བྷ་ག་གཅིག་ཏུ་བསྡུས་
པའི་ཆོས་ཀྱི་འབྱུང་གནས་གྲུ་གསུམ་པ་དེ་ཡིན་གསུང་
། འོ་ན་དེ་ཕྱོགས་གང་ན་
ཡོད་ན་འདི་ན་ཡོད་བྱ་བ་མེད་དེ། ནམ་མཁའི་ཁམས་ཀྱིས་གར་ཁྱབ་པའོ། །དེ་ལ་
འདིའི་གླེང་གཞི་ནས། བཙུན་མོའི་བྷ་ག་ཞེས་བསྟན། གུར་ གྱི་གླེང་གཞི་ནས་
མཁའ་དང་ཞེས་བཏགས་སོ། །གདུལ་བྱ་ངོར་སྣང་གི་གནས་ནི་གར་མོས་པ་དེ་
ཉིད་གནས་ཕུན་སུམ་ཚོགས་པའོ། །
དེ་ཡང་རྡོ་རྗེ་གདན་ལྟ་བུ་ལ་མོས་ན་དེ་ཉིད་གནས་ཕུན་སུམ་ཚོགས་པ།
བྱ་རྒོད་ཀྱི་ཕུང་པོའི་རི་ལ་མོས་ན་དེ་ཉིད་གནས་ཕུན་སུམ་ཚོགས་པ་ཞེས་བྱ་ཞེ་ན།
238 -9



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཙུན་མོ་ཐམས་ཅད་ཀྱི་བྷ་ག་གཅིག་ཏུ་བསྡུས་པའི་ཆོས་འབྱུང་གྲུ་གསུམ་པ་རྩ་བ་
ཕྲ་བ་ཐུར་དུ་ཟུག་པ་ཁ་གདེངས་ཆེ་བ་ཁ་དོག་དཀར་པོ་ནང་སྟོང་པར་འདུག་པ་
དེས་ཅི་མཚོན་ན་ཆོས་ཉིད་སྟོང་པ་མཚོན། གྲུ་གསུམ་དུ་འདུག་པ་དེས་ཐབས་
བདེ་བ་མཚོན། རྩ་བ་ཕྲ་བ་ཐུར་དུ་ཟུག་པ་ནི་ཐབས་ཐུགས་རྗེ་ཆེན་པོས་སེམས་
ཅན་གྱི་དོན་བྱེད་པའོ། །དོན་ལ་བདེ་སྟོང་ཕུན་སུམ་ཚོགས་པའི་སྒོ་ནས་གནས་
ཕུན་སུམ་ཚོགས་པ་ཞེས་བྱའོ། །
འོ་ན་དེར་སྟོན་པ་གང་གིས་གསུངས་ཞེ་ན། སྟོན་པ་ལ་ཡང་གཉིས་ཏེ།
ཤེས་བྱ་རང་གི་མཚན་ཉིད་ཀྱི་སྟོན་པ་དང་། གདུལ་བྱའི་ངོར་སྣང་གིས་སྟོན་པ་
གཉིས་སོ། །
དེ་ལ་ཤེས་བྱ་རང་གི་མཚན་ཉིད་ཀྱི་སྟོན་པ་ནི། བདེ་བ་དང་སྟོན་པ་
གཉིས་སུ་མེད་པ་ཞིག་ཡིན་ཏེ། གུར་གྱི་གླེང་གཞི་ནས་གཅིག་དང་བྱ་བའི་མིང་
གིས་བཏགས་ནས་ཡོད་དེ་དེ་ཉིད་ལེའུ་བཅུ་བཞི་པར་བཤད་པས་ཤིན་ཏུ་སྦྱར་
བའི་རྣལ་འབྱོར་ལ། མ་མ་ཀི་མེད་མི་བསྐྱོད་མེད་ཅེས་སོ། །དེ་ཡང་ཤིན་ཏུ་སྦྱར་
བ་ནི་བདེ་སྟོང་གཉིས་མེད་དུ་སྦྱར་བ་དེ་ལ། མ་མ་ཀི་ཞེས་བྱ་བ་ལྷ་མོའི་རིགས་སུ་
ཆད་པ་དང་། མི་བསྐྱོད་པ་ཞེས་པ་ལྷ་ཕོའི་རིགས་སུ་ཆད་པ་མེད་དེ་བདེ་སྟོང་
གཉིས་མེད་དོ། །
གདུལ་ བྱའི་ངོར་ སྣང་ གི་ སྟོན་ པ་ནི་སྟོན་ པའི་ གནས་ ལུགས་བཞི་སྟེ།
དགྱེས་པ་རྡོ་རྗེ་ཞལ་གཅིག་ཕྱག་གཉིས་པའི་སྟོན་པ་དང་
། ཞལ་གསུམ་ཕྱག་བཞི་
པ་དང་། ཞལ་གསུམ་ཕྱག་དྲུག་པ་དང་། ཞལ་བརྒྱད་ཕྱག་བཅུ་དྲུག་པའི་སྟོན་
དང་བཞིའོ། །འོ་ན་བསྟན་པ་གཅིག་ལ་སྟོན་པ་གཉིས་དང་གསུམ་དང་བཞི་ལ་
238---10



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སོགས་
་པ་འོང་བར་ཅང་རིགས་སམ་དཔེར་ན་གླིང་གཅིག་ན་འཁོར་ལོ་བསྒྱུར་
བའི་རྒྱལ་པོ་གཉིས་སམ་གསུམ་ལ་སོགས་པ་མི་འབྱུང་བ་དང་འདྲའོ་བྱས་པ་ལ།
དེ་རིགས་ཏེ་གདུལ་བྱ་གཅིག་ལ་འདུལ་བྱེད་ཀྱི་སྐུ་གསུམ་མམ་བཞི་ལ་སོགས་པ་
འབྱུང་ན་མི་རིགས་པ་ཡིན་པ་ལས། གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་
་བསྟན་པ་ལའང་འགལ་བ་མེད་དོ། །
དེ་ཡང་གདུལ་བྱ་ཡུལ་མེད་པས་འདུལ་བ་རྣམས་ལ་དགྱེས་པ་རྡོ་རྗེ་ཞལ་
གཅིག་ཕྱག་གཉིས་པ་བྱུང་། གདུལ་བྱ་ཡུམ་ཕག་མོའི་ངོར་ཞལ་གསུམ་ཕྱག་བཞི་
པོ་བྱུང། ཡུམ་ལུ་གུ་རྒྱུད་ཀྱི་གདུལ་བྱའི་ངོར་ཞལ་གསུམ་ཕྱག་དྲུག་པ་བྱུང་
། ཡུམ་
བདག་མེད་མའི་ངོར་ཞལ་བརྒྱད་ཕྱག་བཅུ་དྲུག་པ་བྱུང་
། དེ་ལས་མཆོག་ཏུ་གྱུར་
པའི་སྟོན་པ་དགྱེས་པ་རྡོ་རྗེ་ཞལ་བརྒྱད་ཞབས་བཞི་ཕྱག་བཅུ་དྲུག་པའི་སྟོན་པ་
ཕུན་སུམ་ཚོགས་པ་ཡིན་བྱ་བར་གསལ་བ་བརྟག་པ་ཕྱི་མའི་ལེའུ་ལྔ་པའི་མཚམས་
སྦྱོར་དང་གུར་གྱི་ལེའུ་བཅུ་བཞི་པའི་མཚམས་སྦྱོར་གཉིས་ནས་འདི་སྟོན་པ་ཕུན་
སུམ་ཚོགས་པ་ཡིན་པར་གསལ་ལོ། །
འོ་ན་ཅིའི་ཕྱིར་ན་སྟོན་པ་ཕུན་སུམ་ཚོགས་པ་ཞེས་བྱ་ཞེ་ན། དགྱེས་པ་རྡོ་
རྗེ་དེས་ཐབས་བདེ་བ་མཚོན་ལ། བདག་མེད་མ་དེས་ཤེས་རབ་སྟོང་པོ་མཚོན།
དེ་ཡང་ཡབ་སྣང་བ་ཐབས་དེས་ཡུམ་སྟོང་པ་ཤེས་རབ་དེ་མི་གཏོང་བའི་བརྡར་
ཡབ་ཀྱིས་ཡུམ་ལ་འཁྱུད་པས་མཚོན། ཡུམ་སྟོང་པ་ཤེས་རབ་དེས་ཡབ་སྣང་བ་
ཐབས་དེ་མི་གཏོང་བའི་བརྡར་ཡུམ་གྱིས་ཡབ་ལ་འཁྱུད་པས་མཚོན། སྣང་བ་དང་
སྟོང་པའི་རོ་བདེ་སྟོང་གཉིས་མེད་དུ་རོ་གཅིག་པར་བྱ་བའི་ཕྱིར་ན་རྡོ་རྗེ་དང་པད་
མ་སྙོམས་པར་ཞུགས་པར་བྱ་བར་མཚོན་ཏེ། དོན་ལ་བདེ་སྟོང་ཕུན་སུམ་ཚོགས་
238--11



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་ཞེས་བྱའོ། །
འོ་ན་འཁོར་གང་ལ་གསུངས་ན་འཁོར་ལ་ཡང་གཉིས། འཇིག་རྟེན་པའི་
འཁོར་དང་
། འཇིག་རྟེན་ལས་འདས་པའི་འཁོར་རོ། །དེ་ལ་ཡང་གཉིས་ལས།
སྟོན་པ་ལུས་ལ་གནས་པའི་འཁོར་དང་
། འཁོར་དུ་བཀོད་པའི་འཁོར་རོ། །ལུས་
ལ་གནས་པའི་འཁོར་ནི་སྐྱེ་མཆེད་དྲུག་ གི་ལྷ་དྲུག །སྐུ་གསུང་ཐུགས་ཀྱི་ལྷ་
གསུམ་སྟེ་དགུ །སྙིང་ག་ན་ཡེ་ཤེས་སེམས་དཔའ་ཚོན་གང་བོ་གནས་པ་དང་
བཅུའོ། །འཁོར་དུ་བཀོད་པའི་འཁོར་ལ་གཉིས། ཐབས་ཀྱི་འཁོར་དང་
། ཤེས་
རབ་ཀྱི་འཁོར་དང་གཉིས་སོ། །ཤེས་རབ་ཀྱི་འཁོར་ལ་གྷོ་རི་དང་ཙོ་རི་དང་པན་
ཤ་བ་རི་རི་རབ་ཀྱི་རྡུལ་ཕྲ་རབ་ཀྱི་གྲངས་དང་མཉམ་པས་བསྐོར་བའོ། །དེ་ལྟར་
ཡང་བརྟག་པ་ཕྱི་མའི་ལེའུ་བཞི་པ་ནས། པཎ་ཤ་རི་ཁྲོད་མ་དང་
། འོག་ཞལ་མ་
དང་དེ་དག་ལ་སོགས་པའི་རི་རབ་ཀྱི་རྡུལ་ཕྲ་རབ་དང་མཉམ་པའི་རྣལ་འབྱོར་མ་
རྣམས་ ཞེས་ གསུངས་སོ། །དེའི་ཕྱི་རོལ་ན་ སངས་རྒྱས་དང་ བྱང་ ཆུབ་ སེམས་
དཔས་བསྐོར་ཏེ། སངས་རྒྱས་རྣམ་པར་སྣང་མཛད་དང་མི་བསྐྱོད་པ་ལ་སོགས་པ་
བྱང་ཆུབ་སེམས་དཔའ་འཇམ་དཔལ་དང་སའི་སྙིང་པོ་དང་སྒྲིབ་པ་རྣམ་པར་སེལ་
བ་ལ་སོགས་པས་བསྐོར་བའོ། །དེ་ལྟར་ཡང་གུར་གྱི་མཇུག་རྗེས་སུ་ཡི་རང་ནས་
ལྷ་དང་མི་དང་དྲི་ཟ་ཞེས་པ་ལ་སོགས་པའོ། །འོ་ན་དེ་ལ་ཅིའི་ཕྱིར་ན་འཁོར་ཕུན་
སུམ་ཚོགས་པ་ཞེས་བྱ་ཞེ་ན། སངས་རྒྱས་དང་བྱང་ཆུབ་སེམས་དཔའ་དེ་རྣམས་
ཀྱི་ཐབས་བདེ་བ་མཚོན་ཌཱ་ཀི་དེ་རྣམས་ཀྱིས་ཤེས་རབ་སྟོང་པ་མཚོན་ཏེ། དོན་ལ་
བདེ་སྟོང་ཕུན་སུམ་ཚོགས་པའི་སྒོ་ནས་འཁོར་ཕུན་སུམ་ཚོགས་པ་ཞེས་བྱ།
དེ་ནས་དུས་ཕུན་སུམ་ཚོགས་ པ་ནི། སྟོན་ པ་ དང་ གནས་དང་ འཁོར་
238 -12



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རྣམས་འཛོམས་པ་གཅིག་ལ་དུས་ཕུན་སུམ་ཚོགས་པའོ། །དེ་ཡང་སྟོན་པ་དང་
གནས་ཡོད་ཀྱང་འཁོར་མེད་ན་ཆོས་མི་འབྱུང་
། སྟོན་པ་དང་འཁོར་ཡོད་ཀྱི་གནས་
མེད་ན་ཡང་ཆོས་མི་འབྱུང་
། འོ་ན་དེ་ལ་ཅིའི་ཕྱིར་ན་དུས་ཕུན་སུམ་ཚོགས་པ་ཞེས་
བྱ་ཞེ་ན། དུས་དེ་ཡང་སྟོན་པ་དང་འཁོར་དང་གནས་གསུམ་པོ་འཛོམས་པའི་དུས་
དེ་ཡང་བདེ་སྟོང་དབྱེར་མེད་ལས་གྲུབ་པའི་དུས་ཡིན་པས་དེ་ལ་དུས་ཕུན་སུམ་
ཚོགས་པ་ཞེས་བྱའོ། །
དེ་ནས་བཤད་པར་བྱ་བའི་ཆོས་ཕུན་སུམ་ཚོགས་པ་ཞེས་བྱའོ། །དེ་ནས་
བཤད་པར་བྱ་བའི་ཆོས་ཕུན་སུམ་ཚོགས་པ་བླ་མ་ལྷོ་པའི་ཞལ་ནས་དགྱེས་པ་རྡོ་
རྗེའི་བརྗོད་བྱ་ནི་རྒྱ་མཚོ་ལྟ་བུའི་རྒྱུད། འབུམ་ཚོ་ནི་ལྔ། བརྟག་པ་ནི་སུམ་ཅུ་སོ་
གཉིས། ལེའུ་ནི་སྟོང་ཕྲག་སུམ་ཅུའི་བདག་ཉིད་ཅན་དེ་འདི་ཡིན་གསུངས་ནས་
རྒྱུད་གཅིག་ཏུ་བྱེད་དོ། །གུར་ལྟར་ན་རྒྱུད་རྒྱས་བསྡུས་གསུམ་དུ་གསལ་ཏེ། ད་ལྟ་
བོད་ཐམས་ཅད་བརྟག་པ་སུམ་བཅུ་རྩ་ གཉིས་པའི་ཁ་རྒྱུག་ཟེར་ཏེ། གུར་དུ་
བརྟག་པའི་གྲངས་བྱས་པས་སུམ་ཅུ་ལས་མེད། དེའི་ཕྱིར་ན་རྒྱུད་རྒྱས་པ་འབུམ་
ལྔ་བརྟག་པ་སུམ་བཅུ་རྩ་གཉིས་པ། བར་པ་བརྟག་པ་སུམ་ཅུ་པ་དེ་ལས་བསྡུས་
པ་གུར་ཡིན་ཏེ། དེ་ལྟར་ཡིན་པར་ཅིས་ཤེས་ན། གུར་ལེའུ་བཞི་པ་ནས། ཨེ་མའོ་
རྒྱ་ཆེན་རྒྱུད་བསྟན་པ། །འབུམ་ལྔ་དགྱེས་པ་རྡོ་རྗེ་ལས། །སྙིང་པོ་འདི་ནི་ཡོངས་
བསྡུས་པ་ཞེས་སོ། །
དེ་ལྟ་བུའི་རྒྱུད་དེ་སྡུད་པ་པོ་གང་གིས་བསྡུས་ན་བྱང་ཆུབ་སེམས་དཔའ་རྡོ་
རྗེ་སྙིང་པོས་བསྡུས་ཏེ་གཞུང་པུ་ཏིར་གྲུབ་པར་བྱས་ནས་ཨུ་རྒྱན་དུ་ཌཱ་ཀི་མ་རྣམས་
ལ་གཏད། ཌཱ་ཀི་མས་རྒྱས་བཏབ་ནས་མི་སྣང་བར་བྱས་སོ། །
238---13



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འོ་ན་དེ་མི་ཡུལ་དུ་སུས་སྤྱན་དྲངས་ན་སློབ་དཔོན་ཀླུ་སྒྲུབ་ཀྱིས་སྤྱན་
དྲངས་ཏེ། དེ་ཡང་ཨུ་རྒྱན་གྱི་གནས་དེ་ལ་ཤིང་གདུག་པ་ཅན་གྱི་འོབས་དང་
།
སྦྲུལ་དང་།
མེའི་འོབས་ལ་སོགས་པ་ཡོད་པ་ལ་སློབ་དཔོན་གྱིས་རྫུ་འཕྲུལ་ལ་
བརྟེན་ནས་ཕྱིན་ཏེ་ལྷུག་པར་བརྫུས་ནས་ཀེ་ཚང་གི་ཕྱི་རོལ་དུ་ལོ་དུ་མར་དཀོན་
མཆོག་མཆོད་པའི་མཎྜལ་བྱེད་ཀྱིན་བསྡད་པས། ཌཱ་ཀི་མ་རྣམས་ན་རེ་ལྷུག་པ་
འདིས་ཆོས་སྐུ་ནི་མི་ཤེས་དཀོན་མཆོག་མཆོད་པའི་མཎྜལ་ནི་ཤིན་ཏུ་མཁས་པ་
ཞིག་འདུག་པས་ཀེ་ཚང་གི་ནང་དུ་བཅུག་ལ་མཎྜལ་བྱེད་དུ་གཞུག་དགོས་ཟེར་
ནས་ནང་དུ་བཅུག་གོ །དེར་ཡང་ལོ་དུ་མ་བསྡད་དེ་ཕྱིས་ཌ་ཀི་མ་རྣམས་ཐུགས་
ཡེངས་པ་ཞིག་གི་དུས་སུ་དགྱེས་རྡོར་བརྟག་པ་གཉིས་པ་འདི་དང་
། གུར་ལེའུ་
བཅོ་ལྔ་པའི་བདག་ཉིད་ཅན་དེ་དང་
། དཔལ་གདན་བཞི་ལ་ལེའུ་བཅུ་དྲུག་གི་
བདག་ཉིད་ཅན་དེ་རྣམས་གྲོ་ག་ལ་བྲིས་ནས་སྨྱུག་དོང་ནང་དུ་བཅུག་ནས་གློ་
དཀར་ནས་ཕར་བོར་བས་ཀེ་ཚང་གི་སྒོ་ཐམས་ཅད་ཀྱང་བྱེ་སྟེ། ཀེ་ཚང་ལ་རིན་པོ་
ཆེའི་རྒྱན་ཡོད་པ་ཐམས་ཅད་ལས་ཀྱང་རང་སྒྲ་བྱུང་ནས་ཌཱ་ཀི་མ་རྣམས་ན་རེ་
ལྐུག་པས་ཆོས་རྐུས་སོ་ཟེར་ཏེ་འདུས་སོ། །སློབ་དཔོན་གྱིས་མཎྜལ་བྱེད་ཅིང་
བསྡད་པས་ཌ་ཀིས་ལུས་བཙལ་བས་མ་རྙེད་ནས་འོ་ན་སྒྲ་ལས་གཏད་པ་མི་
འདུག་ཟེར་ནས་གྱེས་སོ། །
དེ་ནས་ཡང་མཎྜལ་བྱེད་ཅིང་བསྡད་ནས་མཁའ་འགྲོ་མ་རྣམས་ཐུགས་
ཡེངས་པ་གཅིག་གི་དུས་སུ་ཁྱེར་ནས་བྲོས་པས་མཁའ་འགྲོ་མ་རྣམས་ཀྱིས་བདས་
པས་མ་ཟིན་ནས། ཌཱ་ཀིས་ཁྱོད་སློབ་དཔོན་ཀླུ་སྒྲུབ་ཡིན་ཏེ་འོང་བས། འཛམ་
བུའི་གླིང་དུ་སྔགས་ཀྱི་སྣོད་དུ་རུང་བ་རྣམས་ལ་ཅི་རིགས་པར་སྤེལ་ཅིག་ཟེར་ཏེ་
238 - 14



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རྗེས་སུ་གནང་པ་ཡང་དེར་ཐོབ་བོ། །གདུལ་བྱ་ལ་དགོངས་པ་ཡིན་གསུངས་སོ། །
འོ་ན་དེ་ལྟ་བུའི་རྒྱུད་དེ་ཕྱིན་ཅི་མ་ལོག་པར་སུས་ཤེས་ན། ནཱ་རོ་པ་བྱ་བ་
དེས་ཤེས་ཏེ། ཇོ་བོ་དེ་ཡང་མི་ཆོས་ཀྱི་ཡུལ་ཁ་ཆེའི་ཡུལ་པ་ཡིན་པ་ལ་བདེ་མཆོག་
འཁོར་ལོའི་ཡི་གེ་བདུན་པ་འབུམ་ཚོ་གསུམ་དུ་བཟླས་པས་ས་གཞི་གཡོ་ཞིང་ལུང་
བསྟན་པ་ཐོབ་སྟེ་ཁྱོད་རྒྱ་གར་ཤར་ཕྱོགས་ངོས་ཀྱི་ཏེ་ལོ་པ་བྱ་བའི་རིགས་ཡིན་ནོ་
བྱ་བའི་ལུང་བསྟན་བྱུང་ནས་ཕྱིན་པས་ལམ་ཀར་འགྱོད་པ་ཞིག་སྐྱེས་ཏེ། རྒྱ་གར་
ཤར་ཕྱོགས་རྒྱལ་ཁམས་ཤིན་ཏུ་ཆེ་བ་ཡོད་པ་ལ་གང་ན་བཞུགས་གཅིག་མ་དྲིས་
སྙམ་ཏེ་ཕྱིན་པས་རྒྱ་གར་གྱི་ཡུལ་ཨོ་ཏ་ནུའི་གཙུག་གི་ནོར་བུའི་གཙུག་ལག་ཁང་
དུ་ཕྱིན་ཏེ་ཆོས་སྟོན་གསོལ་བའི་གྲལ་དུ་བསྡད་ནས་ཡོད་ཙ་ན་རྣལ་འབྱོར་པ་རས་
ཀྱི་ཨང་རག་ནག་པོ་གྱོན་པ་སྤྱན་དམར་ལྗིག་གེ་བ་ཞིག་ཕྱག་གཉིས་ཀྱིས་ཉ་མ་ཤི་
བ་ལག་པས་ཆུད་ཐང་ཞིག་ཁྱེར་ནས་དེ་དགེ་འདུན་གྱི་ཆོས་སྟོན་བྱས་པའི་མེ་
མདོག་དམར་ཧུམ་མེ་བ་ཡོད་པར་ཕོ་བས་རབོ་བྱུང་ཐམས་ཅད་ན་རེ་ཕར་རྒྱབ་
བྱས་པས་རྣལ་འབྱོར་པ་དེ་ན་རེ་ཁྱེད་རྣམས་མི་དགའ་འམ་ཟེར་བ་ལ་ངེད་དགེ་
འདུན་གྱི་གནས་སུ་ཉ་གསོན་སྲེག་བྱེད་པར་ག་ན་དགའ་བྱས་པས་འོ་ན་སོང་སོང་
ཟེར་ཏེ་སེ་གོལ་ཏོག་ནས་མཛུབ་མོ་ནམ་མཁའ་ལ་སྦྲེང་བས་ཉ་ཐམས་ཅད་སིབ་
ཟེར་འཕུར་ནས་སོང་བས་རྣལ་འབྱོར་པ་གྲུབ་པ་ཐོབ་པ་ཞིག་འདུག་བྱས་ཏེ་དགེ་
འདུན་གྱིས་བཟོད་གསོལ་བྱས་པ་དེར་ཕྱིར་བཞུད་པ་ལ་ནཱ་རོ་པའི་བསམ་པ་ལ་ཏེ་
ལོ་པ་འདི་ཡིན་ནམ་སྙམ་ནས་ཕྱག་གསུམ་སྐོར་བ་གསུམ་བྱས་ནས་བདག་རྗེས་
སུ་གཟུང་འཚལ་བྱས་པས་ཆོས་བཤད་ཀྱང་མི་ཟེར་བ་ལངས་ནས་སོང་ནས་ལྷ་
ཁང་དེའི་རྒྱ་ཕིབས་ཀྱི་ཁ་ན་མར་ལ་ཞབས་གཉིས་ཕྱོང་ཕྱོང་བྱས་ནས་འདི་ནས་
238-15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མར་ལ་སུ་མཆོང་ནུས་སུ་མཆོང་ནུས་ཟེར་བ་ལ། ནཱ་རོ་པས་བལྟས་ཙ་ན་མི་སུ་
ཡང་མི་འདུག་ང་ལ་ཟེར་བར་འདུག་སྙམ་ནས་དེའི་ཁར་འོངས་ནས་ཁྱོད་ཀྱིས་
མཆོངས་ པས་ རྐང་པའི་རུས་པ་ཐམས་ཅད་ ཀྱང་གསུས་ པ་ལ་ཟུག །ལག་པ་
ཐམས་ཅད་ཀྱང་ཆག་ནས་ཤི་ལ་ཁད་ནས་ཡོད་པ་ལ་རྣལ་འབྱོར་པ་དེ་བྱུང་ནས་
ཁྱོད་ཅི་ཉེས་ཟེར་བ་ལ། བླ་མས་རྒྱ་ཕིབས་ཀྱི་ཁ་ན་མར་སུ་མཆོང་ནུས་ཟེར་བ་དེ་
ང་ལ་ཟེར་སྙམས་ནས་མཆོངས་པས་ངན་བུ་ད་འགུམ་པ་ལ་ཐུག་བྱས་པས་ཕྱག་
གིས་འཇུས་སེ་གོལ་ཏོག་ནས་ཁྱོད་ཅི་ཡང་མེ་ཉེས་བྱས་པས་རྨ་མེད་པར་སོས་སོ། །
དེར་ཏེ་ལོ་པ་ཡིན་པར་ཤེས་སོ། །ལར་ནཱ་རོ་པས་ཏེ་ལོ་པའི་སྤྱན་སྔར་ལོ་བཅུ་
གཉིས་ལ་དཀའ་བ་མི་འདྲ་བ་བཅུ་གཉིས་བྱས་པའི་དང་པོ་དེ་ཡིན་ནོ། །
དེ་ནས་ཡང་ཕྱིས་ཤིག་ཏེ་ལོ་པའི་ཕྱི་ན་ཕར་བྲེང་ངེ་འགྲོ་བ་ལ་ཆུ་ཞེང་དུ་
འདོམ་གང་ཙམ་པ་ཞིག་འདུག་པ་ལ་བླ་མ་ཡར་ཙམ་མར་ཙམ་བྱེད་ཀྱིན་བརྒལ་དུ་
མ་བཏུབ་པ་ལ། ནཱ་རོ་པས་འདི་ན་ཕར་ལ་ཟམ་པ་བྱས་ལ་དེའི་སྟེང་ན་ཕར་བླ་
གཤེགས་སམ་བྱས་པ་ལ་རུང་ཟེར་ཏེ་ཟམ་པ་བྱས་པས་ཅུང་འགོར་ནས་བཞུད་པ
ལ། ལར་རྒྱ་གར་གྱི་ཆུ་སྲོག་ཆགས་མང་བ་ལ་དེའི་ནང་ནས་ཀྱང་མང་པ་
པ་ཞིག་
འདུག་ནས་ནཱ་རོ་པ་བཞེངས་པས་སྲོག་ཆགས་ཀྱིས་འཐམས་ནས་འདུག །སྔོན་མ་
མཆུ་ཟུག་ཙམ་དེ་མིན་ལུས་ལ་གཏམས་པ་ལ་ན་ཚ་ལ་ནི་བཟོད་པའི་ཐབས་མེད།
དུས་གཅིག་ཏུ་ཕྱགས་ན་ནི་སྲོག་ཆགས་འཆི། དེ་མིན་ན་ནི་ན་ཚ་ཆེ། འོན་ཀྱང་རེ་
རེ་ནས་བསལ་བས་ཀོར་ལེ་ལག་མཐིལ་ཙམ་ལས་མ་ཟིན་ནས་ཤི་ལ་ཁད་ནས་
ཡོད་པ་ལ་ཏེ་ལོ་པ་བྱོན་ནས་ཁྱོད་ཅི་ཉེས་ཟེར། བླ་མའི་ཟམ་པ་བྱས་པ་སྲོག་
ཆགས་འབྱར་བ་ལ་སོགས་པའི་ལོ་རྒྱུས་བྱས་པས། ཏེ་ལོ་པས་སེ་གོལ་གཏོགས་
238-16



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནས་ཅི་ཡང་མི་ཉེས་བྱས་པས་སྲོག་ཆགས་དེ་ཚོ་ཆུར་སིབ་སེར་སོང་ངོ་
། །
དེ་ཀུན་གྱི་དུས་སུ་བླ་མ་ལ་མི་དད་པ་མ་སྐྱེས་པ་ལས་བྱིན་རླབས་ཞུགས་
པ་ཡིན་ཟེར། དེ་ཕྱིས་ནས་ནཱ་རོ་པ་ལ་ཏེ་ལོ་པས་ན་ཁ་ཞིག་ནས་མེ་ཏོག་གི་ཕྲེང་བ་
གཉིས་གསུམ་ཙམ་བརྒྱུས་ནས་གཏད་དེ་ལམ་ཀ་སུམ་མདོ་ཞིག་ཏུ་བཞག་ནས་
འདི་ན་མར་གཉེ་བོ་གཉིས་ཀྱིས་བག་མ་གཅིག་ཁྲིད་ནས་འོང་གིས་དེ་ལ་འདི་
ཐོགས་དང་གཉེ་བོ་མགུ་ནས་འཆོས་མ་སྟེར་དུ་འོང་གིས། དེ་མ་ལེན་པར་བག་
མའི་ནུ་མཉེས་ཤིག་བྱས་སོ། །དེ་ནས་དེ་བཞིན་དུ་བྱུང་བས་ནཱ་རོ་པས་མེ་ཏོག་གི་
ཕྲེང་བ་བཏག་པས་མཉེ་བོ་མགུ་ནས་འཆོས་མ་སྟེར་དུ་བྱུང་བ་མ་བླངས་པར་བག་
མའི་ནུ་མ་མཉེས་སོ། །གཉེ་བོ་ཁྲོས་ནས་ངེད་བདག་པོ་རྩར་བཞག་ནས་བག་
མའི་ནུ་མ་ཉེད་ཟེར་ནས་བཏགས་པས་ཤི་ལ་ཁད་དུ་ཡོད་ཙ་ན་ཏེ་ལོ་པ་བྱུང་ནས་
ཅི་ཉེས་ཟེར་བ་ལ་བླ་མས་གསུངས་བཞིན་བྱས་པས། ད་ངན་བུ་འགུམ་པ་ལ་ཐུག་
བྱས་པས། ཕྱག་གིས་འཇུས་སེ་གོལ་གཏོགས་ནས་ཅི་ཡང་མི་ཉེས་བྱས་པས་རྨ་
མེད་པར་སོས་སོ། །
དེ་ནས་ཡང་ཏེ་ལོ་པས་ནགས་ཁྲོད་ན་བསྒོམས་པ་ལ་ནཱ་རོ་པས་བསོད་
སྙོམས་བྱས་ཀྱིན་ཏེ་ལོ་པ་ལ་འདྲེན། ནཱ་རོ་པའི་འཚོ་བ་ཡང་བསོད་སྙོམས་ལ་
བརྟེན་པ་ལ་དུས་ནམ་ཞིག་མི་ཞིག་མཆོད་སྦྱིན་ཤིན་ཏུ་ཆེ་བ་ཞིག་བྱེད་ཀྱིན་འདུག་
པ་ལ་བསླངས་པས་ཟས་སྔ་ན་མ་མྱོང་པའི་རོ་མཆོག་དང་ལྡན་པ་བྱུང་ནས་ནཱ་རོ་
པའི་སེམས་ལ་འདི་ངས་བཟར་ཕངས་བླ་མ་ལ་དྲངས་དགོས་སྙམ་ནས་ཏེ་ལོ་པ་
ལ་དྲངས་པས་ཏེ་ལོ་པ་རྣལ་འབྱོར་ཆེན་པོས་དེ་ལ་ཞིམ་པ་དང་མི་ཞིམ་པའི་རྟོག་
པ་མེད་ཀྱང་ནཱ་རོ་པའི་ཚོགས་སོགས་པའི་དོན་དུ་ཀན་ཏོག་སྒྲ་དང་བཅས་པས་
238-17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསོལ་བས། ནཱ་རོ་པའི་ཐུགས་ལ་ངའི་བླ་མ་འདི་ཅི་དྲངས་ཀྱང་མགུ་བ་མེད་པ་
ཡིན་པ་ལ་ད་རེས་མགུ་བས་ད་དུང་བཙལ་ལམ་སྙམ་ནས། བླ་མ་ད་རུང་གཅིག་
བཙལ་ལམ་བྱས་པས་རུང་ཟེར་ཏེ། ཟས་དེ་གཞན་ནས་མི་རྙེད་ད་ཅིའི་སར་འགྲོ་
དགོས་པ་ལ། ལར་ལྟོ་ལ་ཕན་ཆེད་ན་ཁར་སང་བསླངས་དེ་རིང་བསླངས་སང་
སློང་པ་ལས། བོད་ལྟར་ཁྲིམས་མེད་པ་ད་ལྟ་ནས་ད་ལྟར་བསྐུར་ཞིང་མི་སློང་བ་
ཡིན་པ་ལ་ནཱ་རོ་པས་བསྐྱར་ནས་ཕྱིན་ཙ་ན་ད་ཅིའི་ཟས་དེ་བླུགས་པའི་ཕྲུ་བ་ཞིག་
འདུག་པ་ཁྱེར་ནས་བྲོས་པས་ཁོང་གིས་བདས་པས་ཟིན་ནས་ད་ཅི་བྱིན་ན་ཡང་
འོང་བ་ཟེར་ནས་བཏགས་པས་ལུས་འགུལ་མི་ཤེས་པས་ཤི་ལ་ཁད་ནས་ཡོད་པ་
ལ་ཡང་བླ་མ་བྱུང་ནས་ཅི་ཡང་མི་ཉེས་བྱས་ཏེ་སེ་གོལ་ཏོགས་པས་སོས་སོ། །
ཡང་དུས་ཕྱིས་ཞིག་ནཱ་རོ་པ་ཐང་ཆེན་པོ་གཅིག་ལ་ངལ་གསོས་བཟའ་བ་
ཟ་སྐོམ་འཐུང་པར་ཕྱམ་ཕྱམ་སོང་ཞིག་བྱས་པས། ནཱ་རོ་པས་དེ་བཞིན་བྱས་པས་
འགྱེལ་ནས་ཤི་ལ་ཁད་ནས་ཡོད་པ་ལ་ཏེ་ལོ་པས་ཕྱག་འཇུས་པ་ཙམ་གྱིས་སོས་
སོ། །
ཡང་མེ་སྒྱེད་ཁག་མ་གསུམ་བུས་ནས་འདིར་ཁྱོད་ཞུགས་ཟེར་ཏེ་ནཱ་རོ་པ་
ཞུགས་པས་ཤ་དང་ལྤགས་པ་ཐམས་ཅད་ཚིག་ནས་རུས་པར་སྐུ་གོང་གིས་སོང་སྟེ་
ཀུན་གཞིའི་བག་མ་འཕོས་ཙམ་ན་ཡང་བླ་མས་ཕྱག་གིས་འཇུས་ཏེ་ཅི་ཡང་མི་
ཉེས་བྱས་པས་རྨ་མེད་པར་སོས་སོ། །
དེ་ཐམས་ཅད་ལ་བླ་མ་ལ་མི་དད་པ་མ་སྐྱེས་པས་བྱིན་རླབས་ཞུགས་པ
ཡིན་གསུང་
། དེ་ནས་ཡང་ཕྱིས་ཤིག་རྒྱལ་པོའི་བཙུན་མོ་ཁྲི་ལ་བཏེགས་ནས་བྱུང་
བས་ཏེ་ལོས་འཇུས་དང་བྱས་པས། ནཱ་རོ་པས་བླ་མའི་གསུང་ཉན་ཏེ་འཇུས་པས་
238 -18



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
།
ཡང་བརྡུངས་བ་ལ། བླ་མས་སེ་གོལ་ཏོག་ཕྱག་གིས་འཇུས་ཤིང་ཅི་ཡང་མི་ཉེས་
བྱས་པས་རྨ་མེད་པར་སོས་སོ། །
ཡང་རྒྱལ་པོའི་བཙུན་མོ་ཁུགས་དང་བྱས་པས། ནཱ་རོ་པས་བཀུག་པས་
རྒྱལ་པོའི་འཁོར་པས་ཡན་ལག་བཅད་པས་བླ་མས་འཇུས་ཏེ་ཅི་ཡང་མི་ཉེས་བྱས་
པས་རྨ་མེད་པར་སོས་སོ།
དེ་ནས་ཡང་ནཱ་རོ་པའི་ཇོ་མོ་ལ་ཏེ་ལོ་པས་སྤྱད་ནས་ཁོ་ལ་མི་དགའ་བ་
འདུག་གམ་མི་འདུག་བྱས་པས། ང་ལ་མི་དགའ་བ་སྤུ་ཉག་མ་གཅིག་ཙམ་ཡང་མི་
འདུག་ཟེར་ཏེ་དེ་ལ་དཀའ་བ་གཅིག་གོ །དེ་ནས་ཏེ་ལོ་པས་ནཱ་རོ་པ་རང་ལ་
ཆགས་པ་སྤྱོད་དམ་བྱས་པས། ནཱ་རོ་པས་སྤྱད་པས་མཚན་མ་ལས་སུ་རུང་བ་ལ་
ཏེ་ལོས་རྡོ་རྗེའི་བར་དུ་ནཱ་རོ་པའི་མཚན་མ་བཅར་བས་ལོ་ཧྲིལ་པོ་གཅིག་ལ་ཁྲག་
དང་རྣག་ཏུ་འཛགས་ཏེ་གཞུག་ཏུ་རྩའི་ནང་ནས་མར་དྲི་ཆུ་འདོར་ཤེས་ཙམ་ཞིག་ཏུ་
སོང་བ་ལ་ནཱ་རོ་པ་རྩ་ཤད་པ་ཟེར་བ་ཡིན་ནོ། །དེ་ནས་ནཱ་རོ་པས་བཙུན་མོ་བླ་མ་
ལ་ཕུལ་ལོ། །
དེ་ནས་ནཱ་རོ་པའི་ཐུགས་ལ་ངས་ལོ་དེ་རྣམས་བསྡད་དཀའ་བ་དེ་རྣམས་
སྤྱད་པ་ལ་ཆོས་མ་གསུངས་ཏེ་ད་ནི་གདམས་ངག་ཞིག་ཞུ་དགོས་སྙམ་སྟེ། མཎྜལ་
ཞིག་བྱོས་ཕྱག་གསུམ་བྱས། སྐོར་བ་གསུམ་བྱས་ནས་ཞབས་སྤྱི་བོའི་ཁར་བླངས་
ནས་བླ་མ་ལ་གདམས་ངག་ཞིག་ཞུ་དགོས་བྱས་པས། སྤྱན་ཕར་ཅེར་ཚུར་ཅེར་
བལྟས་ཙ་ན་མཆིལ་ལྷམ་གཅིག་འདུག་པ་དབྱི་དབྱི་བ་ཞིག་ནཱ་རོ་པའི་དཔྲལ་བར་
བརྒྱབ་པས་ནཱ་རོ་པ་བརྒྱལ། བརྒྱལ་བ་སངས་ཙམ་ན། ཐེག་པ་མཐའ་དག་གི་
ཆོས་ལ་འདི་ཤེས་འདི་མི་ཤེས་བྱ་བ་མི་འདུག་སྟེ། བླ་མས་བྱིན་རླབས་ཀྱི་སྒོ་ནས་
238 - 19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྟོགས་པ་ཡིན་ཏེ། ཚིག་དང་ཡི་གེའི་སྒོ་ནས་བསླབས་པ་ནི་མེད་གསུང་། ཁྱད་
པར་དུ་ཨ་ཐུང་ངུའི་གདམས་ངག་བྱ་བ་གནང་བ་ལགས་སྐད།
དེ་ནས་མི་ཆོས་ ཀྱི་ཡུལ་དུ་ ཕྱིན་པ་ལ་ལམ་ཁ་ན་གྲོགས་པོ་མགར་བ་
གཅིག་ཡོད་ པའི་ སར་ ཞག་སའི་ སྲོད་ ལ་ དགེ་ སྦྱོར་ བྱས། ནམ་ སྨད་ གཟིམས་
དགོས་སྙམ་ཙ་ན་མགར་བ་ལངས་ནས་བཟོ་རྒྱུག་དེ་རེ་བྱས་པས་ཇོ་བོའི་གཉིད་
ཀྲོགས་པས་ཞེ་སྡང་སྐྱེས། ཞེས་སྡང་གི་རྩ་བ་མ་རིག་པ་ལ་ཐུག །མ་རིག་པའི་རྩ་
བ་བཙལ་བས་ཆོས་ཐམས་ཅད་སྐྱེ་བ་མེད་པའི་དོན་ཅན་དུ་གོ །འོ་ན་དེ་ལྟར་གོ་
བ་དེ་སུའི་དྲིན་ཡིན་ན་བླ་མ་ཏེ་ལོ་པའི་དྲིན་ཡིན་ཏེ། གྲོགས་པོ་ལས་བྱུ་རུ་བྲེ་དོ་
བསྐྱིས་ནས་དྲིན་ལན་གྱི་མཆོད་པ་འབུལ་དུ་བྱོན་པས། ཏེ་ལོ་པས་མཁྱེན་ནས་ནཱ་
རོ་པ་འདི་ད་དུང་དུ་རྣལ་འབྱོར་པ་ཆེན་པོར་མི་འདུག་བྱུ་རུ་བྲེ་དོ་འདྲ་བ་ལ་ཆགས་
རིན་ཅི་ཡོད་སྙམ་ནས་ནཱ་རོ་པའི་ཞེན་པ་ཟློག་པའི་ཕྱིར་བྱུ་རུའི་རི་དེལ་ཞིག་སྤྲུལ་
ནས་དེའི་ཁར་སྤྱན་བཙུམ་མེ་བསྒོམ་ཞིང་བསྡད་པས། ནཱ་རོ་པའི་བྱུ་རུ་བྲེ་དོ་བོ་དེ་
གོད་མེད་དུ་སོང་སྟེ། འོན་ཀྱང་བླ་མ་ལ་བསྔོས་པ་ཡིན་པས་གཏོར་ནས་འོང་ངོ་
། །
དེ་ནས་ལོག་ནས་ཁ་ཆེའི་ཡུལ་ན་བཞུགས་པ་ལ། རྒྱ་གར་གྱི་བི་ཀྲ་མ་ཤི་
ལའི་གཙུག་ལག་ཁང་གི་སྒོ་སྲུང་གི་པཎྜི་ཏ་ལ་སྤྱན་འདྲེན་ཏེ། དེ་ཡང་ཤར་ཕྱོགས་
ཀྱི་སྒོ་སྲུང་པ་སློབ་དཔོན་ཆེན་པོ་རཏྣ་ཨ་ཀ་ར་ཤན་ཏི་པ། ལྷོ་ཕྱོགས་ཀྱི་སྒོ་སྲུང་པ་
ངག་གི་དབང་ཕྱུག་གྲགས་པ། ནུབ་ཕྱོགས་ཀྱི་སྒོ་སྲུང་པ་ཤེས་རབ་འབྱུང་གནས་
སྦས་པ། བྱང་ཕྱོགས་ཀྱི་སྒོ་སྲུང་པ་ནཱ་རོ་པ་སྤྱན་དྲངས་ཏེ་བྱོན་ནས། ནཱ་རོ་པའི་
ཐུགས་ལ་ངས་ཆོས་བཤད་དམ་སྒོམ་བྱེད་བླ་མ་ལ་མ་དྲིས་པར་མི་རུང་སྙམ་ནས།
ཏེ་ལོ་པའི་གན་དུ་ཕྱིན་ཏེ་ངས་ཆོས་བཤད་དམ་བསྒོམ་བྱ་ཞུས་པ་ལ། ཆོས་ཤོད་
238 -20



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཀྱང་མི་གསུང་མ་ཤོད་ཀྱང་མི་གསུང་པར་ཐོད་པ་གཅིག་གི་ནང་དུ་དྲི་ཆེན་སླ་
འདག་འབུ་ཆུང་ཤིག་ཤིག་པ་ཞིག་བླུགས་པ་མིའི་རྩིབ་མའི་ཁེམ་བུ་བཅུག་ནས་ནཱ་
རོ་པ་ལ་གནང་། ནཱ་རོ་པས་དེ་གསོལ་བས་ཤིན་ཏུ་ཞིམ་པ་རོ་བཅུད་དང་ལྡན་པར་
འདུག་ནས། ནཱ་རོ་པའི་ཐུགས་ལ་ག་རེ་ཐོད་པ་མི་གཙང་བའི་རྫས་ཡིན། དྲི་ཆེན་
མི་གཙང་བའི་རྫས་ཡིན། མེའི་ རྩིབ་མ་མི་གཙང་བའི་རྫས་ཡིན་པ་ལ་བླ་མས་
བྱིན་གྱིས་བརླབས་པས་ཤིན་ཏུ་ཞིམ་པ་རོ་བཅུད་དང་ལྡན་པར་འདུག་སྟེ། དེ་དང་
འདྲ་བར་ཆོས་བཤད་པ་ཚིག་གི་ན་ཡ་ཡིན་བསྒོམས་ན་རང་ལ་ཉམས་མྱོང་ཁྱད་
པར་ཅན་སྐྱེ་བྱ་བ་ཡིན་ཡང་སྙམ་ནས་ཁར་མ་བཏོན་པ་ལ། ཏེ་ལོས་མཁྱེན་ནས་དེ་
དེ་ ལྟར་ ཡིན་མོད་ གསུང༌། དེ་ནས་བི་ཀྲ་མའི་ བྱང་ ཕྱོགས་ ཀྱི་སྒོ་ སྲུང་ པ་ལ་
བཞུགས་སོ། །
གནས་དེ་ན་ཕྲུ་བ་ཞིག་ཐབ་ཏུ་བཙུགས་ནས་དེའི་ཆ་རྐྱེན་ཚོད་མ་ཞིག་སྟེ་
ཚོས་པའི་ཤིང་ཞིག་དེ་ལ་འདེབས་པའི་སྤྱོད་གཅིག་ཆུ་དང་དཀོན་མཆོག་མཆོད་
པའི་མེ་ཏོག་དུས་གཅིག་ལ་ལོན་སྐད། པུས་པ་ཧ་རི་མེ་ཏོག་གི་སྣམ་བུ་ཅན་བྱ་བ་
དེ་ན་བསྒོམ་ཞིང་བཞུགས་པ་ལ། བྱང་ཕྱོགས་ཀྱི་མུ་སྟེགས་པ་རྣམས་ན་རེ་ནཱ་རོ་པ་
དང་རྩོད་པ་བྱས་ལ། ནཱ་རོ་པ་རྩོད་པ་རྒྱལ་ན་ངེད་མུ་སྟེགས་པ་བྱང་ཕྱོགས་ན་
གནས་པ་ཐམས་ཅད་ནང་པ་སངས་རྒྱས་པའི་བསྟན་པ་ལ་ཞུགས། ངེད་རྒྱལ་ན་
ནཱ་རོ་པས་དབུ་མཛད་པ་བྱང་ཕྱོགས་པ་ཐམས་ཅད་ངེད་ཀྱི་བསྟན་པ་ལ་ཞུགས་
ཟེར་ཏེ་དེར་རྩོད་པ་ནུབ་གསུམ་བྱས་པས་ནཱ་རོ་པ་རྒྱལ། བྱང་ཕྱོགས་ཀྱི་མུ་སྟེགས་
པ་ཐམས་ཅད་ཀྱང་ནང་པ་སངས་རྒྱས་པའི་བསྟན་པ་ལ་ཚུད་དོ། །
གཞན་ཡང་ནཱ་རོ་པ་འདིས་རྣམ་པར་ཤེས་པ་གཞན་གྱི་གྲོང་ཁྱེར་ལ་འཇུག་
238-21



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་སྟེ་བྱང་ཕྱོགས་དེར་གླང་པོ་ཆེ་ཤིན་ཏུ་ཆེ་བ་ཞིག་ཤི་ནས་དེའི་རོ་དེ་མིས་ནི་མི་
ཐེག་ཤའི་རུལ་སུངས་ཁར་ལས་མི་ཐམས་ཅད་ནད་དུ་འགྲོ་ནས་མྱ་ངན་ཆེ་བ་ལ་
ནཱ་རོའི་ཞལ་ནས་ཁྱེད་ཅག་ཐག་རིང་པོ་ཞིག་ཏུ་གླང་པོ་ཆེ་ཤོང་པའི་ཁུང་བུ་བྲུས་
ཤིག་ཟེར་ནས། མིས་དེ་ལྟར་བྱས་པས་ནཱ་རོ་པས་ཁོ་རང་གི་དབེན་ཁང་དུ་བསྡད་
ནས་ཤེས་པ་གླང་པོ་ཆེ་ལ་བཅུག་པས་གླང་པོ་ཆེའི་རོ་དེ་ལངས་ནས་ལྡབ་ལྡབ་
སོང་ནས་ཁུང་བུར་ཕྱིན་པ་དང་ཧྲུལ་གྱིས་སོང་ནས་ཇོ་བོའི་ལུས་ལ་དབུགས་ནར་
གྱིས་བྱུང་བ་ལགས་སྐད། གཞན་ཡང་ཇོ་བོ་ཁྲུས་མཛད་པའི་དུས་སུ་ཨསྟ་ན་ནུའི་
སྲུང་འཁོར་གཅིག་ཕུལ་ནས་རྩར་བཞག་པས་བྱ་ཁྭ་ཏ་གཅིག་གིས་ནམ་མཁའ་ལ་
ཁྱེར་བས་ཇོ་བོས་ལྟ་སྟངས་གཅིག་བྱས་སྡིགས་མཛུབ་གཏད་ནས་ཧཱུྃ་བྱས་པས།
ཁྭ་ཏ་ཡར་འཕུར་མ་ཤེས་མར་འབབ་མ་ཤེས་རེངས་པའི་ལས་དེ་ལྟ་བུ་གྲུབ་སྐད།
དེ་ལ་སོགས་པ་རྫུ་འཕྲུལ་མང་དུ་མཛད་ཀྱིས་བཞུགས་པ་ལ།
བླ་མ་མར་པ་ལྷོ་བྲག་པ་དེ་གཞོན་པའི་དུས་སུ་ཆང་ལ་དགའ་བ་མི་དང་
འཐབ་པ་གདུག་རྩུབ་ཤིན་ཏུ་ཆེ་བ་ ཞིག་ བྱུང་ པ་ལ། ཁོང་ གི་ཡབ་ ཀྱི་ ཐུགས་
དགོངས་ལ་འདི་
་ལ་འདི་སློབ་གཉེར་ཞིག་ལ་བཏང་ན་འདི་བས་ཤེད་བྱེ་བ་ཞི་བ་གཅིག་
འོང་ངམ་སྙམ་ནས་ཀེ་ཆ་མང་དུ་བསྐུར་ནས་གཙང་དུ་ཆོས་ལ་བཏང་པས་དགེ་
བཤེས་འབྲོག་མི་རྒྱ་གར་ནས་བྱོན་པ་ཞིག་དང་དུས་མཚུངས་ནས་ཆོས་ཞུས་པ་ལ།
ཆོས་ལ་ཡིན་ཐེང་ཆེ་བ་མཚོ་སྐྱེས་ཀྱི་སྒྲུབ་ཐབས་རེ་རེ་ལ་ཚོགས་འཁོར་དང་
འབུལ་བ་འབྲི་རེ་དགོས་ཀྱིན་འདུག་ནས། མར་པའི་བསམ་པ་ལ་ ་འདིར་འདི་
ཙམ་གྱི་དཀའ་ལས་བྱེད་པ་བས་བལ་ཡུལ་རང་དུ་འགྲོ་དགོས་སྙམ་སྟེ་ཀ་ཆ་
ཐམས་ཅད་གསེར་དུ་བསྒྱུར་ནས་བྱོན་བལ་པོ་སྤྱི་ཐེར་བ་ལ་གདན་བཞིའི་ཕྲིན་
238 -22



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལས་དགྱེས་རྡོར་ལ་སོགས་པའི་སྒྲུབ་ཐབས་ཉན་གྱིས་བསྡད་པས། བལ་པོའི་
པཎྜི་ཏ་དེ་རྣམས་ཀྱང་རྒྱ་གར་ལ་མ་ཐུག་པ་ལ་མཁས་པར་མི་བྱེད་པར་འདུག་
ནས་རྒྱ་གར་རང་དུ་བྱོན་ཙ་ན་བི་ཀྲ་མའི་སྒོ་སྲུང་མཛད་པའི་པཎྜི་ཏ་དུས་མཚུངས་
ཀྱི་དེ་བཞི་ཀ་བཞུགས་པ་དང་འཛོམས་ནས། མར་པས་པཎྜི་ཏ་འདི་རྣམས་གང་ཆེ་
བ་ཡིན་བྱས་པས་ནཱ་རོ་པ་ལ་སུས་ཀྱང་འགྲན་དུ་མེད་ཟེར་ནས། ནཱ་རོ་པའི་སྤྱན་
སྔར་ཕྱིན་ནས་ཆོས་ཞུས་ཏེ་གསེར་གྱི་མཎྜལ་ཕུལ་ཞིང་ཞུས་སོ། །
དེ་ནས་དེ་ལྟར་ལོ་བཅུ་གཉིས་སུ་པུ་ལ་ཧ་རིར་བསྡད། ཐེག་པ་ཆེན་པོའི་
ཆོས་མང་དུ་ཞུས་ནས་མང་པོའི་སེམས་ལ་བོད་དུ་སོང་ལ་གསེར་ཞིག་བཙལ་ཏེ་
བླ་མ་ལ་ཡང་དབུལ། འདི་ན་མཆོད་གནས་བཟང་པོ་བཞུགས་པ་འདི་ཀུན་ལ་
ཡང་མཆོད་པ་ཞིག་བྱ་སྙམ་སྟེ་བོད་དུ་བྱོན་ནས། གཙང་གི་ལ་སྟོད་སྐྱེར་བུ་བྱ་བ་
དེར་དགེ་བཤེས་གློག་སྐྱ་གཅིག་གིས་སྣ་ལེན་བྱས་ནས་ཆོས་མང་དུ་བཤད། དེ་
ནས་ཡུལ་དུ་མ་ཕྱིན་པར་བྱང་ངོས་འདི་འགྲིམས་ནས་གསེར་བཙལ་ནས་ཡར་
བཞུད་ཀར་འཕན་ཡུལ་གྱི་མར་པ་འགོ་ཡག་བྱ་བ་ཁོང་རང་གི་གདུང་རུས་གཅིག་
པ་ཞིག་ཆ་ལས་གསེར་ཐིམ་གྲངས་བཅུ་གཉིས་བྱིན་པ་ལ་གདམས་ངག་ཀྱང་བྱིན་
ཟེར། དེ་ལྟར་བོད་དུ་ལོ་གསུམ་ལོན་ནས་རྒྱ་གར་དུ་གསེར་བསྣམས་ནས་ཕྱིན་
པས། བི་ཀྲ་མར་ཕྱིན་ཙ་ན་ནཱ་རོ་པས་མར་པ་ལ་སྔ་ན་ཆོས་བཤད་ཙ་ན་ཐུན་
བཞིར་བསྒོམ། ཐུན་མཚམས་སུ་བཤད་པ་ཡིན་པ་ལ། ཕྱིས་ཕྱིན་པའི་དུས་སུ་
སྤྱོད་པ་ལ་གཤེགས་ནས། དཔེ་ཆ་ཐམས་ཅད་ཀྱང་བཏང་མར་པ་ལ་ཐང་སྐུ་ཞིག་
བཞག་ནས་འདུག་སྐད་ཁོ་རང་ལ་ཐོད་པ་གཅིག་དང་ཌ་མ་རུ་གཅིག་ལས་མ་
བཟུང་པར་འདུག་པ་ལ་སློབ་མ་རྙིང་པ་ཀུན་གྱིས་ཚོགས་འཁོར་བར་བྱེད་པའི་
238 ---23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དཔོན་ཙམ་གནང༌། ཆོས་མི་བདེ་བ་འདྲི་བ་ཙམ་གནང་
། བྱིན་རླབས་ཙམ་གནང་
པ་ལས་ སྔ་ན་བཞིན་དུ་ཆོས་ བཤད་ པ་མི་མཛད་པར་སྤྱོད་པ་མཛད། དེ་ཡང་
ཐམས་ཅད་ལ་སླང་སླང་ཟེར་བ་ཡིན་པ་ལ་ཨར་བ་མི་བཞི་ཙམ་དང་ཕྲད་ནས་
སླང་བྱས་པས་ཁོང་གིས་སྐེད་ནས་ཆུ་གྲི་རྣོན་པོ་རེ་རེ་བཏོན་ནས་ཐོད་པར་བཅུག་
པས་ནཱ་རོ་པས་གྲི་དེ་ཚོ་སླང་ཚན་གྱི་ནང་དུ་མར་བཞག་པ་བཞིན་དུ་ལྟེམ་གྱིས་
སོང་པ་དེ་ཧུབ་བྱས་ནས་བཞུད་དོ། །དེ་ནས་མར་པས་ཇོ་བོ་མེ་ཏྲི་པ་ལ་ཞུས་པ་
ཡིན་ཏེ་རྒྱས་པ་གུར་གྱི་དུས་སུ་འཆད། དེ་ནས་མར་པ་རྒྱ་གར་དུ་སྔ་ཕྱི་གཉིས་ལ་
ལོ་ཉི་ཤུ་ཙམ་བཞུགས་ནས་གདོད་མར་ཕྱིན་ཏེ་ལྷོ་བྲག་ན་བཞུགས་པ་ལ།
དགེ་བཤེས་རྔོག་ཆེན་པོ་དེ་སེ་ལུང་ན་དགེ་བཤེས་སྐྱེར་ཆུང་པ་ལ་རྙིང་པ་
ཉན་གྱིས་ཡོད་པ་ལ་དགོངས་ཤིག་སྐྱེར་ཆུང་པ་ན་རེ་ལྷོ་བྲག་ན་མར་པ་ལོ་ཙཱ་བ་
སངས་རྒྱས་དང་འདྲ་བའི་ནཱ་རོ་པ་བྱ་བ་ལ་ཐུག་པ་གསང་སྔགས་ཀྱི་གདམས་ངག་
ཅན་ཞིག་ཡོད། དེར་འོ་སྐོལ་རྔོག་སྟོན་གཉིས་འདོང་ངམ་གསུངས་པ་ལ། དེར་
དད་པ་སྐྱེས་ནས་རྩད་བཅད་པས། སྐྱེར་ལ་མར་པའི་མི་ཡུལ་ཐམས་ཅད་ཀྱི་རྒྱུས་
འདུག་ནས་དེའི་དགོང་མོ་རང་རེ་བོར་ཕྱིན་ཏེ། སང་གི་ཉི་མ་རང་ལ་གཡོག་དང་
བཅས་པ་རྟ་བསྐལ་ནས་ཕྱིན་ཏེ། དེར་རྟ་ལ་ཞུ་རྟེན་བྱས་ནས་ཆོས་ཞུས་པ་ལ་ཆོས་
གདམས་ངག་ཅན་གཅིག་ཏུ་གོ་ནས་ཡོད་པ་ལ། མར་པའི་སློབ་མ་མི་ཚོན་པོ་
གཙང་ན་བཞུགས་པ་དེས་བཙུན་པ་གཉིས་བཏང་ནས་རོང་དུ་སྤྱན་འདྲེན་དུ་བྱུང་
།
མར་པ་ཡང་བཞུད་པར་འདུག་པ་ལ། རྔོག་གི་བསམ་པ་ལ་ཕ་མ་གཉིས་ཀྱིས་ཀྱང་
གཙང་དུ་མི་གཏོང་ཁྱིམ་པ་ཡང་ཡིན་ཏེ་དེ་ཙམ་ན་འཛོལ་ཏེ་འགྲོ་བའམ་སྙམ་ནས་
མར་པ་ལ་ གཞུང་དུ་གཤེགས་པར་ཞུས་ནས། མར་ པའི་ ཞལ་ནས་བཙུན་པ་
238 24



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཉིས་པོ་ལ་ང་གཞུང་དུ་འགྲོ་མེ་སྟོན་ལ་ཆོས་ནི་ཤེས་ང་འོང་མི་དགོས་གྱིས་བྱས།
དེ་ནས་དབེན་རྩར་བཞུགས་ནས་ཞུས་པ་ལ་ཕར་བཞུད་ཀར་གནག་སྨད་བདུན་ཅུ་
སྦྲ་བཞི་ཟོ་ཁྱི་དང་ཁོལ་མོ་ཅག་གེ་ཞིག་ཕུལ། དེ་ནས་ཕྱིས་གསུང་རབ་དཀོན་
མཆོག་བརྩེགས་པ་ཞིག་གིས་སྣ་དྲངས་ཕུལ། དེ་ནས་ཕྱིས་མི་ལ་རྣལ་འབྱོར་གྱི་
གཡོག་བྱས་ནས་ལུག་བརྒྱ་ཁྱུ་གཅིག་བསྐྱལ། ལར་སྤོང་དག་ལན་གསུམ་མཛད་
སྐད། དེ་ནས་མེ་ཚོན་པོས་འབུལ་བ་བསྐྱལ་བ་ལ་ཞིང་ས་ཞོ་གཅིག་ཁེབས་པ་རྟ་
ཁྲབ་བརྒྱ་བུ་རམ་ཁལ་མེར་རེ་ཁེངས་པ་ཞིག་ཕུལ་བ་ལ་མར་པས་དེ་ཚོ་ལ་མདོ་
སྡེ་པུ་ཏི་སུམ་ཅུ་པ་གཅིག་དང་མཁར་དགུ་ཐོགས་པ་གཅིག་བྱས་སྐད། དེ་རྣམས་
ནི་ཕྱིན་ཅི་མ་ལོག་པ་སུས་ཤེས་པ་ལ་ཇོ་བོ་ནཱ་རོ་པས་ཤེས་པ་ལས་འཕྲོས་པའོ། །
ཆོས་འདིའི་བརྒྱུད་པ་ནི། རྡོ་རྗེ་འཆང་། རྡོ་རྗེ་སྙིང་པོ། ཏེ་ལོ་པ། ནཱ་རོ་པ། མར་པ། རྔོག་ཆོས་རྡོར། སྲས་མདོ་
སྡེ། དེས་རྡོ་ཐོགས། དེས་སྤྲུག་ཇོ་འབུམ། དེས་སྤྲུག་ཐམས་ཅད་མཁྱེན་པ། དེས་བླ་མ་ཞང་ལྷ་ཁང་དབུག་པ་ཞལ་
གཉིས། དེས་དྷརྨ་བཛྲ་ལ། དེས་ཤུ་ར་ཀིར་ཏི་ལ། དེས་པྲ་ཛྷཱ་ཀིརྟི་བདག་ལའོ། །དེ་ཡང་ཇོ་ཐོགས་ལ། ངོར་རྗེས། དེ་
ལའང་དབུག་ཐམས་ཅད་མཁྱེན་པས་ཞུས་སོ། །
དོན་བརྒྱུད་པ་ཡང་དེ་ཚོ་ཡིན་གསུང་
། འོ་ན་ཕྱིན་ཅི་མ་ལོག་པ་ལྷ་ཇོ་བོ་
ཆེན་པོ་ནཱ་རོ་པ་བྱ་བ་དེས་མཁྱེན་ན་རྒྱུད་ཀྱི་བསྡུས་པའི་དོན་དུས་འཆད་བྱས་པ་
ལ། རྒྱུད་ཀྱི་ཆིངས་འདི་གལ་ཆེ་སྟེ་བླ་མ་ལྷོ་པའི་ཞལ་ནས་ངས་གསང་སྔགས་
གང་བཤད་ཀྱང་དཀྱུས་སྟོད་སྨད་ཀྱི་དོན་ཐམས་ཅད་ཐུན་ཆུང་གཅིག་གི་ན་
ནང་དུ་
སྐྱེལ་དུ་འོང་གསུངས་སྐད། དེ་ག་ན་རྒྱུད་ཀྱི་ཆིངས་བྱ་བ་འདི་ལ་ཟེར་ཏེ། དེ་ལ་
དཔལ་དགྱེས་པ་རྡོ་རྗེའི་རྒྱུད་འདི་ལ་ཟེར་ཏེ། དེ་ལ་དཔལ་དགྱེས་པ་རྡོ་རྗེའི་རྒྱུད་
འདི་ལ་ཇོ་བོ་ནཱ་རོ་པའི་དགོངས་པ་ཐེག་པ་ཐུན་མོང་གི་བསླབ་བྱ་དང་
། ཐུན་མོང་
238 -25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མ་ཡིན་པའི་བསླབ་བྱའོ། །
དང་པོ་ལ་གསུམ་སྟེ། ཐེག་པ་ཐུན་མོང་དེ་སློབ་པའི་དུས་དང་
། བསླབ་
པའི་དགོས་པ་དང༌། ཐུན་མོང་གི་བསླབ་བྱའི་གོ་བའོ། །དུས་ནི་མདང་ལྟ་བུ་སྟ་
གོན་བྱས་པའི་རྨི་ལམ་ལ་བརྟེན་ནས་དེང་ སང་ཐོ་རངས་ཁའོ། །དགོས་པ་ནི་
ཁོར་བ་ལས་བློ་མ་ལོག་ན་སངས་མི་རྒྱ་བས་འཁོར་བ་ལས་བློ་ལྡོག་པའི་དགོས་
པའོ། །དགེ་བ་ནི་དཔེར་ན་ཨཱ་ལི་ཀཱ་ལི་དང་འདྲ། ཨཱ་ལི་ཀཱ་ལི་ལ་ཕྱི་རོལ་མུ་
སྟེགས་པ་ཡང་སློབ། ནང་པ་སངས་རྒྱས་པ་ཡང་སློབ་པ་བཞིན་དུ། འདི་ལ་ཡང་
ཐུན་མོང་གི་བསླབ་བྱ་འདི་ལ་ཕ་རོལ་དུ་ཕྱིན་པའི་ཐེག་པ་ཡང་སློབ། སྔགས་ཀྱི་
ཡང་སློབ་པས་ན་ཐེག་པ་ཐུན་མོང་ངོ༌། །དེའི་རྒྱུད་ཀྱི་ཁུངས་ནི་བརྟག་པ་ཕྱི་མའི་
ལེའུ་བརྒྱད་པ་ནས། དང་པོ་གསོ་སྦྱོང་སྦྱིན་པར་བྱ། དེ་རྗེས་བསླབ་པའི་བཞི་བཅུ་
སྟེ། དེ་ལ་བྱེ་བྲག་སྨྲ་བ་བསྟན། །མདོ་སྡེ་ཡང་དེ་བཞིན་ནོ། །དེ་ནས་རྣལ་འབྱོར་
སྤྱོད་པ་ཉིད། དེའི་རྗེས་སུ་དབུ་མ་བསྟན། །སྔགས་ཀྱི་རིམ་པ་ཀུན་ཤེས་ནས། །
དེ་རྗེས་ཀྱེའི་རྡོ་རྗེ་བརྩམ། སློབ་མས་གུས་བཅས་བླངས་ནས་ནི། །འགྲུབ་འགྱུར་
འདི་ལ་ཐེ་ཚོམ་མེད་བྱ་བས་གཟུང་བའོ། །
དེ་རྣམས་ལ་ཐེག་པ་ཐུན་མོང་གི་བསླབ་བྱར་བགྲང་། ཐུན་མོང་མ་ཡིན་པ་
ལ་གསུམ་སྟེ། གཞིའི་རྒྱུད་དང་
། རང་བཞིན་གྱི་རྒྱུད་དང་
། འབྲས་བུའི་རྒྱུད་དོ། །
དང་པོ་ལ་བཞི་སྟེ། རྡོ་རྗེ་སློབ་དཔོན་གྱི་མཚན་ཉིད་དང༌། སློབ་དཔོན་གྱི་ལས་དང་
།
སློབ་མ་དཀྱིལ་འཁོར་ལ་གཞུག་ཅིང་ལྷ་ངོ་བསྟན་པ་དང་
། དབང་བསྐུར་བའོ། །
མཚན་ཉིད་ནི་བརྟག་པ་ཕྱི་མའི་ལེའུ་དང་པོ་ནས། རང་འདོད་ལྷ་མཉམ་རྣལ་འབྱོར་
པས། །རབ་མཐོང་སྔགས་ཀྱི་ཕ་རོལ་སོན། །གུར་གྱི་ལེའུ་བརྒྱད་པ་ནས་ཉན་ཐོས་
238-26



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྤྱོད་པ་སྐྱོང་བྱེད་ཅིང་ཞེས་བྱ་བ་ལ་སོགས་པ་བཅོ་བརྒྱད་གསུངས་སོ། །
ལས་ནི་དང་པོར་བསྙེན་པ་བྱེད་དེ་རྡོ་རྗེ་སློབ་དཔོན་གྱི་ལས། སའི་ཆོ་ག་
བྱེད་དེ་རྡོ་རྗེ་སློབ་དཔོན་གྱི་ལས། སྟ་གོན་གྱི་ཆོ་ག །ཐིག་དང་ཚོན་གྱི་ཆོ་ག །
དཀྱིལ་འཁོར་གྱི་གནས་ཉེ་བར་བརྒྱན་པ་དང་། དཀྱིལ་འཁོར་སྒྲུབ་པ་དང་
།
སློབ་དཔོན་བདག་འཇུག་བྱེད་དེ་རྡོ་རྗེ་སློབ་དཔོན་གྱི་ལས་ནི་དེ་རྣམས་སོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི། ཡོལ་བའི་
ཕྱི་རོལ་དུ་ལས་ཐམས་ཅད་པའི་བུམ་པས་སློབ་མ་ལ་ཁྲུས་བྱས་ནས་སློབ་དཔོན་
ལ་མཎྜལ་ཕུལ་ལ། རས་དམར་པོ་དྲི་མ་མེད་པས་གདོང་གཡོགས་ལ། ཡོལ་བའི་
ནང་དུ་ཁྲིད་ལ་དམ་ཚིག་ དང་ སྡོམ་ པ་དབོག །ཡེ་ཤེས་དབབ། གདོང་ གཡོག་
དགྲོལ། ལྷ་ངོ་བསྟན་པའོ། །དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། གོས་
ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པར་བྱ། །ཕྱི་ནས་དཀྱིལ་
འཁོར་ཡང་དག་བསྟན་ཞེས་པ་སྟེ། དབང་བཞི་ཀ་ལ་སྦྱར་བར་བྱའོ། །དེ་ནས་
དབང་ བསྐུར་ བ་ ནི། དཀྱིལ་ འཁོར་ གྱི་ཤར་ ཕྱོགས་ སུ་ བུམ་ པའི་ དབང་། ལྷོ་
ཕྱོགས་སུ་གསང་བའི་དབང་
། ནུབ་ཕྱོགས་སུ་ཤེས་རབ་ཡེ་ཤེས་ཀྱི་དབང་
། བྱང་
དུ་དབང་བཞི་པ་བཀུར་བར་བྱའོ། །
དེ་ནས་རང་བཞིན་རྒྱུད་ལ་ཆོས་གསུམ་སྟེ། རྣལ་འབྱོར་དང་། རྣལ་འབྱོར་
གྱི་དམ་ཚིག་དང་
། རྣལ་འབྱོར་གྱི་སྤྱོད་པའོ། །དང་པོ་ལ་གཉིས་ཏེ། བསྐྱེད་པའི་
རིམ་ པའི་རྣལ་འབྱོར་དང༌
། རྫོགས་ པའི་རིམ་པའི་རྣལ་འབྱོར་རོ། །དང་པོ་ལ་
གཉིས། ལས་ཚོགས་ཀྱི་ལྷའི་བསྐྱེད་པའི་རིམ་པ་དང་
། མངོན་པར་རྟོགས་པའི་
ལྷའི་བསྐྱེད་པའི་རིམ་པའོ། །དང་པོ་ལ་སྒྲུབ་ཐབས་སུམ་ཅུ་རྩ་བཞི་སྟེ་དེ་རྟེན་གྱི་
238 -27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གང་ཟག་གཅིག་དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་ཐོབ་པ་ཞིག་
འཇིག་རྟེན་འདིར་ཞི་བ་དང་རྒྱས་པ་ལ་སོགས་པ་འདོད་པའི་རྟེན་གྱི་གང་ཟག་
གཅིག་བྱུང་ན་སྒྲུབ་ཐབས་སུམ་ཅུ་སོ་བཞི་པོ་འདི་གང་རུང་གཅིག་བསྟན། མངོན་
རྟོགས་ཀྱི་བསྐྱེད་རིམ་དང་རྫོགས་རིམ་གྱི་གདམས་ངག་མི་བསྟན་ནོ། །
དེ་ཡང་བརྟག་པ་དང་པོའི་ལེའུ་གཉིས་པར་མཁའ་འགྲོ་མ་བདུན་གྱིས་
ལས་བདུན་སྒྲུབ་པའི་སྒྲུབ་ཐབས་བདུན། ལེའུ་བཅུ་གཅིག་པ་དང་གུར་ལེའུ་བཅོ་
ལྔ་པ་གཉིས་ཀྱི་ཀུ་རུ་ཀུལླེའི་སྒྲུབ་ཐབས་དང་བརྒྱད། དེ་ནས་གུར་གཅིག་པུ་ནས་
སྟོན་པ་ལ་གུར་ལེའུ་གཉིས་པ་ནས་སྟོབས་པོ་ཆེའི་ཆར་དབབ་པའི་སྒྲུབ་ཐབས་
དང༌། འབྱུང་པོ་འདུལ་བྱེད་ཀྱི་སྒྲུབ་ཐབས་དང་
། ལེའུ་བཞི་པ་ནས་ཁྲོ་བོ་བཅུ་ལ་
སྒྲུབ་ཐབས་བཅུ་སྟེ། ལེའུ་བརྒྱད་པ་ནས་ལྷ་མོ་སྒྲོལ་མའི་ལྷ་བཅུ་གཅིག་གི་སྒྲུབ་
ཐབས་དང༌། དེ་ཉིད་ནས་ཤེས་རབ་ཕ་རོལ་ཕྱིན་པའི་སྒོ་ནས་བློ་སྤེལ་བའི་དང་
།
ལེའུ་བཅུ་བཞི་པ་ནས་འཇམ་པའི་རྡོ་རྗེ་ཡན་ལག་མེད་པའི་བུ་མོ་དགུག་པ་དང་
།
བཅོ་ལྔ་པ་ནས་སྤྱན་རས་གཟིགས་དང་སྐུལ་བྱེད་མ་དང་འོད་ཟེར་ཅན་ལ་སོགས་
པ་བཅུ་སྟེ། ལེའུ་བཅོ་ལྔ་པ་ནས་མགོན་པོ་ནག་པོས་དགྲ་གསད་པའི་སྒྲུབས་
ཐབས་དང་། དེ་རྣམས་ཀྱི་སྟེང་དུ་ད་ཅིའི་བརྒྱད་པོ་བསྣན་པས་སུམ་ཅུ་རྩ་བཞི་
ཡོད་དེ་དེ་རྣམས་གོང་གི་མིང་གིས་བཏགས་ལ་གཅིག་ཏུ་བགྲང་
། དེ་ནས་མངོན་
རྟོགས་ནི་གང་ཟག་གཅིག་གོང་བཞིན་དབང་ཐོབ་ནས་འཇིག་རྟེན་འདིའི་ཞི་རྒྱས་
མི་འདོད་དེ། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་གང་ཟག་བྱུང་ན་དེ་
ལ་གཉིས། རིགས་བསྡུས་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ་དང་
།
བྱེ་བྲག་པའི་ལམ་དུ་བྱེད་པ་གཉིས་སོ། །
238-28



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ལྟར་ཡང་གུར་ལེའུ་ལྔ་པ་ནས། དཀྱིལ་འཁོར་རེ་རེ་བསྒོམ་པ་འམ། །
ཡང་ན་བསྡུས་པའི་དཀྱིལ་འཁོར་རོ། །ཞེས་གསུངས་སོ། །
རིགས་བསྡུས་པ་ལ་གཉིས། ལྔ་ཚན་ལྔས་བསྡུས་པའི་དཀྱིལ་འཁོར་ལམ་
དུ་བྱེད་པ་དང་
། དགུ་ཚན་ལྔས་བསྡུས་པའི་དཀྱིལ་འཁོར་འཁོར་ལོ་ལམ་དུ་བྱེད་
པའོ། །དེ་ལྟར་ཡང་དེ་ཉིད་ནས། བརྒྱད་བརྒྱད་ཀྱི་ནི་དབུས་བཞུགས་མ། །ཡང་
ན་ཉི་ཤུ་ལྔ་རྣམས་ནི། །སྒོ་བ་རྣམས་ནི་སྒོར་བཀོད་པ། །དེ་ཚེ་བསྡུས་པའི་དཀྱིལ་
འཁོར་རོ་ཞེས་སོ། །ལྔ་ཚན་དང་དགུ་ཚན་གཉིས་ལ་ཡང་གཙོ་བོ་གོ་འཕོས་པས་
ལྔ་ལྔ་བཅུར་འགྲོ་བར་རུང་པ་ཡོད་དེ། དེ་ལྟར་ཡང་གུར་ལེའུ་ལྔ་པ་ནས། སངས་
རྒྱས་མགོན་པོ་གང་ཉིད་ཀྱི། །དཀྱིལ་འཁོར་དབུས་མར་གྱུར་པ་ཡི། །དེ་ཉིད་ཀྱི་
ནི་དཀྱིལ་འཁོར་བཤད། །ཅེས་གསུངས་པས་སོ། །
དེ་ཡང་མི་བསྐྱོད་པས་གཙོ་བོ་བྱས་ན་མི་བསྐྱོད་པའི་རིགས་བསྡུས་པའི་
དཀྱིལ་འཁོར་དུ་འགྲོ་ལ། དེ་ཡང་རིགས་གང་དང་གང་གིས་གཙོ་བོ་བྱས་པ་དེ་
དང་དེའི་དཀྱིལ་འཁོར་དུ་འགྲོར་རུང་སྟེ། ལྔ་ཚན་དགུ་ཚན་གཉིས་སུ་བགྲང་ངོ༌
། །
བྱེ་བྲག་པ་ལ་ལྔ་སྟེ། མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་གྱི་འཁོར་ལོ་ལམ་
དུ་བྱེད་ ་པ་དང་། རྣམ་པར་སྣང་མཛད་ཀྱི་དང་
། རིན་འབྱུང་དང་
། སྣང་བ་མཐའ་
ཡས་དང་། དོན་ཡོད་གྲུབ་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ་དང་
།
དེ་ལྟར་ཡང་གུར་གྱི་ལེའུ་དང་པོ་ནས། དགྱེས་རྡོར་འབུམ་ལྔའི་བདག་ཉིད་ལས། །
དཀྱིལ་ འཁོར་རྣམ་ པ་ ལྔར་ གསུངས་ཏེ། །རྡོ་ རྗེ་ ཅན་དང་བརྟག་པ་ དང༌། །དེ་
བཞིན་རྡོ་རྗེ་གཟི་བརྗིད་དང་
། །པད་མ་གར་དབང་ཕྱུག་གི་དང་། །རྟ་ཡི་རྒྱལ་པོ་
ལྔ་པ་འོ། །དེ་ལས་མི་བསྐྱོད་པ་ལ་གཉིས། །ཁྲག་འཐུང་ལྷ་དགུའི་དཀྱིལ་འཁོར་
238 -29



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྱི། །འཁོར་ལོ་ལམ་དུ་བྱེད་པ་དང་། །མཁའ་འགྲོ་མ་བཅོ་ལྔའི་དཀྱིལ་འཁོར་གྱི་
འཁོར་ལོ་ལམ་དུ་བྱེད་པའོ། །དང་པོ་ལ་བཞི་སྟེ། དགྱེས་པ་རྡོ་རྗེ་ཞལ་གཅིག་
ཕྱག་གཉིས་པས་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་ལམ་དུ་
བྱེད་པ་དང་
། ཞལ་གསུམ་ཕྱག་བཞི་པའི་དང་
། ཞལ་གསུམ་ཕྱག་དྲུག་པའི་དང་
།
ཞལ་བརྒྱད་ཕྱག་བཅུ་དྲུག་པའི་དཀྱིལ་འཁོར་ལམ་དུ་བྱེད་པའོ། །དེ་ལྟར་མི་
བསྐྱོད་པ་ལ་ཧེ་རུ་ཀ་བཞི་བདག་མེད་མ་དང་ལྔའི་སྟེང་དུ་རྣམ་སྣང་ལ་སོགས་པ་
བཞི་བསྣན་པས་དགུའོ། །དེའི་སྟེང་དུ་རིགས་བསྡུས་གཉིས་ཏེ་བཅུ་གཅིག །དེའི་
སྟེང་དུ་ལས་ཚོགས་ཀྱི་སྒྲུབ་ཐབས་སུམ་ཅུ་སོ་བཞི་པོ་ཤིན་ཏུ་བགྲངས་བ་དང་
།
བཅུ་གཉིས་པོ་དེས་གུར་དགྱེས་རྡོར་གཉིས་ནས་བསྐྱེད་པའི་རིམ་པ་བསྟན་ཚད་
མ་འདུས་པ་མེད་གསུང་སྟེ་མེད་དོ། །
དེ་ནས་རྫོགས་ རིམ་ གྱི་རྣལ་འབྱོར་ ལ་ གསུམ་ སྟེ། དངོས་ པོའི་གནས་
སྟངས་དང་། ལམ་གྱི་གནས་སྟངས་དང་
། འབྲས་བུའི་གནས་སྟངས་སོ། །དང་པོ་
ལ་གཉིས་ཏེ། སེམས་དངོས་པོ་ལ་གནས་སྟངས་ཀྱིས་བསྒོམ་རྒྱུ་དོན་གྱི་ངོ་བོ་ངོ་
ཤེས་
ཤེས་པ་བྱ་བའི་ཕྱིར་ལྟ་བའི་དོན་གཏན་ལ་དབབ་པ་དང་
། ལུས་དངོས་པོའི་
གནས་སྟངས་ ཀྱིས་ སྒོམ་པའི་གནད་ཤེས་ པར་བྱ་བའི་ ཕྱིར་ལུས་དངོས་ པོའི་
གནས་སྟངས་གཏན་ལ་དབབ་པའོ། །ལམ་གྱི་གནས་སྐབས་ལ་གཉིས་ཏེ། རབ་
ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན། རང་ལུས་ཐབས་
ལྡན་དང་། གཞན་ལུས་ལས་ཀྱི་ཕྱག་རྒྱ་ལ་བརྟེན་པའོ། །རང་ལུས་ལ་གསུམ།
གཏུམ་མོའི་ རྫོགས་ རིམ་ དང་། སྒྱུ་ལུས་ དང་། འོད་གསལ་ གསུམ་སྟེ། དེ་ཡང་
གཏུམ་མོ་ནི་ལེའུ་དང་པོའི་ལྟེ་བར་གཏུམ་མོ་འབར་བ་ཡིས་ཞེས་པ་ལ་སོགས་
238 -30



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའོ། །སྒྱུ་ལུས་ནི་རྨི་ལམ་དང་བསམ་གཏན་བསྲེ་བ་སྟེ། བརྟག་པ་དང་པོའི་ལེའུ་
བཅུ་པ་ནས་ཉལ་དང་ལོག་པའི་ཁྱད་པར་ལས། རྟག་ཏུ་རྨི་ལམ་འདྲ་བར་འགྱུར་
ཞེས་པའོ། །འོད་གསལ་ནི་གཉིད་དང་བསམ་གཏན་བསྲེ་བའི་གདམས་ངག་ཡིན་
ཏེ། ཕྱི་མའི་ལེའུ་གསུམ་པ་ནས། གཉིད་ནི་སྤང་བར་མི་བྱ་སྟེ། དབང་པོ་རྣམས་ནི་
མི་དགག་གོ་ཞེས་སོ། །དེ་ནས་འབྲས་བུའི་གནས་སྟངས་ནི་ཉམས་མྱོང་གོང་ནས་
གོང་དུ་སྐྱེ་བ་ལ་བྱ་སྟེ། སྐུ་དང་ཡེ་ཤེས་ལ་ནི་མ་ཡིན་ནོ། །
དེ་ལྟར་བསྐྱེད་རིམ་ལ་ཆོས་བཅུ་གཉིས་ཡོད། རྫོགས་རིམ་ལ་གསུམ་སྟེ་
བཅོ་ལྔ་ནི་རང་བཞིན་རྒྱུད་ལ་གསུམ་ཡོད་པའི་རྣལ་འབྱོར་ཞེས་པ་དེ་ལ་ཆོས་བཅོ་
ལྔའོ། །གསུམ་པོ་དེ་ཉིད་ཀྱང་རྩ་བཤད་གཉིས་ནས་རྫོགས་རིམ་བསྟན་ཚད་མ་
འདུས་པ་མེད་ཟེར་བ་མད་དོ། །དེ་ནས་རྣལ་འབྱོར་དེ་ལ་དམ་ཚིག་ནི་གཉིས་ཏེ།
བཟའ་བའི་དང་
། བསྲུང་བའི་འོ། །བཟའ་བ་ནི་བརྟག་པ་དང་པོའི་ལེའུ་བཅུ་
གཅིག་པ་དང་ལེའུ་བདུན་པ་དང་གུར་གྱི་ལེའུ་བདུན་པ་ནས་ཤ་ལྔ་བདུད་རྩི་རྣམ་
པ་ལྔ་བཟའ་བ་ཕན་ཡོན་དང་བཅས་པའོ། །བསྲུང་བ་ནི་གུར་ལེའུ་བཅོ་ལྔ་པ་ནས་
རྩ་ལྟུང་བཅུ་གསུང་སྟེ། དོན་གྱིས་རྩ་ལྟུང་བཅུ་བཞི་གསུངས། དེ་ནས་རྣལ་འབྱོར་
དེ་ལ་སྤྱོད་པ་དུ་ཡོད་ན་གསུམ་སྟེ། དམན་པ་ལས་དང་པོའི་སྤྱོད་པ་དང་། བསྟེན་
པ་བསམས་སློབ་པའི་སྤྱོད་པ་དང་
། རིགས་པ་བརྟུལ་ཞུགས་ཀྱི་སྤྱོད་པའོ། །
དེ་ལ་དམན་པའི་སྤྱོད་པ་ནི་ད་ལྟ་བྱེད་དགོས་པ་ཡིན་ཏེ། ཛཾ་བྷ་ལ་ལ་ཆུ་
སྦྱིན་དང་
། འབྱུང་པོ་ལ་གཏོར་མ་གཏོང་བ་ལ་སོགས་པ་ལས་དང་པོ་པའི་བྱ་བའི་
རིམ་པ་བཅོ་ལྔ་སྟོན་ཏེ། གུར་ལེའུ་བཅོ་ལྔ་པ་ནས། ཛཾ་བྷ་ལ་ལ་ཆུ་སྦྱིན་དང་
། བྱེ་
མའི་ལས་ལ་མཆོད་རྟེན་བྱ་བ་ལ་སོགས་པ་ལས་དང་པོ་པའི་བྱ་བ་བཅོ་ལྔ་སྟོན་ཏོ། །
238-31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྟེན་པ་བསམ་པ་སློབ་པའི་སྤྱོད་པ་ལ་གཉིས་ཏེ། བསྐྱེད་པའི་རིམ་པའི་
བསྟེན་ པ་ བསམ་ པ་ སློབ་མའི་ སྤྱོད་པ་དང་
། རྫོགས་ པའི་ རིམ་ པའི་བསྟེན་
བསམ་པ་སློབ་པའི་སྤྱོད་པའོ། །བསྐྱེད་རིམ་གྱི་བསྟེན་པ་བསམ་པ་སློབ་པ་ནི་
མཉམ་བཞག་ལ་སྟན་བདེ་བའི་སྟེང་དུ་བསྡད་ནས་ཧེ་བཛྲ་ལྷ་དགུ་ལྟ་བུ་ཞིག་གི་
བསྐྱེད་རིམ་བསྒོམས་ནས། རྗེས་ཐོབ་ལ་ཕྱི་སྣོད་གཞལ་ཡས་ཁང་དུ་བལྟས་ནང་
བཅུད་སེམས་ཅན་ཅི་མཐོང་ཡི་དམ་ལྷར་བལྟ་བའོ། །དེ་ལྟར་ཡང་བརྟག་པ་དང་
པོའི་ལེའུ་བཞི་པ་ནས་ཐུན་གསུམ་དུ་བྱིན་གྱིས་བརླབས་པའི་སྒོམ་པ་རྣམ་པར་
བསྒོམས་པ་ལས་ལངས་ཏེ། ལྷའི་གཟུགས་སུ་གཞག་པར་བྱའོ་ཞེས་སོ། །
དེ་ནས་རྫོགས་རིམ་གྱི་བསྟེན་པ་བསམ་པ་སློབ་པའི་སྤྱོད་པ་ནི་སྟན་བདེ་
བའི་སྟེང་དུ་མཉམ་བཞག་ལ་གཏུམ་མོ་ལྟ་བུ་གཅིག་ལ་བསྒོམས་པས་ཟག་མེད་
བདེ་སྟོང་གཉིས་མེད་དེ་རང་གི་རྒྱུད་ལ་བསྐྱེད་ནས། དེ་ནས་དམིགས་པ་བཏང་
བའི་རྗེས་ཐོབ་ཤེས་པ་དེའི་དུས་སུ་མིག་གིས་གཟུགས་མཐོང་བ་དང་
། རྣ་བས་སྒྲ་
ཐོས་པ་ལ་སོགས་པ་ཐམས་ཅད་མཉམ་པར་བཞག་ཙ་ན་ཉམས་སུ་མྱོང་བ་དེས་
ཕར་རྒྱས་བཏབ་ནས་སྒོམ་པའོ། །དེ་ལྟར་ཡང་བརྟག་པ་དང་པོའི་ལེའུ་བདུན་པ་
ལས། དེ་བཞིན་བདག་ཉིད་དང་མཆོག་ཉིད་ཅེས་པ་དང་། གུར་ལེའུ་བཞི་པ་ནས་
ཡེ་ཤེས་འཕུངས་བ་བློ་ལྡན་པས། དེ་ཡི་རྗེས་སུ་ཐམས་ཅད་འབྲངས་ཞེས་སོ། །དེ་
ལྟར་བྱས་པས་བཅུ་གཅིག་ཙམ་ན་བསྐྱེད་པའི་རིམ་པ་ལ་བརྟན་པ་དང་རྫོགས་
པའི་རིམ་པ་ལ་རྟགས་ཐོན་པ་དུས་གཅིག་ལ་འོང་
། དེ་བྱུང་བ་དང་རིག་པ་བརྟུལ་
ཞུགས་ཀྱི་སྤྱོད་པ་ལ་གསུམ་སྟེ། སྤྲོས་བཅས་ཀྱི་སྤྱོད་པ་མཁའ་འགྲོ་མ་བཅོ་ལྔ་
ཁྲིད་ནས་དང༌། སྤྲོས་མེད་མཁའ་འགྲོ་མ་བརྒྱད་དང་
། ཤིན་ཏུ་སྤྲོས་མེད་མཁའ་
238-32



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འགྲོ་མ་ཞིག་ཁྲིད་ནས་སྤྱོད་པ་བྱེད་པའོ། །དེ་ལྟར་ན་རྣལ་འབྱོར་གྱི་ཆོས་བཅོ་
ལྔའི་སྟེང་དུ་དམ་ཚིག་གཉིས། སྤྱོད་པ་གསུམ་བསྣན་ནས་ཉི་ཤུ་ཡོད་དེ། དེ་ནི་
རང་བཞིན་གྱི་རྒྱུད་ཀྱི་ཆོས་ཉི་ཤུའོ། །
དེ་ནས་འབྲས་བུའི་རྒྱུད་ལ་གཉིས་ཏེ། ལས་དང་། དངོས་གྲུབ་བོ། །ལས་
ལ་ལས་ཆེན་བརྒྱད་ཕྱི་མའི་ལེའུ་བཞི་པའི་གཏོར་མའི་དུས་སུ་ལས་བརྒྱད་ཀྱི་རྐང་
གྲངས་འོང༌། དངོས་གྲུབ་ལ་གཉིས་ཏེ་མཆོག་གི་དངོས་གྲུབ་དང་
། ཐུན་མོང་གི་
དངོས་གྲུབ་བོ། །མཆོག་ནི་སྐུ་བཞི་ལ་རྟགས་བརྒྱད་ཕྲ་བ་ཡང་བ་འདོད་དགུར་
བསྒྱུར་བ་ལ་སོགས་པ་བརྒྱད། ཐུན་མོང་གི་བརྒྱད་དེ་བཅུ་དྲུག །ལས་ཆེན་བརྒྱད་
དེ་ཉི་ཤུ་རྩ་བཞི་ནི་འབྲས་བུའི་རྒྱུད་དོ། །དེའི་སྟེང་དུ་རང་བཞིན་གྱི་ཉི་ཤུ་བསྣན་
པས་བཞི་བཅུ་རྩ་བཞི། གཞིའི་རྒྱུད་ལ་བཞི་དང་ཞེ་བརྒྱད། དེའི་སྟེང་དུ་ཐུན་མོང་
གི་བསླབ་བྱ་དང་ཞེ་དགུ་འཆད་དོ། །
དེ་ལྟར་ན་ཆོས་ཚན་ཞེ་དགུ་པོ་དེ་བློ་ལ་བདོགས་ནས་གཞིའི་རྒྱུད་ཀྱི་རྡོ་རྗེ་
སློབ་དཔོན་གྱི་མཚན་ཉིད་གུར་དགྱེས་རྡོར་གྱི་གང་དུ་ན་འདུག །སློབ་དཔོན་གྱི་
ལེའུ་གང་དང་གང་ན་འདུག །སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
གང་ན་འདུག །དབང་བསྐུར་ལ་བུམ་པ་གང་དང་གང་ན་འདུག །གསང་བ་དང་།
ཤེས་རབ་ཡེ་ཤེས་དང་། བཞི་པ་གང་དང་གང་ན་འདུག་པ་བལྟས་ཏེ། དེ་རྣམས་
བསྒྲིགས་ནས་དཀྱིལ་འཁོར་གྱི་ཆོ་ག་སློང་དགོས། རང་བཞིན་རྒྱུད་ལ་རྣལ་འབྱོར་
དང་། སྤྱོད་ པ་ དང་། དམ་ ཚིག་ གསུམ། རྣལ་ འབྱོར་ ལ་ བསྐྱེད་རྫོགས་ གཉིས།
བསྐྱེད་རིམ་ལ་ལས་ཚོགས་ཀྱི་ལྷའི་བསྐྱེད་རིམ་གང་ན་འདུག །མངོན་རྟོགས་ལ་
རིགས་བསྡུས་གང་ན་འདུག །བྱེ་བྲག་པ་གང་ན་འདུག །དེ་ལྟར་བསྔོ་བགྲང་བྱ།
238 -33



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྔོ་བགྲང་ཤེས་པས་མི་ཆོག་སྟེ། རྒྱུད་རྐྱང་གི་ལུགས་ཀྱིས་དེ་ཚོ་རང་ན་ཕན་ཚུན་
དུ་བསྡེབས་ནས་བསྐྱེད་རིམ་དུ་སློབ་དགོས་སོ། །རྫོགས་རིམ་གང་ན་འདུག་
བལྟའོ། །སྤྱོད་པ་ལ་ལས་དང་པོ་པའི་སྤྱོད་པ་གང་ན་འདུག །རིགས་པ་བརྟུལ་
ཞུགས་གང་ན་འདུག །དམ་ཚིག་ལ་བཟའ་བའི་དམ་ཚིག་གང་ན་འདུག །བསྲུང་
བའི་གང་ན་འདུག །འབྲས་བུ་ལ་ལས་གང་ན་འདུག །དངོས་གྲུབོ་གང་ན་འདུག །
དེ་ལ་ཐུན་མོང་ གང་ན་འདུག །མཆོག་ གང་ན་འདུག་ བལྟའོ། །དེ་རྣམས་བསྔོ་
བགྲང་ཤེས་པ་དང་ནང་ཕན་ཚུན་དུ་བསྡེབས་ནས་མངོན་རྟོགས་སུ་སློང་སྟེ། དེ་ལྟ་
བུ་ཞིག་ཤེས་ཙ་ན་རྒྱུད་བཤད་ཤེས་པ་དང་
། བསྒོམ་ཤེས་པ་དུས་གཅིག་ལ་འོང་
བ་ཡིན་གསུངས་སོ། །
ད་ལྟ་བོད་ཀྱི་དགྱེས་རྡོར་མཁན་པོ་ཀུན་མངོན་རྟོགས་གང་བྱུང་དུ་མཚོ་
སྐྱེས་སམ་ཡན་ལག་དྲུག་པ་བཀབ། འབྲུ་གནོན་འགྲེལ་པ་ ལས་ བྱས། དབང་
བསྐུར་ནག་པོའི་དཀྱིལ་འཁོར་གྱི་ཡེ་གེ་ལ་བྱེད་དེ། དེ་ལས་མཚོ་སྐྱེས་ལྟ་བུ་གང་
རུང་གཅིག་གི་འགྲེལ་པའི་སྲོལ་འཛིན་པ་རང་ཞིམ་གསུང་
། ཐམས་ཅད་བསྲེས་
ནས་རྒྱུད་རྐྱང་དུ་མིང་བཏགས་པས་མི་ཕན་ཟེར། རྒྱུད་རྐྱང་གི་ལུགས་ཀྱི་སློབ་
དཔོན་ཀུན་གྱིས་བྱས་པ་ལ་མི་ལྟོས་པར་རྒྱུད་རང་ནང་ཕན་ཚུན་དུ་བསྡེབས་ནས་
མངོན་རྟོགས་སུ་སློང་དགོས་གསུངས་སོ། །དེས་ནི་རྒྱུད་ཀྱི་བསྡུས་པའི་དོན་དུ་
འཆད་པ་བསྟན་ནས།
ད་ནི་ཆོས་ཚན་ཞེ་དགུས་བསྡུས་པའི་དགྱེས་རྡོར་འདི་ལ་གོ་ལུགས་གསུམ་
སྟེ། དབང་པོ་རབ་ཀྱིས་མཚན་དུ་གོ་བ་དང་། འབྲིང་གིས་བཞུགས་ཚུལ་དུ་གོ་བ་
དང་། ཐ་མས་རྒྱུད་རྒྱས་པ་ཚིག་དོན་རབ་ཏུ་ཕྱེ་སྟེ་གོ་བ་དང་གསུམ་མོ། །དེ་ལ་
238 -34



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབང་པོ་རབ་ནི་མཐོང་ལམ་སྐྱེས་པའི་གང་ཟག་སྟེ་དེས་དཔལ་དགྱེས་པ་རྡོ་རྗེའི་
དོན་ཐམས་ཅད་ཤཱི་ཧེ་བཛྲ་ཏན་ཏྲ་རོ་ ཛ་ན་མ་ཞེས་པའི་ནང་དུའོ། །དབང་པོ་
འབྲིང་ནི་སྦྱོར་ལམ་པ་སྟེ་དེས་རྒྱུད་ཀྱི་དོན་འདི་སྐད་ཅེས་པ་ལ་སོགས་པ་ཨེ་ཝཾ་མ་
ཡ་སུ་ཏ་ཞེས་པ་ལ་སོགས་པ་དེ་ཙམ་གྱི་ནང་དུ་གོ །དབང་པོ་ཐ་མ་ནི་འོ་སྐོལ་ལྟ་
བུ་ལམ་སྣ་མ་ཟིན་པ་ལ་རྩ་བའི་རྒྱུད་རྒྱས་པ་བྱུང་
། དེས་ཀྱང་མ་གོ་ནས་རྒྱུད་ཕྱི་མ་
དང་བཤད་པའི་རྒྱུད་ལ་སོགས་པ་ཇེ་རྒྱས་ཇེ་རྒྱས་བྱུང་བ་ཡིན་ནོ། །
དེ་ལས་འདིར་མཚན་ཙམ་ཞིག་བཤད་ན་བོད་སྐད་དུ་དཔལ་ཀྱེ་རྡོ་རྗེ་ཞེས་
བྱ་བ་རྒྱུད་ཀྱི་རྒྱལ་པོ་སྟེ། རྒྱུད་འདི་ནས་གཙོ་བོར་བསྐྱེད་རྫོགས་གཉིས་སྟོན་པ་
ལས། བསྐྱེད་རིམ་དང་སྦྱར་ན་དཔལ་ནི་གྷོ་རི་ལ་སོགས་པ་ལྷ་མོ་བརྒྱད་ཀྱིས་
ལེགས་པའི་ཡོན་ཏན་སྟེར་བས་སོ། །ཀྱེ་ནི་གཙོ་བོའི་ཧེ་རུ་ཀའོ། །རྡོ་རྗེ་ནི་ཡུམ་
བདག་མེད་མའོ། །ཞེས་བྱ་བ་ནི་ལྷ་དགུའི་དོན་དེ་གཞུང་ཚིག་དང་ཡི་གེར་སྟོན་
པའོ། །རྒྱུད་ནི་ངོ་བོ་དང་
། དབྱེ་བ་དང་
། ངེས་ཚིག་གོ །
རྫོགས་རིམ་དང་སྦྱར་ན་དཔལ་ནི་རྫོགས་རིམ་གྱི་དུས་ཀྱི་དགའ་བ་བཞི་
དང་སྐད་ཅིག་མ་བཞིས་ལེགས་པའི་ཡོན་ཏན་སྟེར་བས་སོ། །ཀྱི་རྡོ་རྗེ་ནི་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་སོ། །ཞེས་བྱ་བ་ནི་སྤྲོས་མེད་ལྷན་ཅིག་སྐྱེས་པའི་
ཡེ་ཤེས་དེ་གཞུང་ཚིག་དང་ཡི་གེར་སྟོན་པའོ། །རྒྱུད་ལ་ངོ་བོ་དང་
། དབྱེ་བ་དང་
།
ངེས་ཚིག་གོ །ངོ་བོ་ཐབས་ཤེས་རབ་གཉིས་སུ་མེད་པ། དབྱེ་ན་གཞིའི་རྒྱུད་དང་
།
རང་བཞིན་གྱི་རྒྱུད་དང་
། འབྲས་བུའི་རྒྱུད་དོ། །ངེས་ཚིག་ནི་འབྲེལ་པའི་དོན་
གྱིས་ན་རྒྱུད། ཚོགས་པའི་དོན་གྱིས་ན་རྒྱུད། བྲེང་ཆགས་པའི་དོན་གྱིས་ན་རྒྱུད་
དེ། དོན་ལ་རྟེན་གྱི་གང་ཟག་གཅིག་ནི་རྒྱུད་ལས་གཞིའི་རང་བཞིན་འབྲས་བུ་
238-35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་པོ་དེ་འབྲེལ་དགོས་ཚོགས་དགོས། བྲེང་ཆགས་དགོས། དོན་ལ་བར་མ་
ཆད་པ་གཅིག་ལ་འདོད་དེ་རི་འདི་རི་འདིའི་རི་རྒྱུད་ཡིན། ཆུ་འདི་ཆུའི་རྒྱུད། མི་
འདི་མེའི་རྒྱུད་ཡིན་ཞེས་པ་དང་འབྲེལ་ལོ། །རྒྱལ་པོ་ནི་སྙིང་པོ་ལྟ་བུའི་རྒྱུད་དུ་
འདུག་པས་སོ། །ཀྱེ་རྡོ་རྗེ་ལ་ཕྱག་འཚལ་ལོ་ནི་ལོ་ཙཱ་བའི་ཕྱག་གོ །
ད་ནི་རྒྱུད་རྒྱས་པའི་ཚིག་དོན་རབ་ཏུ་ཕྱེ་སྟེ་གོ་བ་སྟོན། དེ་ལ་འདི་སྐད་
བདག་གིས་ཐོས་པ་འདི་རྣམས་ལ་གསང་བ་བླ་ན་མེད་པར་རང་གཞུང་དུ་སྦྱར་ན་
རྒྱུད་དངོས་ཡིན་ཏེ། སཾ་བུ་ཊ་སྟེ་གུར་ནས་རྒྱུད་དངོས་སུ་ཡོད་དོ། །ཐེག་པ་འོག་མ་
བ་དང་ ལུང་ ཙམ་ སྒོ་བསྟུན་ནས། རྒྱུད་ཀྱི་གླེང་གཞི་དང་
། རྒྱུད་དངོས་སོ། །དེ་
ལས་གླེང་གཞི་སྟོན་ཏེ། འདི་སྐད་བྱ་བ་ནས་བཞུགས་སོ་ཞེས་པའི་བར་གྱིས་སྟོན་
ཏེ། དེ་ཡང་འདི་སྐད་བདག་གིས་ཐོས་པའི་དུས་གཅིག་ན་ཞེས་བྱ་བ་དེ་སྡུད་པ་པོ་
འཁོར་གྱི་ནང་དུ་བླ་ཐབས་སུ་བརྗོད་པའོ། །དེ་ཡང་ཐོས་བྱ་བ་དེ་གསུམ་ལ་སྦྱར་
ཏེ། འདི་སྐད་དུ་ཐོས་བྱ་བ་དང༌། བདག་གིས་ཐོས་པ། དུས་གཅིག་ན་ཐོས་བྱ་
བར་སྦྱར་ཏེ། དེ་ཡང་འདི་སྐད་ཐོས་སྒྲོ་སྐུར་དང་བྲལ་བར་ཐོས་བྱ་བའོ། །བདག་
གིས་ཐོས་བྱས་པས་གཅིག་གིས་གཅིག་ལ་བརྒྱུད་ནས་ཐོས་པ་ཡིན་ཏེ་བདག་རང་
དངོས་ཀྱིས་ཐོས་པར་ སྟོན་པའོ། །དུས་གཅིག་ན་ཐོས་བྱས་པས་དུས་ཀྱི་མཐའི་
སྐད་ཅིག་མ་གཅིག་ལ་རྟོགས་ཤིང་ཁོང་དུ་ཆུད་དེ་སྡུད་པ་པོ་ཤེས་རབ་ཆེ་བར་
སྟོན། ཡང་དུས་གཅིག་ན་འདི་ཐོས་གཞན་དང་གཞན་དག་ཏུ་ཆོས་གཞན་དང་
གཞན་ཡང་ཐོས་ཏེ་ཐོས་པ་ཆེ་བར་སྟོན། ཡང་དུས་གཅིག་ཙམ་ན་ཆོས་འདི་འབྱུང་
གི་ཡང་ནས་ཡང་དུ་མི་འབྱུང་བས་འབྱུང་དཀའ་བར་ཡང་སྟོན་ནོ། །
དེ་སྐད་དུ་བརྗོད་པས་སྡུད་པ་པོ་རང་གི་འཁོར་ལ་རྣམ་པར་རྟོག་པ་གསུམ་
238 -36



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པ་གང་
སྐྱེས་ཏེ། འོ་ན་ཁྱོད་ཀྱིས་སྟོན་པ་གང་ལ་ཐོས་བྱ་བ་དང་
། གནས་གང་དུ་ཐོས།
གྲོགས་ གང་ དང་ལྷན་ཅིག་ཏུ་ཐོས་སྙམ་པ་ལ། བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུངས་དང་ཐུགས་རྡོ་རྗེ་བྱ་བས་སྟོན་པ་
ལ་ཐོས་བྱ་བའི་རྟོག་པ་བཅས་ཏེ། དེ་ལྟ་བུ་ལ་ཐོས་བྱ་བའོ། །བཙུན་མོའི་བྷ་ག་ན་
བྱ་བས་གནས་གང་དུ་ཐོས་བྱ་བས་རྣམ་པར་རྟོག་པ་བཅད་པའོ། །བཞུགས་སོ་
བྱས་པས་གྲོགས་གང་དང་ལྷན་ཅིག་ཐོས་བྱ་བའི་རྟོག་པ་བཅད་པའོ། །
དེ་ལས་དང་པོ་སྟོན་པ་ནི་བཅོམ་ལྡན་འདས་དེ་བཞིན་གཤེགས་པ་ཐམས་
ཅད་ཀྱི་སྐུའི་སྟོན་པ་ལས་ཐོས་པ་དང་
། དེ་བཞིན་གཤེགས་པ་ཐམས་ཅད་ཀྱི་
གསུང་གི་སྟོན་པ་ལས་ཐོས་པ་དང་
། དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་
སྟོན་པ་ལས་ཐོས་པའོ། །དེ་ཡང་བཅོམ་ལྡན་འདས་ནི་ཉོན་མོངས་པ་ལ་སོགས་
པའི་བདུད་བཞི་བཅོམ་ཞིང་དབང་ཕྱུག་ལ་སོགས་པའི་ཡོན་ཏན་དྲུག་དང་ལྡན་
པའོ། །དེ་བཞིན་ཆོས་ཀྱི་དབྱིངས་སྟོང་ཉིད་དོ། །གཤེགས་པ་ནི་ སླར་ཆོས་ཀྱི་
དབྱིངས་སྟོང་ཉིད་དུ་གཤེགས་པ་སྟེ་རྟོགས་ཤིང་ཁོང་དུ་ཆུད་པས་རང་དོན་ཕུན་
སུམ་ཚོགས་པའོ། །ཡང་དེ་བཞིན་ནི་གོང་དང་འདྲ་ཏེ། གཤེགས་པ་ནི་གཟུགས་
སྐུ་རྣམ་ པ་ གཉིས་ཀྱིས་འགྲོ་བའི་དོན་ལ་བཞུད་པ་སྟེ། གཞན་དོན་ཕུན་སུམ་
ཚོགས་པའོ། །སྐུ་ཞེས་པ་དགྱེས་པ་རྡོ་རྗེ་ཞལ་གསུམ་ཕྱག་དྲུག་པ་སྤྲུལ་པའི་སྐུའི་
བདག་ཉིད་ཅན་དེ་ལས་ཐོས་བྱ་བ་དང༌
། གསུང་ཤེས་པ་དགྱེས་པ་རྡོ་རྗེ་ཞལ་
གསུམ་ཕྱག་བཞི་པ་ལོངས་སྐུའི་བདག་ཉིད་ཅན་དེ་ལས་ཐོས་བྱ་བ་དང་
། ཐུགས་
ཞེས་པ་དགྱེས་པ་རྡོ་རྗེ་ཞལ་གཅིག་ཕྱག་གཉིས་པ་ཆོས་ཀྱི་སྐུའི་བདག་ཉིད་ཅན་
ལས་ཐོས་བྱ་བའོ། །རྡོ་རྗེ་ཞེས་པར་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་
238-37



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་དཔལ་བདེ་བ་ཆེན་པོའི་སྐུའི་བདག་ཉིད་ཅན་དེ་ལས་ཐོས་ཏེ་དེ་ནི་སྟོན་པ་གང་
ལས་ཐོས་བྱ་བའི་རྣམ་པར་རྟོག་པ་བཅད་དོ། །འོ་ན་བསྟན་པ་གཅིག་ལ་སྟོན་པ
གསུམ་མམ་བཞི་ལ་སོགས་པ་ཅང་རིགས་སམ། དཔེར་ན་འཁོར་ལོས་བསྒྱུར་
བའི་རྒྱལ་པོ་དང་འདྲའོ་ཞེ་ན། མ་ཡིན་ཏེ་གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་
འདྲ་བ་སོ་སོར་སྟོན་ནོ། །
དེ་ལས་སྟོན་པ་མཆོག་ཏུ་གྱུར་པ་ཞལ་བརྒྱད་ཕྱག་བཅུ་དྲུག་པ་ཡིན་པར་
བརྟག་པ་ཕྱི་མའི་ལེའུ་ལྔ་པའི་མཚམས་སྦྱོར་དང་
། གུར་གྱི་ལེའུ་བཅུ་བཞི་པའི་
མཚམས་སྦྱོར་ནས་གསལ་ལོ། །ཅིའི་ཕྱིར་ན་སྟོན་པ་ཕུན་སུམ་ཚོགས་པ་ཡིན་ན།
ཡབ་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་དེས་ཐབས་བདེ་བ་མཚོན།
ཡུམ་བདག་མེད་ མས་ཤེས་ རབ་སྟོང་པ་མཚོན། དོན་ལ་བདེ་སྟོང་ ཕུན་སུམ་
ཚོགས་པའི་སྒོ་ནས་སོ། །སྟོན་པ་ཕུན་སུམ་ཚོགས་པ་ཞེས་བྱ། དེས་ནི་སྟོན་པ་
བཞི་ལ་ཐོབ་བྱའི་རྣམ་པར་རྟོག་པ་བཅད་པའོ། །བཙུན་མོའི་ནི་གྷོ་རི་དང་ཙོ་རི་ལ་
སོགས་པ་མཁའ་འགྲོ་མ་ཐམས་ཅད་ཀྱི་བྷ་ག་གཅིག་ཏུ་བསྡུས་པའི་ཆོས་འབྱུང་
ངོ༌
། །
དེ་ལ་གུར་གྱི་གླེང་གཞི་ནས་མཁའ་དང་བྱ་བའི་མིང་གིས་བཏགས་སོ། །
རྣམས་ཞེས་པ་འདིའི་བཤད་པ་གུར་ལྟར་ན་གསལ་ཏེ། དེ་ཡང་མཁའ་དང་བེམ་
པོ་གསལ་བ་དང་། གསལ་བ་མེད་དང་རབ་འབྱེད་བྱ་བས་སྟོན་ཏེ། དོན་ལ་ཆོས་
འབྱུང་དེའི་ནང་དུ་རགས་པ་སའི་དཀྱིལ་འཁོར་གྲུ་བཞི། དེའི་སྟེང་དུ་ཆུའི་དཀྱིལ་
འཁོར་ཟླུམ་པོ། དེའི་སྟེང་དུ་མེའི་དཀྱིལ་འཁོར་གྲུ་གསུམ། དེའི་སྟེང་དུ་ཡཾ་ལས་
རླུང་གི་དཀྱིལ་འཁོར་ཟླ་གམ་ལ་དེ་རྣམས་འདྲེས་པས་ཁ་དོག་སྣ་ཚོགས་རྡོ་རྗེ་རྒྱ་
238-38



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གྲམ་པ་དེའི་གཞིའམ་ལྟེ་བ་ལ་གཞལ་ཡས་ཁང་བསྒོམས་ཏེ། གུར་གྱི་གླེང་གཞི་
ན་སྣ་ཚོགས་རྡོ་རྗེ་གཞི་གནས་ཁང་ཞེས་སོ། །དེ་ཉིད་ཡེ་ཤེས་ཀྱི་གཞལ་ཡས་ཁང་
དེ་དོན་ཡེ་ཤེས་ལྔ་རྟགས་རཏྣ་ལྔ་ལས་གྲུབ་པའི་གཞལ་ཡས་ཁང་འོད་ཟེར་ཁ་
དོག་ལྔ་འཕྲོ་བ་ཕྱི་ནས་བལྟས་ན་ནང་གསལ་བ། ནང་ནས་བལྟས་ན་ཕྱི་གསལ་
བ། མནན་ན་ནེམ་བྱེད་པ། བཏེགས་ན་འཕར་བྱེད་པས་ན་གུར་གྱི་གླེང་གཞི་ན་
སྣོད་དང་ཞེས་སོ། །དེ་ཉིད་ཕྱི་སྣོད་ཀྱི་ཚུལ་དུ་འདུག་པས་གུར་གྱི་གླེང་གཞིའི་ནང་
སྣོད་དང་ཞེས་སོ། །འོ་ན་དེ་ལ་ཅིའི་ཕྱིར་ན་གནས་ཕུན་སུམ་ཚོགས་པ་ཞེས་བྱ་ཞེ་
ན། ཆོས་འབྱུང་དེ་གྲུ་གསུམ་དུ་འདུག་པས་ཐབས་བདེ་བ་མཚོན། ནང་སྟོང་པར་
འདུག་པ་དེས་ཆོས་ཉིད་སྟོང་པ་མཚོན། དོན་ལ་བདེ་སྟོང་ཕུན་སུམ་ཚོགས་པའི་
སྒོ་ནས་གནས་ཕུན་སུམ་ཚོགས་པ་ཞེས་བྱ། དེས་ནི་གནས་གང་དུ་ཐོས་པའི་རྣམ་
པར་རྟོག་པ་བཅད་པའོ། །
གྲོགས་ནི་བཞུགས་སོ་ཞེས་པ་སྟེ། སྟོན་པ་ལ་འཇིག་རྟེན་པའི་འཁོར་
བཞུགས་སོ་བྱ་བ་དང༌། འདས་པའི་འཁོར་བཞུགས་སོ་ བྱ་བའོ། །འཇིག་ རྟེན་
ལས་ འདས་པའི་འཁོར་བཞུགས་སོ་བྱ་བ་ལ་གཉིས། སྟོན་པ་ལ་གནས་པའི་
འཁོར་བཞུགས་སོ་བྱ་བ་དང༌
། འཁོར་དུ་བཀོད་པའི་འཁོར་བཞུགས་སོ་བྱ་བའོ། །
ལུས་ལ་གནས་པ་ནི་སྐྱེ་མཆེད་དྲུག་གི་ལྷ་དྲུག་སྐུ་གསུང་ཐུགས་ཀྱི་ལྷ་གསུམ་སྟེ་
དགུ་ སྙིང་གའི་ཡེ་ཤེས་སེམས་དཔའ་ཚོན་ གང་བ་ དང་བཅུར་བཞུགས་སོ། །
འཁོར་དུ་བཀོད་པ་ལ་གཉིས་ཏེ། ཐབས་ཀྱི་འཁོར་ བཞུགས་བྱ་བ་དང་། ཤེས་
རབ་ཀྱི་འཁོར་བཞུགས་སོ་བྱ་བའོ། །
དེ་ཡང་སྟོན་པ་ལ་ཤེས་རབ་ཀྱི་འཁོར་གྷོ་རི་དང་པརྣ་རི་ཁྲོད་མ་ལ་སོགས་
238-39



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་རི་རབ་ཀྱི་རྡུལ་དང་མཉམ་པས་བསྐོར་ནས་བཞུགས་སོ། །དེའི་ཕྱི་རོལ་ན་
ཐབས་ཀྱི་འཁོར་སངས་རྒྱས་དང་བྱང་ཆུབ་སེམས་དཔས་བསྐོར་ཏེ་བཞུགས་པའོ།
དེའི་ཕྱི་རོལ་ན་འཇིག་རྟེན་པའི་འཁོར་གྱིས་བསྐོར་ནས་བཞུགས་སོ་བྱ་བའོ། །
ཅིའི་ཕྱིར་ན་འཁོར་ཕུན་སུམ་ཚོགས་པ་ཞེས་ བྱ་ནི་སངས་རྒྱས་དང་བྱང་ཆུབ་
སེམས་དཔའ་དེ་རྣམས་ཀྱི་ཐབས་བདེ་བ་མཚོན། ཡུམ་མཁའ་འགྲོ་མ་དེ་རྣམས་
ཀྱིས་ཤེས་རབ་སྟོང་པ་མཚོན་དོན་ལ་བདེ་སྟོང་ཕུན་སུམ་ཚོགས་པ་ཞེས་བྱ། དེས་
ནི་གྲོགས་གང་དང་ལྷན་ཅིག་ཏུ་ཐོས་བྱ་བའི་རྟོག་པ་བཅད་དོ། །དུས་ནི་དེ་རྣམས་
འཛོམ་པའོ། །བཤད་པར་བྱ་བའི་ཆོས་ལྷོ་པ་ནི་བརྗོད་པར་བྱ་བ་རྒྱ་མཚོ་ལྟ་བུ།
འབུམ་ཚོ་ན་ལྔ། བརྟག་པ་ན་སུམ་ཅུ་རྩ་གཉིས། ལེའུ་ན་སྟོང་ཕྲག་སུམ་ཅུ་པའི་
རྒྱུད་གཅིག་ཏུ་བཞེད། གུར་ནས་ རྒྱུད་རྒྱས་ བསྡུས་གསུམ་དུ་ གསལ། རྒྱས་པ་
འབུམ་ལྔ། བར་པ་བརྟག་པ་སུམ་བཅུ་པ་ཡང་བཤད། དེ་ལས་བསྡུས་པ་གུར་རོ། །
དེ་ལ་ཅིའི་ཕྱིར་ཆོས་ཕུན་སུམ་ཚོགས་པ་ཞེས་བྱ་ཞེ་ན། རྒྱུད་ཀྱི་ཀླད་དུ་འདི་སྐད་
བདག་གིས་ཐོས་པ་དུས་གཅིག་ན་བྱ་བ་དེ་རྒྱ་གར་གྱི་སྐད་དུ་ཨེ་ཝཾ་ཡིན། ཨེ་
ཤེས་རབ་སྟོང་པ་མཚོན། ཝཾ་གྱིས་ཐབས་བདེ་བ་མཚོན། རྒྱུད་ཀྱི་མགོ་ཡང་བདེ་
སྟོང་ནས་ཟུག་པས་རྒྱུད་ཀྱི་བརྗོད་བྱའི་དོན་ཡང་བདེ་སྟོང་དབྱེར་མེད་ཅིག་སྟོན་
པས་ཆོས་ཕུན་སུམ་ཚོགས་པའོ། །དེ་རྣམས་ཀྱིས་ནི་རྒྱུད་ཀྱི་གླེང་གཞི་བསྟན་ཏོ། །
ད་ནི་རྒྱུད་དངོས་བསྟན་ཏེ། དེ་བས་བརྟག་པ་སུམ་ཅུ་རྩ་གཉིས་ལས་
བརྟག་པ་དང་པོ། དེ་ལ་ལེའུ་བཅུ་གཅིག་ཡོད་པ་ལས་ལེའུ་དང་པོ་བསྟན་ཏེ་འདི་
ལ་ གསུམ་ སྟེ། རྒྱུད་ཀྱི་མཚན་བསྟན་ པ་ དང་། མཚན་ཅན་ དངོས་ དང༌། ལེའུའི་
མཚན་ནོ། །དེ་ལ་མཚན་ནི་དེ་བཞིན་གཤེགས་ པ་ཞེས་པ་ནས། དེ་ནི་ང་ཡིས་
238-40



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཤད་ཀྱིས་ཉོན་བྱ་བའི་བར་གྱིས་སྟོན། མཚན་ཅན་དངོས་ནི་ལྟ་སྟངས་བྱ་བ་ནི་
བསྲེག་པས་རི་མོ་ཅན་ཧཾ་འཛག་ཞེས་པའི་བར་གྱིས་སྟོན། རྡོ་རྗེ་རིགས་ཀྱི་ལེའུ་སྟེ་
དང་པོའི་ཞེས་པས་ནི་ལེའུའི་མཚན་ནོ། །
དེ་ལས་དང་པོ་མཚན་སྟོན་ཏེ། དེ་ལ་གཉིས་དྲིས་ལན་མདོར་བསྟན་པ་
དང༌། དྲིས་ལན་རྒྱས་པར་བཤད་པའོ། །དེ་ཡང་དེ་བཞིན་གཤེགས་པ་ནས་ཉོན་
ཅིག་ཞེས་བྱ་བའི་བར་གྱིས་དྲིས་ལན་མདོར་བསྟན་པའོ། །རྡོ་རྗེ་སྙིང་པོས་གསོལ་
པ་མན་ཆད་རྒྱས་པར་བཤད་པའོ། །དེ་ལས་དང་པོ་དྲི་བ་མདོར་བསྟན་པ་དང་།
ལན་མདོར་བསྟན་པའོ། །དེའི་དྲི་བ་བསྟན་པ་ནི་དེ་བཞིན་གཤེགས་པ་ཞེས་པ་
ནས་ཆེས་གསང་བའང་ཞེས་པའི་བར་གྱིས་དྲི་བ་བསྟན་ལ། དེ་ནས་ཞེས་པ་
་པ་མན་
ཆད་ལན་མདོར་བསྟན་པའོ། །
དེ་ལས་དང་པོ་དྲི་བ་སྟོན་ཏེ། སྡུད་པ་པོ་རྡོ་རྗེ་སྙིང་པོ་དེས་གླེང་གཞིའི་
དུས་སུ་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་ཞེས་
བྱ་བ་དེ་ལ་གོ་བའི་ཚུལ་བསྟན་ནས་དྲི་བའོ། །དེ་ ཡང་དེ་བཞིན་གཤེགས་པ་
ཐམས་ཅད་ཀྱི་སྐུ་གསང་བ་ལས་ཤིན་ཏུ་ཆེས་གསང་བའང་བྱ་བ་དེ་ལྟར་སྦྱར་ཏེ།
གླེང་གཞིའི་དུས་སུ་དེ་བཞིན་གཤེགས་པ་ཐམས་ཅད་ཀྱི་སྐུ་བྱ་བ་དེ་མ་གོ་ནས།
དྲི་བ་ནི་དེ་བཞིན་གཤེགས་པ་ཐམས་ཅད་ ཀྱི་སྐུ་གསང་བ་ལས་ཤིན་ཏུ་ཆེས་
གསང་བའོང་ཞེས་པ་ལྷག་པའི་ཚིག་སྟེ་དོན་གྱིས་བཤད་དུ་གསོལ་བྱ་བའོ། །དེ་
བཞིན་དུ་གསུངས་དང་ཐུགས་ལ་ཡང་སྦྱར་ཏེ་གླེང་གཞིའི་རྡོ་རྗེ་མ་གོ་བ་ལ་འདིར་
སྙིང་པོ་རྗེ་བཙུན་གསང་བ་ལས་ཤིན་ཏུ་ཆེས་གསང་བའང་བཤད་དུ་གསོལ་བའོ། །
དེས་ནི་ཡང་དེ་བཞིན་གཤེགས་པ་ཐམས་ཅད་ནི་གླེང་གཞིར་བཤད་ཟིན་ཏོ། །
238-41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསང་བ་ནི་བྱ་བ་སྤྱོད་པ་རྣལ་འབྱོར་མན་ཆད་དུ་གསལ་བའོ། །ཤིན་ཏུ་
ཆེས་གསང་བ་ནི་ཕྱི་རོལ་མུ་སྟེགས་པ་ལ་གསང་
། ཉན་ཐོས་དང་རང་སངས་རྒྱས་
པ་ལ་ཤེས་རབ་ཕ་རོལ་ཕྱིན་པ་ཤིན་ཏུ་ཆེས་གསང་བའོ། །དེས་ནི་དྲི་བ་མདོར་
བསྟན་པའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ན་མར་ལའོ། །
དེ་ཡང་ཨེ་མའོ་ཞེས་པ་ངོ་མཚར་བའི་ཚིག་སྟེ། ངོ་གང་ལ་མཚར་ན། རྡོ་རྗེ་སྙིང་པོ་
ཁྱོད་ཀྱིས་རྒྱུད་ཀྱི་དོན་ཐམས་ཅད་ཤཱི་ཧེ་བཛྲ་ཏན་ཏྲ་ར་ཛ་ན་མ་ཞེས་བྱ་བ་དེ་རྒྱུད་
ཀྱི་མཚན་དུ་གོ །དེར་མ་གོ་ཡང་འདི་སྐད་བདག་གིས་ཐོས་པའི་དུས་གཅིག་ན་བྱ་
བ་ལ་སོགས་པ་རྒྱ་གར་སྐད་དུ་ཨེ་ཝཾ་མ་ཡ་བུད་ཏ་ཨེ་ཀ་སྨོན་བྱ་བ་ལ་སོགས་པའི་
གླེང་གཞི་གོ་བཞིན་ཤེས་བཞིན་དུ་མ་འོངས་པའི་སེམས་ཅན་བློ་དམན་པ་རྣམས་
ཀྱི་དོན་དུ་མ་གོ་བའི་ཚུལ་དུ་བསྟན་ནས་སྐུ་གང་ལགས་བྱ་བ་དང་། གསུང་གང་
ལགས་བཤད་དུ་གསོལ་ཞེས་པ་ལ་སོགས་ པ་འདྲི་བ་དེ་ལ་བྱའོ། །བྱང་ཆུབ་
སེམས་དཔའ་ཆེན་པོ་ཞེས་པ་ནི་འཐོབ་བྱའི་དོན་ལ་ཡིད་མི་ནུར་བར་སེམས་
དཔའོ། །རྡོ་རྗེ་ནི་སྟོང་པ་སྙིང་པོ་ནི་བདེ་བ་སྟེ་བདེ་སྟོང་དབྱེར་མེད་ཀྱི་སྒོ་ནས་
བོད་པའོ། །སྙིང་རྗེ་ཆེན་པོ་ནི་མི་དམིགས་པའི་སྙིང་རྗེ་ཆེན་པོ་དང་ལྡན་པའོ། །
ལེགས་སོ་གཅིག་པ་ནི་རང་དོན་དུ་འདྲི་བའོ། །ལེགས་སོ་གཉིས་པ་ནི་མ་འོངས་
པའི་དོན་དུ་འདྲི་བའོ། །
དེ་ཡང་སྟོན་པ་དེས་ངས་བཤད་ཀྱིས་བྱ་བ་ཡིན་ཏེ་སྡུད་པ་པོ་ཁྱོད་ཀྱིས་དེ་
བཞིན་གཤེགས་པ་ཐམས་ཅད་ཀྱི་ཐུགས་བྱ་བ་དེ་ལ་མ་གོ་ན་རྡོ་རྗེ་སེམས་དཔའ་
བྱ་བ་ཉོན་ཅིག་དང་སྦྱར། གླེང་གཞིའི་གསུང་མ་གོ་བ་ལ་དེ་བཞིན་གཤེགས་པ་
ཐམས་ཅད་ཀྱི་གསུང་གི་གསང་བ་ལས་བྱ་བ་དྲི་བ་ཐད་ཀ་དྲིས་པ་དེ་ནི་འདིར་ནི་
238 -42



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སེམས་དཔའ་ཆེན་པོ་ཡིན་པས་ཞེས་བྱ་བ་ཉོན་ཅིག་པའོ། །སྐུ་མདོག་ནི་དམ་ཚིག་
སེམས་དཔའ་ཞེས་བྱ་བ་ཉོན་ཅིག །གླེང་གཞིའི་རྡོ་རྗེ་མ་གོ་ནས་དྲི་བའི་དུས་སུ་
སྙིང་པོ་རྗེ་བཙུན་བཤད་དུ་གསོལ་ཞེས་བྱ་བ་དེ་ནི། འདིར་སྙིང་པོ་ཀྱེ་རྡོ་རྗེ་ཞེས་
བྱ་བ་ཉོན་ཅིག་པའོ། །དེ་རྣམས་ཀྱིས་ནི་དྲིས་ལན་མདོར་བསྟན་པའོ། །
ད་ནི་དྲིས་ལན་རྒྱས་པར་བཤད་པ་སྟོན་ཏེ། དེ་ལ་གཉིས་སེམས་དཔའ་
གསུམ་གྱི་དྲིས་ལས་རྒྱས་པར་བཤད་པ་དང༌། སྙིང་པོ་ཀྱི་རྡོ་རྗེའི་དྲིས་ལན་རྒྱས་
པར་བཤད་པའོ། །དང་པོ་ལ་གཉིས། སེམས་དཔའ་གསུམ་གྱི་དྲི་བ་རྒྱས་པར་
བཤད་པ་དང་། སེམས་དཔའ་གསུམ་གྱི་ལན་རྒྱས་པར་བཤད་པའོ། །དེ་ལ་དྲི་བ་
ནི་རྡོ་རྗེ་སྙིང་པོས་བྱ་བ་ནས་བདག་ལ་གསུངས་ཞེས་བྱ་བའི་བར་གྱིས་སྟོན་ཏོ། །
བཅོམ་ལྡན་འདས་ཀྱིས་བྱ་བ་ན་མར་ལ་ལན་རྒྱས་པར་བཤད་པའོ། །
དེ་ལས་དང་པོ་དྲི་བ་སྟོན་པ་ནི། གླེང་གཞིའི་ཐུགས་མ་གོ་ནས་ཐུགས་
གསང་བ་ལས་ཤིན་ཏུ་ཆེས་གསང་བའང་ཤིན་ཏུ་གསོལ་བྱས་པ་ལ། ལན་མདོར་
སྟོན་པ་ན་མར་དེ་ནི་རྡོ་རྗེའི་སེམས་དཔའ་ཞེས་བྱ་བ་ཉོན་ཅིག་གསུངས་ན། དེ་
ཡང་ ད་ རུང་མ་གོ་ན་གཏན་ཚིགས་གང་ གི་ ཕྱིར་རྡོ་རྗེ་ སེམས་ དཔའ་ ལགས།
བཅོམ་ལྡན་འདས་ཀྱིས་བདག་ལ་གསུངས་ཞེས་བྱ་བའི་བར་སྦྱར་སྟེ་ཀུན་ལའོ། །
ཇི་ལྟར་ཞེས་པ་འཐད་པ་ཇི་ལྟར་ན་སེམས་དཔའ་ཆེན་པོ་ལགས། གླེང་གཞིའི་སྐུ་
མ་གོ་ན། དྲི་བའི་ཐད་ཀར་སྐུ་གསང་བ་ལས་ཤིན་ཏུ་ཆེས་གསང་བ་ལའང་བཤད་
དུ་གསོལ་བྱས་པས། དམ་ཚིག་སེམས་དཔའ་ཞེས་བྱ་བ་ཉོན་ཅིག་གསུངས་ན་དེ་
བདག་ གིས་ མ་ གོ་ནས་ རྒྱུ་མཚན་གང་ གིས་ དམ་ ཚིག་ སེམས་ དཔའ་ ལགས།
བཅོམ་ལྡན་འདས་ཀྱིས་བདག་ལ་གསུངས། དེས་ནི་སེམས་དཔའ་གསུམ་གྱི་དྲི་
238 --43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བ་རྒྱས་པར་བཤད་པའོ། །
བཀའ་སྩལ་པ་ན་མར་ལན་སྟོན་ཏེ། འདི་ལ་བསྐྱེད་པའི་རིམ་པའི་དབང་
དུ་བྱས་ པའི་སེམས་དཔའ་ གསུམ། རྫོགས་ པའི་ རིམ་པའི་དབང་དུ་བྱས་པའི་
སེམས་དཔའ་གསུམ། འབྲས་བུའི་དབང་དུ་བྱས་པའི་སེམས་དཔའ་གསུམ་བྱ་
བར་སྦྱོར་སྟེ་འདི་རྒྱུད་ཀྱི་མཚན་ཡིན་པ་ལ་དགོངས་གསུངས་སོ། །དེ་ཡང་བསྐྱེད་
རིམ་གྱི་དབང་དུ་བྱས་ན་རྡོ་རྗེ་ནི་ཧེ་རུ་ཀ་ཞལ་གཅིག་ཕྱག་གཉིས་པའི་གཡས་ཀྱི་
རྡོ་རྗེ་རྩེ་ལྔ་པ་དེ་ཉིད་དོ། །དེ་ཉིད་ལ་གཟུང་འཛིན་གྱི་རྣམ་རྟོག་གང་གིས་ཀྱང་མི་
ཕྱེད་པས་ན་རྡོ་རྗེ་མི་ཕྱེད་ཅེས་བྱར་བརྗོད་ཅེས་བྱའོ། །སྟོང་པའི་བརྡ་རྡོ་རྗེ་དེ་ལ་
སེམས་པས་ན་སེམས་དཔའོ། །སྲིད་པ་གསུམ་ནི་ཧེ་རུ་ཀའི་སྐུ་དེ་ཡང་སྐུ་གསུང་
ཐུགས་གསུམ་མཚོན་པ་བདེ་སྟོང་དབྱེར་མེད་དུ་རོ་གཅིག་པས་ན་བྱས་པ་ཞེས་སོ། །
འདིས་ན་ཞེས་པ་ནི་གཏན་ཚིགས་སོ། །ཤེས་རབ་སྟོང་པར་དང་ཐབས་རིག་པའི་
ཡེ་ཤེས་སམ་དེ་ལ་རྡོ་རྗེ་སེམས་དཔའ་ཞེས་བྱར་བརྗོད་དེ་བསྐྱེད་རིམ་གྱི་དབང་དུ་
བྱས་པའོ། །སེམས་དཔའ་ཆེན་པོ་མ་གོ་ན་ཧེ་རུ་ཀ་ཞལ་གསུམ་ཕྱག་བཞི་པ་ལ་བྱ་
སྟེ་དེ་ཡང་ཡེ་ཤེས་ནི་ཐབས་བདེ་བ་སྟེ་ཧེ་རུ་ཀ་ལ་བྱ། ཆེན་པོ་ནི་ཤེས་རབ་སྟོང་པ་
སྟེ་ཡུམ་རྡོ་རྗེ་ཕག་མོའོ། །དེ་ཡང་ཡབ་སྣང་བ་ཐབས་ཀྱིས་ཡུམ་སྟོང་པ་ཤེས་རབ་
དེ་མི་གཏོང་ བའི་བརྡར་ཡབ་ཀྱིས་ཡུམ་ལ་འཁྱུད་པ། ཡུམ་སྟོང་པས་ཡབ་ལ་
འཁྱུད་དེ་བདེ་སྟོང་དབྱེར་མེད་པའི་ཕྱིར་སྙོམས་པར་ཞུགས་པ་ལ་རོས་གང་བ་ལ་
བྱའོ། །
དེ་ལ་མ་ཧ་ས་ཏཱ་བརྗོད་པར་བྱ་ཞེས་སོ། །དམ་ཚིག་སེམས་དཔའ་ནི་ཧེ་རུ་
ཀ་ཞལ་གསུམ་ཕྱག་དྲུག་པ་སྟེ། དེ་ཡང་དབང་ཐོབ་ནས་རྟག་ཏུ་ཞེས་པ་དུས་རྒྱུན་
238 ---44



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དུའོ། །དམ་ཚིག་ནི་ས་མ་ཡ་ཞེས་པ་ལྷ་སྒོམ་པ་ལས་མི་འདལ་བ་ལ་བྱའོ། །སྤྱོད་
པའི་ཕྱིར་ཞེས་བྱ་བ་ནི་ཐུན་གསུམ་མམ་བཞིར་བྱས་ནས་སྒོམ་པ་ལ་བྱའོ། །དེ་ལ་
དམ་ཚིག་གི་དཔེར་བརྗོད་ཅེས་སོ། །དེ་རྣམས་རྫོགས་པའི་རིམ་པ་དང་སྦྱར་ན་རྡོ་
རྗེ་སེམས་དཔའ་འོད་གསལ་ལ་མ་ཧ་ས་ཏྲ་སྒྱུ་ལུས། དམ་ཚིག་སེམས་དཔའ་
གཏུམ་མོ་དང་པོ་སྦྱར་ཏེ། དེ་ལས་ཀྱང་དང་པོར་འོད་གསལ་ཞེས་པ་གཉིད་དང་
བསམ་གཏན་བསྲེ་བའི་མན་ངག་ལ་བྱ་སྟེ། འདི་ནཱ་རོ་པའི་བཞེད་པས་གང་ཟག་
བརྩོན་འགྲུས་དང་བཅས་པ་ཚེ་འདི་ལ་སངས་རྒྱ་བ་དང་
། ལེ་ལོ་དང་བཅས་པ་
བར་དོར་སངས་རྒྱ་བའོ། །བརྩོན་འགྲུས་ཅན་ནི་རྟེན་གྱི་གང་ཟག་ཞིག་ནུབ་མོ་
འོད་གསལ་དངོས་གཞིའི་ཉམས་མྱོང་རྒྱུད་ལ་བསྐྱེད་ནས། ཉིན་མོ་མདང་གི་
ཉམས་མྱོང་དེས་རྒྱས་བཏབ་ཅིང་བསྒོམས་པའོ། །དེ་ལྟར་བསྒོམས་པས་དེ་ཉིད་
ལ་བརྟན་ཙ་ན་གཉིད་ལོག་ཀྱང་འོད་གསལ་དངོས་གཞིའི་ཉམས་མྱོང་རྒྱུད་ལ་སྐྱེ།
གཉིད་མ་ལོག་ཀྱང་སྐྱེ་སྟེ་དེ་ནས་སྤྱོད་པ་བྱ་རན་པ་ཡིན་པས་སྤྱོད་པ་བྱས་པས་
སངས་རྒྱའོ། །ལེ་ལོ་ཅན་ནི་ནུབ་མོ་གོང་བཞིན་དུ་རྒྱུད་ལ་བསྐྱེད་ནས། ཉིན་མོ་
འཇིག་རྟེན་གྱི་བྱ་བས་གཡེངས་ནས་སྒོམ་མ་བསྒོམ་པ་ལ་བྱ་སྟེ། འཆི་ཀ་མའི་འོད་
གསལ་དང་བསྲེས་ནས་བར་དོར་སངས་རྒྱ་བར་བྱེད་པའོ། །དེ་གཉིད་གང་གིས་
ཀྱང་བསྒོམ་པའི་ཐབས་ལ་གསུམ། དུས་ཀྱི་གནད་དང་། ལུས་བཅོས་པའི་གནད་
དང་། ཡུལ་ གྱི་གནད་དང་གསུམ་མོ། །དེ་ཡང་དུས་ནི་གཉིད་ཀྱི་དུས་སུ་ལུས་
བཅོས་པའི་ཐབས་བློ་གཡས་པ་ཕབ་སྟེ་སེང་གེའི་ཉལ་སྟབས་བྱེད་པའོ། །ཡུལ་ནི་
སྙིང་ཁར་རྩ་པད་མ་བཞི་ལ་ཨ་ནུ་ཏ་ར་ཞེས་པ་བཞི་བཀོད་དབུས་སུ་ཡི་གེ་ཧཱུྃ་
བསྒོམས་ནས། དེ་ནི་གཉིད་མ་འོང་པར་འོང་པར་བྱ་བའི་ཐབས་སོ། །
238 ----45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
དེ་ནས་ཤེས་པ་དང་པོ་ལ་གཏད། དེ་ནས་གཉིད་བྲིབ་པ་དང་ནུ་ལ་གཏད།
དེ་ལས་ཀྱང་གཉིད་ཧྲིབ་པ་ན་ཏ། དེ་བས་ཀྱང་ཧྲིབ་པའི་དུས་སུ་ར་ལ་གཏད་ནས་
དེ་ནས་གཉིད་ཀྱི་དུས་སུ་ཧཱུཾ་ལ་གཏད་པ་དང་དེར་བླ་མའི་གདམས་ངག་ལྟར་
བསྒོམས་པས་འོད་གསལ་དངོས་གཞིའི་ཉམས་མྱོང་སྐྱེས་ཏེ་དེ་ཉིད་གཞུང་དང་
སྦྱར་ན་སེམས་ཉིད་སྟོང་པ་འོད་གསལ་དུ་གནས་པ་དེ་ལ་གཟུང་འཛིན་གང་གིས་
ཀྱང་མི་ཕྱེད་པས་ན་རྡོ་རྗེ་མི་ཕྱེད་ཞེས་བྱར་བརྗོད་ཅེས་བྱའོ། །སེམས་དཔའ་ནི་
ཡུལ་སྙིང་ཀར་འོད་གསལ་དངོས་གཞིའི་ཉམས་མྱོང་དེ་ཉིད་ལ་སེམས་དཔའ་
ཞེས་བྱའོ། །སྲིད་པ་གསུམ་ནི་སྙིང་ཀའི་ཨ་ནུ་ཏ་ར་བཞི་ཡོད་པའི་དང་པོ་ཐ་མལ་
ཤེས་པ་ཨ་ལ་བཞག་ནས་དེ་ནས་གཉིད་ཧྲིབ་པ་ལ་ནུ། དེ་ནས་ཏེ། དེ་ནས་ར་ལ་
བཞག་པ་ལ་བྱ་སྟེ། སྣང་བ་དང་། སྣང་བ་མཆེད་པ། སྣང་བ་ཉེ་བར་ཐོབ་པ་ཡང་
ཟེར། སྟོང་པ་དང་སྟོང་པ་ཆེན་པོ། ཤིན་ཏུ་སྟོང་པ་ཡང་ཟེར་རོ། །དེ་གསུམ་གྱིས་
འོད་གསལ་སྟོང་པའི་ཉམས་སུ་གཅིག་པས་ན་གཅིག་པ་ཞེས་བྱའོ། །དེས་ན་ཞེས་
པ་གཏན་ཚིགས་སོ། །ཤེས་རབ་སྟོང་པ་ཐབས་རིག་པའི་ཡེ་ཤེས་གཉིས་མེད་དེ་
ལ་བཛྲ་སྭ་ཏ་ཞེས་བྱའོ། །སེམས་དཔའ་ཆེན་པོ་ནི་སྒྱུ་ལུས་ཏེ། འདི་ལ་ཡང་གང་
ཟག་བརྩོན་འགྲུས་དང་བཅས་པ་ཚེ་འདི་ལ་སངས་རྒྱ་བ་དང་
། ལེ་ལོ་དང་བཅས་
པ་བར་དོར་སངས་རྒྱ་བ་སྟེ་བར་དོར་འདེབས་པ་ལ་འདི་ལས་ལྷག་པ་མེད་གསུང་
པ་གཉིས་ནི་ གོང་དང་འདྲ་བར་ཤེས་ པར་ བྱའོ། །གང་ཡིན་ཡང་བསྒོམ་པའི་
ཐབས་ལ་དུས་ཀྱི་གནད། ཡུལ་གྱི་གནད། ལུས་བཅོས་པའི་གནད་དོ། །
དེ་ལ་དུས་ནི་རྨི་ལམ་གྱི་དུས་སུ། ལུས་བཅོས་པ་གོས་དང་འདྲ། ཡུལ་
མགྲིན་པ་རྩ་འདབ་བཞིའི་ཡི་གེ་གོང་དང་འདྲ། དབུས་སུ་ཡི་གེ་ཨོཾ་བསམས་ཏེ་
238-46



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཤེས་པ་རིམ་གྱིས་གོང་བཞིན་དུ་བསྡུས་ནས་ཨོཾ་ལ་བཅུག་པ་དང་གཉིད་ལོག །དེ་
ནས་བག་ཆགས་ཀྱི་སྟོབས་ཀྱིས་རྨི་ལམ་དེ་རྨི་ལམ་དེ་ལ་བརྟེན་ནས་བླ་མའི་
གདམས་ངག་བཞིན་བསྒོམས་པས་སྒྱུ་ལུས་ཞེས་བྱ་སྟེ་བདེ་སྟོང་དབྱེར་མེད་ཀྱི་
ཉམས་སུ་མྱོང་བ་གཅིག་རང་གི་རྒྱུད་ལ་སྐྱེ་སྟེ། ཉམས་སུ་མྱོང་པ་དེ་ཉིད་དཀྱུས་
དང་སྦྱར་ན། ཡེ་ཤེས་ནི་བདེ་བ། ཆེན་པོ་ནི་སྟོང་པ། རོས་གང་པ་ནི་རོས་རྒྱས།
རོས་ཆེར་འཕེལ་ཞེས་བྱའོ། །འདི་ལ་བླ་མའི་ཞལ་ནས་ཡེ་ཤེས་ཆེན་པོའི་རོའི་
གང་བ་འདི་མིང་གདགས་ལེགས་པ་ཡིན་ཏེ། འདིའི་གདམས་ངག་བསྒོམ་དུ་
གཞུག་པ་ལ་བདེ་བའི་ཉམས་སྐྱེས་ནས་གད་མོ་ལྷག་ལྷག་པ་འབྱུང་བ་ཡིན་
གསུངས་སོ། །དེ་ལ་མ་ཧ་སད་ཏ་ཞེས་བྱའོ། །དམ་ཚིག་སེམས་དཔའ་ནི་གཏུམ་
མོའི་རྫོགས་པའི་རིམ་པ་ལ་གསུང་སྟེ། དེ་ཡང་དུས་ནི་གཏུམ་མོ་བསྒོམ་པའི་དུས་
སུ། ལུས་བཅོས་པའི་གནད་ནི་རྐང་པ་རྡོ་རྗེ་སྐྱིལ་ཀྲུང་བཅས། ལག་པ་མཉམ་
བཞག་ བྱ། སྒལ་པ་བསྲང་། དམིག་སྣ་རྩེ་ལ་དབབ་པའོ། །ཡུལ་ནི་ལྟེ་བ་སྤྲུལ་
པའི་འཁོར་ལོའི་ཡི་གེ་ཨ་དེ་ལ་རླུང་བསྡུས་པས་ཡེ་ཤེས་ཀྱི་མེ་འབར་ནས་སྤྱི་བོ་
ནས་བྱང་སེམས་ཕབ་པའི་དུས་སུ་ཉམས་སུ་མྱོང་བ་འབྱུང་པའོ། །དེ་ལ་རྟག་ཏུ་
ཞེས་པ་དུས་རྒྱུན་དུའོ། །དམ་ཚིག་ནི་ཙན་ཌ་ལི་དེ་བསྒོམ་པ་ལས་མི་འདའ་བའོ། །
སྤྱོད་པ་ནི་ཐུན་གསུམ་མམ་བཞིར་བྱས་ནས་སྒོམ་པའོ། །དེས་ནི་རྫོགས་པའི་རིམ་
པ་དང་སྦྱར་བའོ། །འབྲས་བུ་དང་སྦྱར་ན་རྡོ་རྗེ་སེམས་དཔའ་ནི་ཆོས་ཀྱི་སྐུའོ། །
སེམས་དཔའ་ཆེན་པོ་ལོངས་སྐུ། དམ་ཚིག་སེམས་དཔའ་སྤྲུལ་པའི་སྐུའོ། །དེ་
ཡང་སྔགས་འདི་པའི་ལུགས་ཀྱི་སྟོང་པ་གཅིག་ལ་ཆོས་ཀྱི་སྐུ། བདེ་བ་གཅིག་ལ་
ལོངས་སྐུ། གསལ་བ་གཅིག་ལ་སྤྲུལ་པའི་སྐུའོ། །དེ་ཡང་རྡོ་རྗེ་ནི་སྟོང་པ་ཆོས་སྐུ་
ཡང
238 -47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འདོད་པ་དེ་རྣམ་པར་རྟོག་པ་གང་གིས་ཀྱང་མི་ཤིགས་པས་ན་རྡོ་རྗེ་མི་ཕྱེད་ཅེས་
བྱ་འོ། །སེམས་དཔའ་ནི་ཆོས་སྐུ་སྟོང་ཉིད་དེ་ལའོ། །སྲིད་པ་གསུམ་ནི་འདོད་པའི་
སྲིད་པ། གཟུགས་ཀྱི་སྲིད་པ། གཟུགས་མེད་པའི་སྲིད་པ་དེ་གསུམ་སྟོང་པ་ཆོས་
སྐུ་རོ་གཅིག་པ་ལ་གཅིག་ཅེས་བྱའོ། །དེས་ན་ཞེས་པ་གཏན་ཚིགས། ཤེས་རབ་
སྟོང་པ་དང་ཐབས་རིག་པའི་ཡེ་ཤེས་དབྱེར་མི་ཕྱེད་པས་སོ། །དེ་ལ་བཛྲ་ཏཱ་ཏའོ། །
ད་ནི་སེམས་དཔའ་ཆེན་པོ་ལོངས་སྐུ་དང་སྦྱར་ཏེ། ཡེ་ཤེས་ནི་བདེ་བ་ཆེན་
པོ་སྟོང་པ། རོས་གང་པ་ནི་བདེ་བ་ལ་ལོངས་སྤྱོད་པའོ། །དེ་ལྟ་བུ་དེ་ལ་སེམས་
དཔའ་ཆེན་པོ་ཞེས་བྱའོ། །དམ་ཚིག་སེམས་དཔའ་ནི་སྤྲུལ་པའི་སྐུ་སྟེ། དེ་ཡང་
རྟག་ཏུ་ཞེས་པ་དུས་རྒྱུན་དུ་དམ་ཚིག་ནི་སྤྲུལ་པའི་སྐུས་སེམས་ཅན་གྱི་དོན་བྱེད་པ་
ལས་མི་འདའ་བ་ལ། སྤྱོད་ཕྱིར་ཞེས་སོ། །དེས་ནི་སེམས་དཔའ་གསུམ་གྱི་དྲིས་
ལན་རྒྱས་པར་བཤད་པའོ། །
ད་ནི་སྙིང་པོ་ཀྱེ་རྡོ་རྗེའི་དྲིས་ལན་རྒྱས་པར་བཤད་པ་སྟོན་ཏེ། དེ་ལ་
གཉིས་དྲི་བ་དང་ལན་ནོ། །དེ་ཡང་ནི་རྡོ་རྗེ་སྙིང་པོ་ཞེས་པ་ནས་ཅི་ཞེས་པའི་བར་
གྱིས་སྟོན་ཏེ། དེ་ཡང་རྡོ་རྗེ་སྙིང་པོས་གསོལ་པ། མིང་བསྡུས་པས་ནི་འདི་ལྟ་བུ་
ཞེས་པ་ནི། མིང་བསྡུས་པ་ནི་དགྱེས་པ་རྡོ་རྗེ་ཞེས་པའི་ནང་དུ་རྒྱུད་ཀྱི་དོན་ཐམས་
ཅད་འདུས་པ་ཡིན་པས། མཚན་བསྡུས་ཞེས་བྱ་སྟེ་དོན་ལ་ཧེ་བཛྲ་ཞེས་བྱ་བ་དེ་ལ་
འདྲི་སྟེ། དེ་ཡང་གླེང་གཞིའི་དུས་སུ་རྡོ་རྗེའི་གསུངས་དེ་མ་གོ་བ་ལ། དྲི་བའི་དུས་
སུ་སྙིང་པོ་རྗེ་བཙུན་བཤད་དུ་གསོལ་བྱས་པས། ལན་ལ་སྙིང་པོ་ཀྱེ་རྡོ་རྗེ་ཞེས་བྱ་
བ་ཉོན་ཅིག་གསུངས་པ་ལ། སྙིང་པོ་ཀྱེ་རྡོ་རྗེ་དེ་གང་ལགས་དྲི་ན། གང་གིས་ཀྱི་
རྡོ་རྗེ་ལགས་ཞེས་དྲིས་པའོ། །ཧེའི་རྣམ་པས་ཅི་ཞིག་བཤད། བཛྲ་ཡིས་ཀྱང་དེ་
238-48



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཞིན་ཅི་ཞེས་དྲིས་པའོ། །
ད་ནི་ལན་བཀའ་སྩལ་ཞེས་པ་ན་མར་ལ་སྟོན་ཏེ། འདི་ལ་ཡང་བསྐྱེད་
པའི་རིམ་པའི་དབང་དུ་བྱས་པའི་སྙིང་པོ་ཀྱི་རྡོ་རྗེ། རྫོགས་པའི་རིམ་པའི་དབང་
དུ་བྱས་པའི་སྙིང་པོ་ཀྱེ་རྡོ་རྗེ། འབྲས་བུའི་དབང་དུ་བྱས་པའི་སྙིང་པོ་ཀྱེ་རྡོ་རྗེ་
གསུམ་དུ་གསུངས་སོ། །དེ་ལས་དང་པོ་བསྐྱེད་རིམ་དང་སྦྱར་ན་ཧེ་ནི་སྙིང་རྗེ་ཆེན་
པོ་ཉིད་ཞེས་པ་སྟེ་ཧེ་བཛྲ་ཞལ་བརྒྱད་ཕྱག་བཅུ་དྲུག་པའོ། །བཛྲའང་ཤེས་རབ་
བརྗོད་པར་བྱ་ཞེས་པ་ནི་ཡུམ་བདག་མེད་མ་ཞལ་གཅིག་ཕྱག་གཉིས་པ་སྐུ་མདོག་
སྔོན་པོ་དེ་ལ་བྱ། ཐབས་ཞེས་པ་ཡབ་བོ། །ཤེས་རབ་ནི་ཡུམ་མོ། །དེ་དང་ཡབ་
སྣང་བ་ཐབས་དེ་ཡུམ་སྟོང་པ་ཤེས་རབ་དེས་མིག་གཏོང་བའི་བརྡར་ཡབ་ཀྱིས་
ཡུམ་ལ་འཁྱུད་པས་མཚོན། ཡུམ་སྟོང་པ་ཤེས་རབ་དེས་ཡབ་སྣང་བ་ཐབས་མི་
གཏོང་བའི་བརྡར་ཡུམ་གྱིས་ཡབ་ལ་འཁྱུད་པས་མཚོན། སྣང་བ་དང་སྟོང་པའི་རོ་
བདེ་སྟོང་དབྱེར་མེད་དུ་རོར་གཅིག་པའི་ཕྱིར་རྡོ་རྗེ་པད་མ་སྙོམས་པར་ཞུགས་
པས་མཚོན་པའི་ཕྱིར་ན་བདག་ཉིད་རྒྱུད་ཞེས་སོ། །དེ་ལྟ་བུའི་བསྐྱེད་རིམ་དེ་རྒྱུད་
ཀྱི་སྟོན་པའི་རྡོ་རྗེ་འཆང་དེ་ནི་ང་ཡིས་བཤད་ཀྱིས་ཉོན་ཅིག་པའོ། །རྫོགས་པའི་
རིམ་པའི་དབང་དུ་བྱས་ན་ཆགས་ཅན་ལས་ཀྱི་ཕྱག་རྒྱ་དང་སྦྱར་ཏེ་ཧེ་ནི་སྙིང་རྗེ་
ཆེན་པོ་ཞེས་པ་ནི་རྟེན་གྱི་གང་ཟག་འདུ་ཤེས་གསུམ་ལྡན་ནོ། །དེ་ཡང་ལུས་ལྷའི་
འདུ་ཤེས། ངག་སྔགས་ཀྱི་འདུ་ཤེས། སེམས་ཆོས་ཀྱི་འདུ་ཤེས་གསུམདང་ལྡན་
པ་ལ་བྱའོ། །བཛྲའང་ཤེས་རབ་བརྗོད་པར་བྱ་ཞེས་པ་ནི་རྟེན་གྱི་གང་ཟག་ཡུལ་
འདུ་ཤེས་གསུམ་ལྡན་ནོ། །དེ་ཡང་ལུས་ལྷའི་འདུ་ཤེས། ངག་སྔགས་ཀྱི་འདུས་
ཤེས། སེམས་ཆོས་ཀྱི་འདུ་ཤེས་གསུམ་ལྡན་ནོ། །
238 -49



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་ནས་ཡབ་ཡུམ་སྙོམས་པར་ཞུགས་པར་བྱས་ཀུན་རྫོབ་བྱང་སེམས་ཕབ་
པ་དེ་རྡོ་རྗེ་ནོར་བུའི་རྩེ་མོར་ཕྱིན་ཙམ་ན་ལུས་ཀྱི་འཁྲུལ་འཁོར་དྲུག་གིས་བྱང་
སེམས་གཟུང་པ་དེ་ཐབས་ཀྱིས་ཞིའོ། །དེ་ནས་ཀུན་རྫོབ་བྱང་སེམས་ལ་བརྟེན་
ནས་དོན་དམ་བྱང་སེམས་ཉམས་སུ་མྱོང་པ་དེ་ལ་ཤེས་རབ་ཅེས་བྱའོ། །བདག་
ཉིད་རྒྱུད་ པ་ ཐིག་ལེ་ ཟློག་ པ་ དང༌། རྩ་ དམིགས་ སུ་ གདབ་ པ་དང་། རླུང་དང་
བསྲེས་བ་ལ་སོགས་པ་བྱས་པ་ལ་དེ་ལྟ་བུ་དེ་ནི་ངས་བཤད་ཅེས་པའོ། །འབྲས་
བུའི་དབང་དུ་བྱས་ན་སྐུ་གསུམ་རོ་གཅིག་པ་དཔལ་བདེ་བ་ཆེན་པོའི་སྐུ་ལ་བྱ་སྟེ།
ཧེ་ནི་སྙིང་རྗེ་བྱས་པས་བདེ་བ་ལོངས་སྐུ་དང་གསལ་བ་སྤྲུལ་པའི་སྐུར་བསྡུས་
པའོ། །བཛྲའང་ཤེས་རབ་ཅེས་པ་སྟོང་པ་ཆོས་སྐུའོ། །ཐབས་ཞེས་པ་ལོངས་
དང་གསལ་བ་སྤྲུལ་སྐུ། ཤེས་ རབ་ཅེས་པ་སྟོང་པ་ཆོས་སྐུའོ། །དེ་ལྟར་ན་སྐུ་
གསུམ་རོར་གཅིག་པ་བདེ་བ་ཆེན་པོའི་སྐུ་སྟེ། དེ་ལྟར་ཡང་བརྟག་པ་ཕྱི་མའི་ལེའུ་
བཞི་པ་ལས། སྐུ་གསུམ་ཡོངས་སུ་ཤེས་པ་ནི། །བདེ་བ་ཆེན་པོའི་སྐུ་རུ་བརྗོད་
ཞེས་སོ། །སྒྲའི་ཚོགས་སྟོན་པ་ལ་བདག་ཉིད་རྒྱུད་ཅེས་བྱའོ། །དེ་ལྟ་བུའི་དོན་དེ་
ལ་ནི་ང་ཡིས་བཤད་ཀྱིས་ཉོན་ཞེས་བསྟན་ཏེ། དེས་ནི་རྒྱུད་ཀྱི་མཚན་བསྟན་པ་
བཤད་དོ། །
ད་ནི་མཚན་ཅན་དངོས་སྟོན་ཏེ། དེ་ཡང་རྒྱུད་ཀྱི་ཆིངས་ཀྱི་དུས་སུ་གཞིའི་
རང་བཞིན་འབྲས་བུ་གསུམ་དུ་བྱས་པ་ལྟར་འདི་ལ་ཡང་ལེའུ་དང་པོས་ནི་གཞི་
རང་བཞིན་འབྲས་བུ་གསུམ་གྱིས་མདོར་བསྟན་དུ་འདོད་དོ། །དེ་ལ་འབྲས་བུའི་
རྒྱུད་ཀྱི་མདོར་བསྟན་པ་དང་
། གཞིའི་དང༌། རང་བཞིན་རྒྱུད་ཀྱི་མདོར་བསྟན་
པའོ། །དེ་ ལ་ ལྟ་ སྟངས་ ཞེས་ པ་ ལ་ སོགས་ པའི་ ཚིག་ བཞི་ ལ། བརྡ་ ཆེན་ མ་
238 +
-50



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཏོགས་པ་ནི་འབྲས་བུའི་མདོར་བསྟན་ནོ། །ཇི་ལྟར་རིགས་པའི་རྣལ་འབྱོར་མ་
ནི་གཞིའི་རྒྱུད་མདོར་བསྟན་ནོ། །ཡང་ཇི་ལྟར་རིགས་པའི་ཞེས་པ་མན་ཆད་དང་
ནུས་པའི་ཐད་ཀར་བརྡ་ཆེན་ན་མར་བརྟག་པ་ལེའུ་དང་པོ་ཟངས་པ་རང་བཞིན་
རྒྱུད་ཀྱི་མདོར་བསྟན་ནོ། །དེ་ལས་དང་པོ་འབྲས་བུའི་རྒྱུད་ཀྱི་མདོར་བསྟན་པ་ལ་
གཉིས། ལེའུ་བཅུ་གཅིག་པ་ལྟ་སྟངས་ཀྱི་ལེའུ་མདོར་བསྟན་པ་དང་། ལེའུ་གཉིས་
པ་སྔགས་ཀྱི་ལེའུའི་མདོར་བསྟན་པའོ། །
དེ་ཡང་དང་པོ་ལྟ་སྟངས་ཞེས་པ་འདིས་ལེའུ་བཅུ་གཅིག་པ་ལྟ་སྟངས་ཀྱི་
ལེའུ་མདོར་བསྟན་ཡིན། རྒྱས་ པར་བརྟག་ པ་ དང་ པོའི་ལེའུ་བཅུ་གཅིག་པས་
འདིའི་དོན་རྒྱས་བར་འཆད་དོ། །དགུག་དང་ཞེས་པ་ལ་སོགས་པ་ལེའུ་གཉིས་
པའི་མདོར་བསྟན་ཡིན་ཏེ། དགུག་པ་ནི་བསྒྲུབ་བྱ་དགུག་པ་སྟེ། རྒྱས་པ་ལེའུ་
གཉིས་པ་ནས་འཆད། དོན་བྱེད་རྣལ་མ་ཞེས་པ་ཡང་གཉིས་པའི་མདོར་སྟན་ཏེ།
རྒྱས་པར་ལེའུ་གཉིས་པ་ནས་ཆར་དབབ་པ་དང་
། ཆར་གཅད་པ་དང་། ཉི་ཟླ་
དབང་དུ་བྱ་བ་ལ་སོགས་པ་དོན་བྱེད་རྣམ་མང་གི་ལས་མང་པོ་གཅིག་རྒྱས་པར་
འཆད། རེངས་པར་བྱེད་པ་ཡང་ལེའུ་གཉིས་པའི་མདོར་བསྟན་ཏེ། ལེའུ་གཉིས་
པ་ནས་མཁའ་སྤྱོད་མའི་སྒོ་ནས་རེངས་པའི་ལས་ཀྱི་རྒྱས་པར་འཆད། སྐྱོད་པ་
ཉིད་ཅེས་པ་ཡང་གཉིས་པའི་མདོར་བསྟན་ཏེ། ལེའུ་གཉིས་པ་ནས་དགྲ་ཡུལ་
ནས་བསྐྲད་པའི་ལས་བསྟན་ཏེ་དེས་རྒྱས་པར་འཆད། སྡེ་རེངས་བྱེད་དང་ཞེས་པ་
འདི་ཡང་གཉིས་པའི་མདོར་བསྟན་ཏེ། སྡེ་ནི་ཕ་རོལ་གྱི་དམག་གམ་དཔུང་དེ་
རེངས་པར་བྱེད་པ་ལ་ལེའུ་གཉིས་པ་ནས་ཁ་ཏི་ཀའི་ཆོ་ག་བཤད་དེ་དེས་རྒྱས་
པར་འཆད་དེ་ལས་ཆེན་བརྒྱད་ལས་གར་གཏོགས་ན་མངོན་སྤྱོད་དང་ཞེས་པ་སྟེ།
238 ཁཡ5f



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མངོན་སྤྱོད་དུ་གཏོགས་པའོ། །ཡང་ན་མངོན་སྤྱོད་དང་ཞེས་པ་ལེའུ་གཉིས་པ
མཁའ་སྤྱོད་མའི་སྒོ་ནས་གསང་བའི་ལས་ཀྱི་མདོར་བསྟན་དུ་འགྲོ། དེ་རྣམས་
ཀྱིས་འབྲས་བུའི་རྒྱུད་ཀྱི་མདོར་བསྟན་ནོ། །
ད་ནི་གཞིའི་རྒྱུད་ཀྱི་མདོར་བསྟན་པ་ལ་ཇི་ལྟར་རིགས་པའི་རྣལ་འབྱོར་
མའི་ཞེས་པ་འདིས་སྟོན་ཏེ། དེ་ལ་ཇི་ལྟར་རིགས་པ་ནི་སློབ་མ་ལ་དབང་བསྐུར་བ་
ལ་དང་པོ་བསྙེན་པ་ཇི་ལྟར་རིགས་པ། དེ་བཞིན་དུ་ས་ཆོག །སྟ་གོན། ཐིག་ཚོན་
གྱི་ཆོ་ ག །དཀྱིལ་ འཁོར་ གྱི་ གནས་ ཉེ་བར་བརྒྱན་པ། དཀྱིལ་འཁོར་སྒྲུབ་པ།
སློབ་དཔོན་བདག་འཇུག །སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ།
དེ་ནས་དབང་བསྐུར། བུམ་པའི་དབང་ཙམ། ཡང་དབང་རྫོགས་པར་དེ་རྣམས་ཇི་
ལྟར་རིགས་པས་བྱེད་པའོ། །དེ་རྣམས་ལྷ་གང་གི་ང་རྒྱལ་གྱིས་བྱེད་ཅེ་ན། རྣལ་
འབྱོར་མ་ཞེས་སྨོས་ཏེ་རྣལ་འབྱོར་མ་ལྷ་མོ་བཅོ་ལྔ་པ། ཡང་ན་རྣལ་འབྱོར་མ་ལྷ་
མོ་བརྒྱད་ཀྱིས་བསྐོར་བའི་ལྷ་དགུའི་ང་རྒྱལ་གྱིས་བྱེད་ཅེས་པའོ། །འདི་ལ་ལེའུ་
བཅུ་པའི་མདོར་བསྟན་བྱ་བར་གྱིས། རྒྱས་པར་བརྟག་པ་དང་པོའི་དབང་གི་ལེའུ་
འདིས་དོན་རྒྱས་པར་འཆད་དོ། །
ད་ནི་རང་བཞིན་གྱི་རྒྱུད་ཀྱི་མདོར་བསྟན་པ་ལ་དྲུག་སྟེ། བདག་མེད་མའི་
བསྐྱེད་རིམ་གྱི་མདོར་བསྟན་པ་དང་
། ལྷ་དབང་བསྐུར་བའི་དང་
། རྣམ་པར་དག་
པའི་ ལེའུ་ དང་། བརྡ་ དང་ སྤྱོད་ པའི་ ལེའུ་དང་། ཧེ་རུ་ཀའི་ བསྐྱེད་ རིམ་ དང་།
རྫོགས་རིམ་མདོར་བསྟན་པའོ། །ཇི་ལྟར་ རིགས་ པའི་རྣལ་འབྱོར་མའི་བསྐྱེད་
དང༌། གནས་དང༌། བྱེད་རྒྱུ་དང་། ནུས་པའི་བརྡ་ཆེན། ལྷ་རྣམས་ཇི་ལྟར་འབྱུང་
བའི་ཞེས་སོ། །ཡེ་ཤེས་རྣམ་ཤེས་དང་བྱ་བ་དང་
། ཧེ་རུ་ཀ་ནི་བསྐྱེད་པའི་རྒྱུ་བྱ་བ་
238 -52



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མན་ཆད་ཀྱིས་ལེའུ་དང་པོ་མ་རྫོགས་ཀྱི་བར་དུ་རྫོགས་རིམ་མདོར་བསྟན་ནོ། །
དེ་ལས་དང་པོ་བདག་མེད་མའི་བསྐྱེད་རིམ་གྱི་མདོར་བསྟན་ནི་ཇི་ལྟར་
རིགས་པའི་རྣལ་འབྱོར་མ་ཞེས་པ་ནི་བསྐྱེད་རྒྱུའི་ལྷ་ཇི་ལྟར་རིགས་པ་གཅིག་
བསྐྱེད་པ་སྟེ། བསྐྱེད་རྒྱུའི་ལྷ་དེ་ལྷ་མོ་བཅོ་ལྔ་བསྐྱེད་ན་ཡང་བསྐྱེད། དེ་ལས་
བསྡུས་པ་ལྷ་མོ་བཅུ་གསུམ། དེ་ལས་བསྡུས་པ་དགུ། དེ་ལས་བསྡུས་པ་ལྔ། དེ་
ལས་བསྡུས་པ་ལྷ་མོ་རྐྱང་པ་གཅིག་བསྐྱེད་ན་ཡང་བསྐྱེད་ཅེས་པའོ། །བསྐྱེད་དང་
ཞེས་པ་བསྐྱེད་ཚུལ་སྟེ། ལྷ་མོ་དེ་རྣམས་མངལ་སྐྱེས་ཀྱི་ཆོ་གས་བསྐྱེད་ནི་ཡང་
བསྐྱེད། སྒོང་སྐྱེས་རྫུས་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད་པའོ། །འདིའི་ལེའུ་
བརྒྱད་ པའི་ མདོར་བསྟན་ཏེ། རྒྱས་པར་ལེའུ་བརྒྱད་ པའི་ཕྱེད་ཡན་ཆད་ཀྱིས་
འཆད་དོ། །གནས་དང་ཞེས་པ་ལེའུ་བཞི་པའི་མདོར་བསྟན་ཏེ། རྒྱས་པར་ལེའུ་
བཞི་པའི་ལྷ་དབང་བསྐུར་བའི་ལེའུའི་གནས་སྐབས་ཀྱི་ཆོ་ག་རྫོགས་པར་བྱེད་
པས་རྒྱས་པར་འཆད་དོ། །ཡང་གནས་དང་ཞེས་པ་ལེའུ་དགུ་བའི་མདོར་བསྟན་
ཏེ། རྒྱས་པ་ལེའུ་དགུ་པ་སེམས་མི་གནས་པ་གནས་པར་བྱེད་པ་རྣམ་པར་དག་
པའི་ལེའུས་རྒྱས་པར་འཆད་དོ། །བྱེད་རྒྱུ་ཞེས་པ་ལྷ་མོ་བཅོ་ལྔའི་ས་བོན་གྱི་
མདོར་བསྟན་ཏེ་གོང་ལྷ་མོ་བཅོ་ལྔའི་བསྐྱེད་རིམ་གྱི་ཁོངས་སུ་བསྡུ། རྒྱས་པ་ལེའུ་
གཉིས་པ་ནས་ཨ་ཨ་རྣལ་འབྱོར་མ་རྣམས་ཀྱི་ས་བོན་ནོ་ཞེས་པས་འཆད་དོ། །
ནུས་པ་ཞེས་པ་འདི་ལ་འགྱུར་ལ་ལ་ན་མཐུ་ཟེར་ལ་ལར་སྟོབས་ཟེར་ཏེ། དོན་ལ་
ནུས་པ་ཟེར་རུང་སྟོབས་ཟེར་རུང་མཐུ་ཟེར་རུང་སྟེ་སྤྱོད་པའི་ལེའུའི་མདོར་སྟན།
རྒྱས་པར་སྤྱོད་པའི་ལེའུ་དྲུག་པས་རྒྱས་པར་འཆད། དེ་ན་མར་ཅུང་ཟད་དྲོད་ནི་
ཐོབ་པ་ན། །སྤྱོད་པ་དག་ནི་བརྩམ་པར་བྱ་ཟེར་ཏེ། དོན་ལ་སྤྱོད་པ་དེ་དྲོད་ཐོབ་
238 53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཞེས་བྱ་སྟེ། །ནུས་པ་རྙེད་པ་ཞིག་གིས་བྱེད་པའོ། །དེ་ནས་སྤྱོད་པ་བྱེད་པའི་དུས་
སུ་ཧེ་བཛྲའི་སྤུན་ནམ་མིང་སྲིད་དུ་ངོ་ཤེས་པར་བྱ་བའི་ཕྱིར་བརྡ་དགོས་པས་གོང་
གི་བརྡ་ཆེན་འདི་ལེའུ་བདུན་པའི་མདོར་བསྟན་ནོ། །རྒྱས་པར་བདུན་པས་འཆད་
དོ། །ལྷ་རྣམས་ཇི་ལྟར་འབྱུང་པོའི་ཞེས་པ་ཧེ་རུའི་བསྐྱེད་རིམ་མདོར་བསྟན་པ་
ཡིན་ཏེ། དེ་ཡང་ལྷ་རྣམས་ནི་ལེའུ་གསུམ་པའི་ཧེ་རུ་ཀ་གསུམ་ལ་བྱ་སྟེ་བསྐྱེད་
རྒྱུའི་ལྷའོ། །ཇི་ལྟར་འབྱུང་བ་ཞེས་པ་ནི་བསྐྱེད་ཚུལ་སྟེ། ཧེ་རུ་ཀ་དེ་རྣམས་མངལ་
སྐྱེས། སྒོང་སྐྱེས་རྫུས་སྐྱེས་གང་ན་གང་གཅིག་གིས་བསྐྱེད་པའོ། །འདི་ལ་ལེའུ་
གསུམ་པའི་མདོར་བསྟན་གྱིས། རྒྱས་པར་ལེའུ་གསུམ་པའི་ལྷའི་ལེའུ་འདིའི་དོན་
རྒྱས་པར་འཆད་དོ། །
ད་ནི་དོན་དྲུག་པ་རྫོགས་རིམ་མདོར་བསྟན་པའོ། །དེ་ལ་བཞི་སྟེ། བདག་
མེད་མའི་རྫོགས་རིམ་མདོར་བསྟན་པ་དང་
། ཧེ་རུ་ཀའི་རྫོགས་རིམ་དངོས་པོའི་
གནས་སྟངས་ཤེས་བྱའི་ཡུལ་དུ་བསྟན་པ་དང༌
། གཏུམ་མོའི་རྫོགས་རིམ་རྒྱས་
པར་བཤད་པའོ། །དེ་ལ་ཡེ་ཤེས་རྣམ་ཤེས་དང་ཞེས་པ་ནི། ཧེ་རུ་ཀའི་བསྐྱེད་པའི་
རྒྱུ་ཞེས་པ་ནས་དེ་ལྟར་ཧེ་རུ་ཀ་བསྒོམ་པར་བྱ་ཞེས་པ་ནི། ལུས་ལ་ཡེ་ཤེས་ཞེས་
པ་ནི་དེ་ལྟར་ཐམས་ཅད་བཞི་བཞིའོ་ཞེས་པ་ནི། ལྟེ་བར་ཞེས་པའི་ཚིག་བཞིས་ནི།
དེ་ལས་དང་པོ་ཡེ་ཤེས་རྣམ་ཤེས་འདི་ཀུན་གཞིའི་རྣམ་ཤེས་སོ། །ཡེ་ཤེས་ནི་ཀུན་
གཞིའི་རྣམ་ཤེས་དེ་ཡེ་ཤེས་སུ་བསྒྱུར་བར་བྱེད་པའི་མན་ངག་གོ །འདི་ལ་ཇོ་བོ་
ནཱ་རོ་པས་རྣམ་ཤེས་ཡེ་ཤེས་སུ་བསྒྱུར་བའི་མན་ངག་ཟེར་ རོ། །འདི་ལ་ལེའུ་
བརྒྱད་པའི་མདོར་བསྟན་གྱིས་རྒྱས་པར་ལེའུ་བརྒྱད་པའི་ཕྱེད་མན་ཆད་ཀྱིས་
འཆད་དོ། །
238-54



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་ཧེ་རུ་ཀའི་རྫོགས་རིམ་མདོར་བསྟན་པ་ནི་ཧེ་རུ་ཀ་ནི་ཞེས་པ་ལེའུ་
གསུམ་པའི་ཧེ་རུ་ཀ་ཞལ་གཅིག་ཕྱག་གཉིས་པ་ལ་སོགས་པ་གསུམ་ལ་བྱའོ། །
དོན་གྱི་ཧེ་རུ་ཀ་དེ་ལ་ལེའུ་བདུན་པ་ནས་བཤད་པའི་རྣམ་པར་ཐར་པའི་སྒོ་གསུམ་
ལ་བྱའོ། །བསྐྱེད་པའི་རྒྱུ་ཞེས་པ་དེ་རྣམས་ཐོབ་པའི་ཉེ་རྒྱུ་གང་འགྲོ་བ་ཡིན་ཞེ་ན།
དང་པོ་གཅིག་ནི་བསྒོམ་ཞེས་སྨོས་ཏེ། གཅིག་ནི་རྒྱ་སྐད་དུ་ཨེ་ཀ་སྟེ། ཨེ་ཀ་ཞེས་
པ་བདེ་སྟོང་དུ་བསྒོམ་པའོ། །རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་སྡུད་པ་པོ་ལ་བོད་
པའོ། །དངོས་པོ་ཉིད་ཀྱིས་རྣམ་གྲོལ་ཞིང་ཞེས་པ་རྣམ་གྲངས་ཀྱི་ཆོས་ཐམས་ཅད་
བདེ་སྟོང་དུ་ཤེས་ན་དེས་འཁོར་བ་ལས་གྲོལ་ཞིང་
། དངོས་པོ་འཆི་བ་ནི་རང་ག་
མར་ཞེན་ནས་འཁོར་བར་འཆིང་བར་འགྱུར་ཞེའོ། །དེ་ཡོངས་ཤེས་པ་ནི་སྣང་
གྲགས་ཀྱི་ཆོས་བདེ་སྟོང་དུ་ཤེས་ན་དེས་འཁོར་བ་ལས་གྲོལ་བར་འགྱུར་ཞེའོ། །
དངོས་པོ་ནི་སྣང་གྲགས་ཀྱི་ཆོས་སོ། །མེད་པ་ནི་སྤྲོས་མེད་ལྷན་ཅིག་སྐྱེས་པ་ནུབ་
པའོ། །དེ་ལྟར་དངོས་སུ་ཤེས་ན་དངོས་པོ་བསྒོམ་འགྱུར་ནི་སྣང་གྲགས་ཀྱི་
ཀྱི་ཆོས་
བདེ་སྟོང་དུ་སྒོམ་པ་དེ་ལ་ཤེས་རབ་ཅན་ཞེས་བྱ་བའོ། །དངོས་པོ་འགྱུར་ཤེས་ནི་
སྣང་གྲགས་ཀྱི་ཆོས་བདེ་སྟོང་དུ་འགྱུར་བར་ཤེས་པས། དེ་ལྟར་ཧེ་རུ་ཀ་བསྒོམ་བྱ་
ཞེས་ཏེ་ཧེ་རུ་ཀ་ཐོབ་པར་བྱེད་པ་ལ་བདེ་སྟོང་དབྱེར་མེད་དུ་བསྒོམ་ཞེས་པའི་ཐ་
ཚིག་གོ །འདི་རྣམས་དང་འོག་ནས་སྟོང་པའི་དེ་ཁོ་ན་ཉིད་བཞི་ནི་བདག་གི་དེ་ཁོ་
ན་དང་ཞེས་པ་ལ་སོགས་པས་ལེའུ་ལྔ་པའི་མདོར་བསྟན་ཡིན་གྱི་རྒྱས་པ་ལེའུ་ལྔ་
པ་དེ་ཁོ་ན་ཉིད་ཀྱི་ལེའུས་འདིའི་དོན་འཆད་དོ། །
ད་ནི་དོན་གསུམ་པ་རྫོགས་རིམ་དངོས་པོའི་གནས་སྟངས་ཤེས་བྱའི་ཡུལ་
དུ་བསྟན་ཏེ། དེ་ལ་གསུམ་སེམས་དངོས་པོའི་གནས་སྟངས་ཀྱིས་བསྒོམ་རྒྱུ་དོན་
238-55



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྱི་ངོ་བོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་དང༌། ལུས་དངོས་
པོའི་གནས་སྟངས་ཀྱིས་བསྒོམ་པའི་གནད་ཤེས་པར་བྱ་བའི་ཕྱིར་ལུས་དངོས་
པོའི་གནས་སྟངས་གཏན་ལ་དབབ་པ་དང་། ལུས་དང་སེམས་བསྡོམས་པ་ལས་
འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་རང་གི་རྒྱུད་ལ་ཚང་བར་
བསྟན་པའོ། །
དེ་ལ་ལུས་ལ་ཡེ་ཤེས་ཆེན་པོ་ཞེས་པའི་ཚིག་བཞིས་ནི། ཀྱེ་བཅོམ་ལྡན་
འདས་ཞེས་པ་ནས་དངོས་པོ་མཚན་ཉིད་དུ་ནི་བརྟགས་ཞེས་པའི་བར་གྱིས་ནི།
སྡོམ་པའི་དབྱེ་བ་བཤད་པར་བྱ་ཞེས་པ་ནས་ཐམས་ཅད་བཞེད་ཞེས་པའི་བར་
གྱིས་ནའོ། །དེ་ལས་དང་པོ་སེམས་དངོས་པོའི་གནས་སྟངས་ཀྱིས་བསྒོམ་རྒྱུ་དོན་
གྱི་ངོ་བོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་ནི། ཇོ་བོ་ཆེན་པོ་
ནཱ་རོ་པའི་བཞེད་པའི་སེམས་ཉིད་རྣམ་མེད་དག་པ་གསལ་བ་ཟུང་འཇུག་གཉིས་
སུ་མེད་པ་ཞིག་ཡིན་ཏེ་དེ་ཡང་ད་ལྟར་གྱི་ཤེས་པ་ཅིར་ཡང་སྣང་ཞིང་ཅིར་ཡང་
ཤར་བ་འདི་དྲི་མ་འཁྲུད་བ་བརྫུན་པ་ཡིན། འདི་ཕར་བསལ་བའི་དུས་ན་རྣམ་པ་
ཐམས་ཅད་ནུབ་པའི་ཤེས་པ་གསལ་བའི་རོ་བདེ་བར་ཤར་བ་བདེ་སྟོང་གཉིས་སུ་
མེད་པའི་དོན་སེམས་དངོས་པོའི་གནས་སྟངས་ཀྱི་ལྟ་བ་དེ་ཡིན་ནོ། །འོ་ན་དེ་ལྟ་
བུ་དེ་ད་ལྟ་ངག་ཏུ་བརྗོད་པས་གཏན་ལ་ཕེབས་སམ་བྱས་ན་མི་ཕེབས་ཏེ། དཔེར་
ན་རྟེན་གྱི་གང་ཟག་གཅིག་གི་རྒྱུད་ལ་མིག་སེར་གྱི་ནད་ཀྱིས་བཏབ་པའི་དུས་སུ་
དུང་ཆོས་ཉིད་ཀྱིས་དཀར་པོ་ཡིན་པར་སེར་པོར་སྣང་བ་དང་། འོ་ན་དུས་དེར་
སེར་པོ་ཡིན་པ་མི་སྲིད་དམ་བྱས་པ་ལ་མི་སྲིད་དེ་ཆོས་ཉིད་ཀྱིས་ཁ་དོག་དཀར་པོ་
ཡིན། འོ་ན་མིག་སེར་གྱི་ནད་ཀྱིས་བཏབ་པ་དེ་ལ་སེར་པོ་སྣང་ཞིང་འདུག་བྱས་པ་
238 --56



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལ་དེ་འཁྲུལ་པའི་ཤེས་པ་ཡིན་ནོ། །འོ་ན་དུང་དཀར་པོར་མཐོང་བར་བྱེད་པ་ལ་
གཞན་ཞིག་གིས་ བརྗོད་དེ། འོ་ན་དུང་བྱ་བ་འདི་ཆོས་ཉིད་ཀྱིས་དཀར་པོ་ཡིན།
སེར་པོར་སྣང་བ་དེ་ནད་ཀྱི་སྟོབས་ཀྱིས་འཁྲུལ་པ་ཡིན་བྱས་ན། དེས་དཀར་པོ་
མཐོང་ངམ་བྱས་པ་ལ་མི་མཐོང་སྟེ། དཀར་པོ་ཡིན་པར་འདུག་པ་ལ་སེར་པོ་སྣང་
གི་འདུག་པ་དེ་ལས་གོ་ཐབས་མེད་དོ། །
དཔེར་དེ་དང་འདྲ་བར་དབུ་མ་མཁན་པོ་སེམས་ཙམ་མཁན་པོ་རྣམས་
ཀྱིས་དངོས་པོའི་གཤིས་ཀྱི་ཆོས་དེ་གྲུབ་མཐའ་མི་འདྲ་བའི་སྒོ་ནས་གཏན་ལ་
འབེབས་ཏེ་སྒྲ་སྤྱིའི་རྣམ་པ་ཙམ་ལས་དོན་རང་གི་མཚན་ཉིད་དེ་དབུ་མ་མཁན་
པོས་ཀྱང་གཏན་ལ་མི་ཕེབས་ལ་སེམས་ཙམ་མཁན་པོས་ཀྱང་གཏན་ལ་མི་ཕེབས་
ཏེ། དུང་སེར་པོ་སྣང་བ་ལ་དཀར་པོར་བརྗོད་པའི་ཚོད་ཙམ་ཡིན་གསུང་
། འོ་ ན་ དོན་ རང་ གི་ མཚན་
ཉིད་དེ་གཏན་ལ་འབེབས་པར་བྱེད་པ་ལ་ཅི་དགོས་བྱས་པ་ལ། དཔེར་ན་མིག་
སེར་གྱི་ནད་ཀྱིས་ན་བ་དེ་སྨན་པ་མཁས་པ་ཞིག་གིས་གནད་དུ་ཕྱིན་ཏེ་ནད་
བཅོས་པས་ནད་དེ་དག་གོ །ནད་དག་ཙ་ན་དུང་དཀར་པོ་ཡིན་བྱས་ནས་གཞན་
ཞིག་གིས་བརྗོད་མི་དགོས་སོ། །མིག་སེར་གྱི་ནད་མེད་པའི་སྟོབས་ཀྱིས་དུང་ཁ་
དོག་དཀར་པོ་དཀར་ལམ་གྱིས་འོང་ངོ༌
། །དཔེ་དེ་དང་འདྲ་བར་དངོས་པོ་གཤིས་
ཀྱི་ཆོས་དེ་གཏན་ལ་ཕེབས་པ་ལ་དབང་བཞི་པ་དང་གསུམ་པའི་དུས་སུ་གསང་
སྔགས་ཀྱི་གདམས་ངག་དང་བླ་མ་དམ་པའི་བྱིན་བརླབས་ལ་བརྟེན་ནས་རྟོགས་
པ་ནཱ་རོ་ཆེན་པོ་འདོད་དོ། །འོ་ན་དབང་བཞི་གསུམ་གྱི་དུས་སུ་དངོས་པོ་གཤིས་
ཀྱི་ཆོས་དེ་རྟོགས་ པར་ཅིས་ཤེས་ན། བརྟག་པ་དང་པོའི་ལེའུ་བརྒྱད་པ་ནས་
གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མས་
238 -57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དུས་ཐབས་བསྟན་པ་དང༌། །བདག་གི་བསོད་ནམས་ལས་ཤེས་བྱ་ཟེར། ཡང་དེ་
ཉིད་ནས་ངག་གི་ལམ་འདས་སྤྱོད་ཡུལ་ཏེ། །འདི་ནི་བྱིན་རླབས་རིམ་པའི་ཕྱིར་
ཞེས་བཤད་དོ། །
ཕྱི་མའི་ལེའུ་གསུམ་པ་ནས། སངས་རྒྱས་ཀུན་གྱི་སྡོམ་པ་ནི། །ཨེ་ཝཾ་རྣམ་
པ་བདེ་ཆེན་པོ། །དབང་ལས་ཡང་དག་ཤེས་པར་འགྱུར་ཞེས་སོ། །འོ་ན་སེམས་
དངོས་པོའི་གནས་སྐབས་ཀྱི་ལྟ་བ་དེ་དབང་གི་དུས་སུ་དགའ་བའི་གོ་རིམ་གར་
གཏོགས་བྱས་པ་ལ། ཕྱི་མའི་ལེའུ་གཉིས་པ་ནས་མཆོག་དགའི་མཐའ་སྟེ་བྲལ་
དགའི་མདུན། །མུན་པ་ལ་ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས་
ཞེས་བསྟན་ཏེ། དོན་ལ་མཆོག་དགའི་མ་མཐའ་དགའ་བྲལ་གྱི་ཡ་མཐའ་དེར། བུ་
ཞེས་པ་ནི་སློབ་མ་རྣམས་ལའོ། །ཡིད་ཆེས་པར་གྱིས་ནི་སེམས་དངོས་པོའི་གནས་
སྟངས་ཀྱི་དོན་དེ་དེར་རྟོགས་པ་ཡིན་པས། དེ་ལ་ཡིད་ཆེས་པར་གྱིས་ཞེས་པའོ། །
འོ་ན་དེའི་དུས་སུ་དངོས་པོ་གཤིས་ཀྱི་ཆོས་དེ་རྟོགས་པ་ཡིན་ན་དེ་ཉིད་དུ་སངས་
རྒྱས་ཐོབ་པ་ཡིན་ནམ་བྱས་པ་ལ། དབང་བཞི་གསུམ་གྱི་དུས་སུ་རྟོགས་པ་དེ་
མཉམ་བཞག་རྗེས་ཐོབ་མེད་པར་རྟོགས་ཟེར་བ་མིན་ཏེ། དཔེར་ན་གློ་དཀར་ནས་
ཕ་རོལ་ལ་བལྟས་པའི་ནམ་མཁའ་དེ་ནམ་མཁའི་དངོས་ཡིན་ཏེ་རིའི་རྩེ་མོ་ལྟ་བུ་
ནས་བལྟས་པའི་ནམ་མཁའ་རྒྱ་ཆེན་པོ་དེ་མིན། དེ་དང་འདྲ་བར་དབང་བཞི་
གསུམ་གྱི་དུས་སུ་རྟོགས་པ་དེ་བླ་མ་དམ་པའི་གདམས་ངག་གསང་སྔགས་ཀྱི་
གདམས་ངག་ཁྱད་པར་ཅན་ལ་བརྟེན་ནས་འོར་གཅིག་ཙམ་རྟོགས་པ་ཡིན་ཏེ། གློ་
དཀར་ནས་བལྟས་པའི་ནམ་མཁའ་དང་འདྲའོ། །དེ་རྒྱུན་བསྲིངས་པ་ལ་
པ་རྟེན་
བསྐྱེད་པའི་རིམ་པ་ལ་བརྟེན་ནས་རྫོགས་རིམ་ཆགས་ཅན་ཆགས་བྲལ་གང་མོས་
238-58



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཞིག་བསྒོམས་པས་མཉམ་བཞག་རྗེས་ཐོབ་མེད་ པར་ སོང་སྟེ་བསྒོམས་ པས་
ཉམས་མྱོང་དེ་ལས་ཆེ་བའི་རྒྱུ་ཞིག་མེད། མ་བསྒོམས་ཀྱང་ཉམས་མྱོང་དེ་ལ་
འཆོར་བའི་རྒྱུ་ཞིག་མེད། དེ་ཙ་ན་རི་མཐོན་པོའི་ཁ་ནས་བལྟས་པའི་ནམ་མཁའ་
དང་འདྲ་བ་ཡིན་ནོ། །
དོན་ལ་སེམས་དངོས་པོའི་གནས་སྟངས་ཀྱིས་ལྟ་བ་དེ་ངག་ཏུ་བརྗོད་པས་
གཏན་ལ་མི་ཕེབས་ཏེ་དབང་བཞི་གསུམ་གྱི་དུས་སུ་རྟོགས་པ་ཡིན། དེ་གཞུང་དུ་
བཤད་པས་ལེའུ་ལྔ་པ་ནས་སྒོམ་པ་པོ་མེད་བསྒོམ་པའང་མེད། ལྷ་མེད་སྔགས་
ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །ལྷ་དང་སྔགས་ནི་ཡང་
དག་གནས་ཞེས་བཤད། གུར་ལེའུ་དང་པོ་ནས་འདི་ལྟར་ཀུན་གཞི་རྣམ་ཤེས་
དང༌། །ཞེས་པ་ལ་སོགས་པས་བཤད། འདིར་བཤད་པས་ལུས་ཞེས་པ་མངོན་
པར་བྱང་ཆུབ་པ་ལྔས་བསྐྱེད་པའི་ལུས་འདི་ལའོ། །ལ་ཞེས་པ་གནས་པའི་ཚིག་
སྟེ་དཔེར་ན་ཤིང་ལ་བྱ་གནས་ཟེར་བ་དང་འདྲ་བར་ལུས་ལ་ཡེ་ཤེས་ཐབས་བདེ་
བ་ཆེན་པོ་ཤེས་རབ་སྟོང་པའོ། །གནས་ཞེས་པ་རང་གི་ལུས་ལ་བདེ་སྟོང་གཉིས་
མེད་དེ་གནས་ཞེས་པའོ། །འོ་ན་ཡེ་ཤེས་ཆེན་པོ་དེའི་མཚན་ཉིད་ཅི་ཞེ་ན། རྣམ་པར་
རྟོག་
་པ་ཐམས་ཅད་ལས་ལོག་རྟོག་ལ་མེད་པའི་བདག་ཉིད་ཅན་དུ་འདུག་པས།
རྟོག་པ་ཐམས་ཅད་ཡང་དག་སྤངས་ཞེའོ། །བརྟན་གཡོའི་དངོས་པོ་ཐམས་ཅད་
ལས་ཁྱབ་པ་ལས་ལོག་ཐམས་ཅད་ལ་ཁྱབ་ནས་གནས་པས་དབང་པོ་ ཀུན་ལ་
ཁྱབ་པའོ་ཞེའོ། །འོ་ན་ཡེ་ཤེས་ཆེན་པོ་དེ་ལུས་ཀྱི་རྩོལ་བས་བསྐྱེད་པ་ལྟ་བུ་ཡིན་
ནམ་བྱས་པ་ལ། ལུས་གནས་ཞེས་པ་ནི་ཡེ་ཤེས་ཆེན་པོ་དེ་ལུས་ལ་གནས་ཀྱང་
ལུས་ལ་མ་སྐྱེས་ཞེས་པ་ནི་ལུས་ཀྱི་རྩོལ་བས་བསྐྱེད་པ་ལྟ་བུ་མ་ཡིན་ཏེ། དཔེར་ན་
238 -59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འཇིག་རྟེན་ན་ཐོ་བརྩིགས་པའི་སྟེང་དུ་བྱ་བབས་པ་ལ། ཐོ་བྱ་ཅན་ཟེར། དེ་ནས་
ཐོ་ཞིག་པའི་དུས་སུ་བྱ་འཕུར་ནས་འགྲོ། དེ་དང་འདྲ་བར་ལན་གཅིག་ལུས་ཞིག་
ནས་དྲོད་བརླག་ཏུ་འགྲོ་བའི་དུས་སུ་ཡེ་ཤེས་ཆེན་པོ་དེ་གདོད་བརླག་ཏུ་མི་འགྲོ་
སྟེ། ལུས་ཞིག་པ་དང་ཡེ་ཤེས་ཆེན་པོ་འཕོས་ནས་འགྲོའོ། །
ད་ནི་ལུས་དངོས་པོའི་གནས་སྟངས་ཀྱིས་བསྒོམས་པའི་གནད་ཤེས་པར་
བྱ་བའི་ཕྱིར་ལུས་དངོས་པོའི་གནས་སྟངས་གཏན་ལ་དབབ་པ་ནི། དྲི་བ་དང་ལན་
ལས། དང་པོའི་དྲི་བ་ནི་ཀྱེ་བཅོམ་ལྡན་འདས་རྡོ་རྗེའི་ལུས་ལ་རྩ་དུ་ལགས་ཞེས་
འདྲི་བ་སྟེ། དེ་དྲི་ས་གང་ལ་འདྲི་ན་གོང་ནས་ལུས་ལ་ཡེ་ཤེས་ཆེན་པོ་གནས་ཞེས་
པ་རང་གི་ལུས་ལ་ཡེ་ཤེས་ཆེན་པོ་གནས་བྱས་པས། ལུས་ཀྱི་གནས་ལུགས་མ་
ཤེས་པས་རྩའི་གནས་ལུགས་མི་ཤེས་དེ་མ་ཤེས་པས་རྩ་མདུད་ཀྱི་གནས་ལུགས་
མི་ཤེས། དེ་མ་ཤེས་པས་ཕ་མ་གཉིས་ཀྱི་ཁུ་ཁྲག་གི་ཐིག་ལེའི་བཞུགས་ས་མི་
ཤེས། དེ་མ་ཤེས་པས་སེམས་ཀྱི་རྒྱལ་པོའི་བཞུགས་ས་མི་ཤེས། སེམས་ཀྱི་རྒྱལ་
པོ་བཞུགས་སར་མ་བསྒོམས་ན། གཞན་དུ་བསྒོམས་ཀྱང་ཡེ་ཤེས་མི་སྐྱེ་བ་ལ་
དགོངས་ནས་འདྲི་བའོ། །ཀྱེ་བྷ་ག་ཝན་ཞེས་བོས་ནས། རྡོ་རྗེའི་ལུས་ནི་ཕོ་ཐམས་
ཅད་དགྱེས་པ་རྡོ་རྗེ་ལས་མ་འདས། མོ་ཐམས་ཅད་བདག་མེད་མ་ལས་མ་འདས་
པས་ རྡོ་ རྗེའི་ལུས་ལ་རྩ་དུ་ལགས་ བྱ་བའམ། ཡང་ན་རྡོ་རྗེ་ནི་བདེ་སྟོང་ཡིན་
སེམས་ཅན་ཐམས་ཅད་བདེ་སྟོང་ལས་མ་འདས་པས་བདེ་སྟོང་གི་ལུས་ལ་རྩ་དུ་
ལགས་ཞེས་དྲིས་པའོ། །
བཅོམ་ལྡན་འདས་ཀྱིས་བཀའ་སྩལ་པ་ནི་ན་མར་ལན་སྟོན་ཏེ། འདི་ལ་ཇོ་
བོ་ཆེན་པོ་ནཱ་རོ་པས་རང་བཞིན་གྱི་སྐུ་གསུམ་ལམ་གྱི་སྐུ་གསུམ་འབྲས་བུའི་སྐུ་
238 -60



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསུམ་གསུངས་ཏེ། དེ་ལ་རང་བཞིན་གྱི་སྐུ་གསུམ་ནི་ཤི་བ་སྟོང་པ་ཆོས་ཀྱི་སྐུ།
བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་ཁ་མིག་རྣ་བ་ཅན་གྱི་གཟུགས་
སུ་གྲུབ་ནས་ད་ལྟ་གནས་ཚུལ་འདི་སྤྲུལ་པའི་སྐུའོ། །དེ་ལས་དང་པོ་ཤི་བ་སྟོང་པ་
དེ་ཆོས་སྐུ་འཆི་བའི་དུས་སུ་ལུས་ཀྱི་འབྱུང་བ་རྣམས་རིམ་གྱིས་སྡུད་དེ། དང་པོ་ས་
ཆུ་ལ་ཐིམ་པའི་དུས་སུ་ནད་གཡོག་གིས་བལྟས་ཙ་ན་ལུས་ཟུང་མི་ཐུབ། ངོ་གདོང་
སས་གོས། སྣ་ཞོམ་རྣ་བ་ཆག་པ་འབྱུང་། ཆུ་མེ་ལ་ཐིམ་པའི་དུས་སུ་ཁ་ཆུ་མིག་ཆུ་
སིང་གིས་བསྐམ། མེ་རླུང་ལ་ཐིམ་པས་ལུས་ཀྱི་དྲོད་འཆོར་ཏེ་སྤྱི་བོ་ནས་ཡས་མར་
ཤོར་ན་ངན། རྐང་ནས་མས་མར་ཤོར་ན་བཟང་། རླུང་རྣམ་པར་ཤེས་པ་ལ་ཐིམ་
པས་དབུགས་ཤྭ་ཤུ་བ་འབྱུང་སྟེ། ཕྱིར་གྲོལ་ན་ཡང་ངར་ངར་བུད། ནང་དུ་འོང་ན་
ཡང་ངར་ངར་བུད། དབུགས་འབྱུང་འཇུག་དེ་ཤིན་ཏུ་དཀའོ། །
རྣམ་པར་ཤེས་པ་དེ་སྣང་བ་རགས་པ་ལ་ཐིམ། དེ་ཕྲ་བོ་ལ་ཐིམ། དེ་ཤིན་
ཏུ་ཕྲ་བ་ལ་སྣང་བ་ཐམས་ཅད་འགགས་ཀྱིས་འགགས་ནས། ནད་གཡོན་པས་
བལྟས་ནས་ལུས་ལ་གཡོ་འགུལ་མེད། དབུགས་ལ་དབྱུང་རྔུབ་མེད། ལུས་ལ་
དྲོད་མེད། འོ་སྐོལ་གྱི་ནད་པ་ཤི་ནས་གདའ་ཟེར། འཆི་བ་པོ་རང་གི་ཤེས་པ་དེ་
ཨེན་ཅིག་མི་འཕོ། དེའི་དུས་སུ་ཆོས་སྐུ་ཇི་ལྟ་བ་ཞིག་རྒྱུད་ལ་སྐྱེ་སྟེ་ཆོས་སྐུར་མི་
ཤེས། ངོ་ཤེས་ན་དེས་ཆོག་སྟེ་དེར་ངོ་མི་ཤེས་སོ། །འདིའི་ཐད་ཀ་འདི་ན་ཆོས་ལ་
ལ་ན་ཤི་བ་ཤེས་རབ་ཀྱི་ཕ་རོལ་དུ་ཕྱིན་པ་དོན་དམ་ལ་ཟེར། ལ་ལ་ནི་ཤི་བ་སྟོང་
པ་འོད་གསལ་བྱ་བར་མིང་བཏགས་པ་ཡང་ཡོད། ཆོས་ལ་ལ་ན་མ་རིག་པ་འོད་
གསལ་ལ་ཟེར། ཇོ་བོ་ནཱ་རོ་པ་ཤི་བ་སྟོང་པ་ཆོས་ཀྱི་སྐུ་ཟེར་རོ། །དེ་ཡང་སཾ་བུ་
ཊའམ་གདན་བཞི་ནས་བཤད་པ་བཞིན་དུ་སྒོ་རབ་གསུམ་འབྲིང་གསུམ་ཐ་མ་
238-61



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་གྱི་སྒོ་དགུ་པོ་གང་རུང་གཅིག་ནས་བར་དོའི་ཡིད་ཀྱི་གཟུགས་ཅན་བྱ་བ་རི་
མེད་བྲག་མེད་པར་ཐོགས་ཆགས་མེད་པར་ཕར་ཕྱེད་ཚུར་ཕྱེད་གནས་ཏེ། སྔོན་
འབྱུང་སྲིད་པའི་ཤ་གཟུགས་ཅན། དབང་པོ་ཀུན་ཚང་ཐོགས་མེད་ལྡན་ཞེས་པས་
བར་དོ་དེ་ལ་ལོངས་སྤྱོད་རྫོ་གས་པའི་སྐུ་ཟེར་ཏེ་དེའི་དུས་སུ་བར་དོ་ལ་བར་དོར་
ངོ་མི་ཤེས་ཤེས་ན་དེས་ཆོག་གསུང་།
དེ་ནས་བར་དོ་དེར་ཞག་བདུན་བསྡད་ནས་ལུས་ལེན་པར་སྲིད། དེ་ལ་
རྐྱེན་མ་འཛོམས་ན་བདུན་ཚན་གཉིས་པ་ལ། གསུམ་པ་ལ་བཞི་པ་ལ་ལྔ་པ་ལ་
དྲུག་པ་ལ། དེ་ལ་རྐྱེན་མ་འཛོམས་ན་ཞག་བདུན་ཚན་བདུན་ན་ཅིས་ཀྱང་ལུས་
ལེན་ཏེ་དེ་ལ་ཡང་ཕ་ས་བོན་དང་ལྡན་པ་ལ་ནད་མེད་པ་མ་ཁྲག་དང་ལྡན་པ་ལ་
ནད་མེད་པ་ཕ་མ་གཉིས་བར་དོའི་ཤེས་པ་དང་གསུམ་ལས་མཐུན་དགོས། བར་
དོའི་ཤེས་པ་དེ་ལ་སྣང་བ་འཁྲུལ་པ་ཇི་ལྟ་བུ་ཞིག་འོང་བྱས་པ་ལ་དཔེར་ན་འོ་སྐོལ་
ལ་ད་ལྟ་ཆར་པ་ཆེན་པོའམ་རླུང་འཚུབ་ཆེན་པོ་ཞིག་བྱུང་ན་སྐྱབས་གནས་འཚོལ་
ལམ་མི་འཚོལ་བྱས་ན་འཚོལ། དེ་དང་འདྲ་བའི་བར་དོ་དེ་ལ་ཡང་སྣང་བ་འཁྲུལ་
ནས་རླུང་འཚུབ་བམ་ཆར་པ་ལྟ་བུའི་ནང་ན་གནས་པར་མཐོང་ནས་སྐྱབས་གཅིག་
འཚོལ་བ་ལ་མའི་མངལ་དེ་སྐྱབས་གནས་ཀྱི་རྣམ་པ་ལྷའི་ཁང་པའམ་གོས་ཀྱི་རྣམ་
པ་ལྟ་བུའམ། སྤྱིལ་བུའི་རྣམ་པ་ལྟ་བུ་གད་སྐྱིབས་ཀྱི་རྣམ་པ་ལྟ་བུ་གཅིག་ཏུ་མཐོང་
ནས་ཕའི་རྣམ་སྣང་གི་ལམ་ནས་ཞུགས་ནས་ཕ་མ་གཉིས་འདོད་ཆགས་ལངས་
ནས་སྙོམས་པར་ཞུགས་པ་བྱས་པས་ཕའི་ས་བོན་ཡི་གེ་འབྲུ་གསུམ་གྱི་སྒྲ་དང་
བཅས་པ་མའི་ཁྲག་ཡི་གེ་འབྲུ་གསུམ་གྱི་སྒྲ་དང་བཅས་པའི་བར་དུ་བར་དོའི་
ཤེས་པ་དེ་འཐུམས། དེ་ནས་འགྲོ་བར་འདོད་ཀྱང་ཐོགས་པ་དང་བཅས་པ་བྱ་
238-62



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བར་སོང་། དེར་མས་ཟས་ཟོས་པས་མེར་མེར་པོ་ཞག་བདུན། དེ་ནས་ལྟར་ལྟར་
པོ་བདུན། གོར་གོར་པོ་བདུན། མཁྲང་འགྱུར་བདུན། ཁྱབ་འཇུག་ཉའི་རྣམ་པ་ལྟ་
བུ་ཞག་བདུན། དེའི་དུས་སུ་རྩ་དབུས་ཀྱི་ཨ་བ་དྷཱ་ཏཱི་གཡས་རྩ་དང་གཡོན་རྩ་དེ་
ལྟར་རྩའི་གཙོ་བོ་གསུམ་ཀྱང་ཆགས། དེ་ནས་ཁྱབ་འཇུག་རུས་སྦལ་གྱི་རྣམ་པ་ལྟ་
བུ་ཞག་བདུན། དེ་ནས་སྦལ་པའི་རྣམ་པ་ལྟ་བུ་ཞག་བདུན།
དེ་ལྟར་མའི་མངལ་ན་གནས་པའི་དུས་སུ་མས་ཟས་ཟོས་སྐོམ་འཐུང་པས་
ལུས་ཡན་མན་དུ་བསྐྱེད་དེ་དང་པོ་ལྟེ་བ་ཆགས། དེ་ནས་ཡན་མན་དུ་བསྐྱེད་པ
སྙིང་ཀ་ཆོས་ཀྱི་འཁོར་ལོ་ཆགས། དེ་ནས་མགྲིན་པ། དེ་ནས་ཡན་མན་དུ་བསྐྱེད་
པས་སྤྱི་བོ་ཆགས། དེ་ལྟར་སྤྱི་བོ་ནས་རྐང་མཐིལ་གྱི་བར་དུ་ལུས་རྫོགས་པ་དེ་
ལས་དང་པོ་རྩའི་གཙོ་བོ་གསུམ་ཆགས་པས་དེ་ལས་གྱེས་པས་རྩ་སུམ་ཅུ་སོ་
གཉིས་དེ་ལས་གྱེས་པས་རྩ་རིང་སྟེ་རིང་བ་རང་རེའི་འདོམ་རེ་བ། ཐུང་སྟེ་ཐུང་བ་
རྩ་ནས་ཙམ་པ་ཁབ་རྩེ་ཙམ་པས་ལུས་ཐམས་ཅད་རྩའི་དྲ་བར་ཚུད། དེ་ལས་རྩ་
ཐམས་ཅད་འདྲེས་པའི་རྩ་མདུད་གྲུ་གསུམ་པ་བཞི་ཆགས་ཏེ་དང་པོ་ལྟེ་བ་ན་
གཅིག །དེ་ནས་ ཕྱོགས་ཐམས་ཅད་ནས་ ཡར་སོང་སྙིང་ཀ་ན་གཅིག །དེ་ནས་
མགྲིན་པ་ན་གྲུ་གསུམ་པ་གཅིག །དེ་ནས་སྤྱི་བོར་ཐམས་ཅད་འདྲེས་པའི་རྩ་
མདུད་གྲུ་གསུམ་པ་ཞིག་ཆགས། དེ་ལྟར་རྩ་མདུད་གྲུ་གསུམ་བཞི་པོ་དེ་ན་ཕ་མ་
གཉིས་ཀྱི་ཁུ་ཁྲག་གི་ཐིག་ལེ་བཞི་ཡོད། ཐིག་ལེ་བཞི་པོ་དེ་ལ་ཤེས་པའི་རྟེན་
བཅས་ནས་གནས་པ་ཞིག་ཡིན།
དེ་ནས་ཕྱིར་སྐྱེ་བ་ལ་མ་དེ་ལས་ཐང་གཅིག་ཏུ་ཕྱེད་པ་ཟས་ཐང་གཅིག་ཏུ་
ཟ་བ། འབྱུང་བ་ཆ་སྙོམས་པ། བུ་ཁྱེའུ་ཞིག་སྐྱེ་ན་ཟླ་བ་ཧྲིལ་པོ་དགུ་ངོ་གཅིག་དང་
238 -63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཅུ་ན་སྐྱེ། བུ་མོ་སྐྱེ་བ་ལ་སོགས་པ་གཞན་ལ་ངེས་པ་མེད། དེ་ཡང་ཕྱིར་སྐྱེ་བ་དེ་
ལ་སྤྲུལ་པའི་སྐུ་འཇིག་རྟེན་དུ་བྱོན་པ་ཡིན་ཏེ་མའི་མངལ་དུ་ཟླ་བ་བཅུ་བསྡད་པ་
དེ་ས་བཅུ་བགྲོད་པའི་ཚུལ། ཕ་མ་གཉིས་མཁན་པོ་དང་སློབ་དཔོན་གྱི་ཚུལ།
མངལ་གྱི་ཕྲུ་མ་དེ་ཆོས་གོས་ཀྱི་ཚུལ། ཐལ་མོ་སྦྱར་ནས་སྐྱེ་བ་དེ་ཁྲིམས་ནོད་པའི་
ཚུལ་དོན་ལ་རབ་ཏུ་བྱུང་པའི་ཚུལ་དགེ་སློང་དང་ཆོས་བསྟུན་ནས་སྐྱེའོ། །
དེ་ལྟར་ཡང་ཕྱི་མའི་ལེའུ་བཞི་པ་ནས། མངལ་གྱི་ཕྲུ་མ་ཆོས་གོས་ཡིན། །དེ་
བཞིན་མ་ནི་མཁན་པོ་ཉིད། །ཟླ་བ་བཅུ་ཡང་ས་རྣམས་ཉིད། །མགོ་བོར་ཐལ་མོ་
སྦྱར་བ་ཕྱག །འགྲོ་བར་བྱ་བ་ཁྲིམས་ཀྱི་གནས། །འདི་དག་རྐྱེན་གྱིས་སེམས་ཅན་
རྣམས། །སངས་རྒྱས་ཉིད་དུ་ཐེ་ཚོམ་མེད། །ཅེས་སོ། །དེ་ལ་མངལ་ན་གནས་པའི་
དུས་སུ་རླུང་ཨ་བ་དྷཱ་ཏཱི་ནས་ཕལ་ཆེར་རྒྱུ་བ་ཡིན་པ་ལ་ཕྱིར་སྐྱེས་པ་དང་ལྟེ་བ་བཅད་
པས་རླུང་དེ་གཡས་གཡོན་གྱི་རྩར་ཞུགས་ནས་ཕྱིར་འགྲོ་ནང་འགྲོ་བྱུང་སྟེ། ཕྱིར་སོང་
ལ་སྤྱི་བོ་ཧཱུྃ་ལ་ཕོག་པས་ཧཾ་བྱ་བའི་རང་སྒྲ་བྱུང་། ནང་དུ་འཇུག་པའི་དུས་སུ་ལྟེ་བའི་
ཨ་ལ་ཕོག་པས་ཨ་བྱ་བའི་རང་སྒྲ་བྱུང་། དེ་ལྟར་ཡང་ཕྱི་མའི་ལེའུ་བཞི་པ་ནས་
སྔགས་ཀྱི་བཟླས་པ་ཨ་དང་ཧོ་ཞེས་སོ། །
དེ་ལྟར་ཕྱིར་སྐྱེས་པ་དང་ཟས་ཀྱང་དངོས་སུ་ཟ་དགོས་སྐོམ་ཡང་དངོས་སུ་
འཐུང་དགོས་པར་སོང་
། ཟས་སྐོམ་ཟོས་པ་ལྟེ་བ་ན་གཏུམ་མོ་ཡེ་ཤེས་ཀྱི་མེ་བྱ་བ་
རེག་བྱ་དྲོད་ཀྱི་རང་བཞིན་ཅན་དེས་དང་སྙིགས་ཕྱེས་ནས། སེགས་མ་དྲི་ཆེན་དྲི་
ཆུ་རུ་བྱས་ནས་ཕྱིར་འདོར། དྭངས་མ་བྱང་སེམས་སུ་བྱས་ནས་ལྟེ་བ་ནས་སྙིང་
ཀར་འཕེན། དེ་ནས་མགྲིན་པ་སྤྱི་བོ་ནས་ཡས་བབས་པས་མགྲིན་པ་ཡན་ཆད་དུ་
ཕན་འདོགས། དེ་ནས་སྙིང་ཀ་དེ་ནས་ལྟེ་བ་དེ་ནས་ཕྱོགས་ཐམས་ཅད་དུ་བབས་
238--64



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པས་སྐུ་དང་སོ་དང་སེན་མོ་ལ་སོགས་པ་ཐམས་ཅད་ཁ་དོག་དང་ལྡན་མདངས་
དང་ལྡན་པ་ལས་སྣུམ་ཞུ་ལེ་བ་འདི་ཐིག་ལེའི་ཡོན་ཏན་ཡིན། ལྟེ་བའི་མེ་དྲོད་ཞན་
ན་སིགས་མ་དྲི་ཆེན་དྲི་ཆུར་འགྲོར་མ་བཏུབ། དང་མ་བྱང་སེམས་སུ་འགྲོར་མ་
བཏུབ་པས་སྐྲུན་ཞུགས་པ་དང་། མཁལ་ནད་དང་དམུ་ཆུ་ཞུགས་པ་ལ་སོགས་པ པ་
ཐམས་ཅད་གཏུམ་མོའི་མེ་དྲོད་ཞན་པ་ལས་བྱུང་བ་ཡིན་ནོ། །
དེ་ཡང་ཟླ་བ་ཡར་ངོའི་དུས་སུ་ནི་བྱང་སེམས་དེ་ལས་ཤ་འཕེལ་བས་ཉའི་
ཉིན་མོ་སྤྱི་བོར་ཕུང་པོ་རྒྱས་པ་ཁམས་རྒྱས་པ་བྱང་སེམས་རྒྱས་པ་ཡིན་པས་དེའི་
ཉིན་པར་གཏར་ཀ་དང་མེ་བཙའ་འདེབས་པ་བྱར་མི་རུང་
། མར་ངོའི་དུས་སུ་ཐིག་
ལེ་ཡས་བབས་པས་སྟོང་གི་ཉིན་མོ་རྐང་མཐིལ་དུ་ཕོང་པོ་ཁམས་བྱང་སེམས་རྒྱས་
པ་ཡིན་པས་དེའི་ཉིན་པར་གཏར་བསྲེག་བྱར་མི་རུང་ངོ༌། །དེ་ལྟར་གནས་པའི་
ལུས་ལ་རྩའི་གཙོ་བོ་གསུམ་ལ་ལ་ནི་དང་ར་ས་ན་དང་། ཨ་བོ་དྷཱ་ཏཱི་དང་གསུམ་
གནས་པ་ལ། དབུས་ཀྱི་ཨ་བ་དྷཱ་ཏཱི་ན་མར་བྱང་སེམས་རྒྱུ། གཡས་རྩ་ན་ཁྲག་རྒྱུ།
གཡོན་རྩ་ན་དྲི་ཆུ་འབབ། དེ་ལ་དབུས་ཀྱི་རྩ་ནས་བྱང་སེམས་འབབ་པ་ལ། སྐྱེས་
པས་དངོས་སུ་ཕྱིར་འདོན་ནུས། བུད་མེད་ཀྱིས་འདོན་མི་ནུས་པ་ནི་བུད་མེད་ལ་
རིགས་ཅན་བཞི་སྟེ། གླང་སྣ་མའི་ རིགས་དང་། དུང་ཅན་མའི་རིགས་དང་
། རི་
དྭགས་ ཅན་ གྱི་ རིགས་ དང་། པད་མ་ཅན་ གྱི་ རིགས་སོ། །དེ་ལ་གླང་སྣ་མའི་
རིགས་ནི་རྩ་ཨ་བ་དྷུ་ཏཱིའི་མར་སྣ་སྟེ་གླང་པོ་ཆེའི་སྣ་བཞིན་གུག་ནས་ཡོད་པའོ། །
དུང་ཅན་ནི་དུང་གི་སྣ་བཞིན་རྩ་དེ་འཁྱིལ་བའོ། །རི་དྭགས་ཅན་གྱི་རྩ་སྣ་དེ་ཅུང་
ཟད་བལྟས་པའོ། །པད་མ་ཅན་གྱི་རྩ་སྣ་དེ་པད་མ་ཁ་བྱེ་ལ་ཁད་པ་བཞིན་དུ་ཟུམ་
ནས་ཡོད་པའོ། །དེ་ལྟར་རིགས་ཅན་བཞིས་རྩ་སྣ་བཏུམས་པའོ། །
238-65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གཡོན་པའི་རྩ་ནས་དྲི་ཆུ་འབབ་སྟེ་སྐྱེས་པ་བུད་མེད་གཉིས་ཀ་ལ་དངོས་
སུ་འབབ། གཡས་རྩ་ནས་ཁྲགས་འབབ་པ་ནི་བུད་མེད་ལ་དངོས་སུ་ཟླ་མཚན་
འབབ། སྐྱེས་པ་ལ་རྩ་སྣ་དེ་རྡོ་རྗེ་ནོར་བུའི་རྩེ་མོ་ནས་ཡར་ལོག་ནས་སྣ་བུག་
གཡས་པ་ལ་ཟུག་ནས་ཡོད་པས་ད་ལྟ་ ཁམས་བདེ་བ་འབྱུང་བ་ཆ་སྙོམས་པ་
གཅིག་ལ་སྣ་ཁྲག་འོང་བ་སྣ་བུག་གཡས་ནས་འོང་དགོས་སོ། །
དེ་ལྟར་ལུས་སྐུ་གསུམ་དུ་གཏན་ལ་ཕབ་པ་ལ་དགོས་པ་ཅི་ཡོད་ན། ལུས་
ཀྱི་གནས་ལུགས་ཤེས་པའི་དགོས་པ་ཡོད། དེ་ཤེས་པས་རྩའི་གནས་ལུགས་ཤེས་
པའི་དགོས་པ་ཡོད་དེ། དེ་ཤེས་པས་རྩ་མདུད་ཀྱི། དེ་ཤེས་པས་ཕ་མ་གཉིས་ཀྱི་
ཁུ་ཁྲག་གི་ཐིག་ལེའི་ཞུགས་ས་ཤེས་པའི་དགོས་པ་ཡོད། དེ་ཤེས་པས་སེམས་ཀྱི་
རྒྱལ་པོའི་བཞུགས་ས་ཤེས་པའི་དགོས་པ་ཡོད་དེ། ད་ལྟ་སེམས་དེ་འཁོར་ལོ་
བཞིའི་དབུས་ན་ཕ་མའི་ཁུ་ཁྲག་གི་ཐིག་ལེ་བཞི་ལ་བརྟེན་ནས་ཡོད་དོ། །
དེ་ཡང་ལན་གཅིག་འཆི་བའི་དུས་སུ་ཐིག་ལེ་འཛག་སྟེ། ལུས་ཟུངས་རབ་
ཞིག་ལ་མར་ལ་ཁུ་བའི་ཐིགས་པ་གཉིས་ཡར་ལ་ཁྲག་གི་ཐིགས་པ་གཉིས་ཏེ་ཐིག་
ལེ་བཞི་འཕོས་ནས་འགྲོའོ། །འབྲིང་ཞིག་ལ་མར་ལ་ཁུ་བའི་ཐིག་ལེ་
་གཉིས་ཡར་
ལ་ཁྲག་གི་ཐིག་ལེ་གཅིག་དང་གསུམ་འཕོ། ལུས་ཟུངས་ཐ་མ་ཅིག་ལ་ཡང་མར་
ལ་ཁུ་བའི་ཐིག་ལེ་གཅིག་དང་ཡར་ལ་ཁྲག་གི་ཐིག་ལེ་གཅིག་དང་གཉིས་འཕོ་སྟེ་
མི་ཤི་བ་ཐམས་ཅད་ལ་སྣ་ཁྲག་དུམ་རེ་འོང་པ་ཡང་དེ་ཡིན་ནོ། །
ཐིག་ལེ་འཕོས་ཙམ་ན་ཤེས་པ་ལ་རྟེན་མེད་ནས་འཆི་བ་ཡང་དེ་ཙུག་ཡིན།
ད་ལྟ་ནི་ཤེས་པ་འཁོར་ལོ་བཞིའི་ཐིག་ལེ་བཞི་ལ་བརྟེན་ནས་གནས། འོ་ན་ཤེས་
པ་དེ་བཞིར་གནས་སམ་ཞེ་ན། མ་ཡིན་ཏེ་འཁོར་ལོ་བཞི་ན་རེས་འཇོག་ཏུ་གནས་
238 -66



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཏེ་ད་ལྟ་ཐ་མལ་གྱི་མི་དྲན་དགུ་དྲན་གྱི་དུས་སུ་ལྟེ་བ་ན་གནས། གཉིད་ཀྱི་དུས་སུ་
སྙིང་གར། རྨི་ལམ་གྱི་དུས་སུ་མགྲིན་པ། ཐ་མལ་གྱིས་བུད་མེད་ལ་སྙོམས་པར་
ཞུགས་པའི་དུས་སུ་སྤྱི་བོ་ན་གནས་པས། ད་ལྟ་སྒོམ་པ་ཡང་གནད་དེ་དང་དེར་
བསྒོམས་ན་ཡེ་ཤེས་སྐྱེ། གནད་དུ་མ་བསྒོམས་ན་ཡེ་ཤེས་སྐྱེར་མི་བཏུབ།
ད་ལྟ་ལས་དང་པོའི་དུས་སུ་གནད་ལ་མ་བརྟེན་པར་བསྒོམས་ཀྱང་ཡེ་
ཤེས་སྐྱེར་མི་བཏུབ་པ་དེ་ཅི་དང་འདྲ་ན། དཔེར་ན་བ་བཞོན་གྱི་ལུས་ལ་འོ་མས་
ཁྱབ་ནས་ཡོད་དེ། ཡོད་ཀྱང་རྐང་པ་དང་ལག་པ་དང་རྭ་ནས་བཞོས་པས་མི་འོང་
།
འོ་ན་བ་བཞོན་གྱི་ལུས་ལ་ཞོ་མེད་པ་མིན་ནམ་བྱས་པས། བ་བཞོན་ལ་འོ་མས་
ཁྱབ་ནས་ཡོད། འོ་ན་རྐང་པ་དང་ལག་པ་དང་རྭ་ནས་བཞོས་པས་མི་འོང་པར་
འདུག་པར་བྱས་པས། དེ་འོ་མ་འོང་བའི་གནད་མིན། འོ་མའི་གནད་ནུ་མ་ཡིན་ནུ་
མ་ནས་བསྒྲིལ་ནས་བཞོས་ན་དེ་ཉིད་དུ་སྐྱ་ཆོལ་གྱིས་འོང་། དཔེ་དེ་དང་འདྲ་བར་
ནཱ་རོ་ཆེན་པོའི་གདམས་ངག་དང་མ་འབྲེལ་བའི་བསྒོམ་ཆེན་ཐམས་ཅད་ནི་འཇོ་
ན་རྭ་དང་རྐང་ལག་ནས་འཇོ་བའི་ཚུལ་ཡིན། དྲག་ཤོས་སུ་གསོལ་བ་གཅིག་ནུ་མ་
དང་ཉེ་བས་མཇུག་མ་ནས་འཇོ་བ་ཙམ་པ་ཡིན་ཏེ། བསྒོམས་ཀྱང་ཡེ་ཤེས་མི་སྐྱེ།
ཨེན་རེ་བྱུང་བ་ཀུན་ཀྱང་ཁ་རྗེ་ལས་བྱུང་པའི་བསྒོམ་པ་ཡིན་གསུང་
། ནཱ་རོ་པའི་
གདམས་ངག་གི་ནུ་མ་ནས་འཐེན་པའི་ཚོད་ཡིན་གསུང་། དེའི་ཕྱིར་ལུས་དངོས་
པོའི་གནས་ལུགས་འདི་ཤིན་ཏུ་གལ་ཆེའོ། །
ཇོ་བོ་ཁ་ཅིག་གདམས་ངག་མཉམ་པོར་བསྟན་པ་ ལ་སྒོམ་བྱུང་བ་ལ་
བསོད་ནམས་ བསགས་ པས་ བྱུང་ ཟེར། སྒོམ་ མ་ བྱུང་ བ་ ལ་ བསོད་ནམས་མ་
བསགས་ཟེར་ཏེ། དོན་གྱིས་ཁ་རྗེ་དང་བསྟེན་དབང་ལས་རེ་བ་ཡིན་གསུང་
། ནཱ་
238-67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རོ་པ་ནི་བསོད་ནམས་བསགས་མ་བསགས་ཀྱི་ཁྱད་ཅི་ཡིན་ན། བསོད་ནམས་
བསགས་པ་ནི་བླ་མ་སངས་རྒྱས་ནས་བརྒྱུད་པ་མ་ཆད་པ་དང་ཕྲད་དགོས། ཕྲད་
པ་ཙམ་གྱིས་མི་ཕན་ཏེ་བླ་མའི་ཐུགས་ཟིན་ནས་གདམས་ངག་ཐོབ་དགོས། བླ་
མས་གདམས་ངག་བསྟན་གྱི་སྟེང་ལ་ཡེ་ཤེས་མི་སྐྱེ་མི་སྲིད། དཔེར་ན་ཀུན་གཞི་
དང་ལྡན་པའི་ལུས་ལ་མེ་བཙའ་འདེབས་པ་དང་འདྲ་གསུངས་སོ། །
ད་ནི་དེ་རྣམས་གཞུང་དང་སྦྱར་ན་རྩ་རྣམས་ནི་སུམ་ཅུ་སོ་གཉིས་ཏེ་ཞེས་
པ་དབྱེ་ན་སུམ་ཅུ་རྩ་གཉིས་ཡོད་དེ་ཞེས་པའོ། །དེ་ཡང་འོག་གི་མི་ཕྱེད་མ་ལ་
སོགས་པ་འདི་རྣམས་ལ་འགྲེལ་པ་མཁན་གྱིས་རྩའི་མིང་ཅི་ཡིན་བྱ་བ་དང་
།
གནས་ས་གང་ན་གནས་བྱ་བ་དང་གསུམ་སྦྱོར་ཏེ་སཾ་བུ་ཊ་ནས་སངས་རྒྱས་ཀྱིས་
ཀྱང་དེ་ཙུག་བཤད་ནས་ཡོད་དེ། བླ་མ་ནི་མིང་ཙམ་ལས་མི་གསུང་
། དེ་ཡང་མི་
ཕྱེད་པ་ལ་སོགས་པ་བརྒྱད་འབྱུང་པ་བཞིའི་རྩ་བཞི་འབྱུང་པ་གཉིས་འདུས་པའི་
རྩ་བཞི་སྟེ་རྩ་འདབ་བརྒྱད་ལྟེ་བ་ན་གནས་སོ། །དེ་བཞིན་དུ་སྐྱོན་མ་ལ་སོགས་པ་
བརྒྱད་སྙིང་ཀ་ན། རོ་མ་ལ་སོགས་པ་བརྒྱད་མགྲིན་པ་ན། གྲུབ་མ་ལ་སོགས་པ་
འབྱུང་བ་བཞིའི་རྩ་བཞི་འབྱུང་པ་གཉིས་གཉིས་འདུས་པའི་རྩ་བཞི་སྟེ་བརྒྱད་སྤྱི་
བོ་ན་གནས་སོ། །རྩ་དེ་རྣམས་ ཀྱིས་ལས་གང་བྱེད་ཅེ་ན། བྱང་ཆུབ་ཀྱི་སེམས་
སུམ་ཅུ་སོ་གཉིས་འབབ་ཞེས་པ་སྤྱི་བོ་ནས་ཡས་འབབ་པའོ། །བདེ་བ་ཆེན་པོའི་
གནས་སུ་འཛག་པའོ་ཞེས་པ་ནི་བྱང་སེམས་དེ་ཡས་གསོལ་བ་ཡིན་ཏེ། ལྟེ་བ་
ནས་སྙིང་གར་འཕེན། དེ་ནས་མགྲིན་པར། དེ་ནས་སྤྱི་བོར་འཕེན་པས་འཛག་
ཅེས་པའོ། །
དེ་ནས་སླར་ཡས་འབབ་པས། མགྲིན་པ་ཡན་ཆད་དུ་ཕན་འདོགས། དེ་
238-68



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནས་སྙིང་ཀ །དེ་ནས་ལྟེ་བ་ཡན་ཆད་དུ། དེ་ནས་སྐྱ་དང་སེན་མོ་ལ་སོགས་པ་
ཐམས་ཅད་མདངས་དང་ལྡན་པར་བྱེད་པའོ། །རྩ་སུམ་ཅུ་སོ་གཉིས་པོ་དེ་རྣམས་
ཀྱི་ནང་ནས་རྩ་ གསུམ་ནི་གཙོ་བོ་སྟེ། དེ་ཡང་དང་པོ་གྲུབ་ པའི་ ཕྱིར་རོ། །དེ་
གསུམ་གྱི་མིང་རྐྱང་མ་རོ་མ་ཀུན་འདར་མའོ། །དེ་གསུམ་གྱི་མཚན་ཉིད་རྐྱང་མ་
ཤེས་རབ་སྟོང་ཉིད་མཚོན་འཛིན་པའི་རྩའོ། །ཐབས་ཀྱི་རོ་མ་ཞེས་པ་བདེ་བ་
གཟུང་བའི་རྩའོ། །དེ་ལྟར་གཡས་གཡོན་གྱི་རྩ་དེ་གཟུང་འཛིན་གྱི་རྩ་ཡིན་པས།
དེ་ན་ཚུར་རླུང་རྒྱུ་བ་དང་པོ་བྱིས་པ་ཆུང་བའི་དུས་སུ་གཟུང་འཛིན་ཆུང་བ་དེ།
ཡར་ཆེར་སྐྱེས་པ་དང་གཟུང་འཛིན་ཇེ་ཆེར་ཇེ་ཆེར་འགྲོ་བ་དེ་གཟུང་འཛིན་གྱི་རྩ་
ན་ཚུར་རླུང་རྒྱུ་གྲངས་མང་བས་འབྱུང་ངོ་
། །ཀུན་འདར་མ་ནི་རྩ་ཨ་བ་དྷཱ་ཏཱི་སྟེ་
དབུས་གནས་སུ་ཞེས་པ་རྩ་ གསུམ་ གྱི་དབུས་སུའོ། །གཟུང་བ་དང་འཛིན་པ་
གཉིས་ཀ་ཡངས་པའི་རྩའོ། །དེ་གསུམ་གྱི་ལས་བཤད་པ་ནི་གཡོན་གྱི་རྩ་སྟེ་ཕོ་མོ་
ཐམས་ཅད་ལ་མི་བསྐྱོད་པ་འབབ་སྟེ་དྲི་ཆུའོ། །རོ་མ་ཁྲག་འབབ་པ་ནི་གཡས་
པའི་རྩ་སྟེ་བུད་མེད་ལ་དངོས་སུ་འབབ་སྐྱེས་པ་ལ་མི་འབབ་པ་གོང་དུ་བཤད།
ཤེས་རབ་ཟླ་བ་འབབ་བཤད་པ་ནི་བྱང་སེམས་ཀྱི་ཐིག་ལེ་འབབ་པ་ནི་ཀུན་
འདར་མ་རབ་གྲགས་ཏེ་ཨ་བ་དྷཱ་ཏཱི་ནས་བྱང་སེམས་སྐྱེས་པ་ལ་དངོས་སུ་འདོན་
ནུས། བུད་མེད་ཀྱིས་མི་ནུས་པ་གོང་དུ་བཤད་དོ། །
ད་ནི་རྩའི་མཚན་ཉིད་དྲིས་ལན་གྱིས་བསྟན་པ་ནི། འོག་ནས་བཅོམ་ལྡན་
འདས་རྩ་སུམ་ཅུ་རྩ་གཉིས་པོ་འདི་རྣམས་ཀྱི་རང་བཞིན་ནམ་མཚན་ཉིད་ཇི་ལྟ་བུ་
ལགས་ཞེས་དྲིས་པའོ། །བཅོམ་ལྡན་འདས་ཀྱིས་བཀའ་བསྩལ་པའི་ལན་ནི། དེ་
ལ་སྲིད་གསུམ་ནི་རྩའི་གཙོ་བོ་གསུམ་མོ། །ཡོངས་གྱུར་ནི་རྩ་གསུམ་པོ་ཡོངས་སུ་
238 -69



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྱུར་པས་ཐམས་ཅད་ནི་ཞེས་པ་རྩ་སུམ་ཅུ་སོ་གཉིས་སོ། །སུམ་ཅུ་སོ་གཉིས་པོ་དེ་
བསྡུ་ན། གཟུང་དང་ར་ས་ནཱ། འཛིན་པ་ལ་ལ་ནཱ་རྣམ་པར་སྤངས་ཞེས་པ་
འུ་སྟེ་དེ་
གཉིས་ཀ་སྤངས་པ་ཨ་བ་དྷ་ཏི་ཡིན་ཏེ་དེར་རོ་གཅིག་པའོ། །ཡང་ན་ཐབས་ནི་
ཐམས་ཅད་ཀྱི་ཞེས་པ་རྩ་དེ་ལས་ཕྱེ་བ་སོ་གཉིས། དེ་ལས་ཕྱེ་བས་རྩ་སྟོང་ཕྲག་
བདུན་ཅུ་རྩ་གཉིས་པོ་ཡང་འགྲོ་ཞེས་སོ། །འོ་ན་རྩ་དེ་རྣམས་ཐ་དད་དམ་བྱས་པ་
ལ་དངོས་པོའི་མཚན་ཉིད་དུ་ནི་བརྟགས་ཞེས་པ་སྟེ་རྩའི་འཁོར་ལོ་བཞིར་འདྲེས་
ཤིང་རོ་གཅིག་ཞེས་པའོ། །
ད་ནི་འདི་ན་མར་ལ་ལུས་དང་སེམས་བསྡོམས་པ་ལས་འཁོར་བ་དང་མྱ་
ངན་ལས་འདས་པའི་ཆོས་ཐམས་ཅད་རང་གི་རྒྱུད་ལ་ཚང་བར་བསྟན་པ་སྟེ། དེ་
ཡང་སྡོམ་པ་ཞེས་པ་ནི་ལུས་དང་སེམས་བསྡོམ་པའོ། །ལུས་ནི་ཀྱེ་བཅོམ་ལྡན་
འདས་རྡོ་རྗེའི་ལུས་ལ་རྩ་དུ་ལགས་བྱ་བ་ནས་དངོས་པོའི་མཚན་ཉིད་དུ་ནི་
བརྟེགས་ཞེས་པའི་བར་གྱིས་བསྟན་ཏོ། །དབྱེ་བ་ནི་ལུས་སེམས་སྡོམ་པའི་དབྱེ་བ་
ཞེས་བྱ་སྟེ་དེ་བཤད་པར་བྱ་ཞེས་པའོ། །ཨཱ་ལི་ཀཱ་ལི་ན་མར་རང་གི་ལུས་སེམས་
གཉིས་ལ་འཁོར་བ་དང་མྱ་ངན་ལས་འདས་པའི་ཆོས་ཚང་བར་སྟོན་ཏེ། འདི་
རྣམས་ལ་རང་བཞིན་གནས་ལུགས་ཚང་ངམ་མ་ཚང་བྱས་པ་ལ་ཚང་སྟེ། ཕྱི་རོལ་
གྱི་ཨཱ་ལི་ཀཱ་ལི་དང་
། ཟླ་བ་དང༌། ཉི་མ་དང་
། ཤེས་རབ་ཀྱི་ཐབས་ཀྱི་ཆ་ལ་སོགས་
པ་ཐམས་ཅད་ལུས་སེམས་གཉིས་ལ་ཚང་བའོ། །ཚང་པས་ལམ་དུ་བཟློག་ནས་
བསྒོམ་དུ་བཏུབ་བོ། །ལམ་ལ་སྨིན་པར་བྱེད་པའི་དབང་གསུམ་པ་ལ་ཇི་ལྟར་ཚང་
བྱ་བ་དང་། གྲོལ་བར་བྱེད་པའི་ལམ་ལ་ཇི་ལྟར་ཚང་བྱ་བ་གཉིས། དེ་ལས་དང་
པོ་དབང་གསུམ་པ་ལ་ཇི་ལྟར་ཚང་བྱས་པ་ལ། ཨཱ་ལི་ནི་ཨཱ་ལི་ཐམས་ཅད་འདུས་
238 -70



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའི་ཡི་གེ་ཧྲིས་ཡུམ་གྱི་པད་མ་བྱིན་གྱིས་བརླབ་པའོ། །ཀཱ་ལི་ནི་ཀཱ་ལི་ཐམས་ཅད་
འདུས་པའི་ཡི་གེ་ཧཱུྃ་གིས་ཡབ་ཀྱི་རྡོ་རྗེ་བྱིན་གྱིས་བརླབ་པའོ། །ཟླ་བ་ནི་ཡབ་འདུ་
ཤེས་གསུམ་ལྡན་ཉི་མ་ནི་ཡུམ་འདུ་ཤེས་གསུམ་ལྡན་ནོ། །
ཐབས་ནི་རྡོ་རྗེ་པད་མ་བྱིན་གྱིས་བརླབས་པ་དང་
། སྙོམས་འཇུག་བྱ་བ་
དང་། བྱང་ཆུབ་ཀྱི་སེམས་ཀྱི་ཐིག་ལེ་དབབ་པ་དང་གཟུང་བ་ལ་སོགས་པའོ། །
དེར་ཀུན་རྫོབ་བྱང་ཆུབ་ཀྱི་སེམས་དེ་ལུས་ཀྱི་འཁྲུལ་འཁོར་དྲུག་གིས་རྡོ་རྗེ་ནོར་
བུའི་རྩེ་མོ་རུ་གཟུང་
། བཟུང་བས་ཀུན་རྫོབ་བྱང་ཆུབ་ཀྱི་སེམས་ཀྱི་ཐིག་ལེ་དེ་
ཆུའི་རྣམ་པ་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་བྱ་བ་བདེ་བ་
གསལ་བ་མི་རྟོག་པ་དེ་རྒྱུད་ལ་སྐྱེས་པའི་ཉམས་མྱོང་དེ་ལ་ཤེས་རབ་ཞེས་བྱ། ད་
ཉམས་མྱོང་དེ་སྐུ་གསུམ་དུ་འཆར་བར་སྟོན་ཏེ། ཉམས་མྱོང་དེ་མི་སྟོང་པ་ལས་
ལོག་སྟོང་པར་འདུག་པས་ཆོས་དང་ཞེས་བྱ་སྟེ་ཆོས་སྐུ། སྡུག་བསྔལ་བ་ལས་
ལོག་བདེ་བར་འདུག་ པས་ལོངས་སྤྱོད་རྫོགས་པ་དང་ཞེས་བྱ་སྟེ་ལོངས་སྐུ།
ཉམས་དེ་མི་གསལ་བ་ལས་ལོག་གསལ་བར་འདུག་པས་སྤྲུལ་པ་ནི་ཞེས་བྱ་སྟེ་
སྤྲུལ་སྐུའོ། །འོ་ན་དེ་ལྟ་བུའིཉམས་དེ་རྟེན་གང་ལ་བརྟེན་ནས་སྐྱེས་བྱས་པ་ལ།
སྐུ་དང་གསུང་དང་ཐུགས་སོ་ཞེས་པ་སྟེ། ལས་ཀྱི་ཕྱག་རྒྱ་མའི་ཆོས་འབྱུང་གྲུ་
གསུམ་ལ་བརྟེན་ནས་ སྐྱེ་བའོ། །དེ་ཡང་སྐུ་ཟུར་གཅིག །གསུང་ཟུར་གཅིག །
ཐུགས་ཟུར་གཅིག་གོ །གྲོལ་བར་བྱེད་པའི་ལམ་ལ་ཇི་ལྟར་ཚང་བྱ་བ་ལ་གཉིས།
ལམ་བསྐྱེད་པའི་རིམ་པ་ལ་ཇི་ལྟར་ཚང་བྱ་བ་དང༌། ལམ་རྫོགས་པའི་རིམ་པ་ལ་
ཇི་ལྟར་ཚང་བྱ་བའོ། །དེ་ལས་དང་པོ་ལམ་གྱི་བསྐྱེད་རིམ་ལ་སྦྱར་ན། ཨཱ་ལི་དང་
ཟླ་བར་བསྡེབས་ཏེ་ ཨཱ་ལི་ གཡས་སྐོར་གཅིག་དང་གཡོན་སྐོར་ལས་ཟླ་
238-71



ཨེ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དཀྱིལ་འཁོར་ཞིག་བསྐྱེད། དེ་མངོན་པར་བྱང་ཆུབ་པ་ན་དང་པོ། ཡེ་ཤེས་ནི་མེ་
ལོང་ལྟ་བུའི་ཡེ་ཤེས། ཀཱ་ལི་དེ་ཉི་མར་བསྡེབས་ཏེ་ཀཱ་ལི་གཡས་སྐོར་གཡོན་སྐོར་
ལས་ཉི་མའི་དཀྱིལ་འཁོར་བསྐྱེད་དེ་མངོན་པར་བྱང་ཆུབ་པ་ནི་གཉིས་པ། ཨེ་
ཤེས་མ་ཉམས་པ་ཉིད་ཀྱི་ཡེ་ཤེས། དེ་ནས་ཉི་ཟླའི་བར་དུ་ས་བོན་ཨ་དང་ཧུ་དེ་
ལས་འོད་ཟེར་སྤྲོས། ཚུར་འདུས་པས་རྡོ་རྗེ་ཧཱུྃ་གིས་མཚན་པ་དང་གྲི་གུག་ཨོཾ་གྱིས་
མཚན་པར་གྱུར། དེ་མངོན་པར་བྱང་ཆུབ་པ་ན་གསུམ་པ། ཡེ་ཤེས་ན་སོ་སོ་ཀུན་
ཏུ་རྟོག་པའི་ཡེ་ཤེས། དེ་ལས་འོད་ཟེར་སྤྲོས་ཚུར་འདུས་པས་ཉི་མ་ཟླ་བ་གཉིས་
ས་བོན་ཕྱག་མཚན་གཉིས་ཏེ་བཞི་ཁྲུག་གིས་འདྲེས་པ་མངོན་པར་བྱང་ཆུབ་པ་དེ་
བཞི་པ། ཡེ་ཤེས་ན་བྱ་བ་གྲུབ་པའི་ཡེ་ཤེས། དེ་ལས་འོད་ཟེར་འཕྲོས་ཚུར་འདུས་
པས་གཙོ་བོ་ཡབ་ཡུམ་གྱི་སྐུར་བཞེངས་པ་དེ་མངོན་པར་བྱང་ཆུབ་པ་ན་ལྔ་པ།
ཤེས་ན་ཆོས་ཀྱི་དབྱིངས་ཀྱི་ཡེ་ཤེས་སོ། །
དེ་ཡང་ཤེས་རབ་ཅེས་པ་ཡུམ་བདག་མེད་མ་སྐུ་མདོག་སྔོན་མོ། ལ་
གཅིག་ཕྱག་གཉིས་པ་ལ་བྱ། ཐབས་སོ་ཞེས་པ་དཔལ་དགྱེས་པ་རྡོ་རྗེ་ཞལ་བརྒྱད་
ཕྱག་བཅུ་དྲུག་པའོ། །ཆོས་དང་ལོངས་སྤྱོད་རྫོགས་པ་དང་
། སྤྲུལ་པ་ཞེས་པ་ནི་
བསྐྱེད་པའི་རིམ་པའི་ལམ་གྱི་སྐུ་གསུམ་སྟེ། དེ་ཡང་ཆོས་ཞེས་པ་བསྐྱེད་པའི་རིམ་
པ་བསྒོམ་ཚད་ཐམས་ཅད་ཀྱི་སྔོན་དུ་སྟོང་པ་ཉིད་དུ་བསྒོམ་པ་འགྲོ་དགོས་པ་དེ་
ཆོས་ཀྱི་སྐུ། དེ་ཡང་གདན་བཞི་དང་སཾ་བུ་ཊ་གཉིས་ནས། དང་པོ་སྟོང་ཉིད་རྣམ་
བསམས་ཏེ། །ལུས་ཅན་རྣམས་ ཀྱི་དྲི་མ་བཀྲུ་ཞེས་གསུངས་སོ། །དེ་ལ་ཆོ་ག་
གསུམ་མམ། མངོན་བྱང་ལྔའམ་སྐད་ཅིག་མས་ལྷའི་སྐུར་བསྐྱེད་པ་དེ་ལ་ལོངས་
སྤྱོད་རྫོགས་པ་དང་ཞེས་པ་སྟེ་ལོངས་སྐུའོ། །
238-72



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནས་ཐུགས་ཀའི་ས་བོན་ལས་འོད་འཕྲོས་ནས་སངས་རྒྱས་མཆོད་
སེམས་ཅན་གྱི་དོན་བྱེད་པ་ནི་སྤྲུལ་པ་ཞེས་པའི་སྤྲུལ་པའི་སྐུའོ། །སྐུ་དང་གསུང་
དང་ཐུགས་སོ་ཞེས་པ་ནི། སྐུ་དང་ནི་སྐུ་རྡོ་རྗེས་བྱིན་གྱིས་བརླབ་པའོ། །གསུང་
དང་ནི་གསུང་རྡོ་རྗེས་བྱིན་གྱིས་བརླབ་པའོ། །ཐུགས་དང་ནི་ཐུགས་རྡོ་རྗེས་བྱིན་
གྱིས་བརླབ་པའོ། །ལམ་རྫོགས་པའི་རིམ་པ་ནི་འདིར་མི་འབྱུང་སྟེ། བརྟག་པ་ཕྱི་
མའི་ལེའུ་བཞི་པ་ནས་བོ་ལར་བརྟེན་པའི་རྫོགས་རིམ་བྱ་བ་དེ་ནས་སྟོན་ནོ། །འོ་
ན་བསྐྱེད་པའི་རིམ་པ་ལ་སྦྱར་བ་དེ་ཉམས་སུ་བླང་བྱ་ཡིན་ནམ་བྱ་བ་ལ། འདིར་
ཉམས་སུ་བླང་བྱ་མིན་ཏེ། ལུས་སེམས་གཉིས་ལ་རང་བཞིན་གནས་ལུགས་ཀྱིས་
ཚང་། ཚང་པས་ལམ་དུ་བཟློག་ནས་བསྒོམ་དུ་བཏུབ་བྱ་བའི་དོད་ཅན་འདིར་
བརྩིས་པ་ཡིན། ལར་ལེའུ་དང་པོ་འདི་ཤེས་བྱའི་ཆོས་ཡིན། ཉམས་སུ་བླང་བྱའི་
ཆོས་མ་ཡིན་ཞེས་བླ་མ་དམ་པ་གསུངས་སོ། །
ད་ནི་རང་གི་ལུས་སེམས་གཉིས་བསྡོངས་པ་ལས་འཁོར་བ་དང་མྱ་ངན་
ལས་འདས་པའི་ཆོས་ཐམས་ཅད་ཀྱང་ཚང་བར་སྟོན་ཏེ། ཨེ་ཝཾ་མ་ཡ་ཞེས་པའི་ཡི་
གེ་འདི་མདོ་རྒྱུད་ཐམས་ཅད་ཀྱི་ཀླད་ན་ཡོད་དེ། དེ་ཡང་སཾ་བུ་ཊ་ནས། དམ་ཆོས་
ཀུན་གྱི་ཐོག་མར་ནི། །དེ་ཕྱིར་ཨེ་ཝཾ་བརྗོད་པར་བྱ་ཟེར། །ཨེ་ཝཾ་མ་ཡ་ཞེས་པ་
བོད་སྐད་དུ་འདི་སྐད་བདག་གིས་ཐོས་པའི་དུས་གཅིག་ན་ཞེས་པ་གླེང་གཞིའི་
དོན་ནོ། །དོན་ལ་ཡི་གེ་བཞི་ཡེ་ཤེས་བཞི་ལྷ་མོ་བཞི་འབྱུང་བ་བཞི་པོ་ཡང་རང་གི་
ལུས་སེམས་བསྡོངས་པ་ལ་ཚང་སྟེ། ཨེའི་རྣམ་པ་ལྷ་མོ་སྤྱན་ཞེས་པ་ནི་ཡི་གེ་ན་
ཨེ། འབྱུང་བ་ན་ས་རྣམ་པར་དག་པ། ཡེ་ཤེས་ན་མེ་ལོང་ལྟ་བུའི་ཡེ་ཤེས། ལྷ་མོ་
ན་སྤྱན་མ། འཁོར་ལོ་ན་ལྟེ་བ་སྤྲུལ་པའི་འཁོར་ལོ་ལ་ཚང་
། དེ་བཞིན་དུ་ཝཾ་ཆུ་
238-73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མཉམ་པ་ཉིད། མ་མ་ཀི །སྙིང་ཁ་ཆོས་ཀྱི་འཁོར་ལོ་ལ་ཚང་། མ་མེ་སོ་སོར་རྟོག་
པ་གོས་དཀར་མོ། མགྲིན་པ་ལོངས་སྤྱོད་ལ་ཚང་
། ས་རླུང་། བྱ་བ་ནན་ཏན་སྒྲོལ་
མ་སྤྱི་བོ་བདེ་བ་ཆེན་པོ་ལ་ཚང་
། དེ་ལྟར་ཚང་བས་ཕྱི་རོལ་ནས་ཡི་གེ་དང་
། ཡེ་
ཤེས་དང་
། ལྷ་མོ་ལ་སོགས་པ་མི་རྙེད་དོ། །
ད་ནི་རང་གི་ལུས་སེམས་གཉིས་བསྡོངས་པ་ལ་དཀོན་མཆོག་གསུམ་ཡང་
ཚང་། དེ་ལས་ཀྱང་དང་པོ་སངས་རྒྱས་དཀོན་མཆོག་ཚང་བ་ནི། སྤྲུལ་པའི་འཁོར་
ལོ་འདབ་མ་དྲུག་ཅུ་རྩ་བཞི་དང་ཞེས་པ་ལ་སོགས་པས་སྟོན་ཏེ། སངས་རྒྱས་
དཀོན་མཆོག་ཚང་བ་ལ་ཆོས་མིང་འདོགས་དྲུག་སྟེ། སངས་རྒྱས་དཀོན་མཆོག་གི་
མིང་ཅི་ཡིན། གནས་ས་གང་ན་གནས། དུས་ནམ་གནད་དུ་འགྲོ་བ་དང་
། འཐད་
པ་དང་། སངས་རྒྱས་དཀོན་མཆོག་གི་གྲངས་མང་ཉུང་དང་། རྣམ་པར་དག་པའོ། །
དེ་ལ་མིང་ནི་ཆོས་སྐུ་ལོངས་སྐུ་སྤྲུལ་སྐུ་བདེ་བ་ཆེན་པོའི་སྐུའོ། །དེ་ལྟར་ཡང་ཕྱི་
མའི་ལེའུ་བཞི་པ་ནས་ཆོས་དང་ལོངས་སྤྱོད་སྤྲུལ་པ་དང་
། །དེ་བཞིན་དུ་ཡང་བདེ་
ཆེན་ཉིད་ཅེས་སོ། །གནས་ས་ནི་སྤྲུལ་སྐུ་དེ་ལྟེ་བ་ན་གནས། ཆོས་ཀྱི་སྐུ་སྙིང་ག །
ལོངས་སྐུ་མགྲིན་པ། བདེ་ཆེན་གྱི་སྐུ་དེ་སྤྱི་བོ་བདེ་བ་ཆེན་པོ་ན་གནས་སོ། །
དེ་ལྟར་ཕྱི་མའི་ལེའུ་བཞི་པ་ནས། སྐྱེ་གནས་སྙིང་མགྲིན་མགོ་བོ་ཡང་
། །
སྐུ་གསུམ་པོ་ནི་རྣམ་པར་གནས་ཞེའོ། །དུས་ནམ་གནད་དུ་འགྲོ་ན། ཐ་མལ་པ་མི་
དྲན་དགུ་དྲན་གྱི་དུས་འདིར་ལྟེ་བ་སྤྲུལ་པའི་འཁོར་ལོ་དེར་གནད་དུ་འགྲོ། གཉིད་
ཀྱི་དུས་ སུ་ སྙིང་ཀ །རྨི་ལམ་གྱི་དུས་སུ་མགྲིན་པ། ཐ་མལ་གྱི་བུད་མེད་དང་
སྙོམས་པར་ཞུགས་པའི་དུས་སུ་སྤྱི་བོ་བདེ་བ་ཆེན་པོའི་འཁོར་ལོར་གནད་དུ་འགྲོ།
འཐད་པ་ནི་ལྟེ་བ་སྤྲུལ་པའི་འཁོར་ལོ་ལ་སྤྲུལ་པའི་སྐུ་བཞག་པའི་འཐད་པ་ནི་ཕྱི་
238-74



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མའི་ལེའུ་བཞི་པ་ནས་གང་ཕྱིར་སྤྲུལ་པ་གནས་བརྟན་ཕྱིར། དེ་ལས་གྲུབ་པའི་སྐུ་
ཉིད་ཡིན། །གང་གིས་བསྐྱེད་དང་སྤྲུལ་བྱེད་པ། །གང་གིས་སྤྲུལ་པ་ཅན་ཞེས་
བརྗོད་ཅེས་སོ། །སྙིང་ག་ལ་ཆོས་ཀྱི་སྐུར་བཞག་པའི་འཐད་པ་ནི། སེམས་ནི་ཆོས་
ཀྱི་རང་བཞིན་ཏེ། །ཆོས་ཀྱི་སྐུ་ཡང་སྙིང་གར་གནས་ཟེར་རོ། །འོ་ན་མགྲིན་པ་
ལོངས་སྤྱོད་རྫོགས་པའི་སྐུར་བཞག་པའི་འཐད་པ་ཅི་ཡོད་ན། རོ་རྣམས་དྲུག་གི་
གཟུགས་ཅན་གྱི། །བཟའ་བ་ངེས་ པར་ ལོངས་སྤྱོད་བརྗོད། །མགྲིན་པ་ལོངས་
སྤྱོད་འཁོར་ལོ་དང་ཞེས་སོ། །སྤྱི་བོ་ལ་བདེ་ཆེན་དུ་བཞག་པ་ནི། །སྤྱི་བོར་བདེ་བ་
ཆེན་པོ་གནས་ཞེས་གསུངས་སོ། །གྲངས་མང་ཉུང་ནི་སྤྲུལ་པའི་འཁོར་ལོ་འདབ་
མ་དྲུག་ཅུ་རྩ་བཞི་དང་ཞེས་པ་སྟེ། ལྟེ་བ་དེ་རྩ་འདབ་དྲུག་ཅུ་རྩ་བཞིའི་བདག་ཉིད་
དོ། །ཆོས་ཀྱི་འཁོར་ལོ་ཞེས་པ་སྙིང་ག་ལ་བརྒྱད། ལོངས་སྤྱོད་རྫོགས་པའི་འཁོར
ལོ་ཞེས་པ་མགྲིན་པ་ལ་བཅུ་དྲུག །བདེ་བ་ཆེན་པོའི་འཁོར་ལོ་ཞེས་པ་སྤྱི་བོ་ལ་
འདབ་མ་སུམ་ཅུ་རྩ་གཉིས་སོ། །
འོ་ན་གོང་ནས་མི་ཕྱེད་མ་ལ་སོགས་པ་རྩ་སུམ་ཅུ་སོ་གཉིས་ཀྱི་དུས་སུ་
འབྱུང་པ་བཞིའི་རྩ་བཞི་འབྱུང་བ་གཉིས་གཉིས་འདུས་པའི་རྩ་བཞི་སྟེ་རྩ་འདབ་
བརྒྱད་ལྟེ་བ་ན་གནས། དེ་བཞིན་དུ་སྙིང་གི་མགྲིན་པ། སྤྱི་བོ་ན་བརྒྱད་བརྒྱད་
གནས་ཟེར་བ་དང་
། འདི་ནས་ལྟེ་བ་ན་དྲུག་ཅུ་རྩ་བཞི། སྙིང་ག་ཆོས་ཀྱི་འཁོར་ལོ་
ན་བརྒྱད། མགྲིན་པ་ན་བཅུ་དྲུག །སྤྱི་བོ་ན་སུམ་ཅུ་སོ་གཉིས་ཟེར་བ་གཉིས་མི་
འགལ་ལམ་བྱས་པ་ལ་མི་འགལ་གསུང་། རྩའི་དངོས་པོ་བགྲང་ན་བརྒྱད་བརྒྱད་
ལས་མེད། འོ་ན་དྲུག་ཅུ་རྩ་བཞི་ཞེས་པ་འདི་རྣམས་ཅི་ཙུག་ཡིན་བྱས་པ་ལ། རྩའི་
ཀྱོག་ལ་དགོངས་ཏེ། ལྟེ་བར་དྲུག་ཅུ་རྩ་བཞིའི་བདག་ཉིད་དུ་འདུག །སྙིང་གར་
238-75



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཀྱོག་མེད། མགྲིན་པར་བཅུ་དྲུག སྤྱི་བོ་ན་སུམ་ཅུ་སོ་གཉིས་སུ་འདུག་སྟེ། དོན་དུ་
ཀྱོག་ལ་དགོངས་པའོ། །རྣམ་པར་དག་པ་ནི་ལྟེ་བའི་དྲུག་ཅུ་རྩ་བཞིས་དབྱུ་གུ་དྲུག་
ཅུ་རྩ་བཞི་རྣམ་པར་དག །སྙིང་ཀས་ཐུན་བརྒྱད། མགྲིན་པས་འཕོ་བ་བཅུ་དྲུག །
སྤྱི་བོའི་རྩ་འདབ་སུམ་ཅུ་རྩགཉིས་པོ་དེས་ཆུ་ཚོད་སུམ་ཅུ་རྩ་གཉིས་རྣམ་པར་དག་
པའོ། །འཁོར་ལོ་ནི་འཁོར་ལོ་བཞིའོ། །
གྲངས་ཀྱི་རིམ་པ་ནི། རྩའི་གྲངས་ཀྱི་རིམ་པ་རྣམ་པར་བཞག་པའོ། །དེས་
རང་གི་ལུས་སེམས་གཉིས་བསྡོམས་པ་ལ་སངས་རྒྱས་དཀོན་མཆོག་ཚང་སྟེ། ཕྱི་
རོལ་ནས་སངས་རྒྱས་འཚོལ་བ་ཚོ་ཤ་ཆད་པ་མིན་པ་ལ་མི་རྙེད། རང་གི་ལུས་
སེམས་བསྡོངས་པ་འདི་ཉིད་སངས་རྒྱས་དཀོན་མཆོག་ཡིན་བྱས་པས་སེམས་ཀྱི་
གདུང་བ་གཅོད་པའོ། །
ད་ནི་རང་གི་ལུས་སེམས་གཉིས་བསྡོངས་པ་ལ་ཆོས་དཀོན་མཆོག་ཚང་
བར་སྟོན་ཏེ། དེ་ཡང་ཆོས་ཐམས་ཅད་བསྡུ་ན་འཁོར་བའི་ཆོས་དང་མྱ་ངན་ལས་
འདས་པའི་ཆོས་གཉིས་སུ་འདུས། འཁོར་བའི་ཆོས་ཐམས་ཅད་བསྡུ་ན་གཉིས་
ཡིན་ཏེ། འཁོར་བའི་རྒྱུ་དང་འབྲས་བུའོ། །དེ་ཡང་སྡུག་བསྔལ་ཞེས་པ་འཁོར་
བའི་འབྲས་བུའོ། །ཀུན་འབྱུང་ཞེས་པ་འཁོར་བའི་རྒྱུའོ། །མྱང་ངན་ལས་འདས་
པའི་ཆོས་ཐམས་ཅད་བསྡུ་ན་གཉིས་ཏེ། མྱ་ངན་ལས་འདས་པའི་རྒྱུད་དང་འབྲས་
བུའོ། །དེ་ཡང་འགོག་པ་རང་དང་ཞེས་བྱ་བ་མྱ་ངན་ལས་འདས་པའི་འབྲས་བུའོ། །
ལམ་མོ་ཞེས་བྱ་བ་མྱ་ངན་ལས་འདས་པའི་རྒྱུའོ། །དེ་ལྟར་ན་འཕགས་པའི་བདེན་
པ་བཞི་པོ་འདི་ནང་གི་ལུས་སེམས་གཉིས་ལ་ཚང་སྟེ། ལྟེ་བ་སྤྲུལ་པའི་འཁོར་ལོ་
ལ་སྡུག་བསྔལ་དང་ཞེས་པས་སྡུག་བསྔལ་གྱི་བདེན་པ་ཚང་། སྙིང་ཀ་ཆོས་ཀྱི་
238--76



དཔལ་དགྱེས་པ་
ས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འཁོར་ལོ་ལ་ཀུན་འབྱུང་དང་ཞེས་པས་ཀུན་འབྱུང་གི་བདེན་པ་འཚང་
། མགྲིན་པ་
ལོངས་སྤྱོད་འཁོར་ལོ་ལ་འགོག་པ་ཞེས་པས་འགོག་པའི་བདེན་པ་ཚང་
། སྤྱི་བོ་
བདེ་བ་ཆེན་པོའི་འཁོར་ལོ་ལ་ལམ་ཞེས་པས་ལམ་གྱི་བདེན་པ་ཚང་ངོ༌
། །
དེ་ལྟར་ཚང་བས་ལམ་དུ་ཟློག་ནས་བསྒོམ་དུ་བཏུབ་པས་གཏུམ་མོའི་
རྫོགས་པའི་རིམ་པ་དང་སྦྱར་ན། དང་པོ་རྟེན་གྱི་གང་ཟག་ གིས་སྟན་བདེ་བ་
གཅིག་གི་སྟེང་དུ་ལུས་བཅོས་ནས་རླུང་དལ་གྱིས་སྡོམ་པ་དེ་ལ་སྡུག་བསྔལ་དང་
ཞེས་པ་སྟེ་སྡུག་བསྔལ་གྱི་བདེན་པའོ། །ཇོ་བོ་ནཱ་རོ་པའི་ཞལ་ནས་བདེ་བའི་སྣ་
སྡུག་བསྔལ་གྱིས་ཁྲིད་པར་བྱ་བར་བཞེད་དོ། །རླུང་སྡོམ་པ་དེ་སྡུག་བསྔལ་ཡིན་
ཏེ། དེ་ནས་ཉམས་མྱོང་སྐྱེ་བ་དེ་བདེ་བའང་ཡིན། དཔེར་ན་འཇིག་རྟེན་པའི་སོ་
ནམ་བྱེད་པ་དེ་སྡུག་བསྔལ་ཡིན་ཏེ། སྟོན་ཐོག་བཟང་པོ་ཟ་བ་དེ་བདེ་བ་ཡིན་ནོ། །
དེ་ལྟར་རླུང་བསྡམས་པས་ལས་ཀྱི་རླུང་ལོག་ནས་གཏུམ་མོ་ཡེ་ཤེས་ཀྱི་མེ་དམར་
ནར་གྱིས་བྱུང་པ་དེ་ལ་ཀུན་འབྱུང་ཞེས་པ་སྟེ་ཀུན་འབྱུང་གི་བདེན་པའོ། །
དེ་ནས་རྩ་དམིགས་ཐམས་ཅད་ནས་ཀུན་རྫོབ་བྱང་སེམས་ཉུང་དཀར་གྱི་
རྡོག་མའམ་སྲན་མའི་རྡོག་མ་ཙམ་པ་སིལ་སིལ་གཤེགས་པ་དེ་ལ་ལམ་མོ། ཞེས་
པ་སྟེ་ལམ་གྱི་བདེན་པའོ། །དེ་ནས་ལྟེ་བའི་མེ་དེ་ཤེས་རབ་སྟོང་པ། བྱང་ཆུབ་ཀྱི་
སེམས་དེ་ཐབས་བདེ་བ། དེ་གཉིས་ཁྲུག་གིས་འདྲེས་པ་དེ་ལ་མི་རྟོག་པའི་ཉམས་
མྱོང་འབྱུང་བ་དེ་ལ་འགོག་པ་དང་ཞེས་པ་སྟེ་འགོག་པའི་བདེན་པའོ། །དེ་ལྟར་ན་
ཆོས་དཀོན་མཆོག་ཀྱང་རང་གི་ལུས་སེམས་གཉིས་ལ་ཚང་བ་ལས་ཕྱི་རོལ་ནས་
མི་རྙེད་དོ། །དེ་ཡང་ཐེ་ཚོམ་སེལ་བ་ལས། ཨེ་ཝཾ་རྣམ་པ་རྒྱུ་མཐུན་ཉིད། །རྣམ་
སྨིན་ཆོས་ ཀྱི་ འཁོར་ ལོ་ ལས། །ལོངས་ སྤྱོད་ སྐྱེས་ བུ་ བྱེད་ པ་ཉིད། །བདེ་ བའི་
238-77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འཁོར་ལོ་དྲི་མེད་ཉིད། །རྒྱུ་མཐུན་གསོག་པས་རབ་ཕྱེ་བའི། །འབྲས་བུ་རྣམ་པ་
བཞི་ཞེས་བརྗོད་ཅེས་སོ། །དེ་ཡང་ལུས་སེམས་ལ་ཚང་བས་སྒོམ་དུ་བཏུབ་བྱ་
བའི་དོད་བརྩིས་པ་ཡིན་ཏེ་ཤེས་བྱའི་ཆོས་སོ། །
ད་ནི་རང་གི་ལུས་སེམས་གཉིས་བསྡོངས་ པ་འདི་ཉིད་ལ་དགེ་འདུན་
དཀོན་མཆོག་ཚང་བར་སྟོན་ཏེ། དེ་ལ་དགེ་འདུན་ལ་གཉིས། བྱང་ཆུབ་སེམས་
དཔའི་དགེ་འདུན་དང་
། འཕགས་པ་ཉན་ཐོས་གཉིས་ལས། འདིར་ཉན་ཐོས་ཀྱི་
དགེ་འདུན་ཐམས་ཅད་བསྡུ་ན་སྡེ་པ་བཞི་སྟེ། གནས་བརྟན་པའི་སྡེ་པ་ལ་སོགས་
པ་འདི་ཚོར་འདུས། དེ་ལ་སྡེ་པ་བཞི་པོ་ཡང་རང་གི་ལུས་སེམས་གཉིས་ལ་ཚང་
སྟེ། ལྟེ་བ་ན་གནས་བརྟན་པའི་སྡེ་པ་ཚང་
། སྙིང་ག་ན་ཐམས་ཅད་ཡོད་པར་སྨྲ་
བའི་སྡེ་པ་ཚང་། མགྲིན་པ་ན་ཀུན་གྱིས་བཀུར་བའི་སྡེ་པ་ཚང་
། སྤྱི་བོ་ལ་དགེ་
འདུན་ཕལ་ཆེན་པའི་སྡེ་པ་ཚང་ངོ༌
། །འོ་ན་ལྟེ་བ་སྤྲུལ་པའི་འཁོར་ལོ་དེ་ལ་ཅིའི་
ཕྱིར་ན་གནས་བརྟན་པའི་སྡེ་པ་ཞེས་བྱ་ཞེ་ན། ཕྱི་མའི་ལེའུ་བཞི་པ་ནས། གང་
ཕྱིར་སྤྲུལ་པ་གནས་བརྟན་ཕྱིར། །སྤྲུལ་པའི་འཁོར་ལོ་གནས་བརྟན་ཉིད་ཅེས་སོ། །
སྙིང་ག་ལ་ཅིའི་ཕྱིར་ཡོད་པར་སྨྲ་བའི་སྡེ་པ་ཚང་བྱ་ནི། ཆོས་ནི་སྨྲ་བས་
འབྱུང་བའི་ཕྱིར། །ཆོས་ཀྱི་འཁོར་ལོ་ཐམས་ཅད་ཡོད། །མགྲིན་པ་ཡི་ནི་འཐད་པ་
ནི། །གང་ཕྱིར་མགྲིན་པ་ཀུན་བཀུར་ཕྱིར། །ལོངས་སྤྱོད་འཁོར་ལོ་ཀུན་བཀུར་
ཉིད་ཅེས་སོ། །འོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ། དགེ་འདུན་ཕལ་ཆེན་
པའི་སྡེ་པར་གཞག་པའི་འཐད་པ་ཅི་ཡོད་ན་ཕྱི་མའི་ལེའུ་བཞི་པ་ནས། གང་ཕྱིར་
བདེ་ཆེན་མགོར་གནས་པས། །བདེ་བའི་འཁོར་ལོ་དགེ་འདུན་ཆེ། །སྡེ་པ་ཞེས་བྱ་
སྐུ་རུ་བརྗོད་ཅེས་སོ། །དེ་རྣམས་ཀྱི་རང་གི་ལུས་སེམས་བསྡོངས་པ་འདི་ཉིད་
23878



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དཀོན་མཆོག་གསུམ་ཡིན་བྱས་པས་སེམས་ཀྱི་གདུང་བ་གཅད་དོ། །
ད་ནི་རང་གི་ལུས་སེམས་གཉིས་ལ་སྐད་ཅིག་མ་བཞི་ཚང་བར་སྟོན་ཏེ།
སྐད་ཅིག་མ་བཞི་དང་དགའ་བ་བཞིའི་ཁྱད་པར་ནི། དུས་ཚོད་དང་རྣམ་པ་མི་འདྲ་
བོར་གཅོད་པའི་སྒོ་ནས་སྐད་ཅིག་མ་བཞི་ཞེས་བྱ། ཡེ་ཤེས་རང་གི་ངོ་བོའི་སྒོ་
ནས་དགའ་བ་བཞི་ཞེས་བྱ། དེ་ཡང་རང་གི་ལུས་སེམས་ཀྱི་ལྟེ་བ་ལ་རྣམ་པ་སྣ་
ཚོགས་པའི་སྐད་ཅིག་མ་ཚང་། སྙིང་གར་རྣམ་པར་སྨིན་པའི་སྐད་ཅིག་མ་ཚང་
།
མགྲིན་པར་རྣམ་པར་རྙེད་པའི། སྤྱི་བོ་བདེ་བ་ཆེན་པོ་ལ་མཚན་ཉིད་དང་བྲལ་
བའི་སྐད་ཅིག་མ་ཚང་། དེ་ལྟར་ཚང་བས་ལམ་དུ་བཟློག་ནས་བསྒོམ་དུ་བཏུབ།
བསྒོམ་པ་ལ་གཉིས་གང་ཟག་ཆགས་ཅན་གཅིག་གིས་གཞན་ལུས་ལས་ཀྱི་ཕྱག་
རྒྱ་ལ་བརྟེན་ནས་ སྒོམ་ པ་ དང་། ཆགས་བྲལ་ རབ་ཏུ་བྱུང་པའི་ དགེ་སློང་ངམ་
ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་གཏུམ་མོའི་རྫོགས་པའི་རིམ་པ་
སྒོམ་པའོ། །
དེ་ལས་དང་པོ་ཆགས་ཅན་ལ་སྦྱར་ན། ལས་ཀྱི་ཕྱག་རྒྱ་ལ་ནོམ་པ་དང་
ཉུག་པའི་དུས་སུ་རྣམ་པ་སྣ་ཚོགས་པའི་སྐད་ཅིག་མ། དགའ་བ་བཞི་ལས་དེའི་
དུས་ལ་དགའ་བ། དེ་ནས་སྙོམས་འཇུག་བྱས་ནས་ཀུན་རྫོབ་བྱང་སེམས་རྡོ་རྗེ་
ནོར་བུའི་རྩ་བར་སླེབས་པའི་དུས་སུ་རྣམ་པར་སྨིན་པའི་སྐད་ཅིག་མ། དགའ་བ་
བཞི་ལས་དེ་ལ་མཆོག་དགའོ། །དེ་ནས་ཀུན་རྫོབ་བྱང་ཆུབ་ཀྱི་སེམས་དེ་རྡོ་རྗེ་
ནོར་བུའི་རྩེ་མོར་ལུས་ཀྱི་འཁྲུལ་འཁོར་དྲུག་གིས་བཟུང་བས། ཀུན་རྫོབ་བྱང་
ཆུབ་ཀྱི་སེམས་ཆུའི་རྣམ་པ་དེ་ལྟ་བུ་ལ་བརྟེན་ནས་དོན་དམ་ལྷན་ཅིག་སྐྱེས་པའི་
ཡེ་ཤེས་དེ་མཚན་ཉིད་དང་བྲལ་བའི་སྐད་ཅིག་མ་ཞེས་བྱ། དགའ་བ་བཞི་ལས་དེ་
238 --79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལ་ལྷན་ཅིག་སྐྱེས་པའི་དགའ་བ་ཞེས་བྱའོ། །དེ་ནས་ཐིག་ལེ་དེ་འཆོར་འཆོར་འདྲ་
ན་གྱེན་ལ་ཟློག་པ་དང་། རྩ་དམིགས་སུ་གདབ་པ་དང་
། རླུང་དང་བསྲེ་བ་རྣམས་
བྱ་སྟེ་རྗེས་ཐོབ་ཀྱི་ཤེས་པ་ལ་ང་ལ་དགའ་བའི་དུས་སུ་ཉམས་མྱོང་དེ་འདྲ་བ་ཞིག་
འབྱུང་། མཆོག་དགའི་དུས་སུ་ཉམས་མྱོང་དེ་འདྲ་བ་ཞིག་བྱུང་
། ལྷན་ཅིག་སྐྱེས་པ་
དངོས་གཞིའི་དུས་སུ་དེ་འདྲ་བ་ཞིག་འབྱུང་སྙམ་པའི་རྟོག་དཔྱོད་ཀྱི་བློ་དང་བཅས་
པ་དེ་ལ་རྣམ་པར་ཉེད་པའི་སྐད་ཅིག་མ། དགའ་བའི་དབང་དུ་བྱས་ན་དེ་ལ་
དགའ་བྲལ་གྱི་དགའ་བ་ཞེས་བྱའོ། །
རང་ལུས་ཐབས་ལྡན་གྱི་གཏུམ་མོ་ལ་སྦྱར་ན། དང་པོ་ལུས་བཅོས་རླུང་
ནང་དུ་བརྡེགས་པའི་དུས་དེ་ལ་རྣམ་པ་སྣ་ཚོགས་པའི་སྐད་ཅིག་མ་ཞེས་བྱའོ། །
དགའ་བ་བཞི་ལས་དེ་ལས་དགའ་བ་ཞེས་བྱ་སྟེ་རྣམ་པར་རྟོག་པ་ནི་ཆེ་བ་བདེ་བ་
ནི་ཆུང་པའོ། །དེ་ནས་ལས་ཀྱི་རླུང་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མ་
འབར་འབར་ལ་ཁད་པ་དེ་ལ་རྣམ་པར་སྨིན་པའི་སྐད་ཅིག་མ། དགའ་བ་བཞི་
ལས་དེ་ལ་མཆོག་དགའ་སྟེ། རྣམ་པར་རྟོག་པ་ནི་ད་ཅི་བས་ཆུང་བདེ་བ་ནི་ད་ཅི་
བས་ཤས་ཆེ་བས་སོ། །དེ་ནས་གཏུམ་མོའི་མེ་དེས་སྤྱི་བོ་ནས་བྱང་ཆུབ་ཀྱི་སེམས་
ཕབ་ནས་ལྟེ་བའི་མེ་དེ་ཤེས་རབ་སྟོང་པ། སྤྱི་བོའི་བྱང་སེམས་དེ་ཐབས་བདེ་བ།
དེ་གཉིས་འདྲེས་པས་བདེ་བ་དང་སྟོང་པ་དབྱེར་མེད་པའི་ཉམས་མྱོང་སྐྱེས་པ་དེ་
ལ་མཚན་ཉིད་དང་བྲལ་བའི་སྐད་ཅིག་མ། དེ་ལ་དགའ་བ་བཞི་ལས་ལྷན་ཅིག་
སྐྱེས་པའི་དགའ་བའོ། །
དེ་ལྟར་བསྒོམས་ནས་དེ་ལས་སྐྱོ་ན་ཏིང་ངེ་འཛིན་བཏང་སྟེ་ང་སོའི་ལུས་
བཅོས་པའི་དུས་སུ་ཉམས་མྱོང་དེ་འདྲ་བ་ཞིག་བྱུང་
། གཏུམ་མོའི་མེ་འབར་ལ་
238 ཡཡ80



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཁད་པའི་དུས་སུ་ཉམས་མྱོང་དེ་འདྲ་བ་ཞིག་གཏུམ་མོ་དངོས་གཞིའི་དུས་སུ་
ཉམས་མྱོང་དེ་འདྲ་བ་ཞིག་བྱུང་སྙམ་པའི་རྟོག་དཔྱོད་ཀྱི་བློ་དང་བཅས་པ་དེ་ལ་
རྣམ་པར་ཉེད་པའི་སྐད་ཅིག་མ། དགའ་བ་བཞི་ལས་དེ་ལ་དགའ་བྲལ་གྱི་དགའ་
བ་ཞེས་བྱའོ། །འོ་ན་གཏུམ་མོ་དང་ལས་ཀྱི་ཕྱག་རྒྱ་དེ་གཉིས་འདིར་ཉམས་སུ་
བླང་བྱ་ཡིན་ནམ་བྱས་པ་ལ། དེ་མ་ཡིན་ཏེ། རང་གི་ལུས་སེམས་གཉིས་ལ་སྐད་
ཅིག་མ་བཞི་ཚང་བས་ལམ་དུ་བཟློག་ནས་བསྒོམ་དུ་བཏུབ་བྱ་བའི་དོན་ཅིག་
འདིར་བརྩིས་པ་ཡིན་ཏེ། དོན་ལ་ལེའུ་དང་པོ་ནི་ཤེས་བྱའི་ཆོས་སོ། །སྐད་ཅིག་མ་
བཞི་དང་དགའ་བ་བཞི་པོ་འདི་རྣམས་ལེའུ་བརྒྱད་པ་དང་བཅུ་པའི་མདོར་བསྟན་
ཡིན་ནོ། །སྐད་ཅིག་བཞིའི་ཡིག་ཆུང་འདིས་དགའ་བ་བཞི་ཡང་ཤེས་པར་འགྱུར་
རོ། །
ད་ནི་དེ་ཁོ་ན་ཉིད་བཞི་ནི་ཞེས་པ་འདི་རྣམས་རང་གི་ལུས་སེམས་གཉིས་
ལ་ཚང་། དེ་ཡང་ལྟེ་བ་སྤྲུལ་པའི་འཁོར་ལོ་ལ་བདག་གི་དེ་ཁོ་ན་ཉིད་ཚང་
། སྙིང་
ག་ལ་སྔགས་ཀྱི་དེ་ཁོ་ན་ཉིད་ཚང་། མགྲིན་པ་ལ་ལྷའི་དེ་ཁོ་ན་ཉིད་ཚང་། སྤྱི་བོ་
བདེ་བ་ཆེན་པོ་ལ་ཡེ་ཤེས་ཀྱི་དེ་ཁོ་ན་ཉིད་ཚང་། རང་བཞིན་གནས་ལུགས་ལ་དེ་
ལྟར་ཚང་བས་ལམ་དུ་ཟློག་ནས་བསྒོམ་དུ་བཏུབ་པའོ། །དེ་ལ་དེ་ཁོ་ན་ཉིད་བཞི་
པོ་འདི་དང༌
། གོང་གི་ཧེ་རུ་ཀ་ནི་བསྐྱེད་པའི་རྒྱུ་བྱ་བ་ནས་སོ། །དེ་ལྟར་ཧེ་རུ་ཀ་
བསྒོམ་བྱ་ཞེས་པའི་བར་གྱིས་ལེའུ་ལྔ་པ་རྫོགས་པའི་རིམ་པ་མདོར་བསྟན་ནོ། །
རྫོགས་རིམ་ལ་རྒྱུད་ཀྱི་ཆིངས་ཀྱི་དུས་སུ་གསུམ་དུ་བྱས་ཏེ། དངོས་པོའི་གནས་
སྟངས་ལམ་གྱི་གནས་སྟངས། འབྲས་བུའི་གནས་སྟངས་སོ། །འོ་ན་དེ་ཁོ་ན་ཉིད་
བཞི་པོ་འདི་གནས་སྟངས་གསུམ་གྱི་ནང་དུ་བསྡུས་ནས་ཉམས་སུ་ཅི་ལྟར་ལེན་ཞེ་
238 -81



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ན། བདག་གི་དེ་ཁོ་ན་ཉིད་དང་
། ལྷའི་དེ་ཁོ་ན་ཉིད་དངོས་པོའི་གནས་སྟངས་སུ་
བསྡུ། སྔགས་ཀྱི་དེ་ཁོ་ན་ཉིད་ལམ་གྱི་གནས་སྟངས་སུ་བསྡུ། ཡེ་ཤེས་ཀྱི་དེ་ཁོ་ན་
ཉིད་འབྲས་བུའི་གནས་སྟངས་སུ་བསྡུའོ། །
དངོས་ པོའི་ གནས་སྟངས་ ལ་ གསུམ་ ལས། སེམས་ དངོས་ པོའི་གནས་
སྟངས་ཀྱི་ནང་དུ་ལྷའི་དེ་ཁོ་ན་ཉིད་བསྡུ་ལ། ལུས་དངོས་པོའི་གནས་སྟངས་ཀྱི་
ནང་དུ་བདག་གི་དེ་ཁོ་ན་ཉིད་བསྡུ། དེ་ལྟར་དེ་ཁོ་ན་ཉིད་བཞི་པོ་གནས་སྟངས་
གསུམ་དུ་དེ་ལྟར་བསྡུས་ནས་ཉམས་སུ་ལེན་པ་ལ། དེ་ཡང་སེམས་དངོས་པོའི་
གནས་སྟངས་ཀྱི་ལྟ་བ་དེ་བླ་མ་དམ་པ་དེས་དབང་བཞི་གསུམ་གྱི་དུས་སུ་གཏན་
ལ་དབབ་དགོས་ཏེ། གནས་སྟངས་གསུམ་ལས་དངོས་པོའི་གནས་སྟངས། དེ་ལ་
གཉིས་ལས་སེམས་དངོས་པོའི་གནས་སྟངས་ཞེས་བྱ། དེ་ཁོ་ན་ཉིད་བཞིའི་དབང་
དུ་བྱས་ན་ལྷའི་དེ་ཁོ་ན་ཉིད་ཅེས་བྱའོ། །
དེ་ནས་ལུས་དངོས་པོའི་གནས་སྟངས་དེ་བླ་མའི་ཚིག་གི་སྒོ་ནས་ཤེས་
པར་བྱེད་པ་སྟེ། གནས་སྟངས་གསུམ་ལས་དངོས་པོའི་གནས་སྟངས། དེའི་ནང་
ནས་ལུས་དངོས་པོའི་གནས་སྟངས་ཞེས་བྱ། དེ་ཁོ་ན་ཉིད་བཞི་ལས་བདག་གི་དེ་
ཁོ་ན་ཉིད་དེའོ། །དེ་ཡང་སྔགས་ནི་གདུལ་བྱའི་ཡིད་སྐྱོབ་པའོ། །དེ་ཡང་གསང་བ་
འདུས་པའི་རྒྱུད་ཕྱི་མ་ནས། མ་ནི་ཡིད་ཅེས་བྱ་སྟེ། ཏྲ་ནི་སྐྱོབ་པ་ཉིད་དུ་བཤད་
ཅེས་སོ། །ལམ་ལ་རང་ལུས་དང་གཞན་ལུས་གཉིས་སོ། །གཞན་ལུས་ནི་གང་
ཟག་ཆགས་པ་ཅན་ཞིག་གིས་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་
པའོ། །རང་ལུས་ནི་ཆགས་པ་དང་བྲལ་བར་རབ་ཏུ་བྱུང་པའི་དགེ་སློང་མ་ཚངས་
པར་སྤྱོད་པའི་དགེ་བསྙེན་གཅིག་གིས། གཏུམ་མོའམ་སྒྱུ་ལུས་སམ། འོད་གསལ་
238---82



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གང་ན་གང་གཅིག་བསྒོམ་པའོ། །དེ་ལྟར་ཉམས་སུ་བླངས་པས་ཅི་ཞིག་ཙ་ན་མིག་
གིས་གཟུགས་མཐོང་བ་དང་
། རྣ་བས་སྒྲ་ཐོས་པ་ལ་སོགས་པ་ཐམས་ཅད་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་ཀྱིས་ཉམས་སུ་འཆར་བ་དེ་ལ། གནས་སྟངས་
གསུམ་ལས་འབྲས་བུའི་གནས་སྟངས་ཞེས་བྱ། དེ་ཁོ་ན་ཉིད་བཞི་ལས་ཡེ་ཤེས་ཀྱི་
དེ་ཁོ་ན་ཞེས་བྱའོ། །དེ་ཡང་ཉམས་སུ་བླང་ཐབས་ལེའུ་ལྔ་པ་ནས་སྟོན། འདིར་
རང་གི་ལུས་སེམས་ལ་ཚང་བྱ་བའི་དོན་བརྩིས་པ་སྟེ། ཤེས་བྱའི་ཆོས་སོ། །
ད་ནི་རང་གི་ལུས་སེམས་གཉིས་བསྡོམས་པ་ལ་འཁོར་བའི་ཆོས་ཐམས་
ཅད་ཚང་བར་སྟོན་ཏེ་དེ་ལ་ཕྱི་རོལ་གྱི་ཟླ་བ་ཉི་མ་དང་། ཨཱ་ལི་དང་ཀཱ་ལི་ཐམས་
ཅད་ཚང་ཞེས་པའོ། །འཕོ་བ་བཅུ་དྲུག་དབྱུག་གུ་དྲུག་བཅུ་རྩ་བཞི་ཞེས་པ་འདི་
རྣམས་རྒྱ་གར་ན་རྒྱལ་པོ་རྣམས་ཆུ་ཚོད་དང་དབྱུག་གུའི་རྩིས་བྱེད་པ་ཡིན་ཏེ། དེ་
ཡང་གསེར་སྲང་གཅིག་ལས་བརྡུངས་པའི་གཞོང་པ་ཞིང་དུ་སོར་བརྒྱད་དཔངས་
སུ་སོར་བཞི་ཡོད་པ་ཞིག་བྱ་སྟེ་དེའི་དཀྱིལ་དུ་བུ་ག་གཅིག་ཕུག་གསེར་སྐྱ་ཞོ་ཅིག་
ལ་བརྡུངས་པའི་གསེར་གྱི་ཐུར་མ་གཅིག་བྱ་སྟེ། གཞོང་པའི་བུ་ག་དེ་ཐུར་མས་
བཀག་ནས་ཟངས་ཆུས་བཀང་བ་ཞིག་གི་སྟེང་དུ་བཞག་སྟེ། ཐུར་མ་དེ་བཏོན་པ་
དང་ཟངས་ཀྱི་ཁ་ལ་དབྱུག་གུ་གཅིག་བརྒྱབ། དེ་ཐུར་མའི་ཤུལ་ན་ཡར་ཆུ་འབུ་རུ་
རུ་བྱུང་པ་དང་། གཞོང་པ་དེ་ཆུས་ཁེངས་ནས་ཟངས་ཀྱི་ཞབས་སུ་ཁྲུག་གིས་སོང་།
ཡང་དབྱུག་གུ་གཅིག་བརྒྱབ། ཡང་གསེར་གྱི་གཞོང་པ་ཆུས་གང་ནས་ཡོད་པའི་
ཞབས་ཀྱི་བུ་ག་དེ་ཐུར་མས་བཀག་ནས་ཟངས་སྟོང་པ་གཅིག་ལ་ཤིང་གི་ཁྲམ་
བཏང་པའི་སྟེང་དུ་བཞག་ནས་ཐུར་མ་བཏོན་ནས་དབྱུག་གུ་ཅིག་བརྒྱབ། དེ་ནས་
ཆུ་དེ་མར་སང་གིས་སོང་ཙ་ན་དབྱུག་གུ་གཅིག་བརྒྱབ།
238-83



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་ ལྟར་ བྱས་ པས་ ཆུ་ཚོད་གཉིས། དབྱུག་ གུ་བཞི། ཟངས་ གཅིག་ནས་
གཅིག་ཏུ་འཕོ་བའི་འཕོ་བ་གཅིག་ཏུ་སོང་
། དེ་ལྟར་ཞག་གཅིག་ལ་འཕོ་བ་བཅུ་
དྲུག །དབྱུག་གུ་དྲུག་ཅུ་རྩ་བཞི། ཆུ་ཚོད་སུམ་ཅུ་རྩ་གཉིས། ཐུན་ཆེན་པོ་བཞི་བྱ་
བར་གནས་སོ། །འོ་ན་དེ་ལྟ་བུའི་རྩིས་དེ་བྱས་པ་ལ་དགོས་པ་ཅི་ཡོད་བྱས་ན། དེ་
ཡང་གདན་བཞི་དང་རྡོ་རྗེ་མཁའ་འགྲོ་ནས་བྱུང་པའི་དུས་སྦྱོར་བཅུ་གཉིས་གཏན་
ལ་ འབེབ་ པའོ། །དུས་ སྦྱོར་ བཅུ་ གཉིས་ གཏན་ ལ་ ཕེབས་ པ་ དང་། འདི་ ཙམ་
གཅིག་ནི་སོ་ནམ་བྱ་བའི་དུས། འདི་ཙམ་གཅིག་ནི་དམག་དྲངས་པའི་དུས། འདི་
ཙམ་གཅིག་ནི་འཇིག་རྟེན་གྱི་གཉེན་སྦྱོར་བྱ་བའི་དུས། འདི་ཙམ་གཅིག་ནི་སྔགས་
པ་རྣམས་ཀྱིས་ཞི་བའི་ལས་བྱ་བའི་དུས། འདི་ཙམ་ཞིག་ནི་རྒྱས་པའི་ལས་བྱ་བའི་
དུས་ལ་སོགས་པ་ཤེས་པའི་དགོས་པ་ཡོད། དུས་དེ་དང་དེ་ལ་གཏད་ན་ལས་དེ་
རྣམས་འགྲུབ་པའོ། །བོད་ཀྱི་ཇོ་བོ་རྣམས་ཀྱིས་ལས་འགྲུབ་པ་ཉུང་བ་ཡང་
དུས་མི་
ཤེས་པར་གཡུལ་ཕྱོགས་སུ་ལས་སྦྱོར་བྱས་པས་འགྲུབ་པ་ཉུང་པ་ཡིན་ནོ། །འོ་ན་
དཔལ་དགྱེས་པ་རྡོ་རྗེའི་རྣལ་འབྱོར་པ་ཞིག་གིས་དུས་དེ་རྣམས་རྒྱལ་པོ་ལྟར་ཆུ་
ཚོད་ལ་སོགས་པ་ཞེས་བྱ་བ་ཡིན་ནམ་བྱས་པ་ལ། དེ་མི་བྱ་སྟེ་རྣལ་འབྱོར་པའི་
སེམས་ཀྱི་གཡེང་བར་འགྲོ་བས་སོ། །འོ་ན་དུས་སྦྱོར་བཅུ་གཉིས་གཏན་ལ་མི་
ཕབས་སམ་བྱས་པ་ལ། དེ་ཧེ་བཛྲའི་རྣལ་འབྱོར་གྱིས་རླུང་གི་སྒོ་ནས་ཤེས་པར་
གྱིས་བྱས་པ་ལ་ཟླ་བ་གཡོན་ནས་རྒྱུ་བའི་རླུང་། ཉི་མ་གཡས་ནས་རྒྱུ་བའི་རླུང་།
ཨཱ་ལི་ནི་རླུང་ནང་དུ་འཇུག་པ། ཀཱ་ལི་ཕྱིར་འགྲོ་བའི་རླུང་ངོ༌
། །དེ་ལྟར་གཡས་
ནས་རྒྱུ་གཡོན་ནས་རྒྱུ། ཕྱིར་འགྲོ་ནང་དུ་འོང་བ་ནི་རླུང་གི་ངོ་བོའོ། །
དེ་ལ་རླུང་འདི་ལ་སྐྱེས་པ་དར་ལ་བབ་པ་ཞིག་ལ་ཞག་གཅིག་ལ་རླུང་ཉི་
238-84



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཁྲི་ཆིག་སྟོང་དྲུག་བརྒྱ་རྒྱུ་བར་གདན་བཞི་ནས་བཤད། དེ་ལ་རྒད་པོ་རྣམས་ལ་
རླུང་དལ་བས་མི་ཐེམ། བྱིས་པ་རྣམས་ལ་རླུང་སུ་རུ་རུ་རྒྱུ་བས་རླུང་ཉི་ཁྲི་ཆིག་སྟོང་
དྲུག་བརྒྱ་བས་ལྷག་གོ །འདིར་ནི་སྐྱེས་པ་དར་ལ་བབ་པའི་དབང་དུ་བྱ་བའི་འཕོ་
བ་བཅུ་དྲུག་གི་འཕོ་བ་རེ་རེ་ལ་རླུང་སྟོང་སུམ་བརྒྱ་ལྔ་བཅུ་རྒྱུ་སྟེ་དེ་ལྟ་བུ་འདི་བཅུ་
དྲུག་ཐེམ་ཙམ་ན་ཞག་གཅིག་གི་རླུང་ཐེམ། ཞག་གཅིག་གིས་འཕོ་བ་ཐེམ་པས་
ཞེས་འཕོ་བའི་རྩིས་ཤེས་པར་འདོད་ན་དེ་ལྟར་གྱིས། དབྱུག་གུ་དྲུག་ཅུ་རྩ་བཞིའི་
དབྱུག་གུ་རེ་རེ་ལ་རླུང་སུམ་བརྒྱ་སུམ་ཅུ་སོ་ཕྱེད་དང་བརྒྱད་བརྒྱད་རྒྱུ་སྟེ། དེ་ལྟ་བུ་
དྲུག་ཅུ་རྩ་བཞི་ཐེམ་ཙམ་ན་ཞག་གཅིག་གི་རླུང་ཐེམ། ཞག་གཅིག་གི་དབྱུག་གུ་
ཐེམ་པས་དབྱུག་གུའི་རྩིས་ཤེས་པར་འདོད་ན་དེ་ལྟར་གྱིས། ཆུ་ཚོད་སུམ་ཅུ་རྩ་
གཉིས་ཀྱི་རེ་རེ་ལ་རླུང་དྲུག་བརྒྱ་བདུན་ཅུ་དོན་ལྔ་རྒྱུ་སྟེ། དེ་ལྟ་བུ་སུམ་ཅུ་རྩ་
གཉིས་ཐེམ་ཙ་ན་ཞག་གཅིག་གི་རླུང་ཐིམ། ཆུ་ཚོད་ཐེམ་པོས་ཆུ་ཚོད་ཀྱི་རྩིས་དེ་
ལྟར་ཤེས་པར་གྱིས། ཐུན་ཚད་བཞི་སྟེ་ཞེས་པ་ཐུན་རེ་རེ་ལ་རླུང་ལྔ་སྟོང་བཞི་བརྒྱ་
རྒྱུ་སྟེ་དེ་ལྟ་བུ་བཞི་ཐེམ་ཙ་ན་ཞག་གཅིག་གི་རླུང་དང་ཐུན་བཞི་ཐེམ། ཐུན་གྱི་རྩིས་
དེ་ལྟར་ཤེས་པར་གྱིས། དེ་ལྟར་ཐམས་ཅད་བཞི་བཞི་ནི་དེ་ཡན་ཆོད་དུ་བཞི་ཚན་
མང་པོ་དེ་ལ་བྱའོ། །
ད་ནི་རྫོགས་རིམ་མདོར་བསྟན་པ་ལ་བཞི་ཡོད་པའི་དོན་བཞི་པ་གཏུམ་
མོའི་རྫོགས་རིམ་རྒྱས་པར་བཤད་པ་སྟོན་ཏེ། ལྟེ་བར་གཏུམ་མོ་འབར་བ་ཡིས་
ཞེས་པ་ལ་སོགས་པའི་ཚིགས་བཅད་གཅིག་གིས་སྟོན་ཏེ། དེ་ཡང་གོང་ནས་ཀྱི་
འབྲེལ་གཅིག་བརྩིས་ཏེ། དེ་ལས་གོང་དུ་རང་གི་ལུས་སེམས་གཉིས་བསྡོམས་པ་
ལ་འཁོར་བའི་ཆོས་ཐམས་ཅད་ཀྱང་ཚང་
། དཀོན་མཆོག་གསུམ་ལ་སོགས་པ་མྱ་
238 -85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ངན་ལས་འདས་པའི་ཆོས་ཐམས་ཅད་ཀྱང་ཚང་བར་བསྟན་ཏོ། །དེ་ལྟར་ཚང་བས་
རྫོགས་ཆེན་པ་རབ་གཅིག་ཟེར་བ་བཞིན་དུ་རང་ལ་ཚང་བས་ཆོག་བསྒོམ་པ་བྱེད་
པ་རྣམ་རྟོག་ཡིན་ཟེར་ནས་མཚན་བཅས་ཀྱི་དགེ་སྦྱོར་ལ་སོགས་པ་ཡང་རྒྱུན་
གཅད་དམ་བྱས་པ་ལ་དེ་མ་ཡིན་ཏེ་རང་ལ་ཚང་བས་བསྒོམ་དུ་བཏུབ་པ་ལ་སྒོམས་
ཤིག་བྱས་པ་ལ་གཏུམ་མོའི་རྫོགས་པའི་རིམ་པ་རྒྱས་པར་བཤད་པ་འདི་བྱུང་བའོ། །
དེ་ཡང་བསྒོམ་པའི་ཐབས་ལ་རླུང་ཨ་བ་དྷ་ཏཱིར་གཞུག་པ། བྱང་ཆུབ་ཀྱི་སེམས་ཨ་
བ་དྷུ་ཏཱིར་གཞུག་པ། ཤེས་པ་ཨ་བ་དྷཱ་ཏཱིར་གཞུག་པར་བྱ་སྟེ། དེ་ནི་གཏུམ་མོའི་
སྔོན་དུ་འགྲོ་བའི་ཆོས་ཡིན་ཏེ། རླུང་སེམས་བྲིད་པ་བའོ། །དེ་ནས་དངོས་གཞི་
ལས་དང་པོ་པ་ལུས་བཅོས་ན་རླུང་ནང་དུ་བསྡམས་པས་ལས་ཀྱི་རླུང་ལོག །དེ་
ལོག་པས་ལྟེ་བར་ཞེས་པ་རང་གི་ལྟེ་བ་ནས་སོར་བཞི་དམའ་བ་ན་རྩ་གཏུམ་མོ་
མེའི་དྲོད་ཅན་བྱ་བ་དེ་དམར་ནར་གྱིས་འབར་བ་དེ་ལ་གཏུམ་མོ་འབར་བ་ཡིས་
ཞེས་སོ། །མེ་དེས་སྤྱི་བོ་ནས་ཡི་གེ་ཧཾ་དཀར་པོ་ཞིག་མགོ་ཐུར་དུ་ལྟ་བ་བདུད་རྩི་
བྱང་ཆུབ་ཀྱི་སེམས་ཀྱི་རང་བཞིན་དེ་ལ་རེག་པས་ཧཾ་དེ་ལས་བདུད་རྩི་བྱང་ཆུབ་ཀྱི་
སེམས་ཉུངས་ཀར་གྱི་རྡོག་མ་ཙམ་ཕྲིལ་ཕྲིལ་བབ་པ་དེ་བསྲེག་པས་རི་བོང་ཅན་ཧཾ་
འཛག་ཅེས་པའོ། །དེ་བཞིན་གཤེགས་པ་ལྔ་བསྲེགས་ཤིང་བྱ་བ་འདི་ལ་འགྲེལ་པ་
མཁན་པོས་བྲུ་ཨོཾ་ཛཾ་ཁཾ་ཧཱུྃ་བྱ་བའི་ཡི་གེ་བཀོད་ནས་གཏུམ་མོའི་མེས་བསྲེག་པར་
བཞེད། སྤྱན་ལ་སོགས་པ་ཡང་བསྲེགས་ཞེས་པས་མགྲིན་པར་ལཾ་མཾ་པཾ་ཏཾ་ཞེས་
བཀོད་ནས་བསྲེགས་པ་ལ་ཟེར་རོ། །
བླ་མ་ནི་ལྟེ་བའི་མེ་ཤེས་རབ་སྟོང་པ་དང་
། སྤྱི་བོ་བྱང་ཆུབ་ཀྱི་སེམས་
ཐབས་བདེ་བ། དེ་གཉིས་འདྲེས་པས་རང་ལ་བདེ་བ་མི་རྟོག་པའི་ཉམས་འབྱུང་
།
238--86



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ཙམ་ན་རང་ལ་ཕུང་པོ་ལྔར་འཛིན་པའི་རྟོག་པ་ནུབ་པ་དེ་ལ་དེ་བཞིན་གཤེགས་
པ་ལྔ་བསྲེག་ཅིང་ཟེར། སྤྱན་ལ་སོགས་པ་ཡང་བསྲེགས་ཤིང་ཞེས་པ་རང་ལ་
འབྱུང་པ་བཞེད་འཛིན་པའི་རྟོག་པ་ནུབ་པ་ལ་བཞེད་དོ། །
དེ་ ནས་ རྗེས་ ལ་ མཉམ་ གཞག་ གི་ ཉམས་ སུ་ མྱོང་ བ་ དེས་ མིག་ གིས་
གཟུགས་མཐོང་བ་དང༌། རྣ་བས་སྒྲ་ཐོས་པ་ལ་སོགས་པ་ཐམས་ཅད་ཕར་ལ་རྒྱས་
བཏབ་ནས་བསྒོམས་པས། ཅི་ཞིག་ཙ་ན་མཉམ་བཞག་རྗེས་ཐོབ་མེད་པར་ཐམས་
ཅད་ཟག་པ་མེད་པའི་ཡེ་ཤེས་སུ་ཏོལ་ཏོལ་རང་ཤུགས་སུ་འབྱུང་
། ད་ལྟ་བློས་
བཞག་གིས་ཐམས་ཅད་ཟག་པ་མེད་པའི་ཡེ་ཤེས་ཡིན་ནོ་སྙམ་པ་ལ་དགོས་པ་ཅི་
ཡང་མེད། དེ་བས་ཐེག་པ་ཆེན་པོའི་མདོ་འདོན་པས་བསོད་ནམས་ཆེ་གསུང་
།
བསྒོམས་མ་བསྒོམས་མེད་པར་རང་ཤུགས་སུ་ཉམས་མྱོང་ཏོལ་ཏོལ་བྱུང་ཙ་ན་
ཁྲུས་དང་གཙང་སྦྲ་མི་བྱ་སྟེ། དཀའ་ཐུབ་དཀའ་སྤྱད་འདིར་མི་དགོས་བྱ་བ་ལ་
སོགས་པ་གསང་སྔགས་ཀུན་ནས་བཤད་པ་དུས་དེ་ཙ་ན་ཡིན། །དེ་ཙ་ནས་སངས་
རྒྱས་དང་ཆོས་དང་དགེ་འདུན་ཀྱང་ལོགས་ན་མེད་དོ། །དཔེར་ན་སློབ་དཔོན་
འབར་བའི་གླུ་དང་འདྲ་སྟེ་ང་ཡིས་བལྟས་པས་འགྲོ་བ་ཀུན་ནི་སྨྱོ་བར་མཐོང་
།
འགྲོ་བ་ཀུན་གྱིས་བལྟས་ན་ང་ནི་སྨྱོ་བར་མཐོང་
། དེ་ཡང་གཞན་གྱིས་བལྟས་པས་
བིརཱུ་པ་ལ་ཆོས་པ་ཡིན་ཟེར་བ་ལ་མདོ་ཞིག་མི་འདོན། ཕྱག་གཅིག་མི་བྱེད།
དཀོན་མཆོག་ལ་སྐྱབས་སུ་འགྲོ་བ་མི་བྱེད་བིརླ་པ་སྨྱོ་བར་འདུག་གོ །བིརཱུ་པས་
བདེ་སྟོང་གི་ཉམས་འདི་ལྟ་བུ་ལ་བློ་མི་འཇོག་པར་འཇིག་རྟེན་གྱི་ཡར་ལྟ་མར་ལྟ་
ལ་ཡེངས་སུ་འཇུག་པ་རེ་སྨྱོ་ཟེར་རོ། །
ད་ནི་ལེའུའི་མཚན་སྟོན་ཏེ། རྡོ་རྗེ་ནི་དངོས་པོའི་གནས་ལུགས་བདེ་སྟོང་
238-87



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལས་མ་འདས་ པའོ། །རིགས་ནི་དེའི་ སྡེ་ཚན་ནོ། །ལེའུ་ནི་པ་ཏ་ལ་ཞེས་ པས་
གཞུང་ གཅོད་ཅིང་སྐྱོང་བའོ། །དང་ པོ་ནི་ གྲངས་ཀྱི་གནས་གཞན་ནོ། །དཔལ་
དགྱེས་པ་རྡོ་རྗེ་ནོར་བུ་སྒྲོན་མེ་ལས་ལེའུ་དང་པོའོ།། །།
ད་ནི་ལེའུ་གཉིས་པ་འདི་ལ་ལེའུའི་འབྲེལ་དང་ལེའུའི་མདོར་བསྟན་རྒྱས་
བཤད་དང༌། ལེའུའི་མངོན་པར་རྟོགས་པའི་འབྲེལ་དང་གསུམ་མོ། །དེ་ལ་ལེའུ་
ལེའུའི་འབྲེལ་ནི་དང་པོ་གཞི་རང་བཞིན་འབྲས་བུ་གསུམ་མདོར་བསྟན་པ་དེ་ལ་
སྔགས་མེད་ན་མི་འགྲུབ་པས་ལེའུ་གཉིས་པ་སྔགས་ཀྱི་ལེའུ་འདི་འབྱུང་བའོ། །
མདོར་བསྟན་རྒྱས་བཤད་ནི་དགུག་དང་དོན་བྱེད་རྣམ་མང་བརྗོད་པ་དང་
། རེངས་
པར་བྱེད་དང་སྐྱོད་པ་ཉིད། །སྡེ་རེངས་བྱེད་དང་མངོན་སྤྱོད་དང་
། །ཞེས་པས་མདོར་
བསྟན་པ་སྟེ་འདི་ནས་སྔགས་ཀྱི་ལེའུ་བཤད་པར་བྱའོ་ཞེས་པའི་ལེའུ་གཉིས་པ་
འདིས་རྒྱས་པར་འཆད་དོ། །ལེའུའི་མངོན་རྟོགས་ཀྱི་འབྲེལ་ནི་གང་ཟག་གཅིག་གི་
ཆ་རྐྱེན་དུ་སློང་བའོ། །ལེའུ་འདི་ལ་ཆོས་གསུམ་ལས་དང་པོར་ཞལ་གྱིས་བཞེས་པ་
ནི་དེ་ནས་ནི་ལེའུ་དང་པོ་བཤད་པའི་འོ། །སྔགས་ཞེས་པ་ལ་སྔགས་ཀྱི་ངོ་བོ་དང་
།
དབྱེ་བ་དང་། ངེས་ཚིག་དང་
། སྤེལ་ཚིག་དང་
། དག་པར་བྱེད་པའི་ཡན་ལག་ཏུ་
སྔགས་ཀྱི་བཏུ་བའོ། །དེ་ལ་དང་པོ་ངོ་བོ་ནི་ཨཱ་ལི་དང་ཀཱ་ལི་ཐབས་ཤེས་རབ་
གཉིས་སུ་མེད་པའོ། །
དབྱེ་ བ་ ནི་ གཉིས་ སྟེ། སྔགས་ མཚན་ ཉིད་ པ་ དང༌། རྒྱུ་ མཐུན་ པའོ། །
མཚན་ཉིད་པ་ནི་རྡོ་རྗེ་རྩེ་མོ་ནས། སྔགས་རྣམས་ཀུན་གྱི་མཚན་ཉིད་ནི། །བདེ་
བར་གཤེགས་པའི་ཐུགས་ལ་གནས་ཞེས་པ་སྟེ། སངས་རྒྱས་ཀྱི་ཐུགས་ཡང་དག་
པའི་ ཡེ་ཤེས་ སོ། །རྒྱུ་མཐུན་པ་ ལ་ གསུམ། གཞིའི་ རྒྱུད་ ཀྱི་ སྔགས་ དང་། རང་
238-88



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཞིན་གྱི་རྒྱུད་ཀྱི་སྔགས་དང་། འབྲས་བུའི་རྒྱུད་ཀྱི་ སྔགས་སོ། །ངེས་ཚིག་ནི་
སངས་རྒྱས་ཐམས་ཅད་སྤྱན་འདྲེན་པས་ན་སྔགས་ཏེ། གུར་ལས་དཔེར་ན་སྐྱེས་
ཆེན་གང་ཞིག་ལ། །ཆེ་ལ་མྱུར་བའི་སྒྲས་བོས་ན། །ཐོས་པ་ཙམ་གྱིས་འོང་བ་
བཞིན། །སངས་རྒྱས་སྐད་ཅིག་གིས་བྱོན་འགྱུར། །ཡང་ན་གདུལ་བྱའི་ཡིད་སྐྱོབ་
པས་ཀྱང་སྔགས་ཏེ་གསང་བ་འདུས་པ་ལས། མན་ནི་ཡིད་ཅེས་བྱ་བ་སྟེ། །ཏྲ་ནི་
སྐྱོབས་པ་ཉིད་དུ་བཤད་ཞེས་སོ། །སྤེལ་ཚིག་ནི་གུར་ལེའུ་བཅུ་གཅིག་པ་ནས་ཞི་
བའི་སྔགས་ཇི་ལྟར་བཟླས་པ། རྒྱས་པའི་སྔགས་མཐའ་རྟེན་དང་ཇི་ལྟར་བཟླས་
པ་བཤད་དོ། ། དག་པར་བྱེད་པའི་ཡན་ལག་ཏུ་བཏུ་བ་ནི་བརྟག་པ་ཕྱི་མའི་ལེའུ་
དགུ་པ་ནས་སྟོན་ཏེ་ལེའུའི་གཞུང་སྐྱོང་བའོ། །བཤད་པར་བྱ་ནི་ཞལ་གྱིས་བཞེས་
པའོ། །
ད་ནི་ལེའུའི་གཞུང་སྟོན་ཏེ། དེ་ཡང་རྒྱུད་ཀྱི་ཆིངས་སུ་གཞི་རང་བཞིན་
འབྲས་བུ་གསུམ་དུ་བྱས་པས། ལེའུའི་གཞུང་འདི་ནས་ཀྱང་སྔགས་གསུམ་གསུམ་
སྟོན་ཏེ། ཁ་ཅིག་གཞིའི་རྒྱུད་ཀྱི་སྔགས། ཁ་ཅིག་རང་བཞིན་གྱི་རྒྱུད་ཀྱི་སྔགས།
ཁ་ཅིག་འབྲས་བུའི་རྒྱུད་ཀྱི་སྔགས་སོ། །དེ་ལ་དང་པོ་གཏོར་མའི་སྔགས་འདི་གཞི་
རང་བཞིན་འབྲས་བུ་གསུམ་ཆར་གྱི་སྔགས་སུ་འགྲོ་སྟེ། གཞིའི་རྒྱུད་དབང་བསྐུར་
གྱི་དུས་སུ་གཏོར་མ་གཏོང་དགོས། རང་བཞིན་གྱི་རྒྱུད་ཀྱི་བསྐྱེད་རྫོགས་བསྒོམ་
པའི་ཐུན་མཚམས་སུའང་དགོས། འབྲས་བུ་ལས་ཀྱི་ཚོགས་སྒྲུབ་པ་ལ་ཡང་གཏོར་
མ་དགོས་པས་གསུམ་ཆར་གྱི་སྔགས་སུ་འགྲོའོ། །དེ་བཞིན་གཤེགས་པ་ལྔའི་
བོན་ནི་རང་བཞིན་གྱི་རྒྱུད་བསྐྱེད་རིམ་དང་རྫོགས་རིམ་གྱི་སྔགས་སོ། །
ཀྱི་རྡོ་རྗེ་སྙིང་པོ་རང་བཞིན་གྱི་རྒྱུད་དེའི་ནང་ནས་བསྐྱེད་པའི་རིམ་པའི་
238 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྔགས་སོ། །སྤེལ་ཚིག་ནི་གཞི་ རང་བཞིན་འབྲས་བུ་གསུམ་ཀའི་སྔགས་སོ། །
གྲོང་ཁྱེར་དཀྲུག་པའི་སྔགས་རྫོགས་རིམ་དང་
། འབྲས་བུ་ལས་ཀྱི་ཚོགས་ཀྱི་
སྔགས་སོ། །ལྷ་མོ་བཅོ་ལྔའི་ས་བོན་དང་
། ཕྱག་གཉིས་པའི་སྔགས། ཕྱག་བཞི་
པའི་སྔགས། ཕྱག་དྲུག་པའི་སྔགས། སྐུ་གསུང་ཐུགས་ བྱིན་གྱིས་བརླབས་
པའི་
སྔགས་དེ་རྣམས་ རང་བཞིན་གྱི་རྒྱུ། དེའི་ནང་ནས་ཀྱང་བསྐྱེད་པའི་ རིམ་པའི་
སྔགས་སོ། །ས་སྦྱང་པའི་སྔགས་ནི་གཞིའི་རྒྱུད་ཀྱི་སྔགས་སོ། །དེ་ཡན་ཆད་ན་
སྔགས་བཅུ་གཅིག་ཡོད་དེ། ཁ་ཅིག་གཞིའི་རྒྱུད་ཀྱི་སྔགས། ཁ་ཅིག་རང་བཞིན་
གྱི། ཁ་ ཅིག་ འབྲས་ བུའི། ཁ་ ཅིག་ གཉིས་ གཉིས་ ཀྱི། ཁ་ ཅིག་ གསུམ་ ཀ་ ལ་
གཏོགས་པའི་སྔགས་སོ། །འདི་མན་ཆད་ན་སྔགས་གཉིས་གཉིས་ཡོད་དེ། གཞིའི་
རྒྱུད་ཀྱི་སྔགས་མིན། རང་བཞིན་གྱི་རྒྱུད་ཀྱི་སྔགས་མིན། འབྲས་བུ་ལས་ཚོགས་
ཁོ་ན་ལའོ། །དེ་ཡང་མཁའ་འགྲོ་མ་བདུན་གྱིས་ལས་བདུན་སྒྲུབ་པའི་སྔགས་
བདུན། ཀུ་རུ་ཀུལླེ་དང་བརྒྱད། ཆར་དབབ་པ། ཆོར་གཅད་པ་ཁ་ཏི་ཀའི་ཆོ་ག །
ལྷ་དགྱེས་པ་དང་
། རིམས་གཏོང་བ་དང་། ཆང་སྐྱུག་པ་དང་། བུད་མེད་དབང་དུ་
བྱ་བ་དང་། ཉི་ཟླ་དབང་དུ་བྱ་བ་དང་
། རྡོ་རྗེ་སྐར་མའི་སྤྲ་དབབ་པ་དང་
། གླང་པོ་
ཆེ་བྲོས་པ་དང་
། སྟག་འབྲོས་པ་དང་
། བསེ་འབྲོས་པ་དང་། སྦྲུལ་འབྲོས་པ་དང་
། །
ཁྱི་འབྲོས་པ་དང་། དེ་ལྟར་གཉིས་གཉིས་པོ་དེ་ནི་འབྲས་བུ་ལས་ཚོགས་ཀྱི་སྔགས་
སོ། །
དེ་ལས་དང་པོ་གཏོར་མའི་སྔགས་སྟོན་ཏེ། དེ་ལ་གཏོར་མ་དབུལ་བའི་
དབུལ་ས་དང་། ཕུལ་བའི་ དགོས་པ་དང་
། ངེས་ཚིག་དང་
། དབུལ་བའི་ཐབས་
དང༌། དབུལ་བའི་སྔགས་སོ། །དབུལ་ས་ནི་གུར་ལེའུ་གསུམ་པའི་ལྷ་ཆེན་བརྒྱད་
238-90



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཀླུ་ཆེན་བརྒྱད་ཕྱོགས་སྐྱོང་བརྒྱད་དེ་མགྲོན་ཉི་ཤུ་རྩ་བཞིའོ། །ཕུལ་བའི་དགོས་པ་
ནི། བརྟག་པ་ཕྱི་མའི་ལེའུ་བཞི་པ་ནས་བགེགས་དང་ལོག་པར་འདྲེན་པ་ལས།
སེམས་ཅན་ཀུན་གྱི་སྲོག་བསྲུང་ཕྱིར། རྡོ་རྗེ་སེམས་དཔས་གཏོར་མ་བསྟན་ཞེས་
སོ། །ངེས་ཚིག་ནི་བྷ་ལིང་ཞེས་པ་གཏོར་མ་ལ་འགྲོ། །བྷ་ལིང་ཞེས་པ་སྟོབས་སམ་
ནུས་པ་ལའང་འགྲོ་སྟེ། དོན་ལ་གཏོར་མ་བཏང་བས་སྟོབས་ སམ་ནུས་པ་དང་
ལྡན་པར་བྱེད་པའོ། །དབུ་མ་པའི་ཐབས་བརྟག་པ་དང་པོའི་ལེའུ་བདུན་པ་ནས།
རྡོ་རྗེ་ཐོད་པའི་སྦྱོར་བ་ལས་ཞེས་པ་ལ་སོགས་པས་བསྟན། དབུལ་བའི་སྔགས་
རྒྱས་པ་ཕྱི་མའི་ལེའུ་བཞི་པ་ནས་སྟོན། འདིའི་ཨ་ཀ་རོ་ལ་སོགས་པ་ནི་བསྡུས་
པའོ། །འབྱུང་པོ་ཐམས་ཅད་ཅེས་པ་མགྲོན་ཉི་ཤུ་རྩ་བཞི་པོ་དེ་ལས་དང་ཉོན་
མོངས་པ་ལས་བྱུང་བས་ནའོ། །དེ་ནི་གཞི་རང་བཞིན་འབྲས་བུ་གསུམ་ཆར་གྱི་
སྔགས་སོ། །ཧཱུཾ་ལཾ་ཛཾ་ཁཾ་ཧཱུཾ་དེ་བཞིན་གཤེགས་པའི་ས་བོན་ཞེས་པ་རང་བཞིན་གྱི་
རྒྱུད་བསྐྱེད་རིམ་དང་རྫོགས་རིམ་གྱི་སྔགས་ཏེ། བསྐྱེད་རིམ་ནི་གུར་གྱི་རིགས་
བསྡུས་བསྒོམ་པའི་དུས་སུ་རང་གི་སྙིང་གར་ཉི་མའི་སྟེང་དུ་དབུས་སུ་ཧཱུྃ། ཕྱོགས་
བཞིར་བྲུ་ལ་སོགས་པ་བཞི་བསྒོམས་འོད་སྤྲོས་ཏེ་ལྔ་ཚན་ལྔའམ་དགུ་ཚན་ལྔ་གང་
རུང་སྤྱན་དྲངས་ནས་བདུན་རྣམ་དག་བྱེད་པ་དང་། དེ་བཞིན་གཤེགས་པ་ལྔ་
བསྐྱེད་པའི་ས་བོན་དུ་ཡང་འགྲོ། དེ་ནས་བུ་རྣམ་སྣང་གི་ས་བོན། ཨོ་སྣང་མཐའི།
ཛི་རིན་འབྱུང་གི །ཁཾ་དོན་ཡོད་གྲུབ་པའི། ཧཱུྃ་མི་བསྐྱོད་པའི། རྫོགས་རིམ་ནི་སྙིང་
གར་བྲུ་ལ་སོགས་པའི་ཡི་གེར་ལྔ་པོ་དེ་རྩའི་ཡི་གེ་བསྒོམས་ནས་ལྟེ་བ་ནས་གཏུམ་
མོའི་མེ་སྦར་ཏེ་རྩའི་ཡི་གེ་སྲེག་པར་བྱེད་པས་རྫོགས་རིམ་གྱི་སྔགས་སུ་ཡང་འགྲོ།
ཨོཾ་དྷེ་བ་པི་ཅུ་ཞེས་པ་འདི་ལ་ལེའུ་དང་པོ་ནས་ལྷ་རྣམས་ཇི་ལྟར་འབྱུང་བའོ་ཞེས་
238-91



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པས་ཧེ་རུ་ཀའི་བསྐྱེད་རིམ་མདོར་བསྟན།
དེ་ནས་སྔགས་མེད་ན་མི་འགྲུབ་པས་དེ་སྟོན། མངོན་རྟོགས་ལེའུ་གསུམ་
པ་ནས་སྟོན། དེ་ཡང་སྔགས་ཀྱི་སྒྲ་བཤད་ན། ཨོ་ནི་བཀྲ་ཤིས་པའོ། །དྷེ་བ་ནི་
ལྷའོ། །པི་ཙུ་ནི་ཚུར་གཤེགས་པའོ། །བཛྲ་ནི་དགྱེས་པ་རྡོ་རྗེའོ། །ཧཱུཾ་གསུམ་པོ་ནི་
སྐུ་གསུང་ཐུགས་གསུམ་མོ། །ཕཊ་ནི་བདག་གི་མི་མཐུན་པའི་ཕྱོགས་ཐམས་ཅད་
མགོ་ཁོས་ཤིག་པའོ། །སྭཱ་ཧཱ་ནི་བདག་ཁམས་གསུམ་འཁོར་བ་ནས་དབུགས་ཕྱུང་
གཅིག་པའོ། །དེ་ནི་རང་བཞིན་གྱི་རྒྱུད་དེའི་ནང་ནས་བསྐྱེད་རིམ་གྱི་སྔགས་སོ། །
སྔགས་ཀྱི་སྤེལ་ཚིག་ནི་གཞི་རང་བཞིན་འབྲས་བུ་གསུམ་ཀ་ལ་ཨོཾ་དང་ཧཱུྃ་ཕཊ་
དང་སཱ་ཧཱ་མེད་པ་ལ་གདགས་ཏེ་གསུམ་ཀའི་སྔགས་སོ། །གྲོང་ཁྱེར་དཀྲུག་པའི་
སྔགས་དེ་རྫོགས་རིམ་དང་
། འབྲས་བུ་ལས་ཀྱི་ཚོགས་གཉིས་ཀྱི་སྔགས་སུ་འགྲོ་
སྟེ་ལས་ཚོགས་ནི་ཡི་དམ་གྱི་ལྷ་ལ་བརྟན་པ་ཐོབ་པ་ཞིག་གིས་ཡི་དམ་གྱི་སྔགས་
ལ་འབུམ་མམ་བྱེ་བ་བསྐྱལ་བ་བསྙེན་པ། སྒྲུབ་པ་ལ་སྔགས་ཁྲི་ཕྲག་གཅིག །
ལས་སྦྱོར་གྱི་དུས་སུ་རང་གི་ལག་མཐིལ་དུ་དུག་དང་ཁྲག་འདྲེས་པའི་འཁོར་ལོ་
རྩིབས་བརྒྱད་པ་ཞིག་བྲི། རྩིབས་བརྒྱད་ལ་སྡེ་ཚན་བརྒྱད་ཀྱི་ཡི་གེ་བརྒྱད་དགོད།
དབུས་ཀྱི་ལྟེ་བ་ལ་ཧཱུཾ་གྲོང་ཁྱེར་ཆེ་གེ་མོ་ནང་འཐབ་པར་གྱུར་ཅིག་སྭཱ་ཧཱ་ཞེས་པ་
བྲིས་ལ། ཏིང་ངེ་འཛིན་གྱི་འཁོར་ལོ་དེ་གྲོང་ཁྱེར་དེར་བསྐྱེད། དེ་ནས་ལག་པས་
དཀྲུག་པའི་ཚུལ་དུ་བྱ་ཞིང་ངག་ཏུ་ཨོ་ཨ་ཀ་ཙ་ཊ་ཏ་པ་ཡ་ཤ་གྲོང་ཁྱེར་ཆེ་གེ་མོ་ནང་
འཐབ་པར་གྱུར་ཅིག་སྭཱ་ཧཱ་ཞེས་བརྗོད་ན་གྲོང་ཁྱེར་དེ་འཁྲུག་པ་ཤོར་ནས་གཅིག་
གིས་གཅིག་ཡུལ་ཕྱུང་ནས་འགྲོ་སྟེ་དེ་ནི་ཕྱིའི་གྲོང་ཁྱེར་དཀྲུག་པའོ། །ནང་གི་གྲོང་
ཁྱེར་དཀྲུག་པ་ནི་རང་གི་ལྟེ་བར་རྩ་པད་མ་འདབ་མ་བརྒྱད་པ་བསྒོམ། འདབ་མ་
238-92



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བརྒྱད་ལ་སྡེ་ཚན་བརྒྱད་ཀྱི་རྩའི་ཡི་གེ་རང་ཆས་སུ་ཡོད་པས་སེམས་ཅན་ཐམས་
ཅད་ཀྱིས་ངག་ཏུ་ཅི་བརྗོད་ལ་ཡི་གེ་ཨཱ་ལི་ཀཱ་ལི་ལས་མི་འདའ་བ་ཡིན་ནོ། །རྩའི་
ཡི་གེ་དེ་རྣམས་རང་གི་ལྟེ་བ་ནས་གཏུམ་མོ་ཡེ་ཤེས་ཀྱི་མེ་སྦར་ནས་བསྲེག་པ་ནི་
རང་བཞིན་གྱི་རྒྱུད། དེའི་ནང་ནས་རྫོགས་རིམ་གྱི་སྔགས་སུ་འགྲོ་བ་ཡིན་ནོ། །ཨ་
ཨ་ཨོཾ་རྣལ་འབྱོར་མ་རྣམས་ཀྱི་ས་བོན་ནི་རང་བཞིན་གྱི་རྒྱུད་དེའི་ནང་ནས་བསྐྱེད་
རིམ་གྱི་སྔགས་སོ། །
དེ་ཡང་ལེའུ་དང་པོ་ནས་བྱེད་རྒྱུ་དང་ཞེས་པས་ལྷ་མོ་བཅོ་ལྔའི་ས་བོན་
མདོར་བསྟན། ཨ་ ཨཱ་ ལ་སོགས་ པ་འདི་རྣམས་ ཀྱིས་ རྒྱས་པར་བཤད། མངོན་
རྟོགས་ལེའུ་བརྒྱད་པར་འོང་། ༀ་ཏྲེ་ལོ་ཀྱ་ཀེ་པ་ཕྱག་གཉིས་པའི་སྔགས་ཞེས་པ་
ལ་ལེའུ་དང་པོར་ལྷ་རྣམས་ཇི་ལྟར་འབྱུང་བ་ཧེ་རུ་ཀའི་བསྐྱེད་རིམ་མདོར་བསྟན།
དེ་ལ་སྔགས་མེད་ན་མི་འགྲུབ་པས་འདིར་འབྱུང་
། སྒྲུབ་ཐབས་ལེའུ་གསུམ་པར་
འབྱུང་ངོ༌། །སྔགས་ཀྱི་སྒྲ་བཤད་ན་ཨོཾ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པ་ལ་སོགས་པ་
ཐམས་ཅད་གོང་དང་འདྲ། འདིར་ཁྱད་པར་དུ་ཏྲེ་ནི་གསུམ། ལོ་ཀྱ་ནི་འཇིག་རྟེན།
ཀྱེ་པ་ནི་ཁྱབ་པའོ། །
ཨོཾ་ཛྭ་ལ་ཕྱག་བཞི་པའི་སྔགས་ནི། ལེའུ་དང་པོར་ལྷ་རྣམས་ཇི་ལྟར་འབྱུང་
བ་པོས་མདོར་བསྟན། སྔགས་འདིར་འབྱུང་སྒྲུབ་ཐབས་ལེའུ་གསུམ་པར་འོང་
།
དེ་ཡང་ཛྭ་ལ་ཛྭ་ལ་ནི་འབར་བ་འབར་བའོ། །བྷོ་ནི་དགྱེས་པ་རྡོ་རྗེའོ། །ཨོཾ་ཀི་ཏི་
ནི་ཕྱག་དྲུག་པའི་འོ། །ལེའུ་དང་པོར་ལྷ་རྣམས་ཇི་ལྟར་འབྱུང་པ་པོ་ཞེས་པས་
མདོར་བསྟན་སྔགས་འདིར་འབྱུང༌
། སྒྲུབ་ཐབས་ལེའུ་གསུམ་པར་འོང་
། དེ་ཡང་
ཀི་ཏི་ཀི་ཏི་ནི་ཆོད་ཅིག་ཆོད་ཅིག་པའོ། །བཛྲ་ནི་དགྱེས་པ་རྡོ་རྗེའོ། །ཨོཾ་ཨ་ཧཱུཾ་སྐུ་
238 -93



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུང་ཐུགས་བྱིན་གྱིས་བརླབ་པ་ནི་གུར་དགྱེས་རྡོར་གཉིས་ནས་སྐུ་གསུང་ཐུགས་
བྱིན་གྱིས་བརླབ་ལུགས་མི་འདྲ་བ་གསུམ་བཤད་དེ། གུར་གྱི་ལེའུ་དགུ་པ་ནས།
རྣམ་པར་སྣང་མཛད་མི་བསྐྱོད་པ། སྣང་བ་མཐའ་ཡས་དང་གསུམ་གྱི་བྱིན་གྱིས་
བརླབ་པ་ཞིག་བཤད། གུར་ལེའུ་བཞི་པ་དང་བཅུ་གཉིས་པ་ནས་མཁའ་སྤྱོད་ས་
སྤྱོད་བདག་མེད་མ་གསུམ་གྱི་བྱིན་གྱིས་བརླབ་པ་ཞིག་བཤད་པ་འདིར་ཡི་གེ་
གསུམ་གྱིས་བྱིན་གྱིས་བརླབ་པ་ཞིག་བཤད་པ་ལ་ཇོ་བོ་མེ་ཏྲི་པ་ན་རེ་འདེམ་ཀ་
ཡིན་ཟེར། ནཱ་རོ་པ་ནི་སྤྲོས་པ་ལ་དགའ་བས་རྣམ་པར་སྣང་མཛད་ལ་སོགས་པ་
གསུམ་པོས་རྒྱས་གདབ། བསྡུས་པ་ལ་དགའ་བས་མཁའ་སྤྱོད་མ་ལ་སོགས་
གསུམ་གྱིས་གདབ། ཤིན་ཏུ་བསྡུས་པ་ལ་དགའ་བས་ཡི་གེ་གསུམ་པོ་འདིས་བྱིན་
གྱིས་བརླབ་གསུངས་སོ། །ཧེ་རུ་ཀ་གསུམ་པོ་དེའི་སྔགས་དང་སྐུ་གསུང་ཐུགས་
བྱིན་གྱིས་བརླབ་པའི་སྔགས་དེ་རྣམས་ནི་རང་བཞིན་གྱི་རྒྱུད་ཀྱི་སྔགས་དེའི་ནང་
ནས་བསྐྱེད་པའི་རིམ་པའི་སྔགས་སོ། །
ཨོཾ་རཀྟ་ས་སྦྱང་བའི་སྔགས་ཞེས་པ་ནི། གཞི་རང་བཞིན་འབྲས་བུ་གསུམ་
ལས་གཞིའི་རྒྱུད་ཀྱི་སྔགས་སོ། །དེ་ཡང་ལེའུ་དང་པོར་ཇི་ལྟར་རིགས་པའི་རྣལ་
འབྱོར་མ་ཞེས་པས་གཞིའི་རྒྱུད་ཀྱི་མདོར་བསྟན་ནོ། །དེ་ལ་རྡོ་རྗེ་སློབ་དཔོན་གྱི་
མཚན་ཉིད་དང་
། ལས་དང་། སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
དང་། དབང་བསྐུར་བ་དང་བཞིས་རྒྱུད་ཀྱི་ཆིངས་སུ་བྱས། སློབ་དཔོན་གྱི་ལས་
བསྙེན་པ་བྱས། དེ་ནས་ས་ཆོག་བྱེད་པའི་དུས་སུ་ས་སྦྱང་ཞིང་སྲུང་བར་བྱེད་པའི་
སྔགས་འདིའོ། །ལེའུ་བཅུ་པ་ནས་འདི་ལ་ཡར་འཕངས་ནས་གོང་དུ་གསུངས་པའི་
སྔགས་ཉིད་ཀྱིས། མཁས་པས་འཛིན་མ་རྣམ་པར་སྦྱང་ཞེས་བཤད་དོ། །དེ་ཡན་
238-94



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཆད་ན་སྔགས་བཅུ་གཅིག་ཡོད་དེ། ཁ་ཅིག་ནི་གཞིའི་རྒྱུད་ཀྱི་སྔགས། ཁ་ཅིག་ནི་
རང་བཞིན་གྱི་རྒྱུད་ཀྱི་སྔགས། ཁ་ཅིག་ནི་འབྲས་བུའི་རྒྱུད་ཀྱི་སྔགས། ཁ་ཅིག་ནི་
གཉིས་གཉིས་སུ་གཏོགས་སོ། ཁ་ཅིག་ནི་གསུམ་ཀ་རུ་གཏོགས་སོ། །
ད་ནི་འདི་མན་ཆད་ནས་ སྔགས་གཉིས་གཉིས་འོང་སྟེ་འབྲས་བུ་ལས་
ཚོགས་འབའ་ཞིག་གི་སྔགས་སོ། །དེ་ལས་ཀྱང་དང་པོར་མཁའ་འགྲོ་མ་བདུན་
གྱིས་ལས་བདུན་སྒྲུབ་པ་སྟོན་ཏེ། འདི་ལ་རྒྱ་གར་ན་འདོད་ལུགས་གསུམ་ཡོད་དེ།
ཁ་ཅིག་ཀུ་རུ་ཀུལླེའི་བསྙེན་པ་དང་བསྒྲུབས་པ་བྱས་ནས་ལས་ལ་སྦྱོར་བ་ལྟར་བྱ་
ཟེར། ཁ་ཅིག་འདི་བདུན་རང་གི་བསྙེན་པ་དང་བསྒྲུབས་པ་བྱས་ནས་ལས་ལ་
སྦྱོར་ཟེར། ནཱ་རོ་པ་ནི་སྔོན་དུ་རང་གི་ཡི་དམ་ལྷའི་བསྙེན་པ་འབུམ་མམ་བྱེ་བ་
བསྐྱལ་ནས་བསྒྲུབ་པ་དང་ལས་སྦྱོར་འདིར་རང་གིས་བྱ་གསུང་ངོ༌
། །དེ་ལས་ཀྱང་
ལྷ་མོ་རྡོ་རྗེ་མ་ལ་མཚོན་ན། སྔོན་འགྲོ་དངོས་གཞི་རྗེས་གསུམ་མོ། །སྔོན་འགྲོ་ནི་
རང་རྡོ་རྗེ་མར་བསྒོམས་པའི་ཐུགས་ཁར་ཨ་བསམས་དེ་ལས་འོད་སྤྲོས་ལྷ་མོ་རྡོ་
རྗེ་མ་ རང་གི་བླ་མ་དང་བཅས་པ་མདུན་གྱི་ནམ་མཁར་སྤྱན་དྲངས་ཏེ། དེ་ལ་
བདུན་རྣམ་དག་བྱ། ཚད་མེད་པ་བཞི་བསྒོམ། དངོས་གཞི་ལ་དང་པོ་སྟོང་པ་ཉིད་
དུ་བསྒོམ། གཉིས་པ་ལ་རྡོ་རྗེ་མའི་ས་བོན་ཨར་བསྡུས། གསུམ་པ་ལ་བདག་རང་
རྡོ་རྗེ་མའི་སྐུར་བསྐྱེད། བཞི་པ་ལ་ཐུགས་ཀར་ཡི་གེ་ཨ་དགོད། རྗེས་ལ་རང་འདྲ་
བའི་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་བྱེད་པར་བསྲེས། ལྷ་མོ་
བདུད་རྩིའི་བུམ་ཆུ་ཐོགས་པས་དབང་བསྐུར་ནས་རིགས་ཀྱི་བདག་པོ་རྣམ་པར་
སྣང་མཛད་ཀྱིས་དབུ་བརྒྱན། དེ་ལྟར་ཆོ་ག་ཐོ་བརྒྱད་ཀྱིས་བསྐྱེད་པ་དང་སྒྲུབ་པ་
ལ་སྔགས་ཁྲི་ཕྲག་གཅིག་བཟླའོ། །
238-95



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་ནས་ལས་སྦྱོར་ལ་ཨོཾ་ཧཱུྃ་ཆེ་གེ་མོ་རེངས་པར་གྱུར་ཅིག་སྭཱ་ཧཱ་ཞེས་བརྗོད་
ན་རེངས་པའི་ལས་འགྲུབ་བོ། །རེངས་པར་བྱེད་པ་ནི་རྡོ་རྗེ་མའི་སྒོ་ནས་སོ། །ས་
བོན་ནི་ཨཱའི་དབུ་རྒྱན་རྣམ་སྣང་གིས་མཛད། ཨོཾ་ཨོཾ་སྭཱ་ཧཱ་དབང་དུ་བྱེད་པ་ནི་
གསང་ བའི་ གྷོ་ རི་ མའི་ སྒོ་ནས་ ཏེ། ས་བོན་ ཨཱི་ དབུ་རྒྱན་ རིན་འབྱུང་ངོ༌། །ༀ་
ཁཾ་སྭཱ་ཧཱ་སྐྱོད་པར་བྱེད་པ་ནི་ཆུའི་རྣལ་འབྱོར་མའི་སྒོ་ནས་ཏེ། ས་བོན་ཨེ། དབུ་
རྒྱན་སྣང་བ་མཐའ་ཡས་སོ། །ཨོྃ་ཛ་སྭཱ་ཧཱས་སྡང་བར་བྱེད་པ་ནི་རྡོ་རྗེ་མཁའ་འགྲོ་
མའི་སྒོ་ནས་སོ། །ས་བོན་ཨུ། དབུ་རྒྱན་དོན་ཡོད་གྲུབ་པའོ། །ཨོཾ་ཧཱུཾ་སྭཱ་ཧཱ། མངོན་
སྤྱོད་ནི་བདག་མེད་མའི་སྒོ་ནས་ཏེ། ས་བོན་ཨ། དབུ་རྒྱན་མི་བསྐྱོད་པའོ། །ཨོཾ་ཧཱུཾ་
སྭཱ་ཧཱ་འགུགས་པར་བྱེད་པ་ནི་ས་སྤྱོད་མོ་སྟེ་ས་བོན་ཨོཾ། དབུ་རྒྱན་རྣམ་སྣང་། ཨོཾ་
གླུ་སྭཱ་ཧྭ་གསོད་པར་བྱེད་པ་ནི་མཁའ་སྤྱོད་མའི་སྒོ་ནས་སོ། །ས་བོན་ཨོ། དབུ་
རྒྱན་སྣང་བ་མཐའ་ཡས་སོ། །ལས་བདུན་པོ་དེ་རྣམས་ ཀྱིས་ནི་ལེའུ་དང་པོའི་
རིངས་ པར་ བྱེད་ དང་ སྐྱོད་པ་ཉིད། །མངོན་སྤྱོད་དང་ཞེས་པའི་རྒྱས་བཤད་དུ་
འགྲོའོ། །ཀུ་རུ་ཀུལླེ་ཞེས་པའི་སྔགས་ནི་ལེའུ་དང་པོར་ལྟ་སྟངས་ཞེས་པས་མདོར་
བསྟན། དེ་ལ་སྔགས་དགོས་པས་འདིར་བྱུང་
། སྒྲུབ་ཐབས་ལེའུ་བཅུ་གཅིག་ པ
ནས་འོང་ངོ༌། །
ད་ནི་ལེའུ་དང་པོའི་དོན་བྱེད་རྣམ་སྣང་བརྗོད་པ་དང་ཞེས་པའི་རྒྱས་བཤད་
ནི་ཨ་ཕུའི་རྣམ་པ་ཞེས་པ་ལ་སོགས་པ་ཆར་དབབ་པ་སྟོན་ཏེ། འདི་ལ་བསྙེན་པ་
དང་སྒྲུབ་པ་དང་ལས་སྦྱོར་དང་མ་ཕེབས་ན་སྤོགས་པའི་ཆོ་གའོ། །དེ་ལ་བསྙེན་པ་
ནི་དགྱེས་པ་རྡོ་རྗེའི་བསྐྱེད་རིམ་ལ་བརྟན་པ་ཐོབ་པ་ཞིག་གིས་བསྙེན་པ་སུམ་
འབུམ་མམ་བྱེ་བ་བསྐྱལ་ལོ། །སྒྲུབ་པ་ལ་སྔགས་རིང་ཨོཾ་དྷུ་རུ་བྷུ་རུ་ཞེས་ པ་འདི་
238 -96



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལ་ཁྲི་ཕྲག་གཅིག་བསྐྱལ་ལོ། །དེ་ནས་ལས་ལ་སྦྱོར་བ་ལ་ཨ་ཕུའི་རྣམ་པས་ཀླུ་
སྐྱེད་པར་བྱེད་པའི་ས་བོན་ཡིན་ནོ། །མཐའ་ཡས་ཀྱི་གཟུགས་བརྙན་གྱི་རྒྱུ་ནི་ཆུ་
ཕར་འགྲིམ་ཚུར་འགྲམ་གྱི་ས། བྱ་ནག་མོའི་སྒོ་ང་། རྒྱ་གྲོག་དམར་པོས་བྲུས་པའི་
ས། བ་དམར་སེར་གྱི་ལྕི་བ། བག་ཟན་དང་ལྔ་ལ་མཐའ་ཡས་ཀྱི་གཟུགས་རོ་སྨད་
སྦྲུལ་ འཁྱིལ་བ་རོ་སྟོད་མི་ལ་ཐལ་མོ་སྙིང་གར་སྦྱར་བ། སྦྲུལ་མགོ་བདུན་གྱི་
གདེངས་ཀ་ཡོད་པ་ཞིག་བྱས་ལ་དེ་ཨ་ཕུ་ལས་བསྐྱེད་དོ། །དེ་ལ་བདུད་རྩི་ལྔ་ཡིས་
བླུགས་ནི་དེ་ལ་བྱུག་པའོ། །
དེ་ལ་མེ་ཏོག་ནག་པོས་ནི་མཆོད། ཀླུ་འདུལ་བར་བྱེད་པའི་ཁུ་བ་ནི་ཚེ་
མགར་བའི་ཞིག་ཀ་བཞུ་བས་ནི་བྱུག །གླང་པོ་ཆེའི་ཆང་ནི་གླང་པོ་ཆེ་གླང་མོ་ལ་
སྙོམས་པར་ཞུགས་པའི་སྣ་རྩ་ནས་རྡུལ་བྱུང་བ་དེས་ནི་མཐའ་ཡས་ཀྱི་གཟུགས་ཀྱི་
མགོ་བོར་བྱུག་དེ་ནས་དེ་ཁམ་ཕོར་ཁ་སྦྱར་བཅད་ལ་ཁམ་ཅན་གཅིག་ཏུ་གཞུག་
དེའི་ནང་དེ་བ་ནག་མོའི་འོ་མས་དགང་
། བུ་མོ་གཞོན་ནུ་མ་སྐྱེས་པ་དང་མ་ཕྲད་པ་
ཁ་དོག་ནག་མོས་བཀལ་བའི་སྐུད་པས་ནི་དེ་ལ་རྒྱ་གྲམ་དུ་དཀྲིས་ལ། དེ་ནས་དེ་
གཉིས་རླུང་གི་ཕྱོགས་ནི་ནུབ་བྱང་གི་ཕྱོགས་སོ། །རྫིང་བུ་ནི་སོ་ཕག་ གི་རྫིང་
བུའམ་ཟངས་ཆུས་བཀང་བ་ཁུང་བུར་བྲུས་པར་གཞག་གོ །དེའི་འགྲམ་དུ་དཀྱིལ་
འཁོར་བཞེངས་པར་བྱ་སྟེ། དེ་ཡང་ལོགས་རེའི་ཚད་ནི་དཀྱིལ་འཁོར་གྱི་ངོས་རེ་
ལ་ཁྲུ་གསུམ་བྱས་ཏེ། དུར་ཁྲོད་ཀྱི་སས་ལ་རོའི་རྒྱུ་མ་བརྒྱུས་པའམ་རོ་རས་ལ་
བྱས་པའི་སྲད་བུ་ཆ་ཆེན་ཉི་ཤུ་ཐིག་གདབ་ཅིང་ཞེས་སོ། །
དེ་ནས་ཚོན་ནི་དུར་ཁྲོད་ཀྱི་སོལ་བ་ནི་རོ་བསྲེགས་པའི་སོལ་བའོ། །དེས་
ནི་རྡུལ་ཚོན་ནག་པོའོ། །སྐྱེས་པའི་རུས་པའི་ཕྱེ་མས་ནི་རྡུལ་ཚོན་དཀར་པོའོ། །
238 -ww.97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལྡོང་རོས་དང་རུས་པ་གཉིས་བསྲེས་པ་ཡིས་ནི་རྡུལ་ཚོན་སེར་པོའོ། །དུར་ཁྲོད་ཀྱི་
སོ་ཕག་དང་རུས་པ་གཉིས་ཀྱིས་ནི་རྡུལ་ཚོན་དམར་པོའོ། །རྐུན་མོའི་ལོ་མ་ནི་
སྐྱེས་པའི་རུས་པའི་ཕྱི་མ་དག་གིས་ནི་རྡུལ་ཚོན་ལྗང་ཁུ་སྟེ། རྡུལ་ཚོན་འདི་རྣམས་
ཀྱིས་ནི་དཀྱིལ་འཁོར་བཞེངས་སོ་ཞེས་པས་དབུས་ཀྱི་ལྟེ་བ་པད་མ་འདབ་མ་
བརྒྱད་དང་བཅས་པ་ཞིག་གོ །དེའི་དབུས་སུ་ཟེར་ཡང་དཀྱིལ་འཁོར་བྲིས་པ་དེའི་
མདུན་དུའོ། །དེར་བདག་ཉིད་ཇི་ལྟ་བུར་བསྒོམ་ན། མཐའ་ཡས་མནན་པའི་ཀྱེའི་
རྡོ་ རྗེའི་ཞལ་བརྒྱད་ཞབས་བཞི་པ་ཕྱག་བཅུ་དྲུག་པ། སྤྱན་ཉི་ཤུ་རྩ་བཞི་ཆེ་བ་
འཇིགས་པ་ཡང་འཇིགས་པར་མཛད་པ་གཅིག་བྲིས་སོ་ཟེར་ཡང་རང་དེ་ལྟ་བུར་
བསྒོམ་པའོ། །
དེ་ནས་མདུན་གྱི་དཀྱིལ་འཁོར་དེ་སྟོང་པར་བསྒོམས། དེའི་ངང་ལས་སྲུང་
འཁོར་བསྒོམ། དེའི་ནང་དུ་ཆོས་ འབྱུང་། དེའི་ནང་དུ་འབྱུང་བ་རིམ་བརྩེགས་
བསྒོམས། དེ་ཞུ་བ་ལས་གཞལ་ཡས་ཁང་དུ་བསྒོམ། དེའི་པད་མ་འདབ་མ་བརྒྱད་
ཀྱི་ན་བརྒྱད་ལ་ཀླུ་ཆེན་བརྒྱད་ཀྱི་མགོ་དབུས་སུ་བསྡུས་པའི་སྟེང་དུ་ཀྵེ་ལས་བྱ་
ཁྱུང་ བསྐྱེད། དེས་ སྦར་བོས་ཀླུ་ཆེན་བརྒྱད་ ཀྱི་ སྐེ་ རེས་ བཅིང་ རེས་ སློད་ པར་
བསྒོམ། དེའི་སྟེང་དུ་ཧཱུྃ་ལས་ཁྲོ་བོ་སྟོབས་པོ་ཆེ་སྐུ་མདོག་ནག་པོ་ཞལ་བཞི་ཕྱག་
བརྒྱད་པ་ཞིག་བསྐྱེད། དེ་ནས་ཀླུ་ཆེན་བརྒྱད་བྱ་ཁྱུང་དང་དགུ་སྟོབས་པོ་ཆེ་དང་
བཅུའི་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ། དབང་
བསྐུར་མི་བསྐྱོད་པས་དབུ་བརྒྱན། དེ་ནས་མཆོད་དོ། །
དེ་ནས་བཟླས་པ་བྱ་བ་ནི། དེ་ནས་སློབ་དཔོན་ནི་ནང་གི་མ་རུང་པའི་
སེམས་ནི་གཤིས་ངན་ཕྱར་བ་ལ་མི་ཟེར་ཏེ། འགྲུབ་བམ་མི་འགྲུབ་སྙམ་པའི་ཐེ་
238-98



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཚོམ་མི་ཟ་བའོ། །དབེན་པའི་གནས་སུ་སྔགས་བཟླས་ཏེ་ཨོཾ་དྷུ་རུ་བྷུ་རུ་ནས་སྭ་ཧཱ་
ཞེས་པའི་བར་དུ་བཟླས་པས་བདག་དགྱེས་པ་རྡོ་རྗེའི་མདུན་གྱི་སྟོབས་པོ་ཆེ་ལ་
ཆར་ཕོབ་ཅིག་པར་གཟིར། སྟོབས་པོ་ཆེ་བྱ་ཁྱུང་ང་ལ་དགྱེས་པ་རྡོ་རྗེའི་བཀའ་
བྱུང་བས་ཁྱོད་ཀྱིས་མར་ཕོབས་ཤིག་པར་གཟིར། བྱ་ཁྱུང་གྱིས་ཀླུ་ཆེན་བརྒྱད་ཀྱི་
ལྟེ་བ་རེས་འཆིང་རེས་གློད་ཀྱི་ང་ལ་སྟོབས་པོ་ཆེའི་བཀའ་བྱུང་ཞིག་པས་གཟིར།
ཀླུ་ཆེན་བརྒྱད་ཀྱི་ནུབ་བྱང་གི་ཀླུ་མཐའ་ཡས་ལ་ཀྱེ་མཐའ་ཡས་ཁྱོད་ཀྱིས་ཆེར་མྱུར་
དུ་ཕོབ་ཅིག་ཆར་མ་ཕབ་ན་ནི་བདག་ཅག་འགུམ་པ་ལ་ཐུག་གོ་ཟེར་བར་བསྒོམ།
དེར་མཐའ་ཡས་ཀྱིས་ཆར་ཤུ་ཡིས་འབེབས་སོ། །
ད་ནི་མ་ཕེབས་ན་སྤོག་ཆོག་ནི། གལ་ཏེ་དེ་ལྟར་བྱས་ཀྱང་མ་ཕན་ན། དེ་
ཚེ་སྔགས་ཟློག་པ་ནི་སྡེ་ཚན་དུ་མས་ཀློགས་སུ་བཀླགས་ན་ཆར་འབབ་བོ། །
གལ་ཏེ་དེ་ལྟར་བྱས་ཀྱང་ཆར་མི་འབབ་ན་ཀླུའི་མགོ་བོ་དེ་ཨ་ཛ་ཀའི་དོག་པ་ཨ་ཛ་
ཀའི་དོག་པ་ཞེས་བྱ་བ་འབྲས་བུ་དེ་ལ་མི་ཕྱུགས་ཀྱི་རྡོག་པས་རེག་པ་དང་བརྒྱ་སྟོང་དུ་སིལ་སིལ་འགས་པ་བཞིན་
དུ་བརྒྱ་སྟོང་དུ་འགས་སོ། །ཆར་དབབ་པའི་ཆོ་གའོ་ཞེས་ལོ་ཏོག་རྒྱས་པར་བྱེད་པས་
རྒྱས་པའི་ལས་སུ་གཏོགས། སྤྲིན་དྲལ་བ་ནི་ཆར་ཆེས་ན་གཅད་པ་སྟེ་འདི་ཡང་
རྒྱས་པའི་ལས་སུ་གཏོགས་སོ། །དེ་བཤད་པར་བྱ་སྟེ་རང་དགྱེས་པ་རྡོ་རྗེའི་བསྙེན་
པ་སོང་བ་ཞིག་གིས་སྒྲུབ་པ་ལ་སྔགས་ཁྲི་ཕྲག་གཅིག་བཟླས། ལས་སྦྱོར་ལ་ནི་
དུར་ཁྲོད་ཀྱི་རས་ནི་རོ་རས་ལ་ཉེ་བར་འདུག་སྟེ། སྔགས་འདི་བཟླ་ཞིང་དྲལ་ཏེ་དེ་
ནི་ལུས་ཀྱི་མཛུབ་མོ་ནམ་མཁར་བསྒྲེང་ལ། སེམས་ཀྱིས་སྤྲིན་དྲལ་བར་བསམ།
ངག་ཏུ་སྔགས་ནི་ཨཱི་ཨརྱ་ལ་སོགས་པའོ
། །སྤྲིན་དྲལ་བའི་ཆོ་གའོ། །
ད་ནི་ལེའུ་དང་པོའི་སྡེ་རེངས་བྱེད་དང་མངོན་སྤྱོད་དང་ཞེས་པའི་རྒྱས་
238 ཡ99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཤད་དེ། ཕ་རོལ་གྱི་སྡེ་ནི་དམག་གི་དཔུང་ངོ༌
། །རྣམ་པར་གཞིག་པ་ནི་དམག་གི་
དཔུང་གཞོམ་པའི་ཕྱིར་རོ། །ཁ་ཏི་ཀའི་སྒྲུབ་པ་ནི་ཐོད་ལེ་ཀོར་གྱི་སྒྲུབ་པ་བཤད་
དེ་དེ་ཡང་སྔོན་དུ་བསྙེན་པ་འབུམ་བཟླས་ནི་དགྱེས་པ་རྡོ་རྗེའི་ལས་ཚོགས་ཀྱི་ལྷའི་
བསྙེན་པའོ། །དེ་ནས་སྒྲུབ་པ་ལ་ཁ་ཏི་ཀ་ནི་ཐོད་ལེ་ཀོར་གྱིས་དཀར་པོ་བྱེད་པའོ། །
བདུད་རྩི་ལྔས་ནི་རྒྱུ་དངོས་ཕྱེད་པའོ། །ཀུ་ཐ་ར་ཙྪིན་ད་ནི་སྨྲ་ལོ་གོང་བུ་ཞེས་པ་ནི་
ཞིགུ་ཚིགས་ཀུན་ན་ཡོད་པའི་མེ་ཏོག་སེར་པོ་ཅན་ཞིག་ཡོད། བཅད་འབྱོར་སེར་
པོ་ཡང་ཟེར། ལྷན་ཅིག་དེ་རྣམས་བསྲེས་ལ་དྲི་ཆུ་བླུགས་ལ་རྡོ་ཀོང་དུ་བཏགས་ཏེ་
སྤྱིན་གར་པོ་ཙམ་སོང་ནས་རི་ལུ་བྱ་སྟེ་རི་ལུ་ནར་མོ་མཛུབ་མོ་ཙམ་པ་བྱའོ། །དེ་ལ་
སྔགས་ནི་ཨོཾ་བཛྲ་ཀར་ཏ་རིའི་སྔགས་དེ་ལ་ཁྲི་བཟླས་སོ། །གལ་ཏེ་བསྙེན་པ་དེས་
མི་འོང་སྙམ་པའི་ཐེ་ཚོམ་ཟ་ན་ནི་དངོས་གྲུབ་ཀྱི་དོན་དུ་བྱེ་བ་བཟླས་ཤིང་བསྒྲུབ་
པའོ། །དེ་སྒྲུབ་པ་ནི་བསྒྲུབས་ཟིན་པ་དང་ལས་ སྦྱོར་ནི་རིལ་བ་སྤྱི་བླུགས་ཀྱི་
མགྲིན་པར་སྐོར་བས་དཀར་གོང་གིས་འོང་ངོ༌
། །དེ་བཅད་ནས་བསྐོར་ན་བུམ་
པའི་སྐེ་བཅད་པ་བཞིན་དུ་དགྲ་ཐམས་ཅད་ཀྱི་མགོ་མེད་པར་འགྱུར་རོ། །རྡོ་རྗེ་གྲི་
གུག་གི་ཆོ་གའོ། །
དེ་ནི་སློབ་དཔོན་བིརླ་པས་གྲུབ་པའི་ལོ་རྒྱུས་སུ་གསུང་སྟེ། དེ་ཡང་བིརླ་
པ་ནི་དང་པོ་རྒྱལ་པོ་ཞིག་ཡིན་པ་ལ་བཙུན་མོ་གསུམ་ཡོད་པའི་ནང་ནས་ཆུང་བ་དེ་
ཁོང་གཉིས་གཟིམས་པ་ལ་དུས་ཕྱིས་ཤིག་བཙུན་མོ་དེ་ཤིན་ཏུ་རྫུད་པ་ལུས་པོ་
ཐམས་ཅད་སེན་རྗེས་ཀྱིས་གང་བ་ཞིག་ཏུ་སོང་ངོ༌། །རྒྱལ་པོས་འདི་འདྲ་ཞིག་ཏུ་
འགྲོ་བ་ཅི་ཉེས་ཟས་ནི་ཅི་འདོད་ཟ་ལས་ནི་མི་བྱེད་པར་བྱས་པས། མོ་ན་རེ་ཨེ་ཤ་
རྒྱལ་པོ་གླེན་པ་ང་ལ་ནུབ་ཀྱི་རིགས་ལ་སྟག་དྲ་མ་ཞིག་འོངས་ནས་བྲད་བཤད་
238 -100



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནས་འགྲོ། སེན་རྗེས་ཀྱང་དེའི་སེན་རྗེས་ཡིན་ཟེར། དོ་ནུབ་འོང་ངམ་མི་འོང་བྱས་
པས། ནུབ་ཀྱི་རིགས་ལ་འོང་ཟེར། དེར་རྒྱལ་པོས་མེ་མར་ཆེན་པོ་ཞིག་བཏང་
།
རལ་གྲི་ཐོགས་ནས་བསྡད་པར་མོ་ལ་བྲད་གཤམས་སོ། །རལ་གྲི་བཏབ་ཙ་ན་
བྲོས་ཀྱང་བྲད་དོ། དེ་ལྟར་ནུབ་གསུམ་བསྲུངས་པས་མ་ཐུབ་བོ། །དེ་ནས་རིགས་
ནི་མི་ཡི་རིགས་དེའི་ནང་ནས་ཀྱང་རྒྱལ་པོའི་རིགས་ཞིག་གིས་དུད་འགྲོ་འདི་འདྲ་
བ་ཞིག་མི་ཐུབ་པར་བསམ་སྟེ་འཁོར་བར་སྐྱོ་བ་ཆེན་པོ་སྐྱེས་སོ། །
དེར་སློབ་དཔོན་ཞིག་ལ་རབ་ཏུ་བྱུང་ནས་དགྱེས་པ་རྡོ་རྗེའི་མན་ངག་ཞུས་
ནས་ནགས་ཁྲོད་ཞིག་ན་སྒོམ་པ་ལ་རྡོ་རྗེ་གདན་གྱི་བྱང་ངོས་སུ་སྐྱོ་བསངས་ལ་
བྱོན་པ་དང་། དེ་ན་བྱེ་མའི་གླིང་ཞིག་ན་ནམ་ཟླ་སོས་ཀར་གླ་བ་གཅིག་འདར་ཡེར་
ཡེར་འདུག་ནས། སྤྱིར་ནམ་ཟླ་སོས་ཀར་མི་འདར། དེའི་ནང་ནས་བྱེ་ཚན་གྱི་
ཁུང་འདིར་མི་འདར་བས་
། ངོ་མཚར་ཆེ་ནས་ཕྱིན་ཙ་ན་གླ་བ་བྲོས་ནས་སོང་ངོ་། །
དེའི་ཤུལ་དུ་བརྐོས་པས་ཙན་དན་སྦྲུལ་གྱི་སྙིང་པོ་བྱ་བ་ཤི་གསོས་ཀྱི་སྨན་ཞིག་
རྙེད། དེར་བིདྨ་པའི་བསམ་པ་ལ་འདི་ལ་དགྱེས་པ་རྡོ་རྗེའི་རྐོས་མ་ཞིག་བྱ་དགོས་
སྙམ་ནས་དེ་ཁྱེར་ནས་ཕྱིན་ནོ། །དེར་ལྷ་བཟོ་མཁས་པ་ཞིག་བཀུག་ནས་འདི་ལ་
བརྐོས་གཅིག་ཞུ་དགོས་བྱས་པས། ལྷ་བཟོ་ན་རེ་ཙན་དན་འདི་བདར་བ་ལ་བུད་
མེད་མཚན་དང་ལྡན་པ་ཞིག་དགོས་ཟེར། དེར་བཙལ་བས་མུ་སྟེགས་ཀྱི་རྒྱལ་པོ་
ཞིག་ལ་བཙུན་མོ་མཚན་དང་ལྡན་པ་ཞིག་འདུག །
དེར་བརྔན་པ་བྱིན་པས་ནི་མོ་ནོར་གྱི་དྲེགས་པ་ཡིན་པས་མི་བཏུབ། དེར་
བིརླུ་པས་དགུག་པའི་ལས་ཀྱིས་ནུབ་ཀྱི་རིགས་ལ་ཙན་དན་བརྡར་དུ་བཅུག་པ་ལ།
དུས་ཕྱིས་ཞིག་མུ་སྟེགས་ཀྱི་རྒྱལ་པོ་དེས་བཙུན་མོ་ལ་ཁྱོད་འདི་བཞིན་དུ་རྫུད་པ་
238--101



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལག་པ་སེར་ཀས་གང་བ་ཅི་ཉེས་ཟས་ནི་ཅི་འདོད་ཟ་ལས་ནི་མི་བྱེད་བྱས་པས།
མོ་ན་རེ་ཨེ་ཤ་རྒྱལ་པོ་གླེན་པ། ང་ལ་ནུབ་ཀྱི་རིགས་ལ་བཙུན་ཆེན་རྒད་པོ་གཅིག་
གན་དུ་ཕྱིན་གྱི་ཙན་དན་བརྡར་དུ་འཇུག་དེས་ལག་པའི་སེར་ཀ་དང་འཚེར་བས་
རྫུད་པ་ཡིན་ཟེར་རོ། །དེར་དོ་ནུབ་འགྲོའམ་བྱས་པ་ལ་འགྲོ་ཟེར་རོ། །དེར་མོའི་
ཁར་ལི་ཁྲི་ཞིག་བཅུག་ནས་མལ་ན་ཡོད་པ་ལ་ཇི་ལྟར་ཡིན་ཆ་མེད་པར་ཡེ་རེ་རེ་
སོང་ངོ༌
། །དེར་མོས་ཁའི་ལི་ཁྲི་བཅུག་པ་དེ་ཐུད་ཐུད་ཟེར་གྱིས་འོང་ངོ། །ནང་པར་
ཇི་ལྟར་ཡིན་ཆ་མེད་པར་ཡང་ཕྱིན་ནོ། །དེ་ནས་ལི་ཁྲི་དམར་པོའི་རྗེས་བཅད་པས་
བིརླ་པས་བཀུག་པར་ཤེས་ནས་མུ་སྟེགས་ཀྱི་རྒྱལ་པོ་དེས་དམག་དྲངས་སོ། །
དེར་བིརླ་པས་གྲི་གུག་གི་ཆོ་ག་འདི་བྱས་པས་རྟ་དང་གླང་པོ་ལ་སོགས་པ་
དང་རྒྱལ་པོ་ལ་སོགས་པ་ཐམས་ཅད་ཀྱི་སྐེ་ལ་དཀར་གོར་གྱིས་བྱུང་བའོ། ། དེར་
གཅུས་ཀྱིས་གཙུས་པས་མདུན་ངོས་རྒྱབ་ཏུ་ལོག་གིས་སོང་པས་སློབ་དཔོན་ཐེག་
པ་ཆེན་པོའི་རིགས་ཡིན་པས་གསོད་རང་མི་གསོད་དེ་བསྡིགས་ནས་ད་ནི་བཅད་
ན་མགོ་ཆད་དོ། །ཇི་ལྟར་བྱེད་བྱས་པས་རྒྱལ་པོ་ན་རེ་བཟོད་པར་བཞེས་ཟེར་རོ། །
དེར་བིརླུ་པ་ན་རེ་ཁྱེད་ཅག་ནང་པ་སངས་རྒྱས་པའི་བསྟན་པ་ལ་འཇུག་ན་བཟོད་
པར་བཞེས་པར་བྱ། དེ་མེད་ན་སྐྱེ་ངས་གཅོད་ཟེར་རོ། །དེར་མུ་སྟེགས་པ་ཐམས་
ཅད་ནང་པ་སངས་རྒྱས་པར་ལོག་གོ །
ད་ནི་ལྷ་དགྱེས་པའི་ཆོ་ག་འདི་ལེའུ་དང་པོའི་མངོན་སྤྱོད་དང་ཞེས་པའི་
རྒྱས་པར་བཤད་པ་ཡིན་ཏེ། དེ་ཡང་ལྷ་དགྱེས་པར་འདོད་པས་ནི། ཡི་དམ་གྱི་ལྷ་
ལ་སྔོན་དུ་བསྙེན་པ་འབུམ་བྱས་ཏེ། ཐིག་ལེ་བསྒྲུབས་ཏེ་ནི་བསྒྲུབ་པར་བྱ་བའོ། །
དེ་ཡང་ཚངས་པའི་ས་བོན་ནི་ཤིང་པ་ལ་ཤའི་འབྲས་བུའོ། །རྒྱལ་ནི་སྐར་མ་རྒྱལ་
238 -102



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལ་བབ་པ་ལ་བླངས་པ་དེ་བསྒྲུབས་ཏེ་ཞེས་སོ། །ཀུ་ཐ་ར་ཙིནྟཱ་ནི་རྨ་ལོ་གང་བུ་དེ་
དང་བསྲེས་ལ། དུས་ཚོད་ནི་ཉི་མ་གཟས་ཟིན་པའི་དུས་སུའོ། །མི་བསྐྱོད་པ་དང་
བཏགས་ནི་རང་གི་དྲི་ཆུ་དང་ངོ་
། །དེ་ནས་དེ་རྣམས་ལ་དགྲ་སྣའི་དབྱིབས་སུ་བྱས་
ཏེ། དེ་རང་ལྷར་བསྐྱེད་པའི་རྐང་པས་མནན་ནས་སྔགས་བཟླས་ཏེ་སྔགས་ཨོཾ་བཛྲ་
ཀུ་ཐ་ར་ཁྲི་ཕྲག་གཅིག་བསྐྱལ་ལོ། །བསྙེན་པ་ལ་ཐེ་ཚོམ་ཟ་ན་སྒྲུབ་པའི་དུས་སུ་
བྱེ་བ་བཟླས་ནས་ཞེས་ཏེ་བྱེ་བ་བསྐྱལ་ལོ། །དེ་ནས་ལས་སྦྱོར་ལ་རང་གི་རྐང་པའི་
འོག་ནས་རྫས་རྣམས་ཀྱིས་དགྲ་ལྟ་བྱས་པ་དེ་བཏོན་ནས་དེས་རང་གི་དཔྲལ་བར་
ཐིག་ལེ་བྱ་སྟེ་ཞེས་སོ། །དེའི་དབུས་སུ་དགྲ་འི་དབྱིབས་བྱ་སྟེ། གང་ལ་ཕྱག་
བྱས་པའི་མུ་སྟེགས་ཀྱི་ལྷའོ། །འགས་སོ་ནི་བྷན་དྷ་མི་ཞེས་བརྗོད་ཅིང་ཕྱག་བྱས་
ནའོ། །ལྷ་དགྱེས་པའི་ཆོ་གའོ། །དེ་ནི་མངོན་སྤྱོད་ཀྱི་ལས་སུ་གཏོགས་སོ། །
འདི་ཡང་སློབ་དཔོན་བིརཱུ་པས་གྲུབ་སྟེ། དེ་ཡང་བིརཱུ་པ་མུ་སྟེགས་ཀྱི་གླིང་
ཞིག་ཏུ་སྤྱོད་
པ་ལ་བྱོན་ནོ། །དེ་ན་མུ་སྟེགས་པ་ཐམས་ཅད་བཟའ་བཏུང་ཐམས་
ཅད་ཀྱི་ཕུད་དབང་ཕྱུག་ཆེན་པོའི་ལྷ་རྟེན་ལ་དུས་གསུམ་དུ་འབུལ་གྱི་འདུག་གོ །
དེར་ཕུད་ཐམས་ཅད་བིདྨ་པས་ཟོས་པས། མུ་སྟེགས་པ་ན་རེ་ང་ཅག་གི་ལྷ་ལ་
དྲངས་པ་ཐམས་ཅད་ཀྱང་འདིས་ཟོས། བདག་ཅག་གི་ལྷ་ལ་ཕྱག་ཀྱང་བྱེད་པ་མི་
འདྲ་ཟེར་རོ། དེར་བིརླུ་པས་ཁྱེད་ཅག་གི་ལྷ་ལ་ཕྱག་བྱས་ན་གས་ཏེ་འགྲོ་བྱས་སོ། །
དེར་ཁོང་ན་རེ་འོ་ན་ཕྱག་གྱིས་དང་ཟེར། དེར་བིརླ་པས་ལས་སྦྱོར་འདི་བཞིན་
བྱས་ལྷ་རེ་ལ་གཏད་ཀྱིན་བྷན་དྷ་མི་བྱས་པས་ལྷ་ཐམས་ཅད་ཚལ་ཚལ་གས་སོ། །
དེར་ལྷ་ཅིག་འདར་སིག་སིག་བྱེད་ཅིང་འགས་སུ་མ་བཏུབ་ཙ་ན་ནང་པ་སངས་
རྒྱས་པའི་སྣང་བ་མཐའ་ཡས་ཆུང་ངུ་ཞིག་དེའི་མགོ་ཐོག་ན་བཞུགས་པས་མ་
མ་གས་
238 -103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སོ། །དེར་མུ་སྟེགས་པ་རྣམས་བིརླ་པས་ཕྱག་བྱས་པས་གས་ཟེར་ནས་གསེར་
དངུལ་ཟངས་གསུམ་གྱི་ཁྱུད་མོ་བཏང་པ་མར་ པ་ལྷོ་པས་ཀྱང་གཟིགས་པར་
གདའ་འོ། །ཚ་བས་གདུང་བར་འདོད་པ་ནི་དགྲ་ལ་རིམས་གཏོང་བར་འདོད་པའོ། །
དེ་ཡང་དང་པོར་ཡི་དམ་གྱི་ལྷའི་བསྙེན་པ་འབུམ་བྱས་ལ་སྒྲུབ་པའི་དུས་
སུ་བྲི་བའི་གཞི་ཤིང་ལརྒའི་ལོ་མ་ལ། བྲི་བའི་སྣག་ཚ་ནི། དུག་དང་། སྐེ་ཚེ་དང་
།
ཙི་ཏྲ་ཀའི་ཁུ་བ་ནི་རས་དམར་པོ་བཙིར་བའི་ཁུ་བས་དགྲའི་གཟུགས་བྲིས། དེའི་
སྙིང་གར་མིང་བྱང་ནི་མི་རུས་ཀྱིས་བྲི་ཞིང་
། སྔགས་ཁྲི་བཟླས་སོ་ནི་སྒྲུབ་པའི་དུས་
ཀྱི་གྲངས་སོ། །དེ་ནས་ལས་སྦྱོར་གྱི་དུས་སུ་འབྲས་ཕུབ་ཀྱི་མེ་བཏང་དེའི་དུད་པ་
ལ་ལིང་ག་དེ་ཤིང་གི་རྩེ་མོ་ཞིག་ལ་བསྐྱོན་ནས་གདུངས་ཏེ་ཅི་རིགས་བཟླས་པས་
འགྲུབ་བོ། །ཁྲི་བཟླས་པས་འགྲུབ་བོ་ནི་སྒྲུབ་པའི་དུས་སུའོ། །གལ་ཏེ་ཁོས་ཞུ་བ་
འབུལ་ནས་ གསོལ་བར་འདོད་ན་ལིང་ག་ཕྱུང་ནས་ཆུ་དང་འོ་མས་བཀྲུས་ན་
འཚོའོ། །དེ་ཡང་མངོན་སྤྱོད་ཀྱི་ལས་སོ། །
ཆང་སྐྱུག་པར་བྱ་བར་འདོད་པ་ནི་སྔོན་དུ་ཡི་དམ་གྱི་ལྷའི་བསྙེན་སྒྲུབ་སྔོན་
དུ་སོང་བས་ལས་སྦྱོར་ལ། བསྒྲུབ་བྱ་ནི་བྲམ་ཟེའམ་དགེ་སློང་ལྟ་བུ་ཆང་མི་འཐུང་
བའོ། །དེའི་ལྟེ་བར་མཾ་གྱི་རྣམ་པ་བསྒོམ་ཞིང་མཾ་གྱི་རྣམ་པར་གྱུར་པ་ལས། ཆང་
གིས་སེར་མེར་མེར་ལྟོ་བ་གང་བའི་རྣམ་པར་བསྒོམ་སྟེ། ཆང་སྐྱུག་པར་བྱེད་པར་
བལྟས་ན་ཆང་སྐྱུག་གོ །དེ་ཡང་མངོན་སྤྱོད་ཀྱི་ལས་སུ་གཏོགས་སོ། །
འདི་ཡང་བིརླ་པས་གྲུབ་སྟེ་བིརླ་པ་བཱི་ཀྲ་མ་ན་བཞུགས་པའི་དུས་སུ་སྤྱིར་
རྒྱ་གར་ན་མི་དྲ་མས་ཆང་མི་འཐུང་། དེའི་ནང་ནས་བཙུན་པ་ཆང་འཐུང་བ་ལ་རྟོག་
པ་ཤིན་ཏུ་ཆེ་བ་ལ་བིརླ་པ་དགྱེས་པ་རྡོ་རྗེ་མཆོད་པ་ལ་ཆང་དགོས་པས་ཆང་མའི་
238 104



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གམ་ནས་ཆང་བླུག་པོ་གང་ཉོས་ཏེ་ཁྱེར་ནས་ཕྱིན་པས་སྒོ་རྩ་རུ་བཙུན་ཆུང་ཞིག་
དང་ཕྲད་པས། དཔོན་ལ་ཆང་ཁྱེར་ནས་སོང་བའི་ལོ་རྒྱུས་བཤད་དོ། །དེའི་ནང་
པར་ཚ་བའི་གྲལ་ལ་དཔོན་གྱིས་འདི་ན་ཆང་ཁྱེར་བ་གནས་ཀྱི་ནང་ནས་སོང་ཞིག་
ཟེར་རོ། །དེར་གཅིག་ན་རེ་ངས་མ་འཐུངས་ཟེར། གཅིག་ན་རེ་ངས་མ་འཐུངས་
ཟེར། གཅིག་ན་རེ་ངས་ཀྱང་མ་འཐུངས་ཟེར་རོ། །དེར་བིརླ་པ་ན་རེ་ངས་ཀྱང་མ་
འཐུངས་ཟེར། དེར་བཙུན་ཆུང་གིས་ངོས་རྒལ་ཏེ་མདང་ཐེམ་རྩར་ཕྲད་པ་ཁྱོད་
ཀྱིས་ཁྱེར་རོ་ཟེར་རོ། །དེ་ནས་བིརླུ་པ་ན་རེ་ང་ད་རང་སྐྱུག་ཟེར་ཏེ། བིརླ་པས་
སྐྱུགས་པས་འོ་མ་བྱུང་བཙུན་ཆུང་ལ་ལས་སྦྱོར་འདི་བྱས་པས་ཆང་དུ་བྱུང་ངོ་
། །
དེ་ནས་དཔོན་གྱིས་བཙུན་ཆུང་ཕྱུང་ངོ༌། །
ད་ནི་ལེའུ་དང་པོའི་དོན་བྱེད་རྣམ་མང་བརྗོད་པ་དང་ཞེས་པའི་རྒྱས་བཤད་
དེ་དབང་གི་ལས་སུ་གཏོགས་སོ། །རབ་ཏུ་མྱོས་མ་ནི་བུད་མེད་ཤིན་ཏུ་ཆགས་པ་
ཆེ་བའི་སྒོ་ནས་སོ། །དེ་དབང་དུ་བྱ་བར་འདོད་པ་ནི་བསྙེན་པ་རང་གི་ཡི་དམ་ལྷ་
ལ་འབུལ། སྒྲུབ་པ་ལ་འོག་གི་སྔགས་ཁྲི་བཟླས། ལས་སྦྱོར་ལ་མྱ་ངན་མེད་པའི་
བརྒྱད་ནི་དཔྱིད་ཟླ་འབྲིང་པོའི་ཚེས་བརྒྱད་ལའོ། །མྱ་ངན་མེད་པའི་འོག་ནི་མྱ་ངན་
མེད་པའི་འོག་ཏུ་སོང་སྟེ། ཁ་ནུབ་ཏུ་བལྟས་ཏེ། གོས་དམར་པོ་བསྒོས་ནས་མྱོས་
བྱེད་ཀྱི་འབྲས་བུ་ཟ་ཞིང་གོ་ལས་ཁ་བཀང་པའོ། །ཀ་ཀ་མ་ཙའི་ཁུ་བ་ནི་རས་
དམར་པོ་བཙིར་བའི་ཁུ་བས། རང་གི་དཔྲལ་བར་ཐིག་ལེ་བྱས་ནས། དེའི་དབུས་
སུ་ཟླ་བ་ཕྱེད་པ་བྲིས་ནས་སྔགས་བཟླས་ཏེ་ཨོཾ་ཨཱ་མུ་ཀི་མེ་ཏཱི་ལ་སོགས་པའོ། ཁྲི་
ཡིས་འོང་བར་འགྱུར་ནི་སྒྲུབ་པ་ཆའོ། །ལས་སྦྱོར་ལ་ཅི་རིགས་པའོ། །སློབ་དཔོན་
བིརླ་པས་མུ་སྟེགས་ཀྱི་རྒྱལ་པོའི་བཙུན་མོ་བཀུག་ནས་ཙན་དན་བརྡར་དུ་བཅུག་
238 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའི་དུས་སུ་ཡང་འདི་བཞིན་བྱས་ནས་བཀུག་གོ །ཉི་ཟླ་དབང་དུ་བྱ་བའི་ལས་
འདི་ཡང་ལེའུ་དང་པོའི་དོན་བྱེད་རྣམ་མང་རྒྱས་པར་འཆད་དེ། ཟླ་བ་དང་ཉི་མ་
དབང་དུ་བྱ་བར་འདོད་པས་དང་པོ་རང་གི་ཡི་དམ་གྱི་ལྷ་ལ་བསྙེན་པ་འབུམ་བྱའོ། །
དེ་ནས་སྒྲུབ་པ་ལ་འབྲས་ས་ལུ་བཏགས་པའི་ཆན་ལ་ཉི་ཟླ་གང་འཛིན་གྱི་
གཟུགས་བྱས་ལྕགས་ཀྱི་སྣོད་དུ་དྲི་ཆུ་མང་པོ་བསགས་ཏེ་དེའི་སྟེང་དུ་སོགས་མ་
བྲེས་ལ་དེའི་སྟེང་དུ་ཉི་ཟླ་གང་འཛིན་གྱི་གཟུགས་བཞག་ལ་དེས་ཁ་ཆོད་བྱས་ཏེ་
མདུན་དུ་བཞག་ལ་ཨོ་བཛྲ་ཨ་ཀ་ཙ་ལ་མ་ཙ་ལ་ཟླ་བ་འཛིན་ན་ཨ་ཙ་ལ་ཨ་ཙ་ལ་
ཞེས་བྱའོ། །བྱེ་བ་ཕྲག་བདུན་བཟླས་པ་ནི་བསྙེན་པ་ལ་ཐེ་ཚོམ་ཟ་ནའོ། །ཐེ་ཚོམ་
མི་ཟ་ན་ཁྲི་ཕྲག་གཅིག་བཟླས་སོ། །དེ་ནས་ལས་སྦྱོར་ལ་ཟླ་བ་དང་ཉི་མ་བྱས་
ནས་རྡོ་རྗེ་ཆུ་ལ་བཅུག་ཅིང་ནི་ཐོད་པའི་ནང་དུ་དྲི་ཆུ་བཏང་སྟེ་དེའི་ནང་དུ་ཉི་ཟླ་
གང་འཛིན་གྱི་གཟུགས་བཞག་ལ་དེ་ལ་ཡིད་ཀྱིས་ཉི་ཟླ་དེ་ལ་བསྟིམས། སྔགས་
བཟླས་ཏེ་ཨོཾ་བཛྲ་ཨ་ཀ་མ་ཞེས་པ་ལ་སོགས་པ་ཟློས་ཤིང་ཉི་ཟླའི་གཟུགས་དེ་ལ་
ཕུར་པས་བཏབ་སྟེ་ཅི་རིགས་ཞིག་བཟླས་པས། ཉི་མ་དང་ཟླ་བ་ཡང་དག་པར་
གནས་ཤིང་ཉིན་མཚན་བྱེ་བྲག་མེད་པར་འགྱུར་རོ་ནི་ཉི་ཟླ་མི་ནུབ་པའོ། །ཟླ་བ་
དང་ཉི་མ་རྣམ་པར་འཛིན་པ་ཞེས་བྱ་བའི་ཆོ་གའོ། །དབང་གི་ལས་སུ་གཏོགས།
འདི་ཡང་སློབ་དཔོན་བིརྱ་པས་གྲུབ་སྟེ། བིརྱ་པ་ཆང་ཚོང་མའི་ཁྱིམ་དུ་འོངས་ཏེ་
ཆང་ཉོ་རུ་ཆུག་བྱས་པས་རིན་ག་རེ་ཟེར། དེར་ཉི་གྲིབ་མཚམས་སུ་ས་རིས་བྱས་ཏེ།
འདི་བརྒལ་མ་ཐག་ཏུ་ཆང་རིན་གཞལ་གྱིས་བྱས། དེར་མོས་ཆང་དྲངས་སོ། །ཉི་
མ་ལ་འགྲོ་དུས་མེད་ནས་མོའི་ཆང་ཟད་ནས་ཕྱི་རོལ་ནས་ཆང་བཙལ་ཞིང་དྲངས་
སོ། །དེ་ནས་རྒྱལ་པོའི་ཆུ་ཚོད་དང་དབྱུག་གུ་བརྩིར་མ་བཏུབ་ནས་རྣལ་འབྱོར་པ་
238 -106



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཉི་མ་བཟུང་པ་ཞིག་འདུག་ཟེར་ནས་ཕྱོགས་ཐམས་ཅད་དུ་མི་བཀྱེའོ། །དེར་ཆང་
འཚོང་མ་ན་རེ་ངའི་ཁྱིམ་ན་འདི་འདྲ་བ་ཞིག་འདུག་ཟེར། དེ་ནས་ཉི་མ་བཏང་བར་
ཞུ་བ་ཕུལ་བས་ང་ལ་ཆང་རིན་མེད་ཟེར། དེར་རྒྱལ་པོས་ཆང་རིན་གཞོལ་ནས་ཉི་
མ་བཏང་པས་ཞག་གསུམ་གྱི་ཐོ་རང་ཁར་སོང་ངོ༌
། །
ད་ནི་རྡོ་རྗེ་སྐར་མས་སྨྲ་དབབ་པ་འདི་ཡང་ལེའུ་དང་པོ་དོན་བྱེད་རྣམ་མང་
གི་རྒྱས་བཤད་ཡིན་ཏེ། སྔོན་དུ་ཡི་དམ་གྱི་ལྷ་ལ་བསྙེན་པ་འབུམ་བྱས་ནས་སྒྲུབ་
པ་ལ་ཁྲི་བཟླས། ལས་སྦྱོར་ལ་ཨཱ་ན་གྲ་ན་གྲ་ལ་ཧཱུྃ་ཕཊ་སྭཱ་ཧཱ་ཞེས་གདགས་སོ། །
དུས་མ་ཡིན་པའི་དུས་ནི་ནོར་སྟོར་བའི་དུས་སུའོ། །དོན་སྒྲུབ་པའི་ཕྱིར་ནི་ནོར་
རྙེད་པར་བྱ་བའི་ཕྱིར་རོ། །བཅུ་བཞི་པ་ཚེས་བཅུ་བཞི་པའམ་བརྒྱད་པའི་སྔ་མའི་
དུས་སུ་བུམ་པ་དང་ལ་སོགས་པ་ནི་ཆུ་གཙང་མ་སྤོས་ཀྱིས་བཏབ་པ་དང་མེ་ལོང་
དང་མཆོད་པ་དང་དེ་རྣམས་གཞག་ཅིང་། འབྲུ་མར་ནི་ཏིལ་མར་དང་། ཨ་ལ་ཀའི་
ཁུ་བ་ནི་རས་དམར་པོ་བཙིར་བའི་ཁུ་བ་ལ་སྔགས་འདི་ཉིད་ནི་གོང་གི་ཨཱ་ན་གྲའོ། །
ལན་བརྒྱ་རྩ་བརྒྱད་དུ་རྫས་དེ་རྣམས་མངོན་པར་བསྔག་གོ །དེ་ནས་མངོན་པར
བསྔགས་པའི་ཨ་ལ་ཀའི་ཁུ་བས་བསྔགས་པའི་མཐེ་བོང་ངོ་ལ་བསྐུས་ནས་ནི་སྨྲ་
བསྟན་དེ་ཁྱེའུ་ཡིན་ན་སྔགས་པའི་མཐེ་བོང་གཡས་པ་ལ་བསྐུ། སྤྲུ་བསྟན་བུ་མོ་
ཡིན་ན་གཡོན་པ་ལ་བསྐུ་སྟེ། རྒྱ་སྐྱེགས་ཀྱི་ཁུ་བས་མཐེ་བོང་ལ་བྱུགས་ཉི་མ་ལ་
སྐམས། ཡང་རྒྱ་སྐྱེགས་བྱུགས་ཡང་སྐམས་པས་དམར་ཕྱེད་ཕྱེད་པ་ཞིག་འོང་
། དེ་
ནས་ཐ་མར་འབྲུ་མར་གྱིས་ཀྱང་བླུགས་ནི་ཏིལ་མར་གྱིས་བྱུགས་པའོ། །
དེ་ནས་གཞོན་ནུ་མ་ནི་ཁྱེའུ་འམ་བུ་མོ་འདོད་པའི་མཚོན་གྱིས་མ་ཕོག་པའི་
སྤྲུ་བསྟན་གྱི་མིག་ལ་སྔགས་དེ་བརྒྱ་རྩ་བརྒྱད་མངོན་པར་བསྔགས་ནས་དེ་ནས་སྤྲ་
238 -107



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྟན་དེ་ལྟར་བསྐྱེད་ལ་མེ་ཏོག་ལ་སོགས་པའི་མཆོད་པ་ལྔས་ཡང་དག་པར་
འཛིན་པ་མཆོད་ཅིང་
། དེ་ནས་ངའི་རྫས་སུས་ཁྱེར་སྨོས་ཤིག་པའི་སྙན་གསན་
དབབ་པའོ། །དེ་ནས་གཞོན་ནུ་མ་ནི་སྤྲུ་བསྟན་ནོ། །དེ་ལ་སྟན་དེ་ནི་སྔགས་པའི་
མཐེ་བོང་དམར་ཕྱིད་དེ་བ་དེའོ། །གོང་གི་སྔགས་ཀྱི་ཞབས་སུ་ངའི་རྫས་སུས་ཁྱེར་
སྨོས་ཤིག་ཞེས་བརྒྱ་རྩ་བརྒྱད་བྱའོ། །དེས་ནི་སྤྱི་བསྟན་དེས་སོ། །དེ་ལ་སྤྱི་བསྟན་
དེ་ལའོ། །སྨྲས་པ་ཆེ་གེ་མོ་ཞེས་བྱ་བས་ཁྱེར་རོ་ནི་ཡུལ་ཆེ་གེ་མོའི་མིང་འདི་སྐད་
ཅེས་བྱ་བས་ཁྱེར་རོ། །རྡོ་རྗེ་སྐར་མའི་སྤུ་དབབ་པས། གླང་པོ་ཆེ་འབྲོས་པ་ལ་
སོགས་པ་འདི་རྣམས་ཀྱང་ལེའུ་དང་པོའི་དོན་བྱེད་རྣམ་མང་གི་རྒྱས་བཤད་དེ།
ཕྱག་རྒྱ་མཐེ་བོང་མཐེ་ཆུང་མནན་སོར་མོ་གསུམ་པོ་ནང་དུ་བཀུག་གེ་བྱས་ནས་
གླང་པོ་ཆེའི་སྣ་ལྟ་བུ་དེ་བསྟན་ལ་སྔགས་ཨོཾ་བེ་རུ་ཡ་བེ་རུ་ཡ་ཧཱུྃ་ཕཊ་སྭཱ་ཧཱ་
བཏགས་ཏེ་བཟླས་ན་གླང་པོ་ཆེ་བསྙོན་པ་ཐམས་ཅད་འབྲོས་པར་འགྱུར་རོ། །
ཡང་ན་སྲིན་ལག་དང་གུང་མོ་གཉིས་བཀུག་སྟེ་མཐེ་བོང་ལ་སྦྱར་མཐེ་ཆུང་
དང་མཛུབ་མོ་གཉིས་ཀེ་རེ་བྱས་ཏེ། མ་སྨྲ་ལ་ཨོྃ་མ་སྨྲ་མ་སྨྲ་ཧཱུྃ་ཕཊ་ཅེས་བཏགས་
ཏེ་བཟླས་ན་ སྟག་ འབྲོས་ པར་འགྱུར་ རོ། །ཡང་ཁུ་ཚུར་བཅངས་ཏེ་མཛུབ་མོ་
བསྒྲེང་ནས་ཨཱ་ཏི་ལི་ཡ་ཏི་ལི་ཡ། ཧཱུཾ་ཕཊ་སྭཱ་ཧཱ་ཞེས་བཏགས་ཏེ་བཟླས་ན་བསེ་
འབྲོས་པར་འགྱུར་རོ་ཞེས་སོ། །སོར་མོ་སྦྲུལ་མགོའི་གདེངས་ཀའི་ཚུལ་དུ་བྱས་ཏེ་
ཨི་ལི་མི་ལི་ལ་ཨོཾ་དང་ཧཱུྃ་ཕཊ་སྭཱ་ཧཱ་བཅུག་སྟེ་བཟླས་ན་སྦྲུལ་གདུག་པ་ཅན་འབྲོས་
པར་འགྱུར་རོ། །ནོར་སྐྱོང་ནི་ཁྱིའོ། །དེ་འདུལ་བའི་ཕྱག་རྒྱ་ནི་བླ་མའི་ཞལ་ནས་
མཐེ་ཆུང་དང་སྲིན་ལག་བཀུག་ལ་ལྷག་མ་གསུམ་པོ་ཤར་རེ་བྱ་གསུང་། མདོ་ནས་
སོར་མོ་ལྔ་ཆར་གདེངས་པར་ཡོད་དོ། །རབ་ཏུ་བསྟན་ནི་ཁྱི་ལའོ། །སྔགས་གོང་གི་
238 -108



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དགྱེས་པ་རྡོ་རྗེའི་སྔགས་བཟླས་ན་ཁྱི་འབྲོས་པར་འགྱུར་རོ། །གོང་གི་རེངས་པར་
བྱེད་པ་ལ་སོགས་པའི་ལས་བདུན་པོ་དེས་ལྷ་མོ་བདུན་བསྟན་པ་ནི་རྡོ་རྗེ་མ་དང་
དཀར་མོ་ལ་སོགས་པའོ། །འོ་ན་ལྷ་མོ་བདུན་པོ་དེས་ལས་བདུན་པོ་བྱེད་པར་
ཅིས་ཤེས་ན། རེངས་པར་བྱེད་པ་ལ་སོགས་པ་ཞེས་སོ། །བརྟུལ་ཞུགས་ཅན་གྱིས་
བྱེད་ནི་ཐ་མལ་གྱི་ལུས་ངག་ཡིད་གསུམ་བརྟུལ་ནས་ལྷ་མོའི་རྒྱན་ཆ་ལུགས་སུ་
ཞུགས་པ་ལ་ལས་བདུན་པོ་དེ་བྱེད་པའོ། །
ད་ནི་ལེའུའི་མཚན་སྟོན་ཏེ། སྔགས་ཀྱི་ལེའུ་ནི་གོང་དང་འདྲའོ། །གཉིས་
པ་ནི་གྲངས་ཀྱི་གནས་གཞན་ནོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མེ་ལས་
ལེའུ་གཉིས་པའོ།། །།
ལེའུ་ གསུམ་ པ་ འདི་ལ་ལེའུ་ ལེའུའི་འབྲེལ་དང་། ལེའུའི་མདོར་བསྟན་
རྒྱས་བཤད་དང་། ལེའུ་མངོན་པར་རྟོགས་པའི་འབྲེལ་དང་གསུམ། ལེའུ་ལེའུའི་
འབྲེལ་ནི་ལེའུ་དང་པོར་གཞི་རང་བཞིན་འབྲས་བུ་གསུམ་མདོར་བསྟན། དེ་ལ་
སྔགས་མེད་ན་མི་འགྲུབ་པས་ལེའུ་གཉིས་པ་སྔགས་ཀྱི་ལེའུ་བྱུང་། སྔགས་དེ་ལ་
ཡང་ལྷ་དང་བྲལ་ན་མི་འགྲུབ་པས་ལེའུ་གསུམ་པ་ལྷའི་ལེའུ་འདི་བྱུང་ངོ༌
། །མདོར་
བསྟན་རྒྱས་བཤད་ནི་ལེའུ་དང་པོར་ལྷ་རྣམས་ཅི་ལྟར་འབྱུང་བའོ་ཞེས་པ་ཧེ་རུ་
ཀའི་བསྐྱེད་རིམ་མདོར་བསྟན་ཏེ་འདི་ནས་ལྷའི་ལེའུ་བཤད་པར་བྱའོ་ཞེས་པའི་
གསུམ་པ་འདིས་རྒྱས་པར་འཆད་པའོ། །
ལེའུའི་མངོན་རྟོགས་ཀྱི་འབྲེལ་ནི་དོན་སྡེབས་ཐད་ཀ་ཐད་ཀ་ནས་
ནས་གཏོང་
བ་ཡིན་ཏེ། དོན་ལ་སློབ་དཔོན་མཁས་སུ་རེ་བ་གཞན་གྱིས་བྱས་པའི་སྒྲུབ་ཐབས་
ལ་རག་མི་ལས་རྒྱུད་ནས་བསྒྲིགས་ནས་མངོན་རྟོགས་སུ་སློང་བའོ། །ལེའུ་འདི་
238 -109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྒྱུད་ཀྱི་ཆིངས་བྱས་པའི་གར་སྡུད་ན། གཞི་རང་བཞིན་འབྲས་བུ་གསུམ་ལས་འདི་
རང་བཞིན་ གྱི་རྒྱུད། དེ་ལ་རྣལ་འབྱོར་དང་རྣལ་འབྱོར་གྱི་སྤྱོད་པ་དང་
། རྣལ་
འབྱོར་གྱི་དམ་ཚིག་གསུམ་ལས། འདི་རྣལ་འབྱོར། དེ་ལ་བསྐྱེད་པའི་རིམ་པ་དང་
རྫོགས་པའི་རིམ་པ་ལས་འདི་བསྐྱེད་རིམ། དེ་ལ་ལས་ཚོགས་ཀྱི་ལྷའི་བསྐྱེད་རིམ་
དང༌། མངོན་རྟོགས་ཀྱི་ལྷའི་བསྐྱེད་རིམ་ལས་མངོན་རྟོགས། དེ་ལ་རིགས་བསྡུས་
པ་དང་རིགས་བྱེ་བྲག་པ་གཉིས་ལས་འདི་བྱེ་བྲག་པ། དེ་ལ་རིགས་ལྔ་ལས་འདི་
མི་བསྐྱོད་དགྱེས་པ་རྡོ་རྗེ། དེ་ལ་ཁྲག་འཐུང་ལྷ་དགུའི་དཀྱིལ་འཁོར་གྱི་འཁོར་ལོ་
ལམ་དུ་བྱེད་པ་དང་
། མཁའ་འགྲོ་མ་ལྷ་མོ་བཅོ་ལྔའི་དཀྱིལ་འཁོར་གྱི་འཁོར་ལོ་
ལམ་དུ་བྱེད་པ་ལས་འདི་ལྷ་དགུའི་བསྐྱེད་རིམ། དེ་ལ་ཧེ་རུ་ཀ་ཞལ་ཅིག་ཕྱག་
གཉིས་པས་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་དང་
། ཞལ་
གསུམ་ཕྱག་བཞི་པས་གཙོ་བོ་བྱས་པའི་དང་
། ཞལ་གསུམ་ཕྱག་དྲུག་པས་གཙོ་བོ་
བྱས་པའི་དང་གསུམ་འདི་ནས་སྟོན། ཞལ་བརྒྱད་ཕྱག་བཅུ་དྲུག་པའི་སྒྲུབ་ཐབས་
འདིས་མ་ཚང་བ་ཁ་སྐོང་བར་བྱས་ནས་བརྟག་པ་ཕྱི་མའི་ལེའུ་ལྔ་པ་ནས་སྟོན་ནོ། །
ལེའུ་འདི་རང་ལ་ཆོས་གསུམ་ཡོད་པ་ལས་བཤད་པ་ཞལ་གྱིས་བཞེས་པ་ནི་དེ་
ནས་ལྷའི་ལེའུ་བཤད་པར་བྱ་ཞེས་པ་སྟེ། དེ་ནས་ཞེས་པ་གོང་དུ་བཤད་པའི་དེ་
ནས་སོ། །ལྷ་ཞེས་པ་སྔོན་སྲིད་པ་ཆགས་པའི་དུས་སུ་འཇིག་རྟེན་པ་རྣམས་ཀྱིས་
ལྷ་ཚངས་པ་ཟེར། ཁྱབ་འཇུག་དབང་ཕྱུག་ཆེན་པོ་ཞེས་མིང་བཏགས་པས་གདུལ་
བྱ་དེ་ལྟ་བུ་འདུལ་བའི་འདུལ་བྱེད་ལ་ཡང་ལྷ་ཞེས་སོ། །
ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་བའོ། །བཤད་པར་བྱ་ནི་
ཞལ་གྱིས་བཞེས་པའོ། །ལེའུའི་གཞུང་ལ་ལེའུ་འདི་ནས་ཧེ་རུ་ཀ་གསུམ་གྱི་སྒྲུབ་
238 -110



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཐབས་སྟོན་ཏེ། དེ་ཡང་ཧེ་རུ་ཀ་གསུམ་པོ་དེ་ལ་སྒྲུབ་ཐབས་བསྡུས་པ་གསུམ་བར་
པ་གསུམ་རྒྱས་པ་གསུམ་སྟེ་དགུར་འགྲོའོ། །འོ་ན་ཧེ་རུ་ཀ་གསུམ་པོ་དེ་ལ་སྒྲུབ་
ཐབས་རྒྱས་བསྡུས་གསུམ་གསུམ་དུ་འགྲོ་བ་ཅི་ཞེ་ན། བཅོམ་ལྡན་འདས་ཀྱིས་
བསྐྱེད་ཆོག་མི་འདྲ་བ་གསུམ་འདི་ཉིད་ནས་བཤད་དེ། འོ་ན་བསྐྱེད་ཆོག་གསུམ་
པོ་དེ་ནི་ཧེ་རུ་ཀ་གསུམ་ལ་རེ་རེ་སྦྱར་རམ་ཞེ་ན། མ་ཡིན་ཏེ་ཧེ་རུ་ཀ་གསུམ་པོ་དེ་
གང་ཟག་བསྡུས་པ་ལ་མོས་ན་རྡོ་རྗེ་རྣམ་བཞིས་བསྐྱེད་ལ་བསྐྱེད་མར་བསྒོམ། དེ་
ལ་ཡང་ནི་སྟོང་པའི་བྱང་ཆུབ་སྟེ་ཞེས་པའི་ཚིག་བཞིས་རྡོ་རྗེ་རྣམ་བཞིའི་བསྐྱེད་
ཆོག་བསྟན། ཧཱུྃ་ལས་བྱུང་བའི་རྡོ་རྗེ་ཞེས་པའི་ཚིག་བཅུས་ཆོ་ག་གསུམ་གྱི་བསྐྱེད་
ཆོག་བསྟན། ཡང་ཨཱ་ལི་ཟླ་བ་ཀཱ་ལི་ཉི་ཞེས་པའི་ཚིག་བཞིས་མངོན་པར་བྱང་ཆུབ་
པ་ལྔས་བསྐྱེད་ཆོག་མི་འདྲ་བ་གསུམ་བསྟན་ནོ། །འོ་ན་བསྐྱེད་ཆོག་གསུམ་པོ་དེ་ཧེ་
རུ་ཀ་གསུམ་ལ་རེ་རེ་སྦྱར་རམ་ཞེ་ན། མ་ཡིན་ཏེ་ཧེ་རུ་ཀ་གསུམ་པོ་དེ་གང་ཟག་
བསྡུས་པ་ལོ་གསུམ་གྱིས་རྡོ་རྗེ་རྣམ་བཞིས་བསྐྱེད་ལ་བསྒོམ། དེ་བས་སྤྲོས་པ་ལ
དགའ་བ་གསུམ་གྱི་ཆོ་ག་གསུམ་གྱིས་བསྐྱེད། ཤིན་ཏུ་སྤྲོས་པ་ལ་དགའ་བ་གསུམ་
གྱིས་མངོན་བྱང་ལྔས་བསྐྱེད་པ་ཡིན་ནོ། །དེ་ལས་དང་པོ་བསྡུས་པ་ལ་དགའ་བའི་
དབང་དུ་བྱས་ན། རྟེན་གྱི་གང་ཟག་གསུམ་པོ་དེས་བླ་མ་དམ་པ་ཞིག་ལས་དབང་
ཐོབ་དགོས། བླ་མ་དམ་པ་དེས་ཀྱང་བརྟག་པ་དང་པོའི་ལེའུ་བཅུ་པ། ཕྱི་མའི་ལེའུ་
གསུམ་པ་ལྔ་པ་བཅུ་གཉིས་པ་གུར་གྱི་ལེའུ་གསུམ་པ་བཞི་པ་བདུན་པ་བརྒྱད་པ་
བཅུ་བཞི་པ་བཅོ་ལྔ་པ་དེ་རྣམས་ནས་འབྱུང་པ་བཞིན་དུ་དབང་བསྐུར་རོ། །
དེ་ལྟར་དབང་ཐོབ་པ་དང་བརྟག་པ་ཕྱི་མའི་ལེའུ་དྲུག་པ་ནས་འབྱུང་བ་
བཞིན་དུ་རྟེན་གྱི་གང་ཟག་གསུམ་པོ་དེས་ཧེ་རུ་ཀ་ཞལ་གཅིག་ཕྱག་གཉིས་
238 -111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དང་། ཞལ་གསུམ་ཕྱག་བཞི་པ་དང་
། ཞལ་གསུམ་ཕྱག་དྲུག་པ་སོ་སོ་རང་རེ་ཡི་
དམ་ལྷའི་ཐང་སྐུ་རེ་རེ་བྲིས། དེ་ལ་ཕྱི་མའི་ལེའུ་དང་པོ་དང་གུར་གྱི་ལེའུ་དགུ་པ་
བཞིན་རབ་གནས་བྱས། གུར་གྱི་ལེའུ་བཞི་པའི་དུར་ཁྲོད་དང་ནི་ཆུ་འགྲམ་དང་
། །
ནགས་ཚལ་སྐྱེ་བོ་མེད་གནས་སུ། །སྙིང་རྗེ་ཆེན་པོ་ཀྱི་རྡོ་རྗེ། །ང་བསྙེན་བཀུར་
དངོས་གྲུབ་སྟེར་ཞེས་པའི་གནས་དེར་ཁྱེར་ལ། དེར་མཎྜལ་དང་མཆོད་པ་དང་
གཏོར་མ་ལ་སོགས་པ་བཤམས་ཡི་དམ་གྱི་ཐང་སྐུ་ཡང་དེར་དགྲམ། དེ་ནས་
དབེན་ཁང་གསུམ་གྱི་བསྒོམ་ཆེན་པ་གསུམ་སྲོད་ལ་ཉལ། ནང་པར་སྐྱ་རེངས་
ཤར་ནས་སྒོམ་པ་ལ་སྤྱིར་ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་སྒོམ་པ་
དང་། ངག་གི་ཞེན་པ་ཟློག་པའི་དོན་དུ་བཟླས་པ་བྱ་བ་དང་
། སེམས་ཀྱི་ཞེན་པ་
ཟློག་པའི་དོན་དུ་རྫོགས་རིམ་སྒོམ་པ་དང་
། ཐུན་མཚམས་ཀྱི་ཆོས་དང་བཞིར་
གནས་པ་ལས། འདི་ནོར་བུ་ལུགས་སུ་བགྲངས་ན་ཆོས་རྐང་གྲངས་བཅུ་གཉིས་
ཡོད་དེ། དེ་ཡང་བླ་མ་དམ་པའི་ཆོ་ག་དང་
། ཚད་མེད་པ་བཞི་སྒོམ་པ་དང་
། སྟོང་
པ་ཉིད་དུ་སྒོམ་པ་དང་
། ས་བོན་བསྡུ་བ་དང་
། གཟུགས་རྫོགས་པ་དང་
། ཡི་གེ་
དགོད་པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་དང་། དབང་བསྐུར་བ་དང་། བསྐྱེད་པའི་རིམ་པའི་ཏིང་ངེ་འཛིན་སྒོམ་པ་དང་
།
བཟླས་པ་བྱ་བ་དང་། རྫོགས་རིམ་སྒོམ་པ་དང་
། ཐུན་མཚམས་ཀྱི་ཆོས་དང་བཅུ་
གཉིས་སོ། །
དེ་ལ་དང་པོ་བླ་མ་དམ་པའི་ཆོ་ག་བྱ་བ་ནི། སྒོམ་ཆེན་གསུམ་ཀས་ཧེ་བཛྲ་
ཞེས་བརྗོད་པས་སོ་སོ་རང་རེའི་ཧེ་རུ་ཀར་བསྐྱེད་པའི་སྙིང་གའི་ཡི་གེ་ཧྲི་ལས་པད་
མ་འདབ་མ་བརྒྱད་པར་ཁ་བྱེ་བ། དེའི་དབུས་སུ་ར་ལས་ཉི་མའི་དཀྱིལ་འཁོར་
238-112



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དམར་པོ་རེ་རེ་བསྒོམ། དེའི་སྟེང་དུ་ས་བོན་ཡི་གེ་ཧཱུྃ་ནག་པོ་རེ་རེ་བསྒོམས་པ་
དང༌། དེ་ལས་འོད་ཟེར་སྤྲོས་ཏེ་མདུན་གྱི་ནམ་མཁར་ཚོགས་གསོག་པའི་རྟེན་
སྤྱན་འདྲེན་པ་ལ་དབེན་ཁང་དང་པོ་ཧེ་རུ་ཀ་ཞལ་གཅིག་ཕྱག་གཉིས་པ་ལ་འཁོར་
ལྷ་མོ་བརྒྱད་ཀྱིས་བསྐོར་བ། དབེན་ཁང་གཉིས་པའི་སྒོམ་ཆེན་པས་ཞོལ་གསུམ་
ཕྱག་བཞི་པ་ལ་ལྷ་མོ་བརྒྱད་ཀྱིས་བསྐོར་བ། དབེན་ཁང་གསུམ་པ་ལ་ཞལ་གསུམ་
ཕྱག་དྲུག་པ་ལ་འཁོར་ལྷ་མོ་བརྒྱད་ཀྱིས་བསྐོར་བའོ། །དེ་ལྟར་ལྷ་དགུའི་དཀྱིལ་
འཁོར་རེ་རེ་སྤྱན་དྲངས་ཏེ་དེ་ལ་ཕྱི་ནང་གསང་བ་གསུམ་གྱིས་མཆོད། དེ་ཡ
ཡང་
ཕྱིའི་མཆོད་པ་སྤོས་དང་མེ་ཏོག་ལ་སོགས་པས་མཆོད། ནང་གི་མཆོད་པ་གཽ་རི་མ་
ལ་སོགས་པ་ལྷ་མོ་བདུན་གྱིས་མཆོད་དོ། །གསང་བའི་མཆོད་པ་ལྷ་མོ་སྡོམ་པའི་
ནིས་འཁྱུད་ནས་སྙོམས་འཇུག་གི་མཆོད་པས་མཆོད་དོ། །དེ་ནས་སྔོན་ཆད་སྡིག་
པ་ བྱས་ པ་ ལ་ འགྱོད་པ་བསྐྱེད། ཕྱིས་ མི་ བྱེད་ པར་ དམ་བཅའ་ བའི་ སྡིག་ པ་
བཤགས་ཤིང་བསྡམ་པར་བྱ། དེ་ནས་རྗེས་སུ་ཡི་རང་བ་ནི་སྤྱིར་སངས་རྒྱས་ཀྱི་
བསྟན་པ་ལ་ཞུགས་པ་ལ། དེའི་ནང་ནས་གསང་སྔགས། དེའི་ནང་ནས་དགྱེས་པ་
རྡོ་རྗེ་འདི་ཉན་པ་འཆད་པ་ཀློག་པ་ལ་ཕྲག་མི་དོག་པར་འོ་རེ་ཆེ་སྙམ་པར་བྱ། དེ་
ནས་ སྐྱབས་ སུ་འགྲོ་ བ་ ནི་ སྐྱབས་ རྣམས་ ཀྱི་ནང་ ནས་ དམ་ པའམ་ མཆོག་ནི་
དཔལ་དགྱེས་པ་རྡོ་རྗེ་ཡིན་ཏེ། དེ་ཡང་སངས་རྒྱས་དཀོན་མཆོག་དབུས་ཀྱི་གཙོ་
བོ། ཆོས་ དཀོན་མཆོག་ དེའི་ ཞལ་ ནས་ གསུངས་ པའི་པུ་ཏི་གླེགས་ བམ། དགེ་
འདུན་དཀོན་མཆོག་དེའི་འཁོར་ན་གནས་པའི་ལྷ་མོ། འདི་རྣམས་ཀྱི་སྐྱབས་འོག་
ཏུ་ཚུད་པར་བྱའོ་སྙམ་པའོ། །
དེ་ནས་ལམ་བརྟེན་པ་ནི། ལམ་གྱི་ནང་ནས་དམ་པའམ་མཆོག་དཔལ་
238 -113



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དགྱེས་པ་རྡོ་རྗེ་འདི་ཡིན་པས་རང་གི་རྒྱུད་ལ་བརྟེན་ཅིང་བསྒོམ་པར་བྱའོ། །དེ་
ནས་སེམས་བསྐྱེད་པ་ནི་བདག་དཔལ་དགྱེས་པ་རྡོ་རྗེའི་སྒོ་ནས་ཡང་དག་པར་
རྫོགས་པའི་སངས་རྒྱས་པ་བྱས་ལ། སེམས་ཅན་ཐམས་ཅད་བླ་ན་མེད་པའི་བྱང་
ཆུབ་ལ་དགོད་པར་བྱ་བའོ། །དེ་ནས་དགེ་བའི་རྩ་བ་བསྔོ་སྟེ། བདག་གིས་མཆོད་
པ་དང་སྡིག་པ་བཤགས་པ་ལ་སོགས་པ་བྱས་པ་དེ་ལ་དགེ་བའི་རྩ་བ་ཡོད་པས་དེ་
ལ་བརྟེན་ནས་བདག་དང་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་
པའི་རྒྱུར་གྱུར་ཅིག་པའོ། །
དེ་ནས་ཚད་མེད་པ་བཞི་སྒོམ་པ་ལ་དང་པོ་སེམས་ཅན་ཐམས་ཅད་བདེ་
དང་ཕྲད་ན་ཅི་མི་རུང་སྙམ་པའི་བྱམས་པ་བསྒོམ། དེ་ནས་སེམས་ཅན་ཐམས་ཅད་
སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་བསྒོམ། དེ་ནས་བདེ་བ་དེ་
ཡང་རྒྱུན་བརྟན་ན་ཅི་མ་རུང་སྙམ་པའི་དགའ་བ་བསྒོམ། དེ་ནས་དགྲ་མེད་གཉེན་
མེད་བཤེས་མེད་པའི་བཏང་སྙོམས་སྒོམ་མོ། །དེ་ནས་སྟོང་པ་ཉིད་དུ་བསྒོམ་པ་ནི་
སྒོམ་ཆེན་གསུམ་ཀའི་ཐུགས་ཀའི་ཧཱུཾ་ལས་འོད་སྤྲོས། ཕྱི་སྣོད་ཀྱི་འཇིག་རྟེན་
ཐམས་ཅད་འོད་དུ་ཞུ་ནས་བཅུད་ཀྱི་སེམས་ཅན་ལ་ཐིམ། དེ་བདག་གི་ལུས་ལ་
ཐིམ། དེ་སྙིང་པད་མ་འདབ་མ་བརྒྱད་པ་ལ་ཐིམ། དེ་ཉི་མའི་དཀྱིལ་འཁོར་ལ་
ཐིམ། དེ་ཧཱུྃ་གི་ཞབས་ཀྱུ་ལ་ཐིམ། དེ་ཧ་ལ། དེ་ཟླ་ཚེས་ཐིག་ལེ་ལ་ཐིམས་ནས་ནཱ་
དའི་རྣམ་པ་ལས་མ་ལུས་པའོ། །དེའི་ངང་ལས་རོའི་གདན་རེ་རེ་བསྒོམ། དེའི་ངང་
ལས་ནཱ་ད་སེམས་ཀྱི་སྣང་བ་ཕྱོགས་རེ་རེ་བསྒོམ། དེ་ནི་ས་བོན་བསྡུས་པའོ། །དེ་ལས་
འོད་སྤྲོས་ཚུར་འདུས་པ་ཁ་ཕྲལ་ལ་གཟུགས་རྫོགས་པ་ལ་དབེན་ཁང་དང་པོར་ཧེ་
རུ་ཀ་ཞལ་གཅིག་ཕྱག་གཉིས་པར་བཞེངས། དབེན་ཁང་གཉིས་པར་ཞལ་གསུམ་
238 -114



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཕྱག་བཞི་པ། དབེན་ཁང་གསུམ་པར་ཞལ་གསུམ་ཕྱག་དྲུག་པའི་སྐུར་རྫོགས་
པའོ། །དེ་ནས་བཞི་པ་ཡི་གེ་དགོད་པ་ལ་སྤྱི་བོར་ཨོཾ་དཀར་པོ། མགྲིན་པར་ཨ་
དམར་པོ། སྙིང་གར་ཧཱུྃ་ནག་པོ་རེ་རེ་བསྒོམས་པའོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པ་བསྲེས་བ་
ལ་སོ་སོའི་ཐུགས་ཀའི་ཧཱུཾ་ལས་རང་འདྲ་བའི་ཡེ་ཤེས་སེམས་དཔའ་སྤྱན་དྲངས་
ནས་གཉིས་སུ་མེད་པར་བསྲེས་བའོ། །དེ་ནས་དབང་བསྐུར་བ་ལ་ལྷ་མོ་བདུད་
རྩིའི་བུམ་ཆུ་ཐོགས་པ་དཔག་ཏུ་མེད་པས་དབང་བསྐུར་ཏེ་མི་བསྐྱོད་པས་དབུ་
བརྒྱན་པའོ། །དེ་ནས་བསྐྱེད་པའི་རིམ་པའི་ཏིང་ངེ་འཛིན་སྒོམ་སྟེ། དབེན་ཁང་
དང་པོར་ཞལ་གཅིག་ཕྱག་གཉིས་པ་དེ་ཤིན་ཏུ་གསལ་བར་བསྒོམ། དེ་བཞིན་དུ་
དབེན་ཁང་གཉིས་པ་དང་། གསུམ་པས་ཀྱང་ཧེ་རུ་ཀ་ཞལ་གསུམ་ཕྱག་བཞི་པ་
དང་། ཞལ་གསུམ་ཕྱག་དྲུག་པ་དེ་ཤིན་ཏུ་གསལ་བར་བསྒོམ་མོ། །
དེ་ལ་སྐྱོ་ན་ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ལ་ཧེ་རུ་ཀ་
ཞལ་གཅིག་ཕྱག་གཉིས་པ་ལ་ཡུམ་མེད་པས་ཕྱག་གཡོན་པ་ན་ཐོད་པ་ཁྲག་གིས་
བཀང་པ་དེའི་ནང་དུ་རཾ་ལས་ཉི་མའི་དཀྱིལ་འཁོར་ཞིག་བསྒོམ། དེའི་སྟེང་དུ་ཧཱུྃ་
ཞིག་བསྒོམ། དེའི་ཐ་མ་ན་ཕར་ལེའུ་གཉིས་པར་བྱུང་བའི་ཨོ་ཏྲེ་ལོ་ཀྱ་ཥཱ་པ་ཧཱུཾ་ཧཱུཾ་
ཧཱུྃ་ཕཊ་སྭཱ་ཧྭ་ཕྱག་གཉིས་པའི་སྔགས་སོ་ཞེས་པའི་སྔགས་དེས་བསྐོར་བར་བསྒོམ།
དེ་ནས་བཟླས་པ་ཐོད་པའི་ནང་གི་སྔགས་ལས་འོད་ཟེར་བྱུང་ཕྱག་གཡས་པའི་རྡོ་
རྗེ་ལ་ཕོག །རྡོ་རྗེ་ལས་འོད་ཟེར་བྱུང་སྔགས་ལ་ཕོག་པས་སྔགས་ཀྱི་འོད་ཟེར་ཡར་
སྤྲོ་མར་སྤྲོ་ལ་དམིགས་ལ་བཟླས། དེ་ལྟར་ཡིན་པར་ཅིས་ཤེས་ན་ལེའུ་བཅོ་ལྔ་པ་
ནས་ཕྱག་ཏུ་བསམས་ཏེ་སྤྲོ་ཞིང་བཟླས་ཞེས་སོ། །དབེན་ཁང་ གཉིས་པ་དང་
238 -115



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་པའི་ཞལ་གསུམ་ཕྱག་བཞི་པ་དང་ཞལ་གསུམ་ཕྱག་དྲུག་པའི་བསྒོམ་ཆེན་
པ་ལ་ཡུམ་ཡོད་པས་ལེའུ་གཉིས་པའི་ཨཱ་ཛཱ་ལ་ཛཱ་ལ་ཧཱུཾ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ
། ཨོཾ་ཀི་
ཏི་ཀི་ཏི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པས་ཡུམ་དང་གཉིས་འཁོར་བར་བཟླས་སོ། །
དེ་ནས་རྫོགས་པའི་རིམ་པ་སྒོམ་པ་ནི་གང་ཟག་ཆགས་ཅན་ཡིན་ན་ལས་
ཀྱི་ཕྱག་རྒྱ་ལ་བརྟེན་ནས་བསྒོམ་སྟེ་ལེའུ་ལྔ་པ་དང་བརྒྱད་པ་བཞིན་བསྒོམ། གང་
ཟག་ ཆགས་ པ་ དང་ བྲལ་བ་ ཡིན་ན་གཏུམ་མོའམ་སྒྱུ་ལུས་ སམ་འོད་གསལ་
གང་རུང་ཞིག་བསྒོམ། དེ་ནས་ཐུན་མཚམས་ཀྱི་ཆོས་བྱ་སྟེ་རྣམ་པར་དག་པ་ལེའུ་
དགུ་པ་བཞིན་བསྒོམ། གཏོར་མ་གཏོང་བ་ལ་གཏོར་མའི་མགྲོན་བསྐྱེད་པ་གུར་
ལེའུ་གསུམ་པ། བྱིན་གྱིས་བརླབ་པ་བརྟག་པ་དང་པོའི་ལེའུ་བདུན་པའི་རྡོ་རྗེ་ཐོད་
པའི་སྦྱོར་བ་ཡིས་ཞེས་པས་བརླབས། དབུལ་བའི་སྔགས་བརྟག་པ་ཕྱི་མའི་ལེའུ་
བཞི་པ་དང་། བརྟག་པ་དང་པོའི་ལེའུ་གཉིས་པ་ནས་བསྟན་ཏོ། །དེ་ནས་རྡོ་རྗེའི་
གླུ་ལེན་པ་བརྟག་པ་ཕྱི་མའི་ལེའུ་བཞི་པ་དང་། གུར་ལེའུ་བཅུ་བཞི་པ་བཞིན་ནོ། །
དེ་ནས་སྨོན་ལམ་གདབ་པ་ཕྱི་མའི་ལེའུ་བརྒྱད་པ་བཞིན་གདབ་བོ། །དེ་ནས་
བསྒོམ་ཆེན་གསུམ་ཀ་གང་ཡིན་ཡང་ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས
ལངས་ལ་གུར་ལེའུ་བཅོ་ལྔ་པ་ནས་བཤད་པའི་ལས་དང་པོ་པའི་སྤྱོད་པ། ཛཾ་བྷ་
ལ་ལ་ཆུ་སྦྱིན་ཞིང་ཞེས་པ་ལ་སོགས་པའི་སྤྱོད་ལམ་བཅོ་ལྔ་པོ་བྱའོ། །
ད་ནི་དེ་རྣམས་གཞུང་དང་སྦྱར་ན་རྟེན་གྱི་གང་ཟག་གསུམ་པོ་དེས་སོ་སོ་ཧེ་
རུ་ཀར་བསྒོམས་པའི་སྙིང་པད་མ་འདབ་མ་བརྒྱད་པར་ཁ་བྱེ་བའི་དབུས་སུ་ཉི་
མའི་དཀྱིལ་འཁོར་དེའི་སྟེང་དུ་ཧཱུཾ་རེ་བསྒོམ་པ་ནི། རང་གི་སྙིང་གར་རེ་ཕ་བསྒོམ་
ཞེས་པའི་ཚིག་བཞིས་བསྟན། དེ་ནས་ཧཱུྃ་ལས་འོད་སྤྲོས་ཏེ་མདུན་གྱི་ནམ་མཁར་
138 - 16



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སོ་སོའི་ཧེ་རུ་ཀ་ལ་ལྷ་མོ་བརྒྱད་ཀྱིས་བསྐོར་བ་སྤྱན་དྲངས་ནས་མཆོད་པ་ལ་
སོགས་པ་བདུན་རྣམ་དག་བྱ་བ་ནི། ནམ་མཁར་རྗེ་བཙུན་བལྟས་ནས་ནི་བྱ་བ་ལ་
སོགས་པའི་ཚིག་བཅུ་བཞིས་བསྟན། དེ་ནས་ཚད་མེད་པ་བཞི་བསྒོམ་པའི་ལེའུའི་
མགོའི་དང་པོར་བྱམས་པ་བསྒོམ་པར་བྱ་ཞེས་པའི་ཚིག་བཞིས་བསྟན། དེ་ནས་
སྟོང་པ་ཉིད་དུ་སྒོམ་པ་ནི། ཡང་ནི་སྟོང་པའི་བྱང་ཆུབ་སྟེ་ཞེས་པས་བསྟན། དེ་ནས་
གནད་བསྒོམས་ནས། དེའི་སྟེང་དུ་ས་བོན་ཧཱུྃ་རེ་རེ་བསྒོམ་པ་ནི། གཉིས་པ་
ལ་ནི་ས་བོན་བསྡུ་ཞེས་པས་བསྟན། དེ་ལས་འོད་སྤྲོས་པས་སོ་སོའི་ཧེ་རུ་ཀར་
བསྒོམ་པ། །གསུམ་པ་ལ་ནི་གཟུགས་བརྙན་རྫོགས་ཞེས་པས་བསྟན། སྤྱི་བོར་ཨོཾ་
མགྲིན་པར་ཨ་སྙིང་གར་ཧཱུྃ་བསྒོམ་པ་ནི་བཞི་པ་ལ་ནི་ཡི་གེ་ཞེས་པས་བསྟན་ནོ། །
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པོར་བསྲེ་བ་ནི་ནམ་མཁའི་
དཀྱིལ་འཁོར་ཁྱབ་པའི་ཞེས་པའི་ཚིག་བཞིས་བསྟན། དེ་ནས་དབང་བསྐུར་བ
འདིའི་ལེའུ་བཞི་པ་བཞིན་བྱ། དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་
པ་ལ། དབེན་ཁང་དང་པོར་ཞལ་གཅིག་ཕྱག་གཉིས་པའི་སྐུ་དེ་ཤིན་ཏུ་གསལ་
བར་བསྒོམས་པ་ནི་སྔོ་དང་ཉི་མ་མཚུངས་པའི་མདོག་ཞེས་པ་ལ་སོགས་པ་ཚིག་
བཅུ་གསུམ་གྱིས་བསྟན། དབེན་ཁང་གཉིས་པར་ཞལ་གསུམ་ཕྱག་བཞི་པ་གསལ་
བར་བསྒོམ་པ་ནི། དེ་ནས་ཚིག་བཞི་བཞག་པ་ནས། ཕྱག་བཞི་ནི་བདུད་བཞི་
ལས་རྣམ་པར་རྒྱལ་བ་ཞེས་པ་ལ་སོགས་པས་བསྟན། དེ་ནས་དབེན་ཁང་གསུམ་
པར་ཞལ་གསུམ་ཕྱག་དྲུག་པོ་གསལ་བར་བསྒོམ་པ་ནི། ཕྱག་དྲུག་པ་ཞལ་གསུམ་
པ་ཞེས་པ་མན་ཆད་ཀྱིས་བསྟན་ནོ། །
དེ་ནས་བཟླས་པ་བྱ་སྟེ་བཟླས་ལུགས་སྟོང་ཐུན་གྱི་ནང་དུ་བཤད། དེ་ནས་
238-117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྫོགས་རིམ་བསྒོམ་དེ་ནས་ཐུན་མཚམས་ཀྱི་ཆོས་བྱ། དེ་ནས་ཧེ་རུ་ཀ་ཞལ་གཅིག་
ཕྱག་གཉིས་པར་ལངས་ལ་ལས་དང་པོ་པའི་སྤྱོད་ལམ་བཅོ་ལྔ་བྱའོ། །དེ་ལྟར་ཐུན་
བཞིའི་རྣལ་འབྱོར་གྱིས་དང་པོ་སེམས་མི་གནས་པ་གནས་པ་ལ་བསྒོམ། གནས་
པ་བརྟན་པ་ལ་ཡང་ཡང་བསྒོམ། །བརྟན་པ་བོགས་དབྱུང་པ་ལ་སྤྱོད་པ་བྱས་ནས་
ཟླ་བ་གསུམ་དང་ཞག་བདུན་ན་སངས་རྒྱ་བར་བརྟག་པ་ཕྱི་མའི་ལེའུ་གཉིས་པ་
དངོས་གྲུབ་གཏན་ལ་དབབ་པར་དོན་སྡེབས་འོང་ངོ་
། །དེས་ནི་གང་ཟག་བསྡུས་
པ་ལ་དགའ་བའི་དབང་དུ་བྱས་པའི་རྟེན་གྱི་གང་ཟག་གསུམ་གྱི་སྒྲུབ་ཐབས་
བཤད་དོ། །
ད་ནི་དེ་བས་གང་ཟག་སྤྲོས་པ་ལ་དགའ་བ་གསུམ་གྱིས་བསྒོམ་པའི་
དབང་དུ་བྱས་ན་ཆོ་ག་གསུམ་གྱིས་བསྐྱེད་དེ། དེ་ཡང་ནོར་བུའི་ལུགས་སུ་བགྲང་
ན་ཆོས་རྐང་གྲངས་བཅུ་དྲུག་ཡོད་དེ། བླ་མ་དག་པར་བྱ་བ་དང་། ཚད་མེད་པ་
བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་དང་
། སྲུང་འཁོར་བསྒོམ་པ་དང་
།
གདན་བསྒོམ་པ་དང་
། ཆོ་ག་གསུམ་གྱིས་སྐུ་བསྐྱེད་པ་དང་། ས་བོན་དགོད་པ་
དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
།
དབང་བསྐུར་བ་དང་། མཆོད་ པ་དང་། བསྟོད་ པ་ དང་། བདུད་རྩི་མྱོང་བ་དང་
།
བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་དང་
། བཟླས་པ་བྱ་བ་དང་། རྫོགས་
རིམ་བསྒོམ་པ་དང་
། ཐུན་མཚམས་ཀྱི་ཆོས་བྱ་བའོ། །དེ་ཡང་དེ་རྣམས་བསྒོམ་
པའི་སྔོན་དུ་བླ་མ་དམ་པ་ལ་དབང་ཐོབ་པར་བྱ་བ་དང་
། ཐང་སྐུ་བྲི་བ་དང་། རབ་
གནས་བྱ་བ་དང༌། གུར་ལེའུ་བཞི་པའི་གནས་སུ་ཁྱེར་ནས་དེར་དགྲམ་པ་དང༌
།
མཎྜལ་བཤམས་སྲོད་ལ་ཉལ་བ་ལ་སོགས་པ་ཐམས་ཅད་གོང་བསྡུས་པ་དང་ཁྱད་
238-118



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མེད་དོ། །དེ་ནས་དབེན་ཁང་གསུམ་དུ་བསྒོམ་ཆེན་གྱིས་སོ་སོའི་ཧེ་རུ་ཀར་བསྐྱེད་
ནས་ཚོགས་གསོགས་པའི་རྟེན་སྤྱན་དྲངས་ནས་བདུན་རྣམ་དག་བྱེད་དེ་ ཡང་
བསྡུས་པ་དང་འདྲའོ། །ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་
ཡང་གོང་བསྡུས་པ་དང་ཁྱད་མེད་དོ། །
དེ་ནས་འདིར་ཁྱད་པར་དུ་སྟོང་ཉིད་ཀྱི་ངང་ལས་སྲུང་འཁོར་བསྒོམ་སྟེ།
རཾ་ལས་ཉི་མའི་དཀྱིལ་འཁོར། དེའི་སྟེང་དུ་ཧཱུྃ་ལས་བྱུང་བའི་སྣ་ཚོགས་རྡོ་རྗེ་རྒྱ་
གྲམ་པ། དེའི་ལྟེ་བ་ལ་ཧཱུྃ་བསྒོམ། དེ་ལས་འོད་ཟེར་སྤྲོས་ཏེ་སྟེང་དུ་སོང་བས་རྡོ་
རྗེའི་གུར། འོག་ཏུ་སོང་བས་རྡོ་རྗེའི་ས་གཞི། བར་སྣང་དུ་སོང་བས་རྡོ་རྗེའི་ར་བ་
དང་དྲྭ་བར་བསྒོམ། དེ་ནས་གཞི་མོའི་ཉི་མའི་དཀྱིལ་འཁོར་འོད་དུ་ཞུ་བ་ཕྱི་རོལ་
དུ་སོང་བས་མེ་རི་བྱས་གཞི་མོའི་རྡོ་རྗེ་རྒྱ་གྲམ་པ་འོད་དུ་ཞུ་ནས་རྡོ་རྗེ་རྐྱང་པའི་
འོད་ཟེར་འཕྲོས་པས་རྡོ་རྗེ་རྐྱང་བ་དང་འདྲ་བའི་བུག་པ་སང་སེང་བཀག་པར་
བསྒོམ་པའོ། །དེ་ནས་གདན་རོའི་གདན་རེ་རེ་བསྲུང་འཁོར་ནང་དུ་བསྒོམ། དེ་
ནས་ཆོ་ག་གསུམ་གྱིས་སྐུ་བསྐྱེད་པ་ནི་རོའི་གདོན་གྱི་སྟེང་དུ་ས་བོན་ཧཱུྃ་རེ་རེ་
བསྒོམ། དེ་ལས་འོད་སྤྲོས་ཚུར་འདུས་པས་རྡོ་རྗེ་ཧཱུཾ་གིས་མཚན་པ་རེ་རེར་གྱུར།
དེ་ལས་འོད་སྤྲོས་ཚུར་འདུས་པས་དབེན་ཁང་དང་པོར་ཞལ་གཅིག་ཕྱག་གཉིས་
པར་བསྐྱེད། དབེན་ཁང་གཉིས་པར་ཞལ་གསུམ་ཕྱག་བཞི་པ་དང་
། དབེན་ཁང་
གསུམ་པར་ཞལ་གསུམ་ཕྱག་དྲུག་པ་བསྐྱེད་དོ། །
དེ་ནས་ ས་ བོན་དགོད་ དེ། སྤྱི་ བོར་ ། མགྲིན་ པར་ ཨ། སྙིང་ ཀར་ ཧཱུཾ་
དགོད། ཡེ་ཤེས་ དྲངས་ པ་ དང་། དབང་ བསྐུར་ བ་ བྱ་ སྟེ། གོང་ བསྡུས་ པ་ དང་
འདྲའོ། །དེ་ནས་མཆོད་པ་ནི་ཕྱི་ནང་གསང་བ་གསུམ་གྱི་མཆོད་པའི་ལྷ་མོ་སྤྲུལ་
238 -119



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པས་ཚུར་ལ་མཆོད་པར་བསྒོམ། དངོས་སུ་བདག་གིས་མཆོད། དེ་ནས་ལྷ་མོ་དེ་
རྣམས་ཀྱིས་ཚུར་ལ་བསྟོད་པར་བསྒོམ། དངོས་སུ་རང་གིས་བསྟོད་དེ། བསྟོད་པ་
རྒྱས་པ་གུར་ལེའུ་བཅོ་ལྔ་པ། བསྡུས་པ་གུར་ལེའུ་བརྒྱད་པ། ཤིན་ཏུ་བསྡུས་པ
གུར་ལེའུ་དགུ་པ་དེ་རྣམས་ནས་འབྱུང་བ་བཞིན་བསྟོད། དེ་ནས་བདུད་རྩི་མྱང་པ་
མདུན་དུ་ཨོཾ་ལས་རླུང་རཾ་ལས་མེ་ཨ་ལས་ཐོད་པ། དེའི་ནང་དུ་ཤ་ལྔ་བདུད་རྩི་ལྔ་
བསམས་ནས་སྟེང་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་བབས་ནས་ༀ་ཨ་ཧཱུྃ་
ཞེས་བརྗོད། དེ་ནས་རང་ལྷའི་སྐུར་བསྒོམས་པའི་ལྕེ་ལ་རྡོ་རྗེ་ནས་འབྲུ་ཙམ་པ་
ལས་འོད་ཟེར་གྱི་སྦུ་གུས་དྲངས་ནས་གསོལ་བར་སྒོམ་མོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ། དེ་ནས་བཟླས་པ་བྱ་
བ་དང་། རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་ བྱ་བ་རྣམས་གོང་
བསྡུས་པ་དང་ཁྱད་མེད་དོ། །དེ་ནས་གཞུང་དང་སྦྱར་ན་དབེན་ཁང་གསུམ་དུ་ཧེ་རུ་
ཀ་སོ་སོར་བསྐྱེད་ནས་ཚོགས་གསོག་པའི་རྟེན་སྤྱན་དྲངས་ནས་བདུན་རྣམ་དག་བྱ་
བ་དང༌། ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་རྣམས་ཀྱི་
གཞུང་ཚིག་དང་སྦྱར་བ་ནི་གོང་བསྡུས་པ་དང་ཁྱད་མེད་དོ། །སྲུང་འཁོར་བསྒོམ་པ་
ནི་རེ་ཕས་ཉི་མ་མདུན་དུ་བསྒོམས་ནས་ཞེས་པའི་ཚིག་བཞིས་བསྟན། གདན་
བསྒོམ་པ་ནི། དང་ པོར་ རོ་ནི་རྣམ་ སྒོམ་ པ། །ཆོས་ ཀྱི་དབྱིངས་ ཀྱི་བདག་ཉིད་
བརྗོད་ཞེས་སོ། །དེའི་སྟེང་དུ་ཆོ་ག་གསུམ་གྱིས་སྐུ་བསྐྱེད་པ་ལ། དེའི་སྟེང་རྣལ་
འབྱོར་པ་གནས་ནས། །ཧེ་རུ་ཀ་ནི་རྣམ་པར་བསྒོམ་ཞེས་པ་དམ་བཅས་པའོ། །དེ་
ཇི་ལྟར་བསྒོམ་ན་འོག་ནས་ཧཱུྃ་ལས་བྱུང་པའི་རྡོ་རྗེ་ནི་ཞེས་པ་ལ་སོགས་པའི་ཚིག་
བཅུའོ། །ས་བོན་དགོད་པ་ནི། བཞི་པ་ལ་ནི་ཡི་གེ་དགོད་ཞེའོ། །ཡེ་ཤེས་སེམས་
238 -120



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དཔའ་སྤྱན་དྲངས་ནས། །གཉིས་སུ་མེད་པར་བསྲེས་པ་ལ། །ནམ་མཁའི་དཀྱིལ་
འཁོར་ཁྱབ་པ་ཡི་ལ་སོགས་པའི་ཚིག་བཞིའོ། །དེ་མཆོད། དེ་ནས་བསྟོད། བདུད་
རྩི་མྱང་། དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ལ། སྔོ་དང་ཉི་མ་
མཚུངས་པའི་མདོག །ཞེས་པ་ན་མར་སྦྱོར་ཏེ་གོང་བསྡུས་པ་དང་འདྲའོ། །
དེ་ནས་བཟླས་པ་བྱ་བ་དང་། རྫོགས་རིམ་བསྒོམ་པ་དང་
། ཐུན་མཚམས་
རྣམས་གོང་བསྡུས་པ་དང་ཁྱད་མེད་པར་བྱ། དེ་ནས་ཧེ་རུ་ཀ་ཞལ་གཅིག་ཕྱག་
གཉིས་པ པ་ལངས་ལ་གུར་ལེའུ་བཅོ་ལྔ་པ་ནས་བསྟན་པ་བཞིན་ལས་དང་པོ་པའི་
སྤྱོད་ལམ་བཅོ་ལྔ་བྱ། དེ་ལྟར་དང་པོ་སེམས་མི་གནས་པ་གནས་པར་བྱེད་པ
བསྒོམ། གནས་ པ་ བརྟན་ པ་ ལ་ ཡང་བསྒོམ་ ཡང་བསྒོམ་ བྱ། བརྟན་པ་བོགས་
དབྱུང་བ་ལ་སྤྱོད་པ་བྱས་ནས་ཟླ་བ་གསུམ་དང་ཞག་བདུན་ནས་སངས་རྒྱ་བར་
བརྟག་པ་ཕྱི་མའི་ལེའུ་གཉིས་པར་དོན་སྡེབས་འོང་ངོ་། །དེས་ན་གང་ཟག་སྤྲོས་པ་
ལ་དགའ་བ་གསུམ་གྱི་དབང་དུ་བྱ་པའི་སྒྲུབ་ཐབས་གསུམ་ཡིན་ནོ། །
ད་ནི་གང་ཟག་སྤྲོས་པ་ལ་དགའ་བ་གསུམ་གྱིས་ཧེ་རུ་ཀ་གསུམ་པོ་དེ་
བསྒོམ་ན། སྒྲུབ་ཐབས་བསྡུས་པར་བསྟན་པ་བཞིན་དུ་བླ་མ་ལ་དབང་ཐོབ་པར་
བྱས་དེ་ནས་ཕྱི་མའི་ལེའུ་དྲུག་པ་ནས་འབྱུང་བ་ལྟར་ཡི་དམ་གྱི་ཐང་སྐུ་རེ་རེ་བྲི་སྟེ།
རེས་མངོན་རྟོགས་རྒྱས་པར་བསྒོམ་པའི་ཐད་ཀར་འདིར་ཐང་སྐུ་ཡང་གོང་
བསྡུས་པ་ཀུན་དང་མི་འདྲ་སྟེ་དཀྱིལ་འཁོར་གྱི་འཁོར་ལོ་བྲི་སྟེ་བསྒོམ་ཆེན་གསུམ་
པོས་སོ་སོའི་ཧེ་རུ་ཀ་ལ་འཁོར་ལྷ་མོ་བརྒྱད་ཀྱིས་བསྐོར་བ་དེ་ནས་དེ་ལ་རབ་
གནས་ཕྱི་མའི་ལེའུ་དང་པོ་དང་དགུ་པ་བཞིན་བྱ་སྟེ་གུར་ལེའུ་བཞི་པའི་དུར་ཁྲོད་
དང་ནི་ཆུ་འགྲམ་དང་ཞེས་པའི་གནས་དེར་ཁྱེར། །དེ་མཎྜལ་དང་མཆོད་པ་ལ་
238 -121



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སོགས་པ་དགྲམ། ཡི་དམ་གྱི་ཐང་སྐུ་ཡང་དེར་དགྲམ་མོ། །
དེ་ནས་བསྒོམ་ཆེན་གསུམ་ཀས་སྲོད་པ་ལ་ཉལ་ནས་སྐྱ་རེངས་དང་པོ་
ཤར་ནས་བསྒོམ་པ་ལ་ཆོས་བཞི། ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་
བསྒོམ་པ་དང་
། ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་དང་། སེམས་
ཀྱི་ཞེན་པ་བཟློག་པའི་དོན་དུ་རྫོགས་རིམ་བསྒོམ་པ་དང་ཐུན་མཚམས་ཀྱི་ཆོས་སོ། །
མིང་འདོགས་བོད་སྐད་བཏགས་པ་དེ་ཡང་ཚིག་སྙན་སྙན་སྡེབས་པ་མ་ཡིན་ཏེ་
གུར་ལེའུ་བརྒྱད་པ་ནས། ཕྱག་རྒྱ་ཆེན་པོ་རབ་སྦྱོར་བས། །རིན་ཆེན་སྐུར་ནི་རྣམ་
པར་སྦྱོང་། །བསམ་གཏན་རྡོ་རྗེ་རབ་བསམས་ན། །རིན་ཆེན་སེམས་སུ་རབ་ཏུ་
བསྒྲུབ། །རྡོ་རྗེ་བཟླས་པའི་ཁྱད་པར་གྱིས། །དྲི་མེད་རྡོ་རྗེ་གསུམ་དུ་འགྱུར་ཞེས་
བཤད་དོ། །
དེ་ལས་ཀྱང་དང་པོ་བསྐྱེད་རིམ་བསྒོམ་པའོ། །དེ་ལ་གཉིས་ཏེ་རྒྱུའི་ཧེ་རུ་
ཀ་བསྐྱེད་པ་དང་
། འབྲས་བུའི་ཧེ་རུ་ཀ་བསྐྱེད་པའོ། །དང་པོ་ལ་བཅུ་ཡོད་དེ། བླ་
མ་དག་པའི་ཆོ་ག་དང་
། ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་
པ་ དང་། བསྲུང་ བའི་ འཁོར་ ལོ་ བསྒོམ་ པ་ དང་། ཆོས་ འབྱུང་ བསྒོམ་ པ་ དང་།
འབྱུང་པ་རིམ་བརྩེགས་བསྒོམ་པ་དང་
། གཞལ་ཡས་ཁང་བསྒོམ་པ་དང་
། མངོན་
པར་ བྱང་ཆུབ་ པ་ལྔས་རྒྱུའི་ཧེ་རུ་ཀ་བསྐྱེད་པ་དང་
། རྡོ་ རྗེ་ པད་མ་ བྱིན་གྱིས་
བརླབས་ནས་སྙོམས་འཇུག་བྱ་བ་དང་། འཁོར་གྱི་ལྷ་བསྐྱེད་པའོ། །
དེ་ལས་དང་པོ་བླ་མ་དག་པའི་ཆོ་ག་བྱ་བ་ནི། ད་རེས་གཞུང་དེ་སྦྱར་ནས་
བཤད་དེ་རང་གི་སྙིང་གར་རེ་ཕ་བསྒོམ་ཞེས་པ་ནི། རང་གི་ཞེས་པ་ནི་ཐ་མལ་པ་
མ་ཡིན་ཏེ་ཧེ་བཛྲ་ཞེས་བརྗོད་པས་བསྒོམ་ཆེན་གསུམ་པོས་སོ་སོའི་ཧེ་རུ་ཀར་
238-122



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བསྒོམས་པས་རང་གིའོ། །སྙིང་གར་ནི་ཐ་མལ་པའི་སྙིང་མ་ཡིན་ཏེ་ཐ་མལ་པའི་
སྙིང་དེ་ཡི་གེ་ཧྲི་ལས་པད་མ་འདབ་བརྒྱད་དུ་ཁ་བྱེ་བའོ། །རེ་ཕ་བསྒོམ་པ་ནི་རྒྱུ་ས་
བོན་གྱི་ཡི་གེར་བསྒོམ་པའོ། །དེ་ལས་བྱུང་བ་ནི་ར་དེ་ལས་སོ། །དེ་ཅིར་འགྱུར་ན་
ཉི་མའི་དཀྱིལ་འཁོར་ཞེས་ཏེ་ཉི་མའི་དཀྱིལ་འཁོར་རེ་བསྒོམ་སྟེའོ། །དེར་ནི་ཞེས་
པ་ཉི་མའི་དཀྱིལ་འཁོར་དེར་ཧཱུྃ་གི་རྣམ་པ་ཉིད་ཞེས་པས་ས་བོན་ཧཱུྃ་ནག་པོ་རེ་རེ་
བསྒོམ་པའོ། །ཐབས་དང་ཤེས་རབ་དང་རང་བཞིན་ཅན་ཞེས་པ་ཧཱུཾ་དེའི་ཧ་དང་ཟླ་
ཚེས་ཐིག་ལེ་དེ་ཐབས་ཀྱི་རང་བཞིན་ནོ། །ཧཱུྃ་གི་ཞབས་ཀྱུ་ཨུས་བྱས་པ་དང་ཁོང་
ན་ཨ་གནས་པ་དེ་ཤེས་རབ་ཀྱི་རང་བཞིན་ཅན་ནོ། །དེ་ལས་འོད་ཟེར་འཕྲོས་ཏེ་
ཚོགས་གསོག་པའི་རྟེན་སྤྱན་འདྲེན་པ་ལ་ནམ་མཁར་ཞེས་པ་རྒྱང་རིང་པོ་ལ་མི་
ཟེར་ཏེ། རང་གི་སྨིན་མཚམས་ཀྱི་མཛོད་སྤུའི་ཐད་ཀ་དེ་ལ་བྱའོ། །རྗེ་བཙུན་ནི་སོ་
སོའི་ཡི་དམ་གྱི་ལྷའོ། །དབེན་ཁང་དང་པོའི་རྗེ་བཙུན་ནི་ཧེ་རུ་ཀ་ཞལ་གཅིག་ཕྱག་
གཉིས་པ་ལ་འཁོར་ལྷ་མོ་བརྒྱད་མཆོད་པ་བྱེད་བཞིན་པ་དང་བཅས་པས་སྐོར་བ་
ཤར་ཁྱམས་ན་རང་གི་བླ་མ་ཐམས་ཅད་གཅིག་ཏུ་བསྡུས་པ་མི་བསྐྱོད་པའི་སྐུར་
བཞུགས་པའོ། །དེ་བཞིན་དུ་དབེན་ཁང་གཉིས་པ་དང་གསུམ་པས་ཀྱང་རིམ་པ་
བཞིན་དུ་ཞལ་གསུམ་ཕྱག་བཞི་པ་དང་
། ཞལ་གསུམ་ཕྱག་དྲུག་པ་ལ་ལྷ་མོ་བརྒྱད་
ཀྱིས་བསྐོར་བ་རང་གི་བླ་མ་དང་བཅས་པའོ། །རྗེ་བཙུན་དེ་རྒྱུ་གང་ལས་བསྐྱེད་པ་
ཡིན་ཞེ་ན། རྡོ་རྗེ་སྐྱེ་བ་སྙིང་རྗེ་ཆེ་ཞེས་པ་སྟེ། རྡོ་རྗེ་ནི་སྟོང་པ་སྙིང་རྗེ་ནི་བདེ་
དང་། དོན་ལ་བདེ་སྟོང་དབྱེར་མེད་ལས་སྐྱེས་པའོ། །
དེ་ལྟ་བུ་དེ་ལ་འཁོར་ནི་རྒྱན་རྣམས་ཐམས་ཅད་འཛིན་ནི་རུས་པའི་རྒྱན་ཆ་
ལྔས་བརྒྱན་པའོ། །ལྷ་མོ་བརྒྱད་པོ་ནི་གྷོ་རི་མ་ལ་སོགས་པའོ། །རྣམས་ཀྱིས་
238 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མཆོད་ཅེས་པ་ལྷ་མོ་དེ་རྣམས་མཆོད་པ་བྱེད་བཞིན་པ་དང་བཅས་པ་ཡིན་པས་སོ། །
དེ་ཡང་དཀར་མོ་ཞེས་པ་ལྷ་མོའི་མིང་ངོ་
། །རི་དྭགས་ཀྱི་མཚན་མ་འཛིན་ནི་ཕྱག་
ན་བདུད་རྩི་བྱང་ཆུབ་ཀྱི་སེམས་ཀྱིས་ཐོད་པ་བཀང་ནས་མཆོད་པ་བྱེད་བཞིན་
པའོ། །ཆོམ་རྐུན་མ་ནི་མིང་། བདུད་ལས་རྒྱལ་བའི་སྣོད་ནི་པད་མ་རཀྟས་ཐོད་པ་
བཀང་ནས་མཆོད་པའོ། །རོ་ལངས་མ་ནི་མིང་། ཆུ་ལག་ནི་བདུད་རྩི་དྲི་ཆུས་ཐོད་
པ་བཀང་བའོ། །གྷསྨ་རི་ནི་མིང་
། སྨན་འཛིན་པ་ནི་དྲི་ཆེན་གྱིས་ཐོད་པ་བཀང་
ནས་མཆོད་པ་བྱེད་བཞིན་པ་དང་བཅས་པའོ། །པུས་ཀ་སི་ནི་མིང་
། རྡོ་རྗེ་ལག་ནི་
ཤ་སྣ་ཚོགས་ཀྱིས་ཐོད་པ་བཀང་ནས་མཆོད་པ་བྱེད་བཞིན་པའོ། །རི་ཁྲོད་མ་ནི་
མིང་
། རོ་འཛིན་པ་ཐོད་པ་སྦྲང་ཆང་གིས་བཀང་ནས་མཆོད་པའོ། །གདོལ་པ་མོ་
ནི་མིང་ཅང་ཏེའུ་བརྡུང་བ་ནི་ཌཱ་མ་རུའི་སྒྲས་མཆོད་པའོ། །གཙོ་བོ་ནི་དབུས་ཀྱི་
གཙོ་བོ་ཧེ་རུ་ཀའོ། །མཆོད་ནི་མཆོད་པ་བྱེད་བཞིན་པ་དང་བཅས་པའོ། །འདོད་
ཆགས་ཆེན་པོ་རྗེས་ཆགས་ནི་ཞེན་པ་མེད་པའི་ཆགས་པའོ། །གཡུང་མོས་སྐུ་ལ་
འཁྱུད་པ་ནི་ཌ་བི་ནི་ཁྲ་མོ་གར་དང་བཅས་པས་གཙོ་བོ་ལ་འཁྱུད་དུ་འགྲོ་ཁ་མ་
དང་བཅས་པའོ། །
དེ་ལྟ་བུའི་ཚོགས་གསོག་པའི་རྟེན་སྤྱན་དྲངས་པ་དེ་ལ་ཨོཾ་གྷོ་རི་གྷཾ་ཨ་ཧཱུཾ་སྭཱ་
ཧཱ། ཞེས་པས་རང་གི་སྙིང་གའི་ཧཱུྃ་ལས་གྷོ་རི་ནག་མོ་བདུད་རྩི་བྱང་ཆུབ་ཀྱི་སེམས་
ཀྱིས་ཐོད་པ་བཀང་བ་དཔག་ཏུ་མེད་པ་སྤྲོས་ནས་མཆོད། དེ་བཞིན་དུ་ཙོ་རི་ལ་
སོགས་པས་ཀྱང་མཆོད་དེ་གོང་གི་ཆོམ་རྐུན་བདུད་ལས་རྒྱལ་བའི་སྣོད་ཅེས་པ་ལ་
སོགས་པའི་བཤད་པ་དང་འདྲའོ། །དེ་ལྟར་མཆོད་པ་དང་སྡིག་པ་བཤགས་པ
བྱ། རྗེས་ སུ་ཡིད་རང་བ། སྐྱབས་སུ་འགྲོ་བ། ལམ་བརྟེན་པ། སེམས་བསྐྱེད་པ།
པར་
238 124



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དགེ་བའི་ རྩ་བར་བསྔོ་བ་དེ་རྣམས་ཀྱང་འདིར་རྒྱས་པར་བཤད་པར་བྱ་སྟེ། བྱ་
ཐབས་ནི་སྒྲུབ་ཐབས་བསྡུས་པ་དང་མཐུན་པའོ། །དེ་རྣམས་མཐུན་པ་དང་ཧེ་བཛྲ་
མན་ལ་མུ་ཞེས་བརྗོད་པས་ཚོགས་གསོག་པའི་རྟེན་གཤེགས་སུ་གཞུག་པའོ། །
དེ་ལྟར་ཡང་གུར་ལེའུ་བཞི་པ་ནས། བླ་མ་རྡོ་རྗེ་ཅན་མཆོད་ཅིང་
། །བདུན་
པོ་ཡོངས་སུ་དག་པ་བྱ་ཟེར། །གུར་ལེའུ་བཅུ་གཉིས་པ་ནས། བཅོམ་ལྡན་བླ་མ་
སངས་རྒྱས་མཆོད། །དཀོན་མཆོག་གསུམ་ལ་སྐྱབས་སུ་མཆི་ཞེས་པ་ལ་སོགས་
པས་བླ་མ་དག་པའི་ཆོ་ག་བསྟན་ནོ། །དེ་ནས་ཚད་མེད་པ་བཞི་བསྒོམ་པ་ལ་དང་
པོར་ཞེས་པ་ནི་ཚད་མེད་པ་བཞིའི་དང་པོར་རོ། །བྱམས་པ་བསྒོམ་པར་བྱ་ནི་
སེམས་ཅན་ཐམས་ཅད་བདེ་བ་དང་ཕྲད་ན་ཅི་མ་རུང་སྙམ་པའི་བྱམས་པ་བསྒོམ་
པའོ། །དེ་ནས་སེམས་ཅན་ཐམས་ཅད་སྡུག་བསྡུལ་དང་བྲལ་ན་ཅི་མ་རུང་སྙམ་
པའི་སྙིང་རྗེ་བསྒོམ་པ་ལ། གཉིས་པ་སྙིང་རྗེ་རྣམ་བསྒོམ་ཞིང་ཞེས་སོ། །དེ་ནས་
བདེ་བ་དེ་ཡང་རྒྱུན་བརྟན་ན་ཅི་མ་རུང་སྙམ་པ་ལ། གསུམ་པ་དགའ་བ་བསྒོམ་པ་
དང་ཞེས་སོ། །དེ་ནས་དགྲ་མེད་གཉེན་མེད་བཤེས་མེད་པར་བསྒོམ་པ་ལ། ཀུན་
གྱི་མཐའ་ནས་བཏང་སྙོམས་སོ་ཞེས་སོ། །གུར་ལེའུ་བཅུ་གཉིས་པ་ནས་ཚངས་
པའི་གནས་ནི་བཞི་པོ་ལ། །བྱ་སྟེ་སེམས་ནི་ངལ་གསོ་བྱ་ཞེས་སོ། །
དེ་ནས་སྟོང་པ་ཉིད་དུ་བསྒོམ་པ་ནི། ཡང་ནི་སྟོང་པའི་བྱང་ཆུབ་སྟེ་ཞེས་པ་
སྟེ། བསྒོམ་ཆེན་གསུམ་ཀས་ཐུགས་ཀའི་ས་བོན་ཧཱུྃ་ལས་འོད་སྤྲོས་ ཕྱི་སྣོད་ ཀྱི་
འཇིག་རྟེན་འོད་དུ་ཞུ་ནས་ནང་བཅུད་ཀྱི་སེམས་ཅན་ལ་ཐིམ། དེ་བདག་གི་ལུས་
ལ་ཐིམ། དེ་སྙིང་པད་མ་འདབ་མ་བརྒྱད་པ་ལ་ཐིམ། དེ་ཉི་མའི་དཀྱིལ་འཁོར་ལ་
ཐིམ། དེ་ཧཱུྃ་གི་ཞབས་ཀྱུ་ལ་ཐིམ། དེ་ཧ་ལ་དེ་ཟླ་ཚེས་ཐིག་ལེ་ལ་ཐིམ་ནས་ནཱ་དའི་
238 -125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྣམ་པ་ལྟ་བུར་གནས་པའོ། །དེ་ལ་བརྗོད་པ་བདག་གིས་བརྗོད་ཀྱང་རང་སྒྲ་དེ་ནཱ་
ད་ལས་བྱུང་བར་བསྒོམས་ལ་ཨོཾ་ཤུ་ནྱ་ཏ་ཛཱ་ཏ་བཛྲ་སྭ་བྷ་བ་ཨཏྨ་ཀོཉཧཾ་ཞེས་ཀྱང་
བརྗོད་དོ། །
འདི་ལ་ཇོ་བོ་ནཱ་རོ་པས་མིང་འདི་སྐད་འདོགས་ཏེ། འཇུག་པ་བྱང་ཆུབ་ཀྱི་
སེམས། གནས་པ་བྱང་ཆུབ་ཀྱི་སེམས། བརྟན་པ་བྱང་ཆུབ་ཀྱིས་སེམས་ཟེར་རོ། །
དེ་ལ་འཇུག་པ་བྱང་ཆུབ་ཀྱི་སེམས་ནི་ཕྱི་སྣོད་ནས་རིམ་བཞིན་བསྡུས་ནས་ནཱ་དའི་
བར་དུ་རིམ་གྱིས་སྡུད་པ་ལ་བྱའོ། །གནས་པ་བྱང་ཆུབ་ཀྱི་སེམས་ནི་རང་གི་
སེམས་ཉིད་ནཱ་ད། ནཱ་ད་ཉིད་སེམས་ཉིད་དུ་བྱས་ནས་བསྒོམ་པའོ། །བརྟན་པ་བྱང་
ཆུབ་ཀྱི་སེམས་ནི་ༀ་ཤུ་ནྱ་ཏའི་སྔགས་ཀྱིས་སྟོང་པ་ཉིད་ཀྱིས་ང་རྒྱལ་བྱེད་པའོ། །
གུར་ལེའུ་བཞི་པ་ནས་བྱང་ཆུབ་ཏུ་ནི་སེམས་བསྐྱེད་དེ་ཟེར། གུར་ལེའུ་བཅུ་གཉིས་
པ་ནས་དཔའ་བོ་བདེན་རྫུན་རྣམ་དཔྱད་པ་ཨཱི་ཤུ་ནྱ་ཏ་ཛྙཱ་ན་བཛྲ་སྭ་བྷ་བ་ཨཏྨ་
ཀོཉཧཾ་ཞེས་སོ། །
དེ་ནས་སྲུང་འཁོར་བསྒོམ་པ་ནི། རེ་ཕས་ཉི་མ་ཞེས་པ་ལ་སོགས་པ་སྟེ།
རེ་ཕ་ནི་རྒྱུ་ས་བོན་གྱི་ཡི་གེ་རའོ། །ཉི་མ་ནི་ར་དེ་ལས་གྱུར་པའི་ཉི་མའི་དཀྱིལ་
འཁོར་དེའི་མདུན་དུ་ཞེས་པ་ཆོས་འབྱུང་བསྒོམ་པའི་མདུན་ནམ་སྔོན་དུ་བསྒོམ་པ་
ལ་བྱའོ། །ཉི་དེར་ནི་ཉི་མའི་དཀྱིལ་འཁོར་དེའི་སྟེང་དུ་ཧཱུྃ་བྱུང་སྣ་ཚོགས་རྡོ་རྗེ་ཞེས་
པས་ཧཱུྃ་ལས་བྱུང་བའི་སྣ་ཚོགས་རྡོ་རྗེ་རྒྱ་གྲམ་པ་ཞིག་བསྒོམ་པའོ། །དེའི་ལྟེ་བ་ལ་
ཧཱུྃ་བསྒོམས་ཏེ། དེ་ལས་རྡོ་རྗེ་རྒྱ་གྲམ་པའི་འོད་ཟེར་སྤྲོས་པས་རྡོ་རྗེ་རྒྱ་གྲམ་པའི་
ར་བ་དང་དྲྭ་བར་གྱུར་པ་ལ། རྡོ་རྗེ་དེ་ཉིད་ཀྱི་ནི་ར་བ་དང་ཞེས་སོ། །གུར་བཅིང་
ཡང་ཞེས་པ་འོད་ཟེར་སྟེང་དུ་སོང་བས་རྡོ་རྗེའི་གུར་བྱས་པའོ། །ཡང་ཞེས་པ་མ་
པ་ཡང་༩
238 -126



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྨོས་པ་གཞན་སྡུད་པར་བྱེད་པའི་ཚིག་སྟེ། འོག་ཏུ་སོང་བས་རྡོ་རྗེའི་ས་གཞི་བྱས་
པའོ། །དེ་ནས་གཞིའི་མོའི་ཉི་མའི་དཀྱིལ་འཁོར་འོད་དུ་ཞུ་ཕྱི་རོལ་དུ་སོང་བས་མེ་
རི་བྱས། གཞི་མོའི་རྡོ་རྗེ་རྒྱ་གྲམ་པ་ལས་རྡོ་རྗེ་བརྐྱང་པའི་འོད་ཟེར་སྤྲོས་པས་ར་
བ་དང་དྲྭ་བའི་བུ་ག་སང་སེང་ཡོད་པ་ཐམས་ཅད་བཀག་ནས་ཞ་ལ་བྱས་པར་
བསྒོམས་ལ་རྣམ་པར་སྒོམ་པ་ཉིད་ཅེས་སོ། །
དེ་ནས་ཆོས་འབྱུང་བསྒོམ་པ་ནི། བསྲུང་འཁོར་དེའི་ནང་དུ་ཆོས་འབྱུང་གྲུ་
གསུམ་པོ་རྩ་བ་ཕྲ་བ་ཐུར་དུ་ཟུག་པ་ཁ་གདེངས་ཆེ་བ་གྱེན་ལ་བསྟན་པ་ཁ་དོག་
དཀར་པོ་བསྒོམ་པའོ། །འདི་ཡང་ལེའུ་བརྒྱད་པ་ནམ་མཁའི་ཁམས་སུ་བྷ་ག་
བསམ་ཞེས་ པ་དང་གུར་ལེའུ་བཞི་པ་དང་བཅུ་གཉིས་པ་ནས་ཆོས་ཀྱི་འབྱུང་
གནས་བསམ་བྱ་སྟེ་ཞེས་སོ། །དེ་ནས་འབྱུང་བ་རིམ་བརྩེགས་བསྒོམ་པ་ནི་གུར་
ལེའུ་བཅུ་གཉིས་པ་ནས་སྲིད་པ་ལུགས་འབྱུང་དུ་སྔོན་སྲིད་པ་ཆགས་ལུགས་དང་
སྦྱར། རྩ་རྒྱུད་ཀྱི་ལེའུ་བརྒྱད་པ་ནི་སྲིད་པ་ལུགས་ཟློག་སྟེ། དང་པོ་སའི་དཀྱིལ་
འཁོར་གྲུབ་བཞི། དེའི་སྟེང་ དུ་ ཆུའི་དཀྱིལ་ འཁོར་ ཟླུམ་པོ། དེའི་སྟེང་དུ་མེའི་
དཀྱིལ་འཁོར་གྲུ་གསུམ། དེའི་སྟེང་དུ་རླུང་གི་དཀྱིལ་འཁོར་ཟླ་གམ་པ། དེའི་སྟེང་
དུ་ཧཱུཾ་ལས་འཁོར་ལོ་རྩིབས་སུམ་ཅུ་སོ་གཉིས་པ་ཞིག་བསྒོམ། དེའི་དབུས་སུ་ནམ་
མཁའི་ནཱ་ད་ཆ་གཉིས་བྱས་པའི་ཆ་གཅིག་བབས་པར་བསྒོམ་སྟེ། གུར་ལེའུ་བཅུ་
གཉིས་པ་ནས་བདག་ཉིད་རྣམ་པར་བསྒོམ་པར་བྱ་ཟེར་རོ། །
དེས་དོན་ལ་འབྱུང་བ་བཞི་འཁོར་ལོ་དང་ལྔ་ནཱ་ད་དང་དྲུག་འདྲེས་པ་ལས་
གཞལ་ཡས་ཁང་གྲུ་བཞི་སྒོ་བཞི་པར་བསྒོམ། དེའི་ནང་དུ་གདན་བསྒོམ་
དང་པོར་རོ་ནི་རྣམ་བསྒོམ་ལ་ཞེས་པ་སྟེ། གཞལ་ཡས་ཁང་གི་དབུས་ཀྱི་ལྟེ་བ་ལ་
238-127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རོའི་གདན་རེ་རེ་བསྒོམ། པད་མ་འདབ་མ་བརྒྱད་ལ་ཚངས་པ་ལ་སོགས་པའི་
གདན་བརྒྱད་བསྒོམ། རོའི་གདན་དེ་ཡང་ཆོས་ཀྱི་དབྱིངས་ཀྱི་བདག་ཉིད་བརྗོད་
ཅེས་པ་སྟེ་རོ་དེས་ཆོས་ཀྱི་དབྱིངས་སྟོང་ཉིད་མཚོན་པའོ། །དེ་ལྟར་གཞལ་ཡས་
ཁང་གདན་དང་བཅས་པ་བསྒོམ་པ་དང་གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་
ཨ་ནི་ལ་ཏ་བཛྲ་སྭ་བྷ་བ་ཨཏྨ་ཀོཉཧཾ་ཞེས་པས་གཞལ་ཡས་ཁང་གི་རྒྱས་གདབ་
ཀྱང་བྱའོ། །དེ་ནས་མངོན་པར་བྱང་ཆུབ་པ་ལྔས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་
ལ། དེ་སྟེང་ཞེས་པ་རོའི་གདན་གྱི་སྟེང་དུའོ། །རྣལ་འབྱོར་པ་གནས་ནི་གདན་དེའི་
སྟེང་དུ་བློ་གནས་པའོ། །དེར་བློ་གནས་ནས་ཧེ་རུ་ཀ་ནི་རྣམ་པར་བསྒོམ་ཞེས་པ་
དམ་བཅའ། ཇི་ལྟར་བསྒོམ་ན་ཨཱ་ལི་ཟླ་བ་ཀཱ་ལི་ཉི་ཞེས་པ་སྟེ། རོའི་གདན་གྱི་
སྟེང་དུ་ཨཱ་ལི་ཞེས་པ་ཨཱ་ལི་གཡས་སྐོར་དང་གཡོན་སྐོར་ལས་ཟླ་བ་ཞེས་པ། ཟླ་
བའི་དཀྱིལ་འཁོར་ཞིག་བསྒོམ། དེ་ནས་མངོན་པར་བྱང་ཆུབ་པ་ནཱ་དའོ། །ཡེ་
ཤེས་ནི་མེ་ལོང་ལྟ་བུའི་ཡེ་ཤེས་སོ། །དེའི་ནང་དུ་ཀཱ་ལི་ཞེས་པ་གཡས་སྐོར་དང་
གཡོན་སྐོར་ལས་ཉི་ཞེས་པ་ཉི་མའི་དཀྱིལ་འཁོར་ཞིག་བསྒོམ། དེ་མངོན་པར་
བྱང་ཆུབ་པ་ན་གསུམ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །ཉི་ཟླ་གཉིས་ཀྱི་
བར་དུ་ཨ་དང་ཧཱུཾ་སྒོམ་པ་ལ་ས་བོན་གང་དུ་སོན་གྱུར་པ་ཞེས་སོ། །དེ་ཉིད་ཞེས་པ་
ནི་ས་བོན་དེ་ཉིད་དོ། །སེམས་དཔའ་ཞེས་བྱར་བརྗོད་ཞེས་པ་བྱང་ཆུབ་ཀྱི་སེམས་
ཀྱི་བདག་ཉིད་ཡིན་པས་ནའོ། །
དེ་ལས་འོད་ཟེར་སྤྲོས་སངས་རྒྱས་མཆོད་སེམས་ཅན་གྱི་དོན་བྱས་ཚུར་
འདུས་པས་རྡོ་རྗེ་ཧཱུྃ་གིས་མཚན་པ་དང་གྲི་གུག་ཨོཾ་གྱིས་མཚན་པ་སྟེ་དོན་ལ་ཕྱག་
མཚན་ས་བོན་གྱིས་མཚན་པར་གྱུར་པ་དེ་ཉིད་བདེ་སྟོང་དབྱེར་མེད་པའི་རང་
238 -128



དཔལ་དགྱེས་པ་རྡོ་རྗེའི་བཤོད་འབུམ་ནོར་བུའི་སྒྲོན་མེ།
བཞིན་ཡིན་པས་ན་མཆོག་ཏུ་དགའ་བའི་རང་བཞིན་ཅན་ཞེས་སོ། །མངོན་
བྱང་ཆུབ་པ་ན་གསུམ་པ། ཡེ་ཤེས་ན་སོ་སོ་ཀུན་ཏུ་རྟོག་པའི་ཡེ་ཤེས་སོ། །དེ་ལས་
འོད་ཟེར་སྤྲོས་སངས་རྒྱས་མཆོད་པ་དང་སེམས་ཅན་གྱི་དོན་བྱས་ནས་ཚུར་འདུས་
པ་ལ་གཉིས་པ་ལ་ནི་ས་བོན་བསྡུ་ཞེས་སོ། །དེའི་དུས་ན་ཉི་ཟླ་གཉིས་ས་བོན་
ཕྱག་མཚན་གཉིས་ཏེ་བཞི་དཀྲུག་གིས་འདྲེས་པ་དེ་མངོན་པར་བྱང་ཆུབ་པ་ན་བཞི་
པ། ཡེ་ཤེས་ན་བྱ་བ་གྲུབ་པའི་ཡེ་ཤེས་སོ། །དེ་རྣམས་འདྲེས་པ་ལས་འོད་ཟེར་
སྤྲོས་ཚུར་འདུས་པ་ལས་གསུམ་པ་ལ་ནི་ཟེར་ཀྱང་སྒྲའི་གནས་གྱུར་པ་ཡིན་ཏེ་ལྔ་
པ་ལ་ནི་གཟུགས་བརྙན་རྫོགས་ཏེ་བསྒོམ་ཆེན་གསུམ་ཀས་རྒྱུའི་རྡོ་རྗེ་འཆང་དེ་
དགྱེས་རྡོར་ཞལ་བརྒྱད་ཕྱག་བཅུ་དྲུག་པ་བསྐྱེད་དོ། །དེ་མངོན་པར་བྱང་ཆུབ་པ་ན་
ལྔ་པ། ཡེ་ཤེས་ན་ཆོས་ཀྱི་དབྱིངས་ཀྱི་ཡེ་ཤེས་སོ། །
དེ་ནས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱེད་པ་ལ།
དང་པོ་ཡུམ་གྱི་འདོམས་སྟོང་པ་ཉིད་དུ་བསྒོམ། ཡི་གེ་ཧྲི་ལས་པད་མར་བསྐྱེད།
ཨས་པད་མའི་ཟེའུ་འབྲུ་བྱས། ཕཊ་ ཀྱིས་པད་མའི་བུ་ག་བཀག་པ་དང་། ཡབ་
ཀྱིས་ཨཱི་པད་མ་སུ་ཁ་དྷ་ར་ཞེས་པའི་སྔགས་ཀྱིས་པད་མར་བྱིན་གྱིས་བརླབས་སོ། །
དེའི་བསྒོམ་ཐབས་གུར་ལེའུ་བཅུ་བཞི་པ་ནས་བཤད། སྔགས་བརྟག་པ་
ལེའུ་གཉིས་པ་ནས་བཤད་དོ། །
དེ་ནས་ཡབ་ཀྱི་འདོམས་སྟོང་པ་ཉིད་དུ་བསྒོམ། ཧཱུྃ་ལས་རྡོར་བསྐྱེད། ཨོཾ་
གྱིས་རྡོ་རྗེ་ནོར་བུ་བྱས་ཕཊ་ཀྱིས་རྡོ་རྗེའི་བུག་པ་བཀག་པ་དང་
། ཡུམ་གྱིས་ཕྱི་
མའི་ལེའུ་བཅུ་གཉིས་པའི་ཨོཾ་བཛྲ་མ་ཧཱ་དྷེ་ཤ་ཞེས་པ་ལ་སོགས་གསུམ་གྱིས་ཡབ་
ལ་བསྐུལ་ལོ། །དེ་ནས་སྙོམས་འཇུག་བྱས་པས་སྦྱོར་མཚམས་ནས་སིད་སིད་ཞེས་
ག་པ་ཕྱི་མའི་
238 -129



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའི་འོད་ཟེར་གྱི་སྒྲ་དང་བཅས་པ་བྱུང་ནས་སངས་རྒྱས་མཆོད་སེམས་ཅན་གྱི་དོན་
བྱས་ཐུགས་གཉིས་སུ་མེད་པའི་ཡེ་ཤེས་ཀྱི་བཅུད་ཚུར་བསྡུས་ཡབ་ཀྱི་ཞལ་དུ་
ཞུགས་ནས་ཡབ་གྱིས་ཨཱ་བ་དྷ་ཏི་ནས་ཡུམ་གྱི་པད་མར་གྷི་ཙི་ལ་སོགས་པའི་ས་
བོན་བརྒྱད་དུ་སྤྲོས་པ་དང་ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཏ་བཛྲ་སྭ་བྷ་བ་ཨཏྨ་
ཀོཉཧཾ་ཞེས་པའི་རྗེས་སུ་ཆགས་པའི་ང་རྒྱལ་བྱའོ། །
དེ་ནས་ལྷ་མོ་རྣམས་དགོད་པ་ནི་རྐང་ཐོན་དུ་མཛད་དེ། རྐང་ཐོན་བྱ་བའི་
གོ་བ་ཡང་ཡུམ་གྱི་པད་མའི་ས་བོན་ལས་ལྷ་མོར་བསམས་ལ་བདག་གཙོ་བོས་གྷོ་
རི་ཧཱུཾ་སྭཱ་ཧཱ་ཞེས་བརྗོད་པས་ཡུམ་གྱི་པད་མ་ནས་ཅུར་གྱིས་བྱུང་ནས་ཤར་ཕྱོགས་
ཀྱི་པད་མ་འདབ་མའི་སྟེང་ན་གདན་ཚངས་པ་ཡོད་པའི་སྟེང་དུ་ལྷ་མོ་གྷོ་རི་སྐུ་
མདོག་ནག་མོ་གཡས་གྲི་གུག་གཡོན་རོ་ཧི་ཏའི་ཉ་བསྣམས་པ་ཞིག་གདོན། དེ་
བཞིན་དུ་ཨོཾ་ཙོ་རི་ཙེ་སྭཱ་ཧཱ་ཞེས་བརྗོད་པས་ལྷོ་ཕྱོགས་ཀྱི་པད་མའི་དབང་པོའི་
གདན་གྱི་སྟེང་དུ་ཙོ་རི་ལ་སོགས་པ་ལྷ་མོ་རྣམས་གདོན་ནོ། །དེ་ལྟར་བརྟག་པ་ཕྱི་
མའི་ལེའུ་ལྔ་པ་ནས་དཀར་མོ་དབང་པོའི་ཕྱོགས་ཕྱུང་ནས། ཤར་གྱི་སྒོ་རུ་ཡང་
དག་གནས། །སྒྲུབ་དང་སྲུབ་པའི་སྦྱོར་བ་ལས། །ཆོམ་རྐུན་མ་ཡང་ཕྱུང་ནས་ནི་
ཞེས་པ་ལ་སོགས་པ་དང་། གུར་ལེའུ་བཞི་པ་ནས་ཀྱང་མཁའ་འགྲོ་མའི་འཁོར་ལོ་
སྤྲོས་ཞེས་སོ། །འདི་ནས་ཀྱང་རྣལ་འབྱོར་མ་བརྒྱད་ཡོངས་བསྐོར་ནས་ཞེས་འོག་
ནས་བཤད་དོ། །དེས་ནི་འཁོར་གྱི་ལྷ་བསྐྱེད་པའོ། །དེ་རྣམས་ཀྱིས་ནི་རྒྱུའི་ཧེ་རུ་
ཀ་བསྐྱེད་པའི་ཆོས་བཅུ་རྫོགས་སོ། །
ད་ནི་འབྲས་བུའི་ཧེ་རུ་ཀ་བསྐྱེད་པ་ལ་ཆོས་བཅུ་སྟེ། དྲི་ཟ་ཉེ་བར་ཞུགས་
པ་ དང་། ལྷ་མོ་བཞིས་ མྱ་ ངན་ གྱི་གླུས་བསྐུལ་བ་དང་། འབྲས་ བུའི་ ཧེ་རུ་ཀ་
238 -130



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབང་
ཏུ་
བཞེངས་པ་དང༌། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་
།
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེས་པ་དང་
།
བསྐུར་བོ་དང་། མཆོད་པ་དང་། བསྟོད་པ་དང་
། བདུད་རྩི་མྱང་བ་དང་། བསྐྱེད་
པའི་རིམ་པའི་ཏིང་ངེ་འཛིན་བསྒོམ་པའོ། །དེ་ལས་དང་པོ་དྲི་ཟ་ཉེ་བར་ཞུགས་པ་
ནི་ནམ་མཁའི་ནཱ་ད་དེ་སྐར་མདའ་འཕོ་བའི་ཚུལ་དུ་བཅོམ་ལྡན་འདས་ཀྱི་ཞལ་དུ་
ཞུགས་ཡུམ་གྱི་པད་མར་ཕབ་པས་ཡུམ་བདེ་བའི་ངོ་བོར་བཞུགས། ཡུམ་ཞུ་བས་
ཡབ་ཀྱང་བདེ་བའི་ངོ་བོར་ཞུ་ནས་དངུལ་ཆུའི་རྣམ་པ་ལྟ་བུར་གྱུར་པར་སྒོམ་པའོ
། །
དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། དེ་ནས་རྡོ་རྗེ་ཆགས་ཆེན་ཏེ། །རིག་
མར་བཅས་པ་ཞུ་བར་གྱུར་ཅེས་པ་དང་
། གུར་ལེའུ་བཞི་པ་ནས། དྲི་ཟ་རབ་
ཞུགས་ནས་ནི། །ལྷུང་སྟེ་ཞུ་བ་རྗེས་དྲན་པ་ཞེས་སོ། །དེ་ནས་ལྷ་མོ་བཞི་མྱ་ངན་གྱི་
གླུས་བསྐུལ་བ་ནི། པུ་ཀ་སི་ལ་སོགས་པ་མཚམས་ཀྱི་ལྷ་མོ་བཞི་པོ་དེས་གཙོ་བོ་
ཡབ་ཡུམ་མེད་པར་ཤེས་ནས་གླུས་བསྐུལ་ཏེ་བརྟག་པ་ཕྱི་མའི་ལེའུ་ལྔ་པ་ནས། རྗེ་
བཙུན་སྙིང་རྗེའི་ཡིད་བཞེངས་ཤིག །པུ་ཀ་ སི་ནི་བདག་ལ་སྐྱོབས་ཞེས་པ་ལ་
སོགས་པས་བསྐུལ་ལོ། །གུར་ལེའུ་བཞི་པ་ནས་ཀྱང་མཚམས་ཀྱི་ལྷ་མོ་རྣམས་
ཀྱིས་བསྐུལ། །བསྐུལ་ནས་འཁོར་ལོ་འདྲེན་པ་ནི་ཞེས་སོ། །
ད་ནི་འབྲས་བུའི་ཧེ་རུ་ཀར་བཞེངས་པར་འདོད་པ་ནི་ཧཱུཾ་ལས་བྱུང་པའི་རྡོ་
རྗེ་ནི་ཞེས་པ་ལ་སོགས་པ་སྟེ། གོང་དུ་རྒྱུའི་ཧེ་རུ་ཀ་བསྐྱེད་པའི་དུས་ནི་བསྒོམ་
ཆེན་གསུམ་ཀས་མཐུན་པར་ཞལ་བརྒྱད་ཕྱག་བཅུ་དྲུག་པར་བསྐྱེད་པ་ཡིན། ད་
ལན་འབྲས་བུའི་ཧེ་རུ་ཀ་བསྐྱེད་པའི་དུས་སུ་སོ་སོའི་སྐུར་བཞེངས་པ་ཡིན་ཏེ། དེ་
ཡང་གོང་དུ་དངུལ་ཆུའི་རྣམ་པ་ལྟ་བུ་ལས་འོད་ཟེར་སྤྲོས་ཚུར་འདུས་པས་རོའི་
238 -131



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གདན་དེའི་སྟེང་དུ་ཧཱུྃ་རེ་རེ་གྱུར། དེ་ལས་འོད་སྤྲོས་ཚུར་འདུས་པས་ཧཱུྃ་ལས་བྱུང་
པའི་རྡོ་རྗེ་ནི་ཞེས་པ་སྟེ་རྡོ་རྗེར་གྱུར་པའོ། །རྡོ་རྗེ་དེ་ཡང་ཁ་དོག་ནག་པོ། ཁྲོ་བོའི་
རྡོ་རྗེ་ཡིན་པས་ན་འཇིགས་ཆེན་པོ་ཞེས་སོ། །རྡོ་རྗེ་ལྟེ་བའི་དབུས་གནས་པར་ཞེས་
པ་རྡོ་རྗེའི་ལྟེ་བ་ལས། ཡང་ནི་ཧཱུཾ་གི་དེ་ཉིད་བསྒོམ་ཞེས་པ་སྟེ་དོན་ལ་རྡོ་རྗེ་ལྟེ་བ་
ལ་ཧཱུྃ་གིས་མཚན་པ་རེ་རེར་གྱུར་པའོ། །ཧཱུཾ་གི་རྣམ་པ་གྱུར་བལྟས་ནས་ཞེས་པ་རྡོ་
རྗེ་ཧཱུྃ་གིས་མཚན་པ་དེ་ལས་ཀྱང་འོད་སྤྲོས་ཚུར་འདུས་པས་ཅིར་གྱུར་ན། ཞེ་སྡང་
བདག་ཉིད་ཞེས་པ་སྟེ་བསྒོམ་ཆེན་གསུམ་པོ་དེ་དབེན་ཁང་དང་པོར་ཞལ་གཅིག་
ཕྱག་གཉིས་པ། དབེན་ཁང་གཉིས་པར་ཞལ་གསུམ་ཕྱག་བཞི་པ། དབེན་ཁང་
གསུམ་པར་ཞལ་གསུམ་ཕྱག་དྲུག་པའི་སྐུའོ། །དེ་རྣམས་རྣམ་པར་བསྒོམ་ཞེའོ། །
ཧེ་རུ་ཀ་གསུམ་པོ་དེ་ཡང་རྡོ་རྗེ་ལས་སྐྱེས་པས་ན་རྡོ་རྗེ་སྐྱེ་བ་ཞེས་སོ། །
ནག་པོ་ཆེ་ཞེས་པ་ནི་ཧེ་རུ་ཀ་གསུམ་པོ་དེ་སྐུ་མདོག་དེ་ཐུགས་ཀྱི་རིགས་
མཚོན་པའམ། ཐབས་ཤེས་རབ་དབྱེར་མེད་པའི་རྟགས་སུ་ནག་པོར་བསྒོམ་ན་
ཡང་བསྒོམ། འདམ་སྐྱེས་ནི་པད་མའོ། །སྔོན་པོ་འདྲ་བའི་མདོག་ནི་པད་མ་སྔོན་
པོ་བཞིན་དུ་ཧེ་རུ་ཀ་གསུམ་པོ་དེའི་སྐུ་མདོག་ཤེས་རབ་ཤས་ཆེ་བའི་བརྡར་སྔོན་
པོར་བསྒོམ་ན་ཡང་བསྒོམ། ཡང་ན་ཐབས་ཤས་ཆེ་བའི་བརྡར་ཧེ་རུ་ཀ་གསུམ་པོ་
དེ་སྔོ་དང་ཉི་མའི་མདོག་དེ་སྔོ་ཞིང་དམར་བར་བསྒོམ་ན་ཡང་བསྒོམ། ཧེ་རུ་ཀ་
གསུམ་གྱི་སོ་སོའི་སྐུ་མདོག་ཏུ་མི་བཞེད་དེ། ཧེ་རུ་ཀ་གསུམ་སྐུ་མདོག་ཐ་མི་དད་
པས་ངེས་པར་ཞེས་པ་ཧེ་རུ་ཀ་གསུམ་པོ་དེ་ནག་པོར་བསྒོམ་པ་དང་
། སྔོན་པོར་
བསྒོམ་པ་ནི། སྔོ་ཞིང་དམར་བར་བསྒོམ་པ་དང་གསུམ་པོ་དེ་རང་གར་དད་པར་
བསྒོམ་པ་ཡིན་པས་རྣམ་པར་བསྒོམ་ཞེའོ། །
238 -132



དཔལ་དགྱེས་པ་རྡོ་རྗེའི་བཤོད་འབུམ་ནོར་བུའི་སྒྲོན་མེ།
དེ་ནས་ སྐྱེ་མཆེད་དྲུག་ དང་ སྐུ་ གསུང་ ཐུགས་ བྱིན་གྱིས་བརླབ་པ་ནི།
བཞེངས་པ་ལ་ནི་ཡིག་འབྲུ་དགོད་ཞེས་པ་སྟེ། མིག་ཏུ་མཾ་ལས་སྐྱེད་པའི་གཏི་མུག་
རྡོ་རྗེ་མ་དཀར་མོ། སྣ་ལ་མཾ་ལས་སེར་སྣ་རྡོ་རྗེ་མ་སེར་མོ། ལྕེ་ལ་རཾ་ལས་འདོད་
ཆགས་རྡོ་རྗེ་མ་དམར་མོ། དཔྲལ་བར་ཨོཾ་ལས་ཕྲག་དོག་རྡོ་རྗེ་མ་ལྗང་གུ། སྙིང་
ཀར་ཨོཾ་ལས་རེག་བྱ་རྡོ་རྗེ་མ། དེ་རྣམས་ཐམས་ཅད་ཞལ་གཅིག་ཕྱག་གཉིས་པ།
གཡས་གྲི་གུག་གཡོན་ཐོད་པ། མཆན་ཁུང་དུ་ཁ་ཊཾ་ག་བཅུག་པ། སྐྱིལ་ཀྲུང་ཕྱེད་
པའི་གར་གྱིས་རོའི་གདན་གྱི་སྟེང་ན་བཞུགས་པའོ། །དེ་ལྟར་ཡང་བརྟག་པ་ཕྱི་
མའི་ལེའུ་གསུམ་པ་ནས། མིག་ལ་གཏི་མུག་རྡོ་རྗེ་མ། །རྣ་བར་ཞེ་སྡང་རྡོ་རྗེ་མ་
ཞེས་པ་
་པ་ལ་སོགས་པ་དང་། གུར་ལེའུ་བཞི་པ་ནས། མིག་སོགས་ལ་ནི་གཏི་མུག་
ལ་སོགས་ཞེས་པ་དང་
། ཡང་དེ་ཉིད་ལས་མིག་ལ་གཏི་མུག་རྡོ་རྗེ་དགོད་ཅེས་སོ།
།
དེ་ནས་སྤྱི་བོར་ཨོཾ་ལས་སྐུ་རྡོ་རྗེ་མ་དཀར་མོ། །མགྲིན་པར་ཨ་ལས་གསུང་རྡོ་རྗེ་
མ་དམར་མོ། སྙིང་ཀར་ཧཱུྃ་ལས་ཐུགས་རྡོ་རྗེ་མ་སྔོན་མོ། ཕྱག་མཚན་སྐྱེ་མཆེད་ཀྱི་
ལྷ་དང་འདྲའོ། ཨོཾ་སརྦ་ཏ་ཐཱ་ག་ཏ་ཁེ་ཙི་ར་བཛྲ་སྭ་བྷ་བ་ཨཏྨ་ཀོཉཧཾ
། ཨོཾ་སརྦ་ཏ་
ཐ་ག་ཏ་བྷུ་ཙ་ར་བཛྲ་སྭ་བྷ་བ་ཨཏྨ་ཀོཉཧཾ། ཨོཾ་སརྦ་ཏ་ཐ་ག་ཏ་པ་ཏ་ལ་ཝ་སི་ནི་
བཛྲ་སྭ་བྷ་བ་ཨཏྨ་ཀོཉཧཾ་ཞེས་རྒྱས་གདབ་བོ། །དེ་ལྟར་ཡང་གུར་ལེའུ་བཞི་
ནས། རྡོ་རྗེ་གསུམ་པོ་གནས་གསུམ་དགོད་ཅེས་པ་དང་
། ཡང་དེ་ཉིད་ནས་མཁའ་
སྤྱོད་མ་དང་ས་སྤྱོད་ཉིད་ཅེས་པ་ལ་སོགས་པས་བསྟན་ཏོ། །
དེ་ནས་ཡང་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་
བསྲེ་བ་ལ་ནམ་མཁའི་དཀྱིལ་འཁོར་ཁྱབ་པའི་ཞེས་པ་ལ་སོགས་པ་སྟེ། འབྲས་
བུའི་ ཧེ་ རུ་ ཀ་ དེ་ བསྒོམ་ ཆེན་ གསུམ་ གས་ སེམས་ དཔའ་ སུམ་བརྩེགས་ པར་
238 -133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྒོམས་ཏེ་དེའི་ཐུགས་ཀའི་ཧཱུྃ་ལས་འོད་སྤྲོས་པས་འོད་དེ་ནམ་མཁའི་དཀྱིལ་
ཁོར་ཁྱབ་པར་སྤྲོ་བས་སོ། །འོད་ཟེར་དེའི་ཁ་དོག་ཇི་ལྟ་བུ་སྤྲོ་ན་རང་གི་ལུས་
མཚུངས་ཞེས་པ་སྟེ་གོང་གི་རང་གི་ཧེ་རུ་ཀ་དེ་ནག་པོར་བསྒོམས་ན་འོད་ཟེར་ཀྱང་
ནག་ པོ། སྔོན་ པོར་ བསྒོམས་ན་ འོད་ ཀྱང་ སྔོན་པོ། །རང་ སྔོ་ ཞིང་ དམར་ བར་
བསྒོམས་ན་འོད་ཟེར་ཡང་སྔོ་ཞིང་དམར་བར་སྤྲོ་བ་ལས་རྣམ་པར་སྤྲོ་ཞེས་སོ། །དེ་
ལྟར་སྤྲོ་བ་དང་འོད་ཟེར་དེས་རང་འདྲ་བའི་ཡེ་ཤེས་ཀྱི་དཀྱིལ་འཁོར་སྤྱན་དྲངས་
པ་ལ་བསྡུས་ན། དེ་ལྟར་བསྡུས་པ་དེ་ལ་ཕྱི་ནང་གསང་བ་གསུམ་གྱིས་མཆོད།
བསྟོད་པ་ཅི་རིགས་པས་ཀྱང་བསྟོད་དོ། །དེ་ལྟར་ཡང་གུར་ལེའུ་དྲུག་པ་ནས་ནམ་
མཁའི་དབྱིངས་ཀྱི་དབུས་གནས་པར། ཡེ་ཤེས་དཀྱིལ་འཁོར་བསྒོམ་པར་བྱ། །
བསྐུར་གནས་ཆེན་པོ་རབ་བྱས་ལ། །འདོད་པའི་ཡོན་ཏན་ལྔར་ལྡན་པ། །མཆོད་
པ་ཀུན་གྱིས་མཆོད་པར་བྱ་ཟེར་རོ། །སྙིང་གར་བཀུག་པ་ན་ཞེས་པ་ནི་གྷོ་རི་ཛ་
ཞེས་པས་ལྷ་སོ་སོའི་མགོ་ཐོག་ཏུ་དགུག །ཙོ་རི་ཧཱུྃ་གིས་ལྷ་སོ་སོ་ལ་
ལི་ཐཾ་གྱིས་བཅིང་
། གྷསྨ་རི་ཧོས་མི་དགྱེས་པ་མེད་པར་དགྱེས་པར་བྱའོ། །དེ་ལྟར་
དམ་ཚིག་སེམས་དཔའ་དང་ཡེ་ཤེས་སེམས་དཔའ་གཉིས་སུ་མེད་པར་བསྲེས་
བས་ཡོ་གི་ནི་ཞེས་པ་ནི་རྣལ་འབྱོར་པའོ། །ཞེ་སྡང་བདག་ཉིད་འགྱུར་ནི་ཞེ་སྡང་
རྣམ་པར་དག་པའི་སྐུར་གྱུར་པ་ལ་བྱའོ། །
དེ་ནས་རྒྱུད་ཀྱི་དོན་བསྡེབས་ལ་དབང་བསྐུར་ཏེ། ཐུགས་ཀའི་ཧཱུཾ་ལས་
འོད་སྤྲོས་ཏེ་ཁམས་གསུམ་ན་བཞུགས་པའི་སངས་རྒྱས་ཐམས་ཅད་སྤྱན་དྲངས་ཏེ་
དེ་ལ་ཨཱི་གྷོ་རི་གཾ་ཨ་ཧཱུཾ་སྭཱ་ཧཱ་ཞེས་པ་ལ་སོགས་པ་བརྗོད་པས་གྷོ་རིས་བདུད་རྩི་
བྱང་ཆུབ་ཀྱི་སེམས་ཀྱིས་ཐོད་པ་བཀང་པ་དཔག་ཏུ་མེད་པ་ལ་སོགས་པ་བདག་
པ་ལ་གཞུག །བྷེ་ཏ་
238 -134



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རང་གི་ཐུགས་ཀ་ནས་སྤྲུལ་ནས་ལྷ་མོ་བརྒྱད་ཀྱིས་མཆོད་ནས་གསོལ་བ་བཏབ་པ་
ནི་གུར་ལེའུ་བཅུ་གཉིས་པའི་བྱང་ཆུབ་རྡོ་རྗེ་སངས་རྒྱས་ལ་ཞེས་པ་ལ་སོགས་པ་
དེའམ། ཡང་ན་བརྟག་པ་དང་པོའི་ལེའུ་བཞི་པའི་ཨ་བྷི་ཥིན་ཙ་ཏུ་མཾ་སརྦ་ཏ་ཐཱ་ག་
ཏ་ཞེས་པ། བོད་སྐད་དུ་མགོན་པོ་དེ་བཞིན་གཤེགས་པ་ཀུན། །ཁྱེད་ཀྱིས་བདག་
ལ་དབང་བསྐུར་ཞིག་ཅེས་པ་དེས་བདག་གིས་གསོལ་བ་གདབ་པའོ། །
དེ་ནས་སངས་རྒྱས་དེ་རྣམས་ཧེ་རུ་ཀའི་གཟུགས་སུ་གྱུར་ནས་ཕྱག་ཏུ་
བདུད་རྩི་ལྔས་གང་པའི་བུམ་པ་བསྣམས་ནས་སྤྱི་བོ་ནས་མར་དབང་བསྐུར་བར་
བསྒོམ། དེ་ནས་ཆུ་དེ་ཅུང་ཟད་ཡར་འཁྱིལ་བས་རིགས་ཀྱི་བདག་པོས་དབུ་བརྒྱན་
པ་ལས་གཙོ་བོ་ལ་མི་བསྐྱོད་པས་དབུ་བརྒྱན། འཁོར་རྣམས་ལ་བརྒྱན་ལུགས་ཕྱེ་
བའི་ལེའུ་བཞི་པ་ནས་འབྱུང་བ་བཞིན་བརྒྱན་ནོ། །དེ་ནས་ཨོཾ་སརྦ་ཏ་ཐཱ་ག་ཏ་ཨ་
བྷི་ཥེ་ཀ་ཏ་བཛྲ་སྭ་བྷ་བ་ཨཏྨ་ཀོཉཧཾ་ཞེས་པས་རྒྱས་གདབ་པའོ། །
དེ་ནས་ཐུགས་ཀའི་ཧཱུཾ་ལས་འོད་སྤྲོས་ཏེ་འཇིག་རྟེན་ན་གཟུགས་སྡུག་པ་
དང་སྒྲ་སྙན་པ་ལ་སོགས་པ་ཐམས་ཅད་ཚུར་བསྡུས་ཏེ་ལྷ་སྣམ་ན་ཚུར་མཆོད་པའི་
ལྷ་མོར་གྱུར་པ་དེ་རྣམས་ཀྱིས་ཚུར་མཆོད་པར་བསྒོམ། དངོས་སུ་བདག་རང་གིས་
ཕྱིའི་མཆོད་པས་མཆོད། དེ་ནས་གྷོ་རི་ལ་སོགས་པ་ནང་གི་མཆོད་པ་དང་
། གསང་
བའི་མཆོད་པའི་བྷཾ་བི་ནི་ལ་སོགས་པ་ཡང་སྤྲུལ་ལ་མཆོད་དོ། །གུར་ལེའུ་བདུན་
པའི་ཨོཾ་སརྦ་ཏ་ཐཱ་ག་ཏ་པུ་ཙ་བཛྲ་སྭ་བྷ་བ་ཨཏྨ་ཀོཉཧཾ་ཞེས་རྒྱས་གདབ་བོ། །དེ་
ནས་ བསྟོད་པ་ནི། མཆོད་ པའི་ ལྷ་མོ་དེ་རྣམས་ ཀྱིས་ བདག་ དཀྱིལ་འཁོར་ གྱི་
འཁོར་ལོར་བསྒོམས་ནས་ཡོད་པ་ལ་ཚུར་ལ་བསྟོད་པར་བསམ། དངོས་སུ་བདག་
ཉིད་ཀྱིས་བསྟོད་པ་རྒྱས་པ་གུར་ལེའུ་བཅོ་ལྔ་པ། བསྡུས་པ་བརྒྱད་པ། ཤིན་ཏུ་
238-135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྡུས་པ་གུར་ལེའུ་དགུ་པ་ནས་འབྱུང་བ་བཞིན་བསྟོད་དོ། །ཨོཾ་སརྦ་ཏ་ཐཱ་ག་ཏ་སྐུ་
ཏི་ར་བཛྲ་སྭ་བྷ་བ་ཨཏྨ་ཀོཉཧཾ་ཞེས་རྒྱས་གདབ་བོ། །དེ་ནས་བདུད་རྩི་མྱང་སྟེ་ཡཾ་
ལས་རླུང་གི་དཀྱིལ་འཁོར། དེའི་སྟེང་དུ་རཾ་ལས་མེའི་དཀྱིལ་འཁོར། ཨ་ལས་
ཐོད་པ། དེའི་ནང་དུ་ཤ་ལྔ་བདུད་རྩི་ལྔ་བསྒོམས་ཏེ་ཡཾ་ལས་རླུང་རཾ་ལས་མེ་འབར་
ཐོད་པ་བསྲོས་པས་དེའི་ནང་གི་ཤ་ལྔ་བདུད་རྩི་ལྔ་པོ་ཁོལ་དེ་ལས་རླངས་པ་བྱུང་
བས་སྟེང་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་བབ། དམ་ཚིག་གི་བདུད་རྩི་དང་
ཡེ་ཤེས་ཀྱི་བདུད་རྩི་གཉིས་འདྲེས་པ་དེ་ལ་ཨོཾ་ཨ་ཧཱུཾ་ལན་གསུམ་བརྗོད་མཐར་ཟླ་
ཕྱེད་རྡོ་རྗེ་ཡང་ཐོད་པའི་ནང་དུ་ལྷུང་ནས་བདུད་རྩིར་ལྟེམ་གྱིས་ཞུ་བ་དེ་ལ་ལྷ་
ཐམས་ཅད་ཀྱི་ལྗགས་ཀྱི་རྩེ་མོ་ལ་རྡོ་རྗེ་ནས་འབྲུ་ཙམ་བསྒོམས་ཏེ། དེ་ལས་འོད་
ཟེར་གྱི་ཕྲུ་གུ་བྱུང་ནས་བདུད་རྩི་དེ་དྲངས་ནས་གསོལ་བར་བསྒོམ། དེ་ནས་གུར་
ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་བཛྲ་སྭ་བྷཱ་བ་ཨཏྨ་ཀོཉཧཾ་ཞེས་པས་
རྒྱས་གདབ་བོ། །དེ་རྣམས་ནི་རྒྱུད་ཀྱི་དོན་ཕན་ཚུན་དུ་བསྡེབས་པའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པའམ། དེ་ལས་དང་པོ་
དབེན་ཁང་དང་པོར་ཞལ་གཅིག་ཕྱག་གཉིས་པའི་སྒྲུབ་ཐབས་སྟོན་ཏོ། །སྔོ་དང་
ཞེས་པ་ཞལ་གཅིག་ཕྱག་གཉིས་པའི་སྐུ་དེའི་སྐུ་མདོག་གོ །འོད་ཟེར་མཚུངས་
པའི་མདོག་ནི་འོད་ཟེར་ཁ་དོག་དྲུག་དང་ལྡན་པའོ། །བན་དྷུ་དམར་པོའི་སྤྱན་དང་
ལྡན་ཞིང་སྤྱན་རྩ་དམར་པོ། དབུ་སྐྲ་གྱེན་དུ་བརྫེས་ཤིང་འཁྱིལ་བ་དང་ལྡན་པའོ། །
ཕྱག་རྒྱ་ལྔས་ནི་རྣམ་པར་བརྒྱན་ནི་རུས་པའི་རྒྱན་ཆ་ལྔའོ། །དེ་ཉིད་བཤད་པ་རུས་
པའི་འཁོར་ལོ། རུས་ པའི་རྣ་ཆ། ནོར་བུ་དང་ཞེས་པས་རུས་པའི་མགུལ་རྒྱན།
ལག་གདུབ་དང་ནི་སྐེ་རགས་དང་ལྔའོ། །རྒྱན་ཆ་ལྔ་པོ་དེ་ཡང་དགོས་པ་སངས་
238 136



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
WWW.
རྒྱས་ལྔ་ནི་རྣམ་དག་པ་ཞེས་པ་དེ་བཞིན་གཤེགས་པའི་རིགས་ལྔ་རྣམ་པར་དག་པ་
ཞེས་པས་སོ། །འདི་རྣམས་ཞེས་པ་འཁོར་ལོ་ལ་སོགས་པས་སོ། ། ཕྱག་རྒྱ་རབ་ཏུ་
གྲགས་ནི་རྒྱན་ཆ་ལྔ་གྲགས་པའོ། །སྡང་མིག་ནི་སྤྱན་རྩ་དམར་པོར་བགྲོད་པའོ།
བརྒྱད་གཉིས་པོའི་ཚུལ་ནི་ལོ་བཅུ་དྲུག་ཙམ་ལོན་པ་ཤིན་ཏུ་གཞོན་ཤ་ཆགས་པའོ། །
གཡོན་ན་རྡོ་རྗེ་ཐོད་པ་དང་ནི་ནང་དུ་རྡོ་རྗེ་བཅུག་པ་གཡོན་དུ་བསྣམས་པའོ། །
གཡོན་པ་ནས་ཀྱང་ཁ་ཁྱོ་ག་ནི་ཁ་ཊཾ་ག་གཡོན་གྱི་མཆན་ཁུང་དུ་བཅུག་པའོ།
ཕྱག་གཡས་པ་ན་རྡོ་རྗེ་ནག་པོ་ཉིད་བསྣམས་པའོ། །ཧཱུྃ་གི་ཡི་གེ་འདོན་པའི་བདག་
གི་ཞལ་ནས་ཧཱུྃ་ཞེས་པ་རྒྱུན་དུ་སྒྲོགས་པའོ། །དེ་ལྟ་བུའི་ཧེ་རུ་ཀ་ཞལ་གཅིག་ཕྱག་
གཉིས་པའི་སྐུ་དེ་ལ་འཁོར་རྣལ་འབྱོར་མ་བརྒྱད་ནི་གྷོ་རི་ལ་སོགས་པ་ལྷ་མོ་
བརྒྱད་དོ། །ཡོངས་བསྐོར་ནས་ནི་ཧེ་རུ་ཀ་ལ་ལྷ་མོ་བརྒྱད་ཀྱིས་བསྐོར་བ་ལྟ་བུའི་
དཀྱིལ་འཁོར་དུ་བསྒོམ་པའོ། །དུར་ཁྲོད་ནི་དུར་ཁྲོད་ཆེན་པོ་བསྐྱེད་དོ། །མགོན་
པོ་ནི་གཙོ་བོ་ཧེ་རུ་ཀའོ། །རོལ་ནི་དུར་ཁྲོད་བརྒྱད་ཀྱིས་ཡོངས་སུ་བསྐོར་བའི་
དབུས་ན་བཞུགས་པའོ། །དབུགས་རྒྱུ་ཞེས་བྱའི་རིགས་པ་འདིས་ཞེས་པ་ནི་ཤ་ས་
ཏའི་སྒྲ་ལས་ཉམས་སུ་མྱོང་བའི་རོ་ལ་ཡང་འགྲོ། དབུགས་དང་བྲལ་བའི་རོ་ལ་
ཡང་འགྲོ་བ་ལས་འདིར་དབུགས་དང་བྲལ་བའོ། །འགྱུར་ལ་ལོ་ན་དབུགས་མི་རྒྱུ་
བའི་རིགས་པ་འདིས། དུར་ཁྲོད་ཞེས་ནི་མངོན་པར་བརྗོད་ཟེར་རོ། །
ད་ནི་དབེན་ཁང་གཉིས་པ་ཞོལ་གསུམ་ཕྱག་བཞི་པའི་བསྐྱེད་རིམ་སྟོན་ཏེ།
ཕྱག་བཞི་ནི་བདུད་བཞི་ལས་ཞེས་གོ་སླའོ། །གོང་དུ་བརྗོད་པའི་གཟུགས་དང་སྐུ་
མདོག་ནི་གོང་ཞལ་གཅིག་ཕྱག་གཉིས་པའི་སྔོ་དང་ཉི་མ་མཚུངས་པའི་མདོག་
ནས། སྡང་མིག་བརྒྱད་ གཉིས་ལོའི་ཚུལ་ལ་ སྙོགས་ པའོ། །ཧཱུྃ་ལས་བྱུང་བ་ནི་
238 -137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྐྱེད་པར་བྱེད་པའི་ས་བོན་ནོ། །ཕྱག་གཡོན་གྱི་ཚིག་གོ་སླའོ། །གཡས་ཀྱི་ཕྱག་
ན་རྡོ་རྗེ་ནི་རྡོ་རྗེ་དེ་ལ་འོད་མེ་བཞིན་དུ་འཕྲོ་བའོ། །གཞན་གོ་སླ། བཅོམ་ལྡན་
འདས་ཀྱི་གཟུགས་ཅན་ནི་དེ་ལྟ་བུའི་ཞལ་གསུམ་ཕྱག་བཞི་པ། དེ་ལ་ཡང་རྣལ་
འབྱོར་མ་བརྒྱད་ཡོངས་བསྐོར་གྱི་ཚིག་བཞི་པོ་འདིར་བླང་སྟེ་དེ་ལྟར་ལྷ་དགུ་
བསྒོམ་པའོ། །
ད་ནི་དབེན་ཁང་གསུམ་པ་ན་ཞལ་གསུམ་ཕྱག་དྲུག་པའི་བསྐྱེད་རིམ་སྟོན་
ཏེ། ཕྱག་དྲུག་པ་ཞེས་པ་ཡན་ཆད་གསལ་ལོ། །གཅེར་བུ་གོང་དུ་བརྗོད་པའི་སྐུ་
མདོག་དང་གཟུགས་ཅན་ནི་གོང་གི་སྔོ་དང་ཉི་མ་མཚུངས་པའི་མདོག་ནས་བརྒྱད་
གཉིས་པོའི་ཚུལ་གྱི་བར་རོ། །ཕྱག་རྣམས་ནི་ཞེས་པ་ན་མར་གསལ། བཅོམ་ལྡན་
འདས་ཇི་ལྟར་མེ་ལྟར་ཤེས་རབ་ནི་སྐུ་མདོག་དང་རྒྱན་ནོ། །ཕྱག་མཚན་ནི་གཡས་
གཡོན་གྱི་གྲི་གུག་ཐོད་པ་རིམ་བཞིན་ནོ། །ཁམས་གསུམ་བདག་ཉིད་ཅན་གྱི་རོ་
མནན་པ་ནི་ཁམས་གསུམ་པོ་ཐམས་ཅད་རོ་གཅིག་པའི་གདན་རོའི་གདན་ཡོད་
པའོ། །དེ་ལྟ་བུ་དེ་ལ་ནི་འཁོར་གོང་གི་རྣལ་འབྱོར་མ་བརྒྱད་ཞེས་པའི་ཚིག་བཞི་
པོ་འདིར་ཡང་དྲང་སྟེ་དེར་ལྷ་དགུ་དུར་ཁྲོད་དང་བཅས་པའོ། །དེ་རྣམས་ཀྱིས་ནི་
ལུས་ཀྱི་ཞེན་པ་ཟློག་པའི་དོན་དུ་བསྐྱེད་རིམ་བསྒོམ་པའོ། །
དེ་ལ་སྐྱོ་ན་ངག་གི་ཞེན་པ་ཟློག་པའི་དོན་དུ་བཟླས་པ་བྱ་བ་ནི། འཁོར་གྱི་
ལྷ་མོ་བརྒྱད་པོ་ཐུགས་ཀར་བསྡུས་ནས་བཟླས་པ་བྱ་སྟེ། བཟླས་ལུགས་གོང་
བསྡུས་པའི་དང་ཁྱད་མེད། དེ་ནས་སེམས་ཀྱི་ཞེན་པ་བཟློག་པའི་དོན་དུ་རྫོགས་
རིམ་བསྒོམ་སྟེ། ཆགས་ཅན་ཡིན་ན་ལས་ཀྱི་ཕྱག་རྒྱ་ལ་བརྟེན་ནས་བསྒོམ་སྟེ་
བརྟག་པ་དང་པོའི་ལེའུ་ལྔ་དང་བརྒྱད་པ་ནས་འབྱུང་བ་བཞིན་བསྒོམ། ཆགས་
238 -138



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བྲལ་ཡིན་ན་གཏུམ་མོ་སྒྱུ་ལུས་འོད་གསལ་དེ་ཚོ་གང་རུང་ཞིག་བསྒོམ་པའོ། །དེ་
ནས་ཐུན་མཚམས་ཀྱི་ཆོས་ཀྱང་བསྡུས་པ་བཤར་བཏབ་པ་ལྟར་བྱའོ། །དེ་ནས་
ལས་དང་པོ་པའི་སྤྱོད་ལམ་བཅོ་ལྔ་པོ་གུར་ལེའུ་བཅོ་ལྔ་པ་ལྟར་བྱའོ། །དེ་ལྟར་
ཐུན་བཞིའི་རྣལ་འབྱོར་གྱིས་སེམས་མི་གནས་པ་གནས་པ་ལ་བསྒོམ། གནས་པ་
བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་
པ་བྱས་ནས། ཟླ་བ་གསུམ་དང་ཞག་བདུན་ན་སངས་རྒྱས་པར་བརྟག་པ་ཕྱི་མའི་
ལེའུ་གཉིས་པར་དོན་སྡེབས་འོང་ངོ༌
། །དེ་ལྟར་ལེའུའི་གཞུང་དེ་ནས་ཧེ་རུ་ཀ་
གསུམ་ལ་སྒྲུབ་ཐབས་བསྡུས་པ་གསུམ། བར་པ་གསུམ་རྒྱས་པ་གསུམ་སྟེ་དེ་ལྟར་
སྒྲུབ་ཐབས་དགུར་བྱས་ནས་ལེའུའི་གཞུང་བཤད་ནས།
ད་ནི་ལེའུའི་མཚན་བསྟན་པ་ནི། ལྷའི་ལེའུ་ཞེས་པ་ནི་གོང་བཤད་པར་
ཞལ་གྱིས་བཞེས་པ་དང་འདྲའོ། །གསུམ་པ་ནི་གྲངས་ཀྱི་གནས་གཞན་ནོ། །ལེའུ་
གསུམ་པའོ།།
།།
ལེའུ་བཞི་པ་འདི་ལ་ལེའུ་ལེའུའི་འབྲེལ་དང༌
། ལེའུའི་མདོར་བསྟན་རྒྱས་
བཤད་དང་། ལེའུའི་མངོན་པར་རྟོགས་པའི་འབྲེལ་དང་གསུམ་མོ། །དེ་ལ་ལེའུ་
ལེའུའི་འབྲེལ་ནི་ལྷ་དེ་ལ་ཡང་དབང་མ་བསྐུར་ན་གནས་སྐབས་ཀྱི་ཆོ་ག་རྫོགས་
པར་མི་འགྱུར་བས་ལེའུ་བཞི་པ་ལྷ་དབང་བསྐུར་བའི་ལེའུ་བྱུང་བའོ། །མདོར་
བསྟན་རྒྱས་བཤད་ནི་ལེའུ་དང་པོ་ནས་བསྐྱེད་དང་གནས་དང་བྱེད་རྒྱུ་དང་ཞེས་
པའི་གནས་པ་བྱ་བ་དེ་ལེའུ་བཞི་པའི་མདོར་བསྟན་ཡིན་བྱས་པ་དེ། འདི་ནས་
ལྷའི་ལེའུ་བཤད་པར་བྱོས་པའི་ལེའུ་བཞི་པ་འདིས་ཡི་གེའི་དོན་དེ་ཡར་རྒྱས་པར་
འཆད་དེ་མདོར་བསྟན་རྒྱས་བཤད་ཀྱི་དབང་དུ་བྱས་པའོ། །ལེའུའི་མངོན་རྟོགས་
238 -139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཀྱི་འབྲེལ་ནི་དོན་སྡེབས་ལེའུ་གསུམ་པ་ཀུན་ཏུ་བཤད་དེ། ཡེ་ཤེས་སེམས་དཔའ་
སྤྱན་དྲངས་གཉིས་སུ་མེད་པར་བསྲེས་པའི་རྗེས་ལ་དབང་བསྐུར་བ་འདིའི་ལེའུ་
བཞི་པ་བཞིན་དབང་བསྐུར་བྱ་སྟེ་དེ་ནི་མངོན་རྟོགས་ཀྱི་འབྲེལ་ལོ། །
ལེའུ་འདི་རང་ལ་ཆོས་གསུམ་བཤད་པ་ཞལ་གྱིས་བཞེས་པ་དང་
། ལེའུའི་
གཞུང་དང་། ལེའུ་མཚན་ནོ། །དེ་ལས་དང་པོ་ཞལ་གྱིས་བཞེས་པ་ནི་ལྷ་ཞེས་པ་ནི་
ལས་ཚོགས་ཀྱི་ལྷ་དང་
། མངོན་རྟོགས་ཀྱི་ལྷའོ། །དབང་བསྐུར་བ་ནི་གཉིས་གང་
ཡིན་ཡང་ཡེ་ཤེས་སེམས་དཔའ་བསྲེས་ལ་དབང་བསྐུར་དགོས་པས་ནའོ། །ལེའུ་
པ་ཏ་ལ་གཞུང་གཅོད་ཅིང་སྐྱོང་བའོ། །བཤད་པར་བྱ་ནི་ཞལ་གྱིས་བཞེས་པའོ། །
ད་ནི་ལེའུའི་གཞུང་འདི་ལ་གཉིས། དབང་བསྐུར་བའི་ཆོ་ག་དང་
། བསྟེན་
པ་བསམ་པ་སློབ་པའི་སྤྱོད་པའོ། །དེ་ལས་དང་པོ་ལྷ་དབང་བསྐུར་བའི་ཆོ་ག་འདི་
རང་གི་སྙིང་གར་ཞེས་པ་ནི་ལས་ཚོགས་ཀྱི་ལྷ་དང་
། མངོན་རྟོགས་ཀྱི་ལྷ་གང་ཡིན་
པའི་སྙིང་གར་རོ། །ས་བོན་བསམ་མོ་ཞེས་པ་ནི་ས་བོན་ནི་ལྷ་ཁ་ཅིག་ལ་ཧཱུྃ་བསྒོམ་
པ་ཡང་ཡོད། ཁ་ཅིག་ལ་ཧྲི་བསྒོམ་པ་ཡང་ཡོད། ཁ་ཅིག་ལ་ཨ་བསྒོམ་པ་ཡང་ཡོད་
དེ། ལྷ་གང་ཡིན་པའི་ས་བོན་བསྒོམ་པ་ཡིན་ཏེ། འདིར་ས་བོན་ཞེས་པ་ནི་དབང་
བསྐུར་ཐུན་མོང་བ་ལ་དགོངས་པའོ། །ས་བོན་གང་ཡིན་དེ་ལས་འོད་ཟེར་ཕྲོ་བ་ལ་
ས་བོན་འོད་ཟེར་ཞེའོ། །ནག་པོ་ཞེས་ པ་ནི་ཉེ་བར་མཚོན་པ་མིན་ཏེ་ལྷའི་སྐུ་
མདོག་དང་མཐུན་པའི་འོད་ཟེར་སྤྲོ་ཏེ། ལྷ་ཁ་ཅིག་ལ་ནག་པོར་སྤྲོ་བ་ཡོད། ཁ་
ཅིག་ལ་དཀར་པོར་སྤྲོ་བ་ཡོད། ཁ་ཅིག་ལ་དམར་པོ་སྤྲོ་བ་ཡོད་དོ། །
ལྕགས་ཀྱུའི་རྣམ་པའི་གཟུགས་ཀྱིས་ཕྱུང་ནས་ཞེས་པ་ནི། འོད་ཟེར་དེའི་
དབྱིབས་ལྕགས་ཀྱུ་ལྟ་བུ་མ་ཡིན། ལྕགས་ཀྱུས་ཀྱང་འགུགས་པར་བྱེད། འོད་ཟེར་
238-140



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གྱིས་ཀྱང་འགུགས་པའི་ངོས་ནས་སོ། །དེས་ཞེས་པ་འོད་ཟེར་དེས་སོ། །ཁམས་
གསུམ་དུ་བཞུགས་པའི་སངས་རྒྱས་ཐམས་ཅད་མདུན་གྱི་ནམ་མཁར་སྤྱན་དྲངས་
ལ། དེ་ལ་མངོན་རྟོགས་ཀྱི་ལྷ་ཡིན་ན་མ་མོ་བརྒྱད་ཀྱི་ཡང་དག་པར་མཆོད་ཞེས་པ་
མ་མོ་བརྒྱད་ཀྱིས་མཆོད་པའོ། །ལྷ་ཚོགས་ཀྱི་ལྷ་ཡིན་ན་མ་མོ་བརྒྱད་ཀྱི་དོན་དུ་མེ་
ཏོག་མ་ལ་སོགས་པའི་མཆོད་པ་ལྔས་མཆོད་དོ། །དེ་ལྟར་མཆོད་པ་དང་། གསོལ་
བ་གདབ་པར་བྱའོ་ཞེས་པ་དེ་ཡང་ ཨཾ་ ཨ་བྷི་ཥིན་ཙ་ཞེས་པའི་ སྔགས་འདིས་
གསོལ་བ་གདབ་པ་ཡིན་ཏེ། བོད་སྐད་དུ་མགོན་པོ་དེ་བཞིན་གཤེགས་པ་
་པ་ཀུན་
ཐམས་ཅད་ཁྱེད་ཀྱིས་བདག་ལ་དབང་བསྐུར་ཅིག་པའོ། །ཡང་ན་གུར་ལེའུ་བཅུ་
གཉིས་པ་ནས་བྱང་ཆུབ་རྡོ་རྗེ་སངས་རྒྱས་ལ། །ཆེན་པོ་ཆེན་པོ་སྩལ་པ་བཞིན་ཞེས་
པ་ལ་སོགས་པ་དེས་གདབ་བ། །དེ་ལྟར་གསོལ་བ་བཏབ་པས་སངས་རྒྱས་དེ་
རྣམས་ཧེ་རུ་ཀའི་གཟུགས་ཀྱིས་ཞེས་པ་ནི་རིགས་ལྔའི་ཧེ་རུ་ཀའི་གཟུགས་སུ་གྱུར་
པར་བསྒོམ་པའོ། །དེ་ནས་དེ་རྣམས་ཀྱི་ཕྱག་ཏུ་དེ་བཞིན་གཤེགས་པའི་བདག་
ཉིད་དུ་བདུད་རྩི་ལྔས་གང་བའི་བུམ་པ་ལྔ་བཟུང་ནས། གུར་ལེའུ་བཅུ་གཉིས་པའི་
དབང་བསྐུར་རྡོ་རྗེ་ཆེན་པོ་ལ། ཁམས་གསུམ་ཀུན་གྱི་ཕྱག་འཚལ་བ་ཞེས་པ་ལ་
སོགས་པ་ཚིག་བརྗོད་ཅིང་སྤྱི་བོ་ནས་མར་དབང་བསྐུར་བར་བསམ་མོ། །
དབང་བསྐུར་ན་ཞེས་པ། དེ་ལྟར་དབང་བསྐུར་པའི་དུས་ན། མེ་ཏོག་གི་
ཆར་དང་རྔའི་སྒྲ་དང་
། གུར་གུམ་གྱི་ཆར་ཞེས་པ་ནི་ནམ་མཁའ་ནས་མར་འབབ་
པར་བསྒོམ་སྟེ་དབང་རྟགས་སོ། །གཟུགས་རྡོ་རྗེ་མ་ལ་སོགས་པ་ནི་སྒྲ་རྡོ་རྗེ་མ་
དང་དྲི་རྡོ་རྗེ་མ་ལ་སོགས་པའོ། །དེ་རྣམས་ཀྱིས་ནམ་མཁའ་ནས་མར་མཆོད་པ་
བྱེད་པར་བསྒོམ། རྡོ་རྗེའི་གླུ་སྤྱན་མ་ཞེས་པ་ནི་བརྟག་པ་ཕྱི་མའི་ལེའུ་བཞི་པའི་ཀོ་
238-141



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལ་ཨི་རི་ཊི་མུ་མུ་ནི་རི་ཞེས་པའི་གླུ་དེ་སྤྱན་མ་དང་
། མ་མ་ཀི་ལ་སོགས་པས་ལེན་
པར་བསམ། དེ་ལྟར་དབང་བསྐུར་ནས་ཆུ་ཅུང་ཟད་ཡར་འཁྱིལ་བས་རིགས་ཀྱི་
བདག་པོས་དབུ་བརྒྱན་པར་གྱུར་ཏེ། དབུ་བརྒྱན་ལུགས་བརྟག་པ་ཕྱི་མའི་ལེའུ་
བཞི་པ་བཞིན་ནོ། །རང་གིས་བླ་མ་ལ་དབང་རྫོགས་པར་ཐོབ་ན་འདིར་ཡང་
དབང་རྫོགས་པར་བླངས་པ་ཡིན་ཏེ། གོང་གི་དེ་བཞིན་གཤེགས་པ་ལྔའི་བདག་
ཉིད་ཅེས་པའི་ཚིག་དེས་ནི་གསང་དབང་སྒྱུ་མ་ལྟ་བུའི་སྒྲས་བསྐུལ་ནས་ཐིག་ལེ་
དཀར་དམར་རང་གི་ལྕེ་ཐོག་ཏུ་བཞག་པར་བསྒོམ་པའོ། །དབང་བསྐུར་ན་ཉེ
ད་ན་ཞེས་
པའི་ཚིག་གསུམ་གྱིས་བདག་ལ་དེ་དག་བྱ་བ་དེ་གཏད་ནས་སྙོམས་འཇུག་བྱས་
ནས་དབང་གསུམ་པའི་ཉམས་སུ་མྱོང་པ་རྒྱུད་ལ་སྐྱེས་པའོ། །གཟུགས་རྡོ་རྗེ་མ་ལ་
སོགས་པའི་ཚིག་གསུམ་གྱིས་དབང་གསུམ་པའི་ཉམས་དེ་དབང་བཞི་པ་ཚིག་
དབང་གིས་གཏན་ལ་ཕབ་པར་བསྒོམས་པའོ། །འདིས་ནི་ཧེ་རུ་ཀ་གནས་སྐབས་
ཀྱི་ཆོ་ག་རྫོགས་པ་ཉིད་དོ། །དེ་རྣམས་ལས་ནང་དོན་དུ་གཏུམ་མོའི་རྫོགས་རིམ་
དང་སྦྱར་བའི་བཤད་པ་ཞིག་གསུང་སྟེ། དེ་ཡང་གཏུམ་མོ་བསྒོམ་པ་གཅིག་གིས་
ལུས་བཅོས་ནས་རླུང་ནང་དུ་བརྡེགས་པས་ལས་ཀྱི་རླུང་ལོག་ནས་གཏུམ་མོ་ཡེ་
ཤེས་ཀྱི་མེ་འབར་བ་ལ་གོང་གི་རྔའི་སྒྲ་འབྱུང་བར་འགྱུར་རོ་ཞེས་ཏེ། གཏུམ་མོའི་
འབར་སྒྲའོ། །གཏུམ་མོའི་མེ་དེས་སྤྱི་བོ་ནས་ཧཱུྃ་ལས་བདུད་རྩི་བྱང་ཆུབ་ཀྱི་སེམས་
ཀྱི་ཐིག་ལེ་ཕབ་པ་དེས་དབང་བསྐུར་ནས་མེ་ཏོག་གི་ཆར་འབབ་པར་འགྱུར་རོ་
ཞེས་སོ། །དེ་ནས་ལྟེ་བའི་མེ་ཤེས་རབ་སྟོང་པ་དང་སྤྱི་བོའི་བྱང་སེམས་ཐབས་
བདེ་བ་དེ་གཉིས་འདྲེས་པས་བདེ་ལ་མི་རྟོག་པའི་ཉམས་མྱོང་དེ་ཉམས་དགའ་
བའི་སྒོ་ནས་གུར་གུམ་གྱི་ཆར་རོ། །གཟུགས་རྡོ་རྗེ་མ་ལ་སོགས་པ་ནི་ནང་དུ་
238 -142



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཉམས་སུ་མྱོང་བ་དེ་ལྟར་སྐྱེས་པས་ཕྱིར་ཡང་གཟུགས་དང་སྒྲ་ལ་སོགས་པ་ཐམས་
ཅད་ལྷན་ཅིག་སྐྱེས་པའི་ཡེ་ཤེས་ སུ་འཆར་བའོ། །རྡོ་རྗེའི་གླུ་སྤྱན་མ་ལ་སོགས་
པའི་ལྷ་མོ་ནི་འབྱུང་པ་བཞི་རྣམ་པར་དག་པ་ཡིན་ཏེ་དོན་ལ་འབྱུང་བ་བཞི་ཡང་
ལྷན་ཅིག་སྐྱེས་པའི་ཡེ་ཤེས་སུ་འཆར་བའོ། །
ད་ནི་བསྟེན་པ་བསམ་པ་སློབ་པའི་སྤྱོད་པ་ནི་སྤྱིར་གཉིས་ལས། འདི་ནི་
བསྐྱེད་རིམ་གྱི་བསྟེན་པ་བསམ་པ་སློབ་པའི་སྤྱོད་པའོ། །དེ་ལྟར་ཐུན་གསུམ་དུ་
ཞེས་པ་ནི་གུར་ནས་ཐུན་བཞི་རུ་ནི་དམ་བཅས་ལ་ཟེར་ཏེ་འདེམ་ཀའོ། །བྱིན་གྱིས་
བརླབས་པའི་སྒོམ་པ་ནི་བསྐྱེད་རིམ་གྱི་ཏིང་ངེ་འཛིན་ནོ། །རྣམ་པ་སྒོམ་ན་ནི་
མཉམ་པར་བཞག་པའོ། །རྗེས་ཐོབ་ལ་ལངས་ཏེ་ལྷའི་གཟུགས་སུ་བཞག་གོ་ཞེས་
པ་ཕྱི་སྣོད་ཀྱི་འཇིག་རྟེན་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་དུ་བལྟ།
ནང་བཅུད་ཀྱི་སེམས་ཅན་ཅི་མཐོང་ནི་ཡི་དམ་གྱི་ལྷར་བལྟའོ། །དེས་ནི་ལེའུའི་
གཞུང་བཤད་ནས།
ད་ནི་ལེའུའི་མཚན་ནི་དབང་གི་ལེའུའི་ལྷ་དབང་བསྐུར་བའོ། །བཞི་པ་ནི་
གྲངས་ཀྱི་གནས་གཞན་ནོ།།
ལེའུ་ལྔ་པ་འདི་ལ་ལེའུ་ལེའུའི་འབྲེལ་ནི་དེ་ལྟར་ལྷ་དབང་བསྐུར་ཀྱང་
འབྲས་བུ་མཐར་ཐུག་ཐོབ་པར་བྱེད་པ་ལ་རྫོགས་རིམ་དགོས་པས་ལེའུ་ལྔ་པ་
རྫོགས་རིམ་འདི་བྱུང་བའོ། །ལེའུའི་མདོར་བསྟན་རྒྱས་བཤད་ནི་ལེའུ་དང་པོའི་ཧེ་
རུ་ཀ་ནི་བསྐྱེད་པའི་རྒྱུ་ཞེས་པ་ནས་དེ་ལྟར་ཧེ་རུ་ཀ་བསྒོམ་བྱ་ཞེས་པའི་བར་དང་
།
ཡང་ལེའུ་དང་པོ་ནས་དེ་ཁོ་ན་ཉིད་བཞི་ནི་བདག་གི་དེ་ཁོ་ན་ཉིད་དང་། སྔགས་ཀྱི་
དེ་ཁོ་ན་ཉིད་དང་ལྷའི་དེ་ཁོ་ན་ཉིད་དང༌། ཡེ་ཤེས་ཀྱི་དེ་ཁོ་ནའོ་ཞེས་པའི་དེ་
238 --- 143



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྣམས་ཀྱིས་ལེའུ་ལྔ་པའི་མདོར་བསྟན་ཡིན་བྱས་པ་དེ། འདི་ནས་དེ་ཁོ་ན་ཉིད་ཀྱི་
ལེའུ་བཤད་པར་བྱའོ་ཞེས་པའི་ལེའུ་ལྔ་པ་འདི་ཡ་གའི་དོན་རྒྱས་པར་འཆད་དོ། །
མདོར་བསྟན་རྒྱས་བཤད་ཀྱི་དབང་དུ་བྱས་པའོ། །
ལེའུའི་མངོན་རྟོགས་ཀྱི་འབྲེལ་ནི་གོང་ལེའུ་གསུམ་པར་བཤད་པ་བཞིན་
དུ་ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ། ངག་གི་ཞེན་པ་བཟློག་པའི་
དོན་དུ་བཟླས་པ་བྱས་ནས། སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་
བསྒོམ་པ
་པ་ཆགས་ཅན་དང་ཆགས་བྲལ་གཉིས་ལས། ཆགས་ཅན་ཡིན་ན་བརྟག་པ་
དང་པོའི་ལེའུ་ལྔ་པ་དང་བརྒྱད་པ་བཞིན་བསྒོམ་ཞེས་མངོན་རྟོགས་ལེའུ་གསུམ་
པར་བསྒྲིགས་སོ། །
ལེའུ་འདི་རང་ལ་ཆོས་གསུམ་བཤད་པ་ཞལ་གྱིས་བཞེས་པ་དང་
། ལེའུའི་
གཞུང་དང་
། ལེའུའི་མཚན་ནོ། །དེ་ལས་དང་པོ་ཞལ་གྱིས་བཞེས་པ་ནི། དེ་ནས་
ཞེས་པ་བཞི་པ་བཤད་པའི་འོ། །དེར་ཞེས་པ་གཟུགས་སྒྲ་དྲི་རོ་རེག་བྱ་ལ་སོགས་
པའོ། ཁོ་ན་ཞེས་པ་གཟུགས་ལྷན་ཅིག་སྐྱེས་པའི་ཡེ་ཤེས་སུ་འཆར། སྒྲ་ལྷན་ཅིག་
སྐྱེས་པའི་ཡེ་ཤེས་སུ་འཆར་བའོ། །དེ་ཉིད་ཞེས་པ་གཟུགས་ལྷན་ཅིག་སྐྱེས་པའི་
ཡེ་ཤེས་སུ་འཆར་བ་དེས་མི་བསླུ་བའོ། །དེ་བཞིན་དུ་དྲི་ལ་སོགས་པ་ཡང་ངོ་ །
ལེའུ་པ་ཏ་ལ་ཞེས་པ་གཞུང་གཅོད་ཅིང་སྐྱོང་བའོ། །བཤད་པར་བྱ་ནི་ཞལ་གྱིས་
བཞེས་པའོ། །
ད་ནི་ལེའུའི་གཞུང་ངོ༌
། །ལེའུ་འདི་རྒྱུད་ཀྱི་ཆིངས་བྱས་པའི་གར་སྡུད་ན།
དཔལ་དགྱེས་པ་རྡོ་རྗེ་ལ་གཞི་རང་བཞིན་འབྲས་བུ་གསུམ་ལས་འདི་རང་བཞིན་
གྱི་རྒྱུད་དུ་གཏོགས། དེ་ལ་རྣལ་འབྱོར་དང་རྣལ་འབྱོར་གྱི་སྤྱོད་པ་དང་
། རྣལ་
238 mm.144



དཔལ་དགྱེས་པ་རྡོ་རྗེའི་བཤོད་འབུམ་ནོར་བུའི་སྒྲོན་མེ།
འབྱོར་གྱི་དམ་ཚིག་དང་གསུམ་ལས་འདི་རྣལ་འབྱོར་དུ་གཏོགས། དེ་ལ་བསྐྱེད་
རིམ་དང་རྫོགས་རིམ་གཉིས་ལས་འདི་རྫོགས་རིམ་གྱི་རྣལ་འབྱོར་དུ་གཏོགས་སོ། །
རྫོགས་རིམ་ལ་ཆིངས་ཀྱི་དབང་དུ་གསུམ་བྱ་སྟེ། དངོས་པོའི་གནས་སྐབས་དང་།
ལམ་གྱི་གནས་སྐབས་དང་། འབྲས་བུའི་གནས་སྐབས་སོ། །ལེའུ་འདིའི་གཞུང་
ནས་ཡེ་ཤེས་ཀྱི་དེ་ཁོ་ན་ཉིད་དང་
། སྔགས་ཀྱི་དེ་ཁོ་ན་ཉིད་དང་
། ལྷ་ཡི་དེ་ཁོ་ན་
ཉིད་དང་། བདག་གི་དེ་ཁོ་ན་ཉིད་དང་
། དེ་ཁོ་ན་ཉིད་བཞི་ལ་གདམས་པའོ། །འོ་
ན་ལེའུ་ལྔ་པའི་དེ་ཁོ་ན་ཉིད་བཞི་པོ་འདི་རྫོགས་རིམ་གྱི་གནས་སྐབས་གསུམ་དུ་
སྡུད་ན་ཇི་ལྟར་བསྡུ་ན་བདག་གི་དེ་ཁོ་ན་ཉིད་དང་ལྷའི་དེ་ཁོ་ན་ཉིད་གཉིས་པོ་དེ་
དངོས་པོའི་གནས་སྐབས་སུ་བསྡུ། སྔགས་ཀྱི་དེ་ཁོ་ན་ཉིད་དེ་ལམ་གྱི་གནས་
སྐབས་སུ་བསྡུ། ཡེ་ཤེས་ཀྱི་དེ་ཁོ་ན་ཉིད་དེ་འབྲས་བུའི་གནས་སྐབས་སུ་བསྡུའོ། །
དངོས་ པོའི་ གནས་ སྐབས་ ལ་ གཉིས། སེམས་ དངོས་ པོའི་ གནས་ སྐབས་ དང་།
ལུས་དངོས་པོའི་གནས་སྐབས་སོ། །ལྷའི་དེ་ཁོ་ན་ཞེས་པ་དེ་སེམས་དངོས་པོའི་
གནས་སྐབས་སུ་བསྡུ། བདག་གི་དེ་ཁོ་ན་དེ་ལུས་དངོས་པོའི་གནས་སྐབས་སུ་
བསྡུའོ། །
དེ་ལྟར་བསྡུས་ནས་ཉམས་སུ་ལེན་པར་བྱེད་པ་ལ་དཔལ་དགྱེས་པ་ རྡོ་
རྗེའི་གཞུང་འདིར་བརྟེན་གྱི་གང་ཟག་གཉིས་སངས་རྒྱས། གང་ཟག་ཆགས་པ་
དང་བཅས་པ་གཅིག་གིས་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པ་
དང་། ཆགས་ བྲལ་ རབ་ཏུ་བྱུང་པའི་དགེ་སློང་ངམ་ཚངས་པར་སྤྱོད་ པའི་དགེ་
བསྙེན་ཞིག་གིས་རང་ལུས་ཐབས་ལྡན་ལ་བརྟེན་ནས་བསྒོམ་པའོ། །དེ་ལྟར་ཡང་
གང་ཟག་གཉིས་ཡོད་པར་བརྟག་པ་ཕྱི་མའི་ལེའུ་བཞི་པ་ནས། དཀྱིལ་འཁོར་
238 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འཁོར་ལོའི་ཐབས་དང་ནི། །རང་ བྱིན་བརླབ་པའི་ རིམ་པས་ཀྱང་། །ཀུན་རྫོབ་
དོན་དམ་གཟུགས་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད་ཟེར་རོ། །དཀྱིལ་
འཁོར་འཁོར་ལོའི་མན་ངག་དང༌། རང་བྱིན་བརླབ་པའི་མན་ངག་ཅེས་བྱ། སྟེང་
སྒོ་དང་འོག་སྒོ་ཞེས་བྱ། ཕོ་ཉའི་ལམ་པ་དང་། རྣལ་འབྱོར་གྱི་ལམ་པ་ཞེས་བྱ།
ཆགས་ཅན་དང་ཆགས་བྲལ་ཞེས་བྱ་སྟེ་མིང་གི་རྣམ་གྲངས་སོ། །རྟེན་གྱི་གང་ཟག་
གཉིས་པོ་དེས་དང་པོ་དངོས་པོའི་གནས་སྐབས་བྱ་བ་དེ་ཤེས་དགོས་ཏེ་དེ་ལ་ཡང་
གཉིས་ལས་སེམས་དངོས་པོའི་གནས་སྐབས་བྱ་བ་དེ་ཤེས་དགོས། དེ་ལ་ཡང་
གཉིས་ལས་སེམས་དངོས་པོའི་གནས་སྐབས་ཀྱི་བསྒོམ་རྒྱུ་དོན་གྱི་ངོ་བོ་ངོ་ཤེས་
པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་སྟེ། ལྟ་བ་ནི་ནཱ་རོ་པའི་གཞུང་
གིས་སེམས་ཉིད་རྣམ་མེད་དག་པ། གསལ་བ་ཟུང་འཇུག་གཉིས་སུ་མེད་པ་བྱ་
བར་བཞེད་དེ། ལེའུ་དང་པོའི་ལུས་ལ་ཡེ་ཤེས་ཆེན་པོ་གནས་ཞེས་པས་རྒྱས་པར་
བཤད་པ་དེ་འདིར་ཡང་རྒྱས་པར་བཤད་པར་བྱ་སྟེ། དོན་ལ་གང་ཟག་གཉིས་པོ་
དེས་བླ་མ་ལ་དབང་བཞི་གསུམ་ཐོབ་དགོས་ཏེ་ལྟ་བའི་གནས་ལུགས་དེའི་དུས་སུ་
ཤེས་པར་བྱའོ། །དེ་ནི་དེ་ཁོ་ན་ཉིད་བཞིའི་དབང་དུ་བྱས་ནས་དེ་ལ་ལྷ་ཡི་དེ་ཁོ་ན་
ཉིད་ཅེས་བྱའོ། །
དེ་ནས་ལུས་དངོས་པོའི་གནས་སྐབས་ནི་བླ་མའི་ཚིག་གི་སྒོ་ནས་ཤེས་
པར་བྱས་པ་ཡིན་ཏེ། ལུས་རང་བཞིན་གྱིས་སྐུ་གསུམ་ཡིན་ཏེ། ཤི་བ་སྟོང་པ་ཆོས་
ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་གཟུགས་གྲུབ་ནས་ད་
ལྟ་གནས་ཚད་འདི་སྤྲུལ་པའི་སྐུའོ། །དེ་ཡང་ལེའུ་དང་པོར་ཀྱེ་བཅོམ་ལྡན་འདས་
རྡོ་རྗེའི་ལུས་ལ་རྩ་དུ་ལེགས་ཞེས་པ་ནི་ཞིབ་པར་བཤད་པས་འདིར་ཡང་དེ་ཁོ་ན་
238 --146



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཉིད་བཞི་བཤད་དེ། དེ་ལ་དེ་ཁོ་ན་ཉིད་བཞིའི་དབང་དུ་བྱས་ན་བདག་གི་དེ་ཁོ་ན་
ཉིད་ཅེས་བྱའོ། །དེ་ལྟར་ན་རྟེན་གྱི་གང་ཟག་གཉིས་པོ་དེ་སེམས་དངོས་པོའི་
གནས་སྐབས་ནི་དབང་གི་དུས་སུ་ཤེས་པར་བྱས། ལུས་དངོས་པོའི་གནས་སྐབས་
ནི་བླ་མའི་ཚིག་གི་སྒོ་ནས་གཏན་ལ་ཕབ་པ་དང་
། དེ་ནས་གང་ཟག་གཉིས་པོ་དེ
དབེན་ཁང་རེ་རེར་སོང་ནས་ཆགས་ཅན་གཅིག་གིས་ལས་ཀྱི་ཕྱག་རྒྱ་མ་ལ་བརྟེན་
ནས་བསྒོམ། ཆགས་བྲལ་དེས་རང་ལུས་ཐབས་ལྡན་གཏུམ་མོའམ་སྒྱུ་ལུས་འོད་
གསལ་དེ་ཚོ་གང་ཡང་རུང་བ་ཞིག་ཉམས་སུ་ལེན་པར་བྱེད་པ་ལ་གནས་སྐབས་
གསུམ་གྱི་དབང་དུ་བྱས་ནས་ལམ་གྱི་གནས་སྐབས། དེ་ཁོ་ན་ཉིད་བཞིའི་དབང་
དུ་ བྱས་ནས་སྔགས་ ཀྱི་དེ་ཁོ་ན་ཉིད་དོ། །སྔགས་ཞེས་པ་ནི་ཡིད་སྐྱོབ་པ་སྟེ།
གསང་བ་འདུས་པའི་རྒྱུད་ཕྱི་མ་ནས་མན་ནི་ཡིད་ཅེས་བྱ་བ་སྟེ། ཏྲ་ནི་སྐྱོབ་པ་ཉིད་
དུ་བཤད་ཅེས་སོ། །དེ་ལྟར་ན་གང་ཟག་གཉིས་པོ་དེས་ལས་དང་པོའི་དུས་སུ་
འབད་རྩོལ་དང་བཅས་ནས་བསྒོམས་པས་མཉམ་བཞག་ལ་བདེ་བ་མི་རྟོག་པའི་
ཉམས་མྱོང་རེ་རེའོ། །རྗེས་ཐོབ་ལ་མཉམ་བཞག་གི་ཉམས་སུ་མྱོང་བ་དེས་རྒྱས་
གཏབ་ནས་བསྒོམ་སྟེ། མིག་གིས་གཟུགས་མཐོང་བ་ཡང་མཉམ་བཞག་གི་ཉམས་
དེས་རྒྱས་བཏབ་ནས་བསྒོམས། རྣ་བས་སྒྲ་ཐོས་པ་ཡང་མཉམ་བཞག་གི་ཉམས་
སུ་མྱོང་བ་དེས་རྒྱས་བཏབ་ནས་བསྒོམས་པས་དུས་ཚོད་ཅི་ཞིག་ཙམ་ན་མཉམ་
བཞག་རྗེས་ཐོབ་འདྲ་བར་འོང་སྟེ་བསྒོམས་པས་ཉམས་མྱོང་དེ་ལ་ཆེ་རྒྱུ་མེད། མ་
བསྒོམས་པས་ཉམས་མྱོང་དེ་ལ་འཆོར་རྒྱུ་མེད་པ་གཅིག་འབྱུང་ངོ༌
། །དེའི་དུས་དེ་
ལ་གནས་སྟབས་གསུམ་གྱི་དབང་དུ་བྱས་ནས་འབྲས་བུའི་གནས་སྟབས་དེ་ཁོ་ན་
ཉིད་བཞིའི་དབང་དུ་བྱས་ན་དེ་ལ་ཡེ་ཤེས་ཀྱི་དེ་ཁོ་ན་ཉིད་ཅེས་བྱའོ། །
238147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེའི་དོན་གཞུང་དང་སྦྱར་ནས་བཤད་པ་ལ། ངོ་བོ་གཟུགས་མེད་ཅེས་པ་
ལ་སོགས་ཏེ། རྟེན་གྱི་གང་ཟག་གཉིས་པོ་དེས་མཉམ་བཞག་རྗེས་ཐོབ་མེད་པར་
ཐམས་ཅད་ལྷན་ཅིག་སྐྱེས་པའི་བསྒོམ་པའི་ཉམས་སུ་ཤར་བའི་དུས་སུ་ངོ་བོ་
གཟུགས་མེད་ཅེས་པ་ནི་དེའི་དུས་ན་ད་ལྟར་གྱི་གཟུགས་རང་རྒྱུད་པར་སྣང་བ་
འདི་མེད་པའོ། །དེ་གར་སོང་ན་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་སུ་
སོང་བའོ། །མཐོང་བ་པོ་ཞེས་པའི་གཟུགས་དེ་མཐོང་བར་བྱེད་པ་མིག་གི་དབང་
པོ་ཡང་མེད། དེ་གར་སོང་ན་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་སོང་
བའོ། །ཡང་མེད་ཅེས་བྱ་སྟེ་མིག་གི་རྣམ་པར་ཤེས་པ་ཡང་མེད། དེ་གར་སོང་ན་དེ་
ཡང་ཟག་པ་མེད་པ་ལྷན་ཅིག་སྐྱེས་པའི་ཉམས་མྱོང་དུ་སོང་པའོ། །དེ་བཞིན་དུ་སྒྲ་
མེད་ལ་སོགས་པའི་ཚིག་བཞི་ཡང་དེས་འགྲེའོ། །སེམས་རིག་པ་རྣམ་པར་ཤེས་པ་
ཚོགས་བརྒྱད་པོ་ཡང་མེད། སེམས་ལས་བྱུང་པ་འདུ་བྱེད་ལྔ་བཅུ་རྩ་གཅིག་ཀྱང་
མེད། དེ་གར་སོང་ན་དེ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་ངང་དུ་སོང་
པའོ། །དེས་ནི་ གནས་ སྐབས་ གསུམ་ གྱི་དབང་དུ་བྱས་ན་འབྲས་བུའི་གནས་
སྐབས་དེ་ཁོ་ན་ཉིད་བཞིའི་དབང་དུ་བྱས་ན་ཡེ་ཤེས་ཀྱི་དེ་ཁོ་ན་ཉིད་བསྟན་ནོ། །
ད་ནི་ཡེ་ཤེས་ཀྱི་དེ་ཁོ་ན་ཉིད་ཅེས་བྱ་འབྲས་བུའི་གནས་སྐབས་དེ་ལྟ་བུ་
ཐོབ་པར་བྱེད་པ་ལ་དེའི་སྔོན་དུ་སྔགས་ཀྱི་དེ་ཁོ་ན་ཉིད་ཅེས་བྱ། ལམ་གྱི་གནས་
སྐབས་ཀྱི་སྒོ་ནས་ཉམས་སུ་ལེན་པའོ། །ལམ་གྱི་གནས་སྐབས་ལ་གཉིས། རང་
ལུས་ཐབས་ལྡན་དང་། གཞན་ལུས་སོ། །དེ་ལས་ལེའུ་འདིར་ རང་ལུས་ཐབས་
ལྡན་བྱ་བ་རབ་ཏུ་བྱུང་པའི་དགེ་སློང་ངམ་ཚང་པར་སྤྱོད་པའི་དགེ་བསྙེན་ཞིག་གིས་
ཉམས་སུ་བླང་བའི་ཐབས་དེ་འདིར་མ་བསྟན། འདིར་ནི་གང་ཟག་ཆགས་ཅན་
238 --148



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཅིག་གིས་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པའི་ཐབས་སྟོན་ཏོ། །
དེ་ལ་ཆོས་ནང་གསེས་བཅུ་གཉིས་ཡོད་པ་ལས་དང་པོ་ཕྱག་རྒྱ་མའི་མཚན་ཉིད་
བསྟན་ཏེ། སྐྱེད་བྱེད་ནི་ལྷན་ཅིག་སྐྱེས་པའི་ཡེ་ཤེས་དེ་སྐྱེད་པར་བྱེད་པའོ། །དེ་
ཡང་མ་དང་ཞེས་པ་མ་ལྟར་བྱམས་པའི་ཕྱག་རྒྱ་མ་གཅིག་དགོས། སྲིང་མོ་ཉིད་ནི་
ལྷན་ཅིག་སྐྱེས་པའི་ཡེ་ཤེས་ཀྱི་སྐལ་བའམ་ཆ་ཤས་སམ་དུམ་བུ་སྟེར་བས་སོ། །དེ་
ཡང་སྲིང་མོ་ལྟར་བརྩེ་བ་ཞིག་དགོས་སོ། །རྣལ་འབྱོར་ནི་རྟེན་གྱི་གང་ཟག་གོ །
རིག་པས་ནི་ལས་ཀྱི་ཕྱག་རྒྱ་མ་བསྟེན་པའི་མན་ངག་ཡོད་པའོ། །རྟག་ཏུ་ནི་དུས་
རྟག་ཏུའོ། །མཆོད་ནི་དེ་ལྟ་བུའི་ཕྱག་རྒྱ་མ་དེ་མཆོད་ཅིང་བསྟེན་ནོ། །
ད་ནི་ཕྱག་རྒྱ་མའི་དབྱེ་བ་ནི་གར་མ་ཚོས་མའི་ཚིག་གཉིས་སོ། །དེ་གཉིས་
ནི་སྔོན་དུ་འགྲོ་བའི་ཆོས་སོ། །
ད་ནི་ཕྱག་རྒྱ་མ་བསྟེན་པའི་ཐབས་སྟོན་ཏེ། དེ་ཡང་ཐབས་དང་ཞེས་པ་
སྒྲུབ་པ་པོ་བདག་ཉིད་རིགས་ལྔའི་དགྱེས་རྡོར་གང་ཡིན་དུ་བསྐྱེད་པའོ། །ཤེས་
རབ་ནི་ལས་ཀྱི་ཕྱག་རྒྱ་དེ་ཡུམ་གང་ཡིན་དུ་བསྐྱེད་པའོ། །ཆོ་ག་ནི་རྡོ་རྗེ་པད་མ་
བྱིན་གྱིས་བརླབ་པ་དང༌
། སྙོམས་འཇུག་བྱ་བ་དང་། བྱང་སེམས་དབབ་པ་དང་
གཟུང་པ་ལ་སོགས་པའོ། །ལྷན་ཅིག་སྐྱེས་པའི་ཡེ་ཤེས་དེ་ཉིད་རིག་པས་རྟག་ཏུ་
ནི་དུས་སོ། །མཆོད་ཅིང་ལྷན་ཅིག་སྐྱེས་པའི་ཉམས་མྱོང་ལ་གནས་པར་བྱའོ། །དེ་
ནི་དངོས་གཞིའོ། །འདི་མན་ཆད་ཡན་ལག་ཡིན་ནོ། །
ད་ནི་ཕྱག་རྒྱ་མ་མི་མཐོང་བར་བྱ་སྟེ། ཇི་ལྟར་བྱ་བར་ཞེས་བྱ་བ་ནི་འཇིག་
རྟེན་གྱི་གྲགས་པར་མི་འགྱུར་བར་རོ། །རབ་ཏུ་འབད་པ་ནི་བརྩོན་འགྲུས་དང་
བཅས་པའོ། །བསྟེན་པ་ཉིད་ནི་ཤིན་ཏུ་གསང་ལ་བསྟེན་པའོ། །མཆོག་གི་རྒྱུད་
238-149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ནས་ཕོ་ཉ་རལ་གྲིའི་སོ་དང་འདྲ་ཟེར་ཏེ། །ཕོ་ཉ་ཞེས་པ་ཕྱག་རྒྱ་མ་བསྟེན་པ་ནི་
དཔེར་ན་རལ་གྲིའི་སོ་ནི་སྐོར་བྱེད་པ་དང་འདྲ་སྟེ། རལ་སྐོར་ལེགས་ན་ཕས་ཀྱིས་
རྒྱབ་པའི་མཚོན་ཐམས་ཅད་གཅོད་པར་བྱེད་ལ། བསྐོར་མ་ལེགས་ན་ རང་གི་
མགོ་དང་རྐང་ལག་ གཅོད་པར་བྱེད་དོ། །དེ་ དང་འདྲ་བར་ལས་ཀྱི་ཕྱག་རྒྱ་མ་
བསྟེན་ལེགས་ན་བཙན་ཐབས་སུ་སངས་རྒྱས་པར་བྱེད་པའི་ཐབས་ཡིན། བསྟེན་
མ་ལེགས་ན་བཙན་ཐབས་སུ་ངན་སོང་དུ་བསྒྱུར་བར་བྱེད་པ་ཡིན་ཏེ་ཤིན་ཏུ་ཉེན་
ཆེ་གསུང་ངོ༌། །
ད་ནི་མ་གསང་པའི་སྐྱོན་ནི། མ་གསང་ན་སྐྱོན་ཅི་ཡོད་ན་སྦྲུལ་གདུག་པ་
ཅན་གྱིས་བསད་ནས་འཆི། ཆོམ་རྐུན་ཞེས་པ་ཆོམ་པོ་དང་རྐུན་མོས་བསད་ནས་
འཆི། ས་སྤྱོད་ཞེས་ པ་ རྒྱལ་པོས་ཆད་པ་གཅོད་པ་དང་མེས་ཚིག་པ་དང་ཆུས་
འཁྱེར་བ་ལ་སོགས་པའོ། །མེའི་སྡུག་བསྔལ་བྱེད་ནི་ཤི་ནས་ཚ་བའི་སྡུག་བསྔལ་
མྱོང་པའོ། །
ད་ནི་ཕྱག་རྒྱ་མ་བསྟེན་པའི་དགོས་པ་ནི། རིགས་ལྔའི་ཕྱག་རྒྱ་ནི་གོང་གི་
གར་ ན མ་ ལ་ སོགས་པ་ལྔའོ། །དེ་རྣམས་ ཀྱིས་འཁོར་བ་ལས་ཐར་བའི་རྒྱུར་ནི་
བརྗོད་པར་བྱའོ། །
ད་ནི་ཕྱག་རྒྱ་མའི་ངེས་ཚིག་ནི་རྡོ་རྗེ་ནི་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་སོ། །འདིས་ནི་ཞེས་པ་ལས་ཀྱི་ཕྱག་རྒྱ་མ་བསྟེན་པའི་ལྷན་ཅིག་སྐྱེས་པའི་ཡེ་
ཤེས་ འདིས་ ནི་ གདབ་ བྱའི་ ཡུལ་རྣལ་ འབྱོར་ པའི་ལུས་ ངག་ ཡིད་ གསུམ་ ལ་
འདེབས་བྱེད་དེས་གདབ་པ་ཉིད་དོ། །དེས་ན་ཕྱག་རྒྱ་ཞེས་དེ་ལ་བརྗོད་པར་བྱའོ། །
འོ་ན་ཕྱག་རྒྱ་མ་ལྔར་ངེས་པ་ཅི་ཡོད་ན། སེམས་ཅན་སྦྱང་གཞི་ལ་ལྔ་ཡོད་པས་
238 -150



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྦྱོང་བྱེད་སངས་རྒྱས་ཀྱང་རིགས་ལྔའི་ངེས་པར་བསྟན་ཏེ། རྡོ་རྗེ་པད་མའི་ཞེས་པ་
སྟེ། རྡོ་རྗེ་ནི་རྡོ་རྗེའི་རིགས། པད་མ་ནི་པད་མའི་རིགས། དེ་བཞིན་ལས་ནི་ལས་
ཀྱི་རིགས། དེ་བཞིན་གཤེགས་པ་ནི་དེ་བཞིན་གཤེགས་པའི་རིགས། རིན་ཆེན་
རིན་པོ་ཆེའི་རིགས། སྙིང་རྗེ་ཆེ་ནི་རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་པའོ། །
དམ་པའི་རིགས་ནི་རྣམ་པ་ལྔ་རུ་བརྗོད་ཅེས་བྱ་སྟེ། དམ་པ་ནི་བུད་ཏའོ། །དེ་ལ་
རིགས་ལྔ་རུ་བརྗོད་ཅེས་སོ། །
ད་ནི་རིགས་ལྔ་དང་ཕྱག་རྒྱ་མ་ཡང་ལྔར་འདུག་ན་རིགས་གང་དང་གང་ལ་
མུ་དྲ་མ་གང་དང་གང་ཤིས་པ་ནི་རྡོ་རྗེའི་ཕྱག་རྒྱ་གཡུང་མོ་ཡིན་ལ་སོགས་པའི་
ཚིག་དྲུག་གིས་བསྟན་ཏེ་གོ་སླའོ། །
ད་ནི་རིགས་ལྔ་དང་ཕྱག་རྒྱ་མ་ལྔ་པོ་དེ་གཅིག་གམ་ཐ་དད་བྱས་པ་ལ།
དོན་དམ་དུ་གཅིག་ཀུན་རྫོབ་དུ་ཐ་དད་པར་བསྟན་པ་ནི། འདི་རྣམས་ནི་རིགས་ལྔ་
དང་ཕྱག་རྒྱ་མ་ལྔ་སྟེ། བཅུ་པོ་འདི་རྣམས་སོ། །དེ་བཞིན་གཤེགས་པའི་རིགས་སུ་
མདོར་བསྡུས་ནས་ནི་བརྗོད་པར་བྱ། བསྟན་པར་བྱ། བཤད་པར་བྱའོ། །གོང་དེ་
བཞིན་གཤེགས་པ་བཤད་པས། དཔལ་ལྡན་ནི་རིགས་ལྔ་དང་ཕྱག་རྒྱ་མ་ལྔས་
གདུལ་བྱ་ལ་ལེགས་པར་སྟེར་བས་སོ། །དེ་བཞིན་ཉིད་ནི་ཆོས་ཉིད་སྟོང་ཉིད་དོ། །
གཤེགས་པ་ནི་སླར་ཆོས་ཉིད་སྟོང་པར་གཤེགས་པའོ། །དེས་དོན་དམ་དུ་གཅིག་
པ་བསྟན་ཏོ། །དེ་བཞིན་ཉིད་ནི་ཆོས་ཉིད་སྟོང་པའོ། །སླར་ཡང་གཤེགས་པ་ནི་
ཀུན་རྫོབ་ཏུ་རིགས་ལྔ་དང་ཕྱག་རྒྱ་ལྔར་འབྱུང་བའོ། །འདིས་ན་ཞེས་པ་ཀུན་རྫོབ་
ཐ་དད་དམ་དོན་དམ་དུ་གཅིག་པ་འདིས་ནའོ། །ཤེས་རབ་སྟོང་པ་དང་ཐབས་
རིགས་པའི་ཡེ་ཤེས་དབྱེར་མི་ཕྱེད་པ་དེ་ཡིས། དེ་བཞིན་གཤེགས་པ་ཞེས་བརྗོད་
238 -151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པར་བྱའོ། །
ད་ནི་རིགས་ལ་ཞེན་པ་མེད་པར་བྱ་བའི་ཕྱིར་ན་རིགས་ཀྱི་དབྱེ་བ་བསྟན་
པ་ནི་རིགས་ནི་རྣམ་པ་དྲུག་བརྗོད་ཅིང་རིགས་ལྔ་རྡོ་རྗེ་འཆང་དང་དྲུག་གོ །
མདོར་བསྡུས་པ་ནི་རྣམ་པ་ལྔ་ནི་རྡོ་རྗེ་འཆང་བཞག་པས་རིགས་ལྔའོ། །དེ་ལས་
བསྡུ་ན་སྐུ་གསུང་ཐུགས་ཀྱི་ཚིག་གཉིས་ཀྱིས་བསྟན་ཏེ། སྐུའི་རིགས་རྣམ་སྣང་
།
གསུང་གི་རིགས་སྣང་བ་མཐའ་ཡས། ཐུགས་ཀྱི་རིགས་མི་བསྐྱོད་པ་དང་གསུམ་
མོ། །དེ་ལས་བསྡུ་ན་གསང་ཆེན་རིགས་གཅིག་གོ །
ད་ནི་རིགས་བྱ་བའི་འཐད་པར་བཞག་པ་ནི། འོ་ན་སངས་རྒྱས་ལ་རིགས་
དེ་ལྟ་བུ་འཐད་པ་ཞིག་ཡོད་དམ་བྱས་པ་ལ། །སངས་རྒྱས་ལ་མེད་ཀྱང་སེམས་
ཅན་ལ་རིགས་ལྔ་ཡོད་དེ། རིགས་དང་ཞེས་པ་སེམས་ཅན་རྣམས་ལ་རྒྱལ་རིགས།
རྗེ་རིགས་བྲམ་ཟེའི་རིགས་དམངས་རིགས་གདོལ་པའི་རིགས་ཏེ་དེ་ལྟར་རིགས་
ལྔ་ཡོད། འབྱུང་བ་ལྔ་རྣམས་དང་ཞེས་པ་དང་པོ་ཕ་མ་ལས་ལུས་བསྐྱེད་པའི་དུས་
སུ་ཕ་མའི་ཁུ་ཁྲག་ལ་སྲ་བ་སའི་ཆོས་ཡོད། གཤེར་བ་ཆུའི་ཆོས་ཡོད། དྲོ་བ་མེའི་
ཆོས་ཡོད། འགྲོ་བ་རླུང་གི་ཆོས་ཡོད། བདེ་བ་ནམ་མཁའི་ཆོས་ཡོད། དེ་ལྟར་ན་
འབྱུང་བ་ལྔ་ཡོད་དོ། །ཕུང་པོ་ལྔ་ནི་གཟུགས་ཀྱི་ཕུང་པོ་དང་
། ཚོར་བའི། འདུ་
ཤེས་ཀྱི། འདུ་བྱེད་ཀྱི། རྣམ་པར་ཤེས་པའི་ཕུང་པོ་དང་ལྔ་ཡོད་པའི་རང་བཞིན་
གྱིས། རིགས་དང་ཞེས་པ་རིགས་ཞེས་བྱ། །བགྲང་བྱ་ཞེས་བྱ། སྡེ་ཚན་ཞེས་བྱའོ། །
འཐད་པ་དེས་ན་རིགས་ཞེས་མངོན་པར་བརྗོད་པར་བྱའོ། །དེ་རྣམས་ཀྱིས་གནས་
སྐབས་གསུམ་གྱི་དབང་དུ་བྱས་ན་ལམ་གྱི་གནས་སྐབས། དེ་ཁོ་ན་ཉིད་བཞིའི་
དབང་དུ་བྱས་ན་སྔགས་ཀྱི་དེ་ཁོ་ན་ཉིད་དོ། །
238 -152



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་འདི་ན་མར་ལ་གནས་སྐབས་གསུམ་གྱི་དབང་དུ་བྱས་ན་དངོས་པོའི་
གནས་སྐབས་སོ། །དེ་ཁོ་ན་ཉིད་བཞིའི་དབང་དུ་བྱས་ན་ལྷའི་དེ་ཁོ་ན་ཉིད་དོ། །
འོ་ན་དོན་དམ་དུ་རིགས་ལྔ་དང་ཕྱག་རྒྱ་མ་ལྔ་ལ་སོགས་པ་དེ་ལྟ་བུ་ཞིག་བསྒོམ་དུ་
ཡོད་དམ་བྱས་པ་ལ། དོན་དམ་དུ་ནི་སྒོམ་པ་པོ་མེད་ཞེས་པ་ནི་སྒོམ་པར་བྱེད་པའི་
མཁན་པོ་ཡང་མེད། བསྒོམ་པ་ཡང་མེད་ན་བསྒོམ་པར་བྱ་བའི་ཡུལ་ཡང་ མེད།
དོན་དམ་དུ་ལྷ་མེད་དེའི་སྔགས་ཀྱང་ཡོད་མ་ཡིན་ནོ། །འོ་ན་རྒྱུན་ཆད་དེ་སྔགས་
དང་ལྷ་ལ་སྐུར་བ་བཏབ་པོ་ཞེ་ན། སྤྲོས་པ་མེད་པའི་ རང་བཞིན་ནི་དོན་དམ་
དངོས་པོ་གཤིས་ཀྱི་ཆོས་དེ་ལས་སོ། །ཀུན་རྫོབ་ཙམ་དུ་ སྔགས་དང་ཞེས་པ་
སྔགས་སུ་ཡང་གནས། སྒྱུ་མའི་རྣམ་པ་ལྟ་བུར་ལྷ་ནི་ཡང་དག་གནས་ཞེས་སོ། །
ལྷ་རུ་གནས་ལུགས་ནི་ནང་པ་སངས་རྒྱས་པའི་ལྷ་རུ་གནས་པ་དང་
། ཕྱི་རོལ་མུ་
སྟེགས་པའི་ལྷ་རུ་གནས་པ་ལས། རྣམ་སྣང་ནི་ཚིག་གཉིས་ཀྱིས་ནང་པ་སངས་
རྒྱས་པའི་ལྷར་གནས་པ་བསྟན་ཏེ། རྣམ་སྣང་ཞེས་པ་ནི་དོན་དམ་ལྷན་ཅིག་སྐྱེས་
པའི་ཡེ་ཤེས་དེ་རྣམ་པ་སྣ་ཚོགས་སུ་སྣང་ཞིང་ཤར་བའི་སྒོ་ནས་རྣམ་པར་སྣང་
མཛད་དོ། །ཀུན་རྫོབ་ཏུ་རྣམ་པར་སྣང་མཛད་ཀྱི་སྐུ་ཕྱག་རྒྱ་ཆེན་པོའི་བདག་ཉིད་
དུ་ཡང་བྱུང་ངོ་
། །
མི་བསྐྱོད་ཅེས་པ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་རྣམ་པར་
རྟོག་པ་གང་གིས་ཀྱང་མི་བསྐྱོད་པས་ན་མི་བསྐྱོད་པ་ཞེས་བྱ། ཀུན་རྫོབ་ཏུ་མི་
བསྐྱོད་པའི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་
། དོན་ཡོད་དང་ཞེས་པ་
སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེས་འདོད་པའི་དོན་ཐམས་ཅད་གྲུབ་པར
བྱེད་པས་ན་དོན་ཡོད་གྲུབ་པ་ཞེས་བྱ། ཀུན་རྫོབ་ཏུ་དོན་ཡོད་གྲུབ་པའི་སྐུ་ཕྱག་རྒྱ་
238-153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཆེན་པོའི་བདག་ཉིད་དུ་ཡང་བྱུང་
། རིན་ཆེན་ཞེས་པ་དོན་དམ་ལྷན་ཅིག་སྐྱེས་པའི་
ཡེ་ཤེས་དེ་ལ་དགོས་འདོད་ཐམས་ཅད་འབྱུང་བས་རིན་ཆེན་འབྱུང་ལྡན་ཞེས་བྱ།
ཀུན་རྫོབ་ཏུ་རིན་ཆེན་འབྱུང་ལྡན་གྱི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་
།
དཔག་མེད་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ཨ་རོ་ལིཀ་ཅེས་པ་
སྤྲོས་
པ་ཐམས་ཅད་གཅོད་པས་ན་དཔག་མེད་ཞེས་བྱ་ཀུན་རྫོབ་ཏུ་སྣང་བ་མཐའ་
ཡས་ཀྱི་སྐུ་ཕྱག་རྒྱ་ཆེན་པོའི་བདག་ཉིད་དུ་ཡང་བྱུང་
། སེམས་དཔའ་ཞེས་པ་དོན་
དམ་ལྷན་ཅིག་སྐྱེས་པའི་ཡེ་ཤེས་བདེ་སྟོང་དབྱེར་མེད་ཀྱི་བདག་ཉིད་དུ་སེམས་
པས་ན་སེམས་དཔའོ། །ཀུན་རྫོབ་ཏུ་དཔལ་རྡོ་རྗེ་སེམས་དཔའི་བདག་ཉིད་དུ་
ཡང་བྱུང་ངོ་
། །
ད་ནི་ཕྱི་རོལ་མུ་སྟེགས་པའི་ལྷ་ཡང་འབྱུང་བར་བསྟན་པ་ནི། ཚངས་པ་
ཁྱབ་འཇུག་ཞི་བ་དང་། །ཐམས་ཅད་སངས་རྒྱས་དེ་ཉིད་བརྗོད་ཅེས་པས་མདོར་
བསྟན། ཚངས་པ་སྒྲིབ་བྲལ་གྱི་ཚིག་དྲུག་གིས་རྒྱས་པར་འཆད་དེ། དེ་ཡང་ཚངས་
པ་སྒྲིབ་བྲལ་ནི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་སྒྲིབ་པ་གཉིས་དང་བྲལ་
ནས་རྣམ་པར་རྟོག་པ་སྤངས་ཤིང་གཉིས་སུ་མེད་པའི་ཡེ་ཤེས་རྒྱས་པས་ན་ཚང་པ་
སྒྲིབ་བྲལ་སངས་རྒྱས་ཉིད་ཅེས་སོ། །ཀུན་རྫོབ་ཏུ་མུ་སྟེགས་ཀྱི་ལྷ་ཚངས་པའི་
བདག་ཉིད་དུ་ཡང་བྱུང་
། དེས་ནི་གོང་མདོར་བསྟན་གྱི་ཚང་པ་བཤད་དོ། །
ད་ནི་གོང་མདོར་བསྟན་གྱི་ཁྱབ་འཇུག་བཤད་པ་ནི་དོན་དམ་ལྷན་ཅིག་
སྐྱེས་པའི་ཡེ་ཤེས་དེ་ཉིད་ཀྱིས་ཐམས་ཅད་ལ་ཁྱབ་ཅིང་འཇུག་པའི་ཕྱིར་ན་འཇུག་
ཅིང་ཁྱབ་འཇུག་བརྗོད་པར་བྱ་ཞེས་སོ། །ཀུན་རྫོབ་ཏུ་མུ་སྟེགས་ཀྱི་ཁྱབ་འཇུག་གི་
བདག་ཉིད་དུ་ཡང་བྱུང་
། ད་ནི་གོང་མདོར་བསྟན་གྱི་ཞི་བ་དང་ཞེས་པ་དེ་བཤད་
238.-154



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པ་ནི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་རེས་འཇོག་མེད་དེ་དུས་རྟག་ཏུའམ་
རྒྱུན་དུའོ། །དགེ་བ་ནི་སྤྲོས་མེད་ཀྱི་ངོ་བོར་གནས་པའོ། །ཞི་བ་ནི་དངོས་པོ་དང་
མཚན་མ་ཐམས་ཅད་ཞི་བའོ། །ཀུན་རྫོབ་ཏུ་མུ་སྟེགས་ཀྱི་ལྷ་ཞི་བའི་བདག་ཉིད་དུ་
ཡང་བྱུང་། མདོར་བསྟན་གྱི་ཐམས་ཅད་བཤད་པ་ནི་དོན་དམ་ལྷན་ཅིག་སྐྱེས་པའི་
ཡེ་ཤེས་དེ་རྣམས་པ་ཐམས་ཅད་པ་ཀུན་གྱི་བདག་ཉིད་དུ་ཡང་བྱུང་ཞིང་གནས་
པས་སོ། །ཀུན་རྫོབ་ཏུ་མུ་སྟེགས་པའི་ལྷ་ཐམས་ཅད་པའི་བདག་ཉིད་དུ་ཡང་བྱུང་
ངོ༌། །
མདོར་བསྟན་གྱིས་དེ་ཉིད་བརྗོད་ཞེས་པ་དེ་བཤད་པ་ནི། དམ་པའི་བདེ་
བ་དེ་ཉིད་དེ་ཞེས་པ་སྟེ་ལྷན་ཅིག་སྐྱེས་པའི་བདེ་བ་ལས་མ་འདས་པས་དེ་ཉིད་དེ་
ཞེས་བྱ། ཀུན་རྫོབ་ཏུ་མུ་སྟེགས་པའི་ལྷ་དེ་ཉིད་པའི་བདག་ཉིད་དུ་ཡང་བྱུང༌།
མདོར་བསྟན་གྱི་སངས་རྒྱས་ཞེས་པ་བཤད་པ་ནི། དོན་དམ་ལྷན་ཅིག་སྐྱེས་པའི་
ཡེ་ཤེས་བདེ་བ་རྟོགས་ཤིང་དེ་ལས་མ་འདས་པའི་ཕྱིར་ན་སངས་རྒྱས་ཞེས་བྱའོ། །
ཀུན་རྫོབ་ཏུ་མུ་སྟེགས་ཀྱི་ལྷ་རྣམས་སངས་རྒྱས་ཀྱི་བདག་ཉིད་དུ་ཡང་བྱུང་ངོ་
། །འོ་
ན་འཇིག་རྟེན་པའི་ལྷ་དང་འཇིག་རྟེན་ལས་འདས་པའི་ལྷ་དེ་རྣམས་ལ་གང་གི་
ཕྱིར་ལྷ་ཞེས་བྱ་ཞེ་ན། ལུས་ལས་ཞེས་པ་སྟེ་ལུས་ལས་ཀུན་རྫོབ་བྱང་ཆུབ་ཀྱི་
སེམས་འབྱུང་ལ་དེ་ལ་བརྟེན་ནས་དོན་དམ་བྱང་སེམས་འབྱུང་བ་ཉིད་ཀྱིས་ལྷའོ། །
དེས་ན་ཐམས་ཅད་ཀྱང་དོན་དམ་ལྷན་ཅིག་སྐྱེས་པར་གནས་པས་ན་ལྷ་ཞེས་
མངོན་པར་བརྗོད་པ་བྱ་ཞེས་སོ། །དེར་མ་ཟད་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་དེ་ལ་བཅོམ་ལྡན་འདས་ཞེས་པའི་མིང་གིས་ཀྱང་གདགས་སུ་བཏུབ་སྟེ།
རྒྱས་ནི་དོན་དམ་ལྷན་ཅིག་སྐྱེས་པའི་ཡེ་ཤེས་འདི་ལ་བྷ་ག་མངའ་སྟེ་དེས་
238 - 155



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ན་བཅོམ་ལྡན་འདས་ཞེས་པའི་མིང་གིས་ཀྱང་བརྗོད་པར་བྱའོ། །དེ་ཉིད་བཤད་པ་
ནི་འཇོམས་བྱེད་ཀྱི་སྒོ་ནས་བྷ་ག་རྣམ་པ་དྲུག་ཏུ་བརྗོད་དོ། །དེ་ཡང་དབང་ཕྱུག་ལ་
སོགས་པ་ནི་གཟུགས་བཟང་དང་། དཔལ་དང་ གྲགས་དང་རབ་མཆོག་དང་
། །
དེས་ན་ཡེ་ཤེས་ནན་ཏན་དང་ཞེས་པ་ཡོན་ཏན་དྲུག་དང་ལྡན་པས་ཡོན་ཏན་ཀུན་
ཞེས་སོ། །ཡང་ན་ཞེས་པ་ནི་གཞོམ་བྱའི་ངོས་ནས་ཉོན་མོངས་པ་ལ་སོགས་པའི་
བདུད་ཅེས་པ་སྟེ། །ཉོན་མོངས་པའི་བདུད་དང་ཕུང་པོའི་བདུད་དང་ལྷའི་བུའི་
བདུད་དང་བཞི་རྩད་ནས་ཕྱུང་ཞིང་འཇོམས་པའི་ཕྱིར་བཅོམ་ལྡན་འདས་ཀྱང་
ལོགས་ན་མེད་དོ། །དེར་མ་ཟད་ཕྱག་རྒྱ་མར་བརྟགས་པ་ཐམས་ཅད་ཀྱང་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་ལས་མ་འདས་ཞེས་བསྟན་པ་ནི། གང་ཕྱིར་ཞེས་
པ་དོན་དམ་ལྷན་ཅིག་སྐྱེས་པ་དེ་ལ་མར་ཞེས་གདགས་ན། སྐྱེ་འགྲོ་བསྐྱེད་པའི་
ཕྱིར་ཞེས་པ་སྟེ་མསཀྱང་ལུས་སྐྱེད་པར་བྱེད་པ་སྟེ། དེ་བཞིན་དུ་ལྷན་ཅིག་སྐྱེས་
པའི་ཡེ་ཤེས་དེས་སྐྱེ་འགྲོ་ཐམས་ཅད་བསྐྱེད་པའི་ཕྱིར། ཤེས་རབ་མ་ཞེས་ལྷན་
ཅིག་སྐྱེས་པའི་ཡེ་ཤེས་ལ་བརྗོད་པར་བྱའོ། །གང་གི་ཕྱིར་སྲིང་མོར་གདགས་ཞེ་
ན། །སྲིང་མོས་ཀྱང་སྐལ་པའམ་དུམ་བུའམ་ཆ་ཤས་སྟེར་བར་བྱེད་ལ། འདིར་
ཡང་ཕྱག་རྒྱ་མ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་སྐལ་བ་སྟེར་པར་
བྱེད་པའི་ཕྱིར་རོ། །ཤེས་རབ་མ་ལ་སྲིང་མོ་ཞེས་བྱའོ། །དེར་མ་ཟད་ཕྱག་རྒྱ་མ་ལ་
འདི་རྣམས་ཀྱི་མིང་གིས་ཀྱང་གདགས་སུ་བཏུབ་སྟེ་བཙོ་བླག་མ་དང་བུ་མོ་དང་
། །
གར་མཁན་མ་ཡང་བརྗོད་པར་བྱ་ཞེས་པས་མདོར་བསྟན། སེམས་ཅན་ཐམས་
ཅད་ཅེས་པ་ལ་སོགས་པས་རྒྱས་པར་འཆད་དོ། །
དེ་ཡང་མདོར་བསྟན་གྱི་བཙོ་བླག་མ་བཤད་པ་ནི། སེམས་ཅན་ཐམས་
238 -156



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཅད་ཀྱང་ལྷན་ཅིག་སྐྱེས་པའི་ཡེ་ཤེས་དེ་རྟོགས་ནས་སྤྲོས་མེད་དུ་འཚེད་པའི་ཕྱིར་
རོ། །བཙོ་བླག་མ་ཞེས་དེ་བཞིན་དུ་བརྗོད་དོ། །བུ་མོ་བཤད་པ་ནི་སྤྲོས་མེད་དེ་
རྟོགས་ན་ཡོན་ཏན་ཞེས་པའོ། སངས་རྒྱས་ཀྱི་ཡོན་ཏན་ཞེས་པ་སངས་རྒྱས་ཀྱི་
སྟོབས་དང་མི་འཇིགས་པ་ལ་སོགས་པའི་ཡོན་ཏན་འཇོག་པའི་ཕྱིར་ན་ཤེས་རབ་
མ་ལ་བུ་མོ་ཞེས་ནི་བརྗོད་པར་བྱའོ། །གར་མཁན་མ་ཞེས་བཤད་པས། ལྷན་ཅིག་
སྐྱེས་པའི་ཡེ་ཤེས་ལ་མི་དམིགས་པའི་སྙིང་རྗེ་ཆེན་པོས་ཐམས་ཅད་དུ་ཁྱབ་ཅིང་མི་
འདྲ་བར་བསྒྱུར་བས་ན་གཡོ་བའི་ཕྱིར་ཤེས་རབ་མ་ལ་མིང་གར་མ་ཞེས་བརྗོད་
པར་བྱའོ། །འོ་ན་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་གང་གི་ཕྱིར་གཡུང་
མོར་གདགས་ཞེ་ན། བཅོམ་ལྡན་མི་རེག་པ་ཞེས་ཏེ་གཡུང་མོ་ཞེས་པའི་རིགས་
ངན་ལ་རིགས་བཟང་པོས་རེག་ཏུ་མི་འདོད་པ་བཞིན་དུ་སྤྲོས་མེད་ལྷན་ཅིག་སྐྱེས་
པའི་ཡེ་ཤེས་དེ་ལ་རྣམ་རྟོག་གིས་མི་རེག་པས་ན་དེའི་ཕྱིར་གཡུང་མོར་བརྗོད་པར་
བྱའོ། །
ད་ནི་འདི་ན་མར་ལ་དེ་ཁོ་ན་ཉིད་བཞིའི་དབང་དུ་བྱས་ན་བདག་གི་དེ་ཁོ་
ན་ཉིད། གནས་སྐབས་གསུམ་གྱི་དབང་དུ་བྱས་ན་དངོས་པོའི་གནས་སྐབས། དེ་
ལ་གཉིས་ཡོད་པ་ལས་ལུས་དངོས་པོའི་གནས་སྐབས་འཆད་དོ། །འདི་ལ་ཇོ་བོ་ནཱ་
རོ་པས་ལུས་དངོས་པོའི་གནས་སྐབས་འཆད་དོ། །འདི་ལ་ཇོ་བོ་ནཱ་རོ་པས་ཀྱང་
རང་བཞིན་གྱི་སྐུ་གསུམ། ལམ་གྱི་སྐུ་གསུམ། འབྲས་བུའི་སྐུ་གསུམ་སྟེ། དེ་ལས་
རང་བཞིན་གྱི་སྐུ་གསུམ་ནི་ཤི་བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་
པའི་སྐུ། མའི་མངལ་དུ་གཟུགས་སུ་གྲུབ་ནས་ད་ལྟ་གནས་ཚད་སྤྲུལ་པའི་སྐུའོ། །
དེ་ལྟར་ན་ལུས་རང་བཞིན་གྱིས་སྐུ་གསུམ་ཡིན་པས་ངག་ཏུ་ཅི་བརྗོད་ཐམས་ཅད་
238 -157



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཟླས་པ་ཡིན་ཏེ་ཨཱ་ལི་ཀཱ་ལི་ལས་མི་འདའ་བས་སོ། །དེ་ལས་ཨཱ་ལི་ཀཱ་ལི་རབ་
བརྟགས་པས། །བརྗོད་པ་བཟླས་པ་ཡང་དག་བཤད་ཞེས་སོ། །
ད་ལྟ་སྙིང་པོ་དང་ཉེ་བའི་སྙིང་པོ་ཐམས་ཅད་བཅོས་མའི་བཟླས་པ་ཡིན་ནོ། །
རྐང་པའི་རྗེས་ནི་ད་ལ་ཡིན་ཏེ་རྐང་པས་ཇི་ལྟར་བྱས་པ་ཐམས་ཅད་དཀྱིལ་འཁོར་
རོ། །ཉེད་ཕྱིར་ཞེས་པ་མཎྜལ་ལ་ཞེས་པ་སྙིང་པོའི་དོན་ལེན་པའི་ཕྱིར་ན་བརྗོད་
པར་བྱའོ། །ད་ལྟ་རྡུལ་ཚོན་གྱིས་འབྲི་བ་ཐམས་ཅད་བཅོས་མའི་དཀྱིལ་འཁོར་
ཡིན་ནོ། །ལག་པས་ཇི་ལྟར་བསྒྱུར་བ་ཐམས་ཅད་ཕྱག་རྒྱ་ཡིན་ཏེ། ད་ལྟ་ཕྱག་རྒྱ་
འཆའ་བ་ཐམས་ཅད་ནི་བཅོས་མའི་ཕྱག་རྒྱ་ཡིན་ནོ། །སོར་མོ་ཉེད་པའོང་ཕྱག་རྒྱ་
ཡིན་ཏེ། བཅོས་མའི་ཕྱག་རྒྱ་ཡིན་ནོ། །གང་ཕྱིར་རྣམ་སེམས་བསམ་གཏན་ནི། །
གང་སེམས་དེ་ནི་བསམ་གཏན་ནོ། །ཞེས་པ་ཡིད་ལ་ཅི་དྲན་པ་ཐམས་ཅད་ནི་
བསམ་གཏན་ཡིན། ད་ལྟར་བསྐྱེད་རིམ་སྒོམ་པ་དང་རྫོགས་རིམ་སྒོམ་པ་ཐམས་
ཅད་བཅོས་མ་ཡིན་ནོ། །
ད་ནི་དེ་ཁོ་ན་ཉིད་བཞི་ལས་གདམས་པ་སྟོན་ཏེ་དེ་ཡང་ཇི་ལྟ་བ་ཞེས་པ་ནི་
གོང་དུ་བསྟན་པའི་ཆགས་ཅན་དང་ཆགས་བྲལ་གྱི་གང་ཟག་གཉིས་པོའི་ཕ་ནི་བླ་
མའོ། །བདེ་ཐོབ་ནི་བླ་མ་དེའི་མན་ངག་ཐོབ་པའོ། །དེ་ཐོབ་པ་ཙམ་གྱིས་མི་ཆོག་
སྟེ་བསྒོམ་དགོས་པ་ཡིན་ཏེ་གང་ཟག་གཉིས་པོ་དགོན་པ་རེ་རེར་སོང་སྟེ། ཆགས་
ཅན་གྱིས་གཞན་ལུས་ཀྱི་མན་ངག་ཉམས་སུ་ལེན། ཆགས་བྲལ་གྱིས་རང་ལུས་
ཐབས་ལྡན་གྱི་མན་ངག་ཉམས་སུ་ལེན་དགོས་པས་དེའི་བདེ་བ་རང་གིས་བཟའ་
ཞེས་པའོ། །དེ་ལྟར་བསྒོམས་པས་ཉམས་མྱོང་རྒྱུད་ལ་སྐྱེ་སྟེ་དེས་རྣམ་རྟོག་འཆིང་
བས་ན་བདེ་བ་གང་གིས་འཆིང་བ་འདིར་ཞེས་སོ། །དེ་ལྟར་བསྒོམས་པའི་ཉམས་
238 -158



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མྱོང་ལ་གནས་པར་བྱེད་པ་དེ་ཡང་དེ་ཡི་བདེ་བ་བསམ་གཏན་བརྗོད་ཅེས་སོ། །
དེ་རྣམས་ལ་ནང་དོན་དུ་བཤད་ན་དབང་ གསུམ་པ་ལ་སྦྱར་བ་དང་།
གཏུམ་མོ་ལ་སྦྱར་བ་དང་
། རྡོ་རྗེ་སེམས་དཔའ་དབབ་པ་ལ་སྦྱར་བའི་མན་ངག་
དང་གསུམ་གསུང་། དེ་ལས་དང་པོ་དབང་གསུམ་པ་ལ་སྦྱར་ན་ཇི་ལྟར་ཕ་ཞེས་པ་
ནི་དབང་གསུམ་པའི་ལས་ཀྱི་ཕྱག་རྒྱ་མའོ། །བདེ་བ་ཐོབ་པ་ནི་ལས་ཀྱི་ཕྱག་རྒྱ་ལ་
བརྟེན་ནས་ཉམས་མྱོང་སྐྱེས་པའོ། །དེའི་བདེ་བ་ནི་དབང་གསུམ་པའི་དུས་ཀྱི་
ཉམས་མྱོང་ངོ་
། །རང་གིས་བཟའ་བ་ནི་དེ་རྒྱུན་བསྲིངས་པ་ལ་བསྒོམ་ཞེས་པའོ། །
དེ་ལྟར་བསྒོམ་པའི་ཉམས་མྱོང་གི་བདེ་བ་གང་གིས་སོ། །དེས་རྣམ་རྟོག་འཆིང་
བས་སོ། །དེའི་སྒོམ་པའི་ཉམས་ཀྱིས་བདེ་བ་དེ་ལ་བསམ་གཏན་ཞེས་བརྗོད་དོ། །
ཡང་གཏུམ་མོའི་རྫོགས་རིམ་དང་སྦྱར་ན། ཇི་ལྟར་ཕ་ནི་སྤྱི་བོའི་ཡི་གེ་ཧཱུྃ་མགོ་ཐུར་
དུ་བལྟ་བའོ། །བདེ་ཐོབ་པ་ནི་ལུས་བཅོས་ཏེ་རླུང་ནང་དུ་བསྡིགས་པས་ལས་ཀྱི་
རླུང་ལོག་ནས་ཡེ་ཤེས་ཀྱི་མེ་འབར་བས་ཧཾ་ལས་བྱང་སེམས་ཕེབས་པའོ། །དེའི་
བདེ་བ་ཞེས་པ་ནི་ལྟེ་བའི་མེ་ཤེས་རབ་སྟོང་པ་དང་སྤྱི་བོའི་བྱང་སེམས་ཐབས་བདེ་
བ་དེ་གཉིས་འདྲེས་པས་བདེ་ལ་མི་རྟོགས་པ་སྐྱེས་པའོ། །རང་གིས་བཟའ་ནི་དེར་
གཏུམ་མོ་འབར་འཛག་ལ་བརྟེན་ནས་བསྒོམ་ཞེས་པའོ། །དེ་ལྟར་བསྒོམས་པས་
ཉོན་མོངས་པ་དང་རྣམ་རྟོག་འཆིང་བས་བདེ་བ་གང་གིས་འཆིང་བ་འདིར་ཞེས་སོ། །
དེ་ལྟ་བུ་དེ་ལ་བསམ་གཏན་ཞེས་བརྗོད་དོ། །
ཡང་རྡོ་ རྗེ་ སེམས་ དཔའ་དབབ་པའི་མན་ངག་དང་སྦྱར་བ་ཞིག་ ཀྱང་
གསུང་སྟེ། ཇི་ལྟར་ཕ་ནི་རང་གི་སྤྱི་བོའི་སྟེང་དུ་རྡོ་རྗེ་སེམས་དཔའ་སྐུ་མདོག་
དཀར་པོ་ཞལ་གཅིག་ཕྱག་གཉིས་པ་གཡས་ན་རྡོ་རྗེ་དྲིལ་བུ་བསྣམས་པ་དེ་ལ་
238 -159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བྱའོ། །བདེ་བ་ཐོབ་པ་ནི་དེའི་དུས་སུ་རླུང་བསྡིགས་པས་གཏུམ་མོའི་མེ་འབར་
བས་སྤྱི་བོའི་སྟེང་གི་རྡོ་རྗེ་སེམས་དཔའི་མཐེ་བོང་ནས་བྱང་ཆུབ་ཀྱི་སེམས་ཀྱི་ཐིག་
ལེ་བབས་པས་རང་གི་ལུས་ཐམས་ཅད་ལུག་གུའི་གྲོད་པ་འོ་མས་བཀང་བ་ བཞིན་
དུ་སོང་བས་བདེ་བའི་ཉམས་སྐྱེས་པའོ། །དེའི་བདེ་བ་ནི་རྡོ་རྗེ་སེམས་དཔའ་ལ་
བརྟེན་པའི་ཉམས་མྱོང་དེའོ། །རང་གི་བཟའོ་ཞེས་པ་ནི་བསྒོམ་ཞེས་པའོ། །དེ་ལ་
བརྟེན་ནས་བསྒོམས་པའི་བདེ་བ་གང་གིས་རྣམ་རྟོག་འཆིང་བས་ན་འཆིང་བ་
འདིར་ཞེས་སོ། །དེའི་བདེ་བ་དེ་ལ་བསམ་གཏན་ཞེས་བརྗོད་དོ། །དེ་ཚོས་ལེའུའི་
གཞུང་བཤད་ནས།
ད་ནི་ལེའུའི་མཚན་ནི་དེ་ཞེས་པ་ནི་གཟུགས་དང་སྒྲ་ལ་སོགས་པའོ། །ཁོ་
ན་ནི་གཟུགས་ལ་སོགས་པའི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་འགྲོ་བའོ། །
ཉིད་ནི་དེ་ལྟར་སོང་བས་མི་བསླུ་བའོ། །ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་
སྐྱོང་བའོ། །ལྔ་པ་ནི་གྲང་ཀྱི་གནས་གཞན་ནོ། །དཔལ་དགྱེས་པ་རྡོ་རྗེ་ནོར་བུ་
སྒྲོན་མེ་ལས་ལེའུ་ལྔ་པའོ།། །།
ལེའུ་དྲུག་པ་འདི་ལ་ལེའུ་ལེའུའི་འབྲེལ་ནི་དེ་ལྟར་བསྐྱེད་རིམ་རྫོགས་རིམ་
བཟླས་པ་གསུམ་གྱིས་སེམས་མི་གནས་པ་གནས་པ་ལ་བསྒོམ། གནས་པ་བརྟན་
པ་ལ་ཡང་བསྒོམ་པར་བྱ་སྟེ། བརྟན་ པ་བོགས་དབྱུང་པའི་དོན་དུ་སྤྱོད་པ་བྱ་
དགོས་ པས་ ལེའུ་ དྲུག་ པ་ སྤྱོད་ པའི་ལེའུ་དང་ འབྲེལ་ལོ། །མདོར་བསྟན་རྒྱས་
བཤད་ནི་ལེའུ་དང་པོ་ན་ནུས་པ་ཞེས་པས་མདོར་བསྟན་ཏེ་ནུས་པ་ཟེར་རུང་མཐུ་
ཟེར་རུང་སྟོབས་ཟེར་རུང་སྤྱོད་པའི་ལེའུའི་མདོར་བསྟན་ཡིན་ལེའུ་དང་པོར་བྱས་
སོ། །འདིའི་འོག་ནས་ཅུང་ཟད་དྲོད་ནི་ཐོབ་པ་ན། སྤྱོད་པ་དག་ནི་བརྩམ་པར་བྱ་
238--160



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཟེར་ཏེ། དྲོད་ཐོབ་པ་ནི་བསྐྱེད་པའི་རིམ་པ་ལ་བརྟན་པ་ཐོབ། རྫོགས་པའི་རིམ་པ་
ལ་རྟགས་ཐོན་པ་ཞིག་གིས་བྱེད་དགོས་ཏེ་ལེའུ་དྲུག་པ་འདིས་རྒྱས་པར་བཤད་དོ། །
ལེའུའི་མངོན་རྟོགས་ཀྱི་འབྲེལ་ནི་བསྐྱེད་རིམ་རྫོགས་རིམ་བཟླས་པ་དེ་ལ་
ལ་དང་པོ་
སེམས་མི་གནས་པ་གནས་པ་བསྒོམ། གནས་ པ་བརྟན་པ་ལ་ཡང་བསྒོམ་ཡང་
བསྒོམ་བྱ། བརྟན་པ་བོགས་དབྱུང་པའི་དོན་དུ་སྤྱོད་པ་བྱེད་ན་ལེའུ་དྲུག་པ་ནས་
འབྱུང་བ་བཞིན་བྱའོ། །
ལེའུ་འདི་ལ་ཆོས་གསུམ་སྟེ། བཤད་པ་ཞལ་གྱིས་བཞེས་པ་དང་
། ལེའུའི་
གཞུང་དང་། ལེའུའི་མཚན་ནོ། །དེ་ལ་དང་པོ་ཞལ་གྱིས་བཞེས་པ་ནི། དེ་ནས་
ཞེས་པ་ལེའུ་ལྔ་པའི་བཤད་པའོ། །གཞན་ཡང་ནི་ལེའུ་ལྔ་པ་རྫོགས་རིམ་ལས་
གཞན་དུ་གྱུར་པ་སྤྱོད་པ་ཡང་རབ་ཏུ་བཤད་པར་བྱ་ཞེས་པའོ། །སྤྱོད་པ་ལ་སྤྱད་
པའི་དབྱེ་བ་དང་། སྤྱོད་པའི་དགོས་པ་དང་
། ངེས་ཚིག་དང་
། སྤྱོད་པའི་དུས་དང་།
སྤྱོད་པ་ཇི་ལྟར་བྱ་བའི་རིམ་པ་དང་ལྔའོ། །དེ་ལས་སྤྱོད་པ་ལ་དབྱེ་ན། ལས་དང་
པོ་པའི་སྤྱོད་པ་དང་
། བསྟེན་པ་བསམ་པ་སློབ་པའི་སྤྱོད་པ་དང་
། རིག་པ་བརྟུལ་
ཞུགས་ཀྱི་སྤྱོད་པའོ། །དེ་ལ་སྤྲོས་བཅས་ཀྱི་སྤྱོད་པ་ལྷ་མོ་བཅོ་ལྔ་ཁྲིད་པ་དང་
།
སྤྲོས་མེད་ཀྱི་སྤྱོད་པ་ལྷ་མོ་བརྒྱད་ཁྲིད་ནས། ཤིན་ཏུ་སྤྲོས་མེད་ཀྱི་སྤྱོད་པ་ལྷ་མོ་
གཅིག་ཁྲིད་ནས་སྤྱོད་པ་བྱེད་པའོ། །
སྤྱོད་པའི་དགོས་པ་ནི་ལྔ་སྟེ། སངས་རྒྱས་ཀྱིས་གསང་སྔགས་ཀྱི་རྒྱུད་ཀུན་
ཏུ་སྤྱོད་པ་བྱ་བར་གསུངས་པས་སྤྱོད་པ་བྱས་པས་སངས་རྒྱས་ཀྱི་བཀའ་མི་གཅོག་
པར་འགྲོ་བའི་དགོས་པ་དང་
། གནས་བཅུ་གཉིས་སུ་བགྲོད་པ་ཕ་རོལ་ཏུ་ཕྱིན་
པའི་ས་བཅུ་གཉིས་བགྲོད་པར་འགྲོ་བའི་དགོས་པ་དང་
། གནས་དེ་རྣམས་སུ་
238 -161



མེཐ་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བགྲོད་པས་མཁའ་འགྲོ་མ་རྣམས་ཀྱིས་བྱིན་གྱིས་རློབ་པའི་བར་འགྲོ་བའི་དགོས་
པ་དང་། འབྲས་བུ་ཡང་དག་པར་སངས་རྒྱས་པའི་དགོས་པ་དང་
། ཉིང་དགོས་
དཔལ་དགྱེས་པ་རྡོ་རྗེ་ཐོབ་པའི་དགོས་པའོ། །སྤྱོད་པའི་ངེས་ཚིག་ནི་རིགས་པ་
བརྟུལ་ཞུགས་ཀྱི་སྤྱོད་པ་དེ་ལ་བསྐྱེད་རིམ་གྱི་དབང་དུ་བྱས་ན་རིག་པ་ནི་ལྷའི་
སྐུའོ། །བརྟུལ་བ་ནི་ཐ་མལ་པའི་ལུས་ངག་ཡིད་གསུམ་བརྟུལ་ནས་ཧེ་རུ་ཀའི་རྒྱན་
ཆ་ལུགས་སུ་ཞུགས་པའོ། །རྫོགས་རིམ་གྱི་དབང་དུ་བྱས་ན་རིག་པ་བརྟུལ་བའི་
ལྷན་ཅིག་སྐྱེས་པའོ། །བརྟུལ་བ་ནི་ཐ་མལ་པའི་ལུས་ངག་ཡིད་གསུམ་བཏུལ་ནས་
ལྷན་ཅིག་སྐྱེས་པའི་ཡེ་ཤེས་ཀྱི་རྒྱན་ཆ་ལུགས་སུ་ཞུགས་པའོ། །སྤྱོད་པའི་དུས་ནི་
བསྐྱེད་པའི་རིམ་པ་ལ་བརྟན་པ་ཐོབ་པ། རྫོགས་པའི་རིམ་པ་ལ་རྟགས་ཐོན་པ་
ཞིག་གིས་བྱེད། འོག་ནས་ཅུང་ཟད་དྲོད་ནི་ཐོབ་པ་ན། །སྤྱོད་པ་དག་ནི་བརྩམ་
པར་ བྱ་ ཟེར་ ཏེ། །དྲོད་ ཐོབ་ཅེས་ པ་ བསད་ གསོ་ གཉིས་ནུས་ པ། གཞན་ གྱིས་
མ་དད་པ་བསྒྱུར་ནུས་པའོ། །སྤྱོད་པ་ཇི་ལྟར་བྱ་བའི་རིམ་པ་དེ་ལ་ལེའུའི་གཞུང་
ནས་ཆོས་བཅུ་དྲུག་ཡོད་པ་ལས། སྤྱོད་པ་ཕ་རོལ་ཞེས་པའི་ཚིག་གསུམ་གྱིས་སྤྱོད་
པའི་དགོས་པ་བསྟན་ཏེ། སྤྱོད་པ་ཕ་རོལ་ནི་སྤྱོད་པ་ བྱས་པས་ ཁམས་གསུམ་
འཁོར་བ་ལས་ཕ་རོལ་ཏུ་ཕྱིན་པའོ། །འོ་ན་ཉན་ཐོས་དང་རང་སངས་རྒྱས་དང་
ཁྱད་མེད་དོ་ཞེ་ན། མཆོག་ཉིད་ཅེས་པ་སངས་རྒྱས་ཀྱི་སར་འགྲོ་བས་སོ། །གང་
གིས་ནི་སྤྱོད་པ་བྱས་པ་གང་གིས་སོ། །ཉིང་དགོས་ནི་དངོས་གྲུབ་མཐར་འགྲོ་བ་
ཞེས་པ་ནི་ངན་སོང་ཞིག་ལ་མི་ཟེར་ཏེ། དངོས་གྲུབ་ཐམས་ཅད་མཐར་ཐུག་པར་
འགྲོ་ཞེས་པའོ། །ཀྱེ་རྡོ་རྗེའི་དངོས་གྲུབ་རྒྱུའི་ཞེས་པ་ནི་ཀྱེ་རྡོ་རྗེའི་དངོས་གྲུབ་ཐོབ་
པའི་ཉེ་རྒྱུའི་སྤྱོད་པ་བྱ་ཞེས་སོ། །
238 --162



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་གཉིས་པ་སྤྱོད་པའི་དུས་སུ་རྒྱན་གྱི་མཚན་ཉིད་བསྟན་པ་ནི། སྒོམ་པོ་
ནི་སྤྱོད་པ་བྱེད་པའི་རྣལ་འབྱོར་རོ། །དེ་ཡིས་རྣམ་འཛིན་པ་ནི། རྣ་བ་དག་ལ་ནི་རྣ་
བ་ལ་རུས་པའི་ཝང་མིག་བྱས་དེའི་སྣ་ལ་དྲིལ་ཆུང་བཏགས། དེའི་བར་ན་ཁྲོ་ཞལ་
ཡོད་པ་དེ་ལྟ་བུའི་རྣ་ཆ་བཟང་པོ་འཛིན་པའོ། །སྤྱི་བོར་འཁོར་ལོ་ནི་སྤྱི་བོའི་སྟེང་དུ་
རུས་པའི་འཁོར་ལོ་རྩིབས་བརྒྱད་པ་བྱས་དེའི་ལྟེ་བ་ནས་ཡར་སྐུ་བཏོན་པ་དེ་རྣམ་
པར་འཛིན་པའོ། །ལག་པ་དག་ལ་ནི་ཕྲེང་བ་ལྟ་བུའི་བར་ན་རུས་པའི་ལེབ་ལེབ་
བྱས་པའི་ལག་གདུབ་འཛིན་པའོ། །རྐེད་པ་དག་ལ་ནི་རུས་པ་ནར་མོའི་བར་དུ་
རུས་པའི་ཕྲེང་བ་བརྒྱུས་པ་ལ་དྲ་བ་དྲ་ཕྱེད་ཀྱི་ཚུལ་དུ་བྱས་ཏེ་མཚལ་དང་རིམས་
ལ་སོགས་པས་ཁྲ་ཤིག་གེ་བ་བྱས་ཏེ་དེ་ཡང་རོའི་སྒྲའི་སྐུད་པ་གཉིས་ཀྱིས་བརྒྱུས་
པའོ། །རྐང་པར་དེ་བཞིན་ནི་རུས་པའི་ཕྲེང་བའི་བར་ན་རྐང་ལེབ་མོ་ཡོད་པའི་
རྐང་གདུབ་བོ། །ལག་པའི་རྩ་བར་ནི་ཕྲེང་བ་ལྟ་བུའི་བར་ན་རྐང་ལེབ་མོ་བཏང་
བ་ཡོད་པའི་དཔུང་རྒྱན་ཉིད་དོ། །མགྲིན་པར་ནི་རུས་པའི་དྲ་བ་དང་དྲ་བ་ཕྱེད་པ་
ཡོད་པའི་ཕྲེང་བའོ། །
ད་ནི་གསུམ་པ་སྤྱོད་པའི་དུས་སུ་གོས་དང་ཟས་ཀྱི་མཚན་ཉིད་བསྟན་ཏེ།
སྤྱོད་པ་བྱེད་པའི་རྣལ་འབྱོར་པས་ནི་གོས་སུ་ནི་བགོ་བ་སྟག་གི་ལྤགས་པ་སྟེ་གོས་
སྟག་ལྤགས་ཀྱིས་སྨད་དཀྲིས་པ་ཉིད་དོ། །ཟས་སུ་ནི་བཟའ་བ་མི་འཆི་བཅུ་ཕྱེད་
ཞེས་པ་སྟེ་བདུད་རྩི་རྣམ་པ་ལྔ་བཟའ་བའོ། །
ད་ནི་བཞི་པ་སྤྱོད་པའི་དུས་སུ་བསམ་པའི་ཁྱད་པར་ནི། རང་ཉིད་ནི་ཧེ་རུ་
ཀར་སྦྱོར་སྐྱེས་བུ་ཉིད་ཞེས་ཏེ་རང་ཧེ་རུ་ཀར་སྒོམ་པའོ། །འོ་ན་ཧེ་རུ་ཀ་དེ་གང་གི་
ཡིན་ཞེ་ན། ཁ་དོག་ལྔ་ལ་ཞེས་པ་སྟེ། ཝར་ན་ཞེས་པ་ཁ་དོག་ལ་འགྲོ། ཡི་གེ་ལ་
238 -163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འགྲོ། རིགས་ལ་འགྲོ་བ་ལས་འདིར་ནི་རིགས་ལ་འགྲོ་སྟེ་རིགས་ལྔ་ལ་ནི་རྣམ་
པར་ གནས་ཞེས་པ་སྟེ་རིགས་ལྔའི་ཧེ་རུ་ཀར་བསྐྱེད་ལ་ སྤྱོད་པ་བྱའོ། །འོ་ན་
རིགས་ལྔའི་ཧེ་རུ་ཀ་ཡིན་ན་དེ་རྣམས་ཐ་དད་པ་ཡིན་ནམ་ཞེ་ན། རིགས་ལྔ་དག་པ་
གང་དུ་དག་ན་མཉམ་ལྡན་པ་ཞེས་པ་སྟེ། དོན་དམ་ལྷན་ཅིག་སྐྱེས་པའི་ཡེ་ཤེས་ཀྱི་
རིགས་ནི་གཅིག་ཏུ་རྣམ་པར་བརྟག་གོ །
ད་ནི་དེའི་མཇུག་བསྡུ་བ་ནི་ཁ་དོག་དུ་མ་ནི་རིགས་ནི་དུ་མ་ཉིད་ཀྱིས་ནི་
ཞེས་ཏེ། རིགས་ལྔ་ལ་སོགས་པ་དུ་མར་གནས་ཀྱང་ཐ་དད་པ་མ་ཡིན་པར་ཤེས་
པར་བྱས་ལ་སྤྱོད་པ་བྱ་བ་ཡིན་ཏེ་དེའི་དབང་པོ་ལེའུ་ལྔ་པ་ནས་རིགས་ལྔ་དང་
ཕྱག་རྒྱ་མ་ལྔ་བྱུང་བ་ཡང་དོན་ཆོས་ཉིད་སྟོང་པར་རོ་གཅིག་པར་བྱུང་བས་གང་
ཕྱིར་དབྱེ་བ་མཚོན་མི་བྱའོ། །
ད་ནི་ལྔ་པ་སྤྱོད་པའི་གནས་བསྟན་པ་ནི་ཤིང་གཅིག་ནི་ཤིང་གི་སྡོང་པོ་
སྐྱེས་པ་ལ། ཤིང་དེའི་གྲིབ་མས་ཤིང་གཞན་ལ་མི་སླེབ། ཤིང་གཞན་གྱི་གྲིབ་མས་
ཤིང་དེ་ལ་མ་སླེབ་པ་རླུང་འཚུབ་དང་ཆར་པ་ལ་སོགས་པ་བྱུང་ཡང་དེའི་ལོ་འདབ་
ཀྱིས་སྐྱོབ་ནུས་པ་ཡིན་ཏེ་དེ་ལྟ་བུའི་དེ་མི་མ་ཡིན་ཆེ་བ་གནས་པ་ཡིན་པས་དེར་
སོང་ལ་སྤྱོད་པ་བྱའོ། །དུར་ཁྲོད་ནི་རོ་གསར་རྙིང་མང་པོ་བསྐྱལ་བའི་ལྕེ་སྤྱང་ལ་
སོགས་པ་ཀུ་དི་རི་རི་བ་ཡིན། མ་མོའི་ཁྱིམ་ནི་འཇིག་རྟེན་གྱི་མ་མོ་ཆེན་མོ་བདུན་
གནས་པའོ། །མཚན་མོ་ནི་དུས་མཚན་ནག་མོ་གནས་པ་ཡིན་ནོ། །ཡང་ན་དབེན་
པ་ནི་སྐྱེ་བོ་མི་མེད་པའོ། །བས་མཐའ་ནི་གྲོང་ལས་ཐག་ཤིན་ཏུ་རིང་བའོ། །སྒོམ་
པ་བཟང་བར་བརྗོད་པར་བྱ་ནི་གནས་དེ་རྣམས་སུ་སོང་ལ་ལྷན་ཅིག་སྐྱེས་པའི་ཡེ་
ཤེས་ཀྱི་ཉམས་དང་ལྡན་པས་སྤྱོད་པ་བྱེད་པའོ། །
238 -164



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་དེ་རྣམས་ལ་ནང་དོན་དུ་གཏུམ་མོའི་རྫོགས་པའི་རིམ་པ་དང་སྦྱར་བ་
ཞིག་གསུང་སྟེ། དེ་ལ་ཤིང་གཅིག་ནི་རྩ་ ཨ་ཝ་དྷུ་ཏཱི་ལྟེ་བ་ནས་སྤྱི་བོའི་བར་དུ་
གནས་པ་ལ་བྱའོ། །མ་མོའི་ཁྱིམ་ནི་རྩ་མདུད་ཆེན་པོ་ལྟེ་བ་ན་གནས་པའི་དབུས་
ན་ཡོད་པའོ། །དུར་ཁྲོད་ནི་ལུས་བཅོས་ཏེ་རླུང་ནང་དུ་བརྡེགས་པའོ། །ཡང་ན་
དབེན་པ་ནི་སྤྱི་བོའི་ཧཾ་ལས་ཐིག་ལེ་བབབ་པའོ། །མཚན་མོ་ནི་དེའི་དུས་སུ་རླུང་
བསྡིགས་པས་གཏུམ་མོ་ཡེ་ཤེས་ཀྱི་མེ་འབར་ནས་སྤྱི་བོའི་ཡི་གེ་ཧཱུྃ་བསྲེགས་པས་
བྱང་ཆུབ་ཀྱི་སེམས་འབབ་སྟེ་ལྟེ་བའི་མེ་དང་སྤྱི་བོའི་བྱང་སེམས་གཉིས་འདྲེས་
པའི་ དུས་ སུ་ རྣམ་རྟོག་འགགས་ པ་ ལ་ བྱའོ། །བས་ མཐའ་ ནི་ ཉོན་མོངས་ པ་
འགགས་པའོ། །སྒོམ་པ་བཟང་བོར་བརྗོད་པར་བྱ་ནི་ལྷན་ཅིག་སྐྱེས་པའི་ཉམས་
དང་ལྡན་པའོ། །
ད་ནི་དྲུག་པ་སྤྱོད་པའི་དུས་བསྟན་པ་ནི། ཅུང་ཟད་དྲོད་ནི་ཐོབ་པ་ནི་
བསྐྱེད་རིམ་ལ་བརྟན་རྫོགས་རིམ་ལ་རྟགས་ཐོན་ནས་བསད་གསོ་གཉིས་ནུས་པ།
གཞན་གྱིས་མི་དད་པ་བསྒྱུར་ནུས་པ། ཞེན་པ་ཏིལ་གྱི་ཕུབ་མ་ཙམ་ཡང་མེད་པའོ། །
དེ་ཡང་སློབ་དཔོན་ནཱ་རོ་པས་སྤྱོད་པ་བྱེད་པའི་དུས་སུ་ཐོད་པ་ཞིག་ཐོགས་ནས།
ཐམས་ཅད་ལ་སློང་སློང་ཟེར་བ་ལ། བྱི་བོ་ལྔ་བྱུང་ནས་སློང་སློང་བྱས་པ་དེ་ཚོས་ཆུ་
གྲི་ལྔ་བྱུང་ནས་ཐོད་པར་བཅུག་པས། སློབ་དཔོན་གྱིས་སླང་ཚན་དུ་མར་བཞུ་བ་
ལྟར་བཞུས་ནས་གསོལ་ཏེ་བཞུད་དོ། །དེ་ལྟ་བུའི་རྟེན་གྱི་གང་ཟག་ཞིག་གིས་
གལ་ཏེ་གཞན་གྱི་དོན་དུ་སྤྱོད་པ་བྱེད་པར་འདོད་པས་སོ། །རང་ཉིད་ཀྱང་གལ་ཏེ་
ཚེ་འདི་ལ་ཕྱག་རྒྱ་ཆེན་པོའི་དངོས་གྲུབ་འགྲུབ་པར་འགྱུར་བ་འདོད་པ་ཡོད་ན།
སྤྱོད་པ་བྱ་བའི་ཐབས་འདིས་ནི་སྤྱོད་པ་སྤྱད་པ་ཉིད་དོ། །
238 -165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ད་ནི་བདུན་པ་སྤྱོད་པའི་གྲོགས་ཕྱག་རྒྱ་མའི་མཚན་ཉིད་བསྟན་ཏེ། ཕྱག་
རྒྱ་མ་དེ་ཉིད་བཅང་ལ་མི་སྤངས་བ་ནི་མིག་ཕྲ་བ། དམིག་དཀྱུས་རིང་བ་མིག་རྩ་
དམར་བའོ། །དེ་ལྟ་བུའི་ཕྱག་རྒྱ་མ་དེ་བཙལ་ལ་དང་པོར་རང་གིས་དབང་ལེགས་
པ་ཞིག་བསྐུར་བ་ཡིན་པས་ན་རང་གིས་དབང་བསྐུར་ཞེས་སོ། །སྙིང་རྗེ་ནི་ཕྱག་རྒྱ་
མ་དེ་སྒྲུབ་པ་པོ་བདག་ཉིད་ལ་དགའ་བ་སེམས་ཅན་ལ་སྙིང་རྗེ་ཆེན་པོ་དང་ལྡན་
པའོ། །རྡོ་རྗེའི་བུ་མོ་ནི་ཕྱག་རྒྱ་མ་རྡོ་རྗེ་མ་བྱ་བ་རིགས་ཐམས་ཅད་ལ་ཤིས་པ་
ཞིག་ཡིན་ནོ། །འཇིག་རྟེན་གྱི་རིགས་ངན་ཞིག་ཡིན་ནོ། །དེ་ལྟ་བུ་དེ་ལ་འདི་ཁྱེར་
ནས་ཞེས་སོ། །དེ་དང་གཉིས་སྤྱོད་པ་བྱས་པས་ལྷན་ཅིག་སྐྱེས་པའི་ཉམས་མྱོང་
རྟོགས་པར་བྱ་ཞེས་སོ། །གོང་གི་རིགས་ཐམས་ཅད་ལ་ཤིས་པའི་ཕྱག་རྒྱ་མ་རྡོ་
རྗེའི་རིགས་ཀྱི་བུ་མོ་དེ་མེད་ན་བྱས་པ་ལ་རང་འདོད་ལྷའི་རིགས་ཀྱིས་བྱ་ཞེས་ཏེ་
གོང་ལེའུ་ལྔ་པར་བཤད་པའི་གར་མ་ལ་སོགས་པ་གང་རྙེད་ཅིག་ལ་བྱའོ། །དེ་
ཡང་མ་རྙེད་ན། ཡང་ན་གཞན་གྱི་བུད་མེད་ཀྱི་རིགས་ལས་བྱུང་བའི་ཕྱག་རྒྱ་མ་
ཤེས་རབ་དང་སྙིང་རྗེ་ལྡན་པ་དེ་བཙལ་ལ་དང་པོར་བྱང་ཆུབ་ཀྱི་ས་བོན་རབ་
བཅུག་ཅེས་པ་ནི་སྨོན་པ་བྱང་ཆུབ་མཆོག་ཏུ་སེམས་བསྐྱེད་པ་དང་
། འཇུག་པ་བྱང་
ཆུབ་མཆོག་ཏུ་སེམས་བསྐྱེད་བྱའོ། །སྦྱངས་ཏེ་ཞེས་པ་ནི་དེ་ལ་དབང་རྫོགས་པར་
བསྐུར་སྟེ་རྒྱུད་སྦྱངས་པའོ། །དེ་ལྟ་བུ་དེ་ཁྱེར་ནས་སྤྱོད་པ་བྱའོ། །
ད་ནི་བརྒྱད་པ་གླུ་ལེན་གར་བྱེད་པའི་ཚུལ་གྱིས་སྤྱོད་པ་བྱ་བ་ནི། གལ་ཏེ་
འདི་ཐམས་ཅད་གང་ཚེ་བྱ་བ་ཡིན་གསུང་སྟེ། སྤྱོད་པ་བྱེད་པའི་དུས་གང་གི་ཚེ།
དགའ་བས་གླུ་བླང་པ་ནི་དེའི་དུས་ན་རྡོ་རྗེའི་གླུ་བླང་པའོ
། །དེའི་ཚེ་ཞེས་པ་རྡོ་རྗེའི་
གླུ་བླངས་པ་དེའི་ཚེའོ། །རྡོ་རྗེ་མཆོག་ལྡན་ནི་བདེ་སྟོང་གི་ཉམས་དང་ལྡན་པའོ། །
238 -166



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གལ་ཏེ་ཞེས་པ་ནི་གང་ཚེ་སྟེ་སྤྱོད་པ་བྱེད་པའི་དུས་གང་གི་ཚེའོ། །དགའ་བ་སྐྱེས་
པ་ནི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་དང་ལྡན་པའོ། །འཁོར་བ་ལས་
ཐར་བའི་རྒྱུ་ནི་རྐང་པ་དང་ལག་པས་གར་བྱ་བའོ། །དེ་ཚེ་ནི་གར་བྱེད་པ་དེའི་
ཚེའོ། །རྡོ་རྗེ་རྐང་པས་གར་ནི་དགྱེས་པ་རྡོ་རྗེའི་ང་རྒྱལ་གྱིས་རྐང་པས་གར་བྱ་
བའོ། །ཡོ་གི་ནི་རྣལ་འབྱོར་པའོ། །མཉམ་པར་བཞག་པ་ནི་ལྷན་ཅིག་སྐྱེས་པའི་
ཉམས་མྱོང་ལ་མཉམ་པར་བཞག་པར་བྱེད་ཅེས་སོ། །
ད་ནི་དགུ་པ་རྣམ་དག་དྲན་པའི་ཚུལ་གྱིས་སྤྱོད་པ་བྱ་བ་ནི། འཁོར་ལོའི་
གཟུགས་ཀྱིས་མི་བསྐྱོད་པ་ཞེས་པ་རང་གི་སྤྱི་བོའི་སྟེང་ན་རུས་པའི་འཁོར་ལོའི་
གཟུགས་ཡོད་པ་དེ་བཅོམ་ལྡན་འདས་མི་བསྐྱོད་པ་རྣམ་པར་དག་པའོ། །དེ་
བཞིན་དུ་རྣ་ཆ་དེ་འོད་དཔག་མེད་པ་སྟེ་སྣང་བ་མཐའ་ཡས་རྣམ་པར་དག་པའོ། །
མགུལ་གྱི་ཕྲེང་བ་དེ་རིན་ཆེན་བདག་ཞེས་པ་རིན་ཆེན་འབྱུང་ལྡན་རྣམ་པར་དག་
པའོ། །མགུལ་གྱི་ཕྲེང་བ་དེ་རིན་ཆེན་བདག་ཞེས་པ་རིན་ཆེན་འབྱུང་ལྡན་རྣམ་
པར་དག་པའོ། །ལག་པའི་ ལག་གདུབ་དེ་རྣམ་པར་སྣང་མཛད་རྣམ་པར་དག་
པའོ། །སྐེད་པར་རུས་པའི་སྐེ་རགས་ཏེ་དོན་ཡོད་གནས་ཞེས་པ་དོན་ཡོད་གྲུབ་པ་
རྣམ་པར་དག་པའོ། །ཕྱག་མཚན་དུ་ཁ་ཊཾ་ག་རྩེ་གསུམ་པའི་གཟུགས་འཛིན་པ་ནི་
ཤེས་རབ་ཞེས་པ་སྟེ་སྟོང་ཉིད་རྣམ་པར་དག་པའོ། །ཐབས་ཀྱི་གཟུགས་ཀྱིས་ཅང་
ཏེའུ་ནི་ཕྱག་གཡས་སུ་ཌ་མ་རུ་འཛིན་པ་དེ་ཐབས་བདེ་བ་མཚོན་པའོ། །རང་གི་ཞེ་
སྡང་རྣམ་པར་དག་པའི་རྣལ་འབྱོར་པ་ནི་མི་བསྐྱོད་པའོ། །འདིས་མཚོན་ནས་རང་
གི་གཏི་མུག་རྣམས་པར་དག་པ་རྣམ་སྣང་
། སེར་སྣ་རྣམ་པར་དག་པ་རིན་ཆེན་
འབྱུང་ལྡན། འདོད་ཆགས་རྣམ་པར་དག་པ་སྣང་བ་མཐའ་ཡས། ཕྲག་དོག་རྣམ་
238-167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པར་དག་པ་དོན་ཡོད་གྲུབ་པའོ། །གླུ་ནི་རྣམ་དག་སྔགས་སུ་བཟླས། །ནི་ངག་ཏུ་
གླུ་བླངས་པ་ཐམས་ཅད་ཨཱ་ལི་ཀཱ་ལི་ལས་མི་འདའ་བས་སྔགས་སུ་གསུངས་པའོ། །
གར་བྱས་པ་ནི་ལྷན་ཅིག་སྐྱེས་པའི་ཉམས་མྱོང་དང་ལྡན་པས་ན་བསྒོམས་པ་བྱས་
པ་ཉིད་དོ། །དེའི་ཕྱིར་ན་ཞེས་པ་གླུ་བླངས་པ་སྔགས་སུ་འདུག་གར་བསྒོམ་པར་
འདུག་པ་དེའི་ཕྱིར་ནའོ། །གླུ་དང་གར་དེའི་ཡོ་གི་རྣལ་འབྱོར་པ་རྟག་ཏུ་མཉམ་
བཞག་ལ་བྱེད། རྟག་ཏུ་བྱེད་ཅེས་པ་རྗེས་ཐོབ་ལ་ཡང་བྱེད་པའོ། །
ད་ནི་དེ་རྣམས་ལ་ནང་དོན་དུ་ཕྱག་རྒྱ་མ་ལ་བརྟེན་པའི་རྫོགས་པའི་རིམ་
པ་དང་སྦྱར་བ་ཞིག་གསུང་སྟེ། དེ་ཡང་གལ་ཏེ་དགའ་བས་གླུ་བླངས་པ་ནི་ལས་ཀྱི་
ཕྱག་རྒྱས་ཆགས་པའི་སྒྲ་ཧ་ཧ་དང་སི་སིས་བསྐུལ་བའོ། །དེ་ཚེ་རྡོ་རྗེ་མཆོག་ལྡན་
ནི་རྡོ་རྗེ་པད་མ་སྦྱར་བའོ། །གལ་ཏེ་དགའ་བས་སྐྱེས་པས་ནི་དེའི་དུས་ན་དགའ་
བ་བཞི་ རིམ་གྱིས་སྐྱེ་བ་ལ་བྱའོ། །ཐར་པའི་རྒྱུས་ནི་གར་ བྱ་ནི་སྙོམས་འཇུག་
དངོས་སོ། །དེའི་ཚེ་རྡོ་རྗེ་རྐང་པས་གར་ནི་དེའི་དུས་ན་ཡན་ལག་ཅི་བསྐྱོད་ཐམས་
ཅད་ཕྱག་རྒྱའོ། །ཡོ་གི་མཉམ་པར་བཞག་པས་བྱེད་ནི་སྙོམས་འཇུག་ལ་ཞེན་པ་
མེད་པའོ། །
འདི་ན་མར་གྱི་འདི་ཚོས་ལུས་ཀྱི་འཁྲུལ་འཁོར་དྲུག་གིས་བྱང་ཆུབ་ཀྱི་
སེམས་གཟུང་བ་ཡིན་ཏེ། དེ་ཡང་འཁོར་ལོའི་གཟུགས་ཀྱིས་མི་བསྐྱོད་པ་ནི་ཧཱུཾ་
ཞེས་པས་བྱང་ཆུབ་ཀྱི་སེམས་དྲང་པའོ། །རྣ་ཆའི་བདག་ཉིད་ནི་ལས་ཀྱི་ཕྱག་རྒྱས་
ཐབས་ཀྱི་ཤེས་པ་ལ་སྒྲིན་བསྐུར་བའི་ཕྱིར་རྣ་བ་ལ་སེན་མོ་གདབ་པའོ། །མགུལ་
གྱི་ཕྲེང་བ་ནི་ལྕེ་རྐན་ལ་སྦྱར་བའོ། །ལག་པ་རྣམ་པར་སྣང་མཛད་ནི་རྐང་ལག་གི་
སོར་མོ་ནང་དུ་བསྐུམ་པའོ། །སྐེ་རགས་ལ་ནི་དོན་ཡོད་གནས་ནི་ལྟོ་བ་སྒལ་པ་ལ་
238 -168



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྦྱར་བའོ། །ཁ་ཊཾ་ག་གཟུགས་ཤེས་རབ་ནི་ལས་ཀྱི་ཕྱག་རྒྱའི་རྩ་མདུད་གྲུ་གསུམ་
པའོ། །ཐབས་ཀྱི་གཟུགས་ཀྱིས་ཅང་ཏེའུ་ནི་ཐབས་ཀྱི་རྡོ་རྗེ་རྩེ་ལྔ་པའོ། །ཞེ་སྡང་
རྣམ་དག་རྣལ་འབྱོར་ནི་ཐབས་ཤེས་རབ་གཉིས་མེད་ཀྱིས་ཉོན་མོངས་པ་སྤོང་
པའོ། །གླུ་ནི་རྣམ་དག་དང་
། གར་ནི་བསྒོམ་པ་བྱས་པ་ནི་སྙོམས་འཇུག་དུས་སུ་སྒྲ་
དང་བསྒུལ་བསྐྱོད་ཐམས་ཅད་རྡོ་རྗེའི་གླུ་གར་རོ། །དེའི་ཕྱིར་ན་གླུ་དང་གར། །ཡོ་
གིས་རྟག་ཏུ་རྟག་ཏུ་བྱེད་ཅེས་སོ། །དེ་རྣམས་ནང་དོན་དུ་བཤད་པའོ། །
ད་ནི་གོང་གི་བཟའ་བ་མི་འཆི་བཅུ་ཕྱེད་དེ་རྒྱས་པར་བཤད་པ་ནི། སྨན་ནི་
རྣམ་པར་བཟའ་བ་སྟེ་བདུད་རྩི་བཞིའོ། །ཆུ་ནི་རྟག་ཏུ་བཏུང་བ་ནི་དྲི་ཆུའོ། །དེ་
འཐུང་པའི་ཕན་ཡོན་ནི་ལྔར་གསུངས་ཏེ། རྒྱས་ཤིང་ཞེས་པ་རྒས་པ་མི་འོང་བ་
དང་། ཟིལ་གྱིས་མི་ནོན་པ་ནི་ཤིན་ཏུ་ཚེ་རིང་བ་དང་
། རྟག་ཏུ་བསྲུང་བར་འགྱུར་
བ་ནི་བདག་གི་ནད་དང་
། ལྷོག་པ་དང་
། དུག་དང་། རིམ་ནོད་ཐམས་ཅད་ལ་ནང་
པར་ལྟོ་སྟོང་ལ་དྲི་ཆུ་ཁྱོར་གང་འཐུངས་པས་ཐུབ་བོ། །མཁའ་འགྲོ་མས་བྱིན་གྱིས་
བརླབ་པ་དང་སངས་རྒྱས་ཀྱི་སར་ཉེ་བར་འགྲོ་བ་དང་ལྔའོ། །གུར་ལེའུ་བདུན་པ་
ནས་ཀྱང་ཡོན་ཏན་མང་པོ་བཤད་དོ། །སྤྱོད་པ་བྱེད་པའི་དུས་ནི་རྐུན་མོ་ནི་རོའི་སྐྲ་
ལ་ཅོད་པན་ནི་ཞྭའི་ཐོར་ཅོག་ཆེན་པོ་ཞིག་བྱས་པའོ། །དེ་ལ་ནི་ཐོར་ཅོག་དེ་ལའོ། །
ཧཱུྃ་བྱུང་ནི་ཧཱུཾ་ལས་བྱུང་པའི་མི་བསྐྱོད་པ་ལ་སྦྱོར་ཞིང་བསྒོམ་པར་བྱའོ། །ཐོར་ཅོག་
དེའི་མཐའ་མ་ན་ཕར་སངས་རྒྱས་ལྔའི་ཐོད་པ་རྣམས་ཏེ་ཐོད་ཆུང་ལྔས་བརྒྱན་པའོ། །
དེ་ལྟ་བུ་དེ་རྣལ་འབྱོར་པ་སྤྱོད་པ་བྱེད་པས་རྣམ་པར་འཛིན་པའོ། །འོ་ན་གོང་གི་
ཐོད་པ་དེའི་ཚད་གང་ཡིན་ན། ཐོད་པ་སོར་ལྔ་པ་ནི་རྩེ་སོར་ལྔ་པའི་ཐོད་པའོ། །དེ་
ལྟ་བུ་བྱས་ནི་ཅོད་པན་ནི་སྐུའི་ཅོད་པན་ལ་འཛིན་པར་བྱེད་པའོ། །
238 -169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཐབས་ དང་ཤེས་རབ་རང་བཞིན་ནི་ཐབས་ཤེས་རབ་དབྱེར་མེད་པའི་རང་
བཞིན་ལས་ནི། སྐུའི་སྐེ་རགས་ཉིས་བསྐོར་ཉིད་ནི་རུས་པའི་ཕྲེང་བ་ལྟ་བུས་བྱ་སྟེ་
དེ་ལ་རུས་པའི་དྲ་བ་དྲ་ཕྱེད་ཀྱི་གཟུགས་སུ་བྱས་པ་ན་རུས་པའི་རྐང་ལེབ་མོ་ན་རེ་
བ་བཏང་ལ་དྲ་བ་དྲ་ཕྱེད་ཀྱི་འདོགས་མཚམས་ཀྱི་བར་བར་ན་རུས་པའི་ཁྲོ་ཞལ་
ཡོད་པ་དེ་སྟོད་ན་ཚུར་ལ་རོའི་སྐྲའི་སྐུད་པ་གཉིས་ཀྱིས་བརྒྱུས་པའོ། །ཐལ་བ་ནི་
རྡོ་རྗེ་འཆང་ལ་སྟོང་ཉིད་ཀྱི་རྒྱ་དང་མ་བྲལ་བའི་བརྡར་ཐལ་བས་ལུས་ལ་བྱུགས་
པའོ། །སྒྲའི་མཆོད་ཕྱིར་ཐོགས་ནི་རུས་པའི་ཕྲེང་བས་བརྒྱུས་ནས་མཚལ་དང་
རམས་ལ་སོགས་པས་ཁྲ་ཤིག་གེ་བྱས་ནས་ག་ཤལ་གྱོན་པའོ། །དེ་སུས་འཛིན་ཞེ་
ན། རྣལ་འབྱོར་པའི་སྤྱོད་པས་འཛིན་ཞེའོ། །འོ་ན་སྤྱོད་པ་བྱེད་པའི་རྣལ་འབྱོར་པ་
དེ་ལ་བསྒོམ་པ་དང་བཟླས་པ་མེད་དམ་ཞེ་ན་བྱས་པ་ལ། ཅང་ཏེ་འུའི་སྒྲ་ནི་བཟླས་
པ་ཏེ་དེའི་དུས་ན་ཌ་མ་རུ་དཀྲོལ་ནུས་ཚད་དེ་བཟླས་པ་ཡིན་ནོ། ཁ་ཊཾ་ག་བསྒོམ་
ནི་ཁ་ཊཾ་ག་རྩེ་གསུམ་པ་རྣམ་པར་ཐར་པའི་སྒོ་གསུམ་མཚོན་པའི་མཆན་ཁུང་དུ་
ཁྱེར་བ་ནི་བསྒོམ་པ་ཡིན་ནོ། །རྡོ་རྗེ་ཐོད་པ་ཞེས་པ་ནི་ལག་པ་གཡོན་དུ་རྡོ་རྗེས་
མཚན་པའི་ཐོད་པ་ཁྱེར་བ་དེ་ནི་སྤྱོད་པ་ཡིས་ཞེས་སྤྱོད་པ་ཡིན་ནོ། །དེ་ཡང་རྡོ་རྗེ་
ཡབ་དགྱེས་པ་རྡོ་རྗེའི་བདེ་བ་གོ །ཐོད་པ་བདེ་བ་སྐྱོང་པའི་ཡུམ་ཤེས་རབ་སྟོང་པ་
གོ །དོན་ལ་བདེ་སྟོང་དབྱེར་མེད་པ་མཚོན་པའོ། །འདི་དག་ནི་གོང་གི་གསུམ་པོ་
འདི་དག་གོ །བཟླས་པ་དང་སྒོམ་པ་ཡིན་ཞེས་པ་ནི། ཅང་ཏེའུའི་སྒྲ་དེ་བཟླས་པ་
ཡང་ཡིན། ཁ་ཊཾ་ག་འཛིན་པ་དེ་བསྒོམ་པ་ཡང་ཡིན། རྡོ་རྗེས་མཚན་པའི་ཐོད་པ
ཁྱེར་བ་དེ་སྤྱོད་པ་བྱེད་པ་ཡང་ཡིན་ཞེས་སོ། །
ད་ནི་བཅུ་པ་སྤང་བྱ་སྤངས་པའི་ཚུལ་གྱིས་སྤྱོད་པ་བྱ་བ་ནི་བསྐམ་དང་
238 -170



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཞེས་པའི་ཚིག་བཞིས་བསྟན་ཏེ། དེ་ཡང་བསྐམ་པ་རྣམ་པར་སྤངས་ཞེས་
པ་ཞེས་སྦྱར་སྟེ།
བསྐམ་པ་ནི་འདོད་ཆགས་ཏེ་སྤྱོད་པ་བྱེད་པའི་དུས་སུ་འདོད་ཆགས་ཀྱིས་གོས་ཏེ་
འགྲོ འམ་ སྙམ་ པོ་ ལ་ དེ་ སྤང་ བར་ བྱའོ། །རྨོངས་ པ་ ལ་ ཡང་ རྣམ་ པར་ སྤངས་
གདགས་ཏེ་ཉོན་མོངས་པ་གཏི་མུག་གིས་གོས་ཏེ་འགྲོའམ་སྙམ་པ་དེ་སྤང་བའོ། །
འཇིག་པ་རྣམ་པར་སྤང་ཞེས་ཏེ་ཡུལ་ཉོན་མོངས་པས་གོས་ཏེ་འགྲོའམ་སྙམ་པ་དེ་
སྤང་པའོ། ཁྲོ་བ་རྣམ་པར་སྤང་ཞེས་ཏེ་སྤྱོད་པ་བྱེད་པའི་རྣལ་འབྱོར་པ་ལ་གཞན་
གྱིས་བརྡེག་པ་དང་འཚོགས་པ་ལ་སོགས་པ་ཅི་བྱས་ཀྱང་ཡེ་མི་ཁྲོ་བའོ། །ངོ་ཚ་
བའི་
འབྲས་བུ་ནི་འཇིག་རྟེན་གྱི་ངོ་ཚའི་འབྲས་བུའོ། །འཇིག་རྟེན་གྱི་ངོ་ཚའི་
འབྲས་བུ་དེ་སྤངས་ནས་སྤྱོད་པ་བྱ་སྟེ་དེ་རྣམས་བློས་བཞག་གིས་སྤངས་པས་མི་
སྤོངས་ཏེ། རང་ཤུགས་སུ་སྤངས་པ་ཞིག་ཡིན་ནོ། །བདག་ཉིད་ཀྱི་ཐ་མལ་གྱི་
གཉིད་ཀྱང་སྤངས་ནས་སྤྱོད་པ་བྱ་བ་ནི་ཐེ་ཚོམ་མེད་པར་སྤྱོད་པ་བྱ་ཞེས་སོ། །
ལུས་ཀྱི་སྦྱིན་པ་བྱས་ནི་དེ་རིང་སྤྱོད་པ་ལ་འགྲོ་བའི་ད་ནང་ཐོ་རངས་ཁ་དེར་མདུན་
གྱི་ནམ་མཁར་སངས་རྒྱས་དང་བྱང་ཆུབ་སེམས་དཔའ་རང་གི་བླ་མ་དང་བཅས་པ་
སྤྱན་དྲངས་དེ་རྣམས་ལ་བདག་གི་ལུས་འདི་བཞེས་སུ་གསོལ་ཞེས་བྱའོ། །ཕྱི་ནས་
ཞེས་པ་ནི་ལུས་དེ་ལྟར་ཕུལ་བའི་ཕྱི་ནས་སོ། །དེ་ནས་ལུས་འདི་གཡར་བའི་ཚུལ་
དུ་བྱས་ནས་སྤྱོད་པ་ཡང་དག་སྤྱད་ཅེས་སོ། །
གལ་ཏེ་སྤྱོད་པ་བྱེད་པའི་རྣལ་འབྱོར་པ་དེ་ལ་གཞན་དག་ཞིག་ན་རེ་རྣལ་
འབྱོར་པ་ཁྱོད་ཀྱི་མགོ་ཆོད་ལ་བསླང་ཟེར་བ་ཞིག་བྱུང་ན་སྦྱིན་ནམ་ཞེ་ན། སྐལ་
དང་སྐལ་མིན་ཞེས་སྐལ་བ་དང་ལྡན་པ་ཞིག་ཡིན་ཀྱང་རུང་སྐལ་མིན་ཞེས་པ་སྐལ་
བ་དང་མི་ལྡན་པ་ཞིག་ཡིན་ཀྱང་རུང་
། རྣམ་དཔྱད་ཞེས་པ་དེ་གཉིས་གང་ཡིན་
238-171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཡང་རུང་སྟེ་དེ་ཕྱིར་ཞེས་པ་བདག་སྤྱོད་པ་ལ་འགྲོ་བའི་ནང་པར་ལུས་འདིའི་
ཕྱོགས་བཅུའི་བུད་ཏ་དང་བོ་ཏི་ས་ཏྭ་དང་བླ་མ་རྣམས་ལ་ཕུལ་ཟེར་ཏེ་ད་ང་རང་
ཡང་མི་དབང་ཁྱོད་ཀྱིས་ངའི་ལུས་འདིའི་ཆ་བགོས་ནས་སྤུ་ཉག་མ་གཅིག་ཙམ་
ཡང་མི་ཐོབ་བྱས་ལ་སྦྱིན་པ་སྦྱིན་མིན་ཞེས་སོ། །
ད་ནི་བཅུ་གཅིག་པ་བླང་དོར་མེད་པའི་ཚུལ་གྱིས་སྤྱོད་པ་བྱ་བའོ། །སྤྱོད་
པ་བྱེད་པའི་རྣལ་འབྱོར་པ་དེས་འཇིག་རྟེན་གྱི་བླང་བྱ་དང་དོར་བྱ་འདི་འགེགས་
དགོས་ཏེ། བཟའ་བཅའ་དེ་བཞིན་བཏུང་བ་ཉིད། །ཇི་ལྟར་རྙེད་པ་རབ་ཏུ་བཟའ་
ཞེས་ཏེ། བཟའ་བ་དང་བཏུང་བ་དེ་རྣམས་ཅི་རྙེད་རྙེད་བཟའོ
། །ཡིད་འོང་ཞེས་པ་
ནི་འདི་ཟས་ཡིད་དུ་འོང་བ་ཡིན་ཏེ་ཤ་བཟང་པོ་དང་ཐུད་བཟང་པོ་དེ་ཟ། །མི་འོང་
ཞེས་པ་འདི་ཟས་ངན་པ་མཛེ་ཕོའི་ཤ་དང་ཁྱིའི་ཤ་དེ་སྤངས་ཏེ་ཟས་བཟང་པོ་ཟ་བ་
བཞིན་དུ་ཁྱི་ཤ་ལ་སོགས་པ་ཡང་ཟོ། ཁྱི་ཤ་ལ་སོགས་པ་སྤོང་བ་བཞིན་དུ་ལུག་གི་
ཤ་ལ་སོགས་པ་དེ་ཡང་སྤོངས། དེ་ཅི་ཡིན་ན་ཡིད་འོང་མི་འོང་རྣམ་རྟོག་ལ། །ཞེན་
པ་ཙམ་དུ་མི་བྱ་འོ། །དེ་བཟང་ངན་དུ་བྱེད་པ་དེ་རང་རྣམ་རྟོག་ཡིན་བཟའ་དང་
བཅའ་བ་མི་སྤྱོད་ཅེས་བྱ་བླང་དོར་ནི་བྱེད་པ་དེ་བཞིན་དུ་བཏུང་དང་བཏུང་མིན་
ཉིད་ཞེས་པ་འདི་ནི་བཏུང་བྱ་བཟང་པོ་ཇ་བཟང་པོ་ཡིན་ཆང་བཟང་པོ་ཡིན་ཟེར་
ནས་ད་ལྟ་བསྟེན། འདི་ནི་བཏུང་བྱ་ངན་པ་ཡིན་དྲི་ཆུ་ལ་སོགས་པ་ཡིན་ཟེར་ནས་
སྤོང་
། ཇ་ཆང་ལ་སོགས་པ་བསྟེན་པ་བཞིན་དུ་དྲི་ཆུ་ཡང་བསྟེན། དྲི་ཆུ་སྤོང་བ་
བཞིན་དུ་ཇ་ཆང་ལ་སོགས་པ་ཡང་སློང་ལ་ཐོངས། དེ་ཅི་ཡིན་ན་ཡིད་འོང་མི་འོང་
རྣམ་རྟོག་ཕྱིར། །ཞེན་པ་ཙམ་དུ་མི་བྱ་ཟེར་ཏེ། དེ་ལྟར་བཏུང་པ་བཟང་ངན་དུ་
འབྱེད་པ་དེ་རང་རྣམ་རྟོག་ཡིན། བགྲོད་དང་མི་བགྲོད་ནི་ནལ་བུའི་བགྲོད་པར་བྱ་
238 -172



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བ་སྲུ་མོ་ལྟ་བུ་ཡིན་ཟེར་ནས་བགྲོད། འདི་བགྲོད་པའི་ཡུམ་ལ་མ་ཡིན་ཏེ་མ་སྲིང་
ལྟ་བུ་ཡིན་ཟེར་ནས་མི་བགྲོད་དེ་སྲུ་མོ་ལ་བགྲོད་པ་ལྟར་མ་དང་སྲིང་མོ་ལ་ཡང་
བགྲོད་ལ་ཐོང་། མ་དང་སྲིང་མོ་ལ་ངོ་ཚ་བ་ལྟར་སྲུ་མོ་ལ་ཡང་ངོ་ཚ་གྱིས། དེ་ཅི་
ཡིན་ན་སྔགས་པ་ནི་རྟེན་གྱི་གང་ཟག་གིས། རྣམ་རྟོག་ཉིད་དུ་མི་བྱའོ་ཞེས་པ་དེ་
ལྟར་བགྲོད་པར་བྱ་བའི་ཡུལ་དང་ཡུལ་མ་ཡིན་པར་འཛིན་པ་དེ་རང་གི་རྣམ་རྟོག་
ཡིན་ཞེས་སོ། །
ད་ནི་བཅུ་གཉིས་པ་བླ་མ་དྲིན་ཅན་ལ་འདུད་བའི་ཚུལ་གྱིས་སྤྱོད་པ་བྱ་བ་
ནི། འོ་ན་འཇིག་རྟེན་གྱི་བླང་དོར་ཐམས་ཅད་སྤངས་བ་ཡིན་ན། རང་གི་བླ་མ་རང་
ཡང་སྤངས་ལ་བཏང་ངམ་ཞེ་ན་བྱས་པ་ལ། དངོས་གྲུབ་རྙེད་པའི་སློབ་མ་གང་
ཞེས་པ་ནི་སློབ་མས་བསྒོམས་པས་དངོས་གྲུབ་ཐོབ། སློབ་དཔོན་གྱིས་བསྒོམ་མ་
ནུས་པས་དངོས་གྲུབ་མ་ཐོབ་ན་སློབ་མ་དེ་བླ་མ་བས་བཟང་བར་སོང་བ་ཡིན་
པས། བླ་མ་ལ་ཕྱག་དང་བསྙེན་བཀུར་མི་བྱའམ་ཞེ་ན། བྱ་བ་གཞན་སྤངས་ཀྱང་
རང་ལ་ཡང་དག་པའི་ཡེ་ཤེས་ཀྱི་སྣང་བ་དེ་སྟེར་མཁན་བླ་མ་ཡིན་པས་ན། ཡང་
དག་ཡེ་ཤེས་སྣང་བ་པོ་ཞེས་སོ། །དེ་ལྟ་བུ་བླ་མ་དེ་ལ་ཕྱག་མ་བྱས་ན་མནར་མེད་
པ་ཞེས་པ་མནར་མེད་པའི་སེམས་ཅན་དམྱལ་བར་སྐྱེ་བ་ཡིན་པའི་ཕྱིར་སྐྱེ་བ་དེ་
སྤང་བའི་ཕྱིར་ཞེས་སོ། །གུས་པས་ནི་ལུས་ངག་ཡིད་གསུམ་མོ། །བླ་མ་ལ་མངོན་
པར་ཕྱག་འཚལ་ཞེས་སོ། །མི་ལ་རྣལ་འབྱོར་ཆེན་པོ་དེ་གཙང་ལ་སྟོད་ན་བསྒོམ་ཙ་
ན་ཡང་ཁ་ཤར་ཕྱོགས་སུ་རི་བོ་ལ་གཏད་ནས་བསྒོམ། ངའི་བླ་མ་སྤྲིན་མ་ཀིའི་
འོག་ན་ཡོད་གསུངས་ནས་ཕྱོགས་སུ་ཕྱག་འཚལ་སྐད།
ད་ནི་བཅུ་གསུམ་པ་ལས་དང་པོ་པའི་སྤྱོད་པ་ལས་གྲོལ་བའི་ཚུལ་གྱིས་
238 --173



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྤྱོད་པ་བྱ་བ་ནི། བསླབ་དང་ཞེས་པ་ནི་ཀྲི་ཡའི་གོས་གསུམ་བརྗེ་ཁྲུས་གསུམ་བྱེད་
པ་ཉན་ཐོས་ཀྱི་བསླབ་པ་དང་
། དབང་ལས་ཞེས་པ་ནི་སྤྱི་བོ་ན་མར་ལྷ་མོ་བདུད་
རྩིའི་བུམ་ཆུ་ཐོགས་པས་དབང་བསྐུར་ཏེ་རིགས་ཀྱི་བདག་པོས་དབུ་བརྒྱན་པར་
བསྒོམ་པའོ། །དེ་གཉིས་ལས་རྣམ་པར་གྲོལ་ཞེས་ཏེ་དེ་ལྟ་བུ་མི་དགོས་པའོ། །དེ་
ནས་ཚིག་ལྔ་བཞག་པ་ན་དམ་ཚིག་སྡོམ་ལས་རྣམ་པར་གྲོལ་ཞེས་པ་གསང་སྔགས་
ཀྱི་དམ་ཚིག་དང་སྡོམ་པ་ལས་ཀྱང་རྣམ་པར་གྲོལ་ཏེ་མི་དགོས་པའོ། །དེ་བཞིན་ངོ་
ཚའི་འབྲས་ནི་འཇིག་རྟེན་གྱི་ངོ་ཚའི་འབྲས་བུ་ཡང་སྤངས་པའོ། །དངོས་པོ་ཀུན་
ནི་དངོས་པོ་ཐམས་ཅད་བདེ་སྟོང་དུ་རྟོགས་པའི་རང་བཞིན་གྱིས་སོ། །ཡི་གེ་ནི་
རྣལ་འབྱོར་པའོ། །རྣམ་དཔྱོད་ནི་ལྷན་ཅིག་སྐྱེས་པའི་ཡེ་ཤེས་སུ་རྣམ་པར་དཔྱད་
དོ། །སྙིང་རྗེ་ཆེན་པོ་ཞེས་བོད་པའོ། །
ད་ནི་བཅུ་བཞི་པ་བཅོས་མ་ལས་གྲོལ་བའི་ཚུལ་གྱིས་སྤྱོད་པ་བྱ་བ་ནི།
སྦྱིན་བསྲེག་ནི་ཞི་བ་དང་རྒྱས་པ་ལ་སོགས་པའི་སྦྱིན་བསྲེག་དེ་མི་དགོས། མཆོད་
སྦྱིན་ནི་སྤོས་དང་མེ་ཏོག་ལ་སོགས་པའི་མཆོད་པ་བྱ་མི་དགོས། དཀའ་ཐུབ་ཞེས་
པ་ཆ་བསྲུང་པ་དང་ཚྭ་བསྲུང་པ་དགོང་ལྟོ་གཅོད་པ་ལ་སོགས་པ་དེ་ལྟ་བུ་མི་དགོས་
པས་ འདེས་ཞེས་སོ། །སྔགས་ནི་སྙིང་པོ་དང་ཉེ་བའི་ སྙིང་ པོ་ལ་སོགས་པ་དེ་
བཟླས་པ་དང་། བསམ་གཏན་ནི་ལྷའི་སྐུ་བསྒོམ་པ་ལ་སོགས་པའོ། །དེ་དག་རྣམ་
པར་སྤངས་ཏེ་མི་དགོས་པའོ། །རྣལ་འབྱོར་ལྡན་པ་ནི་ཟག་པ་མེད་པའི་ལྷན་ཅིག་
སྐྱེས་པའི་ཡེ་ཤེས་ཀྱི་ཉམས་དང་ལྡན་པས་སྤྱོད་པ་བྱེད་ཅེས་པའོ། །དེ་རྣམས་ཀྱང་
ཁ་ཙམ་ཚིག་ཙམ་གྱི་བདེ་སྟོང་ གིས་ ཕྱི་རོལ་གྱི་མཆོད་པ་དང་སྦྱིན་བསྲེག་ལ་
སོགས་པ་དེ་དག་དགག་ཏུ་མི་རུང་
། བདེ་སྟོང་ལས་མ་འདས་ཞེས་ཁར་བརྗོད་
238 -174



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཤེས་པས་མི་ཕན་ནོ། །བདེ་སྟོང་གི་དོན་དེ་རང་གི་རྒྱུད་ལ་ཇི་ལྟ་བ་ཞིག་བསྐྱེད་
དགོས། དེ་ལྟར་སྐྱེས་ཙམ་ན་མཆོད་པ་ལ་སོགས་པ་གདོད་ཅི་ཡང་བྱ་མི་དགོས་སོ། །
ད་ནི་བཅོ་ལྔ་པ་འཇིགས་པ་མེད་པའི་ཚུལ་གྱིས་སྤྱོད་པ་བྱ་བ་ནི། ངེས་
པར་མངོན་སུམ་ཁོ་ནར་རོ། །ལྷ་མིན་དང་བརྒྱ་བྱིན་ལྟ་བུ་ཞིག་རང་གི་མདུན་དུ་
བྱུང་པ་ཡིན་ན་ཡང་ཞེས་སོ། །དེ་ལ་འཇིགས་པར་མི་བྱ་ནི་དེ་ལ་འཇིགས་སུ་མི་
རུང་། འོ་ན་སེང་གེའི་གཟུགས་ཀྱིས་རྣམ་པར་རྒྱུ་ཞེས་པ་ནི་དཔེར་ན་གཅན་
གཟན་གྱི་རྒྱལ་པོ་སེང་གེ་དེ་གང་ལ་ཡང་འཇིགས་པ་མེད། གང་ལ་ཡང་བག་ཚ་བ་
མེད། དེ་དང་འདྲ་བར་སྤྱོད་པ་བྱེད་པའི་རྣལ་འབྱོར་པ་དེ་ཡང་གོང་ལ་ཡང་བག་ཚ་
བ་དང་། འཇིགས་པ་དང༌། སྙེམས་པ་མེད་པར་རྒྱུ་བའོ། །
ད་ནི་བཅུ་དྲུག་པ། བཟའ་བཏུང་ལ་མི་ཆགས་པའི་ཚུལ་གྱིས་སྤྱོད་པ་བྱ་བ་
ནི་སེམས་ཅན་ཀུན་གྱི་དོན་གྱི་ཕྱིར་ནི་བདག་སངས་རྒྱས་པར་བྱས་ལ་སེམས་ཅན་
ཐམས་ཅད་གྱི་དོན་བྱའོ་སྙམ་པའི་སེམས་བསྐྱེད་སྔོན་དུ་སོང་བའོ། །རྟག་ཏུ་སྙིང་
རྗེ་བཏུང་བ་ནི་སེམས་བསྐྱེད་སྔོན་དུ་སོང་བ་དེ་སྐོམ་དུ་མི་དམིགས་པའི་སྙིང་རྗེ་
ཆེན་པོའི་ཆུ་བཏུང་དགོས། ཟས་སུ་རྣམ་གྲངས་ཐམས་ཅད་ལྷན་ཅིག་སྐྱེས་པའི་ཡེ་
ཤེས་སུ་ཤར་བའི་ཤ་བཟའ་དགོས་སོ། །དེ་ལས་ལྷག་པའི་སྐོམ་དང་དེ་ལས་ལྷག་
པའི་ཟས་མེད་པས་ན་རྣལ་འབྱོར་བཏུང་དགའ་རྣལ་འབྱོར་པས་ཞེས་སོ། །གཞན་
གྱི་བཏུང་བ་ནི་ཆང་ལ་སོགས་པའོ། །དེས་བཟི་བ་མེད་ཞེས་ངོམ་པ་མེད་པའོ། །
འོ་སྐོལ་ཁར་སང་སྐོམ་མང་པོ་འཐུངས་ཀྱང་དེ་རིང་དགོས་དེ་རིང་འཐུངས་ཀྱང་
སང་ དགོས་ ཏེ་ རྟག་ཏུ་ངོམས་ པའི་ སྐོམ་མེད་དོ། །ཡང་ བཟི་བ་ མེད་ ཞེས་
འགྲངས་པ་མེད་པ་ཡིན་ཏེ་འོ་སྐོལ་ལ་ཁར་སང་འགྲོངས་པར་ཟོས་ཀྱང་དེ་རིང་
238 -175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དགོས་རྟག་ཏུ་འགྲངས་པའི་ཟས་མེད་པའོ། །
ད་ནི་དེ་རྣམས་ལ་ནང་དོན་དུ་བཤད་ན་གཏུམ་མོའི་རྫོགས་རིམ་དང་སྦྱར་
བ་དང་། ལས་ཀྱི་ཕྱག་རྒྱའི་རྫོགས་རིམ་དང་སྦྱར་བ་ལས། དང་པོ་གཏུམ་མོ་དང་
སྦྱར་ན། སེམས་ཅན་ཀུན་གྱི་དོན་གྱི་ཕྱིར་ནི་སེམས་ཅན་རྣམས་སངས་རྒྱས་ཐོབ་
པར་བྱ་བའི་ཕྱིར་གཏུམ་མོའི་རྫོགས་རིམ་བསྒོམ། རྟག་ཏུ་སྙིང་རྗེའི་བཏུང་བ་ཉིད་
ནི་ལུས་བཅོས་ཏེ་རླུང་ནང་དུ་བསྡམས་པས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་
འབར་ནས་སྤྱི་བོ་ནས་བྱང་ཆུབ་ཀྱི་སེམས་ཕབ་པའོ། །རྣལ་འབྱོར་བཏུང་དགའ་ནི་
གཏུམ་མོ་འབར་འཛག་ལ་སོགས་པ་རྫོགས་རིམ་གྱི་ཉམས་ལ་དགའ་བའོ། །
གཞན་གྱི་བཏུང་བས་བཟི་བ་མེད་ནི་གཏུམ་མོ་ལ་མ་བརྟེན་ན་བསྒོམས་ཀྱང་
ཉམས་མྱོང་མི་ སྐྱེས་ཞེས་པའོ། །ལས་ཀྱི་ཕྱག་རྒྱའི་རྫོགས་ རིམ་ དང་སྦྱར་ན།
སེམས་ཅན་རྣམས་ཀྱི་དོན་གྱི་ཕྱིར་ནི་སེམས་ཅན་རྣམས་ཀྱིས་སངས་རྒྱས་ཐོབ་
པར་བྱ་བའི་ཕྱིར་ལས་ཀྱི་ཕྱག་རྒྱའི་རྫོགས་རིམ་འདི་བསྒོམ་པའོ། རྟག་ཏུ་སྙིང་རྗེ་
བཏུང་པ་ནི་ལས་ཀྱི་ཕྱག་རྒྱུ་མ་ལ་བརྟེན་ནས་ཀུན་རྫོབ་བྱང་ཆུབ་ཀྱི་སེམས་ཀྱི་
ཐིག་ལེ་འབེབས་པའོ། ། རྣལ་འབྱོར་གཏུང་དགའ་ནི་ལས་ཀྱི་ཕྱག་རྒྱ་ལ་བརྟེན་
པའི་ཉམས་མྱོང་ལ་དགའ་བའོ། །གཞན་གྱི་བཏུང་བས་བཟི་བ་མེད་པ་ནི་ལས་ཀྱི་
ཕྱག་རྒྱ་མ་ལ་མ་བརྟེན་པར་བསྒོམས་ཀྱང་ཉམས་མྱོང་མི་སྐྱེ་ཞེས་པའོ། །ད་ནི་
ལེའུའི་མཚན་ནི་སྤྱོད་པའི་ལེའུ་ཞེས་པ་གོང་དང་འདྲའོ། །དྲུག་པ་ནི་གྲངས་ཀྱི་
གནས་ གཞན་ནོ། །དཔལ་དགྱེས་པ་རྡོ་ རྗེའི་ནོར་བུའི་སྒྲོན་མེ་ལས་ལེའུ་དྲུག་
པའོ།། །།
ལེའུ་བདུན་པ་འདི་ལ་ལེའུ་ལེའུའི་འབྲེལ་ནི་དེ་ལྟར་སྤྱོད་པ་བྱེད་པའི་དུས་
238-176



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སུ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་ཤེས་པར་བྱ་བའི་ཕྱིར་བརྡ་བྱ་དགོས་
པས་ལེའུ་བདུན་པ་བརྡའི་ལེའུ་བྱུང་བའོ། །ལེའུ་མདོར་བསྟན་རྒྱས་བཤད་ནི་ལེའུ་
དང་པོར་ལྟ་སྟངས་དགུག་དང་བརྡ་ཆེན་དང་ཞེས་པའི་བརྡ་ཆེན་བྱ་བ་དེ་ལ་ལེའུ་
བདུན་པའི་མདོར་བསྟན་ཡིན་བྱ་བ་དེ། འདི་ནས་དེ་ནས་ཙོམའི་ལེའུ་བཤད་པར་
བྱའོ་ཞེས་པ་ལེའུ་བདུན་པ་འདིས་ཡི་གེའི་དོན་དེ་ཡར་རྒྱས་པར་འཆད་པའོ། །
ལེའུ་མངོན་རྟོགས་ཀྱི་འབྲེལ་ནི་ལུས་ཀྱི་ཞེན་པ་ཟློག་པའི་དོན་དུ་བསྐྱེད་
རིམ། ངག་གི་ཞེན་པ་ཟློག་པའི་དོན་དུ་བཟླས་པ། སེམས་ཀྱི་ཞེན་པ་ཟློག་པའི་
དོན་དུ་རྫོགས་རིམ་སྒོམ་པ་དེ་ལ་དང་པོ་སེམས་མི་གནས་པ་གནས་པ་ལ་བསྒོམ།
གནས་པ་བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་པའི་
དོན་དུ་སྤྱོད་པ་བྱ་སྟེ། སྤྱོད་པའི་དུས་སུ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་
ཤེས་པར་བྱ་བའི་ཕྱིར་བརྡབ་དགོས་པས་ལེའུ་བདུན་པའི་བརྡ་དང་འབྲེལ་བའོ། །
ལེའུ་འདི་རང་ལ་ཆོས་གསུམ་སྟེ། བཤད་པར་ཞལ་གྱིས་བཞེས་པ་དང་།
ལེའུའི་གཞུང་དང་། ལེའུའི་མཚན་ནོ། །དེ་ལས་ཞལ་གྱིས་བཞེས་པ་ནི། དེ་ནས་
ནི་དྲུག་པ་བཤད་པའི་དེ་ནས་སོང་
། །ཙྪི་མའི་ཞེས་པ་ནི་བརྡ་ཡིན་ཏེ། འབྲོག་མི་
ལོ་ཙཱ་བས་རྒྱ་སྐད་རང་སོར་བཞག །དགེ་བཤེས་འགོས་ལོས་བརྡའི་ལེའུ་བྱ་བ་
རོང་དུ་བསྒྱུར་ནས་ཡོད་དོ། །དེ་ལ་བརྡའི་དབྱེ་བ་དང་། བརྡའི་དགོས་པ་དང་
བརྡའི་ངེས་ཚིག་དང༌། བརྡའི་དུས་ཚོད་དང་
། བརྡ་ཅི་ལྟར་བྱ་བའི་རིམ་པ་དང་
ལྔའོ། །དེས་ལས་དང་པོ་བརྡའི་དབྱེ་བ་ནི། ལུས་ཀྱི་བརྡ་དང་ངག་གི་བརྡའོ། །
ལུས་ཀྱི་བརྡ་ལེའུ་འདི་ནས་སྟོན། ངག་གི་བརྡ་འདིའི་མ་ཚང་བ་ཁ་བསྐོང་བར་
བྱས་ནས་བརྟག་པ་ཕྱི་མའི་ལེའུ་གསུམ་པར་འོང་། བརྡའི་དགོས་པ་ནི་སྤུན་ནམ་
238 -177



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མི་སྲིང་དུ་ངོ་ཤེས་པར་བྱ་བའི་དགོས་པ་ཡོད་དེ། དེ་ཡང་བོད་ཀྱི་རྣལ་འབྱོར་པ་
གཅིག་རུས་པའི་རྒྱན་གྱོན་ཏེ་ལག་ཏུ་ཌ་མ་རུ་ཞིག་ཐོགས་ནས་སྤྱོད་པ་ལ་འོངས་
པའི་དུས་སུ་རྒྱ་གར་ནས་ཀྱང་རྣལ་འབྱོར་པ་གཅིག་བྱུང་ནས་དེ་གཉིས་བརྡ་སྤྲད་
དེ། གཅིག་གིས་དགྱེས་པ་རྡོ་རྗེའི་བརྡ་བྱས་པས། གཅིག་གིས་གདན་བཞི་ལྟ་བུའི་
བརྡ་བྱས་ནས་ཁོང་གཉིས་བརྡ་མ་མཐུན་པས་ཅིར་ཡང་མི་འོང་པས་གྱེས་ནས་
འགྲོའོ། །ཡང་བོད་ཀྱི་རྣལ་འབྱོར་པ་དེ་དགྱེས་པ་རྡོ་རྗེའི་བརྡ་བྱས་པས་རྒྱ་གར་གྱི་
རྣལ་འབྱོར་པ་དེས་ཀྱང་དགྱེས་པ་རྡོ་རྗེའི་བརྡ་ལན་བྱས་ན་དགྱེས་པ་རྡོ་རྗེའི་སྤུན་
ཡིན། ཡང་རྒྱ་གར་གྱི་རྣལ་འབྱོར་མ་དང་
། བོད་ཀྱི་རྣལ་འབྱོར་མ་གཉིས་བརྡ་
མཐུན་ན་ཡང་སྤུན་ཡིན། ཡང་བོད་ཀྱི་རྣལ་འབྱོར་པ་ཞིག་དང་རྒྱ་གར་ནས་རྣལ་
འབྱོར་མ་བྱུང་ནས་བརྡ་མཐུན་ན་དགྱེས་པ་རྡོ་རྗེའི་མིང་སྲིང་ཡིན་ནོ། །བརྡའི་ངེས་
ཚིག་ནི་རྣལ་འབྱོར་པ་ནང་གིས་གོ་ཞིང་གཞན་གྱིས་མི་གོ་བས་ན་བརྡ་སྟེ། དཔེར་
ན་ཀླ་ཀློའི་སྐད་དང་འདྲ། ཀླ་ཀློའི་སྐད་དེ་ཀླ་ཀློ་རང་ནང་གི་གོ་བ་ལས་གཞན་
གྱིས་མི་གོ་བ་བཞིན་ནོ། །བརྡའི་དུས་ཚོད་ནི་སྤྱོད་པ་བྱེད་པའི་དུས་དང་
། དབང་
བསྐུར་ བྱེད་ པའི་ དུས་ དང༌། ཚོགས་ འཁོར་ བྱེད་ པའི་ དུས་ དང་། བསྐྱེད་ རིམ་
བསྒོམ་པའི་ཐུན་མཚམས་ཀྱི་དུས་དང་དེ་རྣམས་སུ་བྱའོ། །བརྡ་ཇི་ལྟར་བྱ་བའི་
རིམ་པ་ལེའུའི་གཞུང་ནས་ཆོས་བརྒྱད་དུ་བྱས་ནས་བཤད་པར་བྱའོ་ཞེས་སོ། །
ད་ནི་ལེའུའི་གཞུང་ངོ༌། །དེ་ལས་ཆོས་བརྒྱད་ཡོད་པ་ལས་དང་པོར་བརྡའི་
དགོས་པ་ནི། གང་གིས་ཞེས་པ་ནི་བརྡ་བྱས་པ་གང་གིས་སོ། །སྤུན་དང་སྲིང་མོར་
ཡང་ཞེས་པ་ནི་སྐྱེས་པ་ནང་ཕྲད་ནས་བརྡ་མཐུན་ན་སྤུན། བུད་མེད་ནང་བརྡ་
མཐུན་ན་སྤུན། སྐྱེས་པ་ཞིག་དང་བུད་མེད་ཅིག་བརྡ་མཐུན་ན་དགྱེས་པ་རྡོ་རྗེའི་
238-178



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མིང་སྲིང་ངོ༌། །དེ་ཐེ་ཚོམ་མེད་པར་ཤེས་པར་བྱ་བའི་ཕྱིར་བརྡ་བྱའོ། །
ད་ནི་གཉིས་པ་བརྡ་སོ་སོ་རང་གི་མཚན་ཉིད་སྟོན་ཏེ། གང་ཞིག་ཞེས་པ་ནི་
སྐྱེས་ བ
པ་ནང་ཡིན་ཀྱང་རུང་། བུད་མེད་ནང་ཡིན་ཀྱང་རུང་སྟེ། སྔོན་ལ་བརྡ་དེ་
གཞོན་ཤོས་ཀྱིས་བསྐུལ་བ་ཡིན་ནོ། །སོར་མོ་གཅིག་སྟོན་པ་ནི་ལེགས་པར་འོང་
སམ་ཞེས་འདྲི་བའོ། །དེའི་ལན་དུ་གཉིས་ཀྱིས་ལེགས་པར་འོངས་པ་ཞེས་ཏེ་སོར་
མོ་གཉིས་བཤིབས་ནས་བསྟན་ཏེ་ལེགས་པར་འོངས་སོ་ཞེས་པའོ། །དེ་ལྟར་ངོ་
ཤེས་པ་དང་བསྟུན་རྨེད་པ་ནི་གཡོན་པའི་མཐེ་བོང་བརྐྱངས་པ་ནི་སྐུ་ཁམས་
བདེའམ་ཞེས་འདྲི་བའོ། །བསྙེན་གྱི་ཕྱག་རྒྱ་རབ་ཏུ་ཤེས་པ་ནི་ཁམས་བདེ་ཞེས་
པའོ། །དེ་ལྟར་སྙན་རྨེད་པ་དང་བུམ་པའི་དབང་མ་ཐོབ་པའི་རྣལ་འབྱོར་པ་མི་འོང་
པས་བུམ་དབང་གཞིར་བཞག་ནས་གསང་དབང་ཐོབ་བམ་ཞེས་དྲི་བ་ནི། དེ་ནས་
ཚིག་བཞི་བཞག་པ་ན་གོང་ གི་ སྲིན་ལག་སྟོན་པ་ནི་སྲིན་ལག་ དང་མཐེ་བོང་
བརྐྱངས་ནས་སྟོན་ཏེ་བྱང་ཆུབ་ཀྱི་སེམས་དཀར་དམར་གཉིས་པོ་དེ་ཉིད་ལྕེའི་ཐོག་
ཏུ་བཞིག་གམ་ཞེས་དྲིས་པའོ། །དེའི་ལན་དུ་མགྲིན་པ་རབ་ཏུ་སྟོན་ཏེ་ཐིག་ལེ་
དཀར་དམར་མགྲིན་པར་ལོངས་སྤྱད་ཅེས་པའོ། །འོ་ན་གསང་དབང་ཐོབ་ནས་
འདུག་གིས་དབང་གསུམ་པ་ཐོབ་བམ་ཞེས་འདྲི་བ་ནི། གོང་གི་གང་ཞིག་སྲིན་
ལག་སྟེར་བ་ནི་ཞེས་ཏེ། མཛུབ་མོ་ནས་བགྲངས་པའི་གསུམ་པ་སྲིན་ལག་གོ །
དེའི་ལན་ནི་རེའི་མཐེའུ་ཆུང་རྣམ་པར་སྦྱོར་ཏེ་གསུམ་པ་དག་ཨ་ཅང་ཆེས་ཏེ་བཞི་
པའི་དོན་ལ་ཡང་རེག་གོ་ཞེས་སོ། །
འོ་ན་དབང་རྫོགས་པར་ཐོབ་ནས་འདུག་གིས། དབང་རྫོགས་ཀྱང་ལྷན་
ཅིག་སྐྱེས་པའི་ཡེ་ཤེས་དེ་མངོན་དུ་མ་བྱས་པ་སྲིད་ནས་དྲི་བ་ནི། གང་ཞིག་གུང་མོ་
238 --179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧ ༑
སྟོན་པ་ནི། གུང་མོ་ནི་སོར་མོ་རྣམས་ཀྱི་གུང་མོ་ཞེས་བྱ་དབུ་མ་ཡིན་ཏེ། དེ་དང་
འདྲ་བ་གཉུག་མ་གཉིས་སུ་མེད་པའི་ཡེ་ཤེས་དབུ་མའི་དོན་དེ་མངོན་དུ་བྱས་སམ་
ཞེས་འདྲི་བའོ། །དེའི་ལན་ དེ་ལ་མཛུབ་མོ་རྣམ་པར་ སྦྱིན་ཞེས་པ་མཛུབ་མོའི་
ཚིགས་བཀྲོལ་ཏེ་དེས་གཞུག་མ་གཉིས་མེད་དེ་མངོན་དུ་བྱས་ནས་རྣམ་པར་རྟོག་
པ་ལས་གྲོལ་ལོ་ཞེས་སོ། །
ད་ནི་བྱང་ཆུབ་ཀྱི་སེམས་ཀྱི་རྟེན་རྩའི་མན་ངག་དྲི་བ་ནི། འོག་གི་གང་ཞིག་
གོས་ནི་རྒྱ་གར་གྱི་གོས་ཀྱི་མཆོག་ཐོད་ལ་བྱེད་དེ་མི་གྲ་མ་རྣམས་ཀྱིས་ཁར་སང་
བཅིངས་པའི་ཐོད་དེ་རིང་མི་འཆིང་
། དེ་རིང་བཅིངས་པ་དེ་སང་མི་འཆིང་ངོ་། །དེ་
མིན་པ་རྣམས་ཀྱང་ཐོད་དྲི་མ་ཅན་གྱོན་པའི་ལུགས་མེད་དོ། །དེས་ན་གོས་ནི་ཐོད་
ལ་བྱ་སྟེ་ཐོད་འཆིང་བའི་སར་ལག་པ་བཞག་ནས་བདེ་བ་ཆེན་པོ་མཚོན་པའི་རྩ་དེ་
གང་ན་གནས་བདེ་བ་ཆེན་པོ་མཚོན་པའི་ རྩ་དེ་གང་ན་གནས་ཞེས་པའོ། ། དེའི་
ལན་དེའི་རྩེ་གསུམ་རབ་ཏུ་བསྟན་ཏེ་རྩེ་གསུམ་པའི་ཕྱག་རྒྱ་ཐོབ་པའི་མཐེའུ་ཆུང་
མནན་ཏེ་གསུམ་པོ་བསྒྲེང་བ་དེ་ནི་རྩ་ལ་ལ་ན་དང་ར་ས་ན་དང་ཨ་བ་དྷཱ་ཏཱི་སྟེ་རྩའི་
གཙོ་བོ་གསུམ་ནས་འབབ་ཅིང་བརྟེན་ཞེས་སོ། །འོ་ན་རྩའི་མན་ངག་ཤེས་ནས་
འདུག་གིས་རྩའི་ནང་གི་བྱང་ཆུབ་ཀྱི་སེམས་ཀྱི་མན་ངག་ཤེས་སམ་ཞེས་འདྲི་བ་
ནི། གང་ཞིག་ནུ་མ་སྟོན་པ་ནི། །ནུ་མ་ནས་འོ་མ་འབབ། འོ་མ་དང་འདྲ་བའི་ཀུན་
རྫོབ་བྱང་སེམས་དེ་གང་ན་གནས་ཞེས་དྲིས་པའོ། །དེའི་ལན་ནི་དེའི་མཚམས་ཀྱི་
སྒྲ་མཚམས་བསློགས་ནས་སྟོན་པ་སྟེ། བྱང་སེམས་དེ་ཕལ་ཆེར་མཚོགས་མ་ན་
གནས་ཞེས་པའོ། །
གང་ཞིག་ས་ནི་སྟོན་པ་ནི་ས་གཞི་འདི་ལ་ཐམས་ཅད་ལོངས་སྤྱོད་ཅིང་
238 -180



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བརྟེན་པར་བྱེད། དེ་དང་འདྲ་བར་བྱང་ཆུབ་ཀྱི་སེམས་དེ་ཕྱག་རྒྱ་མ་ལ་བརྟེན་ནས་
ལོངས་སྤྱོད་དམ་ཞེས་འདྲི་བ་ལ། ལན་ནི་དེ་ལ་མཁའ་ནི་རབ་ཏུ་བསྟན་ཞེས་པ་
ནམ་མཁའ་ལ་ཀྱོག་ཀྱོག་བྱ་སྟེ་ཕྱག་རྒྱ་མ་ལ་བརྟེན་ནས་ལོངས་སྤྱོད་དོ་ཞེས་པའོ
། །
གང་ཞིག་ཁྲོ་གཉེར་སྟོན་པ་ལ་ཞེས་པ་ནི་སྨིན་ཕྲག་ཏུ་གཉེར་མ་བསྡུས་ནས་སྟོན་
ཏེ། གཉེར་མ་དེ་རྒས་པའི་བརྡ་ཡིན། །འཆི་བའི་བརྡ་ཡིན། དེ་དང་འདྲ་བ་ཁྱོད་
ཕྱག་རྒྱ་མ་ལ་བརྟེན་ནས་འཆིང་བར་མི་འགྱུར་རམ་ཞེས་དྲིས་པའོ། །དེའི་ལན་དུ་
གཙུག་ཕུད་དགྲོལ་བར་བརྗོད་པར་བྱ་ཞེས་དེ་སྐྱའི་གཙུག་ཕུད་བཅིངས་པ་
བཀྲོལ་ནས་བདག་བླ་མའི་གདམས་ངག་གི་ཐབས་དང་བཅས་པས་མི་འཆིང་སྟེ་
སླར་གྲོལ་ལོ་ཞེས་པའོ། །གང་ཞིག་དཔྲལ་བ་སྟོན་པ་ནི་རྩ་རླུང་བྱང་ཆུབ་ཀྱི་
སེམས་ཀྱི་མན་ངག་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་དེ་མངོན་དུ་བྱས་
སམ་ཞེས་འདྲི་བའོ། །ལན་དུ་ནི་དེའི་རྒྱབ་ནི་རབ་ཏུ་བསྟན་ཏེ་ཁོ་ལ་རྒྱབ་སྟོན་ཏེ།
དེ་ནི་རྒྱབ་ཐོབ་ཀྱི་ཡེ་ཤེས་ཞེས་བྱ། རྗེས་ཐོབ་ཀྱི་ཡེ་ཤེས་ཞེས་བྱ་སྟེ། རྣམ་རྟོག་གི་
རྒྱབ་བམ་རྗེས་ལ་མངོན་དུ་བྱས་སོ་ཞེས་པའོ། །གང་ཞིག་རྐང་མཐིལ་སྟོན་པ་ནི་
རྐང་མཐིལ་དུ་དུས་རྒྱུན་དུ་ཐུར་ལ་བལྟ་དེ་དང་འདྲ་བར་ཁྱོད་ལྷན་ཅིག་སྐྱེས་པའི་
ཡེ་ཤེས་དེ་མངོན་དུ་བྱས་ནས་ད་ངན་སོང་ལ་སོགས་པ་ཐུར་དུ་མི་ལྟུང་ངམ་དྲིས་
པའོ། །ལན་དུ་ལྟོ་ཡིས་རྣམ་པར་བརྩེ་བར་བྱ་ཞེས་ཏེ། བྱིས་པ་ལྟོ་བ་ཆེ་ཙམ་ན་ཇེ་
མཐོ་ཇེ་མཐོར་གཏོང་། དེ་དང་འདྲ་བར་ཐུར་དུ་མི་ལྷུང་སྟེ་ཇེ་མཐོ་ཇེ་མཐོ་ལ་ཀྲོང་
ཞེས་པའོ། །
ཕྱག་རྒྱ་ཕྱག་རྒྱའི་ལན་ནི་སྔ་མ་སྔ་མ་ནི་ཕྱག་རྒྱ་ཕྱི་མ་ཕྱི་མ་ནི་ཕྱག་རྒྱའི་
ལན་གྱིས་ནི། དམ་ཚིག་གིས་ནི་ཞེས་པ་དམ་ཚིག་གཅིག་གམ་མི་གཅིག་དཔལ་
238 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དགྱེས་པ་རྡོ་རྗེའི་སྤུན་ནམ་མིང་སྲིང་དུ་འདུག་གམ་མི་འདུག་རྣམ་པར་དབྱེ་ཞེས་
སོ། །དེ་ལ་རྣལ་འབྱོར་མས་དངོས་སུ་སྨྲས་པ། ཨེ་མ་ཞེས་པ་ནི་ངོ་མཚར་བའོ། །
བུ་ནི་སྙིང་རྗེ་ཆེན་པོ་ཁྱོད་ལ་ངས་བཙལ་བར་བྱའོ་ཟེར་བ་ཙམ་ཞིག་སྨྲ་བའོ། །
གལ་ཏེ་སྐྲ་གསེབ་པ་ཕྲེང་ཁུག་ནས་ཕྲེང་བ་ལག་པས་བཏོན་ནས་འོ་སྐོལ་གཉིས་
འདུ་བར་བྱའོ་ཞེས་སྨྲ་བ་ཡིན་ནོ། །ཕྲེང་བ་དེ་མངོན་པར་བཏང་བར་བྱས་ན་དམ་
ཚིག་མནོས་བརྟུལ་ཞུགས་བཟང་ནི་ཁྱོད་དང་གཉིས་ཚོགས་འཁོར་སྟབས་གཅིག་
དུ་བྱ། དགེ་སྦྱོར་སྟབས་གཅིག་ཏུ་བྱ་ཞེས་ཏེ་དམ་ཚིག་ལ་མནོས་བརྟུལ་ཞུགས་
བཟང་ཞེས་པའོ། །
ད་ནི་གསུམ་པ་ལ་བརྡའི་གནས་བསྟན་པའོ། །དེ་ལ་ཡང་གསུམ་ལས་དང་
པོ་གནས་མདོར་བསྟན་པ་ནི། དེ་ལ་ནི་ཚོགས་ཀྱི་འཁོར་ལོ་བྱེད་པ་དེ་ལའོ། །ཕྱི་
རོལ་ཞེས་འདུ་བ་ནི་མཁའ་འགྲོ་མའི་འདུ་བའི་གནས་ཡོད་པའོ། །བཟང་པོའི་
སྤྱོད་ཡུལ་ནི་དཔལ་དགྱེས་པ་རྡོ་རྗེའི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་དང་
ལྡན་པའོ། །གནས་མིན་མཁའ་འགྲོ་མས་བྱིན་གྱིས་རློབ་པའི་གནས་ལ་བྱའོ། །
དེ་ལ་ནི་གནས་དེ་ལའོ། །འདུ་བ་ནི་མཁའ་འགྲོ་མའོ། །རྣལ་འབྱོར་མས་ནི་མཁའ་
འགྲོ་མས་སོ། །གང་སྨྲས་ཐམས་ཅད་ལྟར་ཐམས་ཅད་བྱ་ནི་དེར་མཁའ་འགྲོ་མ་
རྣམས་བརྡ་ནི་འདི་ལྟར་གྱིས། སྤྱོད་པ་ནི་འདི་ལྟར་གྱིས་གསུང་བ་དེ་ཅི་གསུང་
བྱས་ན་མཆོག་གི་དངོས་གྲུབ་ཐོབ་པའོ། །
འདི་ལ་དགེ་བཤེས་ཆག་ལོ་ཙཱ་བས་སཾ་བུ་ཊ་བཤད་པའི་སྐབས་སུ་ལོ་རྒྱུས་
འདི་འབྲུ་གཅིག་གསུང་སྐད། བླ་མ་ལྷོ་པ་ནི་མི་གསུང་
། གང་སྨྲས་དེ་ལྟར་ཐམས་
ཅད་བྱ་ཞེས་པ་འདི་ལ། སྔོན་རྒྱ་གར་གྱི་ཡུལ་ནས་དོལ་བྱ་བ་ནི་བྲམ་ཟེ་ཁྱོ་ཤུགས་
238 ཡམ182



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཉིས་ཡོད་སྐད། ཁོང་གི་ཁང་པ་དེ་ལྡིང་ཁང་ཞིག་ཡོད་སྐད། དེར་བྲམ་ཟེ་ལྡིང་
ཁང་དུ་བསྡད་ནས་ཆུང་མས་འོག་ཁང་དུ་འབྲས་ཐུག་བཙོས་ཏེ་འཁར་གཞོང་དོ་
ཁྱེར་འོངས་ནས་གང་བྲམ་ཟེ་ལ་འདྲེན་གང་མོ་རང་ཟ་བ་ཡིན་པ་ལ། ནང་མ་
གཅིག་བྲམ་ཟེ་དེ་ཟ་རྐྱེན་པར་བྱུང་པས་ཆུང་མས་ཁོ་མ་འགྲངས་པར་ཚོར་ནས་
དུང་ཁྱེར་འོང་ངམ་བྱས་པས་རུང་ཟེར་སྐད། ལར་བྲམ་ཟེ་བྱ་བ་དེ་ཟས་ཟོས་པ་
དང་ཆོ་ག་མང་པོ་བྱ་དགོས་པ་ཡོད་དེ་ནམ་དགའ་དགར་བཟར་མེད་དཀའ་ལས་
ཆེ་སྐད། དེར་མོ་འོག་ཁང་དུ་སོང་བ་དང་ཡུན་དག་འཇེབས་རབ་ཅིག་ལོན་པས།
བྲམ་ཟེ་ངང་ཐུང་ནས་བལྟས་པས་མོ་འབྲས་ཐུག་ཁྱེར་ནས་བྱུང་ནས་བྲམ་ཟེ་ལ་
དྲངས་པས་བྲམ་ཟེས་མོའི་ཞུབ་མ་ལ་ཁྲག་ཅིག་འདུག་པ་མཐོང་སྟེ་ཁོ་ན་རེ་ཁྱོད་
ཀྱི་ཁྲག་འདི་མངལ་ཁྲག་ཡིན་ཏེ་འོང་བས་མི་འདོད་ཟེར་དེར་མོ་ན་རེ་འདི་མངལ་
ཁྲག་མིན་ང་ལ་ལོ་རྒྱུས་ཞིག་ཡོད་ཀྱིས་ཟོ་དང་བྱས་པས། དེར་ཁོས་རིངས་པར་
ཟོས་ཏེ་ལོ་རྒྱུས་ཤོད་བྱས་པས། མོ་ན་རེ་ང་མཁའ་འགྲོ་མ་ཡིན་ད་ཅིའི་བར་དུ་
ཡུལ་པ་ལ་པུ་ཏྲ་བྱ་བར་རྒྱལ་པོ་གཅིག་གིས་གཅིག་བསད། ངས་དེའི་རོ་ཁྱེར་
འོངས་ཏེ་དེ་བི་ཀོ་ཊི་བྱ་བར་བསྐྱལ་ནས་ཡོད། དོ་ནུབ་མཁའ་འགྲོ་མ་ཐམས་ཅད་
དེ་བོ་ཀོ་ཊིར་ཚོགས་ཀྱི་འཁོར་ལོ་བྱེད་ང་ཡང་དེར་འགྲོ་ཁྱོད་དང་ང་གཉིས་དེ་རིང་
ལས་འགྲོགས་ཡུན་མེད་ཟེར་སྐད། དེ་ཡང་རྡོལ་ནས་པ་ལ་པུ་ཏྲར་འགྲོ་བ་ལ་མི་
གཤའ་མ་འགྲོ་བའི་ཟླ་བ་ཕྱེད་ཡོད། པ་ལ་པུ་ཏྲ་ནས་དེ་བི་ཀོ་ཊིར་འགྲོ་བ་ལ་ཟླ་
བ་ཕྱེད། དེ་བི་ཀོ་ཊི་ནས་རྡོལ་དུ་འགྲོ་བ་ལ་ཟླ་བ་ཕྱེད་ཡོད་སྐད། མོས་ཟླ་བ་ཕྱེད་
དང་གཉིས་ཀྱི་ལམ་དར་ཅིག་ལ་འཁོར་ནས་བྱུང་སྐད།
དེར་བྲམ་ཟེ་མོ་ལ་ང་ཡང་ཁྲིད་པར་ཞུ་བྱས་པས། མོ་ན་རེ་ཁྱོད་བྲམ་ཟེ་བྱ་
238 -183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བ་ཤིན་ཏུ་རྣམ་རྟོག་ཆེ་བས་གསང་སྔགས་ཀྱི་སྣོད་མ་ཡིན་པས་མི་ཁྲིད་བྱས་པས།
བྲམ་ཟེས་མོ་ལ་འོ་སྐོལ་གཉིས་དེ་ཙམ་ཅིག་འགྲོགས་འགྲོགས་ནས་ད་ང་མི་འཁྲིད་
དམ་རྣམ་རྟོག་ཡེ་མི་བྱེད་པས་དེར་ཁྲིད་པར་ཁས་བླངས་ཏེ་དོ་ནུབ་ས་སྲོད་ཙམ་ན་
མོའི་རྫུ་འཕྲུལ་ལ་བརྟེན་ནས་འོངས་པས། ཅི་ཙུག་ཡིན་ཆ་མེད་པར་དྡྷེ་བི་ཀོ་ཊིར་
བྱིན་པ་དང་། དེ་ནས་མཁའ་འགྲོ་མ་མང་པོ་ལ་ལས་ནི་མི་རོ་མང་པོ་ཁྱེར་བྱུང་
།
ལ་ལས་ནི་རྟ་རོ་མང་པོ་ཁྱེར་བྱུང་
། ལ་ལས་ནི་ཤིང་ཐོག །ལ་ལས་ནི་སྤོས་ཀྱི་བྱེ་
བྲག །ལ་ལས་ཆང་། ལ་ལས་ནི་དྲིའི་བྱེ་བྲག་མང་པོ་ཁྱེར་བྱུང་སྐད། དེར་མཁའ་
འགྲོ་མ་ཐམས་ཅད་འདུས་པ་དང་། མི་རོ་གཅིག་གི་ཐོད་པ་བཀོག་པ་དང་། ཐོད་
པ་ཤ་བཀྲ་བ་གཅིག་གིས་ཆོང་ལྷུམས་ཟེར་བཅུས་ནས་མཁའ་འགྲོ་མ་ཐམས་ཅད་
ཧུབ་སྐོར་བྱས་ཏེ་བྲམ་ཟེ་ལ་ཡང་དྲངས་པས། བྲམ་ཟེས་ཐོད་པ་ཕྱོགས་ སུ་མི་
བརྙེས། ཆང་ཕྱོགས་སུ་མི་བསྙེས་པ་ཡིན་པས་ཁོས་སྣ་བཀབ་ནས་མི་འདོད་སྐད།
དེར་མཁའ་འགྲོ་མ་ཐམས་ཅད་ཀྱིས་ཀྱང་འདི་ལ་ཧུབ་ཅིག་འཐུང་བྱས། ཁྱད་པར་
དུ་ཁོ་ རང་གི་ཆུང་མས་འདི་ལ་ཅིས་ཀྱང་ཧུབ་ཅིག་འཐུང་བྱས་པས་ཀྱང་མ་བཏུབ་
བོ། །དེར་མཁའ་འགྲོ་མ་ཞིག་གིས་ཁོའི་སྤར་བ་ཟེད་དུ་བཅུག་སྟེ་དེར་མེ་ཏོག་
བླུགས་ནས་མཁའ་འགྲོ་མ་རང་གི་ཕྱག་གིས་བཀབ་ནས་ཁོ་ལ་མིག་ཚུམ་གཅིག་
བྱས་ནས། དེར་ཁོས་མིག་བཙུམ་པས་ད་སྟེ་ཞག་བདུན་ན་འདིར་ཤོག་ཟེར་ཙམ་
ན། ཇི་ལྟར་ཡིན་ཆ་མེད་པར་ཁོ་རང་གི་ཁྱིམ་གྱི་མལ་ས་རྙིང་པར་ཕྱིན་ནས་དེར་ཁོ་
ན་ནས་ཞག་བདུན་ན་ཤི་སྐད། ད་ཅིའི་ཆང་དེ་ལ་ཧུབ་ཅིག་འཐུངས་ན་དེ་ཉིད་དུ་
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཡིན་ཏེ་དེའི་ཕྱིར་མཁའ་འགྲོ་མས་ཅི་
གསུང་ཉན་དགོས་སྐད། ད་ནི་གནས་རྒྱས་པར་བཤད་དོ། །
238-184



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ལ་དྲི་བ
བ་དང་ལན་ལས། དྲི་བ་ནི་ཀྱེ་བཅོམ་ལྡན་འདས་ཞེས་བོས་ནས་
འདུ་བའི་གནས་ནི་མཁའ་འགྲོ་མ་འདུ་བའི་གནས་དུ་ལགས་ཞེས་པའོ། །
ད་ནི་ལན་སྟོན་པ་བཅོམ་ལྡན་འདས་ཀྱིས་བཀའ་སྩལ་པ། གནས་དང་ཉེ་
བའི་གནས་པ་ནི་རྟག་ཏུ་གནས་པའི་ས། ཞིང་དང་ཉེ་བའི་ཞིང་ནི་ཡོན་ཏན་སྐྱེད་
པའི་དོན་གྱིས་ན་ཞིང་ས། ཚན་དོ་དང་ཉེ་བའི་ཚན་དོ་དེ་ཉིད་ནི་འདོད་ཅིང་འདུན་
པའི་ས། དེ་བཞིན་དུ་འདུ་བ་ནི་མ་ག་ཏ་ཉེ་འདུ་ནི་ཨང་ཀ་མ་ག་ཏའོ། །རྟག་ཏུ་མི་
མང་པོ་འདུ་བ་བཀྲ་ཤིས་པ་རྡོ་རྗེ་གདན་སྟེ་འདི་གཉིས་ནི་ཡུལ་གཞན་རྣམས་ཀྱི་
གཞིར་བཞག་ནས་རྩིས་པས་འདི་གཉིས་ནི་གནས་ཤིན་ཏུ་རྒྱས་བཤད་ཀྱི་ནང་ན་
ཡང་མེད་དོ། །འཐུང་གཅོད་དེ་ཉེ་བའི་འཐུངས་གཅོད་ནི་བར་ཆད་མི་འབྱུང་པའི་
གནས་སོ། །འདི་རྣམས་ནི་གོང་གི་གནས་སོ། །རང་བཞིན་གྱིས་ས་ནི་བཅུ་གཉིས་
སྟེ་ཞེས་སོ། །ས་བཅུ་ནི་བྱང་ཆུབ་སེམས་ དཔའི་ས་བཅུའོ། །དབང་ཕྱུག་ནི་དེ་
རྣམས་ཀྱི་མངའ་བདག་སངས་རྒྱས་ ཀྱི་ས་དང་བཅུ་གཅིག །མགོན་པོ་ནི་རྡོ་རྗེ་
འཆང་གི་ས་དང་བཅུ་གཉིས་སོ། །འདིས་ནི་ཞེས་པ་གནས་བཅུ་གཉིས་སུ་བགྲོད་
པ་འདིས་ནིའོ། །གཞན་གྱིས་བརྗོད་མི་བྱ་ནི་ཕ་རོལ་ཏུ་ཕྱིན་པའི་ཐེག་པ་ལྟར་ས་
དང་ལམ་གྱི་རིམ་པ་དེ་བགྲོད་མི་དགོས་ཏེ། གནས་བཅུ་གཉིས་སུ་བགྲོད་པ་དང་
རང་གིས་ཕ་རོལ་ཏུ་ཕྱིན་པའི་ས་བཅུ་གཉིས་སུ་བགྲོད་པར་འགྲོ་བའི་དགོས་པའོ། །
ད་ནི་གནས་ཤིན་ཏུ་རྒྱས་པར་བཤད་དོ། །དེ་ལ་དྲི་བ་དང་ལན་ལས་དང་
པོ་དྲི་བ་ནི་ཀྱེ་བཅོམ་ལྡན་འདས་ཞེས་བོས་ནས། དངོས་གྲུབ་བསྒྲུབ་པའི་གནས་
ལ་སོགས་པ་དེ་གང་ལགས་ཞེས་འདྲི་བའོ། །
ད་ནི་ལན་བསྟན་ཏེ། བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་
238 -185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སོགས་པ་སྟེ། མདོར་བསྟན་གྱི་གནས་དང་ བྱ་བ་དེ་བཤད་པ་ནི། གནས་ནི་ཛཱ་
ལན་དྷ་རར་བཤད་ཅེས་པ་ལ་སོགས་པ་སྟེ། མདོར་བསྟན་གྱི་དེ་བཞིན་འདུ་བ་
དང་ཉེ་འདུ་དང་ཞེས་པའི་གནས་གཉིས་པོ་དེ་གཞིར་བཞག་ནས་རྩིས་ཏེ། ཛཱ་ལན་
དྷ་ར་ལ་སོགས་པ་འདི་ཐམས་ཅད་ལ་བླ་མ་ལྷོ་པ་རྡོ་རྗེ་གདན་ནས་ཉིན་ལམ་
གཅིག་ན་ཛཱ་ལན་དྷ་ར་ཡོད། དེ་ན་འཇིག་རྟེན་པ་འདི་སྐད་ཅེས་བྱ་བ་ཡོད། འཇིག་
རྟེན་པ་དེ་ལ་རྟེན་འདི་ལྟ་བུ་གཅིག་ཡོད། །དེ་ན་ཤིང་ཐོག་ངོ་མཚར་དུ་གྱུར་པ་འདི་
ལྟ་བུ་གཅིག་ཡོད་གསུངས་ནས་བཤད་པ་ཤིན་ཏུ་ཞིབ་པ་ཞིག་གསུང་པ་ལ་བློ་མ་
རྔོག་གིས་འོ་སྐོལ་ལ་དེ་ཙམ་དགོས་རྒྱུ་ཙམ་མི་འདུག་སྙམ་ནས་མ་བཟུང་པས་ད་
ལྟ་ཕྱོགས་ཙམ་ལས་མི་གསུང་ངོ༌
། །གནས་ནི་ཛཱ་ལན་དྷ་ར་ནི་རྡོ་རྗེ་གདན་གྱི་ལྷོ་
ནུབ་ན་ཡོད་དེ་བཞིན་དུ་ཨུ་རྒྱན་རྡོ་རྗེ་གདན་གྱི་ནུབ་ན་ཡོད། པུ་ལ་གྷོ་རི་ལྷོ། ཀ་
མ་རུ་བྱང་ཤར། མདོར་བསྟན་གྱི་ཉེ་བའི་གནས་དང་ནི་བཤད་པ་ནི་ཉེ་གནས་ཨ་
ལ་ཝཱ་ནི་རྡོ་རྗེ་གདན་གྱི་ནུབ་ངོས། སིནྡྷཱ་ཡོང་ནུབ་ངོས་སོ། །ན་ག་ ར་ལྷོ་ནུབ།
མདོར་བསྟན་གྱི་ཞིང་དང་ཞེས་པ་བཤད་པས། ཞིང་ནི་མུ་མུ་ནིར་བཤད་ནི་ལྷོ་ནུབ་
ཐག་རིང་ས་ན་ཡོད་དེ་གར་ལོག་གི་ཡུལ། ཞིང་ནི་བྱེད་པའི་བྲང་ཉིད་ནི་ཤར་
ཕྱོགས་བྷང་ག་ལ་དང་ཀ་མ་རུ་པའི་བར། དེ་བི་ཀོ་ཊི་ཡང་ཤར། ཞིང་ནི་ལྕགས་
པའི་བྲང་ཉིད་ནི་ཤར་ཕྱོགས་བྷི་ཀྲ་མ་པུ་རི་ན་མཚོ་ཞིག་ཡོད་དོ། །
མདོར་བསྟན་གྱི་ཉེ་བའི་ཞིང་དང་ནི་བཤད་པ་ནི། ཉེ་ཞིང་ཀ་ལ་ཏ་ནི་རྡོ་རྗེ་
གདན་གྱི་ལྷོ་ཉེ་བ་ན་ཡོད། དེ་བཞིན་ཨ་བུ་ཏ་ཉིད་ལྷོ་ཐག་རིང་བ་ན་ཡོད། བའི་
མཆོད་སྦྱིན་ལྷོ་ན་ཡོད། ཁ་བའི་རི་བོད་དང་བལ་ཡུལ་མཚམས་ན་ཡོད། ཉེ་ཞིང་
ངོ༌། །མདོར་བསྟན་གྱི་ཚན་དོ་བཤད་པ་ནི། ཚན་དོ་ཧ་རི་ཀ་ལ་ནི་བཱི་ཀྲ་མ་པུ་རིའོ། །
238-186



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལན་ཚྭ་རྒྱ་མཚོའི་ནང་སྐྱེས་ནི་ཤར་ཕྱོགས་མྱ་ངན་མེད་པའི་ཡུལ་ལོ། །ལམ་པ་ཀ་
ལྷོ་སྟེ། ཀན་ཛི་ཡང་ལྷོ། དེ་བཞིན་དུ་སོའུ་རཏྠ་ཉིད་ནི་རྡོ་རྗེ་གདན་གྱི་ལྷོ་ཉེ་བ་ན་མ་
ཧ་དེ་བའི་མཚན་མ་ཡོད་པའི་གནས་སོ། །མདོར་བསྟན་གྱི་ཉེ་བའི་ཚན་དོ་བཤད་
པ་ནི་ཉེ་བའི་ཚན་དོ་ཀཱ་ལིང་ཀ་ལ་སོགས་པའི་གནས་གསུམ་པོ་འདི་ལ་ཕྱོགས་
འདི་དང་འདི་ན་ཡོད་བྱ་བ་མི་གསུང་ངོ་
། །
མདོར་བསྟན་གྱི་འཐུང་གཅོད་བཤད་པ་ནི། འཐུང་གཅོད་གྲོང་ཁྱེར་གྱི་
དང་ལྡན་ནི་རིགས་མི་འདྲ་བ་བཅོ་བརྒྱད་ཡོད་པའོ། །འཐུང་གཅོད་གྲོང་གི་མཐོར་
གནས་ནི་མི་རིགས་མི་འདྲ་བ་ལྔ་ཡོད་པའོ། །ཙ་རི་ཊ་ནི་རྡོ་རྗེ་ཕག་མོར་ཆང་གི་
མཆོད་པ་བྱེད་པའི་གནས་རྡོ་རྗེའི་གདན་གྱི་ལྷོ་ཕྱོགས་ཐག་ཉེ་བ་ན་ཡོད། ཀོ་ཤ་ལ་
ནི་ཐག་རིང་བ་ན་ཡོད། པིན་རྒྱ་གཞོན་ནུའི་གྲོང་ཁྱེར་ནི་རྡོ་རྗེ་གདན་གྱི་ལྷོ་ནུབ་རི་
འབིགས་བྱེད་ཀྱི་རྩེ་ན་ཡོད། རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་ནས། འཐུང་
གཅོད་དང་ཉེ་བའི་འཐུངས་གཅོད་ཉེ་བའོ་ཞེས་སོ། །
མདོར་བསྟན་གྱི་དུར་ཁྲོད་བཤད་པ་ནི། དུར་ཁྲོད་རབ་སོན་དགེ་འདུན་ནི་
དགེ་སློང་བཞི་ཡོད་ན་དགེ་འདུན་ཟེར་བ་དང་འདྲ་བར་རོ་བཞི་བསྐྱལ་བའི་སའོ། །
དུར་ཁྲོད་རྒྱ་མཚོའི་ནི་ཕྱིའི་རྒྱ་མཚོའི་གླིང་ལ་རོ་བསྐྱལ་བ་ནི་རྒྱ་མཚོའི་འགྲམ་གྱི་
དུར་ཁྲོད་དོ། །སྐྱེད་ཚལ་ར་བ་ནི་རྒྱལ་པོའི་སྐྱེད་མོའི་ཚལ་དུ་ཤིང་བཙུག་པ་དེར་རོ་
བསྐྱེལ་བ་ནི་སྐྱེད་ཚལ་ར་བའི་དུར་ཁྲོད་དོ། །རྫིང་བུའི་འགྲམ་ནི་སོ་ཕག་གི་རྫོང་
བུ་བྱས་ཏེ་ཕྱིས་དེར་རོ་བསྐྱལ་བ་ནི་རྫིང་བུའི་འགྲམ་གྱི་དུར་ཁྲོད་དོ། །གནས་བཅུ་
གཉིས་པོ་དེ་ལ་ནི་ཉེ་བའི་དུར་ཁྲོད་བརྗོད་པར་བྱ་ཞེས་སོ། །གནས་དེ་ཚོ་ལ་སུམ་
ཅུ་རྩ་གཉིས་ཡོད། དེའི་སྟེང་དུ་གོང་གི་འདུ་བ་དང་ཉེ་འདུ་གཉིས་བསྣན་པས་སུམ་
238-187



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཅུ་རྩ་གཉིས་ཡོད་དོ། །
ད་ནི་དོན་བཞི་པ་དུས་ནམ་བྱ་བ་བསྟན་པ་ནི། གནས་དེ་རྣམས་སུ་བརྡ་
དང་སྤྱོད་པ་རྟག་ཏུ་བྱ་བའམ་ཞེ་ན། སེམས་ཅན་ཀུན་གྱི་དོན་གྱི་ཕྱིར་ཞེས་པ་ནི་
སེམས་ཅན་གྱི་དོན་དུ་ནམ་འགྱུར་འགྱུར་གྱིས་བྱའོ། །རྣལ་འབྱོར་མའི་རྒྱུད་ཀྱི་རྡོ་
རྗེ་འདི་ནི། རྣལ་འབྱོར་མ་ནི་ལེགས་འདུ་བའི། །ཉིན་པར་ཉིད་ཀྱང་རབ་བཤད་
ནི་ཁྱད་པར་དུ་མཁའ་འགྲོ་མ་འདུ་བའི་དུས་ཡོད། དེའི་དུས་ཐམས་ཅད་དུ་བྱ། ཀྱེ་
བཅོམ་ལྡན་འདས་ཞེས་བོས་ནས། ཉི་མ་ནི་མཁའ་འགྲོ་མ་ཁྱད་པར་དུ་འདུ་བའི་
ཉི་མ་དེ་གང་ལགས་ཞེ་ན་དྲིས་པའོ
། །དེས་ལན་ནི་བཅོམ་ལྡན་འདས་ཀྱིས་བཀའ་
སྩལ་པ། ཡི་དྭགས་ནི་མར་ངོའོ། །ཟླ་ཕྱེད་བཅུ་བཞི་ནི་མར་ངོའི་ཉི་ཤུ་དགུའོ། །དེ་
བཞིན་དུ་ཡང་བརྒྱད་པ་ཉིད་ནི་མར་ངོའི་ཉི་ཤུ་གསུམ་མོ། །ཡར་ངོའི་ཚེས་བརྒྱད་
དང་བཅུ་བཞི་རང་ངོ༌
། །དེ་ལྟར་དུས་ཁྱད་པར་ཅན་བཞི་པོ་དེ་ལ་མཁའ་འགྲོ་མ་
འདུ་བའི་གནས་ཡིན་ནོ། །
ད་ནི་ལྔ་པ་ཚོགས་ཀྱི་ཞལ་ཟས་བཙལ་བ་གདམས་པ་དང་བཅས་པ་ནི།
རྒྱལ་མཚན་ནི་འགགས་ཏེ་ཤི་བའི་རོ་སྟེ་ལྕེབས་ནས་ཤི་བའོ། །མཚོན་གྱིས་བསྣུན་
པ་ནི་དཔའ་བོ་གཡུལ་ངོར་བསད་པའི་རོའོ། །ལན་བདུན་པ་ནི་སྐྱེ་བ་བདུན་པའི་
ཤའོ། །འོ་ན་རྒྱལ་མཚན་རོར་འདུག་མཚོན་གྱིས་བསྣུན་པ་ཡང་རོར་འདུག་ན། སྐྱེ་
བ་བདུན་པ་དེ་ཇི་ལྟར་ལོངས་སྤྱད་བྱས་པ་ལ། འབད་པ་ནི་བརྩོན་འགྲུས་དང་
བཅས་པའོ། །སྙིང་རྗེ་བསྐྱེད་པ་ནི་སེམས་ཅན་ཐམས་ཅད་ལ་མི་དམིགས་པའི་
སྙིང་རྗེ་ཆེན་པོ་དང་ལྡན་པའོ། །དེ་དང་ལྡན་པས་སྐྱེ་བ་བདུན་པ་དེ་ལ་ཕྱག་གསུམ་
བྱས། བསྐོར་བ་གསུམ་ བྱས་མེ་ཏོག་སྤར་གང་གཏོར་ནས་ ཁྱོད་ ཀྱི་ ལུས་འདི་
238 -188



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བདག་ལ་སྦྱིན་དགོས་བྱས་ན། ཁོ་བྱང་ཆུབ་སེམས་དཔའི་རིགས་ཡིན་པས་སེམས་
འཕོས་ནས་ལུས་སྟེར་བའོ། །དེའི་དུས་ན་སེམས་ཅན་ལ་མི་དམིགས་པའི་སྙིང་རྗེ་
ཆེན་པོ་དང་མི་ལྡན་ན་ཁོ་ལུས་མི་སྟེར་བས་ན་སྙིང་རྗེ་མེད་ན་མི་
པ་སྟེར་བས་ན་སྙིང་རྗེ་མེད་ན་མི་འགྲུབ་པས་ཞེས་
གསུངས་སོ། །དེའི་ཕྱིར་སྙིང་རྗེ་མེད་ན་ལུས་མི་སྟེར་བ་དེའི་ཕྱིར་སྙིང་རྗེ་བསྐྱེད་པ་
ཉིད་ཅེས་སོ། །འོ་ན་ལེའུ་གཉིས་པ་ནས་མར་གསད་པ་དང་དབྱེ་བ་དང་བསྐྲད་པ་
ལ་སོགས་པ་བྱུང་བ་དང་འདི་ནས་སྙིང་རྗེ་མེད་ན་མི་འགྲུབ་ཟེར་བ་དང་གཉིས་མི་
འགལ་ལམ་བྱས་པ་ལ། གོང་གི་ལེའུ་གཉིས་པའི་དེ་རྣམས་ནི་གདུལ་བྱ་གདུག་པ་
ཅན་གཞུག་པར་བསྟན་པ་ཡིན་བྱ་བ་ལ་ཐམས་ཅད་གདུག་པས་གཞུག་པ་སྟེ་ཞེས་
གསུངས་སོ། །ཆོ་གའི་གཙོ་བོས་དགག་སྟེ་མཆོག་གི་དངོས་གྲུབ་སྒྲུབ་པ་ལ་གསད་
པ་དང་དབྱེ་བ་ལ་སོགས་པ་དགག་སྟེ་མི་བྱའོ། །
ད་ནི་དེ་རྣམས་ལ་ནང་དོན་དུ་གཏུམ་མོའི་རྫོགས་རིམ་སྦྱར་བ་དང་
། ལས་
ཀྱི་ཕྱག་རྒྱའི་རྫོགས་རིམ་ལ་སྦྱར་བའི་བཤད་པ་ཞིག་གསུང་སྟེ། དེ་ལས་ཀྱང་དང་
པོ་གཏུམ་མོའི་རྫོགས་རིམ་དང་སྦྱར་ན། རྒྱལ་མཚན་ནི་སྤྱི་བོའི་ཡི་གེ་ཧཱུཾ་ངོ༌། །
མཚོན་ནི་ལྟེ་བའི་གཏུམ་མོའི་མེའོ། །བསྣུན་པ་ནི་རླུང་ནང་དུ་བསྡིགས་པས་ལས་
ཀྱི་རླུང་ལོག་ནས་གཏུམ་མོ་ཡེ་ཤེས་ཀྱི་མེ་འབར་བས་ཧཾ་སྲེག་པའོ། །ལན་བདུན་
པ་ནི་དེའི་དུས་ཀྱི་སྤྱི་བོའི་ཧཾ་ལས་བྱང་ཆུབ་ཀྱི་སེམས་ལྟེ་བར་ཕབ་པ་དེའོ། །
འོ་ན་བྱང་སེམས་ལ་ལན་བདུན་ཟེར་བ་ཅི་ཡིན་ན། བྱང་ཆུབ་སེམས་ལ་སྐྱེ་
བ་བདུན་ཡོད་དེ། དང་པོ་ཟས་ཅི་ཟོས་ཐམས་ཅད་བད་ཀན་དུ་འགྲོ་བ་དང་
། དེ་ཆུ་
སེར་དུ་འགྲོ་བ་དང་། དེ་ཁྲག་ཏུ་འགྲོ་བ་དང་
། དེ་ཤར་འགྲོ་བ་དང་། དེ་ཚིལ་དུ་
འགྲོ་བ་དང་། དེ་རྐང་མར་དུ་འགྲོ་བ་དང་
། དེ་བྱང་ཆུབ་ཀྱི་སེམས་སུ་འགྲོ་བའོ། །
238 -189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེའི་ཕྱིར་ན་བྱང་ཆུབ་སེམས་ལ་ལན་བདུན་དེ་ལྟར་ཡོད་དོ། །འབད་པ་ནི་བསྒོམ་
པ་ལ་འབད་པས་སོ། །སྙིང་རྗེ་བསྐྱེད་པ་ནི་གཏུམ་མོའི་མན་ངག་ཡོད་པའོ། །
གསད་པར་བྱ་བ་བརྗོད་པ་ཉིད་ནི་ཐ་མལ་གྱི་རྣམ་པར་རྟོག་པ་ལྷན་ཅིག་སྐྱེས་པའི་
ཡེ་ཤེས་སུ་གསོད་པ་ལ་བྱའོ། །སྙིང་རྗེ་མེད་ན་མི་འགྲུབ་ནི་གཏུམ་མོའི་མན་ངག་
མེད་པས་མི་འགྲུབ་བོ། །དེའི་ཕྱིར་ན་མི་འགྲུབ་པ་དེའི་ཕྱིར་རོ། །སྙིང་རྗེ་བསྐྱེད་པ་
ནི་གཏུམ་མོའི་མན་ངག་དང་ལྡན་པ་ལ་བྱའོ། །ཐམས་ཅད་གདུག་པ་ནི་རྣམ་པར་
རྟོག་པའོ། །ཆོ་གའི་གཙོ་བོ་དགག་པ་ནི་རྣམ་རྟོག་ཐམས་ཅད་བདེ་སྟོང་དུ་བཏང་
པ་ལ་བྱ།
ལས་ཀྱི་ཕྱག་རྒྱའི་རྫོགས་རིམ་དང་སྦྱར་ན། རྒྱལ་མཚན་ནི་ཕྱག་རྒྱ་མའི་
པད་མའོ། །མཚན་ནི་ཐབས་ཀྱི་རྡོ་རྗེའོ། །བསྣུན་པ་ནི་སྙོམས་པར་ཞུགས་པ་བྱས་
བའོ། །ལན་བདུན་པ་ཡང་ཞེས་པ་ནི་དེའི་དུས་སུ་བྱང་ཆུབ་སེམས་རྡོ་རྗེ་ནོར་བུའི་
རྩེ་མོར་ཕྱིན་པ་ལ་བྱའོ། །བྱང་སེམས་ལ་ལན་བདུན་ཟེར་བའི་གནད་ཀ་ནི་གོང་
དང་འདྲའོ། །འབད་པས་སྙིང་རྗེ་བསྐྱེད་པ་ནི་ལས་ཀྱི་ཕྱག་རྒྱ་ལ་བརྟེན་པའི་མན་
ངག་ཡོད་པའོ། །གསད་པར་བྱ་བ་ནི་ཐ་མལ་གྱི་རྣམ་རྟོག་གོ །སྙིང་རྗེ་མེད་ན་མི་
འགྲུབ་ནི་ལས་ཀྱི་ཕྱག་རྒྱ་མའི་མན་ངག་མེད་པས་མི་འགྲུབ་པའོ། །དེའི་ཕྱིར་སྙིང་
རྗེ་བསྐྱེད་པ་ནི་ལས་ཀྱི་ཕྱག་རྒྱའི་མན་ངག་དགོས་པའོ། །ཐམས་ཅད་གདུག་པ
གཞུག་པ
པ་ནི་རྣམ་རྟོག་ས་ཧ་ཛར་གཞུག་པའོ། །ཆོ་གའི་གཙོ་བོས་དགག་པ་ནི་རྣམ་
རྟོག་ཐམས་ཅད་བདེ་སྟོང་དུ་དགག་པའོ། །
ད་ནི་དྲུག་པ་སྤྱོད་པ་ཇི་ལྟར་བྱ་བའི་རིམ་པ་ནི། དེ་ལ་འདི་ལྟར་བལྟ་བ་
ཉིད་ནི་ཚོགས་འཁོར་ལ་སོགས་པ་བྱེད་པའི་དུས་སུ་འདི་ལྟར་བལྟ་བ་ཉིད་དོ། །
པས་
238 -190



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཉིན་མོ་ནི་སྣང་བའི་ཆ་ཐམས་ཅད་བཅོམ་ལྡན་འདས་རྡོ་རྗེ་ཅན་དུ་བལྟ་སྟེ་ཐབས་
བདེ་བའོ། །མཚན་མོ་ཤེས་རབ་ཀྱི་ཆ་སྣང་བའི་ཆོས་ཐམས་ཅད་སྟོང་ཞིང་བདག་
མེད་དུ་བརྟག་པར་བྱའོ། །ལྟ་བ་དེ་ལྟར་རྟོགས་པས་ལུས་ངག་གི་སྤྱོད་པ་བྱ་བར་
བསྟན་པ་ནི། མི་བྱ་ཅུང་ཟད་ཡོད་མ་ཡིན་ཞེས་ཏེ་འདི་བྱ་འདི་མི་བྱ་བ་མེད་དོ། །
རང་གི་ལུས་ལྷར་བསྒོམས་པས་འདི་ལ་མི་བཟའ་ཡོད་མ་ཡིན་ཞེས་ཟས་ཐམས་
ཅད་ལྷན་ཅིག་སྐྱེས་པའི་ཡེ་ཤེས་ཀྱི་ངང་དུ་བཟའོ། །འདི་ལ་མི་བསམ་ཡོད་མ་
ཡིན་ཏེ་སེམས་ཀྱི་བསམ་པ་ཐམས་ཅད་ཟག་མེད་ལྷན་ཅིག་སྐྱེས་པར་བལྟའོ། །
བཟང་ངན་མི་སྨྲ་གང་ཡང་མེད་ནི་གང་གིས་ཇི་སྐད་སྨྲས་པ་ཐམས་ཅད་བཟླས་པ་
ཡིན་པ་དེ་ཡང་ལྷན་ཅིག་སྐྱེས་པར་སྨྲའོ། །འོ་ན་ལྷན་ཅིག་སྐྱེས་པའི་ཡེ་ཤེས་དེ་
རང་གཅིག་པུའམ་ཞེ་ན། འདི་ལྟར་བདག་ཉིད་ནི་རང་གི་ལུས་ངག་ཡིད་གསུམ་
ལྷན་ཅིག་སྐྱེས་པའི་ཉམས་མྱོང་དུ་བསྒོམས་པས་དེ་ལྟར་གཞན་ནི་སྣོད་བཅུད་བདེ་
སྟོང་ལྷན་ཅིག་སྐྱེས་པར་བལྟ་ཞིང་བསྒོམ། དེ་བཞིན་བདག་ཉིད་ནི་སྣོད་ཐམས་
ཅད་བདེ་སྟོང་དུ་བལྟ་བ་དེ་བཞིན་དུ་ང་མཆོག་ཉིད་ཞེས་ཏེ། རང་གཞན་ཐམས་
ཅད་ལྷན་ཅིག་སྐྱེས་པའི་རོ་མཆོག་ཏུ་བསྒོམ་མོ། །
ད་ནི་དེ་རྣམས་ཀྱི་མཇུག་བསྡུ་བ་ནི། གང་གི་ཉིན་མོ་བཅོམ་ལྡན་རྡོ་རྗེ་
ཅན། མཚན་མོ་ཤེས་རབ་བརྟག་པར་བྱ་བའི་མཇུག་སྡུད་ལ། འདི་ལྟར་སེམས་
དཔའི་རྣལ་འབྱོར་བདག་ཞེས་ཏེ། འདི་ལྟར་ནི་ལྟ་བ་རྟོགས་པས་སོ། །གོང་གི་
རྟག་ཏུ་མི་བཟའ་བཤད་པ་ནི། བཟའ་དང་བཏུང་བ་ལ་སོགས་པ་བཤད་པ་ནི།
བཟའ་དང་བཏུང་པ་ལ་སོགས་པ་སྤྱད་དེ་ལྷན་ཅིག་སྐྱེས་པའི་ཡེ་ཤེས་སུ་སྤྱད་ཞེའོ། །
གོང་གི་མི་བྱ་ཅུང་ཟད་ཡོད་མ་ཡིན་བཤད་པ་ནི། ཡན་ལག་ཇི་སྙེད་བསྒྱུར་བ་དང་
238 --191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཞེས་སོ། །གོང་གི་བཟང་ངན་མི་སྨྲ་གང་ཡང་མེད་ནི་ཚིག་རྣམས་རབ་ཏུ་རྒྱས་པ་
ཉིད་དེ་ངག་ཏུ་ཅི་བརྗོད་པ་ཐམས་ཅད་ཨཱ་ལི་ཀཱ་ལིའོ། །གོང་གི་མི་བསམ་ཡོད་མ་
ཡིན། ཧེ་རུ་ཀ་དཔལ་གནས་བཞུགས་པ་སྟེ་སེམས་བདེ་སྟོང་གི་ངང་དང་ལྡན་
པའོ། །དེ་སྙེད་ཞེས་པ་བདེ་སྟོང་གི་ངང་དང་ལྡན་པ་དེ་སྙེད་དང་སྔགས་དང་ཕྱག་
རྒྱ་ཐམས་ཅད་དེ་རང་ཡིན་ནོ། །
ད་ནི་བདུན་པ་ཧེ་རུ་ཀ་གསུམ་གྱི་མཚན་ཉིད་བསྟན་པ་ནི་གོང་གི་ཧེ་རུ་ཀ་
དཔལ་བྱ་བ་རྒྱ་གར་སྐད་དུ་ཤྲཱི་ཧེ་རུ་ཀ་བྱ་བ་ཡིན་པས་དེའི་བཤད་པ་ནི། ཤེས་
རབ་ནི་གཉིས་སུ་མེད་པའི་ཡེ་ཤེས་སུ་བསྒོམ་པའོ། །ཧེ་ནི་རྒྱུ་སོགས་སྟོང་པ་
པ་ནི་
རྣམ་པར་ཐར་པའི་སྒོ་སྟོང་པ་ཉིད་དོ། །རུ་ནི་ཚོགས་དང་བྲལ་བ་ནི་རྣམ་པར་ཐར་
པའི་སྒོ་མཚན་མ་མེད་པའོ། །ཀ་ནི་གང་དུ་ཡང་མི་གནས་ནི་རྣམ་པར་ཐར་པའི་སྒོ་
སྨོན་པ་མེད་པའོ། །ཧེ་རུ་ཀ་བྱ་བ་དེ་དོན་རྣམ་པར་ཐར་པའི་སྒོ་གསུམ་དུ་བྱུང་བའོ། །
འདི་ནི་བརྒྱད་པ་རྡོ་རྗེ་ཐོད་སྦྱོར་གྱི་མཚན་ཉིད་བསྟན་པ་ནི། རྡོ་རྗེ་ཐོད་པའི་སྦྱོར་
བའི་ཚིགས་བཅད་གཅིག་པོ་འདི་ལ་བཤད་ཡམས་ལྔ་གསུང་སྟེ། ལེའུ་བདུན་པ་
འདི་རང་དང་མ་འབྲེལ་མེད་དོ། །དེ་ཡང་གོང་ནས་རྒྱལ་མཚན་དང་ནི་མཚོན་
བསྣུན་ཉིད། །ལན་བདུན་པ་ཡང་བཟའ་བར་བྱ་ཟེར་ནས་ཚོགས་ཀྱི་འཁོར་ལོ་བྱ་
བར་བཤད་དོ། །
དེའི་དུས་སུ་གཏོར་མ་གཏང་དགོས། དེ་ཡང་ཚོགས་ཀྱི་ཡོ་བྱད་ལ་ཕུད་
དང་ཤིན་ཏུ་ཕུད་བྱ་བ་དང་
། ལྷག་མ་དང་ཤིན་ཏུ་ལྷག་མ་བྱ་བར་སྟོན་ཏེ། དེ་ཡང་
ཤིན་ཏུ་ཕུད་ནི་བདུད་རྩི་མྱང་བར་བྱ། དེ་ནས་ཀྱི་ཕུད་ནི་གཏོར་མ་བྱིན་གྱིས་
བརླབས་ཏེ། གཏོར་མའི་འོག་ཏུ་ཡཾ་ལས་རླུང་
། རཾ་ལས་མེ། གཏོར་སྣོད་དེ་ཅི་
238-192



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡིན་ཀྱང་ཨ་ལས་ཐོད་པ་དཀར་པོ་བསྒོམ་པ་དེ་ལ་ཐོད་པ་ཞེས་བྱ། གཏོར་རྫས་
ཅི་ཡིན་ཀྱང་ཤ་ལྔ་བདུད་རྩི་ལྔར་བསམ། དེའི་སྟེང་དུ་ཟླ་ཕྱེད་རྡོ་རྗེ་ཞེས་བྱ་བ་ཟླ་
བ་ཕྱེད་པ་ལ་རྡོ་རྗེ་ཕྱེད་པས་མཚན་པ་དེའི་རྩེ་མོ་ལ་ཧཱུྃ་མགོ་ཐུར་དུ་ལྟ་བ་དེ་ལ་རྡོ་
རྗེ་ཞེས་བྱ། དེ་ནས་ཡཾ་ལས་རླུང་བྱུང་། རཾ་ལས་མེ་སྦར། ཨ་ལས་ཐོད་པའི་ནང་གི་
ཤ་ལྔ་བདུད་རྩི་ལྔ་ཁོལ། དེའི་རླངས་པ་ཟླ་ཕྱེད་རྡོ་རྗེ་ལ་ཕོག་པས་ཡེ་ཤེས་ཀྱི་
བདུད་རྩི་ཕབ་ནས་དམ་ཚིག་གི་བདུད་རྩི་དང་གཉིས་སུ་མེད་པར་འདྲེས་པ་དེ་ལ་
སྦྱོར་བ་
ར་བ་ལས་ཞེས་སོ། །སྐྱེ་བོ་གང་དང་གང་རྣམས་ཀྱི་གཏོར་མའི་མགྲོན་ལྷ་ཆེན་
བརྒྱད་ཀླུ་ཆེན་བརྒྱད་ཕྱོགས་སྐྱོང་བརྒྱད་དེ་མགྲོན་ཉི་ཤུ་རྩ་བཞི་ལ་བྱའོ། །ཤ་ནི་
མཁས་པས་བཟའ་བར་བྱ་བ་ནི་གཏོར་རྗེས་དེ་མགྲོན་གྱིས་གསོལ་བའོ། །སེམས་
ཅན་དེ་དེའི་དབང་དུ་འགྱུར་ཏེ་མགྲོན་ཉི་ཤུ་རྩ་བཞི་པོ་དེ་གཏོར་མ་གཏོང་མཁན་
གྱི་དབང་དུ་འདུ་བ་ལ་བྱའོ། །
ཡང་རྒྱལ་མཚན་དང་ནི་མཚོན་བསྣུན་ཉིད། །ལན་བདུན་པ་ཡང་བཟའ་
བར་བྱ་ཟེར་ནས་ཚོགས་འཁོར་བྱ་བ་བཤད་པ་དེའི་བྱིན་གྱིས་བརླབ་པ་དང་སྦྱར་
ན་ཚོགས་ཀྱི་འོག་ཏུ་ཡཾ་ལས་རླུང་
། རཾ་ལས་མེ། ཨ་ལས་ཐོད་པ། ཚོགས་ཀྱི་ཡོ་
བྱད་དེ་ཤ་ལྔ་བདུད་རྩི་ལྔ། སྟེང་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་ཕབ་ནས་
གཉིས་སུ་མེད་པར་འདྲེས་པ་དེ་ལ་རྡོ་རྗེ་ཐོད་པའི་སྦྱོར་བ་ཡིས་ཞེས་སོ། །སྐྱེ་བོ་
གང་དང་གང་རྣམས་ནི་དཔའ་བོ་དང་དཔའ་མོ་ལ་བྱ། ཤ་ནི་མཁས་པས་བཟའ་བྱ་
བ་ནི་ལོངས་སྤྱད་པ་ལ་བྱ། དེ་ལྟར་བྱས་ན་མཁའ་འགྲོ་མ་ཐམས་ཅད་དབང་དུ་
འདུ་བས་སེམས་ཅན་དེ་དེའི་དབང་དུ་འགྱུར་ཞེས་སོ། །
དེ་ནས་དེ་ལྟ་བུའི་ཚོགས་འཁོར་ལ་གང་ཟག་ཆགས་ཅན་དང་ཆགས་བྲལ་
238--193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གཉིས་འཇུག་ཏེ། དེ་གཉིས་ གང་ཡིན་ཡང་ཚོགས་ཀྱི་དུས་ སུ་རྫོགས་ རིམ་ལ་
བརྟེན་ནས་བདེ་བ་རྒྱུད་ལ་བསྐྱེད་དགོས་ཏེ། དེ་ལས་དང་པོ་ཆགས་བྲལ་གྱིས་
བསྒོམ་པ་ལ་གཏུམ་མོ་དང༌
། རླུང་གི་རྫོགས་རིམ་དང་གཉིས་ལས་དང་པོ་གཏུམ་
མོ་དང་སྦྱར་ན། ལུས་བཅོས་ནས་རླུང་བརྡེགས་པས་གཏུམ་མོའི་མེ་འབར་བ་དེ་
ལ་རྡོ་རྗེ་ཞེས་བྱ། སྤྱི་བོའི་ཧཾ་དེ་ལ་ཐོད་པ་ཞེས་བྱ། ལྟེ་བ་ནས་ཀྱི་མེ་དང་ལྟེ་བའི་ཧཾ་
ལས་བྱང་ཆུབ་ཀྱི་སེམས་ཕབ་ནས་དེ་གཉིས་འདྲེས་པས་བདེ་ལ་མི་རྟོག་པའི་
ཉམས་སྐྱེས་པ་དེ་ལ་སྦྱོར་བ་ཡིས་ཞེས་བྱ། སྐྱེ་བོ་གང་དང་གང་རྣམས་ནི་གཏུམ་མོ་
སྒོམ་པའི་བསྒོམ་ཆེན་ནོ། །ཤ་ནི་མཁས་པས་བཟའ་བ་ནི་གཏུམ་མོ་ལ་བརྟེན་ནས་
ཉམས་མྱོང་བསྐྱེད་པའོ། །དེའི་དུས་སུ་རྣམ་རྟོག་ཐམས་ཅད་བདེ་བའི་ཉམས་སུ་
འཆར་བ་དེ་ལ་སེམས་ཅན་དེ་དེ་ཞེས་སོ། །
གལ་ཏེ་དེ་ལ་མི་མོས་ན་རླུང་གི་རྫོགས་རིམ་སྒོམ་པ་ནི། ལུས་བཅོས་ནས་
རང་གི་ལྟེ་བར་ཐོད་པ་ཞིག་བསྒོམས་པ་དེ་ལ་ཐོད་པ་ཞེས་བྱ། དེའི་སྟེང་དུ་རླུང་གི་
རྡོ་རྗེ་རྩེ་ལྔ་པ་ཞིག་བསྒོམས་པ་དེ་ལ་རྡོ་རྗེ་ཞེས་བྱའོ། །དེ་ནས་རླུང་ཕྱིར་སོང་བས
རྡོ་རྗེ་དེ་ཕྱིར་རྒྱང་གིས་བྱུང་། རླུང་ནང་དུ་རྔུབ་པའི་དུས་སུ་རྡོ་རྗེ་ཡང་ནང་དུ། རླུང་
གནས་པའི་དུས་སུ་རྡོ་རྗེ་དེ་ཐོད་པ་ལ་ཕྱེད་ཕྱེད་ཙམ་ཐིམ་པ་དེ་ལ་སྦྱོར་བ་ཡིས་
ཞེས་སོ། །སྐྱེ་བོ་གང་དང་གང་ནི་རླུང་གི་སྒོམ་ཆེན་ནོ། །ཤ་ནི་མཁས་པས་བཟའ་
བ་ནི་རླུང་ལ་བརྟེན་ནས་ཉམས་མྱོང་སྐྱེད་པའོ། །དེ་ཡི་དུས་སུ་རྣམ་རྟོག་བདེ་བའི་
ཉམས་ སུ་ འཆར་བས་སེམས་ཅན་དེ་དེ་དབང་དུ་འགྱུར་ཞེས་སོ། །གང་ཟག་
ཆགས་ཅན་གཅིག་གིས་ལས་ཀྱི་ཕྱག་རྒྱ་ལ་བརྟེན་ནས་རང་གི་ཐབས་ཀྱི་རྡོ་རྗེ་དེ་
ལ་རྡོ་རྗེའོ། །ཡུམ་གྱི་པད་མ་དེ་ལ་ཐོད་པའོ། །སྙོམས་པར་ཞུགས་པ་དེ་ལ་སྦྱོར་བ་
238 -194



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡིས་ཞེས་སོ། །ཤ་ནི་མཁས་པས་བཟའ་ནི་ལས་ཀྱི་ཕྱག་རྒྱ་ལ་བརྟེན་ནས་ཉམས་
མྱོང་སྐྱེད་པའོ། །དེའི་དུས་སུ་རྣམ་རྟོག་ཐམས་ཅད་ས་ཧ་ཛའི་ཉམས་སུ་འཆར་
བས་སེམས་ཅན་དེ་དེ་དབང་དུ་འགྱུར་ཞེས་སོ། །
ད་ནི་ལེའུའི་མཚན་བསྟན་པ་ནི་བརྡ་དང་ནི་ལུས་ཀྱི་བརྡ་དང་ངག་གི་
བརྡའོ། །གནས་ནི་གནས་དང་ཉེ་བའི་གནས་ལ་སོགས་ལ་སུམ་ཅུ་རྩ་བཞིའོ། །
གཏན་ལ་ཕབ་པ་ནི་ཞར་ལ་ཚོགས་ཀྱི་ཞལ་ཟས་བཙལ་བ་གདམས་པ་དང་བཅས་
པ་དང་། སྤྱོད་པ་ཇི་ལྟར་བྱ་བ་དང་
། ཧེ་རུ་ཀ་གསུམ་གྱི་མཚན་ཉིད་དང༌། རྡོ་རྗེ་
ཐོད་སྦྱོར་གྱི་མཚན་ཉིད་དང༌
། དེ་རྣམས་གཏན་ལ་དབབ་པའོ། །ལེའུ་ནི་གཞུང་
གཅོད་ཅིང་སྐྱོང་བའོ། །བདུན་པ་ནི་གྲངས་ཀྱི་གནས་གཞན་ནོ། །དཔལ་དགྱེས་
པ་རྡོ་རྗེ་ནོར་བུའི་སྒྲོན་མ་ལས་ལེའུ་བདུན་པའོ།། 11
ལེའུ་བརྒྱད་པ་འདི་ལ་ལེའུ་ལེའུའི་འབྲེལ་ནི་དེ་ལྟར་བརྡ་དང་སྤྱོད་པ་དེ་
མཁའ་འགྲོ་མ་བདག་མེད་པའི་རྣལ་འབྱོར་པས་ཀྱང་བསྟན་པའི་ཕྱིར་ན་ལེའུ་
བརྒྱད་པ་མཁའ་འགྲོ་མ་འདུ་བའི་ལེའུ་བྱུང་བའོ། །ལེའུ་མདོར་བསྟན་རྒྱས་བཤད་
ནི་ལེའུ་དང་པོར་ཇི་ལྟར་རིགས་པའི་རྣལ་འབྱོར་མ་བསྐྱེད་པ་དང་ཞེས་པ་ལེའུ་
བརྒྱད་པའི་ཕྱེད་ཀྱི་མདོར་བསྟན་ཡིན་བྱས་པ་སྟེ། འདི་ནས་དེ་ནས་རྣལ་འབྱོར་
མའི་འཁོར་ལོ་བཤད་པར་བྱའོ་ཞེས་པའི་ལེའུ་འདིའི་ཕྱེད་ཀྱིས་རྒྱས་པར་འཆད་
དེ། ལུས་མངོན་རྟོགས་ཀྱི་འབྲེལ་ནི་ལེའུ་བསྡེབས་ནས་གང་ཟག་གཅིག་གི་ཆ་
རྐྱེན་དུ་གྲགས་པའོ། །
ལེའུ་འདི་རང་ལ་ཆོས་གསུམ་སྟེ། བཤད་པར་ཞལ་གྱིས་བཞེས་པ་དང་
།
ལེའུའི་གཞུང་དང་། ལེའུའི་མཚན་ནོ། །ཞལ་གྱིས་བཞེས་པ་ནི། དེ་ནས་ནི་ལེའུ་
238 -195



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བདུན་པ་བཤད་པའོ། །རྣལ་འབྱོར་མ་ནི་ལྷ་མོ་བཅོ་ལྔའོ། །འཁོར་ལོ་ནི་རྟེན་
གཞལ་ཡས་ཁང་ངོ་
། །བཤད་པར་བྱ་ནི་ལྷ་མོ་བཅོ་ལྔའི་བསྐྱེད་རིམ་དེ་བཤད་
པར་བྱ་ཞེས་པའོ། །ཡང་ལེའུ་འདི་ནི་རྫོགས་རིམ་ཡོད་པས་རྫོགས་རིམ་དང་སྦྱར་
ན། རྣལ་འབྱོར་མ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །འཁོར་ལོ་ནི་
དེས་རྣམ་པར་རྟོག་པའི་སྒྲོ་འདོགས་གཅོད་པའོ། །བཤད་པར་བྱ་བ་ནི་རྫོགས་
རིམ་མོ། །
ད་ནི་ལེའུའི་གཞུང་ངོ་
། །གཞུང་ལ་ཆོས་གསུམ་སྟེ། བསྐྱེད་པའི་རིམ་པ་
བསྟན་པ་དང་། བསྐྱེད་རྫོགས་ཀྱིས་མཚམས་སྦྱར་བ་དང་
། རྫོགས་པའི་རིམ་པ་
བསྟན་པའོ། །དེ་ལས་དང་པོར་བསྐྱེད་རིམ་སྟོན་ཏེ། འདི་ལ་བླ་མའི་ཞལ་ནས་
བདེ་མཆོག་གི་སྙིང་པོ་ལྟ་བུ་ནི་རྣལ་འབྱོར་མ་ཡིན་ལ་དགྱེས་རྡོར་གྱི་ཉིང་ཁུ་ལྟ་བུ་
ལེའུ་བརྒྱད་པ་འདི་དང་གུར་ལེའུ་བཞི་པ་དང་བཅུ་གཉིས་པ་དེ་རྣམས་སྟོན་པའི་
བདག་མེད་མའི་སྒྲུབ་ཐབས་འདི་བྱིན་བརླབས་ཆེ་ཞིང་སྒྲུབ་ཐག་ཉེ་བ་བསྒོམ་སླ་
བ་ཡིན་གསུང་
། འདི་སྒོམ་པར་བྱེད་པ་ལ་སྔགས་འདིའི་ལུགས་ཀྱིས་ཅིས་ཀྱང་
ཁྲུས་བྱ་བ་ཡང་ཡིན། ཅིས་ཀྱང་མི་བྱ་བ་ཡང་མིན་གསུང་
། དུས་ཀྱི་ཁྱད་པར་དང་
།
ཡུལ་ གྱི་ ཁྱད་ པར་ དང་། གང་ ཟག་ གི་ཁྱད་ པར་ རྣམ་ པ་ གསུམ་ གྱིས་ ཁྲུས་ བྱ་
གསུང་། རྣམ་པ་གསུམ་གྱིས་མི་བྱ་གསུང་། དེ་ཡང་དུས་ཀྱི་ཁྱད་པར་དགུན་ལྟ་བུ།
ཡུལ་གྱི་ཁྱད་པར་གཙང་ལ་སྟོད་ལྟ་བུ། གང་ཟག་གྲང་བ་ཤས་ཆེ་བས་ཁྲུས་མི་བྱ།
ཁྲུས་བྱས་ན་ཁམས་མི་བདེ། དེས་དགེ་སྦྱོར་གྱི་མཐུན་རྐྱེན་དུ་མི་འགྲོ་བས་མི་བྱ།
ང་དུས་ཀྱི་ཁྱད་པར་དབྱར་ལྟ་བུ་ཡུལ་ཀོང་ཡུལ་ལྟ་བུ། གང་ཟག་ཁྲག་མཁྲིས་
ཤས་ཆེ་བས་ཁྲུས་བྱས་ན་ཁམས་བདེ། དེས་དགེ་སྦྱོར་གྱི་མཐུན་རྐྱེན་དུ་འགྲོའོ། །
238 -196



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནས་འདི་སྒོམ་པར་བྱེད་པ་ལ་བླ་མ་དམ་པ་ལ་དབང་བསྐུར་ཐོབ་
དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ། བརྟག་པ་ཕྱི་མའི་ལེའུ་
གསུམ་པ་ལྔ་པ། བཅུ་ གཉིས་པ། གུར་ གྱི་ ལེའུ་གསུམ་པ། བཞི་པ། བདུན་པ།
བརྒྱད་པ། བཅུ་བཞི་པ་བཅོ་ལྔ་པ་དེ་རྣམས་ནས་འབྱུང་བ་བཞིན་དུ་དབང་བསྐུར་
བྱས་པའི་གང་ཟག་བསྒོམ་ཆེན་དེས་བརྟག་པ་ཕྱི་མའི་ལེའུ་དྲུག་པ་བཞིན་ལྷ་མོ་
བཅོ་ལྔའི་ཐང་སྐུ་མཚན་ཉིད་དང་ལྡན་པ་བྲིས་པ་དེ་ལ་བརྟག་པ་ཕྱི་མའི་ལེའུ་དང་
པོ་དང༌། གུར་གྱི་ལེའུ་དགུ་པ་བཞིན་དུ་རབ་གནས་བྱས་ཏེ། དེ་ནས་ཐང་སྐུ་དེ་
གུར་ལེའུ་བཅུ་གཉིས་པའི་མེ་ཏོག་འབྲས་བུ་ལ་སོགས་བརྒྱན་པའི་རི་བོ་རི་སུལ་
ཚང་ཚིང་དུ། རྡོ་རྗེ་སྐྱིལ་ཀྲུང་དུ་དཔྱད་དེ་ཞེས་པ་དེར་ཁྱད་པར་མཆོད་པ་དང་
གཏོར་མ་བཤམ། ཐང་སྐུ་དེ་ཡང་དེར་དགྲམ། དེ་མ་ཡིན་པའི་རིས་སུ་བྲིས་པ་
དང་ལུགས་སུ་བླུགས་པ་དང་། འབུར་དུ་བསྐོས་པ་ཐམས་ཅད་ཀྱང་བཞུགས་སུ་
བཅུག་ལ། སྲོད་ལ་ཉལ་ནང་པར་སྐྱ་རེངས་དང་པོ་ཤར་ནས་སྒོམ་པ་ལ་ཆོས་བཞི།
ལུས་ཀྱི་ཞེན་པ་ཟློག་པའི་དོན་དུ་བསྐྱེད་རིམ། ངག་གི་ཞེན་པ་ཟློག་པའི་དོན་དུ་
བཟླས་པ། སེམས་ཀྱི་ཞེན་པ་ཟློག་པའི་དོན་དུ་རྫོགས་རིམ་བསྒོམ། ཐུན་མཚམས་
ཀྱི་ཆོས་དང་བཞི་ལས། དང་པོ་བསྐྱེད་པའི་རིམ་པ་བསྒོམས་པ་ལ་ཆོས་བཅུ་དྲུག་
ཡོད་དེ། བླ་མ་དག་ པའི་ ཆོ་ ག་ དང༌། ཚད་མེད་ པ་བཞི་དང་
། སྟོང་པ་ཉིད་ དུ་
བསྒོམ་པ་དང་། བསྲུང་བའི་འཁོར་ལོ་བསྒོམ་པ་དང༌། ཆོས་འབྱུང་བསྒོམ་པ་དང་།
འབྱུང་པ་
པ་རིམ་བརྩེགས་བསྒོམ་པ་དང་
། གཞལ་ཡས་ཁང་བསྒོམ་པ་དང་། གདན་
བསྒོམ་པ་དང་
། མངོན་པར་བྱང་ཆུབ་པ་ལྔས་ལྷ་མོ་བཅོ་ལྔ་བསྐྱེད་པ་དང༌། སྐྱེ་
མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ་དང་
། ཡེ་ཤེས་སེམས་
238-197



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་བསྐུར་བ་དང་།
མཆོད་པ་དང་། བསྟོད་པ་དང་། བདུད་རྩི་མྱང་པ་དང་
། བསྐྱེད་པའི་རིམ་པའི་ཏིང་
ངེ་འཛིན་བསྒོམ་པ་དང་ངོ༌
། །
དེ་ལས་དང་པོ་བླ་མ་དག་པའི་ཆོ་ག་བྱ་བ་ནི། བཛྲ་ཨཏྤ་ཞེས་བརྗོད་པས་
བདག་རང་བདག་མེད་མ་ཞལ་གཅིག་ཕྱག་གཉིས་པ་སྐུ་མདོག་ནག་མོ་ལ་རུས་
པའི་རྒྱན་གྱིས་བརྒྱན་པ། གཡས་ན་གྲི་གུག་གཡོན་ན་ཐོད་པ་དཀར་པོའི་ནང་ན་
ཁྲག་དམར་པོ་དམར་ཕྱུར་རེ་འདུག་པ་མཆན་ཁུང་ན་ཁ་ཊཾ་ག་བཅུག་པ། དབུ་སྐྲ་
སེར་པོར་འདུག་པ་སྟག་གི་ཤམ་ཐབས་ཅན་གཅིག་ཏུ་བསྒོམས་པའི་སྙིང་གར་ཡི་
གེ་ཧྲི་ལས་པད་མ་འདབ་མ་བརྒྱད་པར་ཁ་བྱེ། དེའི་དབུས་སུ་ཨ་ལས་ཟླ་བའི་
དཀྱིལ་ འཁོར་ ཉ་གང་བའི་རྣམ་པ་ལྟ་བུ་ཞིག་བསྒོམ། དེའི་ དབུས་སུ་ཡང་ ཨ་
བསྒོམ། དེ་ལས་འོད་སྤྲོས་པས་འདིའི་སྐབས་སུ་བླ་མ་གཅིག་པུ་སྤྱན་དྲངས་པས་
ཆོག་བྱ་བ་བླ་མ་ལྷོ་པས་གསུང་སྐད། སློབ་དཔོན་གྱི་ཞལ་ནས་ལྷ་མོ་བཅོ་ལྔ་བླ་མ་
དང་བཅས་པའམ། ལྷ་དགུ་རང་གི་བླ་མ་དང་བཅས་པ་ཞིག་སྤྱན་དྲངས་ཀྱང་
འགལ་བ་མེད་གསུང་
། དེ་ལ་བདུན་རྣམ་དག་བྱེད་པ་ནི་དང་པོར་མཆོད་དེ་ཕྱིའི་
མཆོད་པ་དངོས་སུ་ཡོད་ན་དངོས་སུ་མཆོད། དངོས་སུ་མེད་ན་ཏིང་ངེ་འཛིན་གྱིས་
མཆོད་དེ་རང་གི་སྙིང་གའི་ཨ་དེ་ལས་ལྷ་མོ་ཞབས་བསིལ་ཐོགས་པ་སྤྲོས་ལ་
དབུལ། དེ་ནས་མཆོད་ཡོན་དང་
། མེ་ཏོག་དང་
། སྤོས་དང་
། དྲི་ཆབ་དང་
། ཞལ་
ཟས་དང་། མར་མེ་རྣམས་ཨ་ལས་ལྷ་མོར་སྤྲོས་ལ་མཆོད་པར་སྒོམ་མོ། །
ནང་གི་མཆོད་པ་ནི་ལྷ་མོ་གྷོ་རི་ལ་སོགས་པས་མཆོད། གསང་བའི་མཆོད་
པ་ནི་ཌི་བི་ནིས་མཆོད་ནས། དེ་ནས་སྡིག་པ་བཤགས་པ་ནི་སྔོན་ཆད་སྡིག་པ་བྱས་
238-198



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འགྱོད་པ་བསྐྱེད། ཕྱིས་མི་བྱེད་པར་བསྡམ། རྗེས་སུ་ཡི་རང་བ་ནི་སྤྱིར་
སངས་རྒྱས་ཀྱི་བསྟན་པ་ལ་ཞུགས་པ་ལ་རྗེས་སུ་ཡི་རང་བ། དེའི་ནང་ནས་དགྱེས་
པ་རྡོ་རྗེའི་སྒོར་ཞུགས་པ་ལ་རྗེས་སུ་ཡི་རང་བའོ། །སྐྱབས་སུ་འགྲོ་བ་ནི་སྐྱབས་ཀྱི་
ནང་ནས་དམ་པའམ་མཆོག་དཔལ་དགྱེས་པ་རྡོ་རྗེ་འདི་ཡིན་ཏེ། དེ་ཡང་སངས་
རྒྱས་དཀོན་མཆོག་དབུས་ཀྱི་གཙོ་བོ། ཆོས་དེའི་ཞལ་ནས་གསུངས་པའི་པོ་ཏི་དང་
གླེགས་བམ། དགེ་འདུན་དེའི་འཁོར་ན་གནས་པའི་ལྷ་མོའོ། །དེ་རྣམས་ལ་སྐྱབས་
སུ་འགྲོའོ། །ལམ་བསྟེན་པ་ནི་ལམ་གྱི་ནང་ནས་དམ་པའམ་མཆོག་དཔལ་དགྱེས་
པ་རྡོ་ རྗེ་འདི་ཡིན་པས་འདི་རང་གི་རྒྱུད་ལ་བརྟེན་ཅིང་བསྒོམ་པར་བྱ་བའོ། །
སེམས་བསྐྱེད་པ་ནི་བདག་དཔལ་དགྱེས་པ་རྡོ་རྗེའི་སྒོ་ནས་སངས་རྒྱས་པར་བྱས་
ལ་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་དགོད་པར་བྱ་བའི་བསམ་
པའོ། །དགེ་བའི་རྩ་བར་བསྔོ་བ་ནི་དེ་ཡན་ཆད་དུ་དགེ་བའི་རྩ་བ་ཅི་བྱས་པ་དེས་
ཁམས་གསུམ་པའི་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ཐོབ་པའི་རྒྱུར་
གྱུར་ཅིག་པའོ། །དེ་ནས་དེ་གསལ་འདེབས་པ་ལ་གུར་གྱི་ལེའུ་བཅུ་གཉིས་པའི་
དཀོན་མཆོག་གསུམ་ལ་སྐྱབས་སུ་མཆི་ཞེས་པ་ནས་འགྲོ་ལ་ཕན་ཕྱིར་སངས་རྒྱས་
ཤོག་ཞེས་པའི་བར་བརྗོད་དོ། །དེ་ནས་ཧེ་བཛྲ་མཎྜལ་མུ་ཞེས་བརྗོད་པས་ཚོགས་
གསོགས་པའི་རྟེན་འོག་མིན་དུ་གཤེགས་པའོ། །
དེ་ནས་ཚད་མེད་པ་བཞི་བསྒོམ་པ་ནི། དང་པོར་སེམས་ཅན་ཐམས་ཅད་
བདེ་བ་དང་ཕྲད་ན་ཅི་མ་རུང་སྙམ་པའི་བྱམས་པ་བསྒོམ། དེ་ནས་སེམས་ ཅན་
ཐམས་ཅད་སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་བསྒོམ། དེ་ནས་
བདེ་བ་དེ་ཡང་རྒྱུན་བརྟན་ན་ཅི་མ་རུང་སྙམ་པའི་དགའ་བ་བསྒོམ། དེ་ནས་དགྲ་
238 -199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མེད་གཉེན་མེད་བཤེས་མེད་པའི་བཏང་སྙོམས་བསྒོམ། དེ་ནས་སྟོང་པ་ཉིད་དུ་
བསྒོམ་པ་ནི་རང་གི་སྙིང་གའི་ཨ་ལས་འོད་སྤྲོས་ཕྱི་སྣོད་ཀྱི་འཇིག་རྟེན་འོད་དུ་ཞུ་
དེ་སེམས་ཅན་ལ་ཐིམ། སེམས་ཅན་ཐམས་ཅད་བདག་གི་ལུས་ལ་ཐིམ། བདག་
གི་ལུས་ཡས་ཞུ་མས་ཞུ་བ་ལས་སྙིང་པད་མ་འདབ་མ་བརྒྱད་པ་ལ་ཐིམ། དེ་ཟླ་བ་
དཀྱིལ་འཁོར་ལ་ཐིམ། དེ་ཨ་ལ་ཐིམ། ཨ་དེ་ཡང་ཇེ་ཆུང་ཇེ་ཕྲ་ནཱ་དའི་རྣམ་པ་ལྟ་
བུར་བསྒོམ། འདི་ལ་བླ་མས་འཇུག་པ་བྱང་ཆུབ་ཀྱི་སེམས། གནས་པ་བྱང་ཆུབ་
ཀྱི་སེམས། བརྟན་པ་བྱང་ཆུབ་ཀྱི་སེམས་གསུངས་སོ། །
དེ་ལ་འཇུག་པ་བྱང་ཆུབ་ཀྱི་སེམས་ནི་ཕྱི་སྣོད་ཀྱི་འཇིག་རྟེན་ནས་རིམ་གྱི་
རིམ་གྱིས་བསྡུས་ནས་ནཱ་དར་གཏོང་བ་ལ་བྱ། གནས་པ་བྱང་ཆུབ་ཀྱི་སེམས་ནི་
རང་གི་སེམས་ཉིད་ནཱ་ད་ནཱ་ད་ཉིད་སེམས་ཉིད་དུ་བྱས་ནས་བསྒོམ་པ་ལ་བྱ།
བརྟན་པ་བྱང་ཆུབ་ཀྱི་སེམས་ནི་གུར་ལེའུ་བཅུ་གཉིས་པའི་ཨོཾ་ཤུ་ནྱ་ཏ་ཛྙཱ་ན་བཛྲ་སྭ་
བྷ་བ་ཨཏྨ་ཀོཉཧཾ་ཞེས་པ་སྟོང་པ་ཉིད་ཀྱི་ང་རྒྱལ་བྱེད་པ་ལ་བྱའོ། །
དེ་ ནས་ བསྲུང་ བའི་ འཁོར་ ལོ་བསྒོམ་ པ་ནི། བརྟག་ པ་ དང་ པོའི་ ལེའུ་
གསུམ་པ་ནས་བསྟན་པ་བཞིན་དུ། རཾ་ལས་ཉི་མའི་དཀྱིལ་འཁོར། དེའི་སྟེང་དུ་ཧཱུཾ་
ལས་བྱུང་བའི་རྡོ་རྗེ་རྒྱ་གྲམ་པ། དེའི་ལྟེ་བ་ལ་ཧཱུཾ་གིས་མཚན་པ། དེ་ལས་འོད་
སྤྲོས་པས་སྟེང་དུ་སོང་བས་རྡོ་རྗེའི་གུར། འོག་ཏུ་སོང་བས་རྡོ་རྗེའི་ས་གཞི། བར་
སྣང་དུ་སོང་བས་རྡོ་རྗེའི་ར་བ་དང་དྲྭ་བར་སྒོམ་པའོ། །གུར་ལེའུ་བཅུ་གཉིས་པའི་
བསྲུང་འཁོར་རྒྱས་པ་བྱེད་ན། ད་ལྟ་བསྟན་པའི་བསྲུང་འཁོར་དེའི་ནང་དུ་ཧཱུཾ་ལས་
འཁོར་ལོ་རྩིབས་བཅུ་པ་ཞིག་བསྒོམ། རྩིབས་བཅུ་པ་དེའི་སྟེང་དུ་རཾ་ལས་ཉི་མའི་
དཀྱིལ་འཁོར་རེ་རེ་བསྒོམ་དེའི་སྟེང་དུ་ཧཱུྃ་ལས་ཁྲོ་བོ་བཅུ་བསྒོམ་པ་ཡིན་ཏེ། ནས་
238 -200



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རེ་ཙམ་འཁོར་ལོ་ལ་མི་འབྱར་བའོ། །དེ་ཡང་འཁོར་ལོ་སྐད་ཅིག་ཙམ་ཡང་མི་སྡོད་
པར་འཁོར་བས་བར་དུ་གཅོད་པའི་བགེགས་ཉལ་ཉལ་དུ་གཏུབས་པར་བསྒོམ།
ཁྲོ་བོ་བཅུ་པོ་ཡི་མི་འགུལ་མི་ལྡེག་པ་ཡིན། དཔེར་ན་ཁང་པའི་རྩ་ན་མར་ཆུ་དྲངས་
པའི་དུས་སུ་ཆུ་དེ་མི་སྡོད་པར་ཕྲི་ལི་ལི་འགྲོ་སྟེ་ཁང་པའི་གྲིབ་མ་མི་འགྲོ་བ་བཞིན་
ནོ། །དེ་ལྟར་བསྲུང་འཁོར་རྒྱས་བསྡུས་གང་ཡིན་ཡང་ཨོཾ་བཛྲ་རཀྵ་རཀྵ་ཧཱུཾ་ཧཱུཾ་ཧཱུཾ་
ལན་གསུམ་བརྗོད། བླ་མའི་གདམས་ངག་མཛད། རྒྱུད་ནས་སྔགས་བརྗོད་པ་དེ་
མེད་དོ། །
ད་ནི་ཆོས་འབྱུང་བསྒོམ་པ་ནི་བསྲུང་འཁོར་དེའི་ནང་དུ་ཆོས་འབྱུང་རྒྱུ་
གསུམ་པ་རྩ་བ་ཕྲ་བ་ཐུར་དུ་ཟུག་ པ་ཁ་གདེང་ཆེ་བའོ། །དེར་འབྱུང་བ་རིམ་
བརྩེགས་སྒོམ་པ་ནི་གུར་ལེའུ་བཅུ་གཉིས་པའི་སྲིད་པ་ལུགས་འབྱུང་དུ་སྒོམ་པ་
ཡོད། །ལེའུ་བརྒྱད་པ་འདི་ནི་སྲིད་པ་ལུགས་ཟློག་ཏུ་ཡོད་དོ། །ཇི་ལྟར་ཕྱི་རོལ་དེ་
བཞིན་ནང་བྱ་བ་ལ་དགོངས་པ་ཡིན་ཏེ། དང་པོར་སའི་དཀྱིལ་འཁོར་གྲུ་བཞི་པ་
བསྒོམས་པ་དེ་རང་གི་རྐང་པ་སྐྱིལ་མོ་ཀྲུང་དུ་བྱས་པ་དེའི་རྣམ་པར་དག་པའོ། །
དེའི་སྟེང་དུ་ཆུའི་དཀྱིལ་འཁོར་ཟླུམ་པོ་སྒོམ་པ་དེ་རང་གི་ལྟེ་བ་ཟླུམ་པོ་དེའི་རྣམ་
པར་དག་པའོ། །དེའི་སྟེང་དུ་མེའི་དཀྱིལ་འཁོར་གྲུ་གསུམ་པ་བསྒོམས་པ་དེས་
རང་གི་མགྲིན་པ་གྲུ་གསུམ་པ་དེའི་རྣམ་པར་དག་པའོ། །དེའི་སྟེང་དུ་རླུང་གི་དཀྱིལ་
འཁོར་ཟླ་གམ་པ་བསྒོམས་པ་དེ་རང་གི་དཔྲལ་བ་གཞུའི་དབྱིབས་ཀྱི་རྣམ་པ་ལྟ་
བུའི་རྣམ་པར་དག་པ། དེའི་སྟེང་དུ་ཧཱུཾ་ལས་འཁོར་ལོ་རྩིབས་སུམ་ཅུ་རྩ་གཉིས་པ་
བསྒོམས་པ་དེས་རང་གི་སྤྱི་བོའི་རྩ་འདབ་སུམ་ཅུ་རྩ་གཉིས་རྣམ་པར་དག་པའོ། །
དེའི་སྟེང་དུ་ནམ་མཁའི་ནཱ་ད་ཆ་གཉིས་སུ་བྱས་པའི་ཆ་གཅིག་དེར་བབས་པས་
238 ---201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རང་གི་སྤྱི་བོའི་ཡི་གེ་ཧཱུྃ་རྣམ་པར་དག་པ་ཡིན་གསུངས་སོ། །དེ་འབྱུང་བ་བཞི་
འཁོར་ལོ་དང་ལྔ་ནཱ་ད་དང་དྲུག་འདྲེས་པས་གཞལ་ཡས་ཁང་དབུས་ཀྱི་པད་མ་
འདབ་མ་བཞི་པ་ལྟེ་བ་ཟེ་འབྲུ་དང་བཅས་པ། དེའི་ཕྱི་རོལ་གྱི་མུ་ཁྱུད་ལ་བརྟེན་
པའི་པད་མ་འདབ་མ་བརྒྱད་པའོ། །དབུས་ཀྱི་ལྟེ་བའི་ཐད་ཀའི་སྟེང་དུ་པད་མ་
གཅིག །འོག་ཏུ་པད་མ་གཅིག་བསྒོམ་སྟེ། དེ་ནི་གཞལ་ཡས་ཁང་བསྒོམ་པའོ། །
དེ་རོའི་གདན་བསྒོམ་པ་ནི་པད་མ་འདབ་མ་བཅུ་བཞི་དབུས་ཀྱི་ལྟེ་བ་དང་
བཅོ་ལྔའི་སྟེང་དུ་རོའི་གདན་མགོ་གཡོན་དུ་བལྟ་བ་གན་རྐྱལ་དུ་བསྐྱེལ་བ་བཅོ་ལྔ་
བསྒོམ། དེ་ལ་གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་ཨ་ནི་ལ་ཏ་བཛྲ་སྭ་བྷ་བ་
ཨཏྨ་ཀོཉཧཾ་ཞེས་གཞལ་ཡས་ཁང་གི་རྒྱས་གདབ་བྱའོ། །
དེ་ནས་མངོན་པར་བྱང་ཆུབ་པ་ལྔས་ལྷ་མོ་བཅོ་ལྔ་བསྐྱེད་པ་ནི། དབུས་ཀྱི་
རོའི་སྟེང་དུ་ཨཱ་ལི་གཡས་བསྐོར་གཅིག་དང་གཉིས་ལས་ཟླ་བའི་དཀྱིལ་འཁོར་
བསྐྱེད། རོའི་གདན་བཅུ་བཞིའི་སྟེང་དུ་ཨཱ་ལི་རྐྱང་པ་རེ་རེ་ལས་ཟླ་བའི་དཀྱིལ་
འཁོར་བསྐྱེད་དེ། མངོན་པར་བྱང་ཆུབ་པ་ན་དང་པོ། ཡེ་ཤེས་ན་མེ་ལོང་ལྟ་བུའི་
ཡེ་ཤེས་སོ། །དེའི་སྟེང་དུ་ཉི་མའི་དཀྱིལ་འཁོར་བསྐྱེད་དེ། དེ་ཡང་དབུས་ཀྱི་ཀཱ་ལི་
གཡས་བསྐོར་གཡོན་བསྐོར་ལས་ཉི་མའི་དཀྱིལ་འཁོར། གཞན་དུ་ཀཱ་ལི་རྐྱང་པ་
ལས་ཉི་མའི་དཀྱིལ་འཁོར་བསྐྱེད་དེ་མངོན་པར་བྱང་ཆུབ་པ་ན་གཉིས་པ། ཡེ་
ཤེས་ན་མཉམ་པ་ཉིད་ཀྱི་ཡེ་ཤེས་སོ། །ཉི་ཟླ་གཉིས་ཀྱི་བར་དུ་ས་བོན་ལ་ཨ་ཨཱ་
ཨི་ཨཱི་ཨུ་ཨཱུ་རི་རཱི་ལི་ལཱི་ཨེ་ཨཻ་ཨོ་ཨཽ་ཨཾ་དེ་རྣམས་རིམ་པ་བཞིན་དུ་བསྒོམ། ས་
བོན་དེ་རྣམས་ལས་འོད་ཟེར་སྤྲོས་སངས་རྒྱས་མཆོད་སེམས་ཅན་གྱི་དོན་བྱས་
ཚུར་འདུས་པ་ལས་གྲི་གུག་སོ་སོའི་ས་བོན་གྱིས་མཚན་པ་བཅོ་ལྔ་བསྐྱེད་དེ་མངོན་
238 +202



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་བྱང་ཆུབ་པ་ན་གསུམ་པ། ཡེ་ཤེས་ན་སོ་སོ་ཀུན་ཏུ་རྟོག་པའི་ཡེ་ཤེས་སོ། །དེ་
ལས་འོད་སྤྲོས་ཚུར་འདུས་པ་སྟེ་དེའི་དུས་སུ་ཧེ་རུ་ཀའི་རྗེས་སུ་ཆགས་པའི་དོད་དུ་
འདིར་མངོན་པར་བྱང་ཆུབ་པ་བཞི་པ་འདིའི་ཐད་ཀར་ནམ་མཁའི་ནཱ་ད་ཆ་གཅིག་
བཞག་ནས་ཡོད་པ་དེ་འདིར་ཕབ་ལ་བདེ་བ་ཕྲིལ་ཕྲིལ་གྱིས་སྐྱེས་པར་ཡང་བསྒོམ་
ཟེར། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་བཛྲ་སྭ་བྷ་བ་ཨཏྨཀོཉཧཾ་གིས་ང་རྒྱལ་བྱའོ། །
དེ་མངོན་པར་བྱང་ཆུབ་པ་ན་བཞི་པ། ཡེ་ཤེས་ན་བྱ་བ་གྲུབ་པའི་ཡེ་ཤེས་
སོ། །དེ་ནས་ཉི་ཟླ་ས་བོན་ཕྱག་མཚན་ཐམས་ཅད་འདྲེས་པ་དེ་ལས་འོད་འཕྲོས་
ཚུར་འདུས་པ་ལྷ་མོ་བཅོ་ལྔ་ཀྲོང་གིས་བཞེངས་པ་ནི་བསྒོམ་ཤིན་ཏུ་སླ་སྟེ་དཔའ་བོ་
གཅིག་པ་བསྒོམ་པ་དང་ཁྱད་མེད་དོ། །ཐམས་ཅད་ཀྱང་སྐུ་མདོག་ནག་མོ་ལ་རུས་
པའི་རྒྱན་གྱིས་བརྒྱན་པ་ལ་སོགས་པ་གོང་དུ་བསྟན་པ་བཞིན་ནོ། །དེ་ནས་སྐྱེ་
མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ་ནི་མིག་ཏུ་མཾ་ལས་བསྐྱེད་
པའི་གཏི་མུག་རྡོ་རྗེ་མ་དཀར་མོ་རྣ་བར་བྷེ་ལས་བསྐྱེད་པའི་ཞེ་སྡང་རྡོ་རྗེ་མ་ནག་
མོ། སྣ་ལ་ལཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ། ལྕེའི་སྟེང་དུ་རཾ་ལས་
བསྐྱེད་པའི་འདོད་ཆགས་རྡོ་རྗེ་མ་དམར་མོ་དཔྲལ་བར་ཨི་ལས་བསྐྱེད་པའི་ཕྲག་
དོག་རྡོ་རྗེ་མ་ལྗང་གུ། སྙིང་གི་ཆ་སྟོད་ལ་ཨ་ལས་བསྐྱེད་པའི་བདག་མེད་མ་སྔོན་
མོ། དེ་ ཐམས་ ཅད་ ཀྱང་ ཕྱག་གཡས་ན་གྲི་གུག །གཡོན་ན་ཐོད་པ་ ཁྲོག་ གིས་
བཀང་བ་མཆན་ཁུང་དུ་ཁ་ཊཾ་ག་བཅུག་པ་གདན་རོ་ལ་བཞུགས་པ་ཡིན་ཏེ། མེ་
ལོང་ནང་གི་གཟུགས་བརྙན་བཞིན་དུ་བསྒོམ་མོ། །སྤྱི་བོར་ཨོཾ་ལས་སྐུ་རྡོ་རྗེ་མ་
དཀར་མོ། མགྲིན་པར་ཨ་ལས་གསུང་རྡོ་རྗེ་མ་དམར་མོ། སྙིང་གི་ཆ་སྨད་ལ་ཧཱུྃ་
ལས་ཐུགས་རྡོ་རྗེ་མ་བསྒོམས་ཏེ་ནག་མོའོ། །དེ་རྣམས་ཀྱི་ཕྱག་མཚན་སྐྱེ་མཆེད་ཀྱི་
238 -203



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལྷ་དང་འདྲའོ། །དེ་ནས་ཡེ་ཤེས་སེམས་དཔའ་སྤྱན་དྲངས་པ་ནི་ལྷ་མོ་བཅོ་ལྔ་པོ་
ཐམས་ཅད་ཀྱི་ཐུགས་ཀ་ནས་འོད་སྤྲོས་ནས་མདུན་གྱི་ནམ་མཁའ་ལ་ལྷ་མོ་བཅོ་
ལྔའི་དཀྱིལ་འཁོར་སྤྱན་དྲངས་ལ་དེ་ལ་ཕྱི་ནང་གསང་བ་གསུམ་གྱིས་མཆོད་དེ་
གོང་བླ་མ་དག་པའི་ཆོ་གའི་སྐབས་དང་འདྲའོ། །
དེ་ནས་བསྟོད་པ་རྒྱས་བསྡུས་ཅི་རིགས་པས་བསྟོད། དེ་ནས་གྷོ་རི་ཛ་ཞེས་
པ་སོ་སོའི་མགོ་ཐོག་ཏུ་དགུག །ཙོ་རེ་ཧཱུྃ་གིས་གཞུག །བྷེ་ཏ་ལི་པཾ་གྱིས་བཅིང་། །
གྷསྨཱ་རི་ཧོས་མི་དགྱེས་པ་མེད་པར་དགྱེས་པར་བསྒོམ། དེ་ནས་དབང་བསྐུར་བ་
ནི་ལྷ་མོ་བཅོ་ལྔའི་ཐུགས་ཀ་ནས་འོད་སྤྲོས་ནས་མདུན་གྱི་ནམ་མཁའ་ལ་བུད་ཏ་
དང་པོའི་དེ་ས་ཏཱ་དང་ཁྲོ་བོ་དང་ལྷ་མོ་རྣམས་སྤྱན་དྲངས་ཏེ། དེ་ལ་གྷོ་རི་མ་ལ་
སོགས་པ་ལྷ་མོ་བརྒྱད་ཀྱིས་མཆོད་དོ། །དེ་ནས་གསོལ་བ་གདབ་པ་ནི་འདིའི་ལེའུ་
བཞི་པའི་ཨོཾ་སརྦ་ཏ་ཐཱ་ག་ཏ་ཨ་བི་ཥིན་ཙ་ཏུ་མཾ་ཞེས་པ་མགོན་པོ་དེ་བཞིན་
གཤེགས་
་པ་ཐམས་ཅད་ཁྱེད་ཀྱིས་བདག་ལ་དབང་བསྐུར་ཅིག་ཞེས་བྱ་བའམ་
ཡང་ན་གུར་གྱི་ལེའུ་བཅུ་གཉིས་པའི་བྱང་ཆུབ་རྡོ་རྗེ་སངས་རྒྱས་ལ་ཞེས་པ་ནས་
ནམ་མཁའ་རྡོ་རྗེ་བདག་ལ་སྩོལ་ཞེས་པའི་བར་གྱིས་གསོལ་བ་བཏབ་ནས། ཧེ་རུ་
ཀ་ཁ་ཅིག་དབང་བསྐུར་བའི་དགོངས་པ་བྱེད་པར་སྒོམས། ཧེ་རུ་ཀ་ཁ་ཅིག་དང་
ལྷ་མོ་བདུད་རྩིའི་བུམ་ཆུ་ཐོགས་པས་དབང་བསྐུར་བར་སྒོམས། བྱང་ཆུབ་སེམས་
དཔའ་ འཇམ་དཔལ་དང་སྒྲིབ་པ་རྣམ་པར་སེལ་བ་རྣམས་ཀྱིས་བཀྲ་ཤིས་ཀྱི་
ཚིགས་བཅད་འདོན་པར་བསམ། གཟུགས་རྡོ་རྗེ་མ་དང་སྒྲ་རྡོ་རྗེ་མ་ལ་སོགས་པ་
རྣམས་ཀྱིས་འདོད་པའི་ཡོན་ཏན་ལྔའི་མཆོད་པ་ཆར་ བཞིན་དུ་ འབེབས་ པར་
སྒོམས། ཁྲོ་བོ་བཅུས་ དབང་ བསྐུར་ བའི་བར་ཆད་བསྲུང་བའི་ དོན་ དུ་ སྔགས་
238 --204



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བརྗོད་པར་བསམ།
སྤྱན་མ་ལ་སོགས་པའི་ལྷ་མོ་རྣམས་ཀྱིས་ཀོ་ལ་ཨི་རིནྟི་ཞེས་པ་ལ་སོགས་
པའི་རྡོ་རྗེའི་གླུ་ལེན་པར་སྒོམས། དེ་ནས་རིགས་ཀྱིས་དབུ་བརྒྱན་པ་ནི། བདག་
རང་གཙོ་མོ་ལ་མི་བསྐྱོད་པས་དབུ་བརྒྱན། ཤར་གྱི་རྡོ་རྗེ་མ་ལ་རྣམ་སྣང་
། དཀར་
མོ་ལ་རིན་འབྱུང་གིས། ཆུ་མ་ལ་སྣང་བ་མཐའ་ཡས་ཀྱིས། རྡོ་རྗེ་མཁའ་འགྲོ་མ་ལ་
དོན་ཡོད་གྲུབ་པས་དབུ་བརྒྱན། ཕྱིའི་པད་མ་འདབ་མ་བརྒྱད་ཀྱི་ལ་དཀར་མོ་ལ་
མི་བསྐྱོད་པ། ཆོམ་རྐུན་མ་ལ་སྣང་བ་མཐའ་ཡས། རོ་ལངས་མ་ལ་རིན་འབྱུང་
།
གྷསྨཱ་རི་ལ་སྣང་བ་མཐའ་ཡས། རི་ཁྲོད་མ་ལ་རྣམ་སྣང་
། གདོལ་པ་མ་ལ་རིན་
འབྱུང་། གཡུང་མོ་ལ་སྣང་མཐའ། འོག་གི་ས་སྤྱོད་མ་ལ་རྣམ་པར་སྣང་མཛད།
མཁའ་སྤྱོད་མ་ལ་སྣང་བ་མཐའ་ཡས་ཀྱིས་དབུ་བརྒྱན་པའོ། །
དེ་ནས་གུར་གྱི་ལེའུ་བདུན་པའི་ཨོཾ་སརྦ་ཏ་ཐ་ག་ཏ་ཨ་བི་ཥེ་ཀ་ཏེ་བཛྲ་སཱ་
བྷ་བ་ཨད་མ་ཀོཉཧཾ་ཞེས་པས་རྒྱས་གདབ་བོ། །དེ་ནས་ལྷ་མཆོད་པ་ནི་ལྷ་མོ་
ཐམས་ཅད་ཀྱི་ཐུགས་ཀ་ནས་འོད་སྤྲོས་པས་འཇིག་རྟེན་དག་ན་གཟུགས་སྡུག་པ་
དང་སྒྲ་སྙན་པ་ལ་སོགས་པ་ཐམས་ཅད་བསྡུས་པས་ལྷ་སྣམ་ན་ཚུར་མཆོད་པའི་ལྷ་
མོར་གྱུར་ནས། དེ་རྣམས་ཀྱིས་ཚུར་མཆོད་པར་སྒོམས། དངོས་སུ་བདག་རང་གིས་
མཆོད། དེ་ནས་གྷོ་རི་ལ་སོགས་པ་ལྷ་མོ་བརྒྱད་སྤྲུལ་ནས་ཀྱང་མཆོད་པར་སྒོམས།
དེ་ནས་གུར་ལེའུ་བདུན་པའི་ཨོ་སརྦ་ཏ་ཐཱ་ག་ཏ་པཱུ་ཙ་བཛྲ་སྭ་བྷ་བ་ཨཏྨཀོཉཧཾ། ཞེས་
མཆོད་པའི་རྒྱས་གདབ་ཀྱང་བྱའོ། །
དེ་ནས་བསྟོད་པ་ནི་མཆོད་པའི་ལྷ་མོ་རྣམས་ཀྱིས་བདག་ལྷ་མོ་བཅོ་ལྔའི་
དཀྱིལ་འཁོར་ལ་བསྟོད་པར་བསྒོམ་སྟེ། བསྟོད་པ་རྒྱས་པ་གུར་ལེའུ་བཅོ་ལྔ་པ།
238 -205



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྡུས་པ་གུར་ལེའུ་བརྒྱད་པ། ཤིན་ཏུ་བསྡུས་པ་གུར་ལེའུ་དགུ་པ་དེ་ནས་འབྱུང་
པ་བཞིན་བསྟོད། དངོས་སུ་བདག་རང་གིས་བསྟོད་དོ། །དེ་ནས་གུར་ལེའུ་བདུན་
པའི་ཨོཾ་སརྦ་ཏ་ཐཱ་ག་ཏ་སཱུ་ཏི་བཛྲ་སྭ་ བྷ་བ་ཨཏྨ་ཀོཉཧཾ
། ཞེས་བསྟོད་ཅིང་རྒྱས་
གདབ་བྱའོ། །དེ་ནས་བདུད་རྩི་མྱང་པ་ནི་མཚམས་བཅད་ནས་ཐུན་བཞིའི་རྣལ་
འབྱོར་དུ་སྒོམ་པ་ཡིན་ན་བདུད་རྩིའི་རིལ་བུ་ཚགས་བྱ། ཐོད་པ་དུམ་བུ་གཅིག་པ་
མཚན་ཉིད་དང་ལྡན་པ་གཅིག་ཚགས་བྱ། ཆང་བཟང་པོ་ཡང་ཚགས་བྱས་ནས་མ་
ཇི་ལྟ་བུའི་སྟེང་དུ་ཐོད་པ་བཞག་ནས་དེར་ཆང་བླུགས་བདུད་རྩི་རིལ་བུ་བརྡར་
ནས་འོག་ཏུ་ཡཾ་ལས་རླུང་
། རཾ་ལས་མེ། ཨ་ལས་ཐོད་པ། ཐོད་པའི་ནང་དུ་ཤ་ལྔ་
བདུད་རྩི་ལྔར་བྱིན་གྱིས་བརླབས། དེའི་སྟེང་དུ་ཟླ་ཕྱེད་རྡོ་རྗེ་ཞེས་པ་ཟླ་བ་ཕྱེད་པ་
ལྟ་བུ་ཁ་ཐུར་དུ་བསྟན་པ་གཅིག་ལ། རྡོ་རྗེ་ཕྱེད་པ་ཞིག་ཐུར་དུ་བལྟ་བ་དེའི་རྩེ་མོ་
ལ་ཧཱུཾ་མགོ་ཐུར་དུ་བལྟ་བ་ཞིག་བསྒོམ། དེ་ནས་ཡཾ་ལས་རླུང་
། རཾ་ལས་མེ་སྦར་
ནས་ཐོད་པ་བསྲོས་པ་ཤ་ལྔ་བདུད་རྩི་ལྔ་ཁོལ་བ་ལས་རླངས་པ་བྱུང་པ་ཨ་ལས་ཟླ་
ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་ཕབ་ཨོཾ་ཨཱ༔ཧཱུྃ་ལན་གསུམ་མམ་བདུན་ཙམ་
བརྗོད། མཐར་ཟླ་བྱེད་རྡོ་རྗེ་ཡང་ཐོད་པའི་ནང་དུ་ལྟུང་བར་བསྒོམས་ལ་ལྷ་ཐམས་
ཅད་ཀྱི་ལྗགས་ཀྱི་རྩེ་མོ་ལ་རྡོ་རྗེ་ནས་འབྲུ་ཙམ་པ་བསྒོམ་པའོ། །དེ་ལས་འོད་ཟེར་
བྱུང་བས་བཅུད་དྲངས་ནས་གསོལ་བས་སྐྱེ་མཆེད་ཀྱི་ལྷ་ལ་སོགས་པ་ཐམས་ཅད་
ཀྱང་ཤིན་ཏུ་དགྱེས་པར་བསྒོམ། ཐུན་རེ་རེ་ཙམ་བསྒོམས་པས་བདུད་རྩིའི་རི་ལུ་
ལ་སོགས་པ་དངོས་སུ་མི་འབྱོར་བས་མོས་པ་ཙམ་བྱས་པས་ཆོག་གསུང་
། དེ་ནས་
གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་ཨ་མྲི་ཏ་བཛྲ་སྭ་བྷ་བ་ཨཏྨ་ཀོཉཧཾ། ཞེས་
བདུད་རྩི་མྱང་བས་རྒྱས་གདབ་པར་བྱའོ། །
238 -206



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནས་བསྐྱེད་ པའི་ རིམ་པའི་ཏིང་ངེ་འཛིན་བསྒོམ་པ་ནི། དང་པོ་རྟེན་
གཞལ་ཡས་ཁང་ བརྟེན་པ་ལྷ་དང་བཅས་པ་ཐམས་ཅད་ནག་པོར་ཕྱམ་མེར་
བསྒོམ། དེ་ནས་དམར་ ཕྱམ། དེ་ནས་ སེར་ཕྱམ། དེ་ནས་ལྗང་ཕྱམ། དེ་ནས་སྔོ་
ཕྱམ། དེ་ནས་དཀར་ཕྱམ་མེར་བསྒོམས་ནས་མཐར། ལྷ་མོ་ཐམས་ཅད་སྐུ་མདོག་
གནག །དྲག་ཆེན་ཕྱག་རྒྱ་ལྔ་ཡིས་བརྒྱན། །ཞལ་གཅིག་སྤྱན་ནི་དམར་བ་རྣམས། །
ལག་ན་གྲི་གུག་ཐོད་པས་ཁྱབ་ཅེས་པ་ལ་སོགས་པ་སྟེ་ལྷ་མོ་ཐམས་ཅད་ཤིན་ཏུ་
གསལ་བར་བསྒོམ། དེ་ནས་བླ་མ་དག་པའི་ཆོ་ག་ནས་བདུད་རྩི་མྱང་བ་ཡན་ཆད་
ནི་ཐད་ཀ་ཐད་ཀར་གསལ་བ་ཙམ་ལས་དུས་གཅིག་ཏུ་གསལ་བ་ནི་མི་འོང་ཏེ།
འདིར་བསྐྱེད་པའི་རིམ་པའི་ཏིང་ངེ་འཛིན་གྱི་དུས་སུ་ནི་གཞལ་ཡས་ཁང་ལྷའི་སྐུ་
མདོག་རྒྱན་ཆ་ལུགས་ཕྱི་རོལ་གྱི་དུར་ཁྲོད་ཆེན་པོ་རྣམ་པ་བརྒྱད་ལ་སོགས་པ་
ཐམས་ཅད་ཤིན་ཏུ་གསལ་བར་བསྒོམས་ཏེ། དེ་ནི་བསྐྱེད་པའི་རིམ་པའི་ཏིང་ངེ་
འཛིན་ནོ། །
ད་ནི་ངག་གི་ཞེན་པ་ཟློག་པའི་དོན་དུ་བཟླས་པ་བྱ་བ་ནི། བླ་མ་བཟླས་
ལུགས་གཉིས་གསུང་
། ༀ་ཨ་སྭཱ་ཧཱ། ཨོཾ་ཨི་སྭཱ་ཧཱ། ཞེས་ཕྲལ་ནས་བཟླས་པ་ཞིག་
གསུང་སྟེ། བཅོམ་ལྡན་འདས་ཀྱིས་སཾ་བུ་ཊ་ནས་བཤད་ནས་འདུག །ཡང་ལྷ་མོ་
ཐམས་ཅད་ཀྱི་ཐུགས་ཀའི་ཟླ་བའི་དཀྱིལ་འཁོར་ལ་ཨོཾ་ཨ་ཨཱ་སྭཱ་ཧཱ། ཞེས་པ་ནས་
སྭཱ་ཧཱ་ཞེས་པའི་བར་དུ་བཀོད་ལ་ཞལ་ནས་ལྟེ་བ་ནས་ཚུར་འཁོར་ཞིང་འཁོར་བར་
བཅུ་བཞི་པོ་དང་གཙོ་མོ་དང་བཅོ་ལྔར་བཟླས་སོ། །དེ་ཡང་གུར་གྱི་ལེའུ་བཞི་པ་
ནས་བཤད་དོ། །
དེ་ནས་སེམས་ཀྱི་ཞེན་པ་ཟློག་པའི་དོན་དུ་རྫོགས་པའི་རིམ་པ་བསྒོམ་པ་
238 -207



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ནི། འཁོར་ བཅུ་ བཞི་ པོ་ སྐད་ཅིག་གིས་ བདག་ རང་ གི་ཐུགས་ཀར་བསྡུས་ལ།
བདག་རང་གཙོ་མོའི་ང་རྒྱལ་གྱིས་བསྒོམ་པ་ཡིན་ནོ། །དེ་ཡང་གང་ཟག་ཆགས་པ་
དང་བཅས་པ་ཡིན་ན་ལས་ཀྱི་ཕྱག་རྒྱ་མ་ལ་བརྟེན་ནས་བསྒོམ་པ་ཡིན་ན་འདིའི་
ལེའུ་ལྔ་པ་དང་བརྒྱད་པ་དང་བཅུ་པ་ནས་བསྟན་པ་བཞིན་བསྒོམ། ཆགས་པ་དང་
བྲལ་བའི་གང་ཟག་ཡིན་ན་གཏུམ་མོ་བསྒོམ་པ་དང༌། སྒྱུ་ལུས་དང་འོད་གསལ་
དང་གསུམ། གཏུམ་མོ་ནི་ལེའུ་དང་པོ་དང་
། ཕྱི་མའི་ལེའུ་བཞི་པ་བཞིན་བསྒོམ།
སྒྱུ་ལུས་ནི་འདིའི་ལེའུ་བཅུ་པ་ནས་ཉམས་དང་ལོག་པའི་ཁྱད་པར་ལས། །རྟག་ཏུ་
རྨི་ལམ་འདྲ་བར་འགྱུར་ཞེས་པས་བསྟན། འོད་གསལ་བསྒོམ་པ་ནི་བརྟགས་པ་ཕྱི་
མའི་ལེའུ་གསུམ་པ་ནས་གཉིད་ནི་སྤང་བར་མི་བྱ་སྟེ། །དབང་པོ་རྣམས་ནི་མི་
དགག་གོ་ཞེས་པས་བསྟན་པའོ། །
ད་ནི་ཐུན་མཚམས་ཀྱི་ཆོས་བསྟན་པ་ནི། དེ་ལ་བཞི་ལས། རྣམ་དག་རྗེས་
སུ་དྲན་པ། གཏོར་མ་གཏང་བ། རྡོ་རྗེའི་གླུ་ལེན་པ། སྨོན་ལམ་གདབ་པའོ། །དེ་
ལས་རྣམ་དག་རྗེས་སུ་དྲན་པ་དེའི་ལེའུ་དགུ་པ་བཞིན་བསྒོམ། གཏོར་མ་གཏོང་བ་
ནི་གཏོར་མའི་མགྲོན་བསྐྱེད་པ་གུར་གྱི་ལེའུ་གསུམ་པ་བཞིན་བསྐྱེད། བྱིན་གྱིས་
བརླབས་ལུགས་འདིའི་ལེའུ་བདུན་པའི་རྡོ་རྗེ་ཐོད་སྦྱོར་གྱིས་བྱིན་གྱིས་བརླབས།
དབུལ་བའི་སྔགས་ཕྱི་མའི་ལེའུ་བཞི་པ་བཞིན་དབུལ་ལོ། །དེ་ཡང་རྒྱས་པར་
གཏོར་ཆོག་དུ་ཤེས་པར་བྱའོ། །རྡོ་རྗེའི་གླུ་ལེན་པ་ནི་གུར་གྱི་ལེའུ་བཞི་པའི་དྲུག་
ལྡན་གྱི་རྗེས་སུ་འགྲོ་བའི་གླུ་དང་
། བློ་གསལ་བའི་རྗེས་སུ་འགྲོ་བའི་གླུ་ལ་སོགས་
པ་དང་། བརྟག་པ་ཕྱི་མའི་ལེའུ་བཞི་པ་ཀོ་ལ་ཨི་རི་ཊི་ལ་སོགས་པའི་གླུ་བླངས
།
སྨོན་ལམ་གདབ་པ་ནི་བརྟག་པ་ཕྱི་མའི་ལེའུ་བརྒྱད་པའི་སྐྱེ་ཞིང་སྐྱེ་བའི་རིགས་
238 -208



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མཆོག་ལ་སོགས་པས་སྨོན་ལམ་གདབ་བོ། །དེ་ནས་སྨོན་ལམ་ཐུན་མཚམས་སུ་
གུར་གྱི་ལེའུ་བཅོ་ལྔ་པ་ནས་ཛཾ་བྷ་ལ་ལ་ཆུ་སྦྱིན་ཞིང་ཞེས་པ་ལ་སོགས་པས་ལས་
དང་པོ་པའི་སྤྱོད་པ་བཅོ་ལྔ་བསྟན་ཏོ། །དེ་ལྟར་བྱ་ནས་སེམས་མི་གནས་པ་ལ་
དང་པོ་བསྒོམ་པ་ཡིན། གནས་པ་བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་
པ་བོགས་དབྱུང་པོའི་དོན་དུ་སྤྱོད་པ་བྱས་ནས་ཟླ་བ་གསུམ་དང་ཞག་བདུན་ན་
སངས་རྒྱས་པར་བརྟགས་པ་ཕྱི་མའི་ལེའུ་དང་པོར་དོན་བསྡེབས་པའོ། །
ད་ནི་དེ་རྣམས་གཞུང་དང་སྦྱར་ན་འདིའི་ཡི་གེ་རྣམ་དང་འདྲ་བ་གུར་ལེའུ་
བཅུ་གཉིས་པ་ཡིན་ཏེ། དེས་འདིར་ཁ་བསྐང་སྟེ། དེ་ཡང་དང་པོ་གོང་དུ་བསྟན་པ་
བཞིན་དུ་རྟེན་གྱི་གང་ཟག་དབང་ཐོབ་པ་དང་
། ཡི་དམ་གྱི་ཐང་སྐུ་བྲིས། རབ་
གནས་བྱས། གུར་ ལེའུ་བཅུ་གཉིས་པའི་གནས་སུ་ཁྱེར་མཆོད་པ་བཤམས་ཏེ་
བདག་མེད་མར་བསྐྱེད། ཚོགས་གསོགས་པའི་རྟེན་སྤྱན་དྲངས་ནས་དེ་ལ་བདུན་
རྣམ་དག་བྱེད་དེ། བརྟག་པ་དང་པོའི་ལེའུ་གསུམ་པ་ནས། །ནམ་མཁར་རྗེ་བཙུན་
བལྟས་ནས་ནི། །རྒྱན་རྣམས་ཐམས་ཅད་འཛིན་པ་ཡི། །ལྷ་མོ་བརྒྱད་པོ་རྣམས་
ཀྱིས་མཆོད་ཞེས་པ་ལ་སོགས་པ་དང་
། གུར་ལེའུ་བཞི་པ་ནས་བླ་མ་རྡོ་རྗེ་ཅན་
མཆོད་ཅིང་། བདུན་པོ་ཡོངས་སུ་དག་པ་བྱ་ཞེས་སོ། །གུར་ལེའུ་བཅུ་གཉིས་པ་
ནས། བརྟུལ་ལྡན་བླ་མ་སངས་རྒྱས་མཆོད། །དཀོན་མཆོག་གསུམ་ལ་སྐྱབས་སུ་
མཆི་ཞེས་པ་ལ་སོགས་པས་བླ་མ་དག་པའི་ཆོ་ག་བསྟན་ཏོ། །
དེ་ནས་ཚད་མེད་པ་བཞི་བསྒོམ་སྟེ། བརྟག་པ་དང་པོའི་ལེའུ་གསུམ་པ་
ནས། དང་པོ་ བྱམས་པ་བསྒོམ་པར་བྱ། །གཉིས་པ་སྙིང་རྗེ་རྣམ་བསྒོམ་ཞིང་
། །
གསུམ་པ་དགའ་བ་བསྒོམ་པ་དང་། །ཀུན་གྱི་མཐའ་ནས་བཏང་སྙོམས་སོ་ཞེས་
238 ---209



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པས་བསྟན་ཏོ། །གུར་གྱི་ལེའུ་བཅུ་གཉིས་པ་ནས། ཚངས་པའི་གནས་ནི་བཞི་པོ་
ལ། །བྱས་ཏེ་སེམས་ ཀྱི་ ངལ་ གསོ་ བྱ། །ཞེས་པས་ཚད་མེད་པ་བཞི་བསྒོམ་པ་
བསྟན་ཏོ། །དེ་ནས་སྟོང་པ་ཉིད་དུ་སྒོམ་པ་ནི་ལེའུ་གསུམ་པ་ནས། ཡང་ནི་སྟོང་པའི་
བྱང་ཆུབ་སྟེ་ཟེར། གུར་ལེའུ་བཞི་པ་ནས། བྱང་ཆུབ་ཏུ་ནི་སེམས་བསྐྱེད་དེ་ཟེར།
གུར་ལེའུ་བཅུ་གཉིས་པ་ནས་དཔའ་བོ་བདེན་བརྫུན་རྣམ་དཔྱད་པ། བརྟག་པ་ཉེ་
བར་བརྟག་མི་བྱ། །ཨཱ་ཤུ་ནྱ་ཏ་ཛྙཱ་ན་བཛྲ་སྭ་བྷ་བ་ཨཏྨ་ཀོཉཧཾ་ཞེས་པས་སྟོང་པ་
ཉིད་དུ་བསྒོམ་པའོ། །
དེ་ནས་བསྲུང་བའི་འཁོར་ལོ་བསྒོམ་པ་ནི། ལེའུ་གསུམ་པ་ནས་རེ་ཕས་ཉི་
མ་བདུན་དུ་རྣམ་བསྒོམས་ནས། ཉིད་དེར་ཧཱུྃ་བྱུང་སྣ་ཚོགས་རྡོ་རྗེ་སྟེ། །རྡོ་རྗེ་དེ་
ཉིད་ཀྱི་ནི་ར་བ་དང་
། །གུར་བཅིང་པ་ཡང་རྣམ་པར་བསྒོམ་པ་ཉིད་ཞེས་སོ། །
བསྲུང་འཁོར་རྒྱས་པ་བྱེད་ན་གུར་ལེའུ་བཅུ་གཉིས་པ་བཞིན་དུ་རྡོ་རྗེའི་ར་བའི་
ནང་དུ་འཁོར་ལོ་རྩིབས་བཅུ་ལ་ཁྲོ་བོ་བཅུ་བསྒོམ་པའོ། །དེ་རྣམས་རྒྱུད་ཀྱིས་ཁ་
བསྐངས་ནས་དེ་ནས་ཆོས་འབྱུང་བསྒོམ་པ་ལ་ནི་ནམ་མཁའི་དབུས་སུ་ཞེས་པ་ནི་
བསྲུང་ འཁོར་ གྱི་ནང་དུའོ། །བྷ་ ག་ བསམ་ ནི། དེར་ཆོས་འབྱུང་གྲུ་ གསུམ་པ་
བསྒོམ་པའོ། །གུར་ ལེའུ་བཞི་པ་དང་བཅུ་གཉིས་པ་ནས་ཀྱང་ཆོས་ཀྱི་འབྱུང་
གནས་བསམ་བྱ་དེ་ཞེས་སོ། །དེ་ནས་འབྱུང་བ་རིམ་བརྩེགས་བསྒོམ་པ་ལ་གུར་
ལེའུ་བཅུ་གཉིས་པ་ནས་སྲིད་པ་ལུགས་འབྱུང་དུ་ཡོད། འདིར་ལུགས་ཟློག་ཏུ་ཡིན་
ཏེ། དེ་ཡང་དབུས་སུ་ནི་ཆོས་འབྱུང་གིའོ། །
རྣམ་པར་བསྒོམ་པ་ནི། འཁོར་ལོ་སྔོན་དང་ཅི་རིགས་པར། །ལྷ་རྣམས་ཇི་
ལྟར་འབྱུང་བ་ཉིད་ཅེས་པས་མདོར་བསྟན། འཁོར་ལོ་ས་དང་ཞེས་པ་ན་མིར་རྒྱས་
238 -210



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་འཆད་དེ། དེ་ཡང་འཁོར་ལོ་བཤད་པས། འཁོར་ལོ་ས་དང་ཞེས་ པ་སའི་
དཀྱིལ་འཁོར་གྲུ་བཞི་པ་ཞིག་བསྒོམ། སྔོན་བཤད་པས་ཆུ་ནི་སྔོན་ཞེས་ཏེ་ཆུའི་
དཀྱིལ་འཁོར་ཟླུམ་པོ་ཞིག་བསྒོམ། ཅི་རིགས་པ་བཤད་པས། ཇི་ལྟར་རིགས་པ
བྱིན་ ཟ་ཞེས་པ་ཆུའི་སྟེང་དུ་མེའི་དཀྱིལ་འཁོར་གྲུ་གསུམ་པ་ཞིག་བསྒོམ།
མེ་ལ་
བྱིན་ཟ་ཟེར་བ་ནི་མེས་ དངོས་པོ་ཐམས་ཅན་སྲེག་པར་བྱེད་པའོ། །ལྷ་རྣམས་
བཤད་པས་ལྷ་རྣམས་ཀྱིས་ནི་རླུང་ཆེན་ཞེས་ཏེ་རླུང་གི་དཀྱིལ་འཁོར་ཟླ་གམ་པ་
ཞིག་བསྒོམ་པའོ། །གོང་གི་ས་ལ་འཁོར་ལོ་ཆུ་ལ་སྔོན། མེ་ལ་ཇི་ལྟར་རིགས་པར་
རླུང་ལ་ལྷ་རྣམས་ཟེར་བའི་རྒྱུ་མཚན་ཇོ་བོ་ཁ་ཅིག་འཚོལ་ཏེ། རྒྱུ་མཚན་མི་དགོས་
གསུང་། ཁོ་ན་རེ་རྒྱུ་མཚན་དགོས་ཟེར་ན། འོ་ན་བརྟག་པ་ཕྱི་མའི་ལེའུ་གསུམ་པ་
ནས་ཆང་ལ་མ་ད་ན་ཟེར། ཤ་ལ་བཱ་ལ་ཟེར་བའི་རྒྱུ་མཚན་ཅི་ཡིན་བྱའོ། ཁོ་ན་རེ་
དེ་ལ་རྒྱུ་མཚན་མེད་བརྡས་བཏགས་ཟེར་ན་དེ་བརྡས་བཏགས་ཚོད་དུ་འདི་ཡང་ས་
ལ་ འཁོར་ ལོའི་བརྡས་བཏགས། ཆུ་ལ་ སྔོན་གྱི་བརྡས་བཏགས། རྒྱུ་མཚན་མི་
དགོས་གསུངས་སོ། །དེ་ལྟར་འབྱུང་བ་བཞིའི་སྟེང་དུ་ཧཱུཾ་ལས་འཁོར་ལོ་རྩིབས་
སུམ་ཅུ་རྩ་གཉིས་པ་ཞིག་བསྒོམ། འཁོར་ལོའི་དབུས་སུ་ནཱ་ད་བབས་པ་ལ་གུར་
ལེའུ་བཅུ་གཉིས་པ་ནས་བདག་ཉིད་ངེས་པར་བསམ་པར་བྱ་ཟེར། དེ་ནས་ཇི་ལྟར་
སྒོམ་པ་པོ་འབྱུང་བ་ཞེས་སོ། །དེ་ནས་གཞལ་ཡས་ཁང་བསྒོམ་པ་ནི་ཆོས་འབྱུང་
ལས་སྐྱེས་པ་ནི་ཆོས་འབྱུང་གི་ནང་དུ་འབྱུང་བ་བཞི་འཁོར་ལོ་དང་ལྔ་ནཱ་ད་དང་
དྲུག་འདྲེས་པ་ལས་འཁོར་ལོ་ཉིད་ཞེས་ཏེ་གཞལ་ཡས་ཁང་ངོ་
། །དེ་ཡང་
ཡང་འཕར་མ་
གཉིས་ནི་ནང་ན་པད་མ་འདབ་མ་བཞི་པ་རིམ་པ་གཅིག །དེའི་ཕྱི་རོལ་ན་པད་མ་
འདབ་མ་བརྒྱད་པ་རིམ་པ་གཅིག་དང་གཉིས་ཡོད་པའོ། །སྐྱོན་མེད་པ་ནི་པད་མ་
238 -211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
ལ་ཉེས་པའི་སྐྱོན་གྱིས་མ་གོས་པའོ། །དབུས་ཀྱི་ལྟེ་བའི་ཟེ་འབྲུ་དང་པད་མ་
འདབ་མ་བཞི་པོ་དེ་ཉེ་བས་ན་ཟེ་འབྲུ་ལས་ནི་གཅིག་འགྱུར་ཏེ་ཞེས་བྱ། ཕྱི་རོལ་
གྱི་ཆོས་འབྱུང་གྲུ་གསུམ་བསྒོམ་པ་དང་པད་མ་འདབ་མ་བརྒྱད་པ་ཉེ་བས་ན་གྲུ་
གསུམ་ གྱི་ནི་ཕྱི་མ་བརྗོད་ཅེས་བྱའོ། །དེ་ལྟར་གཞལ་ཡས་ཁང་དུར་ཁྲོད་དང་
བཅས་པ་བསྒོམ་པ་དང་
། གུར་ལེའུ་བདུན་པའི་སྔགས་ཀྱིས་རྒྱས་གདབ་པའོ། །
དེ་ནས་རོའི་གདན་བསྒོམ་པ་ནི་གུར་ལེའུ་བཞི་པ་ནས་ཡི་དྭགས་སྟེང་དུ་གར་དང་
བཅས་ཟེར། འདིར་དེ་དབུས་ཤི་བ་བཅོ་ལྔ་ཡི། །གདན་གྱི་བདག་ཉིད་རྣམ་པར་
བསམ་ཞེས་ཏེ་རོའི་གདན་ཐམས་ཅད་གན་རྐྱལ་དུ་བསྐྱེལ་བ་མགོའི་གཡོན་དུ་
བལྟ་བའོ། །
དེ་ནས་མངོན་པར་བྱང་ཆུབ་པ་ལྔས་ལྷ་མོ་བཅོ་ལྔ་བཞེངས་པ་ནི། དེའི་
སྟེང་དུ་ནི་རོའི་གདན་གྱིའོ། །ཟླ་བ་བསམ་ཞེས་པ་ཟླ་བའི་དཀྱིལ་འཁོར་བཅོ་
ལྔའོ། །དེའི་རྒྱུ་ཅི་ཡིན་ན། ཨཱ་ལི་ཟླ་བའི་གཟུགས་ཀྱི་གནས་ཞེས་ཏེ་དབུས་སུ་ཨཱ་
ལི་གཡས་སྐོར་གཡོན་སྐོར། གཞན་དུ་ཨཱ་ལི་རྐྱང་པ་རེ་རེ་བསྒོམ། དེ་མངོན་པར་
བྱང་ཆུབ་པ་ན་དང་པོ་ཡིན། ཡེ་ཤེས་ན་ཟླ་བ་མེ་ལོང་ཡེ་ཤེས་ལྡན་ཞེས་ཏེ་མེ་ལོང་
ལྟ་བུའི་ཡེ་ཤེས་སོ། །དེའི་སྟེང་དུ་ཉི་མའི་དཀྱིལ་འཁོར་བསྒོམ་པ་ནི་ཕྱི་ནས་ནི་ཟླ་
བའོ། །བདུད་ལས་རྒྱལ་བ་ནི་ཉི་མ་སྟེ་ཉི་མས་ཀྱང་རླན་སྐེམ་པ་ལྟར་ཡེ་ཤེས་ཀྱི་
ཉི་མས་ཀྱང་རྣམ་རྟོག་གི་རླན་ཐམས་ཅད་སྐེམ་པས་སོ། །དེའི་རྒྱུ་ཅི་ཡིན་ན་ཀཱ་
ལིའི་གཟུགས་ཀྱིས་སྣང་བྱེད་དོ་ཞེས་པ་དབུས་སུ་ཀཱ་ལི་གཡས་སྐོར་གཡོན་སྐོར།
གཞན་དུ་ཀཱ་ལི་རྐྱང་པ་རེ་རེ་བསྒོམ། དེ་ལ་མངོན་པར་བྱང་ཆུབ་པ་ན་གཉིས་པ།
ཡེ་ཤེས་ན་བདུན་གྱི་བདུན་པ་མཉམ་ཉིད་ལྡན་ཞེས་ཏེ། མདུན་གྱི་བདུན་པ་ནི་ཉི་
238-212



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མའི་ཤིང་རྟ་བདུན་གྱིས་ཁྲིད་པའོ། །མཉམ་ཉིད་ལྡན་ནི་མཉམ་པ་ཉིད་ཀྱི་ཡེ་ཤེས་
སོ། །ཉི་ཟླའི་བར་དུ་ས་བོན་ཕྱག་མཚན་བསྒོམ་པ་ལ་ཟླ་བའི་སྟེང་དུ་ས་བོན་ཉིད་
ནི་ཞེས་ཏེ་ཉི་མའི་འོག་ཏུ་ས་བོན་ཉིད་ནི་ཨཱ་ལི་བཅོ་ལྔའོ། །
དེ་ཡང་ལེའུ་དང་པོ་བྱེད་རྒྱུ་དང་ཟེར་ནས་ས་བོན་མདོར་བསྟན། ལེའུ་
གཉིས་པར་ས་བོན་རྒྱས་པར་བཤད། ས་བོན་དེའི་བསྒོམ་ས་ལེའུ་འདིར་འབྱུང་
།
ས་བོན་རེ་རེ་དང་ལྷ་མོ་རེ་རེ་ངོ་ཏི་སྤྱོད་པ་བརྟག་པ་ཕྱི་མའི་ལེའུ་བཞི་པར་འོང་ངོ༌། །
དེ་ཡང་རང་ལྷའི་ས་བོན་ནི་ས་བོན་བཅོ་ལྔའོ། །ས་བོན་དེ་རྣམས་ལས་འོད་སྤྲོས་
ཚུར་འདུས་པ་ལ་གྲི་གུག་གི་ཡུ་བ་ལ་ས་བོན་གྱིས་མཚན་པ་བཅོ་ལྔར་གྱུར་པ་ནི་
ཕྱག་མཚན་ནི་ཞེས་སོ། །དེ་མངོན་པར་བྱང་ཆུབ་པ་ན་གསུམ་པ། ཡེ་ཤེས་ན་སོ་
སོར་རྟོག་པར་བརྗོད་པར་བྱ་ཞེས་ཏེ་སོ་སོར་ཀུན་ཏུ་རྟོག་པའི་ཡེ་ཤེས་སོ། །དེ་
ནས་དེ་ལ་འོད་ཟེར་སྤྲོས་ཚུར་འདུས་པ་ནི་གཉིས་འདུས་པ་ནི་ཉི་ཟླ་ས་བོན་ཕྱག་
མཚན་གཉིས་འདུས་པ་ལས་འོད་དུ་བྱུང་པའོ། །བདེ་ཆེན་པོ་ནི་ཟག་པ་མེད་པའི་
བདེ་བའོ། །
དེ་ནས་འོད་ཚུར་འདུས་པས་ཉི་མ་ཟླ་བ་ས་བོན་ཕྱག་མཚན་ཐམས་ཅད་
གཅིག་ཏུ་འདྲེས་པ་ནི་ཐམས་ཅད་གཅིག་ཏུ་འགྱུར་ཞེས་སོ། །འདིའི་ཐད་ཀར་ནམ་
མཁའི་ནཱ་ད་བབས་ནས་བདེ་བ་སྐྱེས་ཏེ་རྗེས་སུ་ཆགས་པའི་ཡན་ལག་གི་སྔགས་
བརྗོད་དོ། །དེ་མངོན་པར་བྱང་ཆུབ་པ་ན་བཞི་པ། ཡེ་ཤེས་ན་བྱ་བ་ནན་ཏན་ཉིད་
དེ་བྱ་བ་གྲུབ་པའི་ཡེ་ཤེས་སོ། །དེ་ལས་འོད་སྤྲོས་ཚུར་འདུས་པ་ནི་ཟླ་བ་ཉི་མ་
འདུས་པ་ལས་ཞེས་སོ། །དེ་ ལས་ཅིར་འགྱུར་ན་དཀར་མོ་ལ་སོགས་ རབ་ཏུ་
གྲགས་ཞེས་ཏེ་དཀར་མོ་སྨོས་པ་ནི་དཀར་མོ་གཉིས་ཡོད་པ་ལ་དགོངས་སོ། །དེ་
238 --213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལྟར་ལྷ་མོ་བཅོ་ལྔའི་སྐུ་རྫོགས་པ་དེ་བྱང་ཆུབ་ན་ལྔ་པ་ཡིན། ཡེ་ཤེས་ན་རྫོགས་པ་
ཆོས་ཉིད་དག་པ་སྟེ་ཞེས་པ་སྐུ་ཡོངས་སུ་རྫོགས་པ་དེ་ཆོས་ཀྱི་དབྱིངས་ཀྱི་ཡེ་ཤེས་
སོ། །
ད་ནི་མཇུག་བསྡུ་བ་ གདམས་པ་ནི། མཁས་ པ་ནི་ ལྷར་ བསྒོམ་པ་ལ་
མཁས་པའོ། །ཆོ་ག་གསུངས་པ་ནི་མངོན་པར་རྟོགས་པའི་འོ། །རྣམ་པ་ལྔ་པོ་ནི་
བྱང་ཆུབ་པ་རྣམ་པ་ལྔ་ཁོ་ནས་སྒོམ་པ་ཉིད་དོ། །དེ་ནི་གདམས་པ་ཡིན་ནོ། །
ད་ནི་བྱང་ཆུབ་པ་ལྔའི་མཇུག་བསྡུ་བ་ནི་ཨཱ་ལི་ཞེས་པ་གོང་གི་དེའི་སྟེང་དུ་
ཟླ་བ་བསམ། ཨཱ་ལི་ཟླ་བའི་གཟུགས་ཀྱིས་གནས། ཟླ་བ་མེ་ལོང་ཡེ་ཤེས་ལྡན་
ཞེས་པའི་མཇུག་སྡུད་དོ། །ཀཱ་ ལིས་ནི་ གོང་ གི་ ཕྱི་ནས་བདུད་ལས་རྒྱལ་བས་
མནན། ཀཱ་ལིའི་གཟུགས་ཀྱིས་སྣང་བྱེད་དོ། །བདུན་གྱི་བདུན་པོ་མཉམ་ཉིད་ལྡན་
ཞེས་པའི་མཇུག་སྡུད་དོ། །མཉམ་སྦྱོར་ནི་ཉི་ཟླ་ཁ་སྦྱོར་རོ། །དེ་ཡང་ཨཱ་ལིས་སྟོང་
པ་ཤེས་རབ་ཀཱ་ལིས་བདེ་བ་ཐབས་སོ། །མཉམ་སྦྱོར་ནི་ཐབས་ཤེས་རབ་གཉིས་
མེད་དོ། །རྡོ་རྗེ་ནི་སྟོང་པ། སེམས་དཔའ་ནི་རིག་པའོ། །རིག་སྟོང་དབྱེར་མེད་ཀྱི་
ས་བོན་ཕྱག་མཚན་ནོ། །འོ་ན་ཉི་ཟླའི་བར་གྱི་ས་བོན་ཕྱག་མཚན་ལས་སེམས་
དཔའ་ཟེར་བ་ཅི་ཡིན་ཞེ་ན། འདིའི་ལེའུ་གསུམ་པ་ནས་ཨཱ་ལི་ཟླ་བ་ཀཱ་ལི་ཉི། །ས་
བོན་ནང་དུ་སོན་གྱུར་པ། །དེ་ཉིད་སེམས་དཔའ་ཞེས་བྱར་བརྗོད་ཅེས་བརྗོད་དོ། །
དེས་ནི་གོང་དུ་ཟླ་བའི་སྟེང་དུ་ས་བོན་ཉིད། །རང་ལྷའི་ས་བོན་ཕྱག་མཚན་ནི། །
སོ་སོར་རྟོག་པར་བརྗོད་པར་བྱ་ཞེས་པའི་མཇུག་བསྡུས་སོ། །ཡི་གེ་ལས་བྱུང་ནི་
ཉི་མ་ཟླ་བ་ས་བོན་ཕྱག་མཚན་ལས་འོད་སྤྲོས་ཏེ་སངས་རྒྱས་མཆོད་སེམས་ཅན་
གྱི་དོན་བྱས་ཚུར་འདུས་ཏེ་ཐམས་ཅད་གཅིག་ཏུ་འདྲེས་པར་འགྱུར་བའོ། །དེས་ནི་
238 -214



ཞི་
དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གོང་གི་གཉིས་འདུས་པ་ལས་བདེ་ཆེན་པོ། །ཐམས་ཅད་གཅིག་གྱུར་ནན་ཏན་
ཉིད་ཀྱི་མཇུག་སྡུད་དོ། །དེ་ལས་འོད་སྤྲོས་ཚུར་འདུས་བས་ལྷ་མོ་བཅོ་ལྔའི་སྐུར་
བཞེངས་པ་ནི་གོང་བུ་ལ་ཞེས་སོ། །དེས་ནི་གོང་གི་ཟླ་བ་ཉི་མ་འདུས་པ་ལས། །
དཀར་མོ་ལ་སོགས་རབ་ཏུ་གྲགས། །རྫོགས་པ་ཆོས་ཉིད་དག་པ་སྟེ། །ཞེས་པའི་
མཇུག་སྡུད་དོ། །
ཧཱུཾ་ཕཊ་རྣམ་པ་འདོད་མི་བྱ་ཞེས་པ་ནི་ཁ་ཅིག་བདག་མེད་མ་སྒོམ་པའི་
སྒོམ་ཆེན་སངས་མི་རྒྱ་སྟེ་ཐབས་ཤེས་རབ་ཡ་བྲལ་བས་སོ་ཟེར་ན། དེ་ལ་ལྷ་ཞལ་
སྦྱར་མེད་པས་ཟེར་རམ། ཐབས་ཤེས་རབ་ཙམ་མེད་པས་ཟེར། ལྷ་ཞལ་སྦྱར་མེད་
པས་ཟེར་ན་འདོད་ཐོག་ཡིན་ཏེ། ཧཱུྃ་ཕཊ་རྣམ་པ་འདོད་མི་བྱ་ཞེས་པ་ཧཱུཾ་གིས་རྡོ་རྗེ་
བསྐྱེད་པ་དང༌
། ཨོཾ་གྱིས་རྡོ་རྗེའི་ནོར་བུ་ཕཊ་ཀྱིས་བུག་པ་དགག་པ་དེ་མི་འདོད་
པའོ། །ཐབས་ཤེས་ རབ་ ཙམ་མེད་པས་ཟེར་ན། ཐབས་ཤེས་རབ་ཙམ་ཚང་སྟེ་
འོག་ནས་ཨཱ་ལི་ཤེས་རབ་ཀཱ་ལི་ཐབས། འདི་ལས་དཀར་མོ་ལ་སོགས་བསྐྱེད་
ཞེས་སོ། །སེམས་པའི་གཟུགས་བརྙན་ནི་ཐབས་ཐུགས་རྗེས་སེམས་ཅན་ཐམས་
ཅད་ལ་སེམས་དཔའ་དང་
། ཤེས་རབ་སྟོང་པས་ཆོས་ཉིད་སྟོང་པ་ཉིད་ལ་སེམས་
པའོ། །དཀྱིལ་འཁོར་བདག་པོ་ནི་བདག་མོ་ཞེས་ཏེ་རྣམ་པར་བསྒོམ་པའོ། །འདི་
ལ་ཇོ་བོ་ཁ་ཅིག་ཡབ་ཡོད་པར་འདོད་དེ། ཡབ་ཡོད་ཀྱང་ཧཱུྃ་ཕཊ་རྣམ་པ་འདོད་མི་
བྱ་ ཟེར་ བས་ རྡོ་ རྗེ་ པད་ མ་ བྱིན་ གྱིས་བརླབ་ པ་ བྱ་མི་དགོས། སེམས་ དཔའི་
གཟུགས་བརྙན་ལས་བྱུང་བ་ཞེས་པས་ཀྱང་ཡབ་ཡོད་ལ། འོ་ན་ཡབ་དེ་ཇི་ལྟ་བུ་
ཞིག་ཡོད་ན་ཕྱག་མཚན་ལ་སོགས་པ་གོང་མ་བཞིན་ཟེར་བས་ལེའུ་གཉིས་པའི་
ཆར་དབབ་ཀྱི་ཐད་ཀར་དགྱེས་པ་རྡོ་རྗེ་ཞལ་བརྒྱད་པ་ཟེར་བས་དེ་ལ་སྙེག་པ་
238-215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཡིན་ཟེར་ཏེ་གཞུང་ལྟར་ན་ཡབ་ཡོད་དུ་རུང་ངོ༌
། །བླ་མ་ནི་ཡབ་མི་འདོད་དོ། །
ཕྱག་མཚན་ལ་སོགས་གོང་མ་བཞིན་ནི་གོང་ལེའུ་གསུམ་པའི་ཧེ་རུ་ཀ་ཞལ་གཅིག་
ཕྱག་གཉིས་པ་གནས་སྐབས་གྱུར་པ་བདག་མེད་མ་ཡིན། བདག་མེད་མ་གནས་
གྱུར་པ་ནི་ཞལ་གཅིག་ཕྱག་གཉིས་པ་ཡིན་ཟེར་རོ།
ཟླ་བ་ནི་རྒྱབ་ཡོལ་ལོ། །ཆུ་ཤེལ་ནི་འོད་དཀར་པོ་གཅིག་གིས་བསྐོར་བའོ། །
ནོར་བུའི་འོད་ནི་མེ་རིའོ། །ལྷ་མོ་བཅོ་ལྔ་པོ་ཐམས་ཅད་ཐབས་དང་ཤེས་རབ་རང་
བཞིན་ལས། འདི་ལྟར་ཐམས་ཅད་ནི་སྐུ་ཐམས་ཅད་རྫོགས་པ་ཉིད་དོ། །དེ་བས་
ན་ཟླ་བ་ཉི་མ་རབ་ཕྱེ་བས། ཨཱ་ལི་ནི་ཤེས་རབ། ཀཱ་ལི་ནི་ཐབས། འདི་ལས་ནི་
ཐབས་ཤེས་རབ་གཉིས་སུ་མེད་པ་ལས་སོ། །དཀར་མོ་ལ་སོགས་རབ་ཏུ་གྲགས་
ནི་དཀར་མོ་སྨོས་པ་ནི་གཉིས་ཡོད་པ་ལ་དགོངས་པའོ། །དོན་ལྷ་མོ་བཅོ་ལྔའི་
སྐུར་བཞེངས་པའོ། །འོ་ན་ལྷ་མོ་གཅིག་གམ་ཞེ་ན། ཁ་དོག་དབྱེ་བ་ཞེས་པ་ནི་ཝཱན་
ཞེས་པ་ཁ་དོག་ལ་འགྲོ། རིགས་ལ་འགྲོ། ཡི་གེ་ལ་འགྲོ་བ་ལས། ད་རེས་འདིར་
ཡི་གེའི་དབྱེ་བ་ལ་སོ་སོ་ཡིན་ཞེས་ཏེ་ལྷ་མོ་བཅོ་ལྔ་སྐྱེད་པར་བྱེད་པའི་ས་བོན་མི་
འདྲ
།
ད་ནི་དགོད་ས་ནི། རེ་ཤིག་ནི་གོ་རིམ་ཡིན། ནང་གི་འཕར་མ་ནི་པད་མ་
འདབ་མ་བཞི་པ་དབུས་ཀྱི་ལྟེ་བ་དང་ལྔ་ལ་རྣལ་འབྱོར་མ་ལྔ་ངེས་གནས་པ་ནི།
ཕུང་པོ་ལྔ་རྣམ་པར་དག་པའི་རང་བཞིན་གྱི་རྣལ་འབྱོར་ནི་རྟེན་གྱི་གང་ཟག་གོ །
རིག་པ་ནི་མན་ངག་ཤེས་པའོ། །རྟག་ཏུ་བསྒོམ་པ་ནི་ཐུན་བཞའོ། །མཁའ་འགྲོ་མ་
ལྷ་མོ་བཅོ་ལྔ་པོ་འདི་ཐམས་ཅད་སྐུ་མདོག་ནག་པར་མཐུན། ཕྱག་མཚན་རུས་
པའི་རྒྱན། སྤྱན་གསུམ་གསུམ་ཡོད་པ། སྤྱན་རྩ་དམར་བ། སྟག་གི་ཤམ་ཐབས་
238 216



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབུ་སྐྲ་སེར་པོ་གྱེན་དུ་བརྫེས་པ། རོའི་གདན། བཞུགས་ཚུལ་དེ་རྣམས་མཐུན་ནོ། །
མི་མཐུན་པ་ནི་དེ་ཁོ་ན་ཉིད་མི་མཐུན། སྐྱེད་པར་བྱེད་པའི་ས་བོན། བཞུགས་ས་
མཚན་དེ་རྣམས་མི་མཐུན་ནོ། །
ད་ནི་དགོད་ས་ནི། དབང་པོ་ནི་ཤར་དུ་རྡོ་རྗེ་ནི་གཟུགས་ཀྱི་ཕུང་པོ་རྣམ་
པར་དག་པའི་ལྷ་མོ་རྡོ་རྗེ་མའོ། །གཤིན་རྗེ་ནི་ལྷོ་ཕྱོགས་སུ་ཚོར་བའི་ཕུང་པོ་རྣམ་
པར་དཀར་ཞེས་པ་དཀར་མོའོ། །ཆུ་བདག་ནི་ནུབ་ཕྱོགས་སུ་ཆུའི་རྣལ་འབྱོར་མ་
ནི་འདུ་ཤེས་ཀྱི་ཕུང་པོ་རྣམ་པར་དག་པའོ། །ལུས་ངན་ནི་གནོད་སྦྱིན་གནས་པས་
བྱང་ལ་བྱའོ། །རྡོ་རྗེ་མཁའ་འགྲོ་མ་ནི་འདུ་བྱེད་ཀྱི་ཕུང་པོ་རྣམ་པར་དག་པའོ། །
དབུས་སུ་ནི་དབུས་ཀྱི་ལྟེ་བའོ། །བདག་མེད་རྣལ་འབྱོར་མ་ནི་རྣམ་པར་ཤེས་པའི་
ཕུང་པོ་རྣམ་པར་དག་པའོ། །ཕྱི་རོལ་གྱི་ནི་འཕར་མ་ནི་པད་མ་འདབ་མ་བརྒྱད་
པའོ། །དཀར་མོ་ཤར་ཕྱོགས་སུ། ཆོས་རྐུན་ལྷོ། རོ་ལངས་མ་ནུབ། གྷསྨ་རི་བྱང་
དུ། པུཥ་ཀ་སི་བྱང་ཤར། རི་ཁྲོད་མ་ཤར་ལྷོ། གདོལ་པ་མོ་ལྷོ་ནུབ་ཏུ། བརྒྱད་པ་
ལྷོ་བི་ནི་རུ་བརྗོད་ནི་ནུབ་བྱང་དུའོ། །འོག་ལྡན་ནི་བདག་མེད་མའི་དབུའི་སྟེང་དུ་
གདན་རོ་ལ་བཞུགས་པ་དབུ་སྟེང་དུ་བསྟན་ནས་ཞལ་ཐུར་དུ་བལྟ་བའོ། །སྟེང་
ལྡན་ཉིད་ནི་བདག་མེད་མའི་འོག་ཏུ་རོ་ལ་བཞུགས་པ་ཞབས་བདག་མེད་མ་ལ་
གཏད་པ་དབུ་ཐུར་དུ་བལྟ་བ་ལ་ཞལ་གྱེན་ལ་ལྟ་བའོ། །མཁའ་སྤྱོད་མ་ནི་འོག་
ལྡན་མའོ། །ས་སྤྱོད་བརྗོད་ནི་སྟེང་ལྡན་མའོ། །སྲིད་དང་ནི་བརྟག་པ་རྣམ་པར་
དག་པ་ནི་ས་སྤྱོད་མའོ། །ཞི་བའི་རང་བཞིན་ནི་ཆད་པ་རྣམ་པར་དག་པ་མཁའ་
སྤྱོད་མའོ། །སྙིང་རྗེ་ཆེན་པོ་ཞེས་བོས་ནས་གཉིས་པོ་འདི་དག་གནས་པའོ། །
འོ་ན་ལྷ་མོ་བཅོ་ལྔ་པོ་ཐམས་ཅད་ཐ་དད་པ་ཡིན་ནམ་བྱས་པ་ལ། ལྷ་མོ་
238-217



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཐམས་ཅད་སྐུ་མདོག་གནག་པར་མཐུན། དྲག་ཆེན་ནི་ཁྲོ་མོའི་སྐུ་ཡོད་པར་མཐུན།
ཕྱག་རྒྱ་ལྔ་ནི་རུས་པའི་རྒྱན་ཆ་ལྔ་ཡོད་པར་མཐུན། ཞལ་གཅིག་པ། སྤྱན་ནི་
དམར་བའོ། །ལག་ན་གྲི་གུག་ནི་ཡུ་བ་ལྕགས་ལས་བྱས་བའི་རྡོ་རྗེ་ཕྱེད་པའོ། །གྲི་
གུག་རང་ཟངས་ལས་བྱས་པའི་དམར་ཡག་གེ་བའོ། །དེ་ཕྱག་གཡས་པ་ནའོ། །
ཐོད་པས་ཁྱབ་ནི་ཕྱག་གཡོན་ན་ཐོད་པ་དཀར་པོའི་ནང་ན་ཁྲག་དམར་པོ་ཕྱུང་རེ་
འདུག་ པའོ། །གོང་གི་ཕྱག་རྒྱ་ལྔ་ཡིས་རྒྱན་བྱས་པའི་ རུས་པའི་རྒྱན་ཆ་ལྔ་པོ་
བཤད་པས། འཁོར་ལོའི་ཚིག་གཉིས་སོ། །དེ་ཚོ་ཡང་སངས་རྒྱས་ལྔ་ནི་རྣམ་དག་
པའོ། །འདི་ལྔ་ནི་སངས་རྒྱས་འདི་ལྔ་རྣམ་པར་དག་པ་རྒྱན་ཆ་ལྔ་ཡིན་པས་ན་ཕྱག་
རྒྱ་དག་པའོ་ཞེས་སོ། །
ཇི་ལྟར་རྣལ་འབྱོར་བདག་མེད་མ་ནི་བདག་མེད་མའི་རྒྱན་ཆ་ལུགས་ཕྱག་
མཚན་ཇི་ལྟར་ཡོད་པ་བཞིན་དུ་དེ་ལྟར་ཐམས་ཅད་རྣམ་པར་བཤད་དེ་འཁོར་བཅུ་
བཞི་པོ་དང་འདྲ་བས་སོ། །ལག་པ་གཅིག་ན་ཐོད་པ་འབྲེལ་ནི་གཡོན་པ་ཐོད་པ་
ན་ཁྲག་གིས་བཀང་པའོ། །གཡས་པ་ན་ནི་གྲི་གུག་འཛིན་པའོ། །གཡོན་པས་ནི་
གཡོན་གྱི་མཆན་ཁུང་དུ་ཁ་ཊཾ་ག་བཅུག་པའོ། །སྟག་གི་པགས་པས་སྨད་དཀྲིས་པ་
ནི་ཤམ་ཐབས་སོ། །རོ་ལ་ཞོན་ནི་གདན་ནོ། །གཟི་བརྗིད་འབར་ནི་སྐུ་ལ་མེ་འོད་
ཀྱིའོ། །ཕྱག་གཉིས་པ་གྱེན་དུ། དབུ་སྐྲ་སེར་ནི་དབུ་སྐྲ་སེར་པོ་གྱེན་དུ་བསྒྲེང་བའོ། །
ང་རྒྱལ་ལ་སོགས་སྐྱོན་དྲུག་ནི་རྩ་བའི་ཉོན་མོངས་པའོ། །དེ་གཅོད་པའི་ཕྱིར་གྲི་
གུག་རྣམ་པར་གནས་པའོ། །དངོས་དང་ནི་རྟག་པ། དངོས་མེད་ནི་ཆད་པའོ། །
རྣམ་རྟོག་ནི་རྟག་ཆད་གཉིས་ཀྱི་རྣམ་རྟོག་དེ་སྤངས་པའི་བརྡར་ལག་པ་གཡོན་དུ་
མགོ་བོ་པད་མའི་སྣོད་ནི་ཐོད་པའོ། །དེའི་ནང་དུ་བདུད་རྣམས་རྣམ་པ་བཞིའི་ཁྲག་
238 -218



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དམར་པོ་དེ་དངོས་གྲུབ་ཕྱིར་ནི་བཏུང་བར་བྱ་སྟེ། དེས་འཆི་བདག་གི་བདུད་
བཅོམ་པའི་བརྡའོ། །སྟོང་པའི་རྣམ་པས་ཁ་ཊཾ་ག་ནི་གཡོན་གྱི་མཆན་ཁུང་གི་དེས་
ཕུང་པོའི་བདུད་བཅོམ་པའོ། །ཐབས་ཀྱི་རོ་ནི་རྣམ་པར་རྟོག་ནི་རོའི་གདོན་བཅོ་
ལྔ་པོ་དེས་ནི་ལྷའི་བུའི་བདུད་བཅོམ་པའོ། །འདིས་ནི་དེ་ལྟ་བུའི་ཆོ་ག་འདིས་སོ། །
འཁོར་ལོ་རྣམ་བསྒོམ་ནི་ལྷ་མོ་བཅོ་ལྔའི་དཀྱིལ་འཁོར་རོ། །དངོས་གྲུབ་མྱུར་དུ་
ཐོབ་པར་འགྱུར་ནི་སྤྱི་དཔལ་དགྱེས་པ་རྡོ་རྗེ་ལ་མ་བརྟེན་པར་སངས་རྒྱས་མི་ཐོབ་
ལ་དེའི་ནང་ནས་ལྷ་མོ་བཅོ་ལྔའི་དཀྱིལ་འཁོར་འདི་དངོས་གྲུབ་ཤིན་ཏུ་ཐག་ཉེ་
བའོ། །
དེ་ནས་སྐྱེ་མཆེད་བྱིན་གྱིས་བརླབ་པ་ནི་དང་པོར་ནག་པོ་ནི་རྣ་བར་རྡོ་རྗེ་
ལས་བསྐྱེད་པའི་ཞེ་སྡང་རྡོ་རྗེ་མ་ནག་མོ། གཉིས་པ་དམར་པོ་ནི་ལྕེ་ལ་རཾ་ལས་
བསྐྱེད་པའི་འདོད་ཆགས་རྡོ་རྗེ་མ་དམར་མོ། གསུམ་པ་སེར་པོ་ནི་སྣ་ལ་མཾ་ལས་
བསྐྱེད་པའི་སེར་སྣ་རྡོ་རྗེ་མ་སེར་མོ། བཞི་པ་ལྗང་གུ་ནི་དཔྲལ་བར་ཨི་ལས་ཕྲག་
དོག་རྡོ་རྗེ་ལྗང་ཁུ། ལྔ་པ་ཁ་དོག་སྔོན་པོ་ནི་སྙིང་གར་ཨ་ལས་རེག་བྱ་རྡོ་རྗེ་མ་སྔོན་
མོ། དྲུག་པ་དཀར་པོ་ནི་མིག་ཏུ་མཾ་ལས་གཏི་མུག་རྡོ་རྗེ་མ་དཀར་མོའོ། །དེ་ནས་
སྐུ་གསུང་ཐུགས་བྱིན་གྱིས་བརླབ་པ་དང་
། ཡེ་ཤེས་སེམས་དཔའ་སྤྱན་དྲངས་ནས་
གཉིས་སུ་མེད་པར་བསྲེ་བ་དང་
། དབང་བསྐུར་བ་དང་། མཆོད་པ་དང་། བསྟོད་
པ་དང་། བདུད་རྩི་མྱང་ པ་དེ་ རྣམས་ གུར་ལེའུ་བཅུ་གཉིས་ པ་ནས་ འདིར་ ཁ་
བསྐངས་ཏེ་ཞིབ་ཏུ་སྟོང་ཐུན་དུ་བཤད་དོ། །དེ་ནས་གོང་གི་དང་པོར་ནག་པོ་རབ་
ཏུ་བསྒོམ་སྟེ་རྟེན་གཞལ་ཡས་ཁང་བརྟེན་པ་ལྷ་ཐམས་ཅད་ནག་ཕྱམ་མེར་བསྒོམ།
གཉིས་པ་དམར་ཕྱམ། གསུམ་པ་སེར་ཕྱམ། བཞི་པ་ལྗང་ཕྱམ། ལྔ་པ་སྔོ་ཕྱམ།
238-219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དྲུག་པ་དཀར་པོར་དཀར་ཕྱམ་མེར་བསྒོམ་སྟེ། དེས་ནི་ཁ་དོག་ལ་ཞེན་པ་སྤང་
པའི་དོན་དུ་ཁ་དོག་དྲུག་གིས་རྒྱས་གདབ་བོ། །དེ་ནས་སྟོད་བསྐྱེད་པའི་རིམ་པའི་
ཏིང་ངེ་འཛིན་བསྒོམ་པ་ནི་གོང་གི་ལྷ་མོ་ཐམས་ཅད་སྐུ་མདོག་གནག་ཅེས་པ་ནས་
དངོས་གྲུབ་མྱུར་དུ་ཐོབ་པར་འགྱུར་ཞེས་པའི་བར་གྱིས་བསྟན་ཏོ། །
ཡན་ལག་དྲུག་བསྒོམ་རྣལ་འབྱོར་པས་ནི་བསྐྱེད་རིམ་ཡན་ལག་དྲུག་སྟེ།
དེ་ཡང་ཕོ་བྲང་རྣམ་པར་སྣང་མཛད་ཀྱི་ཡན་ལག །རྗེས་སུ་ཆགས་པ་རྡོ་རྗེ་སེམས་
དཔའི་ཡན་ལག །དབང་བསྐུར་བ་མི་བསྐྱོད་པའི་ཡན་ལག །མཆོད་པ་དོན་ཡོད་
གྲུབ་པའི་ཡན་ལག །བསྟོད་པ་རིན་ཆེན་འབྱུང་ལྡན་གྱི་ཡན་ལག །བདུད་རྩི་མྱང་
པ་སྣང་བ་མཐའ་ཡས་ཀྱི་ཡན་ལག་གོ །
ད་ནི་ངག་གི་ཞེན་པ་བཟློག་པ་བཟླས་པ་བྱ་བ་ནི་གུར་གྱི་ལེའུ་བཞི་པ་
བཞིན་བྱའོ། །དེ་ནས་སེམས་ཀྱི་ཞེན་པ་ཟློག་པའི་དོན་དུ་རྫོགས་རིམ་བསྒོམ་པ་
ནི། དགའ་བྲལ་ནི་དགའ་བྲལ་གྱི་ཡ་མཐའ་མཆོག་དགའི་མ་མཐའ་སྤང་ངོ༌
། །དེ་
བཞིན་ནི་བར་དོར་རྫོགས་རིམ་དངོས་པོ་གཤིས་ཀྱི་ཆོས་དེ་གོ་བར་བྱེད་པ་ཡིན་ཏེ་
རང་ལུས་གཞན་ལུས་གང་གིས་བསྒོམ་ཡང་ངོ༌
། །དེ་ནས་ཐུན་མཚམས་ཀྱི་ཆོས་
རྣམ་དག་ རྗེས་ སུ་དྲན་པ། གཏོར་ མ་ གཏང་བ། རྡོ་ རྗེའི་གླུ་ལེན་པ། སྨོན་ལམ་
གདབ་པ་ཚོགས་བྱ་སྟེ་རྒྱས་པར་སྟོང་ཐུན་དུ་བཤད་དོ། །དེ་ནས་གུར་ལེའུ་བཅོ་ལྔ་
པའི་ལས་དང་པོ་པའི་སྤྱོད་ལམ་བཅོ་ལྔ་པོ་བྱའོ། །དེ་ལྟར་ཐུན་གསུམ་མམ་བཞིའི་
རྣལ་འབྱོར་གྱིས། དང་པོ་སེམས་མི་གནས་པ་གནས་པ་ལ་བསྒོམ། གནས་པ་
བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་
པ་བྱས་ནས་ཟླ་བ་གསུམ་དང་ཞག་བདུན་ན་སངས་རྒྱས་པར་བརྟག་པ་ཕྱི་མའི་
238 --220



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལེའུ་གཉིས་པར་དོན་བསྡེབས་འོང་ངོ༌
།
ད་ནི་བསྐྱེད་རྫོགས་གཉིས་ཀྱི་མཚམས་སྦྱར་བ་ནི་བསྐྱེད་རྫོགས་གཉིས་པོ་
འདི་ལ་བསྒོམ་ལུགས་མི་མཐུན་སྟེ། ཇོ་བོ་ཁ་ཅིག་སྔོན་དུ་བསྐྱེད་པའི་རིམ་པ་ལ་
བརྟན་པར་ཐོབ་པར་བྱ། དེ་ནས་གདོད་རྫོགས་པའི་རིམ་པ་བསྒོམ་པར་འདོད་པ་
ཡང་ཡོད། དེ་བཞིན་དུ་སློབ་དཔོན་ཀླུ་སྒྲུབ་ཀྱིས་ཀྱང་བསྐྱེད་པའི་རིམ་ལ་ལེགས་
གནས་ ཏེ། །རྫོགས་ པའི་ རིམ་ པ་ འདོད་རྣམས་ལ། །ཐབས་ འདི་ རྫོགས་ པའི་
སངས་རྒྱས་ཀྱིས། །སྐས་ཀྱི་རིམ་པ་ལྟ་བུར་གསུངས་ཞེས་སོ། །
ཁ་ཅིག་ཚེ་སྟོད་ཚེ་སྨད་དུ་བཅད་ནས་ཚེ་སྟོད་ལ་ནི་བསྐྱེད་པའི་རིམ་པ་
བསྒོམས་ནས་ཚེ་སྨད་ལ་རྫོགས་པའི་རིམ་པ་སྒོམ་པ་ཡང་ཡོད། ཁ་ཅིག་ཐུན་
བཞིར་ བྱས་ཏེ་ཐུན་ གཉིས་ གཉིས་བསྐྱེད་ རིམ་བསྒོམ། ཐུན་ གཉིས་གཉིས་ནི་
རྫོགས་རིམ་བསྒོམ་ཟེར་བ་ཡང་ཡོད། ཇོ་བོ་ན་རོ་པ་ནི་བསྐྱེད་པའི་རིམ་པ་དང་
རྫོགས་པའི་རིམ་པ་གཉིས་སྟན་གཅིག་ལ་སྤྲུག་ནས་བསྒོམ་པར་བཞེད་དོ། །སྤྲུག་
པའི་གོ་བ་ཡང་ཐུན་སྟོད་ལ་བསྐྱེད་རིམ་བསྒོམས་ནས་ཐུན་སྨད་ལ་ཅིས་ཀྱང་
རྫོགས་རིམ་བསྒོམ་གསུང་། དེ་ལྟར་ཡིན་པར་ཅིས་ཤེས་ན། འདིའི་བསྐྱེད་པའི་
རིམ་པ་དང་ཞེས་པའི་ཚིག་བཞི་པོ་དེས་ཤེས་སོ། །སྔོན་བྱུང་དུ་སྟོན་པས་བསྐྱེད་
རྫོགས་གཉིས་པོ་མཉམ་པར་གནས་ནས་བཤད་པས། རྗེས་འཇུག་ཉམས་སུ་ལེན་
པ་རྣམས་ཀྱང་བསྐྱེད་རྫོགས་གཉིས་མཉམ་པར་གནས་ནས་བསྒོམ་པ་དེ་བདེ་
གསུང་ངོ་
། །དེ་ལ་བསྐྱེད་པ་ཡི་ནི་རིམ་པ་དང༌། །ཞེས་པ་འདི་ལ་ཕ་རོལ་ཏུ་ཕྱིན་
པའི་ཐེག་པ་དང་ལུང་ཙམ་སྒོ་བསྟུན་ན་ཀུན་རྫོབ་ཀྱི་བདེན་པ་ཟེར། གསང་སྔགས་
པས་བསྐྱེད་པའི་རིམ་པ་ཟེར། རྫོགས་པའི་རིམ་པ་ཉིད་ཞེས་པ་ཕ་རོལ་ཏུ་ཕྱིན་
238--221



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའི་ཐེག་པ་དང་ལུང་ཙམ་སྒོ་བསྟུན་ན་དོན་དམ་པའི་བདེན་པ་ཟེར་གསང་སྔགས་
པས་རྫོགས་པའི་རིམ་པ་ཟེར་བ། རིམ་གཉིས་མཉམ་པར་གནས་ནི་ཞེས་པས་ཕ་
རོལ་ཏུ་ཕྱིན་པའི་ཐེག་པ་དང་སྒོ་བསྟུན་ན་བདེན་པ་གཉིས་སུ་མེད་པར་ཟེར།
གསང་སྔགས་པས་བསྐྱེད་རྫོགས་གཉིས་སུ་མེད་པ་ལ་བྱའོ། །རྡོ་རྗེ་ཅན་གྱི་ཆོས་
འཆད་ནི་སྔོན་བྱུང་དུ་སྟོན་པ་དེས་ཕ་རོལ་དུ་ཕྱིན་པའི་ཐེག་པ་བཤད་ཚད་ནི་
བདེན་པ་གཉིས་སུ་མེད་པར་བཤད། གསང་སྔགས་ཀྱི་ཐེག་པ་བཤད་ཚད་ནི་
བསྐྱེད་རྫོགས་གཉིས་སུ་མེད་པར་བཤད་དོ། །དེ་ཚོ་ཡན་ཆད་ཀྱིས་བཤད་ན་
བསྐྱེད་པའི་ནི་ཆ་བཤད་དོ་ཞེས་སོ། །
བསྐྱེད་པའི་རིམ་པ་འདི་ལ་བསྐྱེད་རིམ་གྱི་ངོ་བོ་དང་
། དབྱེ་བ་དང་། ངེས་
ཚིག་གོ །ངོ་བོ་ནི་བསྐྱེད་རྒྱུའི་ལྷ་ཅི་རིགས་པ་ཞིག་བསྐྱེད་ཚུལ་ཅི་རིགས་པ་ཞིག་
གིས་བསྐྱེད། དེ་ལྟར་ཡང་ལེའུ་དང་པོ་ནས། རྣལ་འབྱོར་མ་རྣམས་ཅི་རིགས་པར་
བསྐྱེད་དང་ཞེས་སོ། །ངེས་ཚིག་ནི་ཡེ་ཤེས་བརྒྱུད་ནས་སྐྱེས་ པའི་དོན་གྱིས་ན་
བསྐྱེད་རིམ། དེ་ཡང་དང་པོ་སེམས་མི་གནས་པ་གནས་པ་ལ་བསྒོམ། གནས་པ་
བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་
པ་བྱས་ནས་ཟླ་བ་གསུམ་དང་ཞག་བདུན་ནས་སངས་རྒྱས་པར་བརྟག་པ་ཕྱི་མའི་
ལེའུ་གཉིས་པ་ནས་སྟོན་ཏེ། དོན་ལ་ཡེ་ཤེས་བརྒྱུད་ནས་སྐྱེ་བའོ། །དབྱེ་བ་ནི་སྦྱང་
གཞིའི་བསྐྱེད་རིམ་དང་། སྦྱོང་བྱེད་ ཀྱི་བསྐྱེད་ རིམ་ཞེས་ཀྱང་བྱ། མིང་གི་རྣམ་
གྲངས་ཏེ་སྲིད་པ་ལུགས་འབྱུང་གི་བསྐྱེད་པའི་རིམ་པ་དང་། སྲིད་པ་ལུགས་ཟློག་
གི་བསྐྱེད་པའི་རིམ་པ་ཞེས་ཀྱང་བྱ། མ་བཅོས་པའི་བསྐྱེད་རིམ་དང་། བཅོས་མའི་
བསྐྱེད་རིམ་ཞེས་ཀྱང་བྱའོ། །
238 ----222



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ཡང་ད་ལྟའི་ལུས་འདི་ཉིད་སྦྱང་གཞི་དེ་སྦྱོང་བར་བྱེད་པ་ལ་ལྷའི་སྐུ་
བསྒོམ་སྟེ། དེ་ཡང་ལུས་འདི་དང་པོ་བསྐྱེད་པའི་དུས་ན་གནས་སྐབས་ལྔ་ལས་
བསྐྱེད་ པ་དང་། ཆེན་པོ་བཞི་ལས་བསྐྱེད་ པ་ དང་། དུམ་བུ་དང་ཆ་ཤས་ལས་
བསྐྱེད་བ་དང་
། རང་རིག་པ་བདེ་བ་ཆེན་པོ་ལས་བསྐྱེད་པའོ། །དེ་ཡང་གནས་
སྐབས་ལྔ་ལས་བསྐྱེད་པ་དེ་སྦྱང་གཞི། དེ་སྦྱོང་བར་བྱེད་པ་ལ་མངོན་པར་བྱང་
ཆུབ་པ་རྣམ་པ་ལྔ་བསྒོམ་སྟེ། དེ་ཡང་ཕའི་ཁུ་བ་དེ་སྦྱང་གཞི། དེའི་སྦྱོང་བྱེད་དུ་ཨཱ་
ལི་ལས་ཟླ་བའི་དཀྱིལ་འཁོར། མའི་ཁྲག་སྦྱང་གཞི། དེ་སྦྱོང་བ་ལ་ཀཱ་ལི་ལས་ཉི་
མའི་དཀྱིལ་འཁོར་བསྒོམ། ཁུ་ཁྲག་ནང་དུ་རྣམ་པར་ཤེས་པ་ཞུགས་པར་སྦྱང་
གཞི། དེ་སྦྱོང་པར་བྱེད་པ་ལ་ཉི་ཟླའི་བར་དུ་ས་བོན་ཕྱག་འཚལ་བསྒོམ་པའོ། ཁུ་
ཁྲག་གཉིས་བར་དོའི་ཤེས་པ་དང་གསུམ་འདྲེས་པ་དེ་སྦྱང་གཞི། དེའི་སྦྱོང་བྱེད་དུ་
ཉི་མ་ཟླ་བ་ས་བོན་ཕྱག་མཚན་གཉིས་ཏེ་བཞིའི་འདྲེས་པ་སྟེ་སྦྱངས་པའོ། །ད་ལྟ་
ཁ་མིག་རྣ་བ་ཅན་གྱི་གཟུགས་རྫོགས་པ་དེ་སྦྱང་གཞི། དེའི་སྦྱོང་བྱེད་དུ་ལྷའི་སྐུ་
མཚན་བཟང་པོ་སུམ་ཅུ་རྩ་གཉིས། དཔེ་བྱས་བཟང་པོ་བརྒྱད་ཅུས་གང་བའི་སྐུ་
བསྒོམ་པའོ། །
གཉིས་པ་ཆེན་པོ་བཞི་ལས་བསྐྱེད་པ་ནི་དང་པོ་ཕ་མ་གཉིས་སྙོམས་པར་
ཞུགས་པའི་དུས་སུ་ཁུ་ཁྲག་གཉིས་ལས་འབྱུང་བ་བཞི་ཡོད་དེ། དེ་ཡང་འབྱུང་བ་
ས་ཡོད་པས་གཟུགས་སུ་གྲུབ། ཆུ་ཡོད་པས་གཅིག་ཏུ་བསྡུས། མེ་ཡོད་པས་སྨིན་
པར་བྱས། རླུང་ཡོད་པས་གཡོ་བ་དང་འགུལ་བའོ། །ཡང་དེ་སྦྱང་གཞིར་བཞག་
ནས་དེ་སྦྱོང་བར་བྱེད་པ་ལ་ལྷ་དགུའི་དུས་སུ་མཚམས་ཀྱི་ལྷ་མོ་བཞིས་མྱ་ངན་གྱི་
གླུས་བསྐུལ་བའོ། །ལྷ་མོ་བཅོ་ལྔའི་དུས་སུ་མཚམས་ཀྱི་ལྷ་མོ་བཞིས་དེ་འབྱུང་བ་
238 -223



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཞི་རྣམ་པར་དག་པ་ཡིན་གསུང་ངོ༌
། །
གསུམ་པ་རང་རིག་པ་བདེ་བ་ཆེན་པོ་ལས་བསྐྱེད་པ་ནི་དང་པོར་ཕ་འདོད་
ཆགས་ལངས་པའི་དུས་དང་མ་འདོད་ཆགས་ལངས་པའི་དུས་སུ་སྙོམས་པར་
ཞུགས་པས་ཕ་མ་གཉིས་ཀ་ལ་བདེ་བ་ཡོད་པས་ལུས་འདི་བདེ་བའི་ལུགས་སུ་
བླུགས་པའོ། །དེ་སྦྱང་གཞིར་བཞག་ནས་དེ་སྦྱོང་པར་བྱེད་པ་ལ་དེ་ལྷ་དགུའི་དུས་
སུ་ཡུམ་གྱི་པད་མར་ས་བོན་སྤྲོས་ཏེ་རྗེས་སུ་ཆགས་པ་བྱེད། ལྷ་མོ་བཅོ་ལྔའི་དུས་
སུ་མངོན་པར་བྱང་ཆུབ་པ་བཞི་པ་མ། དྲི་ཟ་ཉེ་བར་ཞུགས་སྟེ་དེའི་རྗེས་སུ་ཆགས་
པ་བྱེད་པའོ། །
བཞི་པ་དུམ་བུ་དང་ཆ་ཤས་ལས་བསྐྱེད་པ་ནི་ཕའི་ཁུ་བ་དང་མའི་ཁྲག་
དང་བར་དོའི་ཤེས་པ་ཞུགས་པ་དང་
། དེ་མེར་མེར་བུ་དང་། གོར་གོར་བུ་དང་།
མཁྲང་འགྱུར་དང་། ཐ་མར་གཟུགས་རྫོགས་པ་ལ་སོགས་པའོ། །དེ་སྦྱང་གཞིར་
བཞག་ནས་དེ་སྦྱོང་པར་བྱེད་པ་ལ་ཡ་
ད་པ་ལ་ཡ་ཀིའི་བླ་མ་དམ་པ་ནས་མ་ཀིའི་བསྐྱེད་པའི་
རིམ་པའི་ཏིང་ངེ་འཛིན་ཡན་ཆད་དུ་ཞིབ་ནན་གྱི་ཚུལ་གྱིས་བསྒོམ་པའོ། །ད་ནི་
ལེའུ་འདི་ནས་རྫོགས་རིམ་ཡོད་པས། རྫོགས་རིམ་ལ་ཡང་རྫོགས་པའི་རིམ་པའི་
ངོ་བོ་དང་
། དབྱེ་བ་དང་
། ངེས་ཚིག་གོ །ངོ་བོ་ནི་བདེ་བ་དང་
། བདེ་བ་ཆེན་པའོ། །
དེ་ལྟར་ཡང་བརྟག་པ་ཕྱི་མའི་ལེའུ་གཉིས་པ་ནས། རྫོགས་པའི་རིམ་པའི་མཚན་
ཉིད་ནི། མཆོག་ཏུ་བདེ་བ་བདེ་ཆེན་བརྗོད་ཅེས་སོ། །ངེས་ཚིག་ནི་ཡེ་ཤེས་དངོས་
སུ་སྐྱེ་བའི་དོན་གྱིས་ན་རྫོགས་རིམ་མོ། །ཡེ་ཤེས་དངོས་སུ་སྐྱེ་བྱ་བ་ནི་ཇོ་བོ་ནཱ་རོ་
པའི་བཞེད་པས་དུས་འདིའི་དུས་སུ་ལུས་འདི་ལྟར་ཆོས་ལ་སེམས་འདི་ལྟར་
གཏོད་དང་བྱ་སྟེ། དེ་བཞིན་བྱས་པ་ཙམ་གྱིས་ཡེ་ཤེས་མི་སྐྱེ་མི་སྲིད་པ་ཡིན་གསུང་
238 -224



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ངོ༌། །
དབྱེ་བ་ལ་ ཡང་སྦྱང་ གཞི་རྫོགས་རིམ་དང༌། སྦྱོང་བྱེད་ཀྱི་རྫོགས་རིམ་
དང་། མིང་གི་རྣམ་གྲངས་དེ་སྲིད་པ་ལུགས་འབྱུང་གི་རྫོགས་རིམ་དང་
། ལུགས་
བཟློག་གི་ རྫོགས་ རིམ། མ་བཅོས་པའི་རྫོགས་རིམ་དང་
། བཅོས་མའི་རྫོགས་
རིམ་མོ། །དེ་ཡང་ད་ལྟ་འོ་སྐོལ་ལ་རྫོགས་རིམ་གཤའ་མ་བཞི་ཡོད་དེ། ཐ་མལ་པ་
མི་དྲན་དགུ་དྲན་ནི་རྫོགས་པའི་རིམ་པ་གཤའ་མ་ཞིག་ཡིན་ནོ། །གཉིད་མཐུག་པོ་
ལོག་པའི་དུས་དེ་གཤའ་མ་ཡིན། རྨི་ལམ་མང་པོ་ཟིང་གིས་རྨིས་པ་དེ་གཤའ་མ་
ཡིན། ཐ་མལ་པའི་བུད་མེད་དང་སྙོམས་པར་ཞུགས་པ་བྱེད་པའི་དུས་དེ་རྫོགས་
རིམ་གཤའ་མ་ཞིག་ཡིན་ནོ། །འོ་ན་དེ་རྣམས་རྫོགས་རིམ་གཤའ་མ་ཡིན་ན། དེ་
རྣམས་ལ་འཇོལ་ཉོག་ཏུ་སྤྱད་པས་གྲོལ་ལམ་བྱས་པ་ལ། མི་གྲོལ་ཏེ་དེ་རྣམས་ནི་
སྦྱང་གཞིའི་རྫོགས་པའི་རིམ་པ་ཡིན་ནོ། །དེ་སྦྱོང་བར་བྱེད་པ་ལ་བསྒོམ་དགོས་ཏེ།
དེ་ཡང་ཐ་མལ་པ་མི་དྲན་དགུ་དྲན་པ་དེའི་སྦྱོང་བྱེད་དུ་གཏུམ་མོའི་རྫོགས་རིམ་ལ་
བརྟེན་ནས་ཕྱག་རྒྱ་ཆེན་པོའི་དོན་སྒོམ་པའོ། །གཉིད་དེ་སྦྱང་གཞི་དེའི་སྦྱོང་བྱེད་དུ་
གཉིད་དང་བསམ་གཏན་བསྲེ་བའོ། །རྨི་ལམ་དེ་སྦྱང་གཞི། དེ་སྦྱོང་བ་ལ་རྨི་ལམ་
དང་བསམ་གཏན་བསྲེ་བའོ། །ཐ་མལ་པའི་བུད་མེད་དང་སྙོམས་པར་ཞུགས་པ་
དེ་སྦྱང་གཞི། དེའི་སྦྱོང་བྱེད་དུ་ལས་ཀྱི་ཕྱག་རྒྱ་ལ་བསྟེན་ནས་སྒོམ་པའོ། །
ད་ནི་རྫོགས་པའི་རིམ་པ་སྟོན་ཏེ། ལེའུ་དང་པོའི་ཡེ་ཤེས་རྣམ་ཤེས་དང་
ཞེས་པའི་རྒྱས་བཤད་འདི་མན་ཆད་ཡིན་ཏེ། ཇོ་བོ་ནཱ་རོ་པ་རྣམ་ཤེས་ནི་ཀུན་
གཞིའི་རྣམ་ཤེས་སོ། །དེ་ཡེ་ཤེས་སུ་སྒྱུར་བར་བྱེད་པ་ལ་རྫོགས་རིམ་བསྒོམ་པས་
འདི་མན་ཆད་བྱུང་པའོ། །འདི་ལ་ཆོས་བཅུ་གསུམ་ཡོད་པ་ལས་དང་པོ་ཆགས་
238 --225



མེས་པོའི་ཤུལ་བཞག་ལས། ག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཅན་ལས་ཀྱི་ཕྱག་རྒྱ་ལ་བསྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་སྒོམ་པ་ནི་
འདིར་རང་གི་ལེའུའི་མགོ་ནམ་མཁའི་ཁམས་སུ་བདག་བསམ་ཞེས་པའི་ཚིག་
བཞི་འདིར་རྩ་བའི་ཚུལ་དུ་བླངས་ལ་བཤད་དེ་གང་ཟག་ཆགས་ཅན་དེས་ལས་ཀྱི་
ཕྱག་རྒྱའི་མཚན་ཉིད་བརྟགས་ནས་རྩ་བསླང་པའི་བར་དུ་བྱས་ལ་དེ་ནས་རྡོ་རྗེ་
པད་མ་བྱིན་གྱིས་བརླབ་པ་ལ། ལེའུ་མགོའི་ནམ་མཁའ་ཁམས་ཞེས་བྱ་བ་དེ་པད་
མ་ལ་ཞེས་པ་ལས་ཀྱི་ཕྱག་རྒྱའི་ཆོས་འབྱུང་པད་མར་བྱིན་གྱིས་བརླབ་པའོ། །ལེའུ་
མགོའི་བྷ་ག་ཞེས་བྱ་བ་དེ་ནི་འདིར་ཡེ་ཤེས་སུ་བརྗོད་དེ་ཐབས་ཀྱི་རྡོ་རྗེ་བྱིན་གྱིས་
བརླབ་པའོ། །ལེའུ་མགོའི་དབུས་སུ་རྣམ་པར་སྒོམ་པ་ཞེས་བྱ་བ་དེ་ནི་འདིར་
སྙོམས་འཇུག་ཉིད་ཞེས་པ་ལས་ཀྱི་ཕྱག་རྒྱ་དང་སྙོམས་པར་ཞུགས་པ་བྱས་པའོ། །
ལེའུའི་མགོའི་འཁོར་ལོ་ཞེས་བྱ་བ་དེ་ནི་དེའི་བདེ་བར་བརྗོད་དེ་འཁོར་ལོས་ཀྱང་
གཅོད་པར་བྱེད། སྙོམས་འཇུག་དུས་སུ་བདེ་བས་ཀྱང་རྣམ་རྟོག་གཅོད་པས་སོ། །
ལེའུའི་མགོར་ཅི་རིགས་པ་བཤད་པས་རིམ་པ་ཇི་བཞིན་ནི་སྙོམས་འཇུག་གི་དུས་
ཀྱི་དགའ་བ་བཞིའི་རིམ་པ་ཇི་བཞིན་གྱིས་རང་རིག་ཉིད་དེ་ཡང་དག་ལྷན་ཅིག་
སྐྱེས་པའི་ཡེ་ཤེས་དེ་རིག་ཅེས་བྱ་རྟོགས་པའོ། །
ལེའུའི་མགོར་ལྷ་རྣམས་བྱ་བ་དེ་བཤད་པས་འདིར་ལྷ་ཞེས་བྱ་བ་དེ་ནི།
བྱང་ཆུབ་སེམས་ཞེས་པ་དོན་དམ་བྱང་སེམས་བདེ་བ་གསལ་བ་མི་རྟོག་པ་སྟེ་ལྷན་
ཅིག་སྐྱེས་པའི་ཡེ་ཤེས་སོ། །ལེའུའི་མགོར་ཇི་ལྟར་འབྱུང་བ་ཞེས་བྱ་བ་དེ་ནི་ཁུ་བ་
ཉིད་ཅེས་པ་ཀུན་རྫོབ་བྱང་སེམས་ཆུའི་རྣམ་པའོ། །དེ་བས་ན་ལྷན་ཅིག་སྐྱེས་པ་
རྣམ་པ་གཉིས་ཞེས་པས་མདོར་བསྟན། དེ་རྒྱས་པར་བཤད་པ་ནི་རྟེན་གྱི་སྒོ་ནས་
ཕྱེ་ན་རེ་ཞིག་ནི་གོ་རིམ་མོ། །བཙུན་མོ་དེ་ཤེས་རབ་ཀྱི་ཆ་ཡིན་ནོ། །སྐྱེས་བུ་དེ་
238 -226



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཐབས་སུ་བརྗོད་པ་ཉིད་དོ། །
ཀུན་རྫོབ་ནི་ཀུན་རྫོབ་བྱང་སེམས་སོ། །དོན་དམ་ནི་དོན་དམ་བྱང་སེམས་
སོ། །དབྱེ་བ་ལ་ཕྱི་ནས་དེ་ནི་རྣམ་པ་གཉིས། དེ་ཡང་མདོར་བསྟན། དེ་རྒྱས་
བཤད་དེ། རེ་ཞིག་སྐྱེས་བུ་རྣམ་པ་གཉིས་ཏེ། དེ་ཡང་དེའི་ཁུ་བ་ནི་ཀུན་རྫོབ་བྱང་
ཆུབ་སེམས་ཆུའི་རྣམ་པ་ལྟ་བུའོ། །བདེ་བ་དེ་ཉིད་བྱང་སེམས་ཞུ་བ་ལ་བརྟེན་ནས་
ཟག་མེད་ཉམས་སུ་མྱོང་པ་ཞིག་ལ་བྱའོ། །སྐྱེས་བུ་ཇི་བཞིན་ནི་སྐྱེས་བུ་ལ་གཉིས་
ཡོད་པ་བཞིན་དུ་ཤེས་རབ་མ་ལའང་ཞེས་པ་ལས་ཀྱི་ཕྱག་རྒྱ་མ་ལའང་གཉིས་
ཡོད་དེའི་ཁུ་བ་ཀུན་རྫོབ་བྱང་སེམས། བདེ་བ་དོན་དམ་བྱང་སེམས་སོ། །དེའི་
ཕྱིར་ན་ སྐྱེས་བུ་ལ་གཉིས། བུད་མེད་ལ་གཉིས་ཏེ་བཞིར་གནས་པའི་ཕྱིར་ན་
དགའ་བ་བཞིའི་རབ་ཏུ་དབྱེ་བ་ཡིས་ཞེས་སོ། །སྐྱེ་མེད་རིམ་པ་ཞེས་བྱ་དོན་དམ་
པའི་རིམ་པ་ཞེས་བྱ་རྫོགས་པའི་རིམ་པའི་ཕྱོགས་ལས་ནི། འདིར་ལྷན་ཅིག་སྐྱེས་
པ་རྣམ་པ་བཞི་ནི། སྐྱེས་པ་ལ་ཀུན་རྫོབ་བྱང་སེམས་དང་དོན་དམ་བྱང་སེམས་
གཉིས་བུད་མེད་ལ་གཉིས་ཏེ་བཞིའོ། །
ད་ནི་གཉིས་པ་དེ་དབང་གསུམ་པའི་ཉམས་མྱོང་གིས་གཏན་ལ་ཕབ་སྟེ་
བསྒོམ་པ་ནི། དགའ་བ་དང་པོ་ནི་དབང་གསུམ་པའི་ལས་ཀྱི་ཕྱག་རྒྱ་ལ་ནོམ་པ་
དང་ཉུག་པའི་དུས་སུ་དགའ་བའོ། །དཔའ་བོ་ཉིད་ཅེས་པ་དེའི་དུས་ནི་རྣམ་རྟོག་
རགས་པ་བདེ་བ་ཆུང་བས་སོ། །དེར་སྙོམས་འཇུག་བྱས་ཏེ་བྱང་སེམས་རྡོ་རྗེའི་རྩ་
བར་ཕྱིན་པའི་དུས་སུ་བདེ་བ་འདི་ལས་ལྷག་པ་མེད་སྙམ་པ་འབྱུང་བས་ན་མཆོག་
ཏུ་དགའ་བའོ། །རྣལ་འབྱོར་མ་ནི་བདེ་བ་ད་ཅི་བས་ཆེ་རྣམ་རྟོག་ཆུང་བས་སོ། །
འདིར་རྟོག་བཅས་གསུམ་ཕྱོགས་གཅིག་ཏུ་བསྡེབས་པའོ། །སྐྱེ་བའི་གོ་རིམ་ནི་དེ་
238 --227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཉིད་ནས་ཚིག་གཅིག་བཞག་པ་ན་དེའི་བདེ་བའི་ཐབས་ནི་དགའ་བ་དང་མཆོག་
དགའི་ཐབས་ལས་སོ། །ཐམས་ཅད་རིག་ནི་དོན་དམ་ལྷན་ཅིག་སྐྱེས་པའི་ཡེ་ཤེས་
སོ། །ཤིན་ཏུ་བདེ་དགའ་ཐམས་ཅད་ངེས་ནི་དགའ་བྲལ་གྱི་དགའ་བ་སྟེ། གོང་གི་
ཚོ་ལ་རྟོག་དཔྱོད་ཀྱི་བློ་དང་བཅས་པ་སྟེ། ང་ལ་དགའ་བའི་དུས་སུ་ནི་ཉམས་མྱོང་
དེ་འདྲ་བ་ཞིག་བྱུང་སྙམ་པ་ལ་སོགས་པའོ། །
ད་ནི་གསུམ་པ་ཆགས་ཅན་དང་ཆགས་བྲལ་གཉིས་ཀྱི་དགའ་བ་བཞིའི་
མཚན་ཉིད་བསྟན་པ་ནི། ཆགས་ཅན་གཅིག་གིས་ལས་ཀྱི་ཕྱག་རྒྱ་ལ་བརྟེན་པའི་
དབང་དུ་བྱས་ན་ལས་ཀྱི་ཕྱག་རྒྱ་ལ་ནོམ་པ་དང་ཉུག་པའི་དུས་སུ་རྣམ་རྟོག་རགས་
བདེ་བ་ཆུང་བས་ན། དགའ་བའི་བདེ་བ་ཅུང་ཟད་དེ་ཞེས་སོ། །དེ་ནས་སྙོམས་
འཇུག་བྱས་ཏེ་ཐིག་ལེ་རྡོ་རྗེའི་རྩ་བ་ཙམ་དུ་ཕྱིན་པའི་དུས་སུ་མཆོག་ཏུ་དགའ་བའོ། །
དེ་ལས་ལྷག་ནི་བདེ་བ་ད་ཅི་བས་ཆེ་རྣམ་རྟོག་ད་ཅི་བས་ཆུང་བས་སོ། །དེ་ནས་
ཐིག་ལེ་རྡོ་རྗེ་ནོར་བུའི་རྩེ་མོར་ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་
ཀུན་རྫོབ་བྱང་སེམས་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་སྐྱེས་
པས་ལྷག་མ་ནི་ཡོན་ཏན་ལྷག་པའོ། །ལྷན་ཅིག་སྐྱེས་དགའ་ཉིད་ནི་དོན་དམ་ལྷན་
ཅིག་སྐྱེས་པའོ། །དེ་ནས་ཐིག་ལེ་དེ་འཆོར་འཆོར་འདྲ་ན་གྱེན་ལ་ཟློག་པ་དང་རྩ་
དམིགས་སུ་གདམ་པ་ལ་སོགས་པ་བྱས་ཏེ་རྗེས་ཐོབ་ཀྱི་དུས་སུ་སོང་བས་དགའ་
བྲལ་དགའ་བའོ། །ཆགས་བྲལ་ནི་གོང་གི་དགའ་བའི་དུས་ཀྱི་ཉམས་མྱོང་དེ་ལ་
རྟོག་དཔྱོད་པའོ། །
ད་ནི་གང་ཟག་ཆགས་བྲལ་རབ་ཏུ་བྱུང་པའི་དགེ་སློང་ངམ་ཚངས་པར་
སྤྱོད་པའི་དགེ་བསྙེན་ཞིག་གིས་གཏུམ་མོ་ལ་བརྟེན་ནས་སྒོམ་པའི་དབང་དུ་བྱས་
238 -228



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ན་དང་པོ་སྟན་བདེ་བའི་སྟེང་དུ་ལུས་བཅོས་རླུང་ནང་དུ་བསྡིགས་པའི་དུས་སུ་
དགའ་བ་བདེ་བ་ཅུང་ཟད་ནི་རྣམ་རྟོག་རགས་ལ་བདེ་བ་ཆུང་བས་སོ། །དེ་ནས་
གཏུམ་མོ་དེས་ལྟེ་བ་ནས་དངོས་སུ་ནི་མེ་འབར་ལ་ཁད་པའི་དུས་སུ་བདེ་བ་གོང་
པས་ཆེ། །རྣམ་རྟོག་ཆུང་བས་མཆོག་ཏུ་དགའ་བ་དེ་ལས་ལྷག་གོ །དེ་ནས་ལྟེ་བའི་
མེས་སྤྱི་བོའི་ཧཾ་ལས་ཐིག་ལེ་ཕབ་སྟེ་ལྟེ་བའི་མེ་ཤེས་རབ་སྟོང་པ་བྱང་སེམས་
ཐབས་བདེ་བ་དེ་གཉིས་འདྲེས་པས་བདེ་བ་མི་རྟོག་པའི་ཉམས་དེ་ལ་ལྷག་མ་ལྷན་
ཅིག་སྐྱེས་དགའ་ཉིད་དོ། །
དེ་ནས་དེ་ལས་སྐྱོ་ན་ཏིང་ངེ་འཛིན་བཏང་སྟེ་རྗེས་ཐོབ་ཀྱི་དུས་སུ་ང་ལ་
ཆུས་འཆོས་པའི་དུས་སུ་ནི་ཉམས་མྱོང་དེ་འདྲ་བ་འབྱུང་
། གཏུམ་མོ་འབར་ལ་ཁད་
པའི་དུས་སུ་ཉམས་མྱོང་དེ་འདྲ་བ་ཞིག་བྱུང་
། བསྒོམ་པ་དངོས་གཞིའི་དུས་སུ་དེ་
འདྲ་བ་ཞིག་བྱུང་སྙམ་པའི་རྟོག་དཔྱོད་ཀྱི་བློ་དང་བཅས་པ་དེ་ལ་དགའ་བྲལ་
དགའ་བ་ཆགས་བྲལ་ཡིན་ནོ། །
ད་ནི་བཞི་པ་རྟོག་བཅས་གསུམ་པ་དོར་ནས་རྟོག་མེད་བཞི་པ་ཉམས་སུ་
བླང་བ་འཐད་པ་དང་བཅས་པའོ། །དེ་ལ་ཡང་ནང་གསེས་ཆོས་གསུམ་ཡོད་
ལས་དང་པོ་སྤྱིར་བསྟན་པས་ནི་དང་པོ་རེག་པར་འདོད་པ་ནི་རང་ལུས་གཞན་
ལུས་གཉིས་ཀ་ལ་དགའ་བའི་དུས་སུ་བདེ་བ་དེ་ལྟ་བུ་གཅིག་འདོད་པ་ལ་དང་
རེག་པར་འདོད་པ་དང་ཞེས་པའོ། །དེ་ནས་མཆོག་དགའི་དུས་སུ་ཡང་རང་ལུས་
གཞན་ལུས་གཉིས་ཀ་ལ་བདེ་བདེའུ་ཞིག་འདོད་པས། གཉིས་པ་བདེ་བ་འདོད་པ་
དང་ཞེས་སོ། །དེ་ནས་རང་ལུས་གཞན་ལུས་གཉིས་ཀ་ལ་བསྒོམ་པ་དངོས་ག
ས་གཞིའི་
བཏང་པའི་དུས་སུ་རྗེས་ཐོབ་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པ་དེ་ལ་
པ་
238 +229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༡༧༽
གསུམ་པ་འདོད་ཆགས་འཇིག་པ་ཉིད་དོ། །དེས་ན་ཞེས་པ་དགའ་བ་གསུམ་པོ་
སྐྱོན་ཅན་དུ་འདུག་པ་དེ་ནའོ། །བཞི་པ་བསྒོམ་པ་ནི་ཟག་པ་མེད་པ་ལྷན་ཅིག་སྐྱེས་
པའི་ཡེ་ཤེས་དེ་བསྒོམ་པར་བྱའོ། །
ད་ནི་གསུམ་པོ་སྐྱོན་ཅན་ཡང་བྱ་བ་ཡིན་པའི་འཐད་པ་ནི། མཆོག་ཏུ་
དགའ་བ་ནི་བདེ་བ་འདི་ལས་ལྷག་པ་མེད་སྙམ་པ་དེ་སྲེད་པར་བརྗོད་ཅེས་འཁོར་
བར་སྐྱེ་བོའི་ཆོས་སུ་འདུག་པའོ། །དགའ་བྲལ་ལས་ནི་ཞེས་པ་དགའ་བ་གསུམ་
པོ་དེ་ལ་རྟོག་དཔྱོད་ཀྱི་བློ་དང་བཅས་ཤིང་ཞེན་པ་ལ་མཐར་ཐུག་ཏུ་བྱས་པའོ། །དེ་
ནི་མྱ་ངན་འདས་ཏེ་ཞི་བ་ ཕྱོགས་གཅིག་པར་འདུག་པའོ། །དབུ་ མ་ནི་མཆོག་
དགའ་དང་དགའ་བྲལ་དང་པོ་གཉིས་པོ་དེའི་དབུ་མ་དགའ་བ་ཙམ་ཉིད་དེ་སྲིད་པ་
དང་ཞི་བ་གཉིས་གར་འགྲོ་བའི་སྐྱོན་ཅན་གསུམ་པོ་འདིས་ལྷན་ཅིག་སྐྱེས་པ་ལ་
སྤངས་པས་ན་བཞི་པ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་བླང་བྱ་ཡིན་ནོ། །
ད་ནི་བཞི་པ་ཉམས་སུ་བླང་བྱ་ཡིན་པའི་འཐད་པ་ནི་བཞི་པ་དངོས་པོ་
གཤིས་ཀྱི་ཆོས་དེ་ལ་འདོད་ཆགས་མེད་ཅིང་ཟེར་ཞེས་པ་མཆོག་དགའི་སྐྱོན་མེད་
པའོ། །ཆགས་བྲལ་མེད་ཅིང་ཞེས་པ་དགའ་བྲལ་གྱི་སྐྱོན་མེད་པའོ། །དབུ་མ་ནི་
མཆོག་དགའ་དང་དགའ་བྲལ་གཉིས་མ་ཡིན་པའི་དགའ་བ་ཙམ་དུ་ཡང་དམིགས་
པར་མི་འགྱུར་རོ། །འདི་ལ་ལྷན་ཅིག་སྐྱེས་པའི་ཡེ་ཤེས་དངོས་གཞི་འདི་ལའོ། །
ཐབས་མེད་ན་སྐྱེས་བུའི་བྱེད་པའམ་མཆོག་དགའ་འམ་དངོས་པོར་འཛིན་པ་མེད་
པའོ། །ཤེས་རབ་མེད་ནི་བཙུན་མོ་བྱ་བའམ་དགའ་བྲལ་མེད་པའོ། །འོ་ན་སྤྲོས་
མེད་དངོས་པོ་གཤིས་ཀྱི་ཆོས་དེ་ཇི་ལྟ་ཡིན་ན། །ཡང་དག་པའི་སྒྲོ་སྐུར་གཉིས་དང་
བྲལ་བའི་བདེ་སྟོང་དབྱེར་མེད་ལ་བྱའོ། །དེ་ཉིད་སྣང་བ་ནི་བདེ་བ་གསལ་བ་སྟོང་
238 -230



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པ་དེ་རྣམས་ཐ་མི་དད་པའོ། །
ད་ནི་ལྔ་པ་གཉིས་མེད་ཕྱག་རྒྱ་ཆེན་པོའི་དོན་དེ་བླ་མའི་མན་ངག་གིས་
རྟོགས་པར་འགྱུར་བ་ནི། འོ་ན་ལྷན་ཅིག་སྐྱེས་པའི་ཡེ་ཤེས་དེ་ཐབས་ཇི་ལྟར་བྱས་
ནས་རྒྱུད་ལ་སྐྱེ་བར་བྱ་ཞེ་ན། སློབ་དཔོན་ལྟ་བུ་ཞིག་ལྷན་ཅིག་སྐྱེས་པའི་ཡེ་ཤེས་
རྟོགས་པའི་གང་ཟག་གཅིག་ལ་སློབ་མ་ལྟ་བུ་དེ་མ་རྟོགས་པའི་གང་ཟག་གཅིག་
གིས་ཁྱེད་ཀྱིས་རྟོགས་པའི་ཡེ་ཤེས་དེ་ཤོད་བྱས། དེས་ལྷན་ཅིག་སྐྱེས་པའི་ཡེ་
ཤེས་དེ་བདེ་བ་གསལ་བ་སྟོང་པ་ཐ་མི་དད་པ་ཡིན་ན་དོན་རང་གི་མཚན་ཉིད་
གོའམ་ཞེ་ན། གཞན་གྱིས་བརྗོད་མིན་ཞེས་ཏེ་ཚིག་ཏུ་བརྗོད་པས་གོ་བ་མིན་ནོ། །
འོ་ན་བརྗོད་པས་མི་གོ་ན་རང་ལ་མེད་པ་མིན་ནམ་ཞེ་ན། ཚེ་ཐོག་མ་མེད་པ་ནས་
རང་ཆས་སུ་འགྲོགས་པས་ན་ལྷན་ཅིག་སྐྱེས་སོ། །འོ་ན་དེ་ལྟར་རང་དང་འགྲོགས་
ནས་གནས་ན་སྤྱི་བོའི་གཙུག་ནས་རྐང་མཐིལ་གྱི་བར་ལ་མི་འདའ་བས། འདི་
ཡིན་ནམ་འདི་མིན་ནམ་བྱས་ནས་ཡིད་དཔྱོད་ཀྱིས་བཙལ་ན་རྙེད་དམ་བྱས་པ་ལ།
དེ་ནི་གང་དུ་ཡང་ནི་མི་རྙེད་དོ་ཞེས་སོ། །འོ་ན་ལྷན་ཅིག་སྐྱེས་པའི་ཡེ་ཤེས་དེ་
བཟང་ཡང་ཕན་མི་འདུག་སྟེ་གཞན་གྱིས་བརྗོད་དུ་བཅུག་པས་ཀྱང་མི་གོ །
རང་ལ་མེད་དམ་བྱས་ན་ལྷན་ཅིག་སྐྱེས་ཟེར། འོ་ན་རང་གི་བཙལ་ན་རྙེད་
དམ་བྱས་ན་མི་རྙེད་དེ་ཟེར་ནས་རྟོགས་པའི་ཐབས་མི་འདུག་གོ་བྱས་པ་ལ། རང་
སྟོབས་དང་གཞན་སྟོབས་གཉིས་ཀྱི་སྒོ་ནས་རྟོགས་པར་སྟོན་པ་ནི། གཞན་སྟོབས་
ལ་བླ་མ་ནི་བླ་མ་སངས་རྒྱས་ནས་བརྒྱུད་པ་མ་ཆད་པའོ། །དུས་ཐབས་བསྟེན་ནི་
ལོ་དང་ཟླ་བར་མཎྜལ་དང་དྲིལ་ཕྱིས་ཀྱི་སྒོ་ནས་བླ་མ་མཉེས་པར་བྱས་པའོ། །
རང་སྟོབས་ནི་བདག་གི་བསོད་ནམས་ནི་རང་གི་ཚེ་ཐོག་མ་མེད་པ་ནས་བསོད་
238-231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ནམས་བསགས་པས་བླ་མ་དམ་པ་དང་ཕྲད། ཕྲད་པས་མི་ཆོག་སྟེ་བླ་མ་དམ་པའི་
གདམས་ངག་ཐོབ་དགོས་པའོ། །བླ་མ་བསྟན་པའི་གདམས་ངག་དེ་ལ་བརྟེན་ནས་
ཡེ་ཤེས་མི་སྐྱེ་མི་སྲིད་པས་དབང་བཞི་གསུམ་གྱི་དུས་སུ་ཤེས་པར་བྱ་ཞེས་སོ། །དེ་
ཡང་ཤེས་ལུགས་ནི་དཔེར་ན་ཚྭ་མ་མྱོང་པ་ཞིག་ལ་ཚྭ་ཞེས་བྱ་བ་ཁ་དོག་ནི་འདི་ལྟ་
བུ་ཞིག་ཡོད། །དབྱིབས་ནི་འདི་ལྟ་བུ་ཞིག་འདུག །ཟས་ གང་ལ་བཏབ་ཀྱང་རོ་
མཆོག་དང་ལྡན་པ་ཞིག་ཡོད་བྱས་ན་བཟང་པོ་ཞིག་ཡོད་པར་འདུག་པ་ལས་དོན་
རང་གི་མཚན་ཉིད་མི་གོ །དེ་ནས་གཞན་ཞིག་གིས་ཚྭ་དེ་ལག་ཏུ་བླངས་ནས་ཁ་
དོག་དང་དབྱིབས་གཏན་ལ་འབེབས། བལྡད་པས་རོ་གཏན་ལ་འབེབས། ད་ལྟ་
ཚུ་འཆའ་འཆའ་བ་ཞིག་གིས་ཚྭ་འཆའ་བར་བསྒོམས་ན་ད་ལྟ་རང་ཁ་ཆུ་ལྷུག་གིས་
འོང་བ་དང་འདྲ་བར་ལྷན་ཅིག་སྐྱེས་པའི་ཡེ་ཤེས་དེ་བརྗོད་པས་མི་གོ་བར་ཚྭ་
བཤད་པ་དང་འདྲ། ཚྭ་ཉམས་སུ་མྱོང་པ་དང་འདྲ་བ་དབང་བཞི་གསུམ་དུ་ཤེས་
པར་བྱའོ། །དེ་ཚྭ་རྡོག་མ་གཅིག་གིས་ཚྭ་ ཐམས་ཅད་ཀྱི་རོ་གཏན་ལ་འབེབས་
པའམ། བུ་རམ་རྡོག་མ་གཅིག་གིས་བུ་རམ་ཐམས་ཅད་ཀྱི་རོ་ཤེས་པ་དང་འདྲ་
བར་འདིར་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་དེ་ཤེས་ན་ཆོས་ཐམས་
ཅད་ ཀྱི་དེ་ཁོ་ན་ཉིད་ཤེས་པར་འགྱུར་ རོ་ ཞེས་ བྱ་ བ་ ཡིན་ པས་ སོ། །དེ་ སྤྲིན་
མཐོངས་ཀྱི་ཟླ་བ་དང་འདྲ་བར་ཤེས་པར་བྱའོ། །
དཔེར་ན་སྤྲིན་ཕག་ཏུ་ཟླ་བ་སོང་བ་བཞིན་དུ་ཟླ་བའི་ཁ་དོག་དང་དབྱིབས་
དང་ཚེས་གྲངས་གཏན་ལ་མི་ཕེབས། སྤྲིན་གྱི་མཐོངས་སུ་བྱུང་པའི་དུས་སུ་ཟླ་
བའི་ཁ་དོག་དང་དབྱིབས་དང་ཚེས་གྲངས་གཏན་ལ་ཕེབས་པ་དང་འདྲ་བར་
དབང་བཞི་གསུམ་གྱི་དུས་སུ་རྟོག་བཅས་ཀྱི་གསེབ་ཏུ་རྟོག་མེད་ལྷན་ཅིག་སྐྱེས་
238 ---232



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའི་
་ཉམས་སྐྱེའོ། །དེ་རྟོགས་པར་ཅང་འགྱུར་རམ་བྱས་པ་ལ། དཔེར་ན་མེ་ཤེལ་
སྐྱོན་མེད་པ། ཉི་མ་སྤྲིན་གྱིས་མ་སྒྲིབ་པ། སྤྲ་བ་རླན་དང་བྲལ་བ་གསུམ་ལས་མེ་
བྱུང་བ་དེ་སུས་ཀྱང་དགག་པར་ནུས་པ་མ་ཡིན། དེ་དང་འདྲ་བར་ཉི་མ་སྤྲིན་གྱིས་
མ་སྒྲིབ་པ་དང་འདྲ་བར་སངས་རྒྱས་ནས་བརྒྱུད་པ་མ་ཆད་པའི་བླ་མའོ། །མེ་ཤེལ་
སྐྱོན་དང་བྲལ་བ་དང་འདྲ་བར་བླ་མའི་གདམས་ངག་སྒྲོ་སྐུར་དང་བྲལ་བའོ། །སྨྲ་
བ་རླན་དང་བྲལ་བ་དང་འདྲ་བའི་སློབ་མ་ལ་ཚེ་ཐོག་མ་མེད་པ་ནས་ཚོགས་
བསོགས་པས་བླ་མ་སངས་རྒྱས་ཀྱི་འདུ་ཤེས་སུ་ལྟ་བར་འོང་བས་སོ། །དེ་རྣམས་
ཚོགས་པ་ལས་ལྷན་ཅིག་སྐྱེས་པའི་ཡེ་ཤེས་སྐྱེ་བ་དེ་དགག་པར་མི་ནུས་པས་སོ། །
ད་ནི་དྲུག་པ་ཕྱག་རྒྱ་ཆེན་པོའི་དོན་དེ་བློ་ལ་བཞག་པའི་ཐབས་བསྟན་པ་
ནི་དམན་པ་འབྲིང་དང་ཞེས་པ་ཚིག་བཞིས་མདོར་བསྟན། དམན་པ་རྣམས་ནི་
ཞེས་པ་ན་མར་རྒྱས་པར་འཆད། དེ་མདོར་བསྟན་རྒྱས་བཤད་ཀྱི་ཚིག་ནི་ཀ་ཁའི་
འཁྲུགས་བསྡེབས་ཏེ་དམན་པ་རྣམས་ནི་ཕྲ་བའི་དོན་ནི་རྡུལ་ཕྲ་རབ་ལ་སོགས་
པའོ། །མཆོག་ནི་དངོས་པོར་བརྗོད་པར་བྱ་བ་ནི་རི་བོ་མཆོག་རབ་ལ་སོགས་པ་
རགས་པའོ། །དབུ་མ་གཉིས་ནི་སྤངས་པ་ཉིད་ནི་ཕྲ་བ་རྡུལ་ཕྲ་རབ་ཀྱང་མིན་
རགས་པའི་རི་བོ་མཆོག་རབ་ཀྱང་མིན་པའི་རྩིག་པ་དང་ཀ་བ་དང་སྣམ་བུ་དང་རེ་
ལྡེ་ལ་སོགས་པའོ། །གཞན་རྣམས་ཞེས་པ་ནི་མིག་ལ་སོགས་པའི་དབང་པོ་དྲུག་གོ །
གང་རྣམས་ཞེས་བྱ་བ་ནི་བརྟན་པར་སྦྱར་སྟེ་སྣོད་ཀྱི་འཇིག་རྟེན་ནོ། །དེ་རྣམས་
ཞེས་བྱ་བ་དེ་ནི་གཡོ་ཞེས་བྱ་བར་སྦྱར་ཏེ་ནང་བཅུད་ཀྱི་སེམས་ཅན་ནོ། །འདི་ཀུན་
ཞེས་བྱ་བ་དེ་ནི་ང་ཉིད་མེད་དེ་རགས་པ་རགས་པར་ཕྲ་བ་ཕྲ་བར་བར་པ་བར་
པར། ཐམས་ཅད་ལྷན་ཅིག་སྐྱེས་པར་རོ་གཅིག་པ་ལ་བྱའོ། །དེ་རྣམས་ཀྱིས་ལྟ་བ་
238 233



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྟན་ནོ། །
ད་ནི་སྒོམ་པ་བསྟན་པ་ནི། མཉམ་ཉིད་མཚུངས་པར་འདོད་པ་ནི་ཐམས་
ཅད་ལྷན་ཅིག་སྐྱེས་པར་འདྲེས་པ་ལ་བྱའོ། །མདོར་བསྟན་གྱི་རོ་མཉམ་པ་དེ་ཉིད་
སྒོམ་པ་ཡིས་ཞེས་པ་ནི། རོ་མཉམ་དེ་ཉིད་བསྒོམ་པ་ནའོ། །ཚིག་དེ་རང་གི་མཉམ་
བཤད་པས། །མཉམ་ཞེས་བྱ་བ་མཚུངས་པར་བརྗོད་ཞེས་ཏེ་ཆོས་ཐམས་ཅད་
ལྷན་ཅིག་སྐྱེས་པར་རོ་གཅིག་ཅིང་འདྲེས་པའོ། །དེ་ཡང་དཔེར་ན་ཆུ་དོང་དུ་ཁ་བ་
བབས་པའམ། ནམ་མཁའ་ལ་སྤྲིན་དེངས་པའམ་རྒྱ་མཚོ་ལ་འཁྱག་ཞུ་བ་ལྟ་བུ་སྟེ།
ལྷན་ཅིག་སྐྱེས་པ་དེ་རྟོགས་པའི་དུས་སུ་རྣམ་པར་རྟོག་པ་ཐམས་ཅད་རྟོག་མེད་
ལྷན་ཅིག་སྐྱེས་པར་རོ་གཅིག་བྱ་བ་ཡིན་ནོ། །རོ་བྱ་བ་དེ་བཤད་པས་དེའི་འཁོར་
ལོ་རོ་ཞེས་བརྗོད་ཞེས་ཏེ་བདེ་བའི་ཉམས་མྱོང་གིས་སྒྲོ་འདོགས་གཅོད་པས་སོ། །
སྒོམ་པ་ནི་བྱ་བ་དེ་བཤད་པས། བསྒོམ་པར་རོ་གཅིག་མཉམ་པ་ཉིད་ཅེས་ཏེ་
ཐམས་ཅད་ལ་ལྷན་ཅིག་སྐྱེས་པར་རོ་གཅིག་པའོ། །
ད་ནི་ལྟ་བ་དང་སྒོམ་པའི་མཇུག་བསྡུ་བ་ནི་འདིས་ནི་ཞེས་པ་ལྟ་བ་དང་
སྒོམ་པ་འདིས་ནིའོ། །དོན་གྱིས་བརྗོད་པར་བྱ་ནི་ལྷན་ཅིག་སྐྱེས་པའི་ཡེ་ཤེས་སོ། །
ད་ནི་བདུན་པ་ཕྱག་རྒྱ་ཆེན་པོ་རྟོགས་པའི་གང་ཟག་གིས་བལྟས་ན་ཐམས་
ཅད་དེ་ལས་བྱུང་ཞིང་དེའི་ཆེ་བ་བསྟན་པ་ནི་ལྷན་ཅིག་སྐྱེས་པའི་ཡེ་ཤེས་ཀྱི་ངང་ལས་
འགྲོ་བ་རིགས་དྲུག་པོ་ཐམས་ཅད་ཀྱང་བྱུང་
། ལྷན་ཅིག་སྐྱེས་པ་ང་ལས་བྱུང་། །
གནས་གསུམ་པོ་ཡང་ང་ལས་བྱུང་ནི་འདོད་ཁམས་གཟུགས་ཁམས་གཟུགས་མེད་
ཁམས་གསུམ་ཡང་བྱུང་བའོ། །ང་ཡིས་ནི་ལྷན་ཅིག་སྐྱེས་པའི་ཡེ་ཤེས་ང་ཡིས་སོ། །
འདི་ཀུན་ཁྱབ་ནི་ཁྱབ་བྱ་དེ་ཐམས་ཅད་ལ་ཁྱབ་པའོ། །འགྲོ་བ་འདི་ཀུན་ནི་སྣོད་བཅུད་
238-234



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཐམས་ཅད་ལྷན་ཅིག་སྐྱེས་པའི་ཡེ་ཤེས་དེ་ལས་ཕུང་པོ་གསུམ་པ་གཞན་མ་མཐོང་ངོ་
། །
ད་ནི་བརྒྱད་པ་དེ་ལྟར་བྱས་ནས་དུས་ཡུན་རིང་དུ་བསྒོམས་ན་བསོད་
ནམས་ཆུང་བའི་མི་ཡིས་ཀྱང་འགྲུབ་པར་བསྟན་པ་ནི། དེ་ལྟར་རྣལ་འབྱོར་པ་ནི་
རྟེན་གྱི་གང་ཟག་གོ །ཤེས་ནས་ནི་ལྟ་བ་ཕྱག་རྒྱ་ཆེན་པོར་ཤེས་པའོ། །ཤིན་ཏུ་
མཉམ་བཞག་ནི་བསྒོམ་པ་ལ་ཡང་ཕྱག་རྒྱ་ཆེན་པོའོ། །ཡང་གོམས་པ་ནི་སྤྱོད་པའོ། །
དེ་ལྟར་ལྟ་བ་སྒོམ་པ་སྤྱོད་པ་གསུམ་དང་ལྡན་པར་བརྩོན་འགྲུས་ཀྱིས་བསྒོམས་ནི་
བསོད་ནམས་ཆུང་པའི་མི་ནི་སྲོག་གཅོད་པ་རྫུན་སྨྲ་བ་མི་དགེ་བའི་ལས་བྱེད་པའོ། །
དེ་ལྟ་བུ་དེས་ཀྱང་དེ་ནི་འགྲུབ་པར་ཐེ་ཚོམ་མེད་དེ་འབྲས་བུ་འགྲུབ་པའོ། །དེ་ཡང་
མི་དགེ་བ་བྱེད་པས་འགྲུབ་པ་ནི་མིན་ཏེ། སྔོན་ཆད་བྱས་པ་ལ་འགྱོད་པ་བསྐྱེད་
ཕྱིས་མི་བྱེད་པར་དམ་བཅས་ཏེ་བསོད་ནམས་བསྒྲུབ་པའོ། །
ད་ནི་དགུ་པ་སྤྱོད་ལམ་
པ་སྤྱོད་ལམ་ཐམས་ཅད་དུ་ལྷན་ཅིག་སྐྱེས་པའི་ཉམས་མྱོང་དེང་
མི་འབྲལ་བར་བསྒོམ་པ་ནི། ཟས་བཟའ་བ་དང་སྐོམ་བཏུང་བ་དང་བླུགས་པ་དང་
ཁྲུས་བྱེད་པོ་དང་གཉིད་ཉལ་བ་དང་
། ལོག་པ་ནི་གཉིད་སད་པ་དང་
།
དཔའ་ ནི་ ཡིད་ ལ་ ཅི་ སེམས་ པའོ། །དེ་ ཀུན་ གྱི་ དུས་ ཐམས་ཅད་ དུ་ཅུང་ ཟད་
དཀྲུགས་ཏེ་བསྒོམ་པར་བྱ་ཞེས་སོ། །དེ་ནས་གོང་གི་གང་ ཕྱིར་ནི་སྒོམ་ པ་ དེ་
དགོས་པ་གང་གི་ཕྱིར་བསྒོམ་ཞེ་ན། གོང་གི་ཕྱག་རྒྱ་ཆེན་པོ་ནི་མཆོག་གི་དངོས་
གྲུབ་བོ། །དེ་མངོན་པར་ཐོབ་པར་འདོད་པས་སོ། །དེ་བསྒོམས་པས་མངོན་དུ་
འགྱུར་རིམ་ཞེ་ན། དེ་ནས་མངོན་དུ་འགྲོ་བར་འགྱུར་རམ་ཞེ་ན། དེ་ནས་མངོན་དུ་
འགྲོ་བར་འགྱུར་ཏེ་ཐོབ་པར་འགྱུར་པའོ། །དེ་ཡང་བསྒོམ་ལུགས་ཡིད་ཀྱིས་མི་
བསྒོམས་ན་ཡིད་ཀྱི་ཕྱོགས་གཅིག་ལ་བརྟེན་པའི་བསྒོམ་པས་མི་འོང་བའོ། །འོ་ན་
238 235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བྱས་པ་ལ་འགྲོ་བ་ཐམས་ཅད་ལྷན་ཅིག་སྐྱེས་པར་བསྒོམ་པ་ཡིན་ནོ། །དེས་ཀྱང་
སྤྱིར་ཉམས་མྱོང་རྟོགས་པའི་ཐབས་རྩ་རླུང་ལ་སོགས་པ་ལ་བརྟེན་ནས་བསྒོམ། དེ་
ནས་ཕྱིས་མཉམ་བཞག་རྗེས་ཐོབ་མེད་པར་འགྲོ་དགོས་པའོ། །
དེ་ལྟར་མཉམ་བཞག་ རྗེས་ཐོབ་འདྲེས་ཙ་ན། ཆོས་ཐམས་ཅད་ནི་སྣང་
གྲགས་ཀྱི་ཆོས་སོ། །ཡོངས་ཤེས་ནི་ཟག་མེད་ལྷན་ཅིག་སྐྱེས་པར་རོ། །དེ་ལྟར་
རྟོགས་ཙ་ན་བསྒོམ་པ་ཉིད་ནི་ཞེས་པ་ཡིད་ཀྱི་ཕྱོགས་གཅིག་ལ་གཏད་པའི་སྒོམ་
པའོ། །བསྒོམ་པ་མིན་ནི་དེ་སྒོམ་པ་གཤའ་མར་མི་འདུག་བྱས་པའོ། །དེ་བས་ན་
བརྟན་དུ་ནི་སྣོད་ཀྱི་འཇིག་རྟེན་ནོ། །གཡོ་བའི་དངོས་པོ་ནི་བཅུད་ཀྱི་སེམས་ཅན་
ནོ། །དེས་མདོར་བསྟན་རྒྱས་པར་བཤད་པ་ནི་བརྟན་པ་བཤད་པས་སོ། །རྩ་ལྟུག་
འཁྲི་ཤིང་ནི་སྣོད་ཀྱི་འཇིག་རྟེན་ནོ། །གཡོ་བ་བཤད་པ། ལ་སོགས་པས་ཞེས་དེ་
ནས་བཅུད་ཀྱི་སེམས་ཅན་ནོ། །དངོས་པོའི་རང་བཞིན་ལས་ནི་སྣང་གྲགས་ཀྱི་
ཆོས་སོ། །དམ་པའི་དེ་ཉིད་ངེས་བསྒོམ་ནི་ཟག་མེད་ལྷན་ཅིག་སྐྱེས་པའི་བདེ་བ་
ངེས་པར་བསྒོམ་པར་བྱའོ་ཞེས་སོ། །འོ་ན་དེ་ལྟར་བསྒོམ་ཆེན་པ་དེ་སུས་བསྒོམ་
ཞེ་ན། གོང་གི་བདག་གིས་ཞེས་སོ། །
འོ་ན་བདག་ལ་སོགས་པ་གཅིག་གིས་སྣང་གྲགས་ཀྱི་ཆོས་ལ་སོགས་པ་
ཞིག་བསྒོམ་དུ་མི་བཏུབ་བོ་ཞེ་ན། དེ་རྣམས་དམ་པ་ཅིག་ཡོད་མིན་ཏེ་དོན་དམ་
པར་ན་དེ་རྣམས་རང་རྒྱུད་དུ་གྱུར་པ་གཅིག་ཀྱང་ཡོད་པ་མ་ཡིན་པས་སོ། །ཡང་
དག་པར་རང་རིག་པས་བདེ་བ་ཆེན་པོ་ཉིད་དུ་གནས་པས་སྣང་གྲགས་ཀྱི་ཆོས་
ཐམས་ཅད་བསྒོམ་དུ་བཏུབ་བོ། །དཔེར་ན་ས་དྲོད་ལ་ཕེབས་པའི་དུས་སུ་འདི་ཚོ་
སྔོན་པོར་བྱ་འདི་ཚོ་སྐྱ་བོར་གཞག་པ་ཡོད་དམ། དེ་བཞིན་དུ་ཟག་མེད་རྟོགས་
238 -236



དཔལ་དགྱེས་པ་རྡོ་རྗེའི་བཤུད་འབུམ་ནོར་བུའི་སྒྲོན་མེ།
པའི་དུས་སུ་ཐམས་ཅད་ཟག་མེད་དུ་འཆར་ཏེ་འདི་ཚོ་ནི་ཟག་མེད་དུ་བཏང་འདི་
ཚོ་ནི་རྣམ་རྟོག་རང་རྒྱུད་པར་གཞག་བྱ་བ་མེད་དོ། །དེ་ལྟར་བསྒོམས་པས་ཅིར་
འགྱུར་ཞེ་ན། རང་རིག་ནས་ནི་ཞེས་པ་རང་ གིས་ལྷན་ཅིག་སྐྱེས་པ་རྟོགས་པས་
བྱང་ཆུབ་འགྱུར་ཏེ་དེ་ལྟར་རྟོགས་པས་དེ་ལ་བྱང་ཆུབ་ཞེས་བྱ། དངོས་གྲུབ་ཐོབ་
ཞེས་བྱ། སངས་རྒྱས་ཐོབ་ཞེས་དེ་ལ་བྱའོ། །དེ་ཉིད་ཕྱིར་ན་རང་ རིག་ཕྱིར་ན་
བསྒོམ་པའང་དེ་ཉིད་ཡིན་ནོ། །རང་གིས་རིག་པའི་འགྱུར་བ་ནི་རང་གིས་བདེ་
སྟོང་དེ་རྟོགས་པ་ལ་བྱའོ། །དམན་པ་ལས་ནི་ཞེས་པ་སྣང་གྲགས་ཀྱི་ཆོས་ཐམས་
ཅད་བདེ་སྟོང་དུ་དམན་ཅིང་བསྒོམས་པ་ལས་ཟག་མེད་ལྷན་ཅིག་སྐྱེས་ པས་
བབས་ནས་ལས་སྐྱེས་ཏེ་ཞེས་སོ། །དེ་བས་ན་རང་གིས་འཕྲོག་ཅིང་ནི་ལྷན་ཅིག་
སྐྱེས་པའི་ཡེ་ཤེས་དེ་རྟོག་པར་བྱེད་རང་གིས་སྐྱེད་པར་ཡང་བྱེད་དོ། །དེ་ལྟར་
རྟོགས་པ་ཙམ་ནས་ རང་ཉིད་རྒྱལ་པོར་ཡང་འདུག །རང་ཉིད་གཙོ་བོར་ཡང་
འདུག་པའོ། །འོ་ན་དེ་ལྟ་བུའི་བསྒོམ་ཉམས་དེ་བསྐྱེད་རིམ་བསྒོམས་པའི་ཉམས་
དང་འདྲའམ་ཞེ་ན། འདོད་ཆགས་ནི་སྣང་བ་མཐའ་ཡས་བསྒོམས་པའི་སྒོམ་ཆེན་
ནོ། །ཞེ་སྡང་ནི་མི་བསྐྱོད་པའོ། །ཕྲག་དོག་ནི་དོན་ཡོད་གྲུབ་པའོ། །གཏི་མུག་ནི་
རྣམ་པར་སྣང་མཛད་དོ། །ང་རྒྱལ་ནི་རིན་ཆེན་འབྱུང་ལྡན་བསྒོམས་པའི་སྒོམ་ཆེན་
ནོ། །དེ་ཀུན་དེ་གནས་ཉམས་དགའ་བ་ནི་དེ་རྣམས་སྒོམ་པ་ནི་འཇིག་རྟེན་གྱི་
ཉམས་དགའ་བའི་ཚུལ་དུ་འདུག་པའོ། །བསྐྱེད་རིམ་གྱི་བདེ་བས་ལྷན་ཅིག་སྐྱེས་
པའི་ཉམས་མྱོང་ལ་འཆར་དགོས་ན་བཅུ་དྲུག་གི་ཆར་ཡང་མི་ཕོད་དོ། །ཞེས་སོ། །
ད་ནི་དོན་བཅུ་པ་སྲིད་པ་ལུགས་འབྱུང་དང་ལུགས་ཟློག་གི་མཚན་ཉིད་
བསྟན་པ་ནི། དེ་ལ་སྲིད་པ་ལུགས་ནས་འབྱུང་བ་དང་
། སྲིད་པ་ལུགས་ནས་ཟློག་
238 -237



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་ལས། དང་པོ་ལུགས་ནས་འབྱུང་བ་ནི། ཆོས་འབྱུང་ལས་སྐྱེས་ནི་སྟོང་པ་འོད་
གསལ་བའོ། །འོ་ན་སེམས་སྟོང་པ་འོད་གསལ་དེ་ལ་ལུས་དངོས་པོ་ཇི་ལྟར་བྱུང་
ན། སྐྱེས་པའི་ཡེ་ཤེས་ནི་ཞེས་པ་སྟོང་པ་འོད་གསལ་ལས་སྣང་པ། དེ་ལས་སྣང་
བ་མཆེད་པ། དེ་ལས་སྣང་བ་ཉེ་བར་ཐོབ་པའོ། །དེ་ལས་བསྐལ་པ་དང་པོའི་མི་
འབྱུང་སྟེ། དེ་ཡང་གཟུགས་བཟང་བ་ཡིད་ཀྱི་གཟུགས་ཡན་ལག་དང་ཉིང་ལག་
ཐམས་ཅད་ཚང་པ། དབང་པོ་མ་ཚང་བ་མེད་པ། མཛེས་པ་ཁ་དོག་དང་ལྡན་པ།
རང་འོད་དང་ལྡན་པ། ནམ་མཁའ་ལ་འགྲོ་བ་ཟས་སུ་དགའ་བ་ཟ་བ། ཚེ་རིང་པ་
དེ་ལྟ་བུ་ཡུན་རིང་དུ་གནས་སོ། །མཁའ་མཉམ་ལྷན་ཅིག་ནི་སྣང་བ་གསུམ་པོ་དེ་
དང་འོད་གསལ་སྟོང་པ་དེ་དབྱེར་མེད་པའོ། །ཐབས་དང་བཅས་ནི་བསྐལ་པ་དང་
པོའི་མི་དེས་སའི་རོ་སྦྲང་རྩི་འདྲ་བ་ཞིག་ཡོད་པའི་དྲི་བསྣམས་རོ་མྱོངས་ཤིང་ཟོས་
སོ། ཁམ་གྱི་ཟས་ཟ་བའི་འགོ་ཡང་དེ་ནས་བཙུགས་པ་ཡིན་ནོ། །དེ་ལ་ཡུན་རིང་
པོ་སྤྱད་པས་ལུས་ལྕི་བ་དང་རོང་རོང་པོར་གྱུར་ཏེ་རང་འོད་ཀྱང་ནུབ་པོ། །དེ་ནས་
མུན་པར་སོང་བ་ལ་ལས་ཀྱི་སྟོབས་ཀྱིས་ཉི་ཟླའི་འོད་བྱུང་
། །དེ་ནས་སའི་རོ་དེ་
ཡང་ནུབ་པར་གྱུར་ཏོ། །
དེ་ནས་སའི་ཞག་བྱུང་སྟེ་ཟོས། ཕྱིས་དེ་ཡང་ནུབ། དེ་ནས་མྱུ་གུའི་ཚལ་
བྱུང་ཏེ་དེ་ལ་ཆགས་པར་གྱུར་ནས་ཟོས་སོ། །དེ་ཡང་ཕྱིས་ནུབ། དེ་ནས་མ་རྨོས་ཀྱི་
ལོ་ཐོག་བྱུང་ཏེ་ཡང་ཟོས། དེ་ནས་ཕྱིས་འབྲས་ས་ལུ་བྱུང་ནས་དེ་ཟོས་སོ། །ཟས་དེ་
ཤིན་ཏུ་རགས་པས་དྲི་ཆེན་དྲི་ཆུ་བྱུང་ཏེ་ཕོ་མོའི་དབང་པོའི་སྒོ་དེ་དོད་དོ། །དེ་ནས་
ཕོ་དང་མོ་ཕན་ཚུན་དུ་བལྟ་བ་དང་རྒྱུད་ལ་ཉོན་མོངས་པ་ཡོད་པས་འདོད་ཆགས་
སྐྱེས་ནས་འདོད་ཆགས་ཀྱི་འགོ་ཡང་དེ་ནས་བྱུང་བ་ཡིན་ནོ། །དེ་ཡང་འབྲས་ས་ལུ་
238 238



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནང་བརྔས་ནུབ་སྐྱེ་ནུབ་བརྔས་ནང་སྐྱེ་བ་ལ་ལེ་ལོ་ཅན་ཞིག་གིས་གསོག་འཇོག་
བྱས་པས། གཞན་རྣམས་ ཀྱིས་ ཀྱང་ ཐབས་ གཅིག་ཏུ་ཟེར་ནས་ གསོག་འཇོག་
ཐམས་ཅད་ཀྱིས་བྱས་སོ། །དེ་ལྟར་བདག་ཏུ་འཛིན་པ་བྱས་པས་འབྲས་ས་ལུ་ཡང་
སྐྱེར་མ་བཏུབ་བོ། །དེ་ནས་ཞིང་བགོས་ཏེ་རྨོ་བརྐོ་ལ་བརྟེན་ནས་ལོ་ཐོག་སྐྱེས་པ་
བྱུང་པ་འདི་ཡིན་ནོ། །དེ་ཡང་ཕོ་མོ་གཉིས་གཅིག་ལ་གཅིག་བལྟ་བ་དང་དགོད་པ་
དང་འཇུ་བ་དང་འཁྲིག་པ་སྤྱོད་པ་བྱུང་པས་དེ་ལ་གཅིག་ལ་གཅིག་གིས་ལྟད་མོ་
བྱས་པས་ཁང་པ་འདི་ངོ་ཚའི་ཁང་པར་བརྩིགས་པ་ཡིན་ནོ། །དེ་ལྟར་འཁྲིག་པ་
བྱས་པ་ལས་མ་དང་ཕའི་ཁུ་ཁྲག་ལས་བར་དོ་ཞུགས་ཏེ་ལུས་བསྐྱེད་དེ་ལུས་དེ་
ཡང་ཆེན་པོ་བཞི་ལས་བསྐྱེད་པ་དང་
། དུམ་བུ་དང་ཆ་ཤས་ལས་བསྐྱེད་པ་དང་
།
རང་རིག་པ་བདེ་བ་ཆེན་པོ་ལས་བསྐྱེད་པའོ། །དེ་ཡང་ཐབས་ནི་ཕའོ། །ཤེས་རབ་
ནི་མའོ། །རང་བཞིན་ལས་ནི་སྙོམས་འཇུག་བྱས་པའི་ཁུ་ཁྲག་ལ་བར་དོའི་ཤེས་པ་
ཞུགས་ནས་ལུས་བསྐྱེད་དེ། དེ་ནས་འཇིག་རྟེན་གསུམ་ནི་ས་འོག་ས་སྟེང་ས་བླ་སྟེ་
དེ་གསུམ་དེ་ལས་སྐྱེས་ཏེ་ཁུ་ཁྲག་གོ །
ད་ནི་སྲིད་པ་ལུགས་ལས་ཟློག་པ་ནི། ལུགས་འབྱུང་གི་དུས་དེ་སྦྱང་གཞི།
དེའི་སྦྱོང་བྱེད་དུ་ལུགས་ཟློག་ནི་བསྐྱེད་རིམ་མོ། །དེ་ཡང་གནས་སྐབས་ལྔ་ལས་
བསྐྱེད་པ་དེ་སྦྱང་གཞི། དེའི་སྦྱོང་བྱེད་དུ་མངོན་པར་བྱང་ཆུབ་པ་ལྔ་པའོ། །ཆེན་པོ་
བཞི་ལས་བསྐྱེད་པ་དེ་སྦྱངས་གཞི། དེའི་སྦྱོང་བྱེད་དུ་མཚམས་ཀྱི་ལྷ་མོ་བཞིས་མྱ་
ངན་གྱི་གླུས་བསྐུལ་བའོ། །རང་རིག་པ་བདེ་བ་ཆེན་པོ་ལས་བསྐྱེད་པ་དེ་སྦྱང་
གཞི། སྦྱོང་བྱེད་དུ་དྲི་ཟ་ཉེ་བར་ཞུགས་པའོ། །དུམ་བུ་དང་ཆ་ཤས་ལས་བསྐྱེད་པ་
དེ་སྦྱང་གཞི། དེའི་སྦྱོང་བྱེད་དུ་བསྐྱེད་རིམ་ཞི་བ་རྣལ་དུ་སྒོམ་པའོ། །དེ་ནི་ལུས་ཀྱི་
238 -239



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྦྱང་གཞི་སྦྱོང་བྱེད་ཡིན་ནོ། །སེམས་ཀྱི་སྦྱང་གཞི་སྦྱོང་བྱེད་ནི། ཐ་མལ་རྣམ་རྟོག་
མི་དྲན་དགུ་དྲན་དེ་ སྦྱང་ གཞི། དེའི་ སྦྱོང་བྱེད་དུ་གཏུམ་མོ་སྒོམ་པའོ། །གཉིད་
མཐུག་པོ་དེ་སྦྱང་གཞི། དེའི་སྦྱོང་བྱེད་དུ་གཉིད་དང་བསམ་གཏན་བསྲེ་བའོ། །རྨི་
ལམ་སྦྱང་གཞི་དེའི་སྦྱོང་བྱེད་དུ་རྨི་ལམ་དང་བསམ་གཏན་བསྲེ། ཐ་མལ་བུད་མེད་
དང་སྙོམས་པར་ཞུགས་པ་དེ་སྦྱང་གཞི། དེའི་སྦྱོང་བྱེད་དུ་ལས་ཀྱི་ཕྱག་རྒྱ་ལ་
བརྟེན་པའི་རྫོགས་རིམ་སྒོམ་པའོ། །
ད་ནི་བཅུ་གཅིག་པ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་དང་མ་བྲལ་ན་
སྣང་བ་ཉིད་ལྷན་ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར་བ་ནི། ཁུ་བའི་རྣམ་
པ་བཅོམ་ལྡན་འདས་ནི་ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་བུའོ། །དེ་ལ་
བརྟེན་པའི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ལ་དེའི་བདེ་བ་གདོད་མར་
བརྗོད་ཅེས་སོ། །དེ་ལྟ་བུའི་ཕྱག་རྒྱ་ཆེན་པོའི་ཉམས་དེ་ལ་གཅིག་དང་དུ་མ་ཐམས་
ཅད་བྲལ་བའོ། །ཉམས་དེ་ལ་སྐད་ཅིག་མ་གཅིག་ལ་མཆོག་ཏུ་དགའ་བ་
་ཞེས་
བྱའོ། །རང་གིས་དེ་ལྟར་རིག་ཅིང་རྟོགས་པའི་ལྷན་ཅིག་སྐྱེས་པའི་ཡེ་ཤེས་འདི་ནི་
བརྗོད་པས་གཏན་ལ་མི་ཕེབས་པས་ངག་གི་ལམ་འདས་ཞེས་སོ། །སྤྱོད་ཡུལ་ནི་
སེམས་བསམ་ཡིད་ཀྱི་སྤྱོད་ཡུལ་དུ་འདུག་པའོ། །འོ་ན་དེ་གང་གི་དུས་སུ་རྟོགས་
ན་འདི་ནི་བྱིན་བརླབས་རིམ་པའི་ཕྱིར་ཏེ་དབང་བཞི་གསུམ་གྱི་དུས་སུ་རྟོགས་
པའོ། །ཀུན་མཁྱེན་ཡེ་ཤེས་དེ་ལྟ་བུ་ནི་འབྲས་བུ་རྣམ་པ་ཐམས་ཅད་མཁྱེན་པའི་ཡེ་
ཤེས་དེ་ལྟ་བུ་ཡིན་པའོ། །དེ་ལྟ་བུའི་ཡེ་ཤེས་དེས་རྒྱུ་ལམ་འབྲས་བུ་ཐམས་ཅད་ལ་
ཁྱབ་ནས་གནས་པའོ། །འོ་ན་དེ་ལྟར་རྟོགས་པ་ལ་སྣང་བས་གནོད་དམ་བྱས་པ་
ལ་ས་དང་ཞེས་པས་རང་ལྷན་ཅིག་སྐྱེས་པའི་གྲོགས་སུ་འཆར་བའོ། །
238 -240



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བ་
དེ་བཞིན་དུ་ས་དང་ཆུ་དང་རླུང་དང་ནི། མེ་དང་ནམ་མཁའ་ཉིད་དག་ནི་
ཞེས་ཏེ་དོན་ལ་འབྱུང་བ་དེ་ཚོ་རང་ལྷན་ཅིག་སྐྱེས་པའི་གྲོགས་སུ་འཆར་བྱའོ། །
རང་གཞན་ཐམས་ཅད་ལྷན་ཅིག་སྐྱེས་པའི་ཉམས་སུ་རིག་པའི་ཚོར་བ་ལས་ཀུན་
གྱིས་སྐད་ཅིག་མི་ནོན་ནི་སྣང་བ་ཅི་མཐོང་ཐམས་ཅད་བདེ་སྟོང་གྲོགས་སུ་འཆར་
ཞིག་ཡིན་ནོ། །མཐོ་རིས་ནི་ས་བླ། མི་ཡུལ་ནི་ས་སྟེང་
། རྐང་འོག་ནི་ས་འོག །
དེ་ཐམས་ཅད་སྐད་ཅིག་ལས་ནི་གཟུགས་གཅིག་གྱུར་ཏེ། ཐམས་ཅད་ལྷན་ཅིག་
སྐྱེས་པའི་ཡེ་ཤེས་ཀྱི་ངང་དུ་གཅིག་པའོ། །དེ་ལྟ་བུ་དེ་ལ་རང་གཞན་ཆའི་རྣམ་རྟོག་
ནི་གཟུང་འཛིན་ནོ། །གཟུང་འཛིན་གྱི་རྣམ་རྟོག་དེས་གནོད་པ་ཉིད་ནི་ནུས་པ་མིན་
ཞེའོ། །
ད་ནི་བཅུ་གཉིས་པ་རྒྱུད་ཀྱི་ཆེ་བ་ནི། ཐམས་ཅད་རིག་བྱེད་ནི་མུ་སྟེགས་
ཀྱི་རིག་བྱེད་པ་བཞི་སྟེ་སྙན་ངག་གི་རིག་བྱེད་ཀྱི། ངེས་བརྗོད་ཀྱི། མཆོད་སྦྱིན་གྱི།
སྲིད་སྲུང་གི་རིག་བྱེད་བཞིའོ། །གྲུབ་མཐའ་དང་ཞེས་པ་ནི་ཉན་ཐོས་དང་རང་
སངས་རྒྱས་ཀྱི་གྲུབ་མཐའོ། །དེ་བཞིན་ལས་ནི་རྣལ་འབྱོར་གྱི་ལས། རྒྱས་པའི་
རྒྱུད་ནི་སངས་གཉིས་ཧའོ། །རྣལ་འབྱོར་བླ་ན་མེད་པའི་རྒྱུད་ཀྱི་ལས་རྒྱས་པའི་
རྒྱུད་ནི་རྡོ་ རྗེ་ མཁའ་ འགྲོ་མའོ། །ལ་སོགས་པ་ཞེས་ པ་ནི་ བྱ་ བའི་རྒྱུད་དང་།
གཉིས་གའི་རྒྱུད་དང་
། རྣལ་འབྱོར་གྱི་རྒྱུད་དང་
། རྣལ་འབྱོར་བླ་ན་མེད་པའི་རྒྱུད་
གསང་བ་འདུས་པ་དང༌། བདེ་མཆོག་ལ་སོགས་པའོ། །དེ་རྣམས་ཀྱི་ཚེ་འདི་
སངས་རྒྱས་མི་ཐོབ་པས་སྲིད་པ་དག་པའི་དངོས་གྲུབ་མིན་ཞེས་ཏེ། ལྷན་ཅིག་
སྐྱེས་པའི་ཡེ་ཤེས་མི་ཐོབ་པའོ། །
ཡང་ནི་སྲིད་མཐར་སྐྱེ་བ་ནི་འཁོར་བ་ན་འཁོར་བ་གཅད་ཅིང་སྐྱེ་བའོ། །
238-241



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འཇིག་རྟེན་འདི་ནི་ཚེ་འདིའོ། །ཕ་རོལ་ནི་ཕྱི་མའོ། །དེ་མེད་པ་ནི་དཔལ་དགྱེས་པ་
རྡོ་རྗེ་དེ་མེད་ན་དངོས་གྲུབ་དེ་མི་ཐོབ་བོ། །གང་གིས་ནི་རྟེན་གྱི་གང་ཟག་གང་གི་
པོ་ཤེས་ཀྱིའི་རྡོ་རྗེ་ནི། ཀྱེའི་རྡོ་རྗེའི་འདི་མ་ཤེས་ན་དེ་ནི་ངལ་བ་དོན་མེད་པ་
འགྱུར་ཞེས་སོ། །དེ་ལ་ཡང་གཞུང་དགྱེས་པ་རྡོ་རྗེ་འདི་མ་ཤེས་ན་ངལ་བ་དོན་
མེད་ནི་པོ་ཏི་མང་པོ་ཅིག་ཤེས་ཀྱང་ཀྱེའི་རྡོ་རྗེའི་གླེགས་བམ་འདི་མ་ཤེས་ན་ངལ་
བ་དོན་མེད་དོ། །དོན་དགྱེས་པ་རྡོ་རྗེ་ནི་ལྷན་ཅིག་སྐྱེས་པའི་ཡེ་ཤེས་བདེ་སྟོང་གི་
དོན་དེ་མ་ཤེས་ན་ངལ་བ་དོན་མེད་དུ་འགྱུར་ཞེས་པའོ། །
ད་ནི་བཅུ་གསུམ་པ་བསྒོམ་པ་ལ་གདམས་པ་བསྟན་པ་ནི་ཆུ་བོའི་རྒྱུན་ནི་
རབ་འབབ་ནི་དཔེར་ན་ཆུ་བོ་ཆེན་པོ་ཉིན་མེད་མཚན་མེད་དུ་ཕྲི་ལི་ལི་བབས་སོ།
དེ་དང་འདྲ་བར་བསྐྱེད་རྫོགས་གཉིས་ཉིན་མེད་མཚན་མེད་དུ་ཆུ་བོའི་རྒྱུན་གྱི་
རྣལ་འབྱོར་དུ་འབབ་བོ། །མར་མེའི་རྩེ་མོ་གསལ་བའི་རང་བཞིན་ཡིན་ཏེ་དེ་དང་
འདྲ་བར་སྒོམ་པ་ལ་བློ་ཤིན་ཏུ་གསལ་བར་ཞོག་ཅིག་པའོ། །དེ་ཡང་བདེ་བ་
གསལ་བ་སྟོང་པ་དེ་ཐམས་ཅད་སྤྲོས་མེད་ལྷན་ཅིག་སྐྱེས་པར་ཐ་མི་དད་ཅིང་རོ་
གཅིག་པས་ན་རབ་ཏུ་བཅིངས་པ་ལྟར་ཞེས་པའོ། །རྟག་ཏུ་ནི་དུས་སུའོ། །དེ་ཉིད་
ནི་བདེ་སྟོང་དབྱེར་མེད་དོ། །རྣལ་འབྱོར་ནི་རྟེན་གྱི་གང་ཟག་གོ །ཉིན་དང་ནི་ཉིན་
མེད་དོ། །མཚན་དུ་ནི་མཚན་མེད་དོ། །རྣམ་པར་གཞག་པ་ནི་བདེ་སྟོང་གི་དོན་ལ་
བློ་གཞག་པའོ། །
ད་ནི་དེ་རྣམས་ལ་ནང་དོན་དུ་གཏུམ་མོའི་རྫོགས་རིམ་དང་སྦྱར་ནས་
བཤད་ན་རྟེན་གྱི་གང་ཟག་གཅིག་གིས་ལུས་བཅོས་རླུང་ནང་དུ་བསྡིགས་
ལས་ཀྱི་རླུང་ལོག་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་བ་དེ་ལ་མར་
238-242



དཔལ་དགྱེས་པ་རྡོ་རྗེའི་བཤདོ་འབུམ་ནོར་བུའི་སྒྲོན་མེ།
མེའི་རྩེ་མོ་ཞེས་སོ། །མེ་དེས་སྤྱི་བོའི་ཧཾ་ལ་རེག་པས་བདུད་རྩི་བྱང་ཆུབ་ཀྱི་སེམས་
ཕབ་པ་དེ་ལ་ཆུ་བོའི་རྒྱུན་ནི་རབ་འབབ་དང་ཞེས་སོ། །དེ་ནས་ལྟེ་བའི་མེ་ཤེས་
རབ་སྟོང་པ་དེ་ལ་སྤྱི་བོ་བྱང་ཆུབ་ཀྱི་སེམས་ཐབས་བདེ་བ་ཐིམ་པ་ནི་རབ་བཅིངས་
ལྟར་ཞེས་སོ། །རྟག་ཏུ་ནི་དུས་སོ། །དེ་ཉིད་རྣལ་འབྱོར་གཏུམ་མོ་ལ་བརྟེན་པའི་
བདེ་སྟོང་འདིའོ། །དེ་ཉིན་མེད་མཚན་མེད་དུ་སྒོམ་པའོ། །
ད་ནི་ལེའུའི་མཚན་ནི་རྣལ་འབྱོར་མའི་འཁོར་ལོ་ནི་གོང་དང་འདྲའོ། །
ཞེས་བྱ་བ་ནི་གཞུང་ཚིག་དང་ཡི་གེར་སྟོན་པའོ། །འདུ་བ་ནི་བསྐྱེད་རིམ་གྱི་དབང་
དུ་བྱས་ནས་རྟེན་གཞལ་ཡས་ཁང་དུ་བརྟེན་པ་ལྷ་འདུ་བའོ། །རྫོགས་རིམ་གྱི་
དབང་དུ་བྱས་ན་སྣང་གྲགས་ཀྱི་ཆོས་ཐམས་ཅད་བདེ་སྟོང་དུ་འདུ་བས་སོ། །ལེའུ་
ནི་གོང་དང་འདྲ། བརྒྱད་པ་ནི་གྲངས་ཀྱི་གནས་གཞན་ནོ། །དཔལ་དགྱེས་པ་རྡོ་
རྗེའི་ནོར་བུའི་སྒྲོན་མེ་ལས་ལེའུ་བརྒྱད་པའོ།། །།
ད་ནི་ལེའུ་དགུ་པ་སྟོན་སྟེ། འདི་ལ་ལེའུ་ལེའུའི་འགྲེལ་ནི་བདག་མེད་མའི་
བསྐྱེད་རིམ་སྒོམ་པ་དེ་ཡང་རྣམ་པར་དག་པ་མ་བསྒོམ་ན་དེས་ཀྱང་འཆི་བར་
འགྱུར་བས་ལེའུ་དགུ་པ་རྣམ་དག་གི་ལེའུ་འདི་བྱུང་ངོ་
། །ལེའུའི་མདོར་བསྟན་
རྒྱས་བཤད་ནི་ལེའུ་དང་པོར་གནས་དང་ཞེས་པས་མདོར་བསྟན། འདི་ནས་དེ་
ནས་མཆོག་ཏུ་རྣམ་པར་དག་པའི་ལེའུ་བཤད་པར་བྱའོ་ཞེས་པའི་ལེའུ་དགུ་པ་
དེས་ཡ་གིའི་དོན་དེ་ཉིད་རྒྱས་པར་འཆད་དོ། །ལེའུའི་མངོན་རྟོགས་ཀྱི་འབྲེལ་ནི་
བསྐྱེད་པའི་རིམ་པ་དང་
། རྫོགས་རིམ་དང་བཟླས་པ་རྣམས་བྱ་སྟེ། དེ་ནས་ཐུན་
མཚམས་ཀྱི་དུས་སུ་རྣམ་དག་རྗེས་སུ་དྲན་པ་བསྒོམ་ན་ལེའུ་དགུ་པ་བཞིན་བསྒོམ་
བྱས་པས་ན་ལེའུ་འདི་དང་འབྲེལ་ལོ། །
238 -243



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལེའུ་འདིའི་ནང་ལ་ཆོས་གསུམ་སྟེ། བཤད་པ་ཞལ་གྱིས་བཞེས་པ་དང་
།
ལེའུའི་གཞུང་དང་
། ལེའུའི་མཚན་ནོ། །དེ་ལས་དང་པོ་ཞལ་གྱིས་བཞེས་པ་ནི་དེ་
ནས་ནི་ལེའུ་བརྒྱད་པ་བཤད་པའི་དེ་ནས་སོ། །མཆོག་ཏུ་རྣམ་པར་དག་པ་ནི་ཀུན་
རྫོབ་ལྷ་སོ་སོའི་རྣམ་པར་དག་པ་དང་
། དོན་དམ་དེ་བཞིན་ཉིད་ཀྱི་རྣམ་པར་དག་
པའོ། །ལེའུ་བཤད་པར་བྱའོ་ནི་གོང་དང་འདྲའོ། །
ད་ནི་གཞུང་དེ་ལ་དོན་དམ་དེ་བཞིན་ཉིད་ཀྱི་རྣམ་པར་དག་པ་དང་
། ཀུན་
རྫོབ་ལྷ་སོ་སོའི་རྣམ་པར་དག་པའོ། །དང་པོ་ལ་བཞི་སྟེ། དོན་དམ་དེ་བཞིན་ཉིད་
ཀྱི་རྣམ་ པར་ དག་ པ་མདོར་བསྟན་པ་དང་
། དགོས་པ་དང་། རྒྱས་བཤད་དང་།
མཇུག་སྡུད་དོ། །དེ་ལ་དང་པོ་མདོར་བསྟན་པ་ནི་ངེས་པ་ཐེ་ཚོམ་མེད་པར་རོ། །
དངོས་པོ་ཐམས་ཅད་ནི་ལྷ་མོ་བཅོ་ལྔའོ། །དེ་རང་ལ་ཞེན་ན་དེས་ཀྱང་འཆིང་བས་
དག་པ་ནི་བདེ་སྟོང་དུའོ། །དེ་བཞིན་ཉིད་དུ་བརྗོད་ནི་ལྷ་མོ་བཅོ་ལྔ་པོ་ཐམས་ཅད་
ཆོས་ཉིད་སྟོང་པར་བརྗོད་ཞེའོ། །
ད་ནི་ཀུན་རྫོབ་ལྷ་སོ་སོའི་རྣམ་དག་གོ །དེ་ལ་ཡང་བཞི་ལས་དང་པོ་
མདོར་བསྟན་པ་ནི། ཕྱི་ནས་དོན་དམ་དེ་བཞིན་ཉིད་ཀྱིའོ། །རེ་རེ་སྦྱོར་ནི་ལྷ་རེ་རེ་
དག་རྒྱུ་རེ་རེར་སྦྱོར་བའོ། །ལྷ་རྣམས་ཀྱི་ནི་དག་རྒྱུ་བརྗོད་པར་བྱའོ། །དག་རྒྱུ་ནི་
ཕུང་པོ་ལྔ་དང་ཉོན་མོངས་པ་ལྔ་དང་། དབང་པོ་དྲུག་དང་། སྐྱེ་མཆེད་དྲུག་དང་
ཡུལ་དྲུག་དང་། འབྱུང་ཆེན་ལྔ་སྟེ་དེ་ལྟར་ན་དག་རྒྱུ་སུམ་ཅུ་རྩ་གསུམ་མོ། །དེ་
རྣམས་ཀྱང་དག་ལུགས་ནི་རང་བཞིན་གྱིས་ནི་ལྷ་མོ་བཅོ་ལྔ་འབད་རྩོལ་མེད་པར་
རྣམ་པར་དག་པའོ། །
ད་ནི་འདིར་ཉམས་སུ་བླང་པ་དང་སྦྱར་ན་གསང་སྔགས་ཀྱི་དཀྱིལ་འཁོར་
238 -244



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དུ་དབང་ཐོབ་པ་དང་ཡི་དམ་དང་མི་འབྲལ་བ་ལ་བསྐྱེད་པའི་རིམ་པ་སྒོམ་པ་དེ་ལ་
རྣམ་པར་དག་པ་བསྒོམ་དགོས་ཏེ། དེ་ཡང་ཀུན་རྫོབ་ལྷ་སོ་སོའི་རྣམ་པར་དག་པ་
དང༌། དོན་དམ་དེ་བཞིན་ཉིད་ཀྱི་རྣམ་དག་གོ །དེ་གཉིས་ཀ་ལས་དག་རྒྱུ་གང་
ཡིན་གང་དུ་དག །དག་ལུགས་ཇི་ལྟར་དག །དག་པ་ལ་དགོས་པ་ཅི་ཡོད་པ་དང་
བཞི་བཞི་སྦྱར་རོ། །དེ་ལ་ཀུན་རྫོབ་ལྷ་སོ་སོའི་དག་རྒྱུ་ནི་ཕུང་པོ་ལྔ་ལ་སོགས་པ་
དག་རྒྱུ་སུམ་ཅུ་རྩ་གསུམ་མོ། །གང་དུ་དག་ནི་ལྷ་མོ་དག་པའོ། །དག་ལུགས་ཇི་
ལྟར་དག་ན་ཕུང་པོ་ཁམས་དང་སྐྱེ་མཆེད་ལ་སོགས་པ་ཐམས་ཅད་འབད་རྩོལ་
མེད་པར་དག་སྟེ་རང་བཞིན་གྱིས་ནི་རྣམ་པར་དག་ཅེའོ། །དག་པའི་དགོས་པ་ནི་
ཉོན་མོངས་པའི་སྒྲིབ་པ་སྦྱོང་བའོ། །དེ་ལ་སེམས་ཙམ་པའི་ལྟ་བ་གཟུང་འཛིན་
དང་བཅས་པ་དོན་དམ་དེ་བཞིན་ཉིད་ཀྱི་རྣམ་པར་དག་པ་མ་བསྒོམས་ན་ལྷའི་སྐུ་
ལ་ཞེན་པས་ཀྱང་འཆིང་སྟེ། དཔེར་ན་མི་གཅིག་ཐག་པའི་སྒྲོག་གིས་བཅིངས་པས་
ཀྱང་འཆིང་
། གསེར་གྱི་སྒྲོག་གིས་བཅིངས་པས་ཀྱང་འཆིང་
། དེ་བཞིན་དུ་ཕུང་པོ་
ལྔ་ ལ་སོགས་པའི་རྣམ་རྟོག་ལ་ཞེན་པ་དང་། ལྷའི་སྐུ་ལ་ཞེན་ན་གཉིས་ཀས་
འཁོར་བར་འཆིང་བར་ཁྱད་མེད་དོ། །འཆིང་བྱེད་ལ་བཟང་ངན་ཡོད་དེ་ལྷའི་སྐུ་ལ་
ཞེན་པས་བདེ་འགྲོ་ལྷ་མིའི་གོ་འཕང་ཐོབ་སྟེ་དཔེར་ན་གསེར་གྱི་ཐིགས་པ་དང་
འདྲའོ། །དེ་ལྟར་ཡིན་པའི་དོན་དམ་དེ་བཞིན་ཉིད་ཀྱི་རྣམ་དག་དགོས་སོ། །དེ་ལ་
དག་རྒྱུ་ནི་ལྷ་དང་ལྷ་མོའོ། །གང་དུ་དག་ན་བདེ་སྟོང་དུའོ། །དག་ལུགས་ནི་འབད་
རྩོལ་མེད་པར་རོ། །དག་པའི་དགོས་པ་ནི་ཤེས་བྱའི་སྒྲིབ་པ་སྦྱར་བའོ། །དེ་རྣམས་
དེ་ལྟར་བསྐྱེད་རིམ་སྒོམ་པ་ལ་ཤིན་ཏུ་གལ་ཆེའོ། །བླ་མའི་ཞལ་ནས་བསྐྱེད་རིམ་
རྫོགས་རིམ་དུ་འགྲོ་བ་ཞིག་ཡོད་གསུང་པ་དེ་ཡང་འདི་རང་ཡིན་ནོ། །
238-245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ད་ནི་དོན་དམ་དེ་བཞིན་ཉིད་ཀྱི་རྣམ་དག་གི་རྒྱས་པར་བཤད་པ་ནི། རང་
རིགས་དག་པ་བདེ་སྟོང་གི་བདག་ཉིད་ཀྱིས་གྲོལ་གྱི། དག་པ་གཞན་གྱིས་ནི་ཉན་
ཐོས་དང་རང་སངས་རྒྱས་ཀྱི་གཟུང་འཛིན་དང་བཅས་པས་རྣམ་པར་གྲོལ་བ་ཡིན་
ནོ། །འོ་ན་དག་རྒྱུ་རང་གང་ཞེ་ན། ཡུལ་གྱི་དངོས་པོ་ཐམས་ཅད་ལྷར་དག་པར་བྱ་
བའི་ཕྱིར་དང་
། ལྷ་དེ་ཡང་རང་གིས་ཡང་དག་རིག་པའི་མཆོག་སྟེ་བདེ་སྟོང་དབྱེར་
མེད་དུ་རྟོགས་པའོ། །
འོ་ན་ཡུལ་གྱི་དངོས་པོ་དག་ པའི་ ཕྱིར་ བྱ་བ་དེ་གང་ཡིན་ཞེ་ན། དེ་ནི་
གཟུགས་ལ་སོགས་པའི་ཡུལ་རྣམས་དང་། གཞན་ཡང་རྣལ་འབྱོར་པས་མཐོང་
བའི་ཕུང་པོ་ལྔ་དང༌
། ཉོན་མོངས་ པ་ལྔ་དང་འབྱུང་ཆེན་ལྔ་ ལ་ སོགས་པའོ། །
དངོས་པོ་དེ་ཀུན་ནི་ལྷར་དག་ལ་ལྷ་བདེ་སྟོང་དུ་དུག་པ་སྟེ་ཞེས་སོ། །དེ་བས་ན་
རྣམ་རྟོག་ཐམས་ཅད་ནི་ལྷར་དག་ལ་ལྷ་བདེ་སྟོང་དུ་དག་སྟེ་ཆུ་ནང་གི་ཟླ་བའམ་
འཇའ་ཚོན་བཞིན་སྣང་ལ་རང་བཞིན་མེད་པར་འབད་རྩོལ་མེད་པར་དག་སྟེ། དེ་
བས་ན་འདི་ལྟར་འགྲོ་བ་ཐམས་ཅད་སངས་རྒྱས་ཀྱི་བདག་ཉིད་དུ་འདུག་གོ་ཞེས་
སོ། །དེ་ལ་དྲིས་པ་ནི་ཀྱེ་བཅོམ་ལྡན་འདས་ཞེས་བོས་ནས་འོ་ན་སེམས་ཅན་
ཐམས་ཅད་འབད་པ་མེད་པར་གྲོལ་བར་ཐལ་བས་ན་རྣམ་པར་མ་དག་པ་གང་
ལགས་ཞེས་པའོ། །དེའི་ལན་ནི་བཀའ་སྩལ་པ་སྟེ་གཟུགས་ལ་སོགས་པའོ། །
དེའི་ཅིའི་སླད་དུ་ནི་གཟུགས་ལ་སོགས་པ་དེ་ཅིའི་སླད་དུ་མ་དག་ཞེ་ན།
གཟུང་བ་དང་འཛིན་པ་གཉིས་ཀྱིས་ཕྱིར་རོ། །རྡོ་རྗེ་སྙིང་པོས་གསོལ་བ། གཟུང་
བ་དང་འཛིན་པ་གང་ལགས་ཞེས་དྲིས་པ། ལན་ནི་བཀའ་སྩལ་པ། དེ་ཡང་མིག་
གིས་གཟུགས་ནི་གཟུང་བར་བྱ་ནི་གཟུགས་སྡུག་པ་ལ་ཆགས། མི་སྡུག་པ་ལ་ཞེ་
238 -246



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྡང་། བར་པ་ལ་
་གཏི་མུག་པའོ། །དེ་བཞིན་དུ་སྒྲ་དང་དྲི་དང་རོ་དང་རེག་བྱ་
རྣམས་ཀྱང་འགྲེས་ཏེ་ཤེས་པར་བྱའོ། །ཡིད་ཀྱིས་བདེ་སོགས་ནི་བདེ་བ་སྡུག་
བསྔལ་བཏང་སྙོམས་སོ། །དེ་རྣམས་ལྷར་དག་པར་བྱས། དུག་མེད་ནི་སྤང་བྱའི་
དུག་མེད་པར་བྱས་ནས་ནི་ཞེས་སོ། །འོ་ན་ཕ་རོལ་ཏུ་ཕྱིན་པའི་ཐེག་པ་བཞིན་
གཞི་སྤང་ངམ་ཞེ་ན། དེ་མ་ཡིན་ཏེ། བསྟེན་བྱ་འདི་དག་ཞེས་པ་ཉོན་མོངས་པ་དེ་
དག་ལྷར་བྱས་ལ་བསྟེན་པར་བྱ་བ་ཉིད་ཡིན་ནོ། །འོ་ན་བསྟན་ལུགས་ཇི་ལྟར་
བསྟེན་ཞེ་ན་འདི་ན་མར་གྱི་འདིས་ཀུན་རྫོབ་ལྷ་སོ་སོའི་རྣམ་དག་གི་རྒྱས་བཤད་
ཀྱང་ཡིན་ཏེ། གཟུགས་ཕུང་རྡོ་རྗེ་མ་ཡིན་ཏེ་ཞེས་པ་ནི་གཟུགས་ཀྱི་ཕུང་པོ་རྣམ་
པར་དག་པ་ལྷ་མོ་རྡོ་རྗེ་མའོ། །རྡོ་རྗེ་མ་ཉིད་གཟུགས་ཀྱི་ཕུང་པོ་རྣམ་པར་དག་
པའོ། །དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པ་
རྣམས་ནི། དཀར་མོ་དང་ཆུའི་རྣལ་འབྱོར་མ་དང་རྡོ་རྗེ་མཁའ་འགྲོ་མ་དང་བདག་
མེད་མ་དང་རིམ་པ་བཞིན་དུ་རྣམ་པར་དག་པའོ། །
དེ་རྣམས་ཀྱི་མཇུགབསྡུ་བ་ནི། རྟག་ཏུ་ནི་དུས་སོ། །ཕུང་པོ་ལྔ་དང་འབྱུང་
བ་བཞི་པོ་འདི་དག་ལྷ་མོ་བཅོ་ལྔར་རྣམ་པར་དག་པས། དེ་ཉིད་ནི་དེ་ལ་སྐྱེ་མེད་
ཀྱིས་རྒྱས་བཏབ་ནས་བསྒོམས་པས་རྣལ་འབྱོར་ནི་རྟེན་གྱི་གང་ཟག་གོ །འགྲུབ་
པར་འགྱུར་ནི་ཕྱག་རྒྱ་ཆེན་པོའི་དངོས་གྲུབ་ཐོབ་པར་འགྱུར་བའོ། །འོ་ན་རྣམ་
པར་དག་པ་དང་དེ་ཡིན་ན། ནང་གི་འཕར་མ་ནི་པད་མ་འདབ་མ་བཞི་དབུས་ཀྱི་
ལྟེ་བ་དང་ལྔ་ལ་དགོད་པའོ། །དེ་ནས་ཕྱིའི་འཕར་མ་ནི་པད་མ་འདབ་མ་བརྒྱད་པ་
ལའོ། །དེ་ལ་དགོད་ས་ནི་དབང་ལྡན་ནི་བྱང་ཤར་དུ་པུཥ་ཀ་སི། མེར་ནི་ཤར་ལྷོའི་
མཚམས་སུ་རི་ཁྲོད་མ། བདེན་བྲལ་ལྷོ་ནུབ་མཚམས་སུ་གདོལ་པ་མོ། རླུང་ནུབ་
238-247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བྱང་མཚམས་སུ་གཡུང་མོ། ཕྱི་མ་ནི་ཕྱོགས་བཞི་རུ་ལྷ་མོ་དཀར་མོ་ལ་སོགས་པ་
དགོད། དེ་ཡང་དབང་པོ་ནི་ཤར་དུ་དཀར་མོ། གཤིན་རྗེ་ནི་ལྷོར་ཆོམ་རྐུན་མ། ཆུ་
བདག་ནི་ནུབ་ཏུ་རོ་ལངས་མ། ལུས་ངན་ནི་བྱང་དུ་གྷསྨ་རི། འོག་ཏུ་ནི་དབུས་ཀྱི་
གཙོ་མོའི་འོག་ཏུ་ས་སྤྱོད་མ། སྟེང་དུ་མཁའ་སྤྱོད་མ། འོ་ན་དགོད་ས་དེ་ཡིན་ན་
དུས་ནམ་བསྒོམ་ཞེ་ན། བསྐྱེད་པའི་རིམ་པ་ཉིད་ཀྱི་ཕྱོགས་ཞེས་ཏེ། བསྐྱེད་རིམ་
སྒོམ་པའི་དུས་སུའོ། །སྲིད་དང་ནི་བརྟག་པ་རྣམ་པར་དག་པ་ས་སྤྱོད་མ། ཞི་བའི་
རང་བཞིན་ནི་ཆད་པ་རྣམ་པར་དག་པ་མཁའ་སྤྱོད་མ། ལྷ་མོ་འདི་གཉིས་ནི་མཁའ་
སྤྱོད་ས་སྤྱོད་འདི་གཉིས་རྣམ་པར་གནས་པའོ། །
འོ་ན་དགོད་ས་དང་དེ་ཡིན་ན་དེ་རྣམས་ཀྱི་དག་རྒྱུ་རང་གང་ཡིན་ཞེ་ན།
གཟུགས་ལ་དཀར་མོ་ཞེས་པ་ལ་སོགས་པ་སྟེ། ཡུལ་གཟུགས་རྣམ་པར་དག་པ་ལྷ་
མོ་དཀར་མོར་རྟག་ཏུ་བཤད། དེ་བཞིན་དུ་ཡུལ་སྒྲ་ལ་ཆོམ་རྐུན་མ་རབ་གྲགས།
དྲིའི་ཆ་ལ་རོ་ལངས་མ། རོ་ལ་གྷསྨ་རི་རབ་གྲགས། རེག་རྣམ་པར་དག་པ་ས་སྤྱོད་
མ་ཞེས་བཤད། ཡིད་ཀྱི་ཡུལ་ཆོས་ཀྱི་དབྱིངས་ལ་མཁའ་སྤྱོད་མ། རྟག་ཏུ་ནི་དུས་
སོ། །འདི་རྣམ་དག་ནི་ཡུལ་འདི་རྣམས་རྣམ་པར་གནས་པའོ། །དེ་ཉིད་ནི་ཡུལ་
ལྷར་བྱས་ལྷ་ལ་སྐྱེ་མེད་ཀྱིས་རྒྱས་བཏབ་ནས་བསྒོམས་ན། རྣལ་འབྱོར་ནི་རྟེན་གྱི་
གང་ཟག་གིས་འགྲུབ་འགྱུར་ནི་དངོས་གྲུབ་བོ།
ད་ནི་མཚམས་ཀྱི་ལྷ་མོ་བཞིའི་རྣམ་པར་དག་པ་བསྟན་པ་ནི་དེ་ནས་ཚིག་
བཞི་བཞག་པ་ན་ས་ནི་ཞེས་པ་འབྱུང་བ་ས་རྣམ་པར་དག་པ་ནི་པུཥ་ཀ་སི་ཞེས་
བཤད་དོ། །པུ་ཥ་ཀ་སི་དེ་བདེ་སྟོང་དུ་རྣམ་པར་དག་པའོ། །དེ་བཞིན་དུ་ཆུ་དང་མེ་
དང་རླུང་རྣམས་ཀྱང་། ལྷ་མོ་རྔོན་པ་མོ་དང་གཏུམ་མོ་དང་གཡུང་མོ་རྣམས་རིམ་པ་
238-248



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཞིན་དུ་སྦྱར་རོ། །
ད་ནི་ནང་གི་འཕར་མའི་ལྷ་མོ་ལྔ་པོ་དེས་ཕུང་པོ་ལྔ་རྣམ་པར་དག་པར་མ་
ཟད་དེ་ཉོན་མོངས་པ་ལྔ་ཡང་རྣམ་པར་དག་པར་བསྟན་པ་ནི་ཞེ་སྡང་ཞེས་བཤད་
ཞེས་པ་ལ་སོགས་པ་སྟེ། ཉོན་མོངས་པ་ཞེ་སྡང་རྣམ་པར་དག་པ་ནི་རྡོ་རྗེ་མ་ཞེས་
པ་བདག་མེད་མའོ། །བདག་མེད་མ་དེ་བདེ་སྟོང་དུ་རྣམ་ པར་ དག་ པའོ། །དེ་
བཞིན་དུ་འདོད་ཆགས་དང་ཕྲག་དོག་དང་སེར་སྣ་དང་གཏི་མུག་རྣམས་ནི། ཆུའི་
རྣལ་འབྱོར་མ་དང་རྡོ་རྗེ་མཁའ་འགྲོ་མ་དང་གསང་བའི་དཀར་མོ་དང་རྡོ་རྗེ་མ་དང་
དེ་རིམ་པ་བཞིན་དུ་དེ་དག་པར་སྦྱར་རོ། །དེ་རྣམས་ཀྱི་དག་རྒྱུ་རིམ་པ་བཞིན་དུ་
ཞེ་སྡང་ལ་སོགས་པ་རྣམ་པར་དག་པ་ལྷ་རྣམ་པར་དག་པ་སྦྱོར་བ་ཡིན་ནོ། །དུས་
ནམ་གྱི་དུས་སུ་སྒོམ་ན་བསྐྱེད་པའི་རིམ་པའི་ཕྱོགས་ལས་ནི་འདི་ནི་ཕུང་པོ་རྣམ་
པར་སྦྱར་བར་བྱ་ཞེས་སོ། །
འོ་ན་ལྷ་མོ་བཅོ་ལྔའི་ལྷ་དེ་ཡིན་ན་ཧེ་རུ་ཀ་བསྒོམ་པ་གཅིག་གི་རྣམ་པར་
དག་པ་གང་ཡིན་ན། ཕྱག་གི་དག་པ་སྟོང་པ་ཉིད་ཞེས་པ་ཕྱག་བཅུ་དྲུག་པོ་དེ་ཉིད་
སྟོང་པ་ཉིད་བཅུ་དྲུག་རྣམ་པར་དག་པའོ། །བདུད་དག་པ་ལ་ཞབས་རྣམས་ནི་
ཞབས་བཞིར་བྱུང་བ་དེ་བདུད་བཞི་རྣམ་པར་དག་པའོ། །རྣམ་ཐར་བརྒྱད་ཀྱི་ཞལ་
རྣམས་ནི་ཞལ་བརྒྱད་བྱུང་བ་དེ་རྣམ་པར་ཐར་པའི་སྒོ་རྣམ་པར་དག་པའོ། །རྡོ་རྗེ་
གསུམ་གྱི་དག་པའི་སྤྱན་ནི་སྤྱན་གསུམ་དུ་བྱུང་བ་དེ་སྐུ་རྡོ་རྗེ་གསུང་རྡོ་རྗེ་ཐུགས་རྡོ་
རྗེ་གསུམ་རྣམ་པར་དག་པའོ། །
ད་ནི་ཀུན་རྫོབ་ལྷ་སོ་སོའི་རྣམ་པར་དག་པ་མཇུག་བསྡུ་བ་ནི། གང་དང་ནི་
ཕུང་པོ་ལྔ་དང་ཡུལ་དྲུག །གང་གི་ནི་འབྱུང་པ་ལྔ་དང་ཉོན་མོངས་པ་ལྔ། དེ་རྣམས་
238 -249



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཀྱིས་འཇིག་རྟེན་པ་རྣམས་འཁོར་བར་འཆིང་བར་འགྱུར་ཞེས་པའོ། །དེ་ཞེས་པ་དེ་
རྣམས་ལྷར་དག་པ་དེ་དང་ངོ༌། །དེས་ནི་ཞེས་པ་ལྷར་བསྒོམ་པ་དེས་ནི་སྲིད་པའི་
འཆིང་བ་ལས་གྲོལ་ཏེ་ཞེས་སོ། །
ད་ནི་དོན་དམ་དེ་བཞིན་ཉིད་ཀྱི་རྣམ་པར་དག་པའི་མཇུག་བསྡུ་བ་ནི། དེ་
ཉིད་མི་ཤེས་ནི་ལྷ་དེ་རང་ལ་ཞེན་ཅིང་ཆགས་ན་འཇིག་རྟེན་པ་མི་གྲོལ་ཞིང་འཁོར་
བར་སྐྱེ་བའོ། །འོ་ན་ཕ་རོལ་ཡུ་ཕྱིན་པའི་ཐེག་པ་ལྟར་གཞི་སྤང་ངམ་ཞེ་ན། དེ་ཉིད་
རྣམ་པར་སྤངས་པས་ཀྱང་དངོས་གྲུབ་རྙེད་པར་མི་འགྱུར་ཞེས་པའོ། །དེའི་ཕྱིར་
ཞེས་པ་ནི་དེ་ཉིད་མི་ཤེས་ན་འཇིག་རྟེན་མི་ཤེས། དེ་ཉིད་རྣམ་པར་སྤངས་པས་
སངས་རྒྱས་ཀྱང་དངོས་གྲུབ་མི་ཐོབ་པ་དེའི་ཕྱིར་རོ། །དྲི་མེད་ནི་དྲི་ལྟར་བྱས་ལྷ་
བདེ་སྟོང་དུ་བྱས་ན་དྲི་མེད་བཞིའོ། །སྒྲ་མེད་ནི་སྒྲ་ལྟར་བྱས་ལྷ་བདེ་སྟོང་དུ་བྱས་
ན་སྒྲ་མེད་ཅེས་སོ། །དེ་བཞིན་དུ་གཟུགས་ཉིད་མེད། རོ་དང་སེམས་ཅན་གྱི་རྣམ་
པར་དག་པ་མེད། རེག་མེད་ཆོས་མེད་ཐམས་ཅད་རྣམ་པར་དག་པ་སྟེ། དེ་དག་
ཐམས་ཅད་ལྷར་བྱས་ལྷ་བདེ་སྟོང་དུ་རྣམ་པར་དག་པའོ། །དེ་ལྟར་ཐམས་ཅད་
ལྷར་བྱ་ལྷ་བདེ་སྟོང་དུ་རང་བཞིན་གྱིས་དག་པ་བསྒོམས་པའི་འགྲོ་བ་དེ་སངས་
རྒྱས་ཀྱི་སར་འགྲོ་བར་ཤེས་པའོ། །དེ་ལྟར་ན་ལེའུའི་གཞུང་དེ་ནས་ཀུན་རྫོབ་ལྷ་
སོ་ སོའི་ རྣམ་པར་ དག་ པ་ དང་། དོན་དམ་ དེ་བཞིན་ཉིད་ཀྱི་རྣམ་པར་དག་པ་
གཉིས། དེ་གཉིས་ཀ་ལ་མདོར་བསྟན་རེ་རེ་དགོས་པ་རེ་རེ་རྒྱས་བཤད་རེ་རེ་དང་
མཇུག་སྡུད་རེ་རེ་དང་བཞི་བཞིར་བྱས་ནས་སོང་བའོ། །
ད་ནི་ལེའུའི་མཚན་ནི། རྣམ་པར་དག་པའི་ལེའུ་ནི་གོང་དང་འདྲའོ། །ཞེས་
བྱ་བ་ནི་གཞུང་ཚིག་དང་ཡི་གེར་སྟོན་པའོ། །དགུ་པ་ནི་གྲངས་ཀྱི་གནས་གཞན་ནོ། །
238 --250



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དཔལ་དགྱེས་པ་རྡོ་རྗེའི་ནོར་བུའི་སྒྲོན་མ་ལས་ལེའུ་དགུ་པའོ།། 11
ད་ནི་ལེའུ་བཅུ་པ་སྟོན་ཏེ། དེ་ལ་ལེའུ་ལེའུའི་འབྲེལ་དང་
། ལེའུའི་མདོར་
བསྟན་རྒྱས་བཤད་དང་། ལེའུའི་མངོན་པར་རྟོགས་པའི་འབྲེལ་དང་གསུམ། ལེའུ་
ལེའུའི་འབྲེལ་ནི་བསྐྱེད་རིམ་རྣམ་དག་དང་བཅས་པ་དེ་ལ་སྔོན་དུ་དབང་ཐོབ་
དགོས་པ་ལེའུ་བཅུ་པ་དབང་གི་ལེའུ་འདི་བྱུང་བའོ། །ལེའུའི་མདོར་བསྟན་རྒྱས་
བཤད་ནི། ལེའུ་དང་པོར་ ཇི་ལྟར་ རིགས་ པའི་རྣལ་འབྱོར་མ་ཞེས་པས་མདོར་
བསྟན་པ་སྟེ། འདི་ནས་ལེའུ་བཅུ་པ་འདིས་རྒྱས་པར་བཤད་པའོ། །ལེའུའི་མངོན་
རྟོགས་ཀྱི་འབྲེལ་ནི་དཀྱིལ་འཁོར་གྱི་ཆོ་ག་གཞན་ལ་རག་མི་ལས་རྒྱུད་རང་ནང་
བསྡེབས་ནས་དཀྱིལ་འཁོར་གྱི་ཆོ་གར་སློང་པའོ། །
ལེའུ་འདི་རང་ལ་ཆོས་གསུམ་སྟེ། བཤད་པ་ཞལ་གྱིས་བཞེས་པ་དང་
།
ལེའུའི་གཞུང་དང་། ལེའུའི་མཚན་ནོ། །དེ་ལ་དང་པོ་ཞལ་གྱིས་བཞེས་པ་ནི། དེ་
ནས་ལེའུ་དགུ་པ་བཤད་པའི་འོ། །ཇི་ལྟར་དཀྱིལ་འཁོར་གྱི་རིམ་པ་ཡང་དག་པར་
བསྙེན་པའི་ཆོ་ག་དང༌། སའི་ཆོ་ག་དང་
། སྟ་གོན་གྱི་ཆོ་ག་དང༌
། དཀྱིལ་འཁོར་བྲི་
ཞིང་སྒྲུབ་པ་དེ་རབ་ཏུ་བཤད་པར་བྱ་ཞེས་པའོ། །གང་གིས་ནི་སློབ་དཔོན་མཚན་
ཉིད་དང་ལྡན་པ་གང་གིས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
དང་། དེ་ནས་དབང་བསྐུར་བའི་ཆོ་ག་དེ་རབ་ཏུ་བཤད་པར་བྱ་ཞེས་པའོ། །
ད་ནི་ལེའུའི་གཞུང་སྟོན་ཏེ། ལེའུ་འདི་རྒྱུད་ཀྱི་ཆིངས་བྱས་པའི་གང་དུ་སྡུད་
ན། གཞི་རང་བཞིན་འབྲས་བུ་གསུམ་ལས་འདི་གཞིའི་རྒྱུད་དུ་སྡུད་དོ། །དེ་ལ་
ཆོས་བཞིར་བྱས་ཏེ་སློབ་དཔོན་གྱི་མཚན་ཉིད་དང༌
། ལས་དང་
། སློབ་མ་དཀྱིལ་
འཁོར་དུ་གཞུག་ཅིང་ལྷ་ངོ་བསྟན་པ་དང་། དབང་བསྐུར་བ་དང་བཞིར་བྱས་སོ། །
238 -251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ད་ནི་ལེའུའི་གཞུང་འདི་རང་ནས་ཀྱང་དེ་བཞི་དོན་གྱིས་སྟོན་པས་དང་པོ་
སློབ་དཔོན་གྱི་མཚན་ཉིད་ནི་ལེའུ་འདི་ནས་མི་སྟོན་ཏེ། བརྟག་པ་ཕྱི་མའི་ལེའུ་དང་
པོ་ནས། རང་འདོད་ལྷ་མཉམ་རྣལ་འབྱོར་པས། །རབ་མཐོང་སྔགས་ཀྱི་ཕ་རོལ་
སོན་ཞེས་པ་དང་། གུར་ལེའུ་བརྒྱད་པ་ནས་ཉན་ཐོས་སྤྱོད་པ་སྐྱོང་བྱེད་ཅིང་
། །དེ་
ཉིད་བཅུ་ནི་ཡོངས་སུ་ཤེས་ཞེས་པ་ལ་སོགས་པའི་མཚན་ཉིད་བཅོ་བརྒྱད་བཤད་
དོ། །རྡོ་རྗེ་སློབ་དཔོན་གྱི་ལས་ལ་བསྙེན་པ་དང་
། ས་ཆོག་དང་སྟ་གོན་གྱི་ཆོ་ག་
དང་། དཀྱིལ་ འཁོར་ ཞག་གི་ཆོ་ག་དང་བཞི་ གནས་ པ་ ཡིན་ པ་ ལས། དང་པོ་
བསྙེན་པ་བྱ་བ་ནི་སློབ་དཔོན་ལྷ་མོ་བཅོ་ལྔའི་བསྐྱེད་རིམ་དང་ལྡན་པས། འཁོར་
ལོའི་བདག་པོ་བཟླས་པས་འབུམ། དཀྱིལ་འཁོར་ཅན་གྱི་དེ་བཞིན་ཞེས་པས་
བསྙེན་པའི་གྲངས་བསྟན་ཏེ། གུར་ལེའུ་བཞི་པ་ལྟར་ཨོཾ་ཨ་ཨཱ་ཨི་ཨཱི་ནས་སྭཱ་ཧཱ་
ཞེས་པའི་བར་ལ་ཁྲི་ཚོ་གཅིག་བསྐྱལ་བས་འཁོར་གྱི་ཁྲི་ཚོ་དེས་ཐེམ། དེ་ནས་ཨོཾ་
ཨ་སྭཱ་ཧཱ་ལ་ཁྲི་ཚོ་དགུ་བསྐྱལ་བས་འཁོར་ལོའི་བདག་པོ་ཞེས་བྱ་སྟེ་གཙོ་བོའི་
འབུམ་ཐེམ་མོ། །ཡང་ན་སཾ་བུ་ཊ་ལྟར་ཨོཾ་ད་ཡ་སྭཱ་ཧཱའི་བར་དུ་ས་བོན་བཅུ་སྟེ་གཙོ་
བོ་ལ་འབུམ། འཁོར་ལ་ཁྲི་ཚོ་རེ་རེ་བསྐྱལ་ལོ། །
དེ་ལྟར་བསྙེན་པ་ཐོན་པ་དང་། ནུབ་དང་པོར་སའི་ཆོ་ག་བྱ་བ་ནི་དང་པོ་
སའི་ཆོ་གའི་གནས་བརྟགས་ཏེ། ཚལ་དང་ནི་ནགས་ཚལ་ཡོད་པའི་ས་དང་སྐྱེ་བོ་
མེད་པའི་གནས་ནི་དམ་ཚིག་མི་གཅིག་པའི་མི་མེད་པའོ། །བྱང་ཆུབ་སེམས་
དཔའི་ཁྱིམ་ནི་རིགས་གསུམ་མགོན་པོ་བཞུགས་པའི་ཁང་པའོ། །དཀྱིལ་འཁོར་
ཁང་པའི་ནང་དུ་ཡང་ནི་གྲོང་ཁྱེར་ལས་ཕ་ཟད་དུ་ཐང་ཤིང་སྐྱེལ་ནས་ཀ་བ་བཞི་
བཙུགས་ ཐོག་ ཕུབ་སྟེ་ ཁང་ པའི་ལོགས་མེད་པའོ། །དཀྱིལ་འཁོར་དམ་པ་ ནི་
238 -252



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དགྱེས་པ་རྡོ་རྗེ་ཐུགས་ཀྱི་རིགས་ཡིན་པས་སམ། ཡང་ན་རྒྱུད་དེ་བཞིའི་དམ་པར་
གྱུར་པའོ། །དེ་ནས་ས་ཆོག་དངོས་ལ། བདག་རང་ལྷ་མོ་བཅོ་ལྔའི་བསྐྱེད་རིམ་
ཡན་ལག་དྲུག་ལྡན་དུ་བསྒོམ་སྟེ། དེ་ནས་འཁོར་བཅུ་བཞི་པོ་བདག་རང་གཙོ་
མོའི་ཐུགས་ཀར་བསྡུས་ཏེ་ཧེ་རུ་ཀ་ཞལ་གཅིག་ཕྱག་གཉིས་པར་བསྒྱུར་བ་ནི་དང་
པོ་ལྷའི་བདག་ཉིད་ཀྱི་ཞེའོ། །རྣལ་འབྱོར་པས་ནི་ལྷའི་ང་རྒྱལ་དང་ལྡན་པས་སོ། །
ནོར་འཛིན་སའོ། །སྦྱང་ཟེར་ཀྱང་སྔོན་དུ་སློང་དགོས་ཏེ། མཎྜལ་གཅིག་བྱས་དེར་
དྲིའི་ཐིག་ལེ་གཅིག་བྱས། དེར་མེ་ཏོག་གི་ཚོམ་བུ་གཅིག་བཀྲམ་པ་ལ་ཐཾ་ལས་
སའི་ལྷ་མོ་སྐུ་མདོག་སེར་མོ་དར་དང་ནོར་བུའི་རྒྱན་གྱིས་བརྒྱན་པ་གཡས་པ་ཁོས་
ལེན་གྱི་ཕྱག་རྒྱ་བྱེད་པ། གཡོན་པ་རིན་པོ་ཆེའི་བུམ་པ་བསྣམས་པ་ལྟེ་བ་མན་ཆད་
ས་གསེབ་ནས་ཐོན་པ་ཞིག་བསྐྱེད། དེ་ལ་ཡེ་ཤེས་ཀྱི་སའི་ལྷ་མོ་སྤྱན་དྲངས་ལ་
གཉིས་སུ་མེད་པར་བསྲེ་ལ་སྤོས་དང་མེ་ཏོག་ལ་སོགས་པས་མཆོད། ཕྱི་མའི་ལེའུ་
དང་པོ་ལྟར་མ་མ་རིན་ཆེན་སྣ་ཚོགས་འཛིན་ཞེས་པ་ལ་སོགས་པས་གསོལ་
བཏབ་པས། སའི་ལྷ་མོའི་ཞལ་ནས་ཁྱོད་ས་ཕྱོགས་འདིར་དཔལ་དགྱེས་པ་
རྡོ་
རྗེའི་དཀྱིལ་འཁོར་བྲིས་ཤིག་ཟེར་ནས། དེ་ནས་ཡེ་ཤེས་ཀྱི་ལྷ་མོ་གཤེགས་དམ་
ཚིག་གི་སའི་ལྷ་མོ་གནས་དེ་ཉིད་དུ་ཐིམ་པར་བསྒོམ་སྟེ། དེ་ནི་ས་བསླང་པའོ། །
དེ་ནས་གདོད་སྦྱང་བ་ནི་ལས་དང་བྱ་བས་སྦྱང་བ་དང༌། སྔགས་དང་ཏིང་
ངེ་འཛིན་གྱིས་སྦྱང་པའོ། །དེ་ལ་དང་པོ་ལས་དང་བྱ་བས་སྦྱང་པ་ནི་ས་དེ་པུས་ནུབ་
ཙམ་པའམ་རྐེད་ནུབ་ཙམ་བརྐོ་བའོ། །དེའི་དགོས་པ་ནི་སའི་རོ་ལྔ་སེལ་བའོ། །
སྔགས་དང་ཏིང་ངེ་འཛིན་གྱིས་སྦྱང་བ་ནི་གུར་ལེའུ་བརྒྱད་པའི་ཧཱུྃ་ཨོཾ་ལ་སོགས་
པའི་ས་གཞི་སྟོང་པ་ཉིད་དུ་བསྒོམས་པའོ། །དེ་ནས་ས་གཞིའི་ཉོན་མོངས་པའི་
238 -253



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྐྱོན་ཐམས་ཅད་དག་པར་བྱ་བའི་བསམ་པས་སྙིང་པོའམ་ཉེ་བའི་སྙིང་པོའམ་རྩ་
བའི་སྔགས་ཀྱི་ཕྲེང་བ་ལན་བདུན་བཟླས་སོ། །དེ་ནས་ས་གཞི་དེ་བདུད་རྩིའི་ཆུས་
བྱུགས་ལ་ས་བསྲུང་བ་ནི། འབད་པས་ནི་བརྩོན་འགྲུས་དང་བཅས་པས་སོ། །ཧཱུྃ།
ལས་རྡོ་རྗེ་ཅན་ནི་ས་གཞི་དེར་ར་ལས་བྱུང་པའི་ཉི་མའི་དཀྱིལ་འཁོར་གཅིག་
བསྒོམ། དེའི་སྟེང་དུ་ཧཱུྃ་བསྒོམ་ཧཱུཾ་དེ་ལས་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུཾ་གིས་མཚན་
པར་བསྒོམ། དེ་ལས་འོད་ཟེར་སྤྲོས་ཏེ་རྒྱ་གྲམ་པས་ཕྱོགས་མཚམས་ཐམས་ཅད་
གཏམས་པར་བསྒོམ་པ་ནི། ཧཱུྃ་ལ་རྡོ་རྗེ་ཅན་བྱས་ཏེ་ཞེས་པ་ཡར་གཅད་པའོ། །དེ་
ལྟར་བསྒོམ་པ་དང་གོང་དུ་གསུངས་པ་ནི་ལེའུ་གཉིས་པར་རོ། །སྔགས་ནི་ཨོ་རཀྵ་
རཀྵ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ་ཞེས་པའོ། །མཁས་པ་ནི་ས་བསྲུང་བའོ། །འཛིན་མ་ནི་
སའོ། །རྣམ་པར་སྦྱང་ནི་ ས་ སྦྱང་ཞིང་བསྲུང་ པའོ། །དེ་ནས་ དཀྱིལ་ འཁོར་ གྱི་
སྟེགས་བུ་རྩིག་པ་ནི་དེ་ནས་དཀྱིལ་འཁོར་ཁྲུས་གསུམ་ནི་ལྷ་དགུ་ལ་ངོས་རེ་རེ་ལ་
ཁྲུ་གསུམ་གསུམ་ཡོད་པའོ། །ལྷ་མོ་བཅོ་ལྔ་ལ་དེའི་སྟེང་དུ་མཐེ་བོང་གསུམ་ནི་
ལྷག་པར་བྱ་ཞེས་ཏེ། སྟེགས་བུའི་ངོས་རེ་ལ་ཁྲུ་གསུམ་གྱི་སྟེང་དུ་མཐེབ་སོར་
གསུམ་གསུམ་གྱིས་ཆེར་བྱའོ། །དེ་ལ་ས་ཆགས་ཡམས་གཅིག་བྱོ་ཆུ་ཆགས་བྱ་དེ་
ཡང་དབུས་སུ་ཅུང་ཟད་མཐོ་བ་མཐའ་མ་བགས་ཀྱིས་དམའ་བ་མེ་ལོང་གི་ངོས་
བཞིན་ཐར་རེ་ཐང་ངེ་བ་ཞིག་བཅག་གོ །དེས་ནི་ནུབ་དང་པོ་སའི་ཆོ་ག་རྫོགས་སོ། །
དེ་ནས་སྟ་གོན་བྱེད་པ་ལ་དོ་ནུབ་སྟ་གོན་ལ་དགོས་པའི་རྫས་ཐམས་ཅད་
དེ་རིང་བསགས་ཏེ། བུམ་པ་དང་བུམ་པའི་རྫས་སྨན་དང་འབྲུ་དང་རིན་པོ་ཆེ་ལ་
སོགས་པ་དང་བུམ་པའི་མགུལ་ཆིངས་དང་ཁ་རྒྱན་རྣམས་ཀྱང་ཚགས་བྱ། སློབ་མ་
ལ་ དགོས་ པའི་ རྫས་ སོ་ཤིང་དང་
། ཀུ་ཤ་དང་ སྲུང་ སྐུད་དང་། དཀྱིལ་ འཁོར་
238 ---254



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མཆོད་པའི་རྫས་སྤོས་དང་མར་མེ་ལ་སོགས་པ་ཅི་འབྱོར་པ་དང་
། གཏོར་མ་ཅི་
བྱོར་པ་རྣམས་ཀྱང་བཤམས་ཏེ། དགོངས་ ཀར་སོང་བ་དང་སློབ་དཔོན་བདག་
ཉིད་ཁྲུས་དང་ཞེས་བདུད་རྩི་ལྔའི་ཁྲུས་ཞིག་བྱ། གཙང་སྦྲ་ནི་བདུད་རྩིའི་རིལ་བུ་
ཁར་བཅུག་ པའོ། །དྲི་ཞིམ་ལུས་ནི་ལུས་ལ་དྲིས་བྱུགས་པའོ། །སྣ་ཚོགས་རྒྱན་
གྱིས་རྣམ་པར་བརྒྱན་ནི་རུས་པའི་རྒྱན་གྱིས་བརྒྱན་པའོ། །
དེ་ནས་དཀྱིལ་འཁོར་གྱི་སྟེགས་བུའི་སྟེང་དུ་སྟན་ནང་ཚངས་ཅན་ཞིག་
བཏིང་སྟེ། དེའི་སྟེང་དུ་འདུག་པ་དང་གཏོར་མ་གཅིག་གཏང་། དེ་ནས་རང་གི་
སེམས་བསྲུང་བའི་བསམ་པ་ལྡན་པས་ཨོ་རཀ་རཀྵ་ཧཱུྃ་ཧཱུྃ་ཧཱུྃ་ཞེས་བརྗོད། དེ་ནས་
ལུས་བསྲུང་བའི་བསམ་པ་དང་ལྡན་པར་བརྗོད་ལ། དེ་ནས་གནས་བསྲུང་བའི་
བསམ་པ་དང་ ལྡན་ པས་ སྔགས་དེ་ ལན་ གཅིག་ བརྗོད་ ལ་ བསྲུང་བ་ཇི་ལྟར་
གསུངས་པ་ཉིད་ཞེས་སོ། །དེ་ནས་སློབ་དཔོན་གྱིས་དེར་མངོན་རྟོགས་ཚར་གཅིག་
སྒོམ་པ་ནི་ཇི་ལྟར་བསམ་གཏན་ནི་གོང་ལེའུ་བརྒྱད་པར་བསྟན་པའི་བསྐྱེད་རིམ་
སོ། །དེ་བཞིན་འདིར་ནི་འདིར་ཡང་དེ་རྣམས་ཙར་གྱིས་བསྒོམ་པའོ། །དེ་ཡང་
མངོན་རྟོགས་རྒྱས་པ་ཡང་གུར་འཆད་དོ། །
དེ་ཚོའི་ཐོ་ཙམ་ཞིག་འདིར་ཡང་བསླང་ན་བླ་མ་དག་པའི་ཆོ་ག་བྱ་བ་དང་
།
ཚད་མེད་པ་བཞི་སྒོམ་པ་དང༌
། སྟོང་པ་ཉིད་དུ་སྒོམ་པ་དང་། བསྲུང་བའི་འཁོར་
ལོ་སྒོམ་པ་དང་
། ཆོས་འབྱུང་སྒོམ་པ་དང་
། འབྱུང་བ་རིམ་བརྩེགས་སྒོམ་པ་དང་།
གཞལ་ཡས་ཁང་སྒོམ་པ་དང་
། གདན་སྒོམ་པ་དང་། མངོན་པར་བྱང་ཆུབ་པ་ལྔས་
ལྷ་མོ་བཅོ་ལྔའི་བསྐྱེད་པ་དང་
། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་
བརླབ་པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
238 -255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བ་དང་དབང་བསྐུར་བ་དང་མཆོད་པ་དང་བསྟོད་པ་དང་བདུད་རྩི་མྱང་བ་དང་
བསྐྱེད་པའི་རིམ་པའི་ཏིང་ངེ་འཛིན་སྒོམ་པ་དང་ཆོས་བཅུ་དྲུག་པོ་དེ་སྒོམ་པ་དང་དེ་
ནས་བཟླས་པ་བརྒྱ་རྩ་བརྒྱད་ཙམ་བྱ་དེ་ཟིན་པའི་བརྡར་སེ་གོལ་གཅིག་གཏོགས་
པ་དང་། དེ་ནས་ལས་ཀྱི་སློབ་དཔོན་གྱིས་ཕྱོགས་བཞི་ནས། གྷོ་རི་དང་ཙོ་རི་དང་
བྷེ་ཏ་ལི་དང་གྷསྨ་རིའི་ང་རྒྱལ་དང་ལྡན་པའི་མཆོད་པ་རྣམ་པ་ལྔས་སློབ་དཔོན་ལྷ་
མོ་བཅོ་ལྔའི་ང་རྒྱལ་དང་ལྡན་པ་ལ་མཆོད་པ་ནི་མཆོད་དང་ཞེས་སོ། །དེ་ནས་བར་
འདིར་བསྟོད་པ་བྱ་བ་གཅིག་གཞུག་གོ །གུར་ལེའུ་བརྒྱད་པར་ཆོས་འདིར་རང་གི་
ཐད་ཀར་བསྟོད་པར་ཡོད་པས་བསྟོད་དོ། །དེ་ནས་གུར་ལེའུ་བརྒྱད་པར་དེ་བཞིན་
གཤེགས་པ་ཀུན་ཞི་བ་ཞེས་པ་ལ་སོགས་པས་གསོལ་བ་གདབ་པ་ནི་གསོལ་བ་
གདབ་པ་ཉིད་ཅེས་སོ། །དེ་ལྟར་ལས་ཀྱི་སློབ་དཔོན་གྱིས་ཤར་ཕྱོགས་ནས་མཆོད་
བསྟོད་གསོལ་བ་གདབ། དེ་བཞིན་དུ་ལྷོ་དང་ནུབ་དང་བྱང་ནས་ཀྱང་བྱའོ། །
དེ་ལྟར་བྱས་པ་དང་སློབ་དཔོན་གྱིས་འཁོར་གྱི་ལྷ་མོ་བཅུ་བཞི་པོ་བདག་
རང་གཙོ་མོའི་ཐུགས་ཁར་བསྡུས་ཏེ། བདག་རང་ཧེ་རུ་ཀ་ཞལ་གཅིག་ཕྱག་གཉིས་
པར་ བསྒྱུར་ བ་ནི། རྡོ་ རྗེ་ སེམས་ དཔའ་སྙེམས་ བྱས་ ནས། །རྐང་ པ་ གཡས་ པ་
བརྐྱང་བྱས་ཏེ། །ཕྱག་གཉིས་ཀྱི་རྡོ་རྗེ་སྦྱོར་ནི། །བདག་རང་དགྱེས་པ་རྡོ་རྗེ་ཞལ་
གཅིག་ཕྱག་གཉིས་པར་བསྒྱུར་ཏེ། མིག་གཡས་པར་མ་ལས་ཉི་མ། གཡོན་པར་
ཊ་ལས་ ཟླ་བ། མིག་ འབྲས་ ལ་ཧཱུཾ་ལས་རྡོ་ རྗེ་ དེའི་ལྟེ་བར་ཧཱུཾ་ རེ་ བསྒོམ། རྐང་
མཐིལ་གཉིས་སུ་རྡོ་རྗེ་རྒྱ་གྲམ་རེ་རེ་བསམ་དེའི་ལྟེ་བ་ལ་ཡང་ཧཱུྃ་རེ་རེ་བསམ།
དཀྱིལ་འཁོར་དེའི་དབུས་སུ་ཧེ་རུ་ཀའི་ང་རྒྱལ་བསྐྱེད་པའི་ཚིག་ཁའི་པད་མའི་
འཛུམ་དང་བཅས་ཞེས་པ་ལ་སོགས་པ་བརྗོད། དེ་ནས་དཀྱིལ་འཁོར་གྱི་བྱང་ཤར་
238 -256



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མཚམས་སུ་སོང་ལ། གུར་ལེའུ་བརྒྱད་པའི་ངང་ནི་དཔལ་ལྡན་སྙིང་རྗེའི་སྟོབས་
ཞེས་པ་ལ་སོགས་པ་བརྗོད་པའི་རྗེས་ལ་བདག་རྡོ་རྗེ་སློབ་དཔོན་ཆེ་གེ་མོ་ཞེས་བྱ་
བ། སློབ་མ་ཆེ་གེ་མོ་ཞེས་བྱ་བ་བྱང་ཆུབ་ལ་དགོད་པའི་ཕྱིར་ས་ཕྱོགས་འདིར་
དགྱེས་པ་རྡོ་རྗེའི་དཀྱིལ་འཁོར་བྲི་ཡིས་ཞེས་བྱ་བ་ལ་སོགས་པའི་བཀའ་བསྒོ་བ་
བརྗོད། དེའི་རྗེས་ལ་ཁྲོ་བོ་བཅུའི་སྔགས་དང་
། རྩ་བའི་སྔགས་ཀྱང་བརྗོད་དེ་ལན་
གསུམ་བྱའོ། །དེ་ནས་ལྟ་སྟངས་བྱེད་པ་ནི་རྒྱས་པ་ལ་དགའ་ན་གུར་ལེའུ་བཅུ་བཞི་
པ་བཞིན་བྱ། བསྡུས་པ་ལ་དགའ་ན་ཧཱུཾ་ཧཱུཾ་སྙེམས་པ་བྱས་ནས་ནི་ཞེས་པ་རྡོ་རྗེའི་
འགྲོས་ཀྱིས་གཡས་སྐོར་ལན་གསུམ་བྱེད་ཅིང་ངག་ཏུ་ཧཱུྃ་འབའ་ཞིག་སྟོན་པས།
བགེགས་རྣམས་འོད་ཟེར་གྱིས་ཚུར་རྦད་ཀྱིས་བཅད་པར་བསྒོམ་སྟེ། ད་ནི་ཧེ་རུ་ཀ་
འཇིགས་པའི་གར་ཡིན་ནོ། །
དེ་ནས་བསྐོར་བ་ལན་གསུམ་ཐིམ་པ་དང་
། བྱང་ཤར་མཚམས་ནས་ལོག་
གིས་ལོག་ནས་གཡོན་སྐོར་ལན་གསུམ་བྱེད་ཀྱི་ངག་ཏུ་ཧེ་ཧེ་འབའ་ཞིག་བརྗོད་
པས་བདག་མེད་མ་བདེ་བའི་འོད་ཀྱིས་བགེགས་ལ་ཕོགས་པས་བགེགས་རྣམས་
འབོགས་པས་གནོད་པར་བྱེད་མི་ཤེས་པར་བསམ། དེ་ནས་སླར་དཀྱིལ་འཁོར་
གྱི་དབུས་སུ་འདུག་ལ་བསྲུང་འཁོར་ཞིག་བསྒོམ་མོ། །དེ་རྣམས་ནི་དཀྱིལ་འཁོར་
གྱི་བགེགས་བསལ་བའི་རིམ་པ་ཞེས་ཟེར་རོ། །དེ་ནས་སྟངས་སྟབས་བྱས་པའི་ས་
རྡུལ་ལ་སོགས་པ་འཇག་ཕྱགས་སམ་སྔོ་ཕྱགས་གཅིག་གིས་སང་གིས་ཕྱགས་ཏེ།
སྟ་གོན་བྱེད་པ་ལ་ལྷ་སྟ་གོན་དང་
། བུམ་པ་སྟ་གོན་དང༌
། སྦྱིན་བསྲེག་སྟ་གོན་
དང༌། སློབ་མ་སྟ་གོན་བྱ་བ་ལ་སོགས་པ་ལས་དང་པོ་ལྷ་སྟ་གོན་བྱ་བ་ནི། དཀྱིལ་
འཁོར་ལ་དབང་དང་བདུད་རྩི་སྦྱར་བ་བླུགས་ལ། དེ་ནས་དྲི་བཟང་པོའི་འོད་གུས་
238 -257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༡༧༽
དྲིའི་ཐིག་ལེ་བཅོ་ལྔ་བྱ། དེར་མེ་ཏོག་གི་ཚོམ་བུ་བཅོ་ལྔ་བཀྲམ་ལ། དེར་སྙིང་པོའི་
ཚིག་ཙམ་ལས་ལྷ་མོ་བཅོ་ལྔ་བསྐྱེད། ཡེ་ཤེས་ཀྱི་ལྷ་མོ་བཅོ་ལྔ་སྤྱན་དྲངས་ལ་
གཉིས་སུ་མེད་པར་བསྲེས་ལ་མཆོད་པ་ནི། མེ་ཏོག་སྣ་ཚོགས་ཉེ་བར་བརྒྱན་ཞེས་
པ་མེ་ཏོག་གི་ཕོར་བ་བཅོ་ལྔ། བདུག་སྤོས་ཀྱི་རིང་བུ་བཅོ་ལྔ། མར་མེ་བཅོ་ལྔ། དེ་
བཞིན་དུ་དྲི་ནི་དྲིའི་དུང་ཆོས་བཅོ་ལྔ། ལྷ་བཤོས་བཅོ་ལྔ་དེ་རྣམས་ཀྱིས་མཆོད། དེ་
ནས་བསྟོད་པ་རྒྱས་བསྡུས་ཅི་རིགས་ཀྱིས་བསྟོད། གཏོར་མ་གཅིག་ལ་བདུད་རྩི་
མྱང་། དེ་རྣམས་སྔགས་ཀྱིས་རྒྱས་གདབ། དེ་ནས་སྟོན་པའི་གཙོ་བོ་ཁྲག་འཐུང་
དཔལ། །བདག་མེད་མ་དང་ཡང་དག་ལྡན་ཞེས་པ་ལ་སོགས་པས་སྙན་གསན་
དབབ་བོ། །དེ་ནི་ལྷ་སྟ་གོན་ལ་གནས་པའོ། །
དེ་ནས་བུམ་པ་སྟ་གོན་དུ་གནས་པར་བྱ་བ་ནི། བུམ་པ་བརྒྱད་ལ་སོགས་
པར་ལྡན་ནས་བུམ་པ་བརྒྱད་སོགས་བརྒྱད་དེ་བཅུ་དྲུག་གོ །དེ་ཡང་ནི་བུམ་པ་དེ་
ཚོ་ ཡང་དང་པོར་ ཕྱི་ནང་ཐམ་ཅད་དག་པར་བཀྲུ། ཉུངས་ཀར་གྱིས་བགེགས་
བསྐྲད། གུ་གུལ་གྱི་དུད་པས་བདུག །དེ་ནས་མཚན་མས་གདབ་པ་ནི་ལྷ་མོ་བཅོ་
ལྔ་ལ་གྲི་གུག་བཅོ་ལྔ་བྲི། ལས་ཐམས་ཅད་པའི་བུམ་པ་ལ་རྡོ་རྗེ་རྒྱ་གྲམ་པ་བྲིས་
ཏེ། དེ་ལྟར་མཚན་མས་བཏབ་པ་དང་ས་ལ་བཞག་ཏུ་མི་རུང་སྟེ། རས་དཀར་པོའི་
སྟེང་དུ་མེ་ཏོག་གི་གཅལ་བཀྲམ་སྟེ། དེར་བཞུགས་སུ་བཅུག་སྟེ་བུམ་པ་བརྒྱད་
ཆས་སུ་གཞུག་པ་ནི། ཡལ་ག་ལ་སོགས་པས་བརྒྱན་ནི་ཤིང་རྩེ་མོའི་ཆ་ལས་བྱུང་
པ་འབྲས་བུ་དང་མེ་ཏོག་དང་བཅས་པས་བུམ་པའི་ཁ་རྒྱན་བྱ། མགྲིན་པར་གོས་
ཀྱིས་བཀབ་པ་ནི་རས་ཁ་ཚར་མ་ཉམས་པས་མགུལ་ཆིངས་བྱས། རིན་ཆེན་ལྔ་ནི་
ཡོངས་སུ་གཞུག་ནི་བུམ་པའི་རྫས་རིན་པོ་ཆེ་ལྔ་རང་དེ་མཚོན་པ་ཡིན་ཏེ། སྨན་ལྔ་
238 -258



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དང་འབྲུ་ལྔ་དང་དྲི་ལྔ་དང་སྙིང་པོ་ལྔ་ཡང་གཞུག །ཆུ་གཙང་མ་སྲོག་ཆགས་མེད་
པས་བཀང་། དེ་ལྟར་བྱས་པ་དང་རྣམ་པར་རྒྱལ་བ་ཤར་དུ་སྦྱིན་ཟེར་ནས་གཞུང་
ནས་ ཕྱོགས་ངེས་པར་བཤད་དེ་བླ་མའི་གདམས་ངག་གིས་དཀྱིལ་འཁོར་གྱི་
ཕྱོགས་གར་དབེན་པ་བུམ་པའི་མཎྜལ་ཞིག་བྱས་ལ། དེར་ལྷ་དགོད་པ་བཞིན་
བཀོད་ནས། བུམ་པ་སྟོང་པར་བསམ། ཧཱུྃ་ལས་ རིན་པོ་ཆེའི་བུམ་པར་བསྐྱེད།
དེར་ལྷ་མོ་བཅོ་ལྔ་བསྐྱེད་ཡེ་ཤེས་ཀྱི་ལྷ་མོ་བཅོ་ལྔ་སྤྱན་དྲངས་ལ་གཉིས་སུ་མེད་
པར་བསྲེས་ཏེ། དེ་ལ་གོང་གི་མེ་ཏོག་སྣ་ཚོགས་ཉེ་བར་བརྒྱན་ཞེས་པའི་ཚིག་
གསུམ་གྱིས་འདིར་ཡང་སྦྱར་ལ་མཆོད་བསྟོད། དེ་ནས་གཙོ་བོའི་བུམ་པའི་སྟེང་གི་
ཤིང་ལོའི་གསེབ་ཏུ་ཐོད་པའི་ནང་དུ་བདུད་རྩི་དང་ཆང་སྦྱར་བ་བླུག །དེའི་སྟེང་དུ་
རྡོ་ རྗེ་བཞག་ལ་དེ་ལ་གཟུང་ཐག་བཏགས་ པའི་གཟུང་ཐག་ནས་ བཟུང་ནས་
བཟླས་པས། སྔགས་ཀྱི་འོད་ཟེར་གཟུངས་ཐག་ལ་འཁྲིལ་ནས་ཐོད་པའི་ནང་དུ་
སོང་བར་བསྒོམ་ཞིང་ཅི་རིགས་སུ་བཟླས་སོ། །
མཐར་ཐོད་པའི་ནང་གི་ཆང་དང་བདུད་རྩི་སྦྱར་བ་དེ་བུམ་པའི་ནང་དུ་
བླུགས་པས་དེས་ལྷ་ཐམས་ཅད་འོད་དུ་ཞུ་བར་བསྒོམ། ལས་ཐམས་ཅད་ པའི་
བུམ་པར་བདུད་རྩི་འཁྱིལ་པ་བསྐྱེད་དེ། དེ་ཡང་གཡས་རྡོ་རྗེ་གཡོན་སྡིགས་མཛུབ་
བྱེད་པར་བསྐྱེད་ལ། ཨོཾ་ཨ་མྲྀ་ཏ་ཀུན་ཌ་ལི་ཧ་ན་ཧ་ན་ཧཱུྃ་ཕཊ། ཅེས་པས་བཟླས་
པ་བརྒྱ་རྩ་བརྒྱད་བཟླས་ཏེ་དེས་འཇུག་པའི་སྒོ་ངོས་བྱང་ཤར་དུ་བཞག་ལ་བདག་
ཅག་སློབ་དཔོན་འཁོར་དང་བཅས་པའི་བར་དུ་གཅོད་པ་རྣམས་བསྲུང་དུ་གསོལ་
ཞེས་གསོལ་བ་གདབ་པོ། དེ་ནི་བུམ་པ་སྟ་གོན་དུ་གནས་པའོ། །
དེ་ནས་གྲུབ་ན་དེ་དཀྱིལ་འཁོར་གྱི་ཤར་ཕྱོགས་སུ་སྦྱིན་སྲེག་བྱ་བ་ནི།
238 -259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྦྱིན་སྲེག་སྟ་གོན་ལ་གནས་པའོ། །དེ་ནས་སློབ་མ་སྟ་གོན་ལ་གནས་པ་ནི་ཨད་
ཏྲའི་སྔགས་ཀྱིས་གཏོར་མ་གཅིག་བཏང་སྟེ། ཡོལ་བའི་ཕྱི་རོལ་དུ་ལས་ཐམས་
ཅད་པའི་བུམ་པའི་ཆུས་སློབ་མ་ཁྲུས་བྱས་ཤིང་གོས་གཙང་མ་གྱོན་པ་དེས་བླ་མ་
ལ་མཆོད་པའི་མཎྜལ་ཕུལ་ཏེ་མེ་ཏོག་དང་བཅས་པའི་ཐལ་མོ་སྦྱར་ནས་གནས་པ་
ལ། སློབ་དཔོན་གྱིས་སྔགས་ཀྱི་དངོས་གྲུབ་དོན་གཉེར་གང་ཞེས་པ་ནས་འབད་
པ་མེད་པར་འདི་འབྲས་འགྲུབ་ཅེས་པའི་བར་དུ་བརྗོད་དེ། དོན་ལ་སློབ་མ་ལ་
འཇིག་རྟེན་འདི་དོན་དུ་གཉེར་ན་འཇིག་རྟེན་ཕྱི་མའི་དོན་ཡང་མི་འགྲུབ་ལ། འདི་
རང་གི་འབྲས་བུ་ཡང་མི་ཐོབ། འཇིག་རྟེན་ཕྱི་མ་དོན་དུ་གཉེར་ན་འདི་རང་ཡང་
ཞར་ལ་འགྲུབ་ཞེས་བསྒོའོ། །
དེ་ནས་ཐུན་མོང་མ་ཡིན་པའི་སེམས་བསྐྱེད་པའི་དོན་དུ་སློབ་མས་བླ་མ་
ལ་གསོལ་བ་གདབ་པའི་དོན་དུ་དགའ་ཆེན་ཁྱོད་བདག་སྟོན་པ་བས་ཞེས་པ་ལ་
སོགས་ པ་ ལན་ གསུམ་ དུ་ གསོལ་ བ་ གདབ། དེ་ནས་ སློབ་ དཔོན་གྱིས་ གསང་
སྔགས་ཀྱི་ཐེག་པར་བློ་གཞུག་པའི་ཕྱིར། བུ་ཚུར་ཐེག་པ་ཆེན་པོ་ལ་ཞེས་པ་ལ་
སོགས་པ་བརྗོད། དེ་ཀའི་ རྗེས་ལ་སློབ་དཔོན་གྱིས་ སློབ་མ་ལ་རྣ་གཏད་པར་
བསྐུལ་བའི་ཚིག་རྟོག་པ་ཐམས་ཅད་ལེགས་པར་བསྡུས་ནས་ནི་ཞེས་པ་ལ་སོགས་
པ་བརྗོད། དེ་ནས་སློབ་མའི་རྒྱུད་དག་པར་བྱ་བའི་དོན་དུ་ལྔ་པོ་རྣམ་པར་དག་པ་
བྱ། དེ་ནས་སློབ་དཔོན་གྱིས་སློབ་མ་དེ་སྐད་ཅིག་གིས་ལྷར་བསམས་ནས། དེའི་
སྙིང་ག་དང་མགྲིན་པ་དང་སྤྱི་བོ་རྣམས་སུ་དྲི་ཞིམ་པོའི་ཆུས་བྱུགས་ཏེ། རྡོ་རྗེ་
གནས་དེ་དང་དེར་གཏུག་ཅིང་ཧཱུྃ་དང་ཨཱདང་ༀ་ཡོངས་སུ་གྱུར་པ་ལས་རྡོ་རྗེ་དང་
པད་མ་དང་འཁོར་ལོ་རྣམས་ལ་ས་བོན་དེ་རྣམས་ཀྱིས་མཚན་པར་བསྒོམས་ཏེ།
238 --260



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེའི་འོད་ཟེར་ལྕགས་ཀྱུས་སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་རྣམས་བཀུག་སྟེ་རང་
རང་གི་ ས་བོན་ལ་བཅུག་པར་བསྒོམ། དེ་ནས་སློབ་དཔོན་གྱིས། མེ་ཏོག་དང་
སྤོས་དང་དྲི་ཆབ་དང་ལྷ་བཤོས་དང་མར་མེ་གནས་གསུམ་དུ་དྲིལ་བུ་ཧ་ཅང་མི་
དྲག་པར་བསྐོར་ཞིང་མཆོད་པར་བྱའོ། །དེ་ནས་རིགས་གསུམ་གྱི་ལྷ་དགྱེས་ཤིང་
མཉེས་པར་བསམ་མོ། །དེ་ཡི་སྐུ་གསུམ་གྱི་ལྷས་སློབ་མ་ལ་རབ་ཏུ་གནས་པར་
བྱས་པའོ། །
དེ་ནས་སོ་ཤིང་སོར་བཅུ་གཉིས་པ་ཆག་པ་དང་གས་པ་མེད་པ་རྩེ་མོ་མེ་
ཏོག་གིས་བརྒྱན་པས། དེ་དྲིའི་ཆུས་བརླན་པ་ལ་ཨོཾ་ཨཱ༔ཧཱུྃ་བཟླས་ཏེ་སློབ་མ་ལ་
སྦྱིན། སློབ་མས་ཀྱང་སོ་ཤིང་དེ་བཅའ་བ་དང་བྲུད་པའི་ཚུལ་དུ་བྱ། དེ་ནས་སོ་
ཤིང་དོར་ཏེ་ལྟས་བརྟག །དེ་ནས་ཆོར་ཆུ་བླུད། དེ་ནས་ཀུ་ཤའི་སྔས་དང་སྟན་
སྦྱིན། བསྲུང་སྐུད་མདུད་པ་གསུམ་དང་ལྡན་པ་རྩ་བའི་སྔགས་བཏབ་ལ་གདགས།
བུད་མེད་ཡིན་ན་དཔུང་པ་གཡས་པ་ལ་གདགས། དེ་ནས་སློབ་མ་ལ་སྤྲོ་བ་བསྐྱེད་
པའི་ཕྱིར་ཟབ་ཅིང་རྒྱ་ཆེ་བའི་ཆོས་བཤད། དེ་ནས་སློབ་མས་ནུས་ན་དགེ་སྦྱོར་
གྱིས་མི་ནུས་ན་སེང་གེའི་ཉལ་སྟབས་གྱིས་ལ་དགྱེས་པ་རྡོ་རྗེ་ཡིད་ལ་གྱིས་ལ་
ཉོལ་ལ་རྨི་ལམ་གང་རྨིས་པ་དེ་ཡར་ང་ལ་སྨོས་ཤིག་བྱས་ལ་གནས་ཁང་དེ་ཉིད་དུ་
ཉལ་དུ་གཞུག །དེ་ནས་ སློབ་དཔོན་ གྱིས་ཡོལ་བའི་ནང་དུ་ཞུགས་ཏེ་དཀྱིལ་
འཁོར་ལྷ་ལ་མཆོད་བསྟོད་དགེ་བའི་རྩ་བ་བསྔོ། འདོད་པའི་དོན་ལ་གསོལ་བ་
གདབ། ཡི་གེ་བརྒྱ་པ་ཅི་ནུས་བཟླས་སོ། །དེ་ནས་སྟ་གོན་གྱི་ལྷ་ནམ་མཁའ་ལ་
བཏེག་པའི་ལུགས་ཀྱང་ཡོད། གཤེགས་སུ་འཇུག་པའི་ལུགས་ཀྱང་ཡོད་པ་ལས་
འོ་སྐོལ་གྱི་བླ་མ་སྤོས་དང་མེ་ཏོག་མར་མེ་ལ་སོགས་པ་མཚན་ཐུབ་ཏུ་ཕུལ་ཏེ་འོ་
238 --261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མི་བརྒྱལ་བར་བྱས་ལ་དེའི་ནུབ་མོ་བཞུགས་སུ་གཞུག་གོ །དེ་ནས་མཚན་མོའི་
མཐར་སློབ་དཔོན་གྱིས་སློབ་མ་ལ་རྨི་ལམ་ཅི་རྨིས་ཞེས་དྲིའོ། །སློབ་མས་ཀྱང་
གབ་པ་སྦས་པ་མེད་པར་སྨྲའོ། །དེ་ནས་རྨི་ལམ་བཟང་ན་བཟང་པོའི་ལྟས་བཤད།
ངན་ན་བཟློག་པའི་ཆོ་ག་བྱ་དེ་ནི་སྟ་གོན་གྱི་ཆོ་ག་རྫོགས་སོ། །
ད་ནི་དཀྱིལ་འཁོར་གྱི་ཞག་གི་ཆོ་ག་ལ་བཞི་སྟེ། ཐིག་གི་ཆོ་ག་དང་ཚོན་གྱི་
ཆོ་ག་དང་དཀྱིལ་འཁོར་སྒྲུབ་པ་དང་སློབ་དཔོན་བདག་འཇུག་གོ །དེ་ལས་དང་པོ་
ཐིག་གི་ཆོ་ག་ནི་སྟ་གོན་གྱི་ལྷ་ནམ་མཁའ་ལ་བཏེག་སྟེ། བདག་ཉིད་ཧེ་རུ་ཀའི་ད
རྒྱལ་བྱེད་པ་ནི་རང་འདོད་ལྷ་ཡི་གཟུགས་ཀྱིས་ནི་ཞེས་སོ། །སར་པ་ནི་ཐིག་སྐུད་
གཞན་དུ་ལོངས་མ་སྤྱད་པའོ། །ལེགས་པར་བཀལ་བ་ནི་འཇུར་མདུད་མེད་པའོ། །
ཤིན་ཏུ་ཚད་མ་ནི་དཀྱིལ་འཁོར་གྱི་ཉིས་འགྱུར་རོ། །མཛེས་པ་ནི་ཚོན་སྣ་ལྔས་ཁ་
དོག་བསྒྱུར་བའོ། །སྲད་བུ་ནི་སློབ་དཔོན་རྟོགས་པ་དང་ལྡན་ན་ཨོཾ་ཨཱ༔ཧཱུྃ་གིས་
བདེ་སྟོང་དུ་བྱིན་གྱིས་བརླབས། རྟོགས་པ་དང་མི་ལྡན་ན་སྐུད་པ་ལྔ་པོ་རིགས་
ལྔར་བསྐྱེད། ཡེ་ཤེས་ཀྱིས་རིགས་ལྔ་སྤྱན་དྲངས་ལ་གཉིས་སུ་མེད་པར་བསྲེས་ལ་
དབང་བསྐུར་མཆོད་བསྟོད་དེ་ནས་སྐུད་པའི་ངོ་བོར་ཞུ་སྟེ། དེ་བསྒྲིལ་ཏེ་དེ་ལྟར་
བྱིན་གྱིས་བརླབས་པའི་ སྲད་བུའོ། །ཤེས་ རབ་ཅན་ནི་ཐིག་གི་ལས་ལ་མཁས་
པའོ། །གདབ་ནི་དང་པོ་གནམ་ཐིག་གདབ། དེ་ནས་ཐིག་སྐུད་དེ་མིན་པ་ཞིག་ས་
དཀར་དུ་བཅལ་ལ་གདབ། མེད་ན་དེ་ཉིད་ཀྱི་ཡེ་ཤེས་ གཤེགས་ པ་དམ་ཚིག་
བསྡུས་ལ་ཆ་ཆེན་ཉི་ཤུར་གདབ་བོ། །
དེ་ཡང་ངོས་གཅིག་གི་ཆ་ཆེན་བཅུ་ལ་ཚོན་སྣ་གཅིག་ཕྱེད་གཤགས་བྱ་སྟེ་
རྡོ་རྗེ་ར་བ་དང་མེ་རི་བྱ། དེ་ནས་ཆ་ཆེན་གཅིག་ལ་དུར་ཁྲོད་ཀྱི་སས་བྱ། དེ་ནས་
238 -262



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནང་གི་ཆ་ཆེན་བཞི་ལ་ཆ་བྲན་བཞི་བཞིར་བྱས་ཏེ་སྒོ་རྟ་བབས་དང་བཅས་པ་བྱ།
དེ་ནས་ཆ་ཆེན་གཅིག་ལ་ལྷ་སྣམ་བྱ། དེ་ནས་ཆ་ཆེན་གསུམ་པོ་དེ་ལ་དབུས་ཀྱི་
པད་མ་འདབ་མ་བཞི་པ་ལྟེ་བ་ཟེ་འབྲུ་དང་བཅས་པ་དང༌
། ཕྱི་རོལ་དུ་པད་མ་
འདབ་མ་བརྒྱད་པ་མུ་ཁྱུད་དང་བཅས་པ་ཞིག་བྱའོ། །དེ་ལྟར་ཐིག་བཏབ་པ་དང་
ཐིག་བཀང་ མི་དགོས་པ་ཐམས་ཅད་དྲི་ཆུས་ཕྱིས་ པས་དཀྱིལ་འཁོར་རྣམ་པ་
བཤད་པས་འདི་ལྟ་བུ་ཞིག་འབྱུང་སྟེ། སྟོན་པས་ནི་སྔོན་འབྱུང་དུ་སྟོན་པས་རྗེས་
འཇུག་ཏུ་སློབ་དཔོན་གྱི་དཀྱིལ་འཁོར་གྱི་རྣམ་པ་འདི་སྐད་གསུངས་ཏེ། དཀྱིལ་
འཁོར་ནི་དེའི་མི་མཉམ་པ་མེད་པའི་རྟགས་གྲུ་བཞི་པ། ཡང་དག་འབར་བ་ཉིད་
ནི་གཞལ་ཡས་ཁང་དེ་ལ་ཡེ་ཤེས་གྱི་འོད་ཟེར་འབར་བའོ། །སྒོ་བཞི་ནི་རྣམ་པར་
ཐར་པའི་སྒོ་བཞིའི་རྟགས་སོ། །གཟི་བརྗིད་ཆེན་པོ་ནི་འོད་ཟེར་ཁ་དོག་ལྔ་འཕྲོ་
བའོ། །དོ་ཤལ་དོ་ཤལ་ཕྱེད་པས་བརྒྱན་པ་ནི་དྲ་བ་དྲ་ཕྱེད་དོ། །ཕྲེང་བ་ནི་རིན་པོ་
ཆེའི་ཕྲེང་བའོ། །སོགས་ནི་དར་གྱི་ཆུན་པོ་ལ་སོགས་པའོ། །རྔ་ཡབ་ལྡན་ནི་རྒྱན་
དེ་རྣམས་ཀྱིས་བརྒྱན་པའོ། །ཀ་བ་བརྒྱད་ཀྱིས་ཉེ་བར་བརྒྱན་པ་ནི་སྒོམ་པ་ལ་
དགོངས་པའོ། །རྡོ་རྗེ་སྲད་བུས་མཉམ་པར་ལྡན་ནི་ཐིག་བཏབ་པའི་དུས་སུ་བདེ་
སྟོང་དུ་ལྷན་ལྷན་བྱུང་བར་བསམ་མོ།
།
ད་ནི་ཚོན་གྱི་ཆོ་ག་ནི་ཕྱི་ནས་དཀྱིལ་འཁོར་བྲི་ནི་ཐིག་གི་ཕྱི་ནས་སོ། །བྲི་
བའི་ཚོན་གྱི་རྒྱུ་ནི་རྡུལ་ཚོན་དམ་པའི་ཚིག་གཉིས་ཀྱིས་མདོར་བསྟན། རིན་ཆེན་
སྣ་ལྔའི་ཚིག་གཉིས་ཀྱིས་རྒྱས་པར་བཤད་དེ། དེ་ཡང་རྡུལ་ཚོན་དམ་པ་བཤད་
པས་རིན་ཆེན་སྣ་ལྔའི་ཕྱེ་མ་ཞེས་ཏེ། སློབ་མ་འབྱོར་བ་རབ་ཀྱིས་རིན་ཆེན་སྣ་ལྔའི་
ཚོན་གྱིས་བྱའོ། །ཡང་ན་འབྲིང་པོ་ཉིད་ ཀྱིས་ཏེ་བཤད་པས་ཡང་ན་འབྲས་ལ་
238 ---263



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སོགས་པས་སོ་ཞེས་ཏེ། སློབ་མ་འབྱོར་པ་འབྲིང་གིས་འབྲས་ལ་སོགས་པ་འབྲུའི་
དཀྱིལ་འཁོར་བྱའོ། །སློབ་མ་འབྱོར་པ་ཐ་མས་རྡུལ་ཚོན་གྱིས་བྱ་སྟེ། ཚོན་ཐ་མ་དེ་
ནི་གོང་ལེའུ་གཉིས་པར་
་པར་ཆར་དབབ་ཏུ་བཤད་དོ། །ཚོན་དེ་ཡང་དཀྱིལ་འཁོར་གྱི་
དབུས་སུ་ཚོན་སྔོན་པོ་གཞག །ཤར་དུ་དཀར་པོ། ལྷོར་སེར་པོ། ནུབ་དུ་དམར་པོ།
བྱང་དུ་ལྗང་གུ་གཞག་སྟེ། རིགས་ལྔ་བསྐྱེད། ཡེ་ཤེས་ཀྱི་རིགས་ལྔ་སྤྱན་དྲངས་ཏེ་
གཉིས་སུ་མེད་པར་བསྲེས་ཏེ། དངོས་སུ་མཆོད་པ་ལྔས་མཆོད། བསྟོད། དེ་ནས་
ཨོཾ་ ཨཱཧཱུྃ་གིས་ཚོན་གྱི་ངོ་བོར་བཞུ། དེ་ནས་བྱང་ཤར་མཚམས་སུ་ ཕྱི་ ཐ་ཀར་
དཀར་པོ་དེའི་ནང་དུ་སེར་པོ་དེའི་ནང་དུ་དམར་པོ་དེའི་ནང་དུ་ལྗང་གུ་དེའི་ནང་དུ་
ནག་པོ་ཞིག་འཐེན་ཏེ། དེ་རྣམས་སྤྱི་ཕྱེད་རེ་ཙམ་འཐེན་ཏེ་ཐོད་པ་དུམ་བུ་གཅིག་
པ་གཅིག་གིས་བཀབ་སྟེ། དེའི་སྟེང་དུ་རྡོ་རྗེ་བཞག་ལ་གུར་ལེའུ་བཞི་པའི་འདི་ནི་
ཆོས་དབྱིངས་དག་པ་སྟེ་ཞེས་པ་ལ་སོགས་པ་བརྗོད་ལ་ཚོན་གྱི་སྤུ་བརྟག་གོ །
དེ་ནས་ཚོན་བཀྱེ་བར་བྱ་སྟེ། དེ་ཡང་དབུས་ཀྱི་ལྟེ་བ་ནག་པོ་བྱ། པད་མ་
ཐམས་ཅད་དམར་པོར་བྱ། པད་མའི་གོང་རས་ནག་པོ་བྱ། ཤར་དཀར་པོ། ལྷོ་
སེར་པོ། ནུབ་དམར་པོ། བྱང་ལྗང་ཁུར་བྱ། ཁོལ་མ་དཀར་པོར་གདབ། རྡོ་རྗེ་ར་
བའི་ས་དཀར་པོ་ལ་རྡོ་རྗེ་རང་ནག་པོར་བྱ། མེ་རི་གཞིའང་སེར་པོ་ལ་མི་རི་དམར་
ནག་ཏུ་བྱ། དུར་ཁྲོད་ཀྱི་གཞི་ལྗང་གུར་བྱའོ། །
དེ་ནས་མཚན་མ་དགོད་པ་ནི། འཕར་མ་གཉིས་བཟང་རྣམས་བྲིས་ནི་ནང་
པ་པད་མ་འདབ་མ་བཞི། དེའི་ཕྱི་རོལ་ན་པད་མ་འདབ་མ་བརྒྱད་དོ། །མྱུར་དུ་ནི་
བརྩོན་འགྲུས་དང་བཅས་པའོ། །དཀར་མོ་ལ་སོགས་པའི་མཚན་མ་ནི་གྲི་གུག་
བཅོ་ལྔ་བྲི་བའོ། །ཤར་དུ་ནི་ཤར་གྱི་པད་མ་ལ་གྲི་གུག་བྲི། ལྷོ་དང་ནུབ་ཏུ་དེ་
238 -264



དཔལ་དགྱེས་པ་རྡོ་རྗེའི་བཤོད་འབུམ་ནོར་བུའི་སྒྲོན་མེ།
བཞིན་ནོ། །བྱང་དང་མེའི་མཚམས་ནི་ཤར་ལྷོར་རོ། །བདེན་བྲལ་ནི་ལྷོ་ནུབ།
རླུང་ནི་ནུབ་བྱང་ངོ༌
། །དབང་ལྡན་ནི་བྱང་ཤར་རོ། །ཅི་གསུང་ནི་གོང་དུ་གྲི་གུག་བྲི་
བར་བྱུང་བས་འདིར་ཡང་གྲི་གུག་བྲིའོ། །དེ་ལྟར་དེ་ལྟར་འོག་དང་སྟེང་ནི་མཁའ་
སྤྱོད་ས་སྤྱོད་གཉིས་པོ་བསྒོམ་པའི་དུས་སུ་སྟེང་འོག་ཏུ་བསྒོམ་པ་ལ། མཚན་མ་
དགོད་པའི་དུས་སུ་ཤར་དང་ནུབ་ཀྱི་ལྷ་སྣམ་ལ་དགོད་བླ་མ་གསུང་སཾ་བུ་ཊ་ནས་
ལྷོ་བྱང་གི་ལྷ་སྣམ་ལ་དགོད་པ་གསལ་ལོ། །
ད་ནི་དཀྱིལ་འཁོར་བསྒྲུབ་པ་ནི་དེ་ཡང་དང་པོར་དཀྱིལ་འཁོར་གྱི་གནས་
ཉེ་བར་བརྒྱན་ཏེ་དེ་ཡང་གནམ་ཡོལ་དང་གདུང་ཡོལ་དང་བརྩིག་ཡོལ་ལ་སོགས་
པས་བརྒྱན། དང་བའི་དད་པ་འདྲེན་པའི་དེ་བཞིན་གཤེགས་པའི་རྟེན་རིས་སུ་
བྲིས་ པ་ དང་ ལུགས་སུ་བླུགས་པ་ཡང་དགྲམ། བསྲུང་བའི་ཡན་ལག་གི་རྫས་
མདའ་བོ་ཆེ་བཞི་དང་། རལ་གྲི་བཞི་དང༌
། མེ་ལོང་བཞི་དང་། དེ་རྣམས་དཀྱིལ་
འཁོར་གྱི་ཟུར་བཞིར་གཟུགས། དཀྱིལ་འཁོར་མཆོད་པའི་རྫས་སྤོས་ཀྱི་རིང་བུ་
བརྒྱའམ་བཅུ་ལས་ཉུང་དུ་མི་རུང་
། དེ་བཞིན་དུ་མེ་ཏོག་གི་ཕྲེང་བ་དང་
། དྲིའི་དུང་
ཆུས་དང་། ལྷ་བཤོས་དང་མར་མེ་བརྒྱའམ་བཅུ་ལས་ཉུང་དུ་མི་རུང་བར་བཤམ།
དཔའ་བོ་དང་དཔའ་མོ་མཆོད་པའི་ཚོགས་ཀྱི་ཡོ་བྱད་བཟའ་བ་དང་བཅའ་བ་དང་
བཏུང་བ་དང་། བལྡག་པའི་བྱེ་བྲག་ཅི་འབྱོར་པ་ཡང་བཤམ། འབྱུང་པོ་དང་ཆོ
སྐྱོང་བའི་སྲུང་མ་གཏོར་མའི་བྱེ་བྲག་བཅུ་ལས་མི་ཉུང་བར་བཤམ་མོ། །
དེ་ནས་དཀྱིལ་འཁོར་གྱི་ཤར་ཕྱོགས་སུ་སྟན་ཚངས་ཅན་གཅིག་ལ་འདུག་
སྟེ། དང༌ པོར་ ཨིནའི་ སྔགས་ ཀྱིས་ གཏོར་ མ་ གཅིག་ གཏང་། བསྲུང་བ་ ཇི་ ལྟར་
གསུངས་པ་ཉིད་ནི་གོང་དུ་བཤད་པ་བཞིན། སེམས་དང་ལུས་དང་གནས་བསྲུང་
ཆོས་
238 265



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བའི་བསམ་པ་དང་ལྡན་པས་ཨོཾ་རཀཱ་རཀྟ་ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་དོ། །ཇི་
ལྟར་བསམ་གཏན་ནི་གོང་ལེའུ་བརྒྱད་པར་རོ། །དེ་བཞིན་འདིར་ཡང་བསྒོམ་སྟེ།
དེ་ཡང་བདུད་རྩིའི་ཆུས་བསང་གཏོར་བྱས་པས་ཕྱག་མཚན་བཀོད་པ་ལ་ཕོག་པ་
ཙམ་གྱིས་རྟེན་དང་བརྟེན་པ་དུས་གཅིག་དུ་བྲམ་གྱིས་བཞེངས་པ་དེ་ལ། སྟ་གོན་
གྱི་ལྷ་ནམ་མཁའ་ལ་བཏེག་པ་དེ་གྷོ་རི་ཛ་ཙོ་རི་ཧཱུྃ་བྷེ་ཏ་ལི་བི་གྷསྨ་རི་ཧོ་ཞེས་པས་
དགུག་ གཞུག་ བཅིང་ མཉེས་ པར་ བསྒོམ་ སྟེ། དེ་ ཚོགས་ གསོགས་ པའི་ ཡུལ་
དམིགས་པའི་རྟེན་དུ་བཞག་སྟེ་བླ་མ་དག་པ་བྱ། དེ་ནས་ཚད་མེད་པ་ བཞི་ལ་
སོགས་པ་གོང་དུ་བསྟན་པ་བཞིན་ཆོས་བཅུ་དྲུག་པོ་བསྒོམ། དེ་ནས་རྡུལ་ཚོན་གྱི་
ལྷ་ལ་ཡེ་ཤེས་ཀྱི་དཀྱིལ་འཁོར་སྤྱན་དྲངས་ཏེ། ཧཱུྃ་ཞེས་པས་མཆོད་པའི་བགེགས་
བསྐྲད་དེ་ཕྱི་ནང་གསང་བས་མཆོད་བསྟོད་དེ་དགུག་གཞུག་བཅིང་མཉེས་པར་བྱ།
དེ་ནས་དཀྱིལ་འཁོར་ལྷ་དེ་ལ་ཡང་དབང་བསྐུར་བ་དང་
། གཏོར་མ་གཅིག་ལ་
བདུད་རྩི་མྱང་པ་དང་
། དེ་རྣམས་སྔགས་ཀྱིས་རྒྱས་གདབ་པ་ཡང་བྱའོ། །
དེ་ནས་མཆོད་རྫས་རྣམས་ལ་བགེགས་བསྐྲད་པ་དང་བྱིན་གྱིས་བརླབ་སྟེ་
མཆོད་པ་ལྔས་ཀྱང་མཆོད། དཀྱིལ་འཁོར་ཡོ་བྱད་ཀྱང་ཡིད་ཀྱིས་ཕུལ་ཏེ། དེ་ནས་
འདོད་པའི་ཡོན་ཏན་ལྔ་དང་། རིན་པོ་ཆེ་སྣ་བདུན་དང་
། ལྷ་མོ་སྒེག་མོ་ལ་སོགས་
པ་བརྒྱད་དང༌། ལྷོ་རི་ལ་སོགས་པ་ལྷ་མོ་བརྒྱད་ཀྱིས་མཆོད་དེ། སྔགས་ཀྱིས་རྒྱས་
གདབ་སྟེ། དེ་རྣམས་ལ་མཆོད་དང་ཞེས་སོ། །དེ་ནས་བར་འདིར་བསྟོད་པ་བྱ་བ་
གཅིག་ཁ་བསྐང་སྟེ་རྒྱས་བསྡུས་གང་རུང་གཅིག་གིས་བསྟོད་དེ་སྔགས་ཀྱི་རྒྱས་
གདབ་བོ། །གསོལ་བ་གདབ་པ་ཉིད་ནི་ཤེས་རབ་ཐབས་དག་ལ་སོགས་པས་
དཀྱིལ་འཁོར་ལྷ་ལ་གསོལ་བ་བཏབ་བོ། །
238 ----266



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནས་སློབ་དཔོན་བདག་འཇུག་བྱ་བ་ནི་དང་པོར་བདག་ཉིད་ཀྱི་བར་
ཆད་བསལ་བའི་ཕྱིར་གཏོར་མ་གཏོང་བ་ལ། གོང་གི་ནི་ལེའུ་གཉིས་པའོ། །ཨ་ལ་
སོགས་ནི་ཨ་ཀ་རོ་ནི་མུ་ཁཾ་ལ་སོགས་པའོ། །དེ་ལ་ནི་མགྲོན་ཉི་ཤུ་རྩ་བཞི་པ་ལའོ། །
གཏོར་མ་རྣམ་པར་སྦྱིན་གྱི་བར་ཆད་བསལ་ཞིང་དཀྱིལ་འཁོར་སྒྲུབ་པའི་དོན་
དུའོ། །དེ་ནས་སློབ་དཔོན་དཀྱིལ་འཁོར་འཇུག་པ་ཉིད་ནི་སློབ་དཔོན་བདག་རང་
སློབ་མའི་ཚུལ་དུ་བྱས་ཏེ་དཀྱིལ་འཁོར་འཇུག་པར་བྱ། སློ་མ་ལ་དབང་ཇི་ཙམ་
བསྐུར་བ་གཅིག་དཀྱིལ་འཁོར་གྱི་ལྷ་ལས་བླངས་ཏེ། ནུས་པ་དང་ལྡན་པར་བྱས་
པའོ། །དེ་རྣམས་ཀྱིས་ནི་སློབ་དཔོན་གྱི་ལས་རྫོགས་སོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི་ལེའུ་འདི་ན་
མེད་དེ། བརྟག་པ་ཕྱི་མའི་ལེའུ་ལྔ་པ་ནས། གོས་ཀྱིས་མིག་ནི་བཀབ་ནས་སུ། །དེ་
ནི་སློབ་མ་གཞུག་པར་བྱ། །ཕྱི་ནས་དཀྱིལ་འཁོར་རབ་ཏུ་བསྟན་ཞེས་འབྱུང་བས་
སློབ་མའི་བར་ཆོད་བསལ་བའི་དོན་དུ་གཏོར་མ་གཅིག་གཏང་། དེ་ནས་ཡོལ་
བའི་ ཕྱི་རོལ་ དུ་ ལས་ ཀྱི་ སློབ་ དཔོན་ གྱིས་ མཎྜལ་དང་། མར་མེ་དང་
། གདོང་
གཡོགས་དང་
། སྤོས་ཆུ་རྣམས་བཤམས་ཏེ། གོས་གཙང་མ་གྱོན་པའི་སློབ་མ་དེར་
བཀུག་ལ་ལས་ཐམས་ཅད་པའི་བུམ་པའི་ཆུས་ཁྲུས་བྱ། བླ་མ་ལ་མཆོད་པའི་
མཎྜལ་དབུལ་གསོལ་བ་གདབ་སྟེ། སངས་རྒྱས་ཀུན་གྱི་རང་བཞིན་སྐུ་ཞེས་པ་ལ་
སོགས་པས་སོ། །
དེ་ནས་ཨོཾ་ཨཱཿཧཱུྃ་གིས་གདོང་གཡོགས་བསངས་ཏེ། རས་དམར་པོ་དྲི་མ་
མེད་པས་སློབ་མའི་གདོང་གཡོགས་ལ་རྡོ་རྗེ་ནས་འཛིན་དུ་བཅུག་ལ་ཡོལ་བའི་
ནང་དུ་ཁྲིད་པའི་དུས་སུ་བགེགས་བསྐྲད། དེ་ནས་སློབ་དཔོན་གྱིས་ཚར་གཞག་ལ་
238 -267



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བུ་ཁྱོད་སུ་ཡིན་བྱ། སློབ་མས་ཀྱང་བདག་སྐལ་བ་བཟང་པོ་ཅན་ཡིན་ཞེས་ལན་
གསུམ་བྱའོ། །དེ་ནས་སློབ་དཔོན་གྱིས་དཀྱིལ་འཁོར་དུ་སློབ་མ་འཇུག་པའི་ཚིག །
ཧེ་རུ་ཀ་དཔལ་གྲོང་ཁྱེར་གནས་ཞེས་པ་ལ་སོགས་པ་བརྗོད། དེ་ནས་སྒོ་བཞི་ནས་
ཕྱག་བྱེད་དུ་གཞུག །དེ་ནས་ཤར་གྱི་ལྷ་སྣམ་གྱི་སྟེང་དུ་སློབ་མ་རང་འདུག་པར་
བསྒོམ་དུ་བཅུག་ལྔ་རྣམ་དག་བྱ། དེ་ནས་སློབ་དཔོན་གྱིས་རིགས་ལྔའི་སྡོམ་པ་
སྦྱིན། དེ་ནས་རྩ་བའི་དམ་ཚིག་སྦྱིན། དེ་ནས་སློབ་མས་དམ་ཚིག་དང་སྡོམ་པ་
ཁས་བླང་། དེ་ནས་སློབ་མ་སྐད་ཅིག་གིས་དགྱེས་རྡོར་ཡབ་ཡུམ་དུ་བསམས་ལ།
བདུད་རྩི་འཁྱིལ་བའི་སྔགས་དང་། ལས་ཐམས་ཅད་པའི་བུམ་པའི་ཆུས་བསངས་
ལ་ཨོཾ་ཨ་ཁཾ་བི་ར་ཧཱུཾ་གིས་མེ་ཏོག་གི་ཕྲེང་བ་ཐལ་མོའི་བར་དུ་བཅུག་སྟེ་སྙིང་ཁར་
གཞག །དེ་ནས་སློབ་མའི་སྙིང་ཁར་རྡོ་རྗེ་བཟུང་སྟེ། ཨོཾ་བཛྲ་ཡོ་ག་ཙི་ཏ་ཨུཏྤ་ཏ་ཡ་
མི་ཞེས་པ་ལ་སོགས་པས་རྣལ་འབྱོར་དུ་སེམས་བསྐྱེད་པར་བྱའོ། །དེ་ནས་ལྷའི་
དམ་བསྒྲག །དེ་ནས་མནའ་ཆུ་བླུད། དེ་ནས་སློབ་དཔོན་གྱི་དམ་བསྒྲག་གོ །དེ་
ནས་སློབ་མ་ལ་ཡེ་ཤེས་དབབ་སྟེ་མན་ངག་བཞིན་ནོ། །དེ་ནས་དབབ་པ་བརྟན་
པར་བྱ། དེ་ནས་དཀྱིལ་འཁོར་གྱི་སྣང་བ་བརྟག་པར་བྱ། དེ་ནས་མེ་ཏོག་དེར་
དོར། མེ་ཏོག་དེ་མགོ་ལ་བཅིང་། གདོང་གཡོགས་དགྲོལ། དེ་ནས་སློབ་དཔོན་
གྱིས་དཀྱིལ་འཁོར་བཟང་པོ་འདི་ལ་ལྟོས་ཞེས་པ་ལ་སོགས་པ་བརྗོད་དེ་ནས་ལྷ་
ངོ་བསྟན་ནོ། །
དེ་ནས་དབང་བསྐུར་བ་ལ་བཞི་ལས། དང་ པོ་ དཀྱིལ་འཁོར་ གྱི་ཤར་
ཕྱོགས་སུ་བུམ་པའི་དབང་བསྐུར་བ་ནི། གང་ཞིག་དབང་གིས་རབ་ཕྱེ་བ་ནི་གུར་
དགྱེས་རྡོར་ གཉིས་ནས་དབང་བསྐུར་བཅུ་གསུམ་བཤད། བླ་མ་དེའི་སྟེང་དུ་
238 ----268



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གདམས་ངག་གིས་རིགས་ལྔའི་རྗེས་སུ་གནང་བ་ལྔ་བསྣན་ཏེ་བཅོ་བརྒྱད་མཛད་
དོ། །དེ་ཡང་རིག་པའི་དབང་ལྔ་ལ་ཆུ་ཅོད་པན་རྡོ་རྗེ་དྲིལ་བུ་མིང་དང་ལྔའོ། །དེའི་
སྟེང་དུ་དམ་ཚིག་གསུམ་གྱི་དབང་གསུམ་ལ་སྐུའི་དམ་ཚིག་ཡི་དམ་ལྷ་བསྒོམ་དུ་
འཇུག་པ། གསུང་གི་དམ་ཚིག་དྲིལ་བུ། ཐུགས་ཀྱི་དམ་ཚིག་རྡོ་རྗེའོ། །དེའི་སྟེང་
དུ་དབུགས་དབྱུང་གཟེར་བསྟོད་ལུང་བསྟན་གསུམ། དེའི་སྟེང་དུ་རྡོ་རྗེ་སློབ་དཔོན་
གྱི་དབང་
། དེའི་སྟེང་དུ་རིགས་ལྔའི་རྗེས་སུ་གནང་བ་ལྔ། དེའི་སྟེང་དུ་དབང་དེ་
རྣམས་བརྟན་པར་བྱེད་པ་བརྟུལ་ཞུགས་ཀྱི་དབང་དང་བཅོ་བརྒྱད་དོ། །རང་གི་
དཀྱིལ་འཁོར་ཆོ་ག་སྦྱིན་ནི་དཔལ་དགྱེས་པ་རྡོ་རྗེ་རང་གི་དཀྱིལ་འཁོར་གྱི་ཆོ་
གས་སྦྱིན་པའོ། །དེ་ཡང་སྦྱིན་ལུགས་ཇི་ལྟར་སྦྱིན་ན། ཇི་ ལྟར་བཤད་པ་དེ་ནི་
བརྟག་པ་ཕྱི་མའི་ལེའུ་གསུམ་པ་ལྔ་པ་བཅུ་གཉིས་པ། གུར་གྱི་ལེའུ་གསུམ་པ།
བཞི་པ་བདུན་པ་བརྒྱད་པ་བཅུ་བཞི་པ་བཅོ་ལྔ་པ་དེ་རྣམས་ནས་ཇི་ལྟར་བཤད་
པའོ། །དེ་བཞིན་འདིར་ནི་དེ་བཞིན་དུ་འདིར་ཡང་དབང་བསྐུར་ཞེས་པའོ། །དེ་
ནས་དཀྱིལ་འཁོར་ཤར་ཕྱོགས་སུ་དབང་བསྐུར་བ་རྫོགས་སོ། །
ད་ནི་གསང་བའི་དབང་བསྐུར་བ་སྟོན་ཏེ། དབང་དེ་རྣམས་ལ་དབང་གི་
རྣམ་པར་གཞག་པ་འདི་ལྟ་བུ་གཉིས་གསུངས་ཏེ། དབང་བསྐུར་བཞི་ལ་དུས་ཚོད་
བཞི་ནི། བུམ་པའི་དབང་དེ་སྲོད་ལ། གསང་བའི་དབང་ནམ་ཕྱེད། དབང་གསུམ་
པ་ཐོ་རངས་ལ། དབང་བཞི་པ་ཉི་མ་རྩེ་ཤར་རོ། །ཕྱོགས་བཞི་ལ་བུམ་པའི་དབང་
དེ་རྡུལ་ཚོན་གྱི་དཀྱིལ་འཁོར་ཤར་ཕྱོགས། གསང་བའི་དབང་ལྷོ། དབང་གསུམ་
པ་ནུབ། དབང་བཞི་པ་རྡུལ་ཚོན་གྱི་དཀྱིལ་འཁོར་བྱང་ངོ་
། །དབང་སྟེགས་བཞི་
ལ་བུམ་པའི་དབང་གི་དུས་སུ་བའི་རྣམ་ལྔས་བྱུགས་པའི་མཎྜལ། གསང་བའི་
238 -269



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དབང་གི་དུས་སུ་བདུད་རྩི་ལྔས་བྱུགས་པའི་མཎྜལ་གྱི་དབང་སྟེགས་སོ། །ཤེས་
རབ་ཡེ་ཤེས་ཀྱི་དབང་གི་དུས་སུ་བྱང་ཆུབ་ཀྱིས་སེམས་ཀྱིས་བྱུགས་པའི་མཎྜལ་
གྱི་དབང་སྟེགས་སོ། །དབང་བཞི་པ་ཚིག་དབང་གི་དུས་སུ་ཁྲག་གམ་ཆང་གིས་
བྱུགས་པའི་མཎྜལ་བྱའོ། །དཀྱིལ་འཁོར་བཞི་ལ་བུམ་པའི་དབང་གི་དུས་སུ་རྡུལ་
ཚོན་ གྱི་དཀྱིལ་འཁོར། གསང་ བའི་ དབང་ གི་ དུས་ སུ་ ལུས་ ཀྱི་ དཀྱིལ་འཁོར།
དབང་གསུམ་པའི་དུས་སུ་བྷ་གའི་དཀྱིལ་འཁོར། དབང་བཞི་པའི་དུས་སུ་སིནྡྲ་
རའི་དཀྱིལ་འཁོར་རོ། །
དབང་རྫས་བཞི་ལ་བུམ་པའི་དབང་གི་དུས་སུ་ཆུ་དང་ཅོད་པན་རྡོ་རྗེ་དྲིལ་
བུ་ལ་སོགས་པའོ། །གསང་བའི་དབང་གི་དུས་སུ་ཐེག་ལེ་དཀར་དམར་གཉིས་སོ། །
གསུམ་པའི་དུས་སུ་ལས་ཀྱི་ཕྱག་རྒྱའོ། །དབང་བཞི་པའི་དུས་སུ་སིནྡྷ་རའོ། །སློབ་
དཔོན་བཞི་ལ་བུམ་པའི་དབང་གི་དུས་སུ་བླ་མ་རྡོ་རྗེ་སློབ་དཔོན་དུ་གྱུར་པའོ། །
གསང་བའི་དབང་གི་དུས་སུ་མ་རྡོ་རྗེ་སློབ་དཔོན་དུ་གྱུར་པའོ། །གསུམ་པའི་དུས་
སུ་སྲིང་མོ་རྡོ་རྗེ་སློབ་དཔོན་དུ་གྱུར་པའོ། །བཞི་པའི་དུས་སུ་རང་སེམས་རྡོ་རྗེ་
སློབ་དཔོན་དུ་གྱུར་པའོ། །སཾ་བུ་ཊ་ནས་ཀྱང་སློབ་དཔོན་སེམས་ཀྱི་རྒྱལ་པོ་ཡིན་
ཞེས་སོ། །དྲི་མ་བཞི་ལ་བུམ་པའི་དབང་གིས་ལུས་ཀྱི་དྲི་མ་དག །གསང་བའི་
དབང་གིས་གསུམ་པ་ཡིད་ཀྱི། བཞི་པས་ལུས་ངག་ཡིད་གསུམ་ཐ་དད་དུ་འཛིན་
པར་བྱེད་པའི་དྲི་མ་དག་པའོ། །རྗེས་གནང་བཞི་ལ་བུམ་དབང་ཐོབ་པས་རྒྱུད་
མཉན་པ་དང་། བསྐྱེད་རིམ་བསྒོམ་པ་དང་
། བཟླས་པ་བྱེད་པ་དང་། གཏོར་མ་
གཏོང་བའི་རྗེས་གནང་ཐོབ། གསང་དབང་གིས་བདུད་རྩི་ལྔ་བསྟེན་པ་དང་
། རྩ་
རླུང་གི་རྫོགས་རིམ་སྒོམ་པའོ། །དབང་གསུམ་པས་ལྷ་ཞལ་སྦྱར་བསྒོམ་དུ་རུང་བ་
238 --270



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དང་། ལས་ཀྱི་ཕྱག་རྒྱ་བསྟེན་དུ་རུང་བའི་རྗེས་གནང་
། བཞི་པས་ ཕྱག་རྒྱ་ཆེན་
པོའི་རྫོགས་རིམ་བསྒོམ་པའི་རྗེས་སུ་གནང་བ་ཐོབ་པའོ། །དམ་ཚིག་བཞི་ལ་རྩ་
ལྟུང་བཅུ་བཞི་ལ་བགོས་ནས། འདི་ཙམ་ཞིག་བུམ་པའི་དབང་གི་དུས་སུ་དམ་
ཚིག་ཡིན། འདི་ཙམ་ཞིག་གསང་བའི་དབང་གི །འདི་ཙམ་ཞིག་གསུམ་པའི། འདི་
ཙམ་ཞིག་བཞི་པའི་ཡིན། དོན་ལ་བུམ་དབང་ཙམ་ལས་མ་ཐོབ་པས་རྩ་ལྟུང་བཅུ་
བཞི་པོ་ཐམས་ཅད་བསྲུང་མི་དགོས། རྩ་ལྟུང་བཅུ་བཞི་པོ་ནི་དབང་རྫོགས་པར་
ཐོབ་པས་བསྲུང་བའོ། །
དེ་ལྟར་རྣམ་གཞག་བསྟན་ནས། ད་ཁྱད་པར་དུ་གསང་དབང་བསྐུར་བ་ལ་
ཇོ་བོ་ཁ་ཅིག་དབང་བཞི་པོ་འདི་དུམ་བུར་བསྐུར་དུ་བཏུབ་ཟེར་རོ། །དུམ་བུའི་གོ་
བ་ཡང་ན་ནིང་ལྟ་བུ་བུམ་དབང་བསྐུར། དོ་ཙིག་ལྟ་བུ་གསང་དབང་བསྐུར་དུ་
བཏུབ་ཟེར་རོ། །བླ་མ་ནི་དབང་བཞི་པོ་འདི་ནུབ་གཅིག་ལ་རྫོགས་པར་བསྐུར་སྟེ།
རྡུལ་ཚོན་ གྱི་དཀྱིལ་འཁོར་དང་འབྲེལ་བར་བཞེད་དེ། འདིས་ཀྱང་གསལ་ཏེ།
དེར་ནི་ཞེས་པ་རྡུལ་ཚོན་གྱི་དཀྱིལ་འཁོར་དེར་ནིའོ། །རིགས་ལྔ་ལས་བྱུང་བ་ནི་
གར་མ་ལ་སོགས་པ་ལྔའོ། །དེ་ཡང་ཆགས་ཅན་ཡིན་ན་དངོས་ཀྱི་ཕྱག་རྒྱ་མ།
རིགས་ མ་བཟང་མོ་ནི་རྒྱུད་བཟང་ བའོ། །རྣམ་པར་གཞུག་ནི་སྔོན་དུ་ དཀྱིལ་
འཁོར་དུ་གཞུག་ཅིང་དབང་བསྐུར་བའོ། །ཕྱག་རྒྱ་མ་དེ་ལྟ་བུ་མ་རྙེད་ན། ཡང་ན་
ཇི་ལྟར་གང་རྙེད་དེ། ཞེས་པ་ཡོན་ཏན་བཞི་དང་ལྡན་པ་ཡིན་ཏེ་རྒྱུད་བཟང་བ་སྙིང་
རྗེ་ཆེ་བ་གསང་སྔགས་འབྲས་བུ་ཐེག་པ་ཆེན་པོ་ལ་མོས་པ། ཤེས་རབ་ཆེ་བའོ། །
དེ་ཡང་མ་རྙེད་ན་དེ་ལྟར་བཅུ་དྲུག་ལོན་པ་ཉིད་ཅེས་པ་ལ་སོགས་པ་ལོ་གྲངས་ཀྱི་
ཡོན་ཏན་ཡིན་ཏེ། བཅུ་ དྲུག་ནས་ ཉི་ཤུ་རྩ་ལྔའི་བར་ གྱི་ཕྱག་རྒྱ་ མའོ། །ཕྱག་
238 ---271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྒྱ་གདོང་ཡང་བཅིང་པ་ཉིད། རས་དམར་པོས་ གདོང་དྲིལ་ནས་གནས་དྲུག་ཏུ་
དྲིའི་ཐིག་ལེ་དྲུག་བྱ་སྟེ། དེར་རིགས་ལྔ་རྡོ་རྗེ་འཆང་དང་དྲུག་བསྐྱེད་པའོ། །གྲོལ་
ལམ་པས་སློབ་དཔོན་གྱི་ལུས་ལ་དེ་ལྟར་བྱའོ། །ཐབས་ཀྱི་གདོང་ཡང་དེ་བཞིན་ནི་
སློབ་མའི་གདོང་ ཡང་ རས་ ཀྱིས་དྲིལ་བའོ། །དེ་ནས་ལུས་ཀྱི་དཀྱིལ་འཁོར་དུ་
གཞུག །ཡེ་ཤེས་ཕབ། གདོང་གཡོགས་དགྲོལ། ལྷ་ངོ་བསྟན་ནོ། །
དེ་ནས་སློབ་དཔོན་ལས་ཀྱི་ཕྱག་རྒྱ་མ་དང་སྙོམས་འཇུག་བྱ་བ་ནི། ཇི་
སྲིད་ཁུ་བ་ལྡན་གྱུར་པ་ནི་བྱང་ཆུབ་ཀྱི་སེམས་མ་བྱུང་གི་བར་དུའོ། །དེ་སྲིད་ཀྱི་
བར་དུ་ཕྱག་རྒྱ་བསྟེན་པར་བྱ་ཞེས་སོ། །དེ་ཡང་གྲོལ་ལམ་པ་ཡིན་ན་ཏིང་ངེ་
འཛིན་གྱིས་སྙོམས་པར་ཞུགས་པས་ཁུ་བ་བྱུང་བར་བསམ་ལ་འོ་མ་ལ་
མ་ལ་བདུད་རྩི་
བཏབ་ལ་སྦྱིན་ནོ། །བསྟེན་པ་དེ་ལས་གང་བྱུང་བ་ནི་བྱང་ཆུབ་ཀྱི་སེམས་ཀྱི་ཁུ་བ་
དཀར་དམར་རོ། །སློབ་མའི་ཁར་ནི་ལྟུང་བར་བྱ་ནི་སློབ་མའི་ལྕེ་ཐོག་ཏུ་སྟེར་རོ། །
ཆགས་ཅན་གྱིས་ལེན་པ་ཡང་རབ་ཀྱིས་པད་མ་ནས་ལེན། འབྲིང་གིས་རྡོ་རྗེ་ནོར་
བུ་ནས། ཐ་མས་དྲི་བཟང་པོ་དེའང་སྦྱར་ཏེ་སྲིན་མཐེབ་ཀྱིས་སྟེར་ཏེ་དེའི་དུས་སུ་
བརྟག་པ་ཕྱི་མའི་ཇི་ལྟར་འདས་པའི་སངས་རྒྱས་ཀྱིས་ཞེས་པ་བརྗོད་ལ་སྦྱིན་ནོ། །
རོ་མཉམ་སློབ་མའི་སྤྱོད་ཡུལ་ཉིད་ནི་དེའི་དུས་སུ་རྩ་རྦ་རླབས་བཙིར་བས་བདེ་བ་
རྒྱུད་ལ་སྐྱེའོ། །དེས་ནི་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་
རྫོགས་སོ། །
ད་ནི་དཀྱིལ་འཁོར་གྱི་ནུབ་ཕྱོགས་སུ་ཤེས་རབ་ཡེ་ཤེས་ཀྱི་དབང་བསྐུར་
བ་ནི་གཉིས་ཏེ། ཆགས་ཅན་གྱི་དབང་གསུམ་པ་དང་གྲོལ་ལམ་གྱི་དབང་གསུམ་
པའོ། །དེ་ནི་བརྟག་པ་ ཕྱི་མའི་ལེའུ་ལྔ་པ་ནས་ སྟོན། འདིར་ནི་ཆགས་ཅན་གྱི་
238 -272



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབང་གསུམ་པའོ། །དེ་ལ་དྲུག་ལས་དང་པོ་ཤེས་རབ་ཡེ་ཤེས་ཀྱིས་སྣ་ཚོགས་སྒྱུ་
མར་བསྟན་པ་ནི། དེ་ཉིད་ལ་ཡང་བྱ་བར་བྱ་ནི་གསང་དབང་གི་དུས་ཀྱི་ཕྱག་རྒྱ་མ་
ལ་དབང་གསུམ་པའི་ཕྱག་རྒྱ་མ་ཡང་བཏུབ་པ་གཞུག་ནས་གསལ་ཏེ། བླ་མའི་
ཞལ་ནས་སློབ་དཔོན་གྱིས་ལོངས་སྤྱོད་པ་ལ་སློབ་མས་ལོངས་སྤྱོད་དུ་མི་རུང་བས་
ཕྱག་རྒྱ་མ་གཉིས་པ་གཅིག་གཞུག་གསུངས་སོ། །རང་རིག་ཡེ་ཤེས་དེ་ཉིད་འགྱུར་
ནི་དབང་གསུམ་པའི་ཕྱག་རྒྱ་མ་ལ་བརྟེན་པས་རང་གིས་གཉིས་སུ་མེད་པའི་ཡེ་
ཤེས་དེ་རིག་པར་འགྱུར་ཞེས་སོ། །
དེ་ཡང་སློབ་མའི་གདོང་བཅིང་
། བྷ་གའི་དཀྱིལ་འཁོར་དུ་སློབ་མ་བཅུག །
ཡེ་ཤེས་དབབ། གདོང་གཡོགས་དགྲོལ། ལྷ་ངོ་བསྟན། བརྟག་པ་ཕྱི་མའི་ལེའུ་
བཅུ་གཉིས་པའི་ལྷ་མོ་དགའ་སྦྱིན་གནས་སྦྱིན་མ། །སྣ་ཚོགས་གཟུགས་ཅན་ཡིད་
འོང་མ་ཞེས་པ་ལ་སོགས་པས་དངོས་ཀྱི་རིག་མ་དེ་གཏད་དེ། དེ་དང་ཞལ་སྦྱར་
ནས་གདམས་ངག་གཅིག་བསྟན་པས། དབང་གསུམ་པའི་ཉམས་སུ་མྱོང་བ་ཇི་ལྟ་
བ་བཞིན་སྐྱེའོ། །དེའི་དུས་ཀྱི་ཉམས་མྱོང་དེ་ཤེས་པ་ནི་རང་གཞན་ཡང་དག་རིག་
པ་སྤངས་ནི་གཟུང་འཛིན་གྱི་རྣམ་རྟོག་ཐམས་ཅད་དེའི་དུས་སུ་སྤུངས་པའོ། །
མཁའ་མཉམ་ནི་སྣང་ལ་རང་བཞིན་མེད་པའི་དཔེའོ། །རྡུལ་བྲལ་ནི་ཉོན་མོངས་
པ་དང་རྣམ་རྟོག་གིའོ། །སྟོང་པ་ཉིད་ནི་རྟོག་པ་འགགས་ཤིང་སྒྲོ་འདོགས་གཅོད་
པས་ སོ། །དངོས་ དང་ ནི་ བདེ་བའམ་ དགའ་ བ། དངོས་ མེད་ནི་རྟོགས་ པའམ་
དགའ་བྲལ། བདག་ཉིད་མཆོག་ནི་དེ་ཐམས་ཅད་ལྷན་ཅིག་སྐྱེས་པར་འདྲེས་ཤིང་
རོ་གཅིག་པའོ། །ཐབས་དང་ནི་རྟོག་བཅས་ཀྱི་དགའ་བ་གཉིས་ཤེས་རབ་ནི་རྟོག་
མེད་ཀྱི་ལྷན་ཅིག་སྐྱེས་པའི་ཡེ་ཤེས་སོ། །ཤིན་ཏུ་འདྲེས་ཤིང་ཐམས་ཅད་དབང་
238 -273



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་པའི་ལྷན་ཅིག་སྐྱེས་པར་རོ་གཅིག་པའོ། །ཆགས་དང་ནི་དགའ་བ་མཆོག་
དགའ། ཆགས་བྲལ་ནི་དགའ་བྲལ། རྣམ་པར་འདྲེས་ཤིང་ནི་བདེ་སྟོང་དུའོ། །
དེ་ལྟར་ལྷན་ཅིག་སྐྱེས་པའི་ཡེ་ཤེས་དེ་དབང་གསུམ་པའི་དུས་སུ་ཉམས་
སུ་མྱོང་པ་ཡིན་ནོ། །དེ་ཉིད་ནི་དབང་གསུམ་པའི་ཉམས་མྱོང་དེ་ཉིད་དོ། །སྲོག་
ཆགས་རྣམས་ཀྱི་སྲོག་ནི་སེམས་ཅན་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་
འཚོ་བ་ལ་བརྟེན་པ་ཡིན་ཏེ་ཐམས་ཅད་ཀྱི་སྲོག་ཏུ་གྱུར་པའོ། །དེ་ཉིད་ནི་གསུམ་
པའི་དུས་ཀྱི་ཉམས་མྱོང་དེའོ། །ཡི་གེ་དམ་པ་ནི་ཨཀྟ་ར་ཞེས་པ་ཀར་འགྱུར་བ་
ཡིན་པ། ཨས་བཀག་པར་འགྱུར་བ་མེད་པའོ། །དེ་ཉིད་ནི་ལྷན་ཅིག་སྐྱེས་པ
འགྱུར་བ་མེད་པའོ། །དེ་ཉིད་ནི་ལྷན་ཅིག་ སྐྱེས་ པའི་ ཡེ་ཤེས་ སོ། །འགྲོ་བའི་
བདག་ཉིད་ནི་འགྲོ་བ་རིགས་དྲུག་གི་བདག་ཉིད་ཀྱང་དེའོ། །དེ་ཉིད་ནི་དོན་དམ་
ལྷན་ཅིག་སྐྱེས་པའོ། །དེས་ཐམས་ཅད་ལ་ཁྱབ་བོ་ཞེས་སོ། །དེས་གང་ལ་ཁྱབ་ཞེ་
ན། ཐམས་ཅད་ཡུལ་ནི་སེམས་ཅན་ཐམས་ཅད་ཀྱི་ཡུལ་ལ་དོན་དམ་ལྷན་ཅིག་
སྐྱེས་ པའི་ ཡེ་ཤེས་དེ་རྣམ་ པར་ གནས་ པའོ། །དངོས་དང་ནི་ཀུན་རྫོབ་བདེན་
པའམ་གཟུགས་ལ་སོགས་པའོ། །དངོས་མེད་ནི་དོན་དམ་པའམ་ཆོས་ཉིད་སྟོང་པ་
ཐམས་ཅད་ཀྱང་དེ་ལས་འབྱུང་བ་ལྷན་ཅིག་སྐྱེས་པའི་ཡེ་ཤེས་དེ་ལས་སོ། །
གཞན་དང་ནི་དབང་པོ་དྲུག །གང་རྣམས་ནི་བརྟན་པ་སྣོད་ཀྱི་འཇིག་རྟེན་
དེ་རྣམས་ནི་གཡོ་བ་ནང་བཅུད་ཀྱི་སེམས་ཅན་རྣམ་པར་ཤེས་པ་ཀུན་གྱི་ཚུལ་ནི་
མིག་ལ་སོགས་པ་རྣམ་པར་ཤེས་པ་ཚོགས་བརྒྱད་པོ་ཡང་ལྷན་ཅིག་སྐྱེས་པའོ། །
སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་མུ་སྟེགས་པས་བཏགས་པའི་ཆོས་རྣམས་
སུ་ཡང་བྱུང་བ་ནི་སྐྱེས་བུ་ནི་སྣོད་ཀྱི་འཇིག་རྟེན་བཅུད་ཀྱི་འགེངས་པས་སྐྱེས་བུའོ། །
238 -274



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྔོན་རབས་ནི་བྲི་ད་ཀ་ཞེས་པ་ཕྱའམ་མེས་པོ་སྟེ་ཚངས་པའོ། །དབང་ཕྱུག་ནི་མ་ཧེ་
ཤྭ་ར་སྟེ་ས་ཧ་ཛ་དེས་ཀུན་ལ་ཁྱབ་ཅིང་དབང་བྱེད་པས་སོ། །བདག་དང་ནི་བརྟག་
པ་སྟེ་ས་ཧ་ཛ་སྟེ་མཆོག་ཏུ་བརྟག་པའོ། །གསལ་བ་ནི་བདག་དང་གཞན་ཐམས་
ཅད་ལྷན་ཅིག་སྐྱེས་པའི་ཡེ་ཤེས་དེས་གསོལ་ཞིང་འཛིན་པས་སོ། །སེམས་ཅན་ནི་
ལྷན་ཅིག་སྐྱེས་པ་དེས་ནུས་པ་དང་ལྡན་པར་བྱེད་པས་ན་དེ་ལ་ཤེད་ཅན་ཞེས་སཾ་
བུ་ཊ་ནས་བཤད་དོ། །དུས་ནི་ཡོན་ཏན་ཐམས་ཅད་འདོད་པས་སོ། །གང་བ་ནི་
གཉིས་སུ་མེད་པས་སོ། །ཟག་པ་ནི་ཉོན་མོངས་པའོ། །དེར་མ་ཟད་དེ་དངོས་པོ་
ཀུན་གྱི་རང་བཞིན་འདི་ནི་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་
བསྡུས་པའོ། །
དེ་ཐམས་ཅད་སྒྱུ་མའི་གཟུགས་ཀྱིས་ཡང་དག་གནས་ནི་རང་བཞིན་སྒྱུ་མ་
ཡིན་ཏེ་འཁོར་བའི་ཆོས་ཐམས་ཅད་ཀྱང་སྒྱུ་མ་ལྟ་བུ་ལས་མ་འདས། ལམ་སྒྱུ་མ་
ལྟ་བུ་དེ་ཉམས་སུ་ལེན་པའི་བསྐྱེད་རྫོགས་ཐམས་ཅད་ཀྱང་སྒྱུ་མ་ལྟ་བུ་ཉམས་སུ་
བླང་། དེ་ལྟར་བླངས་པས་འབྲས་བུ་ཐོབ་པ་ཡང་སྒྱུ་མའི་རྣམ་པ་ལྟ་བུ་ཏེ་སྣང་ལ་
རང་བཞིན་མེད་པའོ། །དེ་ཡང་དབང་གསུམ་པའི་ཉམས་མྱོང་འདི་ལ་ཇོ་བོ་མེ་ཏྲི་
བ་དཔེའི་ལྷན་ཅིག་སྐྱེས་པའི་ཡེ་ཤེས་སུ་རྟོགས་པར་འདོད། ནཱ་རོ་པས་དོན་གྱི་
ལྷན་ཅིག་སྐྱེས་པའི་ཡེ་ཤེས་སུ་རྟོགས་པར་འདོད། འོ་ན་དེ་དོན་དུ་འདོད་ན་རྗེས་
ཐོབ་དགའ་བྲལ་གྱི་བར་ཆོད་པ་མི་རིགས་སོ་ཞེ་ན། དེ་ནི་ནམ་མཁའ་རྒྱ་ཆེན་པོ་
རྟོགས་པ་མ་ཡིན་ཏེ། དཔེར་ན་སྐར་ཁུང་ནས་ཕར་བལྟས་པའི་ནམ་མཁའ་དེ་ནམ་
མཁའ་ཡིན་ཏེ། རྒྱ་ཆེན་པོའི་ནམ་མཁའ་མ་ཡིན། དེས་ན་རི་ཁ་མཐོན་པོ་ནས་
བལྟས་པའི་ནམ་མཁའ་རྒྱ་ཆེན་པོ་དང་འདྲ་བ་དེ་དབང་གི་ཉམས་མྱོང་དེ་རྒྱུན་
238 ---275



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྲིངས་ལ་བསྒོམས་པས་བརྟན་པ་ཐོབ་སྟེ་མཉམ་བཞག་རྗེས་ཐོབ་མེད་པར་འོང་
ངོ༌
། །བླ་མ་ལྷོ་བྲག་པའི་ཞལ་ནས་གང་ཟག་དབང་པོ་རབ་ཀྱིས་དོན་དུ་གོ་ནུས།
འབྲིང་གིས་དཔེར་གོ་ཐ་མས་དཔེ་དོན་དུ་གང་དུ་ཡང་མ་ཟིན་པའོ། །དེ་སྐད་
གསུངས་སོ། །
ད་ནི་དབང་གི་དུས་ཀྱི་དགའ་བ་བཞིའི་མཚན་ཉིད་བསྟན་པ་ནི་འདི་ན་
མར་གྱི་རྟོག་བཅས་ཀྱི་དགའ་བ་གསུམ་ཕྱོགས་གཅིག་ཏུ་བསྟན་པ་ནི། བསྟན་
པའི་གོ་རིམ་ཡིན་ནོ། །སྐྱེ་བའི་གོ་རིམ་ལྟར་ན་དང་པོ་དགའ་བ། དེ་ནས་མཆོག་
དགའ་དེ་ནས་ལྷན་ཅིག་སྐྱེས་པ། དེ་ནས་གདོད་དགུའ་བྲལ་ལོ། །དེ་ལྟར་ཡང་
བརྟག་པ་ཕྱི་མ་ནས། མཆོག་མཐའ་དགའི་བྲོལ་དང་པོ་ནི། མུན་པ་ལ་ནི་མར་མེ་
ལྟར། དེ་བཞིན་བུས་ཀྱང་ཡིད་ཆེས་གྱིས་ཞེས་གསུངས་སོ། །དབང་གསུམ་པའི་
ཕྱག་རྒྱ་མ་ལ་ནོམ་པ་དང་ཉུག་པའི་དུས་སུ་དང་པོ་དགའ་བ་ཙམ་ཉིད་དེ་ཞེས་པ་
བདེ་བ་ཆུང་རྣམ་རྟོག་ཆེ་བས་སོ། །དེ་ནས་སྙོམས་པར་ཞུགས་པ་བྱས་ཏེ་བྱང་ཆུབ་
ཀྱི་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩ་བར་སླེབས་པའི་དུས་སུ། གཉིས་པའི་
གྲངས་ལ་མཆོག་དགའ་ཉིད་ཅེས་པ་བདེ་བ་གོང་བས་ཆེ། རྣམ་རྟོག་གོང་བས་ཆུང་
བས་སོ། །
དེ་ནས་ཐིག་ལེ་དེ་རྡོ་རྗེ་ནོར་བུའི་རྩེ་མོར་ཕྱིན་ལུས་ཀྱི་འཁྲུལ་འཁོར་དྲུག་
གིས་ཐིག་ལེ་བཟུང་
། ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་བུ་ལ་བརྟེན་
ནས། དོན་དམ་ལྷན་ཅིག་སྐྱེས་པའི་ཡེ་ཤེས་བདེ་བ་གསལ་བ་སྟོང་པ་དེ་རྣམས་ཐ་
མི་དད་པ་ཞིག་སྐྱེས་པ་དེ་ལ། གསུམ་པ་ཞེས་པ་དང་། ལྷན་ཅིག་སྐྱེས་པར་བརྗོད་
ཞེས་པར་བསྡེབ་པོ། དེ་ནས་ཐིག་ལེ་དེ་གྱེན་ལ་ཟློག་པ་དང་
། རྩ་ དམིགས་སུ་
238-276



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གདབ་པ་དང་། རླུང་དང་བསྲེལ་བ་ལ་སོགས་པ་བྱས་ཏེ་རྗེས་ཐོབ་ཀྱི་ཤེས་པ་རྟོག་
དཔྱོད་ཀྱི་བློ་དང་བཅས་པའི་དུས་སུ་བཞི་པ་དང་
། དགའ་བྲལ་བཤད་ཞེས་པར་
སྦྱར་ཏེ་དགའ་བྲལ་གྱི་དགའ་བའོ། །
ད་ནི་གསུམ་པ་ལྷན་ཅིག་སྐྱེས་པ་ལ་ངོ་མཚར་ནས་རྡོ་རྗེ་སེམས་དཔའ་
བརྒྱལ་ཞིང་ས་ལ་འགྱེལ་བ་ནི། རྡོ་རྗེ་སྙིང་པོ་ལ་སོགས་ཀུན་ནི་ཐབས་ཀྱི་འཁོར་
དང་། ཤེས་རབ་ཀྱི་འཁོར་ཐམས་ཅད་དོ། །མཁས་པས་ནི་སྟོན་པ་རྡོ་རྗེ་འཆང་དེ་
གདུལ་ བྱའི་དོན་ལ་མཁས་པའོ། །དེ་སྐད་ངེས་ཐོབ་ནི་དགའ་བ་རྟོག་བཅས།
མཆོག་དགའ་རྟོག་བཅས་ལ་བརྟེན་ནས་རྟོག་མེད་སྐྱེ་ཟེར་བ་དེ་ཐོས་པས། །དེ་ལ་
མཆོག་ཏུ་ངོ་མཚར་བར་གྱུར་ནས་ནི་ཞེས་སོ། །དེ་ལ་ངོ་མཚར་བས་སེམས་བརྒྱལ་
ཞིང་ལུས་ས་ལ་འགྱེལ་བར་འགྱུར་རོ། །
ད་ནི་བཞི་པ་བརྒྱལ་བ་བསླང་བའི་དོན་དུ་རྟོག་བཅས་གསུམ་པོ་དེ་ནས་
རྟོག་མེད་བཞི་པ་བླང་བྱ་ཡིན་པར་བསྟན་པ་ནི། སངས་རྒྱས་ཀུན་གྱི་སྐུ་གཅིག་པ་
ནི་དཔལ་བདེ་བ་ཆེན་པོའི་སྐུའོ། །འོ་ན་དེ་གང་གི་སྐུ་ཡིན་ན་ཀྱེའི་རྡོ་རྗེ་ཞེས་པའི་
སྐུའོ། །དེ་སུས་གསུངས་ན་བཅོམ་ལྡན་བཀའ་སྩལ་ཞེས་གསུངས་སོ། །དེ་དགོས་
པ་གང་གི་ཕྱིར་བཀའ་སྩལ་ནི། རྡོ་རྗེ་ སྙིང་པོ་ལྷན་ཅིག་སྐྱེས་པའི་ཡེ་ཤེས་དེར་
རྟོགས་པར་བྱ་བའི་ཕྱིར་ཐེ་ཚོམ་ལེགས་པར་སེལ་བ་ཞིག་བཀའ་སྩལ་པའོ། །ཐེ་
ཚོམ་སེལ་ལུགས་ཇི་ལྟར་སེལ་ན་དང་པོར་དགའ་བ་དེ་ཡང་རྟོག་པ་དེ་འཁོར་བར་
འགྲོ་བའི་ཆོས་སུ་འདུག །དེ་བཞིན་མཆོག་དགའ་ཡང་བདེ་བ་འདི་ལས་ལྷག་པ་
མེད་སྙམ་པའི་རྟོགས་པ་ཡོད་པས་འགྲོ་བ་ཉིད་དེ། དགའ་བྲལ་དགའ་བ་ཡང་
འགྲོ་བ་ཉིད་ནི་རྟོགས་བཅས་ཀྱི་བློ་དང་བཅས་པས་འཁོར་བའི་ཆོས་སུ་འདུག །
238 -277



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསུམ་པ་ནི་རྟོག་བཅས་ཀྱི་དགའ་བ་གསུམ་པོ་སྐྱོན་ཅན་ཏེ། བཞི་པ་ལྷན་
ཅིག་སྐྱེས་པའི་ཡེ་ཤེས་དེ་ལ་བྱེད་པའོ། །འོ་ན་ལྷན་ཅིག་སྐྱེས་པ་ལ་མེད་ལུགས་ཇི་
ལྟར་མེད་ན། འདོད་ཆགས་མེད་ཅིང་ནི་མཆོག་དགའི་སྐྱོན་མེད། ཆགས་བྲལ་
མེད་ནི་དགའ་བྲལ་གྱི་སྐྱོན་མེད་པའོ། །དབུས་མ་ནི་མཆོག་དགའ་དང་དགའ་
བྲལ་གཉིས་ཀྱི་དབུལ་མ་དགའ་བ་ཙམ་དུ་ཡང་དམིགས་པར་མི་འགྱུར་རོ། །རྟོག་
བཅས་ཀྱི་དགའ་བ་གསུམ་པོ་སྤངས་པ་ཉིད་ཀྱི་ཕྱིར་ལྷན་ཅིག་སྐྱེས་པའི་ཡེ་ཤེས་
དེ་ལ་བྱང་ཆུབ་ཞེས་བྱ་སངས་རྒྱས་ཞེས་བརྗོད་དོ། །
ད་ནི་ལྔ་པ་ལྷན་ཅིག་སྐྱེས་པའི་ཡེ་ཤེས་དེ་རྟོགས་ན་ཐམས་ཅད་ཀྱི་བདག་
ཉིད་ཡིན་པ་ལ་མ་རྟོགས་ན་ཀུན་གྱིས་སྤང་བར་སྟོན་པ་ནི། ཡང་ན་དེ་ཉིད་ནི་ལྷན་
ཅིག་སྐྱེས་པའི་ཡེ་ཤེས་སོ། །ཐམས་ཅད་བདག་ནི་ཆོས་ཐམས་ཅད་དོན་དམ་ལྷན་
ཅིག་སྐྱེས་པའི་ཡེ་ཤེས་ལས་མ་འདས་པའོ། །འོ་ན་ཟག་མེད་དོན་དམ་དེ་ཀུན་ལ་
རང་དགར་མི་འབྱུང་སྟེ་དཔེར་ན་ཟླ་བ་སྤྲིན་གྱིས་བསྒྲིབས་པ་བཞིན་དུ་རྟོག་པས།
སྒྲིབ་ནི་མ་རྟོག་པས་ནས་ཡང་ཀུན་གྱིས་རྣམ་པར་སྤངས་ཞེས་སོ། །
ད་ནི་དྲུག་པ་དགའ་བའི་གོ་རིམ་གར་གཏོགས་ན། དེ་ཡང་ནི་ལྷན་ཅིག་
སྐྱེས་ པའི་ཡེ་ཤེས་དེ་མཆོག་དགའི་མཐའ། དགའ་བྲལ་གྱི་དང་པོར་ནི་དགའ་
བྲལ་གྱི་ཡ་མཐའོ། །མཚོན་ནི་རྟོག་བཅས་ཀྱི་དགའ་བ་མ་མཚོན་ནས་རྟོག་མེད་སྐྱེ་
ཞེས་པའོ། །དེ་ལྟར་ཕྱི་མའི་ལེའུ་གཉིས་པ་ལས། མཆོག་མཐའ་དགའ་བྲལ་དང་
པོར་ནི། །མུན་པ་ལ་ནི་མར་མེ་ལྟར། །དེ་བཞིན་བུས་ཀྱང་ཡིད་ཆེས་གྱིས་ཞེས་སོ། །
རྟོག་མེད་ལྷན་ཅིག་སྐྱེས་པའི་ཡེ་ཤེས་དེ་རྟོགས་པའི་དུས་སུ་དགའ་བ་གསུམ་པོ་
རྣམ་པར་སྤངས་ནས་ལྷན་ཅིག་སྐྱེས་པའི་ཡེ་ཤེས་སུ་སོང་སྟེ་རྣམ་རྟོག་གཞན་དུ་
238 -278



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འགྲོ་ས་མེད་པར་དེ་ཉིད་ལྷན་ཅིག་སྐྱེས་པར་སོང་བའོ། །
ད་ནི་དབང་བཞི་སྟོན་ཏེ། དེ་ལ་གཉིས་ལས་དང་པོ་ཚིག་དབང་རིན་པོ་ཆེ་
ལྟ་བ་ངོས་བསྟན་ནས། ལྷན་ཅིག་སྐྱེས་པའི་ཡེ་ཤེས་ཀྱི་རོ་ལ་སྣ་ཚོགས་སུ་འཆར་
བར་བསྟན་པ་ནི། ཇོ་བོ་ནཱ་རོ་པས་དབང་བཞི་པ་ཚིག་དབང་དུ་འདོད་དེ། དེ་ཡང་
དབང་གསུམ་པར་གོ་ཕྱེ་ནས་ཚིག་དབང་གིས་གཏན་ལ་འབེབས་པ་ཡིན་གསུང་།
དཔེར་ན་ཚ་མ་མྱོང་པ་ལ་ཚ་མྱོང་དུ་འཇུག་པ་ལྟ་བུར་དབང་གསུམ་པ། ཚ་མྱོང་
མྱོང་པ་ལ་ཚ་བཤད་པ་ལྟ་བུར་དབང་བཞི་པ་ཡིན་གསུངས་ནས་བསྐུར་རྒྱུ་མེད་
པར་འདོད། བླ་མ་ལྷོ་པ་ཕྱག་བཞེས་མཛད་ཙམ་ན་མེ་ཏྲི་པ་དང་པན་ཌི་ཏ་ཐར་པ་
ལམ་སྟོན་གྱི་རྗེས་སུ་འབྲངས་ནས་དབང་བསྐུར་རྒྱུ་ཡོད་པར་འདོད་དོ། །གཞུང་
ལྟར་ན་ནཱ་རོ་པ་ལྟར་ཚིག་དབང་དུ་བདེ་སྟེ། དེ་ཡང་ཕྱི་ནས་དབང་གསུམ་པའི་འོ། །
དེ་ཉིད་ནི་དབང་གསུམ་པར་གོ་ཕྱེ་ནས། བཞི་པར་ཚིག་དབང་གིས་གཏན་ལ་
འབེབས་པ་ན་ཡང་དག་བཤད་ཞེའོ། །
དེ་ཡང་རྣམ་དག་ཡེ་ཤེས་གཟུགས་ཅན་ནི། བུད་ཏའི་ཐུགས་གཉིས་སུ་
མེད་པ་དེ་དང་འཁོར་བ་རྣམ་པར་བྱས་པ་ནི་སེམས་ཅན་གྱི་སེམས་ཉིད་གཉུག་
མའི་ཤེས་པ་དེ་ཉིད་ནི་ཁྱད་པར་ཅུང་ཟད་ཡོད་པ་མ་ཡིན་ནོ། །སྤྲོས་མེད་ལྷན་
ཅིག་སྐྱེས་པའི་དུས་ན་མཆོག་དགར་བསྒོམ་པ་མེད་ཅིང་སྒོམ་པ་པོ་ཡང་མེད་ལ་
སོགས་པའི་ཚིག་ལྔ་གོ་སླའོ། །སེར་སྣ་མེད་དང་ང་རྒྱལ་མེད་ཅིང་མཐོང་བྱའི་ཡུལ་
ཡང་གུད་ན་མེད་དེ། དེ་བཞིན་ནི་བསྒོམ་དང་སྒོམ་པ་མེད་ཅིང་བཤེས་དང་དགྲ་
ཡང་མེད། རློམ་སེམས་མེད་པ་ནི་ཐམས་ཅད་ལ་ངར་འཛིན་གྱི་རློམ་སེམས་མེད་
པའོ། །ལྷན་ཅིག་སྐྱེས་པ་མ་གཏོགས་པའི་འཁོར་བ་དང་མྱ་ངན་ལས་འདས་པའི་
238 -279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྟོག་པ་སྣ་ཚོགས་ཉིད་དུ་སྣང་བའོ། །དེ་ལྟར་དབང་རྫོགས་པར་ཐོབ་པ་དང་
ཉམས་སུ་བླངས་པས་མཉམ་བཞག་རྗེས་ཐོབ་མེད་པར་ལྷན་ཅིག་སྐྱེས་པའི་ཡེ་
ཤེས་སུ་འཆར་རམ་ཞེ་ན། དང་པོ་ནི་ལས་དང་པོ་པས་སོ། །སྤྲིན་དང་འདྲ་བ་ནི་
སྤྲིན་མཐོངས་ཀྱི་ཟླ་བ་དང་འདྲ་སྟེ། ཟླ་བ་དེ་སྤྲིན་མཐོངས་སུ་བྱུང་པའི་དུས་སུ་
གསལ། སྤྲིན་གྱི་ཕག་ཏུ་སོང་བའི་དུས་སུ་མི་གསལ། དེ་དང་འདྲ་བར་དབང་བཞི་
གསུམ་གྱི་ཉམས་མྱོང་དེ་ལ་བསྒོམས་ན་གསལ་མ་བསྒོམ་ན་མི་གསལ་བའོ། །
དེ་བས་བརྟན་ཙམ་ན་གྲུབ་པ་སྒྱུ་མ་ལྟ་བུར་འགྱུར་ཏེ་ཆོས་ཐམས་ཅད་སྒྱུ་
མའི་རྣམ་པ་ལྟར་སྣང་ལ་རང་བཞིན་མེད་པར་དལ་གྱིས་འཆར་ཏེ། ཁ་ཚིག་གི་སྒྱུ་
མ་ལྟ་བུ་མི་ཕན་ཏེ་རྒྱུད་ལ་སྐྱེ་དགོས
། དེ་གཉིས་ནི་བསྒོམས་པའི་རྟགས་སོ། །
ཉལ་དང་ནི་གཉིད་ཉལ་བའོ། །ལོག་པའི་ཁྱད་པར་ནི་གཉིད་སད་པའོ། །དེ་ཀུན་
གྱི་དུས་སུ་རྨི་ལམ་འདྲ་བར་འགྱུར་ནི་གཉིད་ལོག་མ་ལོག་མེད་པར་ཟ་
ག་མེད་པར་ཟག་པ་མེད་
པའི་བདེ་བ་ཤར་བ་ལ་བྱ་སྟེ། དེ་ལྟ་བུར་བྱུང་ཙ་ན་ཚིག་དེ་གཉིས་ནི་སྤྱོད་པ་བྱ་
རན་པའི་རྟགས་སོ། །འདི་ལ་ཡང་མན་ངག་ཏུ་རྨི་ལམ་དང་བསམ་གཏན་བསྲེ་བ་
གཟུང་བླ་མ་གསུང་ངོ་། །དངོས་པོ་ནི་སྣང་གྲགས་ཀྱི་ཆོས་ཐམས་ཅད་བདེ་སྟོང་གི་
མཚན་ཉིད་དུ་མི་ཕྱེད་དེ་མཉམ་བཞག་རྗེས་ཐོབ་མེད་ཙམ་ན། ཕྱག་རྒྱ་ནི་ཕྱག་རྒྱ་
ཆེན་པོ་མཆོག་གི་དངོས་གྲུབ་དེ་རྣལ་འབྱོར་པ་ཡིས་འགྲུབ་པའོ། །ཚིག་དེ་གཉིས་
ནི་འབྲས་བུའི་རྟགས་སོ། །
ད་ནི་གཉིས་པ་དེ་ལ་རྩོད་པའི་སྐྱོན་སྤང་པར་བསྟན་པ་ནི། སེམས་འོད་
གསལ་གྱི་རང་བཞིན་དུ་གནས་བྱ་བ་དེ་ལྟར་ཡིན་ན། ལུས་རང་བཞིན་གྱིས་དག་
པ་ནི་མི་རིགས་ཏེ། འབྱུང་བ་བཞིའི་བདག་ཉིད་ཡིན་པས་སོ་སྙམ་ནས་ལུས་དག་
238 -280



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་བྱ་བ་དེ་ཁོང་དུ་བཞག་ནས་དྲིས་པ་ནི། རྡོ་ རྗེ་ སྙིང་པོ་འདི་སྐད་གསོལ།
སེམས་ཀྱི་ངོས་ནས་གཟོད་ནས་རང་བཞིན་མེད་པའི་འོད་གསལ་བ་ཡིན་ཡང་
།
ལུས་རང་བཞིན་གྱིས་དག་པ་ནི་མི་རིགས་ཏེ། ཅི་སླད་ནི་གཏན་ཚིག་ཅིའི་སླད་དུ་
མི་རིགས་ན་འབྱུང་པ་ལྔའི་བདག་ཉིད་ལས་གྲུབ་པ་ལགས་པས་དག་པ་མི་རིགས་
སོ་ཞེས་པའོ། །
ད་ནི་ལན་སྟོན་ཏེ། དེ་ལ་སྡུད་པ་པོས་མཚམས་སྦྱར་བ་ནི། ད་ནི་དྲིས་པའི་
ལན་དེ་ནས་སོ། །བཅོམ་ལྡན་རྡོ་རྗེ་ཅན་ནི་སྟོན་པའོ། །མཁའ་འགྲོ་མ་ལ་བདེ་བ་
སྦྱིན་པའི་སྟོན་པ་དེས་གསུངས་པའོ། །རློམ་སེམས་མེད་པའི་ལྷན་ཅིག་སྐྱེས་པའི་
རང་བཞིན་གྱི་བདག་ཉིད་དེ་ནི། འགྲོ་བ་ཐམས་ཅད་གྱི་ལུས་ལ་ཡེ་ཤེས་དེ་རང་
ཆོས་ སུ་ གནས་ པར་ རིགས་ཞེས་པའོ། །དེ་ལ་དྲིས་པ་ནི། ལུས་ལ་གནས་ཀྱང་
ལུས་དག་པའི་རྒྱུ་མཚན་དྲིས་པ་ནི། ཀྱེ་བཅོམ་ལྡན་འདས་ཞེས་བོས་ནས་གཏན་
ཚིགས་ཅིའི་སླད་དུ་འབྱུང་བ་ཆེན་པོ་ལྔའི་ལུས་ལགས་ན་དག་པ་ཇི་ལྟར་དག་དྲིས་
པའོ། །བཅོམ་ལྡན་འདས་ཀྱིས་བཀའ་བསྩལ་པ། ལུས་བསྐྱེད་པའི་ཁུ་ཁྲག་དེ་
བདེ་བའི་ལུགས་སུ་བླུགས་ཞེས་སྟོན་པ་ནི། སྔོན་གྱི་ཕ་དང་མ་གཉིས་པོ་བོ་ལ་ཀ་
ཀོ་ལ་སྦྱོར་བའི་དུས་སུ་འབྱུང་བ་ལྔ་ལས་བསྐྱེད་པ་སྟེ། དེ་ལ་ཡང་རེག་པ་སྲ་བའི་
ཆོས་ཀྱིས་ནི་ཐིག་ལེ་དཀར་དམར་ལ་སྲ་བ་སའི་ཆོས་ཡོད་པས་ས་ནི་དེ་ལ་སྐྱེ་བར་
འགྱུར་ཞེས་པའོ། །བྱང་ སེམས་ཆུའི་རྣམ་པ་ལས་ནི་ཐིག་ལེ་དཀར་དམར་ལ་
གཤེར་བ་ཆུའི་ཁམས་ཡོད་པས་ཆུའི་ཁམས་ནི་འབྱུང་བར་འགྱུར་རོ། །
དེའི་དུས་ན་བསྐྱོད་པས་ཐིག་ལེ་དཀར་ལ་དྲི་བ་མེའི་ཆོས་ཡོད་པས་ནི་
དྲོད་སྐྱེ་སྟེ་ཞེས་པའོ། །དེའི་དུས་ན་ཐིག་ལེ་བྷ་གར་འཕེན་པ་དེ་ལ་འགྲོ་བ་རླུང་དུ་
238 -281



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྲགས་ཞེས་པའོ། །བདེ་བ་ནི་སྙོམས་འཇུག་གི་དུས་སུ་ཁུ་བ་ལ་བརྟེན་པའི་བདེ་
བ་དེ་འབྱུང་པ་བཞི་ཀ་ལ་ཁྱབ་ཅིང་རེག་བྱ་ཐོགས་པ་དང་བྲལ་བས་ན་ནམ་མཁའ་
ཉིད་ཀྱི་ཁམས་ཏེ། དེ་བས་ན་འབྱུང་པ་ལྔ་པོ་རྣམས་ཀྱིས་ཡོངས་སུ་བསྐོར་ཏེ་
གནས་པའོ། །གང་ཕྱིར་ནི་འོ་ན་གང་གིས་ཕྱིར་ན་དོན་དམ་དངོས་པོའི་གཤིས་
མཚོན་པའི་བདེ་བ་དེ་ཡིན་ནམ་ཞེ་ན། རང་ཆས་སུ་གྲུབ་པའི་འབྱུང་བ་ཆེན་པོ་ལྔ་
པོ་འདིའི་བདེ་བ་དེ་ནི། ཀུན་རྫོབ་མཚོན་པའི་བདེ་བ་ཡིན་གྱི། དེའི་ཕྱིར་ནི་ཀུན་
རྫོབ་མཚོན་པ་ཡིན་པ་དེའི་ཕྱིར་ནའོ། །བདེ་བ་དེ་ཉིད་མིན་ནི་དོན་དམ་མཚོན་པ་
དེ་མིན་ཞེས་པའོ། །དེ་ཡང་ལུས་གྲུབ་པའི་དུས་སུ་བདེ་བ་དེ་ལྷན་ཅིག་སྐྱེས་པ་
གང་སྐྱེས་པ་དེ་ཉིད་ལ་ལྷན་ཅིག་སྐྱེས་པ་ཞེས་དེ་ཉིད་བརྗོད་པར་བྱའོ། །དཔེར་ན་
བུམ་པ་གྲུབ་པའི་དུས་སུ་བུམ་པའི་ནམ་མཁའ་དེ་རང་ཆས་སུ་གྲུབ་པ་བཞིན་ནོ། །
དེ་བས་ན་ལུས་བདེ་བའི་ལུགས་སུ་བླུགས་པའི་དུས་སུ་གཉུག་མ་ལྷན་
ཅིག་སྐྱེས་པའི་ཡེ་ཤེས་དེ་ཡང་
། སེམས་ཅན་ཐམས་ཅད་ལ་རང་བཞིན་གྱིས་
གཉིས་ཚོགས་པ་ཞིག་ཡིན་པས་ན། རང་བཞིན་ལྷན་ཅིག་སྐྱེས་ཞེས་བརྗོད་ཞེས་
སོ། །འོ་ན་དོན་དམ་མཚོན་བྱ་དེ་རང་བཞིན་ལྷན་ཅིག་སྐྱེས་པ་འགྱུར་བ་ཅི་ཡིན་ཞེ་
ན། རྣམ་པ་ཐམས་ཅད་ཀྱི་རྒྱུ་དངོས་པོར་སྣང་བ་ཐམས་ཅད་ལམ་དཀྱིལ་འཁོར་
དང་ སྦྱིན་སྲེག་དང་ ཕྱག་རྒྱའོ། །འབྲས་བུ་མཆོག་དང་ཐུན་མོང་དང་ལས་ཆེན་
བརྒྱད་དེ། སྡོམ་པ་ནི་རྒྱུ་ལམ་འབྲས་བུ་མེད་པ་ཐམས་ཅད་སྟོང་པ་ཉིད་དུ་སྡོམ་
པའོ། །གཅིག་ནི་ཟག་པ་མེད་ པའི་ ཡེ་ཤེས་ སུ་ དེ་རྣམས་ གཅིག་ པའོ། །འོ་ན་
ལུགས་ཇི་ལྟར་གཅིག་ན། ཕྱག་རྒྱ་ནི་སྟོང་ཉིད་དེས་རྒྱས་འདེབས་པའོ། །གང་ལ་
འདེབས་ན་རྒྱུ་དང་བྲལ་བ་ཞེས་ཏེ། རྒྱུ་ལམ་འབྲས་བུ་ཐམས་ཅད་ལ་འདེབས་
238 -282



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའོ། །དོན་དེ་རྣམས་ཀུན་སྟོང་ཉིད་སྤྲོས་བྲལ་ཡིན་པའོ། །
དེ་ལྟར་ཕྱག་རྒྱ་རྒྱུ་དང་བྲལ་བའི་ངོས་ནས་སྔགས་ཀྱི་བཟླས་པའང་མེད་
དཀའ་ཐུབ་ཀྱང་མེད། ཕྲིན་ལས་བཞིའི་སྦྱིན་སྲེག་ཀྱང་མེད་དེ་དེ་རྣམས་ཐམས་
ཅད་ཆོས་ཉིད་སྟོང་པར་སྡོམ་པར་གཅིག་ཅིང་རྒྱུ་དང་བྲལ་བའོ། །འོ་ན་ཤེས་རབ་
དང་ཐབས་ཡ་བྲལ་ལོ་ཞེ་ན། རྒྱུ་དང་ལམ་འབྲས་བུ་གསུམ་ཀ་ལ་ཡ་མ་བྲལ་ཏེ་
ཐབས་ཀྱིས་བསྡུས་པར་བསྟན་པ་ནི་ཡོ་གི་ནི་རྣལ་འབྱོར་པའོ། །སྙིང་རྗེ་ཡིས་ནི་
ཐབས་བདེ་བར་འགྱུར་ཞེས་པའོ། །དེས་ནི་ཞེས་པ་སྟོང་པ་དང་སྙིང་རྗེ་དབྱེར་
མེད་པ་དེ་ནི་གསང་སྔགས་བཟླས་པས་ཡང་དེ་ཡིན། དཀའ་ཐུབ་ཀྱང་དེ་ཡིན།
སྦྱིན་སྲེག་ཀྱང་དེ་ཡིན། དེ་ནི་དཀྱིལ་འཁོར་ཅན་དང་ཞེས་པ་གཙོ་བོ་བསྒོམ་པ་
ཡང་དེ་ཡིན། དཀྱིལ་འཁོར་དེ་འཁོར་གྱི་ལྷར་བྱུང་བ་ཡང་དེ་ཡིན་ནོ། །དེ་ལྟར་
སྟོང་ པ་དང་སྙིང་རྗེ་གཉིས་དབྱེར་མེད་པ་དེ་ལ་བྱང་ཆུབ་ཀྱི་སེམས། དོན་དམ་
ལྷན་ཅིག་སྐྱེས་པའི་ཡེ་ཤེས་ཞེས་རབ་ཏུ་བརྗོད། དེ་བས་ན་སྟོང་པ་དང་སྙིང་རྗེ་
གཉིས་པོ་དེ་མདོར་བསྡུས་ནས་ནི། ལྷན་ཅིག་ཟག་མེད་ཀྱང་ལྷན་ཅིག་སྐྱེས་པར་
འདུག་པའི་གཟུགས་ཅན་ནོ། །
ད་ནི་ལེའུ་ཡི་མཚན་སྟོན་ཏེ། དབང་གི་ཞེས་པ་ནི་དབང་གི་སྒྲ་སྒྲུབ་ཅིང་
བརྟག་པ་ཕྱི་མའི་ལེའུ་གསུམ་པ་ནས་འོང་
། ལེའུ་ཞེས་བྱ་བ་ནི་གོང་དང་འདྲའོ། །
བཅུ་པ་ནི་གྲངས་ཀྱི་གནས་གཞན་ནོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མེ་
ལས་ལེའུ་བཅུ་པའོ།། I།
ད་ནི་ལེའུ་བཅུ་གཅིག་པ་སྟོན་ཏེ། ལེའུ་འདི་ལ་ལེའུ་ལེའུའི་འབྲེལ་ནི་དེ་
ལྟར་དབང་བསྐུར་བསྐྱེད་པའི་རིམ་པ་བསྒོམས་པས་འབྲས་བུ་འདི་ལྟ་བུ་འགྲུབ་
238 -283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བོ་ཞེས་ པ་ལ་ལེའུ་བཅུ་གཅིག་པ་འདི་བྱུང་བའོ། །ལེའུའི་མདོར་བསྟན་རྒྱས་
བཤད་ནི་ལེའུ་དང་པོར་ལྟ་སྟངས་ཞེས་པས་མདོར་བསྟན་པ་དེ། ལེའུ་འདིས་རྒྱས་
པར་འཆད་དེ། ལེའུའི་མངོན་རྟོགས་ཀྱི་འབྲེལ་ནི་ལེའུའི་དོན་བསྡེབས་ཐད་ཀར་
ཐད་ཀར་བསྡེབས་ནས་གཏོང་བའོ། །
ལེའུ་འདིར་རང་ལ་ཆོས་ལྔ་ལས་དང་པོ་སྒྲོལ་མའི་སྒྲུབ་ཐབས་ཀྱི་དབང་
དུ་བྱ་བ་ནི། ཀུ་རུ་ཀུལླེ་ནི་ལེའུ་གཉིས་པའི་ཀུ་རུ་ཀུལླེའི་སྔགས་སོ། དེའི་སྒྲུབ་
ཐབས་བཤད་པར་བྱ་སྟེ་ཞེས་སོ། །གོང་དུ་བརྟག་པ་ཞེས་པའི་ཚིག་གཉིས་པོ་འདི་
ལ་འཁྲུགས་བསྡེབས་ནས་མཛད་དོ། །རྒྱས་པར་བརྟག་པ་བཅུ་གཉིས་ལས་གོང་
དུ་གསུངས་པ་མདོ་རུ་བསྡུ་ཞེས་པའོ། །དེ་ཡང་རྒྱས་པ་བརྟག་པ་བཅུ་གཉིས་ནི་
བརྟག་པ་བཅུ་གཉིས་མན་ཆད་ཀུ་རུ་ཀུལླེའི་སྒྲུབ་ཐབས་དེ་ཐོར་རེ་བ་ཞིག་བཤད་
ནས་ཡོད་པས་སོ། །གོང་དུ་གསུངས་པ་ནི་ལེའུ་གཉིས་པའི་ཀུ་རུ་ཀུལླེའི་སྔགས་
སུ་གསུངས་པ་དེའི་སྒྲུབ་ཐབས་དེ་འདིར་མདོར་བསྡུས་ནས་རྒྱས་པ་ལ་བྱའོ། །
དེའི་མངོན་པར་རྟོགས་ པ་ དགྲིག་ན་དང་པོ་ ཀུ་རུ་ཀུལླེའི་ཐང་ སྐུ་ བྲིས། རབ་
གནས་བྱས་བྲག་རི་ལ་སོགས་པའི་གནས་སུ་དགྲམ་དེ་ནས་ཁྲུས་བྱས་སྟན་བདེ་
བ་ལ་འདུག་པ་དང་སྔོན་འགྲོ་དངོས་གཞི་རྗེས་གསུམ་ལ། སྔོན་འགྲོ་ལ་དང་པོ་བླ་
མ་དག་པའི་ཆོ་ག་ནི་ཀུ་རུ་ཀུ་ལླེ་རང་གི་བླ་མ་དང་བཅས་པ་ཞིག་སྤྱན་དྲངས་ཏེ།
དེ་ལ་བདུན་རྣམ་དག་བྱ། དེ་ནས་ཚད་མེད་པ་བཞི་བསྒོམ། དེ་ནས་དངོས་གཞི་
ལ་དང་པོ་སྟོང་པ་ཉིད་དུ་བསྒོམ། གཉིས་པ་ས་བོན་བསྡུ་བ་ནི་ཧྲི་ལས་ཞེས་སོ། །
དེ་ལས་འོད་སྤྲོས་ཏེ་གཟུགས་རྫོགས་པ་ནི། ཧཱུྃ་ལས་བྱུང་བའི་ལྷ་མོ་ནི་ཁ་
དོག་དམར་ཞིང་ནི་སྐུ་མདོག་གོ །ཕྱག་བཞི་པ་ནི་ཞལ་གཅིག་པར་གུར་ནས་
238 -284



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསལ་ལོ། །མདའ་དང་ནི་གཡས་དང་པོ་ནའོ། །གཞུ་ལག་པ་ནི་གཡོན་དང་པོ་
ནའོ། །ཨུཏྤ་ལ་ནི་གཡས་འོག་མ་ནའོ། །ལྕགས་ཀྱུ་འཛིན་ནི་གཡོན་འོག་མ་ནའོ། །
དེའི་ཐུགས་ཀར་ཉི་མའི་སྟེང་དུ་ཧཱུྃ་ལས་ལེའུ་གཉིས་པའི་སྔགས་ཀྱིས་བསྐོར་བར་
བསྒོམ། རང་འདྲ་བའི་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་
བསྲེ། ལྷ་མོ་བདུད་རྩིའི་བུམ་ཆུ་ཐོགས་པས་དབང་བསྐུར་ཏེ་སྣང་བ་མཐའ་ཡས་
ཀྱིས་དབུ་བརྒྱན་པའོ། །དེ་ནས་བཟླས་པའོ། །
དེ་ལྟར་བསྒོམ་ཞིང་བཟླས་པའི་ཕན་ཡོན་ནི། འདི་ནི་བསྒོམས་པ་ཙམ་
གྱིས་ནི་འཇིག་རྟེན་གསུམ་པོ་ནི་ས་འོག་ས་སྟེང་སའི་འཇིག་རྟེན་གསུམ་པོ་དེ་
དབང་དུ་བྱེད། འབུམ་ཕྲག་གཅིག་གིས་རྒྱལ་པོ་རྣམས་དབང་དུ་བྱེད། ཁྲི་ཡིས་
འཇིག་རྟེན་ ཕལ་ པ་དབང་དུ་གྱུར་པའོ། །བྱེ་བས་ཕྱུགས་དང་ཞེས་ པའི་ཚིག་
གསུམ་གོ་སླའོ། །འབུམ་ཕྲག་གཅིག་གིས་སྔགས་པ་ཉིད་ཞེས་པ་མན་ཏྲ་ཞེས་པ་
འགོས་འགྱུར་ན་བློན་པོར་བསྒྱུར་ནས་ཡོད་དོ། །
ད་ནི་གཉིས་པ་ལྟ་སྟངས་བཞིས་ལས་བཞི་སྒྲུབ་པ་ནི། མཉམ་པ་ནི་མིག་
གཉིས་མཉམ་པར་རོ། །མ་རུང་པ་ནི་ཁྲོ་བོར་བསྒོམ་པའོ། །དཔྲལ་བ་ཅན་ནི་མིག་
གཉིས་དཔྲལ་བ་ན་ཡར་ཧྲིལ་གྱིས་ལྟ་བ་ནི་རྟག་ཏུ་བཏུང་བར་བྱེད་པའི་ལྟ་སྟངས་
ཡིན་པར་བརྗོད། དབང་གི་ལྟ་སྟངས་གཡོན་ན་གནས་ནི་མིག་གཉིས་གཡོན་ངོས་
སུ་ཧྲིལ་ གྱིས་ གཏད་པའོ། །གཡོན་པ་ནས་ནི་གཟུགས་བརྙན་ གཉིས་ནི་མིག་
གཉིས་གཡོན་ངོས་སུ་གཏད་པས་གཟུགས་གཅིག་ལ་གཉིས་མངོན་པར་འོང་པས་
སོ། །མིག་གཉིས་ཀ་གཡས་པའི་ངོས་ཀྱི་ཆ་ལས་དགུག་པ་ཉིད་དེ་སྟེང་ནས་ཀྱི་ནི་
ཞེས་པ་སྟེང་ངོས་ནས་འགུག་པའི་ཚུལ་ལོ། །དེ་ལ་ཡང་གཟུགས་བརྙན་གཉིས་སུ་
238 ---285



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མངོན་པའོ། །དབུ་མ་ནི་གཡས་གཡོན་དུ་མ་ཡིན་ཏེ་མིག་གཉིས་དབུས་སུ་ལྟ་བ་
དེ་རེངས་པའི་ལྟ་སྟངས་ཡིན་ནོ། །དེ་ཡང་སྣའི་རྩེ་མོའི་དབུས་སུ་མིག་གཉིས་བལྟ་
བའོ། །དེས་ནི་ལྟ་སྟངས་བཞི་བཤད་དོ། །
ད་ནི་རླུང་བཞི་བཤད་པ་ནི། འབྱུང་བ་ཉིད་ཀྱིས་ལྟུང་བར་བྱེད་ནི་རླུང་
ཕྱིར་འབྱུང་བར་བྱེད་པའི་ལྟ་སྟངས་ཀྱི་རླུང་ཡིན་ནོ། །རླུང་ནང་དུ་རྔུབ་པ་ཡིས་ནི་
དབང་དུ་བྱེད་པའི་རླུང་ཡིན་ནོ། །རླུང་ནང་དུ་དགང་པ་ཡིས་ནི་འགུགས་པར་བྱེད་
པའི་རླུང་ཡིན། རླུང་དག་པའི་གཏིང་དེ་ལ་ཞི་བ་ཡིས་ནི་རེངས་པར་བྱེད་པའི་རླུང་
ཡིན་ནོ། །
ད་ནི་རེངས་པའི་གནས་བཞི་བསྟན་པ་ནི། རློན་པའི་ཤིང་ལ་ལྟུང་བྱེད་ནི་
ཤིང་རློན་པ་ལོ་འདབ་དང་བཅས་པ་གཅིག་ལ་རླུང་གཅིག་དང་ལྟ་སྟངས་གཅིག་
བྱས་ན་ཤིང་རློན་པའི་ལོ་འདབ་ས་ལ་སིལ་སིལ་འདུག་ན་ལྟུང་བའི་ལས་འགྲུབ་
པའོ། །དབང་ནི་མེ་ཏོག་རབ་ཏུ་གྲགས་ནི་མེ་ཏོག་ལ་དབང་གི་ལྟ་ སྟངས་དང་
དབང་གི་རླུང་གཅིག་དང་གཉིས་བསྟུན་པས་མེ་ཏོག་དེ་ཁ་ཚུར་ལོག་གིས་རང་ལ་
བལྟ་ན་དབང་གི་ལས་འགྲུབ་པའོ། །རྡོ་རྗེའི་ཤིང་ལ་དགུག་པ་ཉིད་ནི་ཤིང་ཤི་རི་
ཁཱ་འདའ་མ་དགུག་པའི་རླུང་གཅིག་དང་དགུག་པའི་ལྟ་སྟངས་དང་བསྟུན་པས་
ཤིང་གི་འོ་མ་དཀར་ཆུར་ཆུར་འོང་གི་འདུག་ན་དགུག་པའི་ལས་འགྲུབ། གཡོ་
བཅས་རྩྭ་ལ་རེངས་བྱེད་ཉིད་ནི་ལ་ཀའི་འཇག་མ་རླུང་གིས་བསྐྱོད་པ་དེ་ལ་རེངས་
པའི་ལྟ་སྟངས་ཀྱི་ལས་འགྲུབ་པའོ། །ཟླ་དྲུག་བསྒོམ་པའི་སྦྱོར་བ་ཡིས་ཞེས་པ་ནི།
བླ་མའི་ཞལ་ནས་དུས་ཀྱི་བསྙེན་པ་ཡིན་གསུང་ངོ༌
། །བླ་མ་རྭ་ལོ་ཙཱ་བ་ན་རེ་སཾ་
བུད་ཏའི་ཐད་ཀར་ཤིང་ལོ་འདབ་ཕེབས་པ་རང་ལ་ཁའི་འཇག་མ་རེངས་ཀྱང་མི་
238 -286



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལ་ལས་ལ་སྦྱར་ན་མི་བསོད་ནམས་ཀྱིས་བརྒྱན་པ་ཡིན་པས་མི་འགྲུབ་གསུང་
བས། ཡང་ཟླ་བ་དྲུག་ཏུ་བསྒོམ་བཟླས་བསྐྱར་གསུང་སྟེ་དེ་བདེའོ། །འདི་ལ་འགྲུབ་
བམ་མི་འགྲུབ་སྙམ་པའི་ཡིད་གཉིས་མི་བྱ་སྟེ། སངས་རྒྱས་རྫུ་འཕྲུལ་བསམ་མི་
ཁྱབ་པས་སོ། །དེའི་དགོས་པ་ནི་ལྟ་སྟངས་བཞི་པོ་བསྒྲུབས་ནས་ནི། མཁས་པས་
སེམས་ཅན་ཐམས་ཅད་སངས་རྒྱས་ཀྱི་བསྟན་པ་ལ་འཇུག་པར་བྱ་བའོ། །ལྟ་
སྟངས་བཞིས་གསད་དམ་ཞེ་ན། གསད་པར་འདི་ལ་བྱ་བ་མིན་ཏེ། བསད་ན་དམ་
ཚིག་ངེས་པར་ཉམས་པར་འགྱུར། སེམས་ཅན་བསླུ་བ་ནི་གཡོ་སྒྱུ་སྤངས་ནས་ནི་
གཞན་བྱ་བ་མ་ཡིན་པ་ཐམས་ཅད་བྱའོ། །སེམས་ཅན་གནོད་པ་ཙམ་གྱིས་ནི་ཕྱག་
རྒྱ་ཆེན་པོའི་དངོས་གྲུབ་རྙེད་པར་མི་འགྱུར་རོ། །
ད་ནི་གསུམ་པ་གྲོགས་དམ་ཚིག་ཤ་ལྔ་བདུད་རྩི་ལྔ་བཟའ་བ་བསྟན་པ་ནི།
དེ་ལ་སྒྲོལ་མའི་རྣལ་འབྱོར་པའམ་དགྱེས་རྡོར་གྱི་རྣལ་འབྱོར་པའོ། །དམ་ཚིག་གི་
བཟའ་བ་ནི། ན་དང་ནི་ན་ར་མིའི་ཤའོ། །གྷ་ནི་གྷ་གྷ་པི་བ་ལང་གི་ཤའོ། །ཧ་ནི་ཧ་
ཏ་སྟེ་གླང་པོ་ཆེའི་ཤའོ། །མཐའི་ཤཱ་ནི་ཤུ་ན་ཁྱིའི་ཤའོ། །དང་པོའི་ཤུ་ནི་ཨ་ཤ་རྟའི་
ཤའོ། །སྒྲོལ་མའི་དམ་ཚིག་ཏུ་མ་ཟད་དེ། དགོས་པ་ཀྱིའི་རྡོ་རྗེའི་དངོས་གྲུབ་ཐོབ་
པར་བྱ་བའི་ཕྱིར་བདུད་རྩི་ལྔ་དང་ཤ་ལྔ་ཡང་དེ་བཞིན་དུ་བཟའོ། །
ད་ནི་བདུན་པ་སྐྱེ་བ་བདུན་པའི་ཤ་བཟའ་བ་ཕན་ཡོན་དང་བཅས་པ་
པ་པ་ནི།
ཀྱི་རྡོ་རྗེའི་རྒྱུད་དུ་དམ་ཚིག་གི་རྫས་གཞན་གསུངས་པའི་མཚན་ཉིད་ནི་སྐྱེ་བ་
བདུན་པ་དེ་ནས་མཚོན་ཏེ་ཤ་བཟའ་བའོ། །དེ་ཟོས་པའི་ཕན་ཡོན་ནི་དགའ་བྲལ་
གྱི་དགའ་བ་ལ་དགའ་ཞིང་ལྷན་ཅིག་སྐྱེས་པའི་ཡེ་ཤེས་ལ་སྨོད་པ་
་གཅིག་གིས་
ལན་བདུན་པས་ནི་འགྲུབ་བར་འགྱུར་ཞེས་པའོ། །
238 -287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྐྱེ་བ་བདུན་པ་དེའི་མཚན་ཉིད་ནི། སྐད་སྙན་པ། མིག་དང་ལྡན་པ་ནི་
མིག་མས་འགེབས་པ། མིག་དཀྱུས་རིང་བ་མིག་རྩ་དམར་བའོ། །དྲི་ལུས་ནི་ལུས་
དྲི་ཞིམ་པའོ། །གཟི་བརྗིད་ཆེན་པོ་ནི་ལུས་ལ་འོད་འདོམ་གང་ཡོད་པའོ། །དེའི་
གྲིབ་མ་མདུན་དུ་འགྱུར་ནི་མར་མེ་ལ་སོང་བའི་དུས་སུ་གྲིབ་མ་དེ་ལ་བདུན་
འགྱུར་གྱིས་འོང་པའོ། །ལྡོག་ན་གཡས་སུ་ལྡོག་པ། འགྲོ་ན་བྱ་ངང་པའི་འགྲོས་
ལྟར་འགྲོ་བའོ། །དེ་ལྟ་བུ་དེ་མཐོང་ནས་རྣལ་འབྱོར་པ་ཡིས་མཚོན་ནི་དངོས་སུ་གྲི་
བཙུགས་ནས་མི་གསོད་དེ། ཕྱག་བྱས་བསྐོར་བ་བྱས་ཏེ་ལག་ཏུ་མེ་ཏོག་ཡལ་ནས་
ཁྱོད་ཀྱི་ལུས་འདི་ང་ལ་སྦྱིན་དགོས་བྱས་ནས། ཁོ་བྱང་ཆུབ་སེམས་དཔའི་རིགས་
ཡིན་པས་སེམས་འཕོས་ནས་ལུས་དེ་སྔགས་པ་དམ་ཚིག་ཅན་ལ་སྟེར་རོ། །དེ་
ནས་དེའི་ཤ་དང་ལྤགས་པ་དང་རུས་པ་ལ་སོགས་པ་ཐམས་ཅད་རི་ལུ་བྱ་སྟེ། དེ་
ནི་ཟོས་པ་ཙམ་གྱིས་ནི། སྐད་ཅིག་ལས་ནི་མཁའ་སྤྱོད་འགྱུར་ཞེས་ཏེ། མཁའ་
སྤྱོད་ཀྱི་དངོས་གྲུབ་བྱ་བ་ཉི་ཟླ་གནས་ཀྱི་བར་གྱི་དངོས་གྲུབ་ཡིན་ནོ། །
དེ་ཡང་རྒྱལ་པོ་སེང་གེ་བཟང་པོ་དང་འདྲ་སྟེ་སེང་གེ་བཟང་པོ་བྱ་བ་དེ་ལ་
བཙུན་མོ་གསུམ་ཡོད་པས་དེ་རྣམས་ཀྱིས་ལྟོ་འདྲེན་པར་རེས་མོས་བྱེད་པ་ལ།
ནང་པར་ལྟ་བུ་བཙུན་མོ་ཆུང་ཤོས་ལ་རེས་མོས་བབ་པ་ལ་ཚོང་དུས་སུ་བཟའ་བ་
ཉོར་འགྲོ་ཙ་ན་འཕྱིས་པས་ད་ནང་པར་སྔ་མོར་འགྲོ་དགོས་སྙམ་མོ། །དེའི་ནང་
པར་འགྲོ་དུས་སུ་ཆར་པ་ཆེན་པོ་བྱུང་པས་མ་ཐར་ཏེ་མོས་ཆར་ཁེབ་གྱོན་ནས་ཁང་
པའི་ལྟག་ན་དུར་ཁྲོད་གཅིག་ཡོད་པའི་སར་ཕྱིན་ཙ་ན་དེ་ན་བྱིས་པ་ཆུང་ངུ་གཅིག་
ཤི་བའི་རོ་ཆར་པས་ཡོངས་སུ་དག་པ་གཅིག་འདུག་སྟེ། དེའི་སྣག་པོ་ཆེན་པོ་ནས་
བཅད་ནས་ཁྱེར་འོངས་ཏེ། བཙོས་པའི་ཁུ་བ་ཕོ་སྟེ་སྤྱོད་མང་པོ་བཏབ་སྟེ་འཁར་
238 --288



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཞོང་གི་ནང་དུ་བླངས་ཏེ། རྒྱལ་པོ་ལ་འདྲེན་དུ་ཕྱིན་པས་མོ་ཤའི་ནུས་པས་
ས་པས་རྐང་
པ་ས་ལ་མི་རེག་པར་བྱུང་ནས་རྒྱལ་པོ་ལ་དྲངས་པ་དང་
། རྒྱལ་པོས་ལག་པ་ཡ་
གཅིག་གིས་མོ་བཟུང་ཡ་གཅིག་གིས་སྔས་ནས་གྲི་བཏོན། ཁྱོད་ཤ་འདི་གང་ནས་
བྱུང་ལེགས་མོར་ཟློས་ཤིག །དེ་མིན་ན་ཁྱོད་ཀྱི་སྐེ་གཅོད་བྱས་པས། མོས་ལེགས་
མོར་བཟླས་པས། རྒྱལ་པོ་ན་རེ་ད་འདུག་གམ་ལྟོས་ལ་འདུག་ན་ཁྱེར་ཤོག་བྱས་
པས། མོས་ཁྱེར་འོངས་ཏེ། རྒྱལ་པོ་བདེ་མཆོག་གི་རྣལ་འབྱོར་པ་ཡིན་པས་སྐྱེ་བ་
བདུན་པ་ཡིན་པར་ཤེས་ནས་དེའི་ཤ་དང་ལྤགས་པ་དང་རུས་པ་ལ་རི་ལུ་བྱས་ཏེ།
རྒྱལ་པོ་རང་དང་རྒྱལ་པོའི་བཙུན་མོ་དང་དམག་མི་དང་བློན་པོ་དང་རྟ་དང་གླང་པོ་
ཆེ་ལ་སོགས་པའི་ཁར་བཅུག་པས། རྒྱལ་པོ་འཁོར་དང་བཅས་པ་མཁའ་སྤྱོད་ཀྱི་
གནས་སུ་དཀྲོག་རིངས་ཀྱིས་སོང་ངོ་
། །ད་ལྟ་ཡང་ལོ་རེ་རེ་ལ་ལན་རེ་ཟ་མ་གཉན་
དུས་སུ་སེང་གེ་བཟང་པོ་འཁོར་དང་བཅས་པ་ནམ་མཁའ་ལ་འདུག་པ་རྒྱ་གར་
ནས་ཀྱང་མཐོང་ཁ་ཆེའི་ཡུལ་ནས་ཀྱང་ཁྱད་པར་དུ་གསལ་ལོ། །
ད་ནི་དོན་ལྔ་པ་ལེའུའི་མཚན་བསྟན་པ་ནི་ཀྱེ་རྡོ་རྗེ་ནི་དཔལ་ཧེ་རུ་ཀའོ། །
མཁའ་འགྲོ་མ་ནི་བདག་མེད་མ་ལ་སོགས་པའོ། །དྲ་བ་ནི་གཙོ་བོ་དང་འཁོར་དུ་
འབྲེལ་པའོ། །སྡོམ་པ་ནི་ལྷན་ཅིག་སྐྱེས་པའི་ཡེ་ཤེས་སུ་སྡོམ་པའོ། །རྡོ་རྗེ་སྙིང་པོ་
མངོན་པར་བྱང་ཆུབ་པ་ནི། རྡོ་རྗེ་སྙིང་པོས་ཞུས་ཤིང་དབང་བྱས་པའི་བརྟག་པའི་
རྒྱལ་པོ་ཡིན་པས་ནའོ། །དེ་ལྟར་བྱས་པས་ལེའུ་དང་པོར་གཞི་ལ་རང་བཞིན་
འབྲས་བུ་གསུམ་མདོར་བསྟན་པ་དེ། ལེའུ་གཉིས་པ་མན་ཆད་ཀྱིས་ལེའུ་ལེའུའི་
འབྲེལ་ལེའུ་མདོར་བསྟན་རྒྱས་བཤད་ལེའུའི་མངོན་པར་རྟོགས་པའི་འབྲེལ་དང་
གསུམ་གསུམ་དུ་བྱས་ནས་བརྟག་པ་དང་པོ་རྫོགས་སོ། །དཔལ་དགྱེས་པ་རྡོ་རྗེ་
238 --289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ནོར་བུའི་སྒྲོན་མ་ལས་ལེའུ་བཅུ་གཅིག་པའོ།།
11
༈ ད་ནི་བརྟག་པ་གཉིས་པ་སྒྱུ་མའི་བརྟག་པ་དེ་ལ་གོང་བརྟག་པ་དང་པོ་
དང་ཆོས་སྐད་ འཕོ་ སྟེ་བརྟག་པ་དང་པོར་ལེའུ་ལེའུའི་འབྲེལ། ལེའུའི་མདོར་
བསྟན་རྒྱས་བཤད། ལེའུའི་མངོན་པར་རྟོགས་པའི་འབྲེལ་དང་གསུམ་གསུམ་དུ་
བྱས་ནས་བཤད་དོ། །ད་བརྟག་པ་ཕྱི་མ་འདི་ལ་ལེའུ་རྣམ་པ་བཅུ་གཉིས་ཡོད་ཀྱང་
ཆོས་རྣམ་པ་བཞིར་སྡུད་གསུང་། དེ་ལ་ཡང་མ་ཚང་བ་ཁ་སྐོང་བ་དང་
། དངོས་
གྲུབ་ཀྱི་དོན་གཏན་ལ་དབབ་པ་དང་
། ངེས་པ་སྟེར་བ་དང་
། ཐེ་ཚོམ་སེལ་བ་དང་
བཞིའོ། །དེ་ལ་མ་ཚང་བ་ཁ་བསྐང་བ་ནི་བརྟག་པ་དང་པོར་འདིས་འདིའི་མ་ཚང་
བ་ཁ་སྐོང་བ་ཡིན་བྱ་བར་བྱས་ནས་བརྟག་པ་ཕྱི་མའི་ལེའུ་དང་པོ་དང་
། ལེའུ་ལྔ་
པ་མན་ཆད་ནི་ལེའུ་བརྒྱད་ཡོད་དེ་དེ་ལྟར་ལེའུ་དགུས་མ་ཚང་བ་ཁ་སྐོང་བར་བྱས་
ནས་འོང་
། །དེ་ལ་བརྟག་པ་ཕྱི་མའི་ལེའུ་དང་པོ་འདིས་བརྟག་པ་དང་པོ་གང་གི་
མ་ཚང་བ་ཁ་སྐོང་ན་བརྟག་པ་དང་པོའི་ལེའུ་གསུམ་པ་དང་བརྒྱད་པར་ཧེ་རུ་ཀ་
དང་བདག་མེད་མའི་བསྐྱེད་རིམ་བྱུང་བ་ལ། བསྐྱེད་རིམ་དེ་བསྒོམ་པ་ལ་ཡང་རྟེན་
ཐང་སྐུ་ཞིག་དགོས། ཐང་སྐུ་དེ་ལ་ཡང་རབ་ཏུ་གནས་པ་དགོས་པས་རབ་གནས་
དེ་བརྟག་པ་དང་པོའི་ལེའུ་གསུམ་པ་དང་བརྒྱད་པའི་མ་ཚང་བ་ཁ་སྐོང་བ་དང་
།
ཡང་བརྟག་པ་དང་པོའི་ལེའུ་བཅུ་པར་བདག་མེད་མའི་དབང་བསྐུར་བྱུང་བ་ལ་དེ་
ལྟར་དབང་བསྐུར་བ་དེ་ལ་སྔོན་དུ་སློབ་དཔོན་མཚན་ཉིད་དང་ལྡན་པ་ཞིག་
དགོས། སློབ་དཔོན་གྱི་མཚན་ཉིད་དེ་བརྟག་པ་དང་པོའི་ལེའུ་བཅུ་པར་མ་ཚང་བ་
ཞིག་ལེའུ་འདི་ནས་སྟོན་པས། བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་
སྐོང་པ་དང་གཉིས། ཡང་བརྟག་པ་དང་པོའི་ལེའུ་གསུམ་པར་དཀར་མོ་རི་དྭགས་
238-290



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མཚན་མ་འཛིན་ཞེས་པ་ལ་སོགས་པས་ནང་གི་མཆོད་པ་དང་གསང་བའི་མཆོད་
པ་བྱུང་བ་ལ། འདི་ནས་ཕྱིའི་མཆོད་པ་ཇི་ལྟར་བྱ་བའི་ཐབས་བྱུང་སྟེ། ཡ་གི་
བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་སྐོང་བ་དང་། ཡང་བརྟག་པ་
དང་པོའི་ལེའུ་གཉིས་པར་ལས་ཆེན་བརྒྱད་སྒྲུབ་པའི་ཐབས་ཞིག་བྱུང་བ་ལ་དེ་
རྣམས་སྦྱིན་སྲེག་ལ་བརྟེན་ནས་སྒྲུབ་ན་ཇི་ལྟར་བསྒྲུབ་པར་བྱ་བ་དེ་ལེའུ་གཉིས་
པར་མ་བྱུང་བ་དེ་བརྟག་པ་ཕྱི་མའི་ལེའུ་དང་པོ་འདི་ནས་སྦྱིན་སྲེག་ཇི་ལྟར་བྱ་བའི་
ཐབས་སྟོན་པས་ལེའུ་གཉིས་པའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་བཅུ་པར་དབང་བསྐུར་བའི་དུས་སུ་རྣལ་
འབྱོར་པས་ནི་ནོར་འཛིན་སྲུང་ཟེར་ནས་ས་སྦྱང་ཞིང་བསྲུང་བ་བསྟན་པ་ལ། དེའི་
སྔོན་དུ་ཡང་ས་སློང་དགོས་པས། ས་བསླང་བའི་ཆོ་ག་དེ་བརྟག་པ་དང་པོའི་ལེའུ་
བཅུ་པར་མ་བྱུང་པ་དེ། ས་བསླང་བའི་ཐབས་ཤིག་འདི་ནས་སྟོན་པས་བརྟག་པ་
དང་པོའི་ལེའུ་བཅུ་པའི་མ་ཚངས་བ་ཁ་སྐོང་བའོ། །དེ་ལྟར་བརྟག་པ་ཕྱི་མའི་ལེའུ་
དང་པོ་འདིས་བརྟག་པ་དང་པོའི་ལེའུ་གསུམ་པ་དང་བརྒྱད་པ་དང་
། གཉིས་པ་
དང་བཅུ་པོ་དེ་རྣམས་ཀྱི་མ་ཚང་བ་ཁ་སྐོང་བ་ཡིན་ནོ། །བརྟག་པ་འོག་མའི་ལེའུ་
གཉིས་པ་དེས་བརྟག་པ་དང་པོའི་དངོས་གྲུབ་ཀྱི་དོན་གཏན་ལ་འབེབས་ཏེ། དེ་
ཡང་བརྟག་པ་དང་པོར་བསྐྱེད་རིམ་དང་རྫོགས་རིམ་དང་བཟློས་པ་ལ་སོགས་པ་
སེམས་མི་གནས་པ་གནས་པར་བྱེད་པ་ལ་བསྒོམ། གནས་པ་བརྟན་པར་བྱེད་པ་
ལ་ཡུད་གཅིག་བསྒོམས་པས་མི་ཆོག་སྟེ། ཡང་བསྒོམས་ཡང་བསྒོམ་བྱ། བརྟན་པ་
བོགས་དབྱུང་བའི་དོན་དུ་སྤྱོད་པ་བྱས་ནས་དུས་ཚོད་འདི་ཙམ་ནས་སངས་རྒྱས་བྱ་
བ་དེ་དང་བརྟག་པ་དང་པོར་མ་བྱུང་པ་དེ་འདི་ནས་གང་ཟག་བརྩོན་འགྲུས་དང་
238 ---291



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཅས་པ་ཟླ་བ་གསུམ་དང་ཞག་བདུན་ན་སངས་རྒྱ་བར་ལེའུ་གཉིས་པ་འདི་ནས་
སྟོན་ནོ། །ཡང་བརྟག་པ་ཕྱི་མའི་ལེའུ་གསུམ་པ་འདིས་བརྟག་པ་དང་པོའི་ངེས་པ་
སྟེར་བ་སྟེ། དེ་ཡང་བརྟག་པ་དང་པོའི་ལེའུ་བརྒྱད་པར་བཅུ་པའི་དགའ་བ་བཞི་
དང་སྐད་ཅིག་མ་བཞི་དང་། ལེའུ་དང་པོ་སྡོམ་པ་དང་
། ལེའུ་བཅུ་པའི་དབང་དང་
བདུན་པ་དང་བཅུ་གཅིག་པའི་བཟའ་བའི་དམ་ཚིག་གི་ངེས་པ་སྟེར་བ་བྱས་ནས་
སྟོན་ཏེ་བརྟག་པ་དང་པོའི་ངེས་པར་སྟེར་བའོ། །བརྟག་པ་ཕྱི་མའི་ལེའུ་བཞི་
འདིས་བརྟགས་པ་དང་པོའི་ཐེ་ཚོམ་སེལ་སྟེ། འོ་ན་ཐེ་ཚོམ་སེལ་བ་དང་ངེས་པ་
སྟེར་བ་ལ་ཁྱད་པར་ཅི་ཡོད་ན། ངེས་པ་སྟེར་བ་ནི་བརྟག་པ་དང་པོར་དགའ་བ་
བཞི་དང་སྐད་ཅིག་མ་བཞི་ལ་སོགས་པ་བཤད་པ་དེས་དེར་བསྐྱར་ནས་བཤད་དེ་
ངེས་ཤེས་བསྐྱེད་པ་ནི་ངེས་པ་སྟེར་བའོ། །ཐེ་ཚོམ་སེལ་བ་ནི་མ་ཤེས་པ་མ་གོ་
ནས་ཐེ་ཚོམ་ཟ་ནས་དྲིས་པས་དེའི་ལན་ཞིག་བཤད་པ་དེས་ཐེ་ཚོམ་སེལ་བའོ། །
དེ་ལེའུ་བཞི་པ་འདིས་གང་གི་ཐེ་ཚོམ་སེལ་ན། བརྟག་པ་དང་པོའི་ལེའུ་
དྲུག་པར་གླུ་གར་གྱིས་དངོས་གྲུབ་སྟེར་གསུངས་ནས་གླུ་ཇི་ལྟར་བླང་གར་ཇི་ལྟར་
བྱ་བའི་ཐེ་ཚོམ་དང་གཅིག །ཡང་བརྟག་པ་དང་པོའི་ལེའུ་བཞི་པར་རིགས་ཀྱི་
བདག་པོས་དབུ་བརྒྱན་པར་འགྱུར་རོ་ཞེས་གསུང་ནས་ལྷ་གང་ལ་རིགས་ ཀྱི་
བདག་པོ་གང་གིས་རྒྱས་གདབ་བྱ་བའི་ཐེ་ཚོམ་སེམས་བ་དང་གཉིས། ཡང་ལེའུ་
གཉིས་པ་ནས་ཨཱ་ལི་བཅོ་ལྔ་ལ་མཁའ་འགྲོ་མ་བཅོ་ལྔའི་ས་བོན་དུ་གསུངས་ན་ལྷ་
མོ་བཅོ་ལྔ་འདུག་གིས་དེ་གང་དང་གང་གི་ས་བོན་ཡིན་བྱ་བའི་ཐེ་ཚོམ་སེལ་བ་
དང་གསུམ། ཡང་བརྟག་པ་དང་པོའི་ལེའུ་དང་པོ་རྩ་སུམ་ཅུ་རྩ་གཉིས་བཤད་པ་
ལ་རྩ་དེ་རྣམས་ཀྱི་རྣམ་པར་དག་པ་མ་བཤད་པས། དེའི་ཐེ་ཚོམ་སེལ་བ་དང་བཞི་
238 -292



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཙོ་བོར་དྲིས་པའི་ཐེ་ཚོམ་བཞིའོ། །ཞར་ལ་རྩའི་ནང་གི་བྱང་ཆུབ་ཀྱི་སེམས་དེ་
རང་ལུས་དང་གཞན་ལུས་གཉིས་ཀྱིས་མི་སྤང་པ་དང་
། སྡོམ་པའི་ཐེ་ཚོམ་སེལ་བ་
དང་རང་གི་ལུས་དཀོན་མཆོག་གསུམ་གྱི་བདག་ཉིད་ཡིན་བྱ་བའི་ཐེ་ཚོམ་སེལ་བ་
དང་། རང་གི་ལུས་སྤྲུལ་པའི་སྐུའི་བདག་ཉིད་ཡིན་བྱ་བའི་ཐེ་ཚོམ་ལ་སོགས་པ་
ཞར་བྱུང་གི་ཐེ་ཚོམ་ཀྱང་མང་པོ་གཅིག་ཡོད་དོ། །
ད་བརྟག་པ་ཕྱི་མའི་ལེའུ་ལྔ་པ་འདི་མན་ཆད་ན་ལེའུ་བརྒྱད་བརྟག་པ་ཕྱི་
མའི་ལེའུ་དང་པོ་སྟེ་ལེའུ་དགུས་མ་ཚང་པ་ཁ་སྐོང་སྟེ། དེ་ལ་ལེའུ་ལྔ་པ་འདིས་
བརྟག་པ་དང་པོའི་གང་གི་མ་ཚང་བ་ཁ་སྐོང་ན་བརྟག་པ་དང་པོའི་ལེའུ་དང་པོར་
ལྷ་རྣམས་ཇི་ལྟར་འབྱུང་བ་པོ་ཞེས་པས་ཧེ་རུ་ཀའི་བསྐྱེད་རིམ་མདོར་བསྟན། དེ་
ལ་སྔགས་མེད་ན་མི་འགྲུབ་པས་ལེའུ་གཉིས་པོར་ཨོཾ་ཏྲེ་ལོག་ཀྱ་ཀླུ་པ་ལ་སོགས་
པའི་སྔགས་བྱུང་། སྔགས་དེ་ལ་ཡང་ལྷ་དང་བྲལ་ན་མི་འགྲུབ་པས་ལེའུ་གསུམ་
པར་ཧེ་རུ་ཀ་ཞལ་གཅིག་ཕྱག་གཉིས་པ་ཞལ་གསུམ་ཕྱག་བཞི་པ་ཞལ་གསུམ་
ཕྱག་དྲུག་པ་གསུམ་གྱི་བསྐྱེད་རིམ་བྱུང་བ་ལ། ཞལ་བརྒྱད་ཕྱག་བཅུ་དྲུག་པའི་
བསྐྱེད་རིམ་དེ་འོང་ན་འོང་ས་ལེའུ་གསུམ་པ་དེ་ཡིན་པ་ལ་དེར་མ་བྱུང་པ་ལེའུ་ལྔ་
པ་འདི་ནས་སྟོན་སྟེ། ཡ་ཀིའི་ལེའུ་གསུམ་པའི་མ་ཚང་བ་ཁ་སྐོང་བ་ཅིག །
ཡང་ལེའུ་གཉིས་པར་དགྱེས་པར་རྡོ་རྗེ་སྙིང་པོ་དང་ཉེ་བའི་སྙིང་པོ་བྱུང་བ་
ལ་རྩ་བའི་སྔགས་དེ་འོང་ན་འོང་ས་ལེའུ་གཉིས་པ་དེ་ཡིན་པ་ལ་དེར་མ་བྱུང་
།
ལེའུ་ལྔ་པ་འདི་ནས་སྟོན་པས་ལེའུ་གཉིས་པའི་མ་ཚང་བ་ཁ་སྐོང་བ་དང་གཉིས།
ཡང་ལེའུ་བཅུ་པར་བདག་མེད་མའི་དཀྱིལ་འཁོར་དབང་ བསྐུར་བའི་ཐབས་
གཅིག་བྱུང་པ་ལ། ཧེ་རུ་ཀའི་དཀྱིལ་འཁོར་དབང་བསྐུར་བའི་ཐབས་གཅིག་ལེའུ་
238 -293



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཅུ་པ་དེར་འོང་ཐང་པ་ལ་མ་བྱུང་ལ་དེ་ལེའུ་ལྔ་པ་འདི་ནས་སྟོན་ཏེ། ཡ་གི་བརྟག་
པ་དང་པོའི་ལེའུའི་བཅུ་པའི་མ་ཚང་བ་ཁ་སྐོང་བ་ཡིན་ནོ། །ཡང་བརྟག་པ་ཕྱི་མའི་
ལེའུ་དྲུག་པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་སྐོང་ན།
བརྟག་པ་དང་པོའི་ལེའུ་གསུམ་པར་ཧེ་རུ་ཀ་ལ་རུས་པའི་རྒྱན་ཆ་ལྔ་བྱུང་
། ལེའུ་
དྲུག་པར་རྒྱན་ཆ་ལྔ་བྱུང་
། ལེའུ་ལྔ་པར་ཡང་བྱུང་། ལེའུ་བརྒྱད་པར་ལྷ་མོ་བཅོ་ལྔ་
ལ་རུས་པའི་རྒྱན་ཆ་བྱུང་བ་ལ། དེ་ལ་དགོས་པ་ཅི་ཡོད་བྱ་བ་ཞིག་མ་བྱུང་བ་དེ་
ལེའུ་དྲུག་པ་འདི་ནས་སྟོན་པས། བརྟག་པ་དང་པོའི་ལེའུ་གསུམ་པ་དང་ལྔ་པ་དང་
དྲུག་པ་དང་བརྒྱད་པ་རྣམས་ཀྱི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་
ལེའུ་གསུམ་པ་དང་བརྒྱད་པར་བསྐྱེད་རིམ་བྱུང་བ་ལ་བསྐྱེད་རིམ་བསྒོམ་པ་ལ་
རྟེན་
་ཐང་སྐུ་གཅིག་དགོས་པས་ཐང་སྐུ་དེ་བྲི་ན་ཇི་ལྟར་བྲི་བ་ཞིག་ལེའུ་གསུམ་པ་
དང་བརྒྱད་པར་མ་བྱུང་པ་དེ་འདི་ནས་བྲི་བའི་ཐབས་གཅིག་སྟོན་ཏེ་ཡ་གིའི་ལེའུ་
གསུམ་པ་དང་བརྒྱད་པའི་མ་ཚང་བ་ཁ་སྐོང་པའོ། །
ཡང་བརྟག་པ་ཕྱི་མའི་ལེའུ་བདུན་པ་འདིས་བརྟག་པ་དང་པོའི་གང་དང་
གང་ གི་མ་ཚང་བ་ཁ་སྐོང་ན། བརྟག་པ་དང་པོའི་གཞི་རང་བཞིན་འབྲས་བུ་
གསུམ་སྟོན་པའི་གླེགས་བམ་དེ་བྲི་ན་ཇི་ལྟར་བྲི་བ་ཞིག་བརྟག་པ་དང་པོར་འོང་
ཐང་པ་ལ་མ་བྱུང་པ་དེ་ལེའུ་བདུན་པ་འདི་ནས་སྟོན་པས་བརྟག་པ་དང་པོའི་ཐུན་
མོང་གི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་བདུན་པར་རྒྱལ་
མཚན་ དང་ ནི་ མཚོན་ བསྣུན་ ཉིད་ ཅེས་ པས་ ཚོགས་ ཀྱི་ ཞལ་ཟས་ བཙལ་ བ་
གདམས་པ་དང་བཅས་པ་ཞིག་བྱུང་པ་དེ་ལ་ཚོགས་དེ་བཟའ་ལུགས་ཇི་ལྟར་
བཟའ་བ་ཞིག་ཡང་གིར་མ་བྱུང་པ་དེ། ཚོགས་ཀྱི་ཞལ་ཟས་དེ་བཟའ་ན་ཇི་ལྟར་
238 -294



A
དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཟའ་བ་ཞིག་ལེའུ་བདུན་པ་འདི་ནས་སྟོན་པས་ཡ་གིའི་བརྟག་པ་དང་པོའི་
ལེའུའི་བདུན་པའི་མ་ཚང་བ་ཁ་སྐོང་བའོ། །ཡང་བརྟག་པ་ཕྱི་མའི་ལེའུ་བརྒྱད་པ་
འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་སྐོང་ན། བརྟག་པ་དང་
པོའི་ལེའུ་ལྔ་པར་ལས་ཀྱི་ཕྱག་རྒྱ་ལ་བརྟེན་པའི་རྫོགས་རིམ་བྱུང་
། ལེའུ་བརྒྱད་
པར་བྱུང་། ལེའུ་བཅུ་པར་གསང་བའི་དབང་དང་ཤེས་རབ་ཡེ་ཤེས་ཀྱི་དབང་གི་
དུས་ ཀྱི་ཕྱག་རྒྱ་ལ་བརྟེན་པ་ཞིག་བྱུང་བ་ལ། དེ་ཡང་ཕྱག་རྒྱ་མ་དེ་བུད་མེད་
ཀྱི་མ་
ཉིད་དང་ལྡན་པ་ཞིག་དགོས་པས་ཕྱག་རྒྱ་མ་དེའི་དབྱིབས་ཀྱི་སྒོ་ནས་བརྟག་པ་
དང་ཁ་དོག་དང་དྲི་ལ་སོགས་པའི་སྒོ་ནས་བརྟག་པ་དེ་བརྟག་པ་དང་པོར་མ་བྱུང་
དེ་བརྟག་པ་ཕྱི་མའི་ལེའུ་བརྒྱད་པ་འདི་ནས་སྟོན་ཏེ་ཡ་གི་བརྟག་པ་དང་པོའི་ལེའུ་
ལྔ་པ་དང་བརྒྱད་པ་དང་བཅུ་པའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གསུམ་པ་དང་ལྔ་པ་དང་བརྒྱད་པར་རྫོགས་
རིམ་བསྒོམ་པའི་ཐབས་བཤད་པ་ལས། བསྐྱེད་རྫོགས་སྒོམ་པའི་ཐུན་གཞུག་ལ་
སྨོན་ལམ་ཇི་ལྟར་གདབ་པ་ཞིག་ཡ་གིར་འོང་ཐང་བ་ལ་མ་བྱུང༌
། དེ་ལེའུ་བརྒྱད་པ་
འདི་ནས་སྟོན་པས་ལེའུ་གསུམ་པ་དང་བརྒྱད་པ་དང་ལྔ་པའི་མ་ཚང་བ་ཁ་སྐོང་
བའོ། །བརྟག་པ་ཕྱི་མའི་ལེའུ་དགུ་པ་འདིས་བརྟག་པ་དང་པོའི་གང་དང་གང་གི་
མ་ཚང་བ་ཁ་སྐོང་ན་ཡང་བརྟག་པ་དང་པོའི་ལེའུ་གཉིས་པར་མཁའ་སྤྱོད་མའི་སྒོ་
ནས་བསྒྲུབ་བྱ་གསད་པའི་ལས་ཞིག་བྱུང་བ་ལ། དེ་ཡང་ཁ་སྦྱོར་དབྱེ་བའི་སྒོ་ནས་
གསད་ན་ཇི་ལྟར་གསད་པ་ཞིག་ལེའུ་གཉིས་པར་མ་བྱུང་བ་དེ་ལེའུ་དགུ་པ་འདི་
ནས་སྟོན་པས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །ཡང་
238 -295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བརྟག་པ་དང་པོའི་ལེའུའི་དགུ་པར་ལྷ་མོ་བཅོ་ལྔའི་རྣམ་དག་བྱུང་བ་ལ་ཧེ་རུ་ཀའི་
རྣམ་དག་རྒྱས་པ་དེ་མ་བྱུང་བ་དེ་ལེའུ་དགུ་པ་འདི་ནས་སྟོན་པས་ཡ་གི་བརྟག་པ་
དང་པོའི་ལེའུ་དགུ་པའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གཉིས་པར་སྔགས་བྱུང་བ་ལ་སྔགས་དེ་དག་
པར་བྱེད་པའི་ཡན་ལག་ཏུ་སྔགས་ཀྱི་བཏུ་བ་ཞིག་ལེའུ་དགུ་པ་འདི་ནས་
པ་འདི་ནས་སྟོན་པས།
ཡ་གིའི་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །ཡང་བརྟག་
པ་ཕྱི་མའི་ལེའུ་བཅུ་པ་འདིས་བརྟག་པ་དང་པོའི་གང་དང་གང་གི་མ་ཚང་ཁ་སྐོང་
ན། བརྟག་པ་དང་པོའི་ལེའུ་གཉིས་པར་ཌཱ་ཀི་མ་བདུན་གྱི་ལས་བདུན་བསྒྲུབ་པ་
ལ་སོགས་པའི་ལས་ཚོགས་དེ་རྣམས་ཀྱི་གྲོགས་ཕྲེང་བ་ཇི་ལྟར་གཟུང་བ་དང་
།
ལས་ཚོགས་དེ་རྣམས་ཀྱི་དུས་སུ་རང་ཟས་ཇི་ལྟ་བུ་བཟའ་བྱ་བ་དེ་བརྟག་པ་དང་
པོའི་ལེའུ་གཉིས་པར་འོང་ཐང་པ་ལ་མ་བྱུང་པས་ལེའུ་བཅུ་པ་འདི་ནས་སྟོན་པ
གི་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །ཡང་བརྟག་པ་ཕྱི་
མའི་ལེའུ་བཅུ་གཅིག་པ་འདིས་བརྟག་པ་དང་པོའི་ནང་གང་དང་གང་གི་མ་ཚང་བ་
ཁ་སྐོང་ན། བརྟག་པ་དང་པོའི་ལེའུ་ལྔ་པར་ རིགས་རྣམ་པ་ལྔར་བཤད་པ་ལ་
རིགས་ལྔའི་མཚན་པའི་བརྟག་ཐབས་དེ་ཡ་གིར་མ་བྱུང་པ་དེ་འདིའི་ལེའུ་བཅུ་
གཅིག་པ་འདི་ནས་སྟོན་ཏེ། ཡ་གི་བརྟག་པ་དང་པོའི་ལེའུ་ལྔ་པ་བརྒྱད་པ་བཅུ་པ་
གསུམ་དུ་ལས་ཀྱི་ཕྱག་རྒྱ་མ་ལ་བརྟེན་པའི་ཐབས་ཞིག་བཤད་པ་ལ་ལས་ཀྱི་ཕྱག་
རྒྱ་མ་དང་གཉིས་ཀར་ར་ན་བནྡྲིའི་སྦྱོར་བ་ཇི་ལྟར་བྱ་བའི་ཐབས་གཅིག་ཡ་གིར་
མ་བྱུང་དེ་བརྟག་པ་ཕྱི་མའི་ལེའུ་བཅུ་གཅིག་པ་འདི་ནས་སྟོན་ཏེ། ཡ་གི་བརྟག་པ་
དང་པོའི་ལེའུ་ལྔ་པ་དང་བརྒྱད་པ་དང་བཅུ་པ་གསུམ་གྱིས་མ་ཚང་བ་ཁ་སྐོང་བའོ། །
238-296



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡང་བརྟག་པ་ཕྱི་མའི་ལེའུ་བཅུ་གཉིས་པ་འདིས་བརྟག་པ་དང་པོའི་གང་དང་གང་
གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་བཅུ་པར་དབང་བསྐུར་བྱུང་བ་
ལ་དབང་གི་ཚིགས་སུ་བཅད་པ་དེ་ཡ་གིར་མ་བྱུང་། དེ་ལེའུ་བཅུ་གཉིས་པ་འདི་
ནས་སྟོན་ཏེ། ཡ་གི་བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་སྐོང་པའོ། །
དེ་ ཡང་བརྟག་པ་དང་པོའི་ལེའུ་གསུམ་པའི་བསྐྱེད་རིམ་བསྒོམས་པའི་
དུས་སུ་ཡང་རྡོ་རྗེ་པད་མ་བྱིན་གྱིས་བརླབ་དགོས། ལེའུ་ལྔ་པ་དང་བརྒྱད་པ་བཅུ་
པ་རྣམས་སུ་ལས་ཀྱི་ཕྱག་རྒྱ་ལ་བརྟེན་པའི་དུས་སུ་སྙོམས་འཇུག་བྱེད་པའི་སྔོན་
དུ་ཡང་རྡོ་རྗེ་པད་མ་བྱིན་གྱིས་བརླབ་པའི་སྔགས་དགོས་པ་ལ་དེ་ཡ་གིར་མ་བྱུང་
པ་དེ་ལེའུ་བཅུ་གཉིས་པ་འདི་ནས་སྟོན་པས་ཡ་གི་བརྟག་པ་དང་པོའི་ལེའུ་གསུམ་
པ་བརྒྱད་པ་དང་ལྔ་པ་དང་བཅུ་པ་རྣམས་ཀྱིས་མ་ཚང་བ་ཁ་སྐོང་བའོ། །ཡང་
བརྟག་པ་དང་པོའི་ལེའུ་གཉིས་པར་སྐུ་གསུང་ཐུགས་བྱིན་གྱིས་བརླབས་པའི་
སྔགས་བྱུང་བ་ལ་སྔགས་དེ་རྣམས་གང་དང་གང་དུ་དགོད་ཡ་གིར་མ་བྱུང་བ་དེ་
ལེའུ་བཅུ་གཉིས་པ་འདི་ནས་སྟོན་པས་ཡ་གིའི་བརྟག་པ་དང་པོའི་ལེའུ་གཉིས་
པའི་མ་ཚང་བ་ཁ་སྐོང་བའོ། །དེ་ལྟར་བྱས་པས་བརྟག་པ་ཕྱི་མའི་ལེའུ་གཉིས་པ་
འདིས་མ་ཚང་བ་ཁ་སྐོང་པ་དང་
། དངོས་གྲུབ་ཀྱི་དོན་གཏན་ལ་དབབ་པ་དང་
།
ངེས་པ་སྟེར་བ་དང་
། ཐེ་ཚོམ་སེལ་བ་དང་བཞིར་བྱས་ནས་བརྟག་པ་དང་པོར་
གདབ་པའོ། །
ད་ནི་ལེའུ་འདི་རང་ལ་ཆོས་གཉིས་སྟེ། ལེའུའི་གཞུང་དང་
། ལེའུའི་མཚན་
ནོ། །གཞུང་ལ་ལྔ་ལས་དང་པོ་དྲི་བ་སྔོན་དུ་འགྲོ་བས་རབ་གནས་བསྟན་པ་
པ་ནི།
རྡོ་རྗེ་སྙིང་པོ་གསོལ་པ་ནི། བཅོམ་ལྡན་ནི་རྒྱུད་ཀྱི་སྟོན་པ་ལ་བདེ་བའོ། །རྡོ་རྗེ་
238 -297



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྙིང་པོས་གསོལ་པ། བུད་ཏ་ཐམས་ཅད་གཅིག་བསྡུས་པ་ནི་རབ་གནས་ཀྱི་རྒྱུད་
དེ་ལ་སངས་རྒྱས་ཚད་ཅན་དགྱེས་རྡོར་ལྷ་དགུ་འཇུག་པ་དང་
། ཚད་མེད་ཕྱོགས་
བཅུའི་བུད་ཏ་དཔག་ཏུ་མེད་པ་འཇུག་པའོ། །རབ་གནས་མཚན་ཉིད་བཟང་པོ་ནི།
རབ་ཏུ་གནས་པའི་དབྱེ་བ་སྒྲ་འཇུག་པའི་རྒྱུ་མཚན་དང་
། མ་བྱས་པའི་སྐྱོན་དང༌།
བྱས་པའི་ཕན་ཡོན་དང་
། རབ་གནས་དེ་ཇི་ལྟར་བྱ་བའི་རིམ་པའོ། །དེ་ལ་དབྱེ་བ་
ནི་སྐུའི་རྟེན་རབ་ཏུ་གནས་པ་དང་
། གསུང་གི་རྟེན་དང་
། ཐུགས་ཀྱི་རྟེན་ནོ། །དེ་
ལ་ནི་སྐུ་ནི་རིས་སུ་བྲིས་པ་དང་ལུགས་སུ་བླུགས་པ་ལ་རབ་ཏུ་གནས་པ་བྱེད་པའོ
། །
གསུང་ནི་པོ་ཏི་དང་གླེགས་བམ་ལ་བྱེད་པའོ། །ཐུགས་ནི་རྡོ་རྗེ་དང་དྲིལ་བུ་དང་
མཆོད་རྟེན་ལ་བྱེད་པའོ། །སྒྲ་འཇུག་པའི་རྒྱུ་མཚན་ནི་པྲ་ཏི་སྟ་ན་ཞེས་པ་དུས་རྒྱུན་
དུ་གནས་པའམ་བཟང་པོར་གནས་པའོ། །རབ་གནས་མ་བྱས་པའི་སྐྱོན་ནི་དེ་
བཞིན་གཤེགས་པའི་རྟེན་དེ་ལ་མི་མ་ཡིན་ཞུགས་ནས་བཀྲ་མི་ཤེས་པའོ། །བྱས་
པའི་ཕན་ཡོན་ནི་བཀྲ་ཤིས་ཤིང་ཞལ་དྲོ་བའོ། །
རབ་གནས་ཇི་ལྟར་བྱ་བའི་རིམ་པ་དེ་ལ་རབ་ཏུ་གནས་པ་བསྡུས་པ་དང་།
བར་པ་དང་། རྒྱས་པའོ། བསྡུས་པ་ནི་ད་ལྟ་འོ་སྐོལ་གྱི་གནས་སྐབས་མིན་ཏེ་གྲུབ་
པ་ཐོབ་པ་ཇོ་བོ་ནཱ་རོ་པ་ལྟ་བུས་ཐུན་གཅིག་ནང་དུ་རབ་གནས་རྫོགས་པར་བྱེད་
པའོ། །རྒྱས་པ་དང་བར་པ་གཉིས་ལ་ནི་ཁྱད་པར་རབ་གནས་ཀྱི་ཡོན་བདག་ལྟ་
གོན་བྱེད་པའི་ནུབ་མོར་རྒྱུ་ཡང་སྟ་གོན་བྱེད་པ་ནི་བར་པ་ཡིན་གཞན་རྒྱས་པ་དང་
འདྲའོ། །དེ་ལྟ་བུའི་རབ་ཏུ་གནས་པ་དེ་རིམ་པ་ཇི་ལྟར་བཤད་དུ་གསོལ་ཞེས་དྲི་
བའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་པ། དཀྱིལ་འཁོར་དམ་པ་
བཞེངས་པ་ནི་སློབ་དཔོན་མཚན་ཉིད་དང་ལྡན་པས་དང་པོར་བསྙེན་པ་བྱ། དེ་
238 ----298



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནས་ས་ཆོག །དེ་ནས་སྟ་གོན་དང་། བུམ་པ་སྟ་གོན་དང་། རབ་གནས་ཀྱི་ཡོན་
བདག་སྟ་གོན་བྱ། དེ་ནས་ཐིག་དང་ཚོན་གྱི་ཆོ་ག་བྱ་སྟེ་དཀྱིལ་འཁོར་དམ་པ་
བཞེངས་པ་ནི་རྡུལ་ཚོན་གྱིས་བྲིས་པའོ། །
དེ་ནས་དཀྱིལ་འཁོར་བསྒྲུབ་སྟེ་སློབ་དཔོན་བདག་འཇུག་བྱས། དེ་ནས་
རབ་གནས་ཀྱི་ཡོན་བདག་དཀྱིལ་འཁོར་དུ་འཇུག་པའི་དོན་དུ་ཞི་བའི་སྦྱིན་སྲེག་
བྱ་བ་ནི་ཅི་གསུངས་ སྦྱིན་བསྲེག་བྱས་ནས་ནི་ཞེས་སོ། །དེ་ནས་ཡོན་བདག་
དཀྱིལ་འཁོར་ལ་གཞུག་ཅིང་ལྷ་ངོ་བསྟན་པ་བྱ། དེ་ནས་ཡོན་བདག་ལ་དབང་
བསྐུར་བའོ། །དེ་ནས་རབ་གནས་ཀྱི་རྒྱུ་སྟ་གོན་བྱ་བ་ནི་གུར་ལེའུ་དགུ་པ་ནས་ཐོ་
རངས་སྒྲ་ནི་སྤངས་པ་ན་ཟེར། འདི་ནས་སྔ་བར་ཞེས་པ་སྲོད་ལ་མི་ཐམས་ཅད་
ཉལ་བའི་དུས་སུ་རབ་གནས་ཀྱི་རྒྱུ་དེ་སྤྱན་དྲངས་པ་དེ་ལ། གུར་ནས་བའི་ལྔ་དང་
འདག་ཆལ་ལྔ། །དྲི་ལྔའི་རྣམ་པའི་ཁྱད་པར་ལས། །སྐུ་གཟུགས་ལ་ནི་བྱུག་པར་
བྱ་ཟེར་འདི་ནས་སྐུ་གཟུགས་སྦྱང་པ་དང་ཞེས་ཏེ། རབ་གནས་ཀྱི་རྒྱུ་དེ་ལུགས་མ་
ལྟ་བུ་གཅིག་ཡིན་ན་བའི་རྣམ་ལྔ་དང་འདག་ཆལ་ལྔ་དང་། དྲི་ལྔས་དངོས་སུ་
བཀྲུས། ཐང་སྐུ་ལྟ་བུ་ཡིན་ན་མེ་ལོང་གི་ནང་དུ་འཆར་དུ་བཅུག་ལ་བཀྲུའོ། །
དེ་ནས་སྟེགས་བུའི་སྟེང་དུ་རབ་གནས་ཀྱི་རྒྱུ་དེ་བཞུགས་སུ་བཅུག་པ་
དང་། རྟེན་དེ་སྟོང་པར་བསྒོམ། དེ་ནས་ཆོས་འབྱུང་དང་འབྱུང་བ་རིམ་བརྩེགས་
དང་གཞལ་ཡས་ཁང་དང་རབ་གནས་ཀྱི་རྒྱུ་གང་ཡིན་ཡང་ བྱང་ཆུབ་པ་ལྔས་
དགྱེས་རྡོར་ཡབ་ཡུམ་དུ་བསྐྱེད་དེ་རྡོ་རྗེ་པད་མ་བྱིན་གྱིས་བརླབས་ནས་སྙོམས་
འཇུག་བྱ། འཁོར་གྱི་ལྷ་བསྐྱེད་དྲི་ཟ་ཉེ་བར་ཞུགས་སློབ་དཔོན་གྱིས་དངོས་སུ་མྱ་
ངན་གྱི་གླུས་བསྐུལ་འབྲས་བུའི་ཧེ་རུ་ཀ་བཞེངས་སྐྱེ་མཆེད་དྲུག་དང་སྐུ་གསུང་
238 -299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཐུགས་བྱིན་གྱིས་བརླབས། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་
པར་བསྲེས་དབང་སྐུར་མཆོད་བསྟོད་བདུད་རྩི་མྱང་བསྐྱེད་པའི་རིམ་པའི་ཏིང་ངེ་
འཛིན་བསྒོམ། དེ་ནས་ཡེ་ཤེས་པ་གཤེགས་དམ་ཚིག་བསྡུས་ཏེ་དཀྱིལ་འཁོར་ལ་
རྒྱབ་བསྟན་ལ་རས་སེར་པོ་དྲི་མ་མེད་པས་གཡོགས་ལ་གཞག་གོ །དེ་རྣམས་ལ་
སྟ་གོན་ལ་སོགས་པ་བྱས་ནས་ནི་ཞེས་སོ།
།
དེ་ནས་ནང་པར་ཐོ་རངས་ཁར་སྤྱན་འབྱེད་ཀྱི་ཆོ་ག་བྱེད་པ་ལ། གུར་ནས་
ཕྱིས་ཀྱང་སྦྱོར་བ་དེ་ཉིད་ཀྱིས། །ཐོ་རངས་བྱུགས་ཏེ་བྱིན་གྱིས་བརླབ་ཟེར་བས།
ཡང་སྐུ་གཟུགས་ལྟ་བུ་དེ་ལ་རས་སེར་པོ་དེ་བཤུས་ཏེ་བའི་ལྔ་ལ་སོགས་པས་
བཀྲུས་ཏེ་སྐུ་གཟུགས་དེ་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་གཉིས་ལྷ་དགུ་བསྐྱེད་
དེ་ནས་དྲི་ཟ་ཉེ་བར་ཞུགས་པར་བྱ། ལྷ་མོ་བཞིས་མྱ་ངན་གྱི་ཀླུས་བསྐུལ། འབྲས་
བུའི་ཧེ་རུ་ཀ་བཞེངས། དེ་ལ་སྐྱེ་མཆེད་དྲུག་དང་སྐུ་གསུང་ཐུགས་ བྱིན་གྱིས་
བརླབ་པར་བྱ་སྟེ། དེ་ནས་ཡེ་ཤེས་སེམས་དཔའ་སྤྱན་དྲངས་པ་བྱ་སྟེ་གཉིས་སུ་
མེད་པར་བསྲེས་ལ་ནམ་མཁར་བཞུགས་པའི་སངས་རྒྱས་ཀུན། སྐུ་གཟུགས་སྙིང་
ཀར་རབ་ཏུ་གཞུག་ཅེས་ཏེ། ཚད་ཅན་དགྱེས་པ་རྡོ་རྗེ་ལྷ་དགུ་སྤྱན་དྲངས་ནས་
འཇུག །ཚད་མེད་ཕྱོགས་བཅུའི་བུད་ཏ་དཔག་ཏུ་མེད་པ་གཞུག་པའོ། །དེ་ནས་
དངོས་སུ་རིག་པའི་དབང་ལྔ་བརྟུལ་ཞུགས་ཀྱི་དབང་དང་དྲུག་བསྐུར་རོ། །
དེ་ནས་མཆོད་པ་རྒྱས་བསྡུས་ཅི་རིགས་པ་རྣམས་ཀྱིས་མཆོད། བསྟོད་པ་
རྒྱས་བསྡུས་ཅི་རིགས་པ་རྣམས་ཀྱིས་བསྟོད། བདུད་རྩི་མྱང་བསྐྱེད་པའི་རིམ་པའི་
ཏིང་ངེ་འཛིན་བསྒོམ། ཧེ་བཛྲའི་ སྙིང་པོ་བརྒྱ་རྩ་བརྒྱད། རྟེན་འབྲེལ་གྱི་སྔགས་
བརྒྱ་རྩ་བརྒྱད་ཡི་གེ་བརྒྱ་པ་བརྒྱ་རྩ་བརྒྱད་བཟླས་ཏེ་དེ་རྣམས་ནི་བརྟན་པར་བྱེད་
238 --300



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའི་ཆོས་སོ། །དེ་ནས་སོ་སོའི་ལྷ་གང་ཡིན་ཏུ་བསྒྱུར་ཏེ། གུར་ནས་རྡོ་རྗེ་སེ་གོལ་
སྦྱོར་བ་ཡིས། རྡོ་རྗེ་སེམས་དཔར་བསྒོམ་པར་བྱ་ཞེས་ཟེར་བས་རབ་གནས་ཀྱི་
རྟེན་དེ་རྡོ་རྗེ་སེམས་དཔའ་ལྟ་བུའི་སྐུ་ཡིན་ན་སེ་གོལ་གཏོགས་ཏེ་ཨོཾ་བཛྲ་ས་ཏྭ་ཧཱུཾ།
ཞེས་བརྗོད་པ་ཧེ་བཛྲའི་སྐུར་བསྐྱེད་པ་དེ་རྡོ་རྗེ་སེམས་དཔར་བསྒྱུར་རོ། །དེས་
མཚོན་པ་ཡིན་ཏེ་ལྷ་མོ་སྒྲོལ་མའི་སྐུ་ཡིན་ན་ཨོཾ་ཏ་རེ་ཏུ་ཏ་རེ་སྭཱ་ཧཱ་ཞེས་པ་དང་སེ་
གོལ་གྱིས་སྒྲོལ་མའི་སྐུར་བསྒྱུར་རོ། །དེ་ནས་རབ་གནས་གཞན་ནས་འབྱུང་བ་
བཞིན་དུ་སྤྱན་དབྱེ་བ་དང་སྙན་བྲུ་བ་དང་ཤངས་བུ་བ་བྱ། རབ་ཏུ་བྱུང་བའི་ཆ་
ལུགས་སུ་ཡོད་ན་ཆོས་གོས་དབུལ་བ་དང་ལྷུང་བཟེད་དབུལ་བོ་དང་
། དབུ་སྐྲ་
བཞར་བ་བྱ། བྱང་ཆུབ་སེམས་དཔའ་ཡིན་ན་དབུ་སྐྲ་ཤད་པ་དང་སྟོད་གཡོགས་
སྨད་གཡོགས་དབུལ་བ་དང་ཁབ་སྐུད་དབུལ་བ་བྱའོ། །
དེ་ནས་ཡོན་བདག་ལ་མཆོད་པའི་རྗེས་སུ་གནང་བ་བྱིན་ཏེ། གོང་སྔ་ནས་
མཆོད་པ་བཤམས་ནས་ཡོད་པ་དེས་མཆོད་པ་ཅི་འབྱོར་པ་བྱེད་དུ་གཞུག །དེ་
ནས་བསྟོད་པ་བྱེད་དུ་གཞུག །དེ་ནས་གུར་ལེའུ་བཅོ་ལྔ་པ་ནས་འབྱུང་བ་བཞིན་
མགོན་པོ་ནག་པོ་བསྐྱེད་ཡེ་ཤེས་ཀྱི་མགོན་པོ་སྤྱན་དྲངས་ནས་གཉིས་སུ་མེད་
བསྲེས་ཤ་ཁྲག་རྣམ་པ་སྣ་ཚོགས་པའི་གཏོར་མ་གཅིག་ཕུལ་ཆོས་སྐྱོང་བའི་སྲུང་
མར་གཏད་གཉེར་བྱས་ལ་གཞག་གོ །
ད་ནི་ གཉིས་པ་སློབ་དཔོན་གྱི་མཚན་ཉིད་བཤད་པ་ནི་རང་འདོད་ལྷ་
མཉམ་ནི་རང་འདོད་པའི་ལྷ་ནི་ཡི་དམ་གྱི་ལྷའོ། །རྣལ་འབྱོར་པ་ནི་རྟེན་གྱི་གང་
ཟག་སློབ་དཔོན་ཡི་དམ་དང་མི་འབྲལ་བའོ། །རབ་མཐོང་ནི་རྒྱུད་ཀྱི་ཕུར་པ་
འདོན་ཤེས་པའོ། །རྒྱུད་ནང་བསྡེབས་ནས་དབང་བསྐུར་ཤེས་རབ་གནས་ཤེས་
238 --301



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའོ། །སྔགས་ཀྱི་ཕ་རོལ་སོན་ནི་གསང་སྔགས་རྒྱུད་སྡེ་མང་དུ་ཤེས་པའོ། །དེས་
ནི་བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་སྐོང་བའོ། །
ད་ནི་གསུམ་པ་ཕྱིའི་མཆོད་པ་བསྟན་པ་ནི་བརྟག་པ་དང་པོའི་ལེའུ་གསུམ་
པར་ནང་གི་མཆོད་པ་དང་གསང་བའི་མཆོད་པ་བྱུང་པ་ལ། ཕྱིའི་མཆོད་པ་མ་བྱུང་
པ་དེ་འདི་ནས་སྟོན་སྟེ་ཡ་ཀིའི་ལེའུ་གསུམ་པ་མ་ཚང་བ་ཁ་སྐོང་བའོ། །དེ་ཡང་
མཆོད་པ་ཤོམ་པ་ནི་གཡོན་ངོས་སུ་མཆོད་ཡོན། ཞལ་བསིལ། པྲ་ཀཱ་ན་བྱ་བ་
བསང་གཏོར་གྱི་ཆུ་དག་གཡོན་ངོས་སུ་གཞག་གོ །གཡས་ངོས་སུ་མཆོད་པ་ལྔ་པོ་
གོ་རིམ་ངེས་པ་མེད། འབུལ་ཙ་ན་ཡང་གར་ཟིན་ནས་དབུལ། མདུན་དུ་བཟེད་
ཞལ་གཞག་གོ །དེ་ནི་ཇོ་བོ་ནཱ་རོ་པའི་གདམས་པའོ། །གུར་ནས་ནི་མེ་ཏོག་བདུག་
སྤོས་ དེ་ བཞིན་དྲི། །དྲིའི་དུང་ ལ་ སོགས་ གཡས་ སུ་ སྟེ། །གཡོན་ དུ་ སྔགས་
མཆོད་ཡོན་སྣོད། །མདུན་དུ་བཟེད་སྣོད་གཞག་པར་ཞེས་ཟེར། དེ་ཡང་དང་པོར་
ཞལ་བསིལ་དབུལ། དེ་ནས་མཆོད་ཡོན། དེ་ནས་མེ་ཏོག་དབུལ་ནི་ཨོ་་ནི་བཀྲ་
ཤིས་པའོ། །བཛྲ་ནི་བདེ་སྟོང་ངོ༌
། །པུས་པེ་ནི་མེ་ཏོག་གོ །ཨ་ཧཱུྃ་ནི་སྐུ་གསུང་
ཐུགས་གསུམ་མོ། །སྭཱ་ཧཱ་ནི་མཉེས་པར་གྱུར་ཅིག་པའོ། །དེ་ནས་སྤོས་དབུལ་སྟེ་
སྔགས་ཀྱི་སྒྲ་གཞན་ཐམས་ཅད་མཐུན་དྷུ་པེ་ནི་སྤོས་སོ། །གནྡྷེ་ནི་དྲི་ཆབ་བོ། །ནེ་
བི་ཏེ་ནི་ཞལ་ཟས་སོ། །ཨ་ལོ་ཀེ་ནི་མར་མེའོ། །དེ་རྣམས་དབུལ་བའི་ཡང་དང་
པོར་སྣ་ཚོགས་ཧཱུྃ་ནི་རྫོགས་པ་དང་
། ཞེས་པ་རྡོ་རྗེ་བསང་གཏོར་གྱི་ཆུའི་ནང་དུ་
བཅུག་ལ་མཆོད་པ་ལ་གཏོར་ཞིང་ངག་ཏུ་ཧཱུྃ་ཞེས་པས་མཆོད་པའི་བགེགས་
བསྐྲད། དེ་ནས་ཨོཾ་ཨཱ༔ཧཱུྃ་ཞེས་པས་མཆོད་པ་དེ་བདེ་སྟོང་དུ་བྱིན་གྱིས་བརླབ་པའོ། །
དེ་ལྟར་ བྱིན་གྱིས་བརླབ་པ་དང་། མེ་ཏོག་ལ་སོགས་པ་གོང་ གི་སྔགས་ཀྱིས་
238 -302



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབུལ་བ་ཉིད་ཡིན་ནོ། །འོ་ན་མཆོད་ཡོན་དང་ཞལ་བསིལ་མི་དགོས་སམ་ཞེ་ན།
གོང་མའི་རྒྱུད་ཀྱི་ཆོ་ག་རིམ་པ་ནི་གོང་སྣ་ཚོགས་ཧཱུྃ་ནི་རྫོགས་པ་དང་ཞེས་པ་རང་
ལ་སྙེག་སྟེ་དེར་བསྟན་པ་བཞིན་དུ་མཆོད་ཡོན་ཞལ་བསིལ་ཀྱང་ཧཱུྃ་གིས་བགེགས་
བསྐྲད་བྱིན་གྱིས་རློབ་པར་བྱེད་པས་ན་མཆོད་ཡོན་ཞལ་བསིལ་གོང་མ་བཞིན་དུ་
བྱིན་གྱིས་བརླབས་ལ་འོག་གི་སྔགས་ཀྱིས་དབུལ་ལོ། །
ད་ནི་བཞི་པ་སྦྱིན་སྲེག་བསྟན་པའོ། །དེ་ལ་ནང་གསེས་དྲུག་ལས་དང་པོ་
ཐབ་ཀྱི་དབྱིབས་ནི། ཞི་བའི་ཐབ་ཁུང་ཟླུམ་པོ་ཉིད་ཅེས་སྟེ་ཞི་བའི་ཐབ་དེ་ཟླུམ་
པོའི་དབྱིབས་སུ་བྱ་སྟེ་བྲི་ན་ཡང་བྲི། བརྩིག་ན་ཡང་བརྩིག་གོ །བརྐོ་ན་ཡང་བརྐོ་
སྟེ་མངོན་པར་འདུ་བྱ་བའི་ཁྱད་པར་གསུམ་པོ་དེ་གང་རུང་ཞིག་བྱའོ། །རྒྱས་པ་
ཉིད་ཀྱིས་གྲུ་བཞི་པའི་དབྱིབས་སུ་བྱ། གོསད་པ་ལ་ནི་གྲུབ་གསུམ་བརྗོད་དོ། །
འདི་ཉིད་ལ་ནི་ཞེས་པ་གསད་པ་འདི་ཉིད་ལའོ། །ལྷག་མ་འགྲུབ་ནི་མངོན་སྤྱོད་
དང་དབང་དང་དགུག་པ་ཡང་དེར་བྱའོ། །གུར་དང་མི་མཐུན་སྟེ་འདེམ་ཀ་ཡིན་ནོ། །
ད་ནི་གཉིས་པ་ཐབ་ཀྱི་ཚད་ཉིད་ནི་ཁྲུ་གང་དང་ནི་ཞེས་པ་ཚིག་གཉིས་
ཀྱིས་ཞི་བའི་ཐབ་ཀྱི་ཚད་བསྟན་ཏེ། ཞི་བའི་ཐབ་ཀྱི་སྟེང་དུ་ཁྲུ་གང་ཡོད་ན་ཐུར་དུ་
ཁྲུ་ཕྱེད་དུ་བྱའོ། །ད་ནི་གསུམ་པ་ཐབ་ཀྱི་ཁ་དོག་ཞི་བ་ཁ་དོག་དཀར་པོར་འགྱུར
ནི་ཞི་བའི་ཐབ་དེ་ལ་ཙན་དན་དཀར་པོའམ་ས་དཀར་པོར་བྱའོ། །རྒྱས་པའི་ཐབ་
དེ་སེར་པོར་བྱའོ། །གསད་པ་ལ་ནི་ཁ་དོག་གནག་ནི་དུར་ཁྲོད་ཀྱི་སོལ་བས་ནག་
པོར་བྱའོ། །དབང་གི་ཐབ་ལ་མཚལ་ལམ་ལི་ཁྲི་དམར་པོར་བྱའོ། །དབང་ལ་དེ་
བཞིན་དེ་ལྟར་དགུག་ནི་དབང་གི་ཐབ་དམར་པོ་ཡོད་པ་ལྟར་དགུག་པའི་ཐབ་
ཀྱང་དམར་པོར་བྱའོ། །གསད་པ་ལ་ཇི་ལྟར་ནི་གསད་པ་ལ་ནག་པོར་བྱེད་པ་
238 -303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལྟར་ཞེ་སྡང་བ་སོགས་ནི་དགྲ་ལ་རིམས་གཏོང་བ་དང་དབྱེ་བ་དང་བསྐྲད་པ་དང་
།
མནན་པ་དང་ རེངས་ པ་ དང༌། ཞར་གཞུག་ པ་ དང་། འོན་ དུ་འཐེང་དུ་ སྐུག་ཏུ་
གཞུག་པ་ལ་སོགས་པ་དེ་ཐམས་ཅད་ལ་ནག་པོར་བྱའོ། །
ད་ནི་བཞི་པ་ཁྱད་པར་གྱི་རྫས་བསྟན་པ་ནི་ཞི་ལ་ཏིལ་དང་ཞེས་པའི་ཚིག་
བཞིས་བསྟན་ཏེ། ཐུན་མོང་གི་རྫས་ནི་གུར་ལེའུ་བཅུ་བཞི་པ་ནས་སྟོན་ཏེ་ཁྱད་
པར་གྱི་རྫས་ནི་ཞི་བ་ལ་ཏིལ་མེད་དུ་མི་རུང་
། རྒྱས་པ་ལ་ཞོ་མེད་དུ་མི་རུང་པ་ལ་
སོགས་པ་གསལ་ལོ། །དེ་འདིར་ཞི་བ་ལ་མཚོན་ན། ཞི་བའི་ཐབ་ཁུང་དེ་བྲིས་ན་
ཡང་བྲི། བརྩིག་ན་ཡང་བརྩིག །བརྐོ་ན་ཡང་བརྐོས་ལ་དེར་བུད་ཤིང་བརྩིགས་
ལ། གཡོན་ངོས་སུ་བསང་གཏོར་གྱི་ཆུ་དང་མཆོད་ཡོན་དང་
། ཞལ་བསིལ་དང་
གསུམ་གཞག་གོ །གཡས་སུ་མཆོད་པ་རྣམ་ལྔ་གཞག །མར་དང་ཡམ་ཤིང་དང་
དགང་གཟར་བླུག་གཟར་རྡོ་རྗེ་དྲིལ་བུ་རྣམས་ནི་མདུན་དུ་གཞག་གོ །སྦྱིན་སྲེག་
ནི་རྫས་གཞན་ཐམས་ཅད་གཡས་སུ་གཞག་གོ །དེ་ནས་བུམ་པ་མཚན་ཉིད་དང་
ལྡན་པ་གཅིག་ཆུ་གཙང་མ་སྤོས་ཀྱིས་བཏབ་ལ་རྒྱན་དང་མགུལ་ཆིངས་བྱས་ལ།
དེའི་ནང་དུ་དགྱེས་རྡོར་ལྷ་དགུ་བསྐྱེད་དེ་གཙོ་བོའི་སྙིང་པོ་བདུན་ནི་ཉི་ཤུ་རྩ་
གཅིག་གམ་བརྒྱ་རྩ་བརྒྱད་བཟླས་འཁོར་རྣམས་ལ་གསུམ་གསུམ་བཟླས་ཏེ། ལྷ་
དགུ་བདུད་རྩིའི་ཆུར་ཞུ་བར་བསམས་ཏེ། དགྱེས་རྡོར་གྱི་ཐང་སྐུ་བཀྲམ་སྟེ་དེའི་
གཟུགས་བརྙན་མེ་ལོང་དུ་འཆར་དུ་བཅུག་ལ་ཁྲུས་བྱ། རང་ཉིད་ཀྱང་ཁྲུས་བྱ།
གནས་ཁང་དང་མཆོད་རྫས་ལ་སོགས་པ་ལ་ཡང་གཏོར
། དེ་ནས་ཉུངས་ཀར་དང་
ཟན་ཆང་བསྲེས་པ་རང་གི་ལུས་ལ་བསྐོར་ཞིང་ལུས་ཀྱི་ཉེས་པའི་བྱུར་ཐམས་ཅད་
བསྡུས་པར་བསམས་ལ་དེ་མེ་གྱོག་གི་ནང་དུ་བཅུག་སྟེ་སྒོ་རྒྱབ་ཏུ་གཞག་སྟེ་དེ་ནི་
238 --304



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཁྲུས་དང་བྱུར་བསལ་བའི་ཆོ་གའོ། །
དེ་ནས་སྟན་བདེ་བ་ལ་འདུག་སྟེ་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་
འབྲས་བུའི་ཧེ་རུ་བསྐྱེད་པའི་ཆོས་བཅུའི་བསྐྱེད་རིམ་བསྒོམས་ཏེ། མཐའ་སྐོར་གྱི་
ལྷ་མོ་བརྒྱད་པོ་ཞལ་བརྒྱད་དུ་བསྡུས་ནས་གཙོ་བོ་ཡབ་ཡུམ་དུ་བསྒོམས་ལ། ཐབ་
ཏུ་ཨ་དང་ཧཱུཾ་གིས་ཀྱེ་རྡོ་རྗེ་ཡབ་ཡུམ་བསྐྱེད་དེ་སྙོམས་འཇུག་བྱས་ནས་ཞུ་བའི་
རིན་པོ་ཆེ་ལྔ་ལས་གྲུབ་པའི་ཐབ་ཏུ་བསྒོམ། དེ་ནས་ཨོཾ་བཛྲ་ཛྭ་ལ་ཧཱུྃ་ཞེས་པའི་
སྔགས་བརྗོད་པ་དང་ཨོཾ་ཨཱཿཧཱུྃ་མེ་ཏོག་དང་བཅས་པས་མེ་སྦར་རོ། །མེ་མི་འཆི་
བར་བྱ་བའི་ཕྱིར་བསྲེག་བླུགས་བདུན་དབུལ། དེ་ནས་ཀུ་ཤའི་ཆུན་པོའི་མཐའ་
མ་སྐོར་སྟེ། དེ་ནི་མེ་ལྷའི་གདན་དུ་བསམ་མོ། །
དེ་ནས་ཐབ་ཏུ་པད་མ་འདབ་མ་བརྒྱད་པ་གཅིག་བསམ། དེའི་ལྟེ་བ་ལ་
ཨ་དང་ཧཱུྃ་བསྒོམ། དེ་ལས་འོད་སྤྲོས་འདུས་པའི་རྡོ་རྗེ་ཧཱུྃ་གིས་མཚན་པ་དང་གྲི་
གུག་ ཨས་མཚན་པར་བསྒོམ། དེ་ལས་འོད་སྤྲོས་འདུས་པས་དགྱེས་རྡོར་ཡབ་
ཡུམ་དུ་བསྐྱེད་དེ་སྙོམས་འཇུག་བྱས་ཞུ་བ་ལ་རཾ་རཱ་ཛ་ལས་མེ་ལྷ་ཡབ་ཡུམ་བསྐྱེད་
པ་ནི་ཞལ་གཅིག་པ་སྤྱན་གསུམ་པ་ཕྱག་བཞི་པ་སྐུ་མདོག་ལས་དང་མཐུན་པས་
གཡས་དང་པོ་མཆོད་སྦྱིན་གཉིས་པ་བགྲང་འཕྲེང་
། གཡོན་གྱི་དང་པོ་རིལ་བ་སྤྱི་
བླུགས། འོག་མ་དབྱུག་ཏོ་འཛིན་པ་དྲང་སྲོང་གི་འཁོར་གྱིས་བསྐོར་བ་རང་འོད་ཀྱི་
རིག་མ་ལ་འཁྱུད་པར་བསམ་མོ། །དེ་ནས་དོན་ལྔ་པ་ཡེ་ཤེས་ཀྱི་མེ་ལྷ་སྤྱན་དྲང་པ་
ནི་ལུས་ཀྱི་ལག་པ་གཡས་པའི་ཐལ་མོ་བརྐྱང་ལ་མཐེ་བོང་གཡབ་ཅིང་
། ངག་ཏུ་
ཨོཾ་ཨ་ག་ནི་ཡེ་ཞེས་པ་ནས་ཧེ་ཏོ་བྷེ་བའི་བར་དུ་བརྗོད་པས་ཤར་ལྷོའི་མཚམས་
ནས་ཡེ་ཤེས་ཀྱི་མེ་ལྷ་མདུན་དུ་སྤྱན་དྲངས་པ་དེ་ལ་ནི་མེ་དགུག་པའོ་ཞེས་སོ། །
238 --305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་ནས་ཧཱུྃ་ཞེས་པ་དང་ཆུས་བསང་གཏོར་བྱ། པཱུ་ཛ་ལྔ་ཙམ་གྱིས་མཆོད།
དེ་ནས་གྷོ་རི་ཛ་ཞེས་པ་ལ་སོགས་པས་དགུག་གཞུག་བཅིང་མཉེས་པར་བྱའོ། །
དེ་ནས་དམ་ཚིག་ལ་འཇོག་པའི་སྔགས་གུར་ལེའུ་བརྒྱད་པའི་ཨོཾ་བཛྲ་ཨ་ན་ལ་མ་
ཧ་བུད་ཏ་ཤ་ལ་ཡ་སརྦ་དུཥྛ་བྷ་སྨི་ཀུ་རུ་ཧཱུྃ་ཕཊ་ཕྱི་ཤ་ཛ་ཧཱུཾ་བཾ་ཧོ་ས་མ་ཡ་སཱུ་ཨ་
ཞེས་པ་དེ་རྩེ་གསུམ་གྱི་ཕྱག་རྒྱ་བསྟན་ནོ། །དེ་ནས་ཨོཾ་རཏྣ་ཨ་བྷི་ཥིན་ཙ་མཾ་ཞེས་
པས་ནོར་བུ་རིན་པོ་ཆེའི་དབུ་རྒྱན་གྱིས་དབང་བསྐུར་རོ། །དེ་ལྟར་ཡང་གུར་ལེའུ་
བརྒྱད་པ་ནས་མེ་རབ་སྦར་ཏེ་སྦྱིན་སྲེག་དབུལ། ཕྱི་ནས་ཡང་ནི་དགུག་པར་བྱ་
ཞེས་པ་ལ་སོགས་པ་གསུངས་སོ། །དེ་ནས་མཆོད་ཡོན་སྔོན་དུ་འགྲོ་བའི་མཆོད་
རྫས་རྣམས་ཀྱིས་མཆོད་སྒེག་མོ་ལ་སོགས་པ་རྣམས་ཀྱིས་ཀྱང་མཆོད། ཞེ་སྡང་རྡོ་
རྗེ་ཕྱག་འཚལ་བསྟོད་ཞེས་པ་ལ་སོགས་པས་ཀྱང་བསྟོད་དོ། །དེ་ལྟར་ཡང་གུར་
ལེའུ་བརྒྱད་པ་ནས་འདི་ནི་མཆོད་ཡོན་གྱི་དམ་ཚིག་གོ་ཞེས་པ་ལ་སོགས་པ་དང་
སྒེག་བ་སོགས་བརྒྱད་ཀྱི་ཆོ་གས་མཆོད་ཞེས་སོ། །
དེ་ནས་སྲེག་རྫས་ཀྱིས་མཆོད་པ་ནི། གུར་ལེའུ་བརྒྱད་པའི་ཨོཾ་བཛྲ་ཨ་ན་
ལ་ཞེས་པ་ནས་བྷསྨི་ཀུ་རུ་ཧཱུྃ་ཕཊ་ཞེས་པའི་བར་གྱི་སྔགས་དེས་དབུལ་བའམ།
ཡང་ན་སྔགས་དེའི་ཞབས་སུ་རྫས་སྔགས་ལ་སོ་སོར་བཏགས་ལ་དབུལ་བའམ་
ཡང་ན་གུར་ལེའུ་བཅུ་བཞི་པའི་སྔགས་རེ་རྫས་རེ་བ་རང་གིས་དབུལ་ལོ། །དེ་
ནས་གུར་ལེའུ་བཅུ་བཞི་པ་བཞིན་མེ་ཏོག་གི་བྱེ་བྲག་དང་འབྲུའི་བྱེ་བྲག་ཀྱང་ༀ་
ཨཱཧཱུྃ་ གིས་ བྱིན་གྱིས་བརླབས་ལ་དབུལ་ལོ། །དེ་ནས་རྣམ་རྟོག་ཤས་ཆུང་ན་
བདུད་རྩི་ལྔ་ཡང་དབུལ་ལོ། །
དེ་ནས་མེའི་སྤུ་བརྟག །ངན་ན་བཟློག །བཟང་ན་མེ་ལྷའི་ལྟོ་བར་གཞལ་
238-306



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡས་ཁང་བསམ་དེར་མངལ་སྐྱེས་སམ་རྫུས་སྐྱེས་སམ་སྒོང་སྐྱེས་ཀྱིས་དགྱེས་རྡོར་
ལྷ་དགུ་བསྐྱེད། ཡེ་ཤེས་པ་བསྲེ་བ་ནི་གུར་ལེའུ་བརྒྱད་པའི་ཨེ་ཛ་ཧེ་བྷ་བ་བྷན་ནི་
ཧ་བ་ག་ཏ་ས་མ་ཡེ་ཛ་ཞེས་པའི་ཞབས་ལ་ཧེ་བཛྲ་པ་རི་ཛཧཱུྃ་བཾ་ཧོ༔ཞེས་པ་
བཏགས་ ལ་ སྤྱན་ དྲངས། དེ་ ནང་ མཆོད་ ལ་ བསྲེའོ། །དབང་ བསྐུར་ ལ་ མཆོད་
བསྟོད་དེ་ནས་བསྲེག་རྫས་དབུལ་བ་ནི་ཨོ་དེ་བ་པི་ཙུ་བཛྲ་ཧཱུཾ་ཧཱུཾ་ཕཊ་སྭ་ཧཱ་ཨ་ག་
ནི་ཡང་ཧཱུྃ་ཞེས་པས་གཙོ་བོ་ལ་མེ་དབུལ་ལོ། །དེ་བཞིན་དུ་སྙིང་པོའི་ཞབས་ལ་
རྫས་སྔགས་བཏགས་པ་ལན་བདུན་བདུན་ནམ་ཉི་ཤུ་རྩ་གཅིག་ཅི་རིགས་སུ་
དབུལ་ལོ། །གསང་བའི་རྫས་ཤ་ལྔ་བདུད་རྩི་ལྔ་ཡང་དབུལ་ལོ། །ཨོཾ་གྷོ་རི་གྷཾ་ཨ་
ཧཱུྃ་སྭཱ་ཧཱ། ཨོཾ་ཨག་ནེ་ཡེ་ཧཱུཾ་ཞེས་པས་མར་དབུལ་ལོ། །དེ་བཞིན་དུ་རྫས་སྔགས་
ཐམས་ཅད་ལ་བཏགས་ཏེ་འཁོར་གྱི་ལྷ་མོ་བརྒྱད་ཀ་ལ་གོས་གསུམ་མམ་བདུན་
བདུན་ཅི་རིགས་སུ་དབུལ་ལོ། །
དེ་ལྟར་ཡང་གུར་ལེའུ་བརྒྱད་པའི་དེ་ནས་རང་གི་ཡི་དམ་ལྷར་བསྒོམས་ཏེ་
ཞེས་པ་དང་གུར་ལེའུ་བཅུ་བཞི་པོའི་ལྟེ་བའི་གནས་སུ་བསྲེག་བླུགས་བྱ་ཞེས་པ་
ལ་སོགས་པའོ། །དེ་ལྟར་རྫས་དབུལ་བའི་གུར་ལེའུ་བརྒྱད་པའི་ཨགྷོ་དི་པཾ་པྲ་
ཏིཙྪ་པཱུ་ཛ་བྷ་བ་ཧ་ན་པྲ་སིད་མེ་ཞེས་པ་བརྗོད་དོ། །དེའི་དོན་ནི་ནད་དང་གདོན་
ལ་སོགས་པ་མི་མཐུན་པའི་ཕྱོགས་ཐམས་ཅད་བསལ་ཞིང་བླ་ན་མེད་པའི་བྱང་
ཆུབ་ཀྱི་རྒྱུར་གྱུར་ཅིག་པའི་ཕྲིན་ལས་བཅོལ་ལོ།
དེ་ནས་དཀྱིལ་འཁོར་ལྷ་ལ་མཆོད་བསྟོད་ཡི་གེ་བརྒྱ་པས་བཟོད་གསོལ་
བྱ། ཡེ་ཤེས་ཀྱི་ལྷ་ཡི་གེ་བརྒྱ་པའི་ཞབས་ལ་མུ་བཏགས་ལ་གཤེགས། དམ་ཚིག་
གི་ལྷ་བདག་གི་ཐུགས་ཀར་བསྡུའོ། །དེའི་རྗེས་ལ་མེ་ལ་བསྐྱར་སྟེ་སྦྱིན་བསྲེག་བྱ་
།
238-307



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བ་ནི་སྲེག་རྫས་ཐམས་ཅད་གཅིག་ཏུ་བསྡུས་ཏེ་བཛྲ་ཨ་ན་ལའི་སྔགས་ཀྱིས་བདུན་
ནམ་ཉི་ཤུ་རྩ་གཅིག་ཅི་རིགས་སུ་དབུལ། ཞེ་སྡང་རྡོ་རྗེ་ཕྱག་འཚལ་བསྟོད་པ་ལ་
སོགས་པས་བསྟོད། དེ་ནས་ཕྲིན་ལས་བཅོལ་བ་ནི་ཨནྡྷཾ་དུ་པེ་ཞེས་པ་ལ་སོགས་
པས་མེ་ལྷ་འཁོར་བཅས་ཀྱི་ནད་དང་གདོན་ལ་སོགས་པ་ཐམས་ཅད་བསལ་ཞིང་།
དགེ་བའི་ཕྱོགས་ཐམས་ཅད་ཟླ་བ་ཡར་གྱི་ངོ་བོ་བཞིན་དུ་རྒྱས་ཤིང་འཕེལ་བར་
གྱུར་ཅིག་ཅེས་བྱའོ། །
དེ་ནས་དོན་དྲུག་པ་ཡེ་ཤེས་ཀྱི་ལྷ་གཤེགས་སུ་གཞུག་པ་ནི་གུར་གྱི་ལེའུ་
བཞི་པའི་ཨོ་ཁྱོད་ ཀྱི་ སེམས་ ཅན་ དོན་ ཀུན་མཛད་ཅེས་ པ་ ལ་ སོགས་ ལ་མུ་
བཏགས་པའམ། ཡང་ན་འདི་ཉིད་ཀྱི་འོག་ནས་སརྦ་ཎེརྦ་སུ་ནས་ཀུ་རུ་ཤུ་མའི་
བར་དུ་བརྗོད་པས་མེ་དགའ་བའི་སྔགས་ནི་ཡེ་ཤེས་ཀྱི་མེ་ལྷ་གཤེགས་པའོ། །
དམ་ཚིག་གི་མེ་ལྷ་ཧེ་བཛྲ་ཡབ་ཡུམ་དུ་གྱུར་ཏེ་དེ་བདག་གི་ཐུགས་ཀར་བསྡུའོ། །
རང་ཧེ་རུ་ཀའི་ང་རྒྱལ་གྱིས་གཏོར་མ་བཏང་སྨོན་ལམ་གདབ། སྲེག་རྫས་ལྷག་མ་
དང་ཐལ་ཕྱེ་སོལ་ཕྱེ་ཆུ་བོར་དོར། དེ་ལྟར་བྱས་པའི་ཕན་ཡོན་གུར་ལེའུ་བཅུ་བཞི་
པ་ནས། འདི་ཡིས་རྡོ་རྗེ་ཅན་མཉེས་ཤིང་
། །ཡེ་ཤེས་མེ་ཡང་རབ་མཉེས་སོ་ཞེས་
པ་ལ་སོགས་པས་བསྟན་ཏོ། །
ད་ནི་དོན་ལྔ་པ་ལྷ་མོ་ལས་ས་བསླང་བ་ནི་དང་པོར་མཎྜལ་བྱས་མེ་ཏོག་
གི་ཚོམ་བུ་བཀྲམ་དེར་པཾ་ལས་སའི་ལྷ་མོ་བསྐྱེད། ཡེ་ཤེས་ཀྱི་ལྷ་མོ་བསྲེས།
མཆོད་པ་ལྔས་མཆོད་ནས་གསོལ་བ་གདབ་པ་ནི། མ་མ་ནི་སའི་ལྷ་མོ་ལ་བོད་
པའོ། །རིན་ཆེན་སྣ་ཚོགས་འཛིན་ནི་རྒྱན་ནོ། །ལྷ་མོ་ཁྱོད་ནི་བར་ཆོད་སེལ་བའི་
དཔང་དུ་གྱུར་པའོ། །བདག་ཀྱི་རྡོ་རྗེ་ཁྲོ་བོའི་སྐུས་ཁྱེད་ལ་མཆོད་པ་ཡིས། ཆེ་གེ་
238 --308



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བདག་ནི་ཞེས་པ་རང་གི་གསང་མཚན་ནས་ གདོན་པའོ། །དཀྱིལ་འཁོར་འདྲི་
ཡིས་དཔང་མཛོད་ཅིག་པའོ། །དེ་ནི་ལེའུ་བཅུ་པའི་མ་ཚང་བ་ཁ་སྐོང་བའོ། །འོག་
གི་ཨོཾ་ཛ༔ཧཱུྃ་བཾ་ཧོ་ཁཾ་རཾ་ཞེས་པ་འདི་ལ་ཨ་ཧཱུྃ་སྭཱ་ཧཱ་བཏགས་ཏེ་མཆོད་པ་དབུལ་
བའི་སྔགས་སོ་ཞེས་པའོ། །དེ་ཡང་བགེགས་སྐྲད་པ་དང་བྱིན་གྱིས་བརླབ་པ་གོང་
དུ་བྱས་སོ། །ཨོཾ་ནི་རི་ཏེ་ཧཱུྃ་ཁཾ་ཞེས་པ་ལ་ཨ་ཧཱུྃ་སྭཱ་ཧཱ་བཏགས་ལ་ཞབས་བསིལ་གྱི་
སྔགས་སོ། །ཨོཾ་ཧཱུཾ་ཧཱུཾ་ཞེས་པ་ལ་ཨ་ཧཱུྃ་སྭཱ་ཧཱ་བཏགས་པ་ནི་ལྷ་བཤོས་ཀྱི་སྔགས་སོ་
ཞེས་པ་ནཱ་རོ་པའི་གོང་གི་བཛྲ་ནེ་བི་ཏི་དང་འདེམ་ཀ་ཡིན་ཟེར་ཇོ་བོ་མེ་ཏྲི་པ་
དཀྱིལ་འཁོར་གྱི་ལྷ་ལ་གཏོར་མ་དབུལ་བའི་སྔགས་ཡིན་ཟེར་རོ། །
ད་ནི་ལེའུའི་མཚན་སྟོན་ནོ། །ཀྱེ་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་
བདག་མེད་མ་ལ་སོགས་པའོ། །དྲ་བ་ནི་གཙོ་བོ་དང་འཁོར་དུ་འབྲེལ་པའོ། །
སྡོམ་པ་ནི་བསྐྱེད་རྫོགས་དབྱེར་མེད་དུ་སྡོམ་པའོ། །བརྟག་པ་གཉིས་པའི་རབ་ཏུ་
གནས་པ་ནི་འདིར་རབ་གནས་གཙོ་བོར་བྱུང་བའོ། །དཔལ་དགྱེས་པ་རྡོ་རྗེ་ནོར་
བུའི་སྒྲོན་མེ་ལས། བརྟག་པ་གཉིས་པའི་ལེའུ་དང་པོའོ།། 11
ད་ནི་གཉིས་པ་དངོས་གྲུབ་ཀྱི་དོན་ལ་དབབ་པ་སྟོན་ཏེ། དེ་ཡང་བརྟག་པ་
དང་པོར་བསྐྱེད་རིམ་དང་རྫོགས་རིམ་དང་བརྡ་དང་སྤྱོད་པ་བྱུང་བ་ལ་དུས་ཚོད་
འདི་ཙམ་ནས་སངས་རྒྱས་བྱ་བ་ཞིག་མ་བྱུང་པ་ལ་འདིར་གང་ཟག་བརྩོན་འགྲུས་
དང་བཅས་པ་གཅིག་ཟླ་བ་གསུམ་དང་ཞག་བདུན་ན་སངས་རྒྱ་བར་སྟོན་ནོ། །
དེ་ཡང་ལེའུ་འདི་ལ་ལེའུ་ཡི་གཞུང་དང་ལེའུའི་མཚན་ནོ། །དང་པོ་ལ་དྲི་བ་
དང་ལན་ནོ། །དེ་ལས་དང་པོ་དྲི་བ་ནི། རྡོ་རྗེ་སྙིང་པོས་གསོལ་པ། ནམ་མཁའ་ལྟ་
བུའི་ཆོས་ནི་རྫོགས་པའི་རིམ་པ་ཟབ་མོའི་དོན་ནོ། །རྒྱ་མཚོའི་ཀུ་བ་ཇི་ལྟ་བར་ནི་
238 -309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དཔེར་ན་ཕྱིའི་རྒྱ་མཚོར་ཕྱག་ཚང་ཀུ་བ་བོར་བས་ཤར་ནས་རླུང་བྱུང་བས་ནུབ་ན་
ཕར་ཕྱོ་ཡིས་ཁྱེར་དེ་བཞིན་དུ་ནུབ་ནས་རླུང་བྱུང་པས་ཤར་ན་ཕར་ཕྱོ་ཡིས་ཁྱེར་བ་
ལ་དེ་ལ་དགོས་པ་ཅི་ཡོད་དེ་དགོས་པ་མེད་དོ། །དེ་དང་འདྲ་བར་རྫོགས་རིམ་
ཟབ་མོའི་དོན་སྤྲོས་བྲལ་དེ་ལ་བློ་མི་བཞག་ནས་རང་འདོད་ལྷའི་གཟུགས་ལས་ནི་
ཞེས་པ་ལྷའི་སྐུའི་བསྐྱེད་རིམ་རྣམ་རྟོག་དེ་བསྒོམས་པས་ནི་སེམས་ཅན་རྣམས་ཀྱི་
ཇི་ལྟར་ཞེས་པ་ཕྱག་རྒྱ་ཆེན་པོའི་དངོས་གྲུབ་ཇི་ལྟར་འགྲུབ་པར་འགྱུར་ཞེས་དྲིས་
པའོ། །
ད་ནི་གཉིས་པ་ལན་སྟོན། དེ་ལ་ལྔ་ལས་དང་པོ་བསྐྱེད་པའི་རིམ་པ་
པ་སྟོན་
ཏོ། །དེ་ལ་ཡང་ནང་གི་ཆོས་བདུན་ཡོད་པ་ལས་ལྷ་མོ་བཅོ་ལྔའམ་ཧེ་རུ་ཀའི་
རྒྱལ་གྱིས་གནས་ཀྱི་ཐ་མལ་བའི་སེམས་ཀྱིས་མི་གནས་པར་བསྟན་པ་ནི། བཅོམ་
ལྡན་འདས་ཀྱིས་བཀའ་སྩལ་པ་ལ་སོགས་པ་ཚིག་ལྔས་སླར་བསྐྱེད་རིམ་བསྒོམ་
དགོས་པར་བསྟན་པ་ནི། བདག་མེད་རྣལ་འབྱོར་ལྡན་པ་ནི་ཤེས་རབ་གཙོར་གྱུར་
པ་ལྷ་མོ་བཅོ་ལྔ་བསྒོམ་པའམ། ཡང་ན་ཐབས་གཙོར་འགྱུར་པ་ཧེ་རུ་ཀ་དཔལ་
བརྩོན་ཞེས་པ་ཁྲག་འཐུང་ལྷ་དགུའི་དཀྱིལ་འཁོར་ལྔ་པོ་གང་རུང་བསྒོམ་གྱི།
གཞན་པ་ནི་ཐ་མལ་པའི་སེམས་ཀྱིས་སྐད་ཅིག་ཀྱང་
། མཆོག་གི་དངོས་གྲུབ་ཐོབ་
པར་འདོད་པས་ལྷའི་ང་རྒྱལ་ལས་གཞན་དུ་མི་གནས་སོ། །
ད་ནི་གཉིས་པ་བསྐྱེད་རིམ་དེ་གོམས་པར་བྱེད་པའི་གནས་བསྟན་པ་ནི།
དང་པོ་བསྐྱེད་རིམ་གོམས་པར་བྱེད་པའི་དུས་སུ་གནས་ནི་གང་དུ་བསྔགས་པའི་
སེམས་རྩེ་གཅིག་ཏུ་མཉམ་པར་བཞག་པས་ཕྱག་རྒྱ་ཆེན་པོ་མཆོག་གི་དངོས་གྲུབ་
འགྲུབ་པར་འགྱུར་བའི་གནས་ནི་བཟང་པོ་ངེས་པར་བརྟན་ནི་གུར་གྱི་ལེའུ་བཞི་
238 -310



པར་
དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའི་དུར་ཁྲོད་དང་ནི་ཆུ་འགྲམ་དང་ཞེས་པ་ལ་སོགས་པའི་གནས་དེ་རྣམས་སུ་
སོང་ལ་བསྒོམ། རང་གི་ཁྱིམ་དུ་མཚན་དུས་སུ་ནི་མཚན་མོ་རང་གི་ཁྱིམ་དུ་བསྒོམ་
སྟེ་བསྐྱེད་རིམ་ལ་བརྟན་པ་མ་ཐོབ་ཀྱི་བར་དུ་མཚན་མོ་དུར་ཁྲོད་ལ་སོགས་པ
སོང་ན་བར་ཆོད་འབྱུང་བས་སོ། །བདག་ཉིད་གྲུབ་པའི་སེམས་ཀྱིས་ནི་ཞེས་པ་
འགྲུབ་བམ་མི་འགྲུབ་བམ་སྙམ་པའི་ཐེ་ཚོམ་མི་ཟ་བ་དེ་ལྟ་བུའི་སྒོ་ནས་བསྒོམ།
གང་བསྒོམ་ན་རྣལ་འབྱོར་མ་བསྒོམ་ཤེས་རབ་ཅན་ཞེས་པ་ཤེས་རབ་གཙོ་བོར་
གྱུར་པ་ལྷ་མོ་བཅོ་ལྔའི་དཀྱིལ་འཁོར་བསྒོམ་པའམ། ཡང་ན་ཧེ་རུ་ཀ་དཔལ་
གཟུགས་ཞེས་པ་ཁྲག་འཐུང་ལྷ་དགུའི་དཀྱིལ་འཁོར་འཁོར་ལོ་བསྒོམ་པའོ། །
ད་ནི་གསུམ་པ་སྤྱོད་ལམ་ཐམས་ཅད་དུ་བསྐྱེད་པའི་རིམ་པ་དང་མི་འབྲལ་
བར་བསྟན་པ་ནི་ཇོ་བོ་མེ་ཏྲི་པ་དང་པན་ཌི་ཏ་ཐར་པ་ལམ་སྟོན་གཉིས་ཀྱིས་
བཞེད་པ་སྔོན་དུ་བསྐྱེད་པའི་རིམ་པ་ལ་བརྟན་པ་མ་ཐོབ་པར་རྫོགས་རིམ་མི་
བསྒོམ་པར་འདོད། བསྐྱེད་རིམ་ལ་བསླབ་ཐབས་གསུམ་སྟེ། རྣམ་པ་ལ་བསླབ་པ་
དང༌། གོ་རིམ་ལ་བསླབ་པ་དང་། ཐུན་མཚམས་ལ་བསླབ་པའོ། །དེ་ལ་རྣམ་པ་ལ་
བསླབ་པ་ནི་སྒྲུབ་པའི་ཁང་པ་ཕྱོགས་ཕྱེད་པ་གཅིག་བརྩིག །དེ་ལ་ཕྱོགས་བཞིར་
དཀར་ཁུང་བྱ། སྟེང་མཐོ་ས་གྲུ་བཞི་པ་གཅིག་བྱ་སྟེ། དེ་ལྟར་ལྷའི་སྐུ་མདོག་དང་
མཐུན་པའི་ཞལ་བ་སྔོན་པོ་བྱས་ལ། དེར་མེ་ལོང་ལྔ་རལ་གྲི་རྣོ་མ་ལྔ་དེ་མེད་ན་
རལ་གྲི་ཕྱིས་གསར་པ་ལྔ་ཡང་ཚགས་བྱ། བཙོད་ཆུ་ཟངས་གང་ཚགས་བྱ། དེ་
ནས་ཤར་གྱི་དཀར་ཁུང་གི་ཉི་མ་ལྷོའི་དཀར་ཁུང་གི་ཉི་མཐོངས་ཀྱི་ཉི་མ་ནུབ་ཀྱི་
དཀར་ཁུང་གི་ཉི་མ་དེ་རྣམས་གང་བྱུང་དུ་རྫས་རྣམས་བཞག་པས་ཁྱིམ་ཐམས་
ཅད་འོད་ཀྱིས་མེར་གྱིས་ཁེངས་ནས་སོ། །
238 -311



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་ལས་ཁྱད་པར་དུ་འོད་ཆེ་བ་ཞིག་གི་སར་ཐང་སྐུ་བཀྲམ་ལ་དེའི་དབུ་ལ་
ཟན་ཁམ་གཅིག་ཟ་བའི་བར་དུ་བལྟ། དེ་ནས་རང་ལ་སྦྱར་ནས་ཟན་ཁམ་གཅིག་
ཟ་བའི་བར་དུ་བསྒོམ་དེ་ཀ་བཞིན་ཉིན་ཕྲིལ་གྱིས་བསྒོམ། དེ་ནས་ནུབ་མོ་ཡང་
དགེ་སྦྱོར་གཞན་ཡིད་ལ་མི་བྱེད་པར་དེ་གཅིག་པུ་ཡིད་ལ་བྱེད་པའོ། །གོ་རིམ་ལ་
བསླབ་པ་ནི་དང་པོ་བླ་མ་དག་པའི་ཆོ་ག་ལྟ་བུ་ཞིག་ལ་བསླབ། དེ་ལ་མ་བརྟན་གྱི་
བར་དུ་གཞན་མི་བསྒོམ། དེ་ལ་བརྟེན་པ་དང་ཚད་མེད་པ་བཞིའི་བྱམས་པ་ལྟ་བུ་
ལ་བསླབ་པའོ། །ཐུན་མཚམས་ལ་བསླབ་པ་ནི་ཐུན་བཞིར་ཚར་ཚར་སྒོམ་པའོ། །
དེ་ལ་བརྟེན་པའི་ཚད་ནི་ལྷའི་རྣམ་པ་གསལ་བ་དང་
། རྐྱེན་གཞན་གྱིས་མི་གནོད་
པ་དང་། འདོད་པས་རབ་ཏུ་ཕྱེ་སྟེ་གསང་བའོ། །རྣམ་པ་གསལ་བ་ནི་གང་ཟག་ཁ་
ཅིག་ལ་ཐང་སྐུ་བས་ལྷག་པར་གསལ། ཁ་ཅིག་ལ་ཐང་སྐུ་བས་ཡེ་ཤེས་གཞན་
ཙམ་གསལ་བའོ། །རྐྱེན་གཞན་གྱིས་མི་གནོད་པ་ནི་ཀུ་ཅོ་ལ་སོགས་པ་ཅི་བྱས་
ཀྱང་ཤེས་པ་མི་འཕྲོ་བའོ། །གཞན་ཡང་དགྱེས་པ་རྡོ་རྗེའི་སྐུ་བསྒོམ་པའི་དུས་སུ་
འཇམ་དཔལ་གྱི་སྐུ་ལ་སོགས་པ་ཡིད་ལ་མི་འབྱུང་བའོ། །འདོད་པ་རབ་ཏུ་ཕྱེ་སྟེ་
གསལ་བ་ནི་ཞག་གཅིག་གམ་གཉིས་སམ་ལོ་གཅིག་གི་བར་དུ་འདོད་ཀྱང་རུང་ཅི་
ཙམ་འདོད་ཀྱི་བར་དུ་གསལ་བའོ། །དེ་ལྟར་བསྐྱེད་རིམ་ལ་བསྟན་པ་ཐོབ་པ་དང་
གདོད་རྫོགས་པའི་རིམ་པ་བསྒོམ་པའོ། །ཇོ་བོ་ནཱ་རོ་པ་ནི་བསྐྱེད་རྫོགས་གཉིས་
ཀ་གདན་གཅིག་ལ་སྤྲུགས་ནས་བསྒོམ་པར་བཞེད་དོ། །དེ་ལྟར་བསྒོམས་པས་
བསྐྱེད་རིམ་ལ་བརྟན་པ་ཐོབ་པ་དང་
། རྫོགས་རིམ་གྱི་རྟགས་སྲིན་བུ་མེ་ཁྱེར་ལྟ་
བུ་ལ་སོགས་པ་དུས་གཅིག་ཏུ་འབྱུང་བའོ། །
དེ་ལ་ནཱ་རོ་པས་བཞེད་པ་དགྱེས་པ་རྡོ་རྗེ་འདི་ནས་སངས་
སངས་རྒྱ་བའི་ལུགས་
238-312



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསུམ་བཤད་དེ་གང་ཟག་བརྩོན་འགྲུས་དང་བཅས་པ་ཚེ་གཅིག་གིས་སངས་རྒྱ་
བ་དང་། གང་ཟག་ལེ་ལོ་དང་བཅས་པ་བར་དོར་སངས་རྒྱ་བ་དང་
། གང་ཟག་
ཤིན་ཏུ་ལེ་ལོ་དང་བཅས་པ་སྐྱེ་བ་བརྒྱུད་ནས་སངས་རྒྱ་བའོ། །ཚེ་གཅིག་གི་
སངས་རྒྱ་བ་ནི་ལེའུ་འདི་ནས་ཟླ་བ་གསུམ་དང་ཞག་བདུན་ན་སངས་རྒྱ་བ་གཅིག་
བཤད། ལེ་ལོ་དང་བཅས་པ་བར་དོར་སངས་རྒྱ་བ་ནི་ལེའུ་འདི་ནས་ཇི་ལྟར་བར་
མ་སྲིད་ཡིན་པ་ཞེས་པ་དང་གུར་ལེའུ་བཅོ་ལྔ་པ་ནས་ཤི་བ་ཞེས་བྱ་རྣམ་རྟོག་སྟེ།
དགའ་བའི་གནས་སུ་ཁྲིད་པ་ཡིན། གང་འདོད་རིགས་སུ་སྐྱེ་བར་ངེས་ཞེས་པ་ནི་
བར་དོ་འམ་གོང་དུ་འཕོ་བའི་མན་ངག་ལ་བརྟེན་ནས་བར་དོར་སངས་རྒྱ་བའོ། །
སྐྱེ་བ་བརྒྱུད་ནས་སངས་རྒྱ་བ་ནི། བརྟག་པ་ཕྱི་མའི་ལེ་བརྒྱད་པའི་སྨོན་
ལམ་གྱིས་སྐྱེ་བ་བརྒྱུད་ནས་སངས་རྒྱ་བ་སྟོན་པ་ལས་སྨོན་ལམ་འདེབས་པ་ནི་
བསྐྱེད་རྫོགས་ བསྒོམ་པའི་རྫས་དང་
། གཏོར་མ་བཏང་བ་དང་
། བཟླས་པ་ལ་
སོགས་པ་ཐམས་ཅད་ཀྱི་རྗེས་ལ་གདབ་བོ། །དེ་གལ་ཆེ་གསུང་ངོ༌
། །དེ་ལས་
འདིར་བརྩོན་འགྲུས་དང་བཅས་པའི་ཚེ་གཅིག་གི་སངས་རྒྱུ་བ་སྟོན་སྟེ། བསྐྱེད་
པའི་རིམ་པ་ལ་བརྟན་པ་ཐོབ་རྫོགས་པའི་རིམ་པ་ལ་རྟགས་ཐོན་པ་གཅིག་གིས་
ཟླ་བ་གསུམ་དང་ཞག་བདུན་ནས་སངས་རྒྱ་བ་ལ་དང་པོ་སྤྱོད་ལམ་ཅི་བྱེད་ཀྱང་
བསྐྱེད་པའི་རིམ་པ་དང་མི་འབྲལ་བར་སྒོམ་པ་ནི། རྐང་པ་འཁྲུད་པའི་དུས་དང་
ཟས་ཟ་བའི་དུས་དང་འཐོར་འཐུང་བྱེད་པའི་དུས་དང་སོ་རྩི་ནི་གོ་ལ་ཟ་བའི་དུས་
དང་ཙན་དན་གྱིས་ནི་ལག་ཉིད་ནི་ལུས་ལ་དྲིས་བྱུག་པའི་དུས་དང་
། རོ་རས་སམ་
སྟག་གི་པགས་པས་སྨད་གཡོགས་ཀྱིས་ནི་རྐེད་པ་འགེབས་པའི་དུས་དང་ཁང་པ་
ནས་འབྱུང་བ་དང་ཆོས་སྨྲ་བའི་དུས་དང་སེམས་ཅན་གྱི་དོན་ལ་སོགས་པ་ལ་འགྲོ་
238 - 313



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བ་དང་འདུག་པ་ནི་ས་ལའོ། ཁྲོ་བ་ནི་ཞེ་སྡང་ཅན་འདུལ་བའི་དོན་དུའོ། །རྒོད་པ་
ནི་ཧ་ཧ་དང་ཧི་ཧི་ལ་སོགས་པའི་ཡེ་ཤེས་ཀྱི་གད་མོ་བཅུ་གཉིས་སོ། །དེ་ཀུན་གྱི་
དུས་ཐམས་ཅད་དུ་བཅོམ་ལྡན་འདས་ལ་བསྟེན་པ་དང་ནི་ཧེ་རུ་ཀ་ཡབ་ཡུམ་དུ་
བཅས་པར་བསྒོམ་མོ། །
ཡང་ན་ཤེས་རབ་བརྟུལ་ཞུགས་ཅན་ཉིད་ཀྱིས་རྣལ་འབྱོར་མའི་རྣམ་པར་
བསྒོམ་ནི་ཤེས་རབ་གཙོ་བོར་གྱུར་པ་ལྷ་མོ་བཅོ་ལྔའི་དཀྱིལ་འཁོར་བསྒོམ་པའོ། །
གཞན་པའི་སེམས་ཀྱིས་ནི་ཐ་མལ་པའི་སེམས་ཀྱིས་སྐད་ཅིག་ཙམ་ཡང་མི་གནས་
སོ་བྱ་བར་བསྡེབ་བོ། །དེ་ནས་གོང་གི་གདུག་པའི་སེམས་ནི་མ་རིག་པ་ཞེས་པ་
མཉམ་བཞག་ལ་བསྐྱེད་པའི་རིམ་པར་བསྒོམས་ལ་རྗེས་ཐོབ་ལ་དྲུག་རྩ་བའི་ཉོན་
མོངས་པར་མ་སོང་པར་བྱའོ། །དེ་ཡང་དགོས་པ་ནི་དངོས་གྲུབ་ཐོབ་པར་བྱ་བའི་
ཕྱིར་མཁས་པ་ནི་ལྷའི་སྐུ་བསྒོམ་པའོ། །འབད་པས་ནི་བརྩོན་འགྲུས་དང་བཅས་
པའི་སྒོ་ནས་སོ། །མི་གནས་ནི་ཐ་མལ་གྱི་སེམས་ཀྱིས་སོ། །བསམ་གཏན་ནི་
བསྐྱེད་རིམ་གྱིའོ། །དེར་ཉོན་མོངས་པའི་སྒྲིབ་པ་སྤོང་ཞིང་འཇིག་པར་བྱེད་དོ། །
རྡོ་རྗེ་སྙིང་པོ་ནི་བོད་པའོ། །ང་ཡིས་བཤད་ནི་རྡོ་རྗེ་འཆང་གིས་སོ། །བརྩེ་བ་ནི་
སེམས་ཅན་ལའོ། །དངོས་གྲུབ་དོན་ནི་དངོས་གྲུབ་ཐོབ་པར་བྱ་བའི་དོན་དུ་ཡང་
ཟླ་བ་ཕྱེད་དུ་ཡོངས་སུ་བརྟག་ཞེས་པ་ནི་དོན་ལ་དེ་ཡན་ཆད་དུ་བསླང་རྒྱུ་བསྐྱེད་
ཟླ་བ་ཕྱེད་པོ་དེ་བྱུང་བའོ། །
དེ་གཞུང་ན་གསལ་པོ་མེད་ཀྱང་གདམ་ངག་གིས་སྙིམ་པར་ཟླ་བ་ཕྱེད་
བསྒོམ་པར་སྟོན་ཏེ་རང་གིས་གོང་བཞིན་བསྐྱེད་རིམ་ཟླ་བ་ཕྱེད་དུ་བསྒོམ་པ་དང་
།
དེ་ནས་རང་གི་སྙིམ་པ་བཟེད་པའི་ནང་དུ་ལྷ་དགུ་རྟེན་གཞལ་ཡས་ཁང་བརྟེན་པ་
238-314



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལྷ་དང་བཅས་པ་བསྐྱེད་དེ་བསྒོམ་པའི་དུས་སུ་བསམ་ པ་ཐམས་ཅད་ཡོངས་
སྤངས་ནས་ཞེས་པ་ཐ་མལ་པའི་ཉོན་མོངས་པར་མ་སོང་བའོ། །ལྷའི་གཟུགས་སུ་
སེམས་དཔའ་ཡིས་ཞེས་པ་རང་ཡང་ལྷར་བསྒོམས་ལ་སྙིམ་པ་ཡང་
་པ་ཡང་ལྷར་བསྒོམ་
པའོ། །ཉི་མ་གཅིག་ཏུ་མ་ཆད་པ་ནི་རེས་བསྒོམ་རེས་མི་བསྒོམ་མི་བྱེད་པར་ཆུ་
བོའི་རྒྱུན་གྱི་རྣལ་འབྱོར་དུ་བསྒོམ་པ་ཡོངས་སུ་བཟང་བར་གྱིས་ཞེས་སོ། །
དེ་ནས་ཟླ་བ་ཕྱེད་ལོན་ནས་སྙིམ་པའི་ནང་གི་ལྷ་དེ་རྣམས་ལྟེམ་གྱིས་ཞུ་སྟེ་
རང་གི་སྤྱི་བོར་བླུགས་པས་ལུས་ཀྱི་དྲི་མ་དག །འོད་ཕུང་དེས་མགྲིན་པར་སླེབས་
པས་ངག་གི་དྲི་མ་དག །འོད་ཕུང་དེས་སྙིང་གར་སླེབས་པས་སེམས་ཀྱི་དྲི་མ་དག་
ནས་སྐུ་གསུང་ཐུགས་ཀྱི་བྱིན་བརླབ་ཞུགས་པར་བསྒོམ་མོ། །དེ་ལྟར་བསྒོམས་
པས་དགོས་པ་ནི་རང་གཞན་དོན་ནི་རབ་བསྒྲུབ་ཕྱིར་ཞེས་པ་རང་གི་དོན་དང་
གཞན་གྱི་དོན་རབ་ཏུ་སྒྲུབ་པའི་ཕྱིར་འཁོར་བ་ལས་ཐར་པའི་ཐབས་དེ་བསྒོམ་
ལས་གཞན་ཡོད་པ་མ་ཡིན་ནོ་ཞེས་སོ། །
ད་ནི་བཞི་པ་བསྒོམ་པ་ལས་གདམས་པ་ཕན་ཡོན་དང་བཅས་པ་བསྟན་པ་
ནི་རིག་མ་ལྷན་ཅིག་བསྒོམ་བྱས་པས་ནི། ལྷ་མོ་བཅོ་ལྔའམ་ཡང་ན་ཧེ་རུ་ཀ་ཡུམ་
དང་བཅས་པར་བསྒོམ་པའོ། །དེ་ལྟར་བསྒོམས་པས་འཕྲལ་དུ་མངོན་དུ་བྱེད་པ་
ནི་ཡིད་ཆེས་པའི་རྟགས་འབྱུང་པའོ། །རྟགས་ཇི་ལྟ་བུ་འབྱུང་ན། འཇིགས་པ་དང་
སྨྱོ་བ་དང་། དེ་བཞིན་དུ་ལུས་དང་སེམས་ཀྱི་སྡུག་བསྔལ་དང་
། མྱ་ངན་གྱི་སེམས་
གདུང་བ་དང་། འཚེ་བ་ནི་རྟག་དང་དོམ་དང་དྲི་དང་སྦྲུལ་ལ་སོགས་པའི་འཚེ་བ་
དང༌། ཉོན་མོངས་པ་འདོད་ཆགས་དང་ཞེ་སྡང་གཏི་མུག་ཆེས་བསྒོམ་ལོ་ཉིད་ཉོན་
མོངས་ཏེ་དེ་རྣམས་ཀྱིས་ཡེ་མི་གནོད་ཞེས་པའོ། །ཕན་དང་གནོད་པའི་འབྲས་བུ་
238-315



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
འབྱུང་བར་ཞེས་པ་ནི་ཕན་པའི་འབྲས་བུ་འབྱུང་བར་ཤེས་པ་དང་། གནོད་པའི་
འབྲས་བུ་འབྱུང་བར་ཤེས་པའོ་། །བསྒོམས་ན་ནི་ཕན་པའི་འབྲས་བུ་འབྱུང་བར་
ཤེས་ཞེས་ཏེ་གོང་གི་འཇིགས་པ་ལ་སོགས་པ་དེ་མི་འབྱུང་བའོ། །མ་བསྒོམས་ན་
གནོད་པའི་འབྲས་བུ་འབྱུང་བར་ཤེས་ཞེས་ཏེ་གོང་གི་འཇིགས་པ་དང་སྨྱོ་བ་ལ་
སོགས་པ་དེ་ལྟ་བུ་འབྱུང་གི་འདུག་པས་སོ། །
དེ་ལྟར་ནི་གོང་དུ་འདུག་པ་ལྟར་རོ། །ངེས་པར་ཤེས་ནས་ནི་ཤེས་པར་
བསྒོམ་ན་ནི་ཕན་པའི་འབྲས་བུ་འབྱུང་བར་ཤེས་ནས་མ་བསྒོམ་ན་གནོད་པའི་
འབྲས་བུ་འབྱུང་བར་ཤེས་ནས་ཞེས་སོ། །ཇི་ལྟར་དེ་ནི་སྐད་ཅིག་གི་རྣལ་འབྱོར་པ་
རྣམས་ངུ་འབོད་གནས་ཞེས་པ་ནི་དགེ་བློའི་འགྱུར་ན་རྣལ་འབྱོར་པ་རྣམས་ཅ་ཅོར་
གནས་བྱ་བར་ཡོད་དེ་འཇིག་རྟེན་གྱི་ཡ་ཏ་མ་ཏ་ལ་ཅིའི་ཕྱིར་བསྡད་དེ། མི་བསྡད་
པར་བསྒོམ་ཞེས་པའོ། །རྣལ་འབྱོར་པ་རྣམས་ངུ་འབོད་གནས་བྱ་བ་རང་ཡིན། མ་
བསྒོམས་ན་ཁམས་གསུམ་འཁོར་བའི་སྡུག་བསྔལ་གྱི་ཕུང་པོ་ཆེན་པོ་འབའ་ཞིག་
ཏུ་འདུག་པའོ། །
ད་ནི་ལྔ་པ་དེ་ལྟར་ཡུན་རིང་དུ་བསྒོམས་ན་མཚམས་མེད་པ་ལྔ་ལ་སོགས་
པ་བྱེད་པའི་དབང་པོ་དམན་པ་རྣམས་ཀྱིས་འགྲུབ་པར་བསྟན་པ་ནི། མཚམས་
མེད་ལྔ་ནི་བྱེད་པ་དང་
། སྲོག་ཆགས་གསོད་ལ་དགའ་བ་དང་། གཞན་ཡང་སྐྱེ་བ་
དམན་པ་ནི་བུད་མེད་དམ་མ་ནིང་གི་རིགས་སོ། །རྨོངས་པ་ནི་ལས་དགེ་སྡིག་མི་
ཤེས་སོ། །མ་རུང་ལས་བྱེད་ནི་མཆོད་རྟེན་དང་ལྷ་ཁང་ལ་སོགས་པ་འཇིག་པའོ། །
གཟུགས་ངན་པ་ཡན་ལག་མ་ཚང་བས་ཀྱང་། བསམས་པས་དེ་རྣམས་འགྲུབ་
པར་འགྱུར་ནི་མི་དགེ་བ་བྱེད་ཀྱིས་འགྲུབ་ཟེར་བ་མ་ཡིན་ཏེ། སྔོན་ཆད་སྡིག་པ་
238 -316



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བྱས་པ་ལ་འགྱོད་པ་བསྐྱེད། ཕྱིས་མི་བྱེད་པར་དམ་བཅས། དཔལ་འགྱེས་པ་རྡོ་
རྗེའི་དཀྱིལ་འཁོར་དུ་ཞུགས་དམ་ཚིག་དང་སྡོམ་པ་མནོས་ནས་དེ་ནས་ཐབས་
བསྐྱེད་རྫོགས་གཉིས་པོ་བསྒོམས་ནས་འགྲུབ་པར་འགྱུར་ཞེས་ཏེ། དེ་ནི་འགྲུབ་དུ་
རུང་པའི་གང་ཟག་ཡིན་ནོ། །
ད་ནི་དྲུག་པ་དགེ་བ་བཅུ་ལ་གོམས་པར་བྱེད་པས་འགྲུབ་ངེས་པར་བསྟན་
པ་ནི། འདི་ལ་འགྲུབ་ངེས་པའི་གང་ཟག་ཟེར་ཏེ། དེ་ཡང་དགེ་བ་བཅུ་ལ་གོམས་
པ་ནི་མི་དགེ་བ་བཅུ་སྤངས་ནས་དགེ་བ་བཅུ་ལ་གོམས་པ་དང༌
། བླ་མ་ལ་ལུས་
ངག་ཡིད་གསུམ་གྱི་སྒོ་ནས་གུས་པ་དང་དབང་པོ་དུལ་བར་འདུག་པ་དང་
། ང་
རྒྱལ་ཆུང་བ་དང་ཁྲོ་བ་ལས་རྣམ་པར་གྲོལ་བ། དེས་ན་རེ་ཤིག་ཅེས་པ་ཚེགས་
མེད་པར་འགྲུབ་པར་འགྱུར་བའོ། །
ད་ནི་བདུན་པ་མཇུག་བསྡུ་བ་ནི་རྟག་ཏུ་ནི་དུས་རྒྱུན་དུའོ། །གོམས་པའི་
རྣལ་འབྱོར་གྱིས་ནི་གོང་དུ་འགྲུབ་ཏུ་རུང་པའོ། །གང་ཟག་དང་། འགྲུབ་ངེས་པའི་
གང་ཟག་དེ་གཉིས་ཀས་བསྒོམ་པ་ལ་གོམས་ཤིང་མཉམ་པར་གཞག་པས་དངོས་
གྲུབ་ཐོབ་པའོ། །དེ་ཡན་ཆད་དུ་ ཇི་ཙམ་ཞིག་བཤད་ཀྱང་བསྐྱེད་རིམ་དང་
འབྲལ་བ་ཟླ་བ་ཕྱེད་སྙིམ་པའི་ནང་དུ་བསྒོམས་ཏེ། དོན་ལ་བསྐྱེད་རིམ་ཟླ་བ་
གཅིག་བསྒོམ་པ་ལས་མེད་དོ། །དེ་ཡན་ཆད་ཀྱིས་ཧྲིལ་གྱིས་དྲིལ་ནས་བསྐྱེད་རིམ་
བསྒོམ་པ་བཤད་དོ། །
ད་ནི་གཉིས་པ་གསང་སྒྲུབ་རྫོགས་པའི་རིམ་པ་བསྒོམ་པ་ནི་ཇི་སྲིད་ཕྱག་
རྒྱུ་མ་རྙེད་ཀྱི་བར་དུ། ཟླ་བ་གཅིག་ཏུ་གསང་ལ་སྤྱོད་ཅེས་པ་སྔོན་དུ་ཕྱུང་བ་
བསྒོམ་པ་གསང་བའི་གསང་སྤྱོད་ནི་རུས་པའི་རྒྱན་དང་ཐོད་པ་ལ་སོགས་ཁྱེར་
མི་
238-317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ནས་སྤྱོད་པ་བྱེད་ཅིང་བསྒོམ་པ་དེ་གསང་ནས་བྱེད་པའོ། །བསྒོམ་པ་མངོན་དུ་
བྱུང་སྤྱོད་པ་གསང་བའི་གསང་སྤྱོད་ནི། གནས་ཁང་གཅིག་ན་རང་ཉིད་བསྒོམ་པ་
ལོ། མིས་ཀྱང་བསྒོམ་པར་ཤེས་ཏེ་བསྒོམ་ཟེར་རོ། །དེའི་དུས་སུ་སྤྱོད་པ་ནི་ཤ་ལྔ་
བདུད་རྩི་ལྔ་བསྟེན་ནམ། ལས་ཀྱི་ཕྱག་རྒྱ་ལ་བརྟེན་ནས་ཤིན་ཏུ་གསངས་ནས་
སྤྱོད་པ་དེའོ། །དེ་གཉིས་ལ་འདི་བསྒོམ་པ་སྔོན་དུ་ཕྱུང་ནས་སྤྱོད་པ་གསང་བའི་
གསང་སྤྱོད་བྱ་བའོ། །དེ་ཡང་གནས་ཁང་གཅིག་ཏུ་སྟན་བདེ་བ་ལ་འདུག་སྟེ་ཕྱག་
རྒྱ་མ་མ་རྙེད་ཀྱི་བར་དུ་ལས་ཀྱི་ཕྱག་རྒྱ་གཏུམ་མོའམ་སྒྱུ་ལུས་སམ་འོད་གསལ་
གང་བསྒོམ་ཡང་རྫོགས་རིམ་རིམ་པ་ལྔ་ལྡན་གྱི་རྫོགས་རིམ་ཟླ་བ་གཅིག་བསྒོམ་
པའོ། །
ད་ནི་གསུམ་པ་སྤྱོད་པ་བྱ་བ་ནི་གནས་པ་རྙེད་འགྱུར་སྔགས་པ་ནི་ཟླ་བ་
གཅིག་པོ་དེ་གསང་སྒྲུབ་རྫོགས་རིམ་དེ་བསྒོམས་པས་ལུང་སྟོན་འབྱུང་སྟེ། དེ་
ཡང་རྣལ་འབྱོར་མ་སྟེ་མཁའ་འགྲོ་མའམ་ཡི་དམ་ལྷས་ལུང་བསྟན་པར་བྱ་སྟེ།
ཡུལ་འདི་སྐད་བྱ་བ་ན་ཕྱག་རྒྱ་ཆེ་གེ་མོ་ཁྱེར་ནི། ཡུལ་དབུ་རུ་སྙེ་ཐང་ལྟ་བུ་ན་ཕ་
འདི་སྐད་ཅེས་བྱ་བ་ལ་བུ་མོ་འདི་སྐད་ཅེས་བྱ་བ་ཡོད་ཀྱིས་དེ་ཁྱེར་ལ་སེམས་ཅན་
ཐམས་ཅད་ཀྱི་དོན་གྱིས་ཤིག་ཀྱི་རྡོ་རྗེ་འཛིན་པ་ཞེས་བོས་ནས་སོ། །དེ་ལྟ་བུ་ལུང་
བསྟན་བྱུང་བ་དང་མཚམས་བཏོན་སྟེ་དབུ་རུ་སྙེ་ཐང་ལྟ་བུར་ཕྱིན་ཏེ་ཕ་འདི་སྐད་
ཅེས་བྱ་བ་ལ་བུ་མོ་འདི་སྐད་ཅེས་བྱ་བ་ཡོད་དམ་ཞེས་དྲིས་པས་ཡོད་ཟེར་རོ། །དེ་
ལྟར་ལུང་བསྟན་པའི་བུད་མེད་དེ་ལ་རྙེད་པ་དེ་ཡང་ཞེས་སོ། །དེ་ངན་པ་ཞིག་མི་
འོང་སྟེ་སྟོང་པ་ཉིད་དང་ལྡན་པའི་རྟགས་སུ་མིག་ཡངས་མ་ཞེས་སོ། །ཐབས་
ཐུགས་རྗེ་ཆེན་པོ་དང་ལྡན་པའི་རྟགས་སུ་མིག་རྩ་ དམར་བའོ། །གཟུགས་ནི་
238 -318



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཟུགས་བཟང་བ། ལང་ཚོས་རྣམ་པར་བརྒྱན་ནི་ལོ་བཅུ་དྲུག་ལས་མི་གཞོན་ཉི་
ཤུ་རྩ་ལྔ་ལས་མི་རྒན་པའོ། །སི་ལ་ནི་ཁྲག་གོ །ག་པུར་ནི་བྱང་ཆུབ་ཀྱི་སེམས་སོ། །
དེ་ཡང་དག་ལྡན་ནི་དེ་གཉིས་ཀྱིས་ལུས་རྒྱས་པའོ། །བྱང་ཆུབ་མཆོག་གི་སེམས་
ཀྱིས་རྒྱུད་ལ་རྣམ་པར་བརྒྱན་པའོ། །
དེ་ལྟ་བུའི་ཕྱག་རྒྱ་མ་དེ་ལ་དགེ་བ་བཅུ་ལས་བརྩམས་ནས་ནི། །དེ་ཡིས་
ཆོས་ནི་རབ་ཏུ་དབྱེ་ཞེས་བྱ་བ་མི་དགེ་བ་བཅུ་སྤྱད་ན་ངན་སོང་རྣམ་པ་གསུམ་དུ་
སྐྱེས་ཏེ་སྡུག་བསྔལ་དང་ཚེའི་ཚད་ནི་འདི་ཙམ་ཡོད་དགེ་བ་བཅུ་སྤྱད་ན་བདེ་འགྲོ་
ལྷ་མིའི་ལུས་ཐོབ་བྱའོ། །དེ་ནས་མི་དགེ་བ་བཅུ་སྤོང་ཞིང་དགེ་བ་བཅུ་དང་ལེན་
གྱིས་འདུག་པ་དང་། དཀོན་མཆོག་གསུམ་ལ་སྐྱབས་སུ་འགྲོ་བ་བྱེད་དུ་གཞུག །
དེའི་དམ་ཚིག་དང་སྡོམ་པ་ཐུབ་པ་དང་ཕ་རོལ་ཏུ་ཕྱིན་པའི་ལུགས་ཀྱིས་སེམས་
བསྐྱེད་བྱའོ། །དེ་ནས་བུད་མེད་དེ་ལ་ཁྱོད་དེ་ག་བཞིན་དུ་འཁོར་བའི་ཆོས་ལ་
འཇིགས་ན་ཧེ་བཛྲའི་དཀྱིལ་འཁོར་དུ་ཞུགས་དམ་ཚིག་དང་སྡོམ་པ་མནོས་ཏེ་
ཐབས་བསྐྱེད་རྫོགས་གཉིས་པོ་བསྒོམས་ན་ཚེ་འདི་ལ་སངས་རྒྱ་བའི་ཐབས་ཡོད་
བྱས་ན། དེར་མོ་ན་རེ་ཐབས་དེ་བདག་ལ་ཅིས་ཀྱང་ཞུ་འཚལ་ཟེར་ན་གདོད་
བདག་རང་གི་དགོན་པར་ཁྲིད་དེ་དབང་བསྐུར། དེ་ནས་མོ་ལ་ལྷའི་སྐུའི་བསྐྱེད་
རིམ་བསྒོམ་དུ་བཅུག་པའི་དུས་སུ་ལྷའི་གཟུགས་ཀྱིས་སེམས་དང་ནི་ཞེས་པ་མོ་
ཡང་ དགྱེས་ པ་རྡོ་ རྗེ་བསྒོམ་ ལ་ བདག་ ཀྱང་ དགྱེས་པ་རྡོ་རྗེ་བསྒོམ་ལ་ལྷའི་
གཟུགས་ཀྱང་གཅིག་གོ །དམ་ཚིག་སེམས་ཀྱང་གཅིག་པ་ནི་མོ་ཡང་དགྱེས་པ་རྡོ་
རྗེའི་བཟའ་བའི་དམ་ཚིག་དང་བསྲུང་བའི་དམ་ཚིག་བསྲུང་ལ་བདག་ཀྱང་བསྲུང་
བས་ནའོ། །དེར་ཕྱག་རྒྱ་མ་ཁྲིད་ལ་ལུས་ཚར་གཅད་པའི་དོན་དུ་སྤྱོད་པ་བྱ་སྟེ་དེ་
238 -319



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཡང་དུས་ནི་ཟླ་བ་གཅིག་གོ །དེ་ལྟར་ཟླ་བ་གཅིག་ཏུ་སྤྱོད་པ་བྱས་པས་སྐལ་པ་
དང་ལྡན་པར་འབྲས་བུའོ། །དེ་འགྲུབ་པར་འགྱུར་བ་འདི་ལ་ཐེ་ཚོམ་མེད་དོ། །
མཆོག་ཐོབ་པའི་བུད་མེད་གང་ནི་ལུང་བསྟན་པའི་བུད་མེད་དེའོ། །རྟོག་པ་ཐམས་
ཅད་ཡང་དག་སྤངས་པ་གཅིག་འོང་བའོ། །འདི་སྒྲུབ་པ་པོ་དེ་རང་ཡང་རང་གི་
ཡོན་ཏན་གཞན་ལ་མི་ངོམ་པ་དང་
། གཞན་གྱི་ཡོན་ཏན་ལ་ཅོ་མི་འབྲུ་བ་དང་
།
ཞེན་ པ་ཏིལ་གྱི་ཕུབ་མ་ཙམ་ཡང་མེད་པ་དང་
། ཡོན་ཏན་དེ་གསུམ་དང་ལྡན་པ་
ཞིག་ཡིན་ནོ། །
དེ་ཡང་རང་གི་ཡོན་ཏན་གཞན་ལ་མི་ངོམ་པ་ནི། ངས་ཆོས་འདི་ཤེས་འདི་
ཤེས་ཟེར་ཞིང་ངོམ་པ་དེ་ནི་ང་རྒྱལ་ཡོད་པའི་རྟགས་ཡིན་པས་དེ་སྤང་ངོ༌
། །གཞན་
གྱི་ཡོན་ཏན་ལ་ཅོ་འབྲུ་བ་ནི། རང་གི་གདམས་ངག་ལ་ཐེ་ཚོམ་ཟ་ན་གཞན་དག་
གི་དགྱེས་རྡོར་མཁན་པོ་ལ་འདིའི་ཐད་ཀར་ཁྱོད་ཇི་ལྟར་འདོད་དྲིས་ཏེ་ཁོས་འདི་
ལྟར་འདོད་ཟེར་བ་དེ་དང་རང་རེའི་གདམས་ངག་དང་བསྲེས་ནས་ཉམས་སུ་ལེན་
པ་དེས་མི་འོང་སྟེ། རང་གི་བླ་མའི་གན་དུ་སྒྲོ་འདོག་ལེགས་པར་བཅད་ནས་དེ་
ནས་ཕྱིས་སུ་ན་མཁས་ཟེར་ཀྱང་ང་རང་ལས་ལྷག་པའི་གདམས་ངག་ལྷག་པ་སུ་
ལ་ཡང་མེད་སྙམ་པ་དགོས་ཏེ། གཞན་ལ་འདྲི་ན་ཐེ་ཚོམ་ཡོད་པའི་རྟགས་སོ། །
ཞེན་པ་ཏིལ་གྱི་ཕུབ་མ་ཙམ་ཡང་མེད་པ་ནི་དངོས་པོ་གང་ལ་ཡང་ཞེན་ཆགས་མི་
བྱེད་པའོ། །ཞེན་ཆགས་བྱུང་ན་འདོད་ཆགས་ཡོད་པའི་རྟགས་ཡིན་ཏེ། དོན་ལ་དེ་
གསུམ་དང་བྲལ་བ་ཞིག་དགོས་པའོ། །
འོ་ན་དེ་ལྟར་བསྒོམས་ཀྱང་ལུང་བསྟན་པ་མ་བྱུང་ན་བྱས་པ་ལ་ཡང་ན་
བདག་གི་ནུས་པ་ཡིས་ཞེས་པ། ད་བདག་ལ་ནུས་པ་ཡོད་པ་ཡིན་པས་ལྷ་དང་ནི་
238 --320



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལྷའི་བུ་མོ་དང་ལྷ་མ་ཡིན་གྱི་བུ་མོ་དང་གནོད་སྦྱིན་གྱི་བུ་མོ་དང་། །མིའམ་ཅིའི་བུ་
མོ་དང་
། ཕྱག་རྒྱ་ནི་ཕྱག་རྒྱ་མ་དེ་རྣམས་ནུས་པས་བཀུག་ལ། རབ་ཏུ་བརྟགས་ནི་
གོང་གི་དགེ་བ་བཅུ་ལས་བརྩམས་ནས་ནི་ཞེས་པ་ལ་སོགས་པའི་ཚིག་བཞི་པོ་
འདི་ལ་ཡང་སྦྱར་ཏེ་ཆོས་བཤད་པ་དང་དབང་བསྐུར་བ་ལ་སོགས་པ་བྱེད་དགོས་
པའོ། །དེ་ཡང་ཁྱེར་བ་ནི་བཀུག་པའི་ཕྱག་རྒྱ་མ་དེ་ཁྱེར་ལ་སྤྱོད་པ་བྱ་བའོ། །དེ་
ཡང་གདམས་པ་བསྟན་པ་ནི་བདག་གི་དཀྱིལ་འཁོར་བ་ནི་མི་ཁོམ་པའི་གནས་
བརྒྱད་སྤངས་པའི་དལ་འབྱོར་གྱི་དུས་དགྱེས་པ་རྡོ་རྗེ་དེ་མངོན་དུ་ཐོབ་པར་བྱ་
བའི་ཕྱིར་སྤྱོད་པ་བྱའོ། །སྤྱོད་པ་བྱ་ལུགས་གང་བཤད་ནི་བརྟག་པ་དང་པོའི་ལེའུ་
དྲུག་པར་རོ། །འཇིགས་པའི་གཟུགས་ཅན་ནི་གོང་ལེའུ་དྲུག་པར་གཅེར་བུར་ཕུད་
ལུས་ལ་ཐལ་ཆེན་གྱིས་བྱུགས་རུས་པའི་རྒྱན་གྱིས་བརྒྱན་ཐོད་པ་དང་ཌ་མ་རུ་དང་
ཁ་ཊཾ་ག་ཁྱེར་བའོ། །སྤྱོད་པ་ལོངས་སྤྱོད་ཕྱིར་མ་གསུང་ནི་འཇིག་རྟེན་གྱི་བཟའ་
བཏུང་རེ་བའི་ཆེད་དུ་མི་བྱེད་པའོ། །འོ་ན་གང་གི་དོན་དུ་བྱ་ན་ཡིད་ནི་བརྟན་ནམ་
གཡོའམ་ཅི་ཞེས་པ་སེམས་མི་གནས་པ་གནས་པ་ལ་བསྒོམ། གནས་པ་བརྟན་པ་
ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་པ་བྱའོ། །
རང་གི་སེམས་ནི་སོ་སོར་བརྟག་ནི་ཕྱག་རྒྱ་ཆེན་པོ་བསྒྲུབ་ངེས་སྙམ་པས་སྤྱོད་པ་བྱ་
བའོ། །རྡོ་རྗེ་སྙིང་པོས་གསོལ་པ་ཞེས་པ་ལ་སོགས་པ་འདི་རྣམས་ཀྱིས་ནི་སྤྱོད་
བྱེད་པའི་དུས་སུ་ཕྱག་རྒྱ་མ་གཅིག་དགོས་པར་འདུག་ནས་བརྟག་པ་དང་པོའི་
ལེའུ་བརྒྱད་པར་བསྟན་པའི་བདག་མེད་མའི་རྣལ་འབྱོར་མ་གཅིག་གིས་ཕྱག་རྒྱ་
མ་ཁྲིད་ནས་བུད་མེད་གཉིས་ཀྱི་སྤྱོད་པ་ཇི་ལྟར་བྱེད་ན་ཞེས་དྲིས་པ་ཡིན་ཏེ་དེ་
ཡང་སྒྲུབ་པ་པོ་བདག་མེད་རྣལ་འབྱོར་ལྡན་པ་ནི་ལྷ་མོ་བཅོ་ལྔ་བསྒོམ་པ་ཡིས།
238 -321



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རང་བདག་མེད་མར་བསྒོམ་པའི་ཕྱག་རྒྱ་ཉིད་ཅེས་པ་ཇི་ལྟར་བརྗོད། ཕྱག་རྒྱ་ནི་
རང་བདག་མེད་མར་བསྒོམས་པ་དང་ཕྱག་རྒྱ་ནི་ཕྱག་རྒྱའི་བཙལ་བ་གཉིས་དག་
གིས། ཕྱག་རྒྱ་ཆེན་པོའི་དངོས་གྲུབ་ཇི་ལྟར་ཐོབ་པར་འགྱུར་ཞེས་དྲིས་པའོ། །
དེ་ལས་བཅོམ་ལྡན་འདས་ཀྱི་བཀའ་སྩལ་པ་ནི། བུད་མེད་གཟུགས་ནི་
སྤངས་ནས་གཞན་ནི་བུད་མེད་ཀྱི་གཟུགས་དེ་བསྒྱུར་ནས་བཅོམ་ལྡན་འདས་སུ་
བསྒྱུར་བའོ། །དེ་ཡང་བསྒྱུར་ལུགས་ནི་ནུ་མ་སྤངས་པས་བོ་ལར་འགྱུར། ཀ་ཀོ་ལ་
དབུས་ནི་བྷ་གའི་དབུས་སུ་ཡང་དག་གནས་པ་པད་མའི་འགྲམ་གཉིས་ནི་དྲིལ་བུ་
ཉིད་དུ་འགྱུར་ཏེ་འབྲས་བུའོ། །ཟེ་འབྲུ་ནི་བོ་ལ་སྟེ་རྡོ་རྗེའི་བུམ་པ་ཅན་དུ་འགྱུར་
ཏེ་དེ་ལྟར་བསྒྱུར་རོ། །ལྷག་མ་བདག་ཉིད་ཆེན་པོ་ནི་ཧེ་རུ་ཀར་རོ། །དགའ་ཆེན་
ཧེ་རུ་ཀའི་གཟུགས་ནི་ཐབས་བདེ་བ་ཆེན་པོའི་རང་བཞིན་ནོ། །རང་གི་ལུས་ངག་
ཡིད་གསུམ་པོ་དེ་ཧེ་རུ་ཀར་སྦྱོར་སྐྱེས་བུ་ཉིད་དུ་གནས་ཏེ་དེ་ཡང་ཏིང་ངེ་འཛིན་ལ་
བརྟན་པ་ཐོབ་པས་ཚེགས་སམ་འབད་པ་མེད་པར་སྐྱེས་བུར་འགྱུར་ཞེས་པའོ། །
དེ་ལྟར་བསྒྱུར་བར་མི་ནུས་སོ་ཞེ་ན་ཏིང་ངེ་འཛིན་ལ་བརྟན་ཞིང་གསལ་བར་ནུས་
པའི་རྣལ་འབྱོར་པས། དེ་ཕྱིར་ནི་རྟེན་བསྒྱུར་བས་ཕྱག་རྒྱའི་དངོས་གྲུབ་ཐོབ་པར་
འགྱུར་ཞེའོ། །དེ་ལ་རྒོལ་ཏེ་ཐབས་ཤེས་རབ་གཉིས་མེད་ཀྱིས་སངས་རྒྱ་བ་ཡིན་
པ་ལ་འདིར་ཤེས་རབ་འབྱུང་ནས་ཐབས་སུ་འགྲོ་ཞིང་འདུག་པས་ཡ་བྲལ་ལོ་ཞེ་
ན་ཞེས་པ་ལ། ལན་ནི་སྐྱེ་ཞིང་རང་འདོད་ཐོག་ཡིན་པར་བསྟན་པ་ནི། ཆགས་དང་
ཞེས་པ་ཧེ་རུ་ཀའོ། །འཇིག་པ་ནི་བདག་མེད་མའི་གཟུགས་འཇིག་པ་དག་གིས་
ཀྱང་ཐབས་དང་ཤེས་རབ་གཉིས་ལ་གནོད་པར་མི་འགྱུར་ཏེ་དམ་བཅའ་བའོ། །
གཏན་ཚིག་ནི་གང་གི་ཕྱིར་གནོད་པར་མི་འགྱུར་ཞེ་ན། ཐབས་ནི་འབྱུང་བ་ཉིད་
238 -322



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཞེས་པ་འབྱུང་གི་འདུག་པ་དེ་རང་ཐབས་ཡིན། འཇིག་པ་ཤེས་རབ་སྲིད་མཐར་
བྱེད་ནི་འཇིག་གིན་འདུག་པ་དེ་རང་ཤེས་རབ་ཡིན་ཏེ་སྟོང་ཉིད་དུ་གནས་པའོ། །
སྟོང་པ་ཉིད་ལ་ནི་ཆགས་པ་མེད་དེ། ལ་ལ་འཇིག་པས་འཇིག་པར་འགྱུར་ནི་
འཇིག་ཅིང་ཤི་བ་ཐམས་ཅད་ནི་ཤེས་རབ་ཡིན་ལ། འཇིག་པ་དངོས་མེད་ཟག་པ་
མེད་ནི་དོན་ལ་སྐྱེ་བ་ཐམས་ཅད་ནི་ཐབས་སུ་བྱུང་བས་དོན་ལ་སྐྱེ་འཇིག་ཏུ་བྱུང་
རང་ཐབས་ཤེས་རབ་ལས་མ་འདས་པས་འདི་ཚོ་ནི་ཐབས་ལ་འདི་ཚོ་ནི་ཤེས་རབ་
ཡིན་བྱ་བའི་ཐང་ཆད་པ་མེད་དོ། །དེ་ཡན་ཆད་དུ་བསྐྱེད་རིམ་ཟླ་བ་གཅིག་རྫོགས་
རིམ་ཟླ་བ་གཅིག་དང་གཉིས་ལུང་བསྟན་པ་འབྱུང་པའམ་ནུས་པས་བཀུག་པའི་
བུད་མེད་དང་གཉིས་སྤྱོད་པ་ཟླ་བ་གཅིག་བྱ་བ་དང་ཟླ་བ་གསུམ་སོང་ངོ་
། །
ད་ནི་བཞི་པ་སྤྲོ་བསྡུ་བྱ་སྟེ་འབྲས་བུ་སངས་རྒྱས་ཐོབ་པར་བསྟན་པ་ནི་
སྤྱོད་པ་ལས་ལོག་ནས་ཕྱག་རྒྱ་མ་ལ་ཡོན་ཕུལ་ལ་མོ་རང་ཡུལ་དུ་བཏང་སྟེ་དེ་ནས་
བདག་ཉིད་སྒྲུབ་ཁང་ཞིག་གི་ནང་དུ་སྟན་བདེ་བ་ཞིག་ལ་བསྡད་དེ་སྒྲུབ་པ་ཞག་
བདུན་བྱ་བ་ནི་བསྐྱེད་པའི་རིམ་པའི་རྣལ་འབྱོར་གྱིས་གནས་ཏེ་རིགས་པ་བརྟུལ་
ཞུགས་མཐར་ཕྱིན་པ་ཞིག་གིས་ཡིད་དམ་ལྷའི་བསྐྱེད་རིམ་སྐད་ཅིག་གིས་བསྐྱེད་
དེ་སྤྲོས་པ་བསྒོམ་པ་ནི་ཡི་དམ་ལྷའི་སྤྲོ་བསྡུ་ཞག་གཅིག་བྱ། སྤྲོས་པ་ནི་ཡི་དམ་
ལྷའི་སྤྲོ་བསྡུ་རྣམས་ཀྱང་རྨི་ལམ་གྱི་རྣམ་པ་ལྟར་བྱ། ཇི་ལྟར་སྒྱུ་མ་ལྟར་བྱ་སྣང་ལ་
རང་བཞིན་མེད་པར་སྤྲོ་བསྡུ་བྱ། རྨི་ལམ་ལྟར་བྱ། ཇི་ལྟར་བར་མ་སྲིད་ཡིན
ཞེས་པ་བར་དོ་ལྟ་བུ་སྤྲོ་བསྡུ་བྱ། རྟག་ཏུ་ནི་དུས་རྒྱུན་དུ། གོམས་པ་ནི་ལམ་གྱི་
དུས་སུ་གོམས་པའི་སྦྱོར་བ་ཡིས་དཀྱིལ་འཁོར་ཉིད་ནི་ཞེས་པ་ཡིད་དམ་ལྷའིའོ། །
དེ་བཞིན་འདོད་ནི་སྒྱུ་མའི་རྣམ་པའམ་རྨི་ལམ་གྱི་རྣམ་པ་ལྟར་འདོད་པའོ། །སྒྱུ་མ་
238 -323



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལྟར་ཤེས་པ་དེ་དག་གི་བྱིན་རླབས་ཡིན་ན། ཕྱག་རྒྱ་ཆེན་པོ་དབང་བསྐུར་བར་ཇི་
ལྟར་ཤེས་པ་ནི་དབང་བཞི་གསུམ་གྱི་དུས་སུའོ། །བདེ་བ་ཆེན་པོ་ནི་བདེ་སྟོང་
དབྱེར་མེད་དུ་རྟོགས་པའོ། །
དེ་ནི་དབང་བཞི་གསུམ་དུ་གཏན་ལ་ཕབ་པ་བདེ་སྟོང་དབྱེར་མེད་དེའི་
བྱིན་རླབས་ལས་དཀྱིལ་འཁོར་སྒྱུ་མ་ལྟ་བུ་ལ་སོགས་པ་ཤེས་པར་བྱའོ། །དབང་
བཞི་གསུམ་དུ་གཏན་ལ་ཕབ་པའི་བདེ་སྟོང་མ་གཏོགས་པ་གཞན་ལས་དཀྱིལ་
འཁོར་སྒྱུ་མ་ལ་སོགས་པ་འབྱུང་བ་དེ་མེད་དོ། །དེ་ལྟར་ཞག་གཅིག་ཡི་དམ་ལྷའི་
སྐུའི་སྤྲོ་བསྡུ་བྱས་ནས་ཞག་གཉིས་པ་ལ་བདེ་བ་གནག་ཅིང་ནི་མི་བསྐྱོད་པའི་སྐུ་
སྤྲོ་བསྡུ་བྱའོ། །བདེ་བ་སེར་ནི་ཞག་གསུམ་པ་ལ་རིན་ཆེན་འབྱུང་ལྡན་གྱི་སྐུ་སྤྲོ་
བསྡུ་བྱ། བདེ་བ་དམར་ཞིང་ནི་ཞག་བཞི་པ་ལ་སྣང་བ་མཐའ་ཡས་ཀྱི་སྐུ་སྤྲོ་བསྡུ་
བྱ། བདེ་བ་དཀར་ནི་ཞག་ལྔ་པ་ལ་རྣམ་པར་སྣང་མཛད་ཀྱི་སྐུ་སྤྲོ་བསྡུ་བྱ། བདེ་བ་
ལྗང་གུ་ནི་ཞག་དྲུག་པ་ལ་དོན་ཡོད་གྲུབ་པའི་སྐུ་སྤྲོ་བསྡུ་བྱ། བདེ་བ་སྔོ་ནི་ཞག་
བདུན་པ་ལ་རྡོ་རྗེ་འཆང་གི་སྐུ་སྤྲོ་བསྡུ་བྱའོ། །བདེ་བ་རྒྱུ་བ་ནི་ལྷའོ། །མི་རྒྱུ་བ་ནི་
ཞལ་ཡས་ཁང་ངོ༌
། །བདེ་བ་ཤེས་རབ་ནི་དེ་རྣམས་ཀྱི་ཡུམ་བདག་མེད་མ་དང་
སྒྲོལ་མ་ལ་སོགས་པའོ། །བདེ་བ་ཐབས་ནི་མི་བསྐྱོད་པ་ལ་སོགས་པའོ། །དེ་
བཞིན་ནི་ཀུན་ཏུ་རུ་སྐྱེས་བདེ་བ་ནི་དབང་གི་དུས་ཀྱི་བདེ་བའི་ཉམས་དེས་ཐམས་
ཅད་ལ་རྒྱས་ཐེབས་པའོ། །བདེ་བ་དེས་དངོས་པོ་ནི་ལུས་བདེ་བ། དངོས་མེད་ནི་
སེམས་བདེ་བའོ། །རྡོ་རྗེ་ནི་སྟོང་པ། སེམས་དཔའ་ནི་རིག་པ་དོན་ལ་རིག་སྟོང་གི་
ངོ་བོར་བདེ་བར་བརྗོད་ཞེས་སོ། །དེ་ལྟར་སྒྲུབ་པ་ཞག་བདུན་པོ་དེ་ནི་སྤྲུལ་པའི་
སྐུའི་ས་བོན་བཞག་པའོ། །དེ་རྣམས་སྤྲོ་བསྡུ་དེ་རྣམས་རང་གི་ལུས་ལ་བསྡུས་
གཞལ་ཡ་
238 --324



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལུས་དེ་མེ་ལོང་ལ་ཧས་བཏབ་པ་དང་འདྲ་བར་འོད་གསལ་སྟོང་པ་ཆོས་སྐུར་
བཏང་བ་དེ་ལ་སྤྲོ་བ་ཉིད་ནི་སྤྲོས་མེད་བྱེད་ཅེས་སོ། །དེ་ལྟར་སྟོང་པ་ཆོས་ཀྱི་སྐུ།
བདེ་བ་ལོངས་སྤྱོད་རྫོགས་པའི་སྐུ། གསལ་བ་སྤྲུལ་པའི་སྐུ། དེ་རྣམས་ཐ་མི་དད་
པ་བདེ་བ་ཆེན་པོའི་སྐུ་ཐོབ་པའོ། །དེ་ལྟར་ཐོབ་ན་སེམས་ཅན་གྱི་དོན་ཇི་ལྟར་
འབྱུང་ན། དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དེ་ལ་རྣམ་རྟོག་མེད་ཀྱང་
དགོས་འདོད་ཐམས་ཅད་འབྱུང་བ་དེ་དང་འདྲ་བར་བདེ་བ་ཆེན་པོའི་སྐུ་ཐོབ་ནས་
གདུལ་བྱ་ཞེ་སྡང་ཅན་ལ་མི་བསྐྱོད་པའི་སྐུར་སྟོན་པ་ལ་སོགས་པ་འབྱུང་ངོ༌
། །
གལ་ཏེ་གོང་བཞིན་དུ་ཞག་བདུན་བྱས་ཀྱང་སངས་མ་རྒྱས་ན་ད་རུང་དུ་རྣམ་པར་
རྟོག་པ་ཡོད་པ་ཡིན་པས་དོན་དམ་གྱི་ལྷ་ལ་དོན་དམ་གྱི་ཕུར་པ་བརྡེག་ཅེས་བྱ་བ་
ནི་ལྷ་གནད་ལ་བོར་བའི་ཆོ་ག་གུར་གྱི་ལེའུ་གཉིས་པ་དང་དགུ་པ་བཞིན་བྱ། དེ་
ནས་གདོད་སྒྲུབ་པ་ཞག་བདུན་བསྐྱངས་པས་ངེས་པར་སངས་རྒྱའོ། །
ད་ནི་དོན་ལྔ་པ་དེ་ལ་བརྩད་པའི་སྐྱོན་སྤང་བའོ། །དེ་ལ་དྲི་བ་དང་ལན་
ལས་དང་པོར་དྲི་བ་ནི་རྡོ་རྗེ་སྙིང་པོས་གསོལ་པ་ཞེས་གོང་གི་དཀྱིལ་འཁོར་ལ་
སོགས་པ་སྣང་ལ་རང་བཞིན་མེད་པར་ཤེས་པ་དེ་ཡང་དབང་བཞི་གསུམ་གྱི་དུས་
ཀྱི་ཕྱག་རྒྱ་ཆེན་པོའི་ཉམས་ཀྱིས་བདེ་སྟོང་དུ་འབྱུང་ཞེས་གསུངས་པས་འོ་ན་
བསྐྱེད་རིམ་ལྷའི་སྐུ་དེ་བསྒོམ་པ་ལ་དགོས་པ་ཅི་ཡོད་ཞེས་འདྲི་བ་སྟེ། རྫོགས་པའི་
རིམ་པའི་རྣལ་འབྱོར་འདི་རོ་བདེ་བ་དང་བདེ་ཆེན་དུ་བརྗོད་ཅེས་ཏེ་བདེ་སྟོང་
དབྱེར་མེད་པའོ། །རྫོགས་པའི་བསྒོམ་པ་མེད་པ་ནི་བདེ་སྟོང་གི་དོན་དེ་མེད་པར་
སོང་ན། བསྐྱེད་པ་ཡིས་ནི་ཅི་ཞིག་འཚལ་ཏེ་ལྷའི་སྐུའི་རྣམ་རྟོག་དེ་བསྒོམས་པ་ལ་
དགོས་པ་ཅི་ཡོད་ཅེས་འདྲི་བའོ། །
238 -325



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ད་ནི་ལན་ནོ། །དེ་ལ་བཞི་ལས་དང་པོ་ངོ་མཚར་བ་སྔོན་དུ་འགྲོ་བའི་
བསྐྱེད་རིམ་མེད་ན་འགྲུབ་པར་འབྱུང་བ་དཔེའི་དོན་གྱིས་བསྟན་པ་ནི། བཅོམ་
ལྡན་འདས་ཀྱི་བཀའ་སྩལ་པ། ཨེ་མ་ཧོ་ནི་ངོ་མཚར་བ་བྱང་ཆུབ་སེམས་དཔའ་
ཆེན་པོ་ཞེས་བོས་ནས། རྫོགས་པའི་རིམ་པ་ལ་དད་པའི་ཤུགས་ཀྱིས་བསྐྱེད་པའི་
རིམ་པ་སྟེ་རབ་ཏུ་ཉམས་པས་དོན་ལ་བདེན་པ་ཡ་བྲལ་དུ་སོང་བའོ། །ལུས་ཀྱི་
དངོས་མེད་ནི་བསྐྱེད་རིམ་གྱི་ལྷའི་སྐུའི་ལུས་དེ་མེད་པར་གང་ལའང་བདེ་སྟེ།
བདེ་བར་སྨྲ་བར་མི་ནུས་ཏེ། ལུས་ཤེས་ན་རྩའི་གནས་ལུགས་ཤེས། དེས་རྩ་
མདུད་ཤེས་དེ་ཤེས་ན་ཕ་མའི་ཁུ་ཁྲག་གི་ཐིག་ལེའི་བཞུགས་ས་ཤེས་དེ་ཤེས་ན་
སེམས་ཀྱི་རྒྱལ་པོའི་བཞུགས་ས་ཤེས། དེ་བསྒོམས་ན་ནི་རྫོགས་རིམ་གྱི་བདེ་སྟོང་
གྱི་དོན་དེ་རྒྱུད་ལ་སྐྱེ་སྟེ། དེས་ན་ལྷའི་སྐུའི་ལུས་དེ་མེད་པར་བདེ་སྟོང་གི་དོན་དུ་
རྒྱུད་ལ་སྐྱེ་བར་མི་འདོད་པས། ཁྱོབ་དང་ནི་དུས་ལྷའི་སྐུ་དེ་ཁྱབ་བྱའོ། །རྫོགས་
པའི་ རིམ་པའི་ཟབ་མོའི་དོན་དེ་ཁྱབ་བྱེད་ཀྱི་ཚུལ་གྱིས་ནི་བདེ་བ་དེ་འགྲོ་བ་
ཐམས་ཅད་ལ་ཁྱབ་པ་ཉིད་དམ་དེའི་ཕྱིར་ན་ཁྱབ་བྱ་ལྷའི་སྐུ་དེ་ལོག་ནས་ཁྱབ་
བྱེད་བདེ་སྟོང་དེ་ལྡོག་པའོ། །དེ་ཡང་དཔེ་ནི་ཇི་ལྟར་མེ་ཏོག་གི་ཨུཏྤལ་ལའོ། །དེ་
ལ་གནས་པའི་དྲི་ནི་མེ་ཏོག་དངོས་མེད་ནི་དེའི་དྲི་དེ་ཤེས་པར་མི་འགྱུར་རོ། །དཔེ་
དེ་བཞིན་དུ་གཟུགས་ལ་སོགས་པའི་ལུས་ཀྱི་དངོས་པོ་དེ་མེད་པའི་བདེ་བ་ཉིད་
ཀྱང་དམིགས་པར་མི་འགྱུར་ཏེ་རྫོགས་པའི་རིམ་པའི་ཉམས་མི་སྐྱེ་ཞེས་པའོ། །
ད་ནི་གཉིས་པ་དེ་ཡང་ཐ་དད་པ་མིན་ཏེ་དངོས་པོ་དང་དངོས་པོ་མེད་པ་
ཐམས་ཅད་བདེ་སྟོང་གཉིས་མེད་ལས་མ་འདས་པར་བསྟན་པ་ནི་བསྐྱེད་རིམ་
ལོགས་ཤིག །རྫོགས་རིམ་ལོགས་ཤིག་མ་ཡིན་ཏེ། ཐམས་ཅད་ལྷན་ཅིག་སྐྱེས་
238-326



དཔལ་དགྱེས་པ་རྡོ་རྗེའི་བཤདོ་འབུམ་ནོར་བུའི་སྒྲོན་མེ།
པའི་ཡེ་ཤེས་ལས་མ་འདས་པར་བསྟན་པ་ནི་དངོས་པོར་བྱུང་པ་ཡང་ལྷན་ཅིག་
སྐྱེས་པའི་ཡེ་ཤེས་དངོས་མེད་ཀྱང་ང་ནི་དངོས་མེད་དུ་འབྱུང་པ་ལྷན་ཅིག་སྐྱེས་
པའི་ཡེ་ཤེས་རང་ཡིན་དངོས་པོ་དེ་ཡང་རང་རྒྱུད་པ་མ་ཡིན་ཏེ་ལྷན་ཅིག་སྐྱེས་པའི་
ཡེ་ཤེས་སུ་སངས་རྒྱས་ཞེས་བྱ་བ་ཡང་རང་ཡིན་ནོ། །འོ་ན་དེ་གང་ཟག་ཐམས་
ཅད་ཀྱིས་རྟོགས་སམ་ཞེ་ན་བྱས་པ་ལ། གང་ཞིག་ལེ་ལོས་བསྣན་པ་ནི་ཕྱི་རོལ་གྱི་
བྱ་བ་ལ་དགའ་བའོ། །
རྨོངས་པ་ནི་རྫོགས་པའི་རིམ་པའི་ཐབས་ཟབ་མོ་ལ་རྨོངས་པ་ནི། ང་མི་
ཤེས་པ་ལྷན་ཅིག་སྐྱེས་པའི་ཡེ་ཤེས་སོ། །འོ་ན་ལྷན་ཅིག་སྐྱེས་པའི་ཡེ་ཤེས་དེ་
ཐབས་གང་ལ་བརྟེན་ནས་རྟོགས་པར་འགྱུར་ཞེ་ན། རྡོ་ རྗེ་བཙུན་མོ་ བྷ་གའི་
ཚིགས་བཅད་གཅིག་གིས་དེ་རྟོགས་པའི་ཐབས་སྟོན་པ་སྟེ་དེ་ཡང་ཆགས་ཅན་
ལས་ ཀྱི་ཕྱག་རྒྱ་ལ་བརྟེན་པའི་དབང་དུ་བྱས་པ་དང༌
། ཆགས་བྲལ་རང་ལུས་
ཐབས་ལྡན་ལ་བརྟེན་པ་གཉིས་ལས། དང་པོ་ཆགས་ཅན་གྱི་དབང་དུ་བྱས་ན་རྡོ་
རྗེ་བཙུན་མོའི་བྷ་ག་ནི་ལས་ཀྱི་ཕྱག་རྒྱའི་པད་མའོ། །དེའི་དབྱིབས་ནི་ཨེའི་རྣམ་
པའི་ཆ་བྱད་གཟུགས་ཞེས་པ་སྟེ་གྲུ་གསུམ་མོ། །དེ་ལ་བརྟེན་ནས་བསྒོམས་པས་
རྣམ་རྟོག་ཐམས་ཅད་འགགས་པས་ན་སངས་རྒྱས། དགོས་འདོད་འབྱུང་བ་རིན་
ཆེན་རྡོ་རྗེ་དང་པད་མ་ཁ་སྦྱར་བས་ཟ་མ་ཏོག །བདེ་བ་ཅན་ནི་བདེ་སྟོང་གཉིས་སུ་
མེད་པའི་དོན་དེ་གནས་དེ་ན་རྟག་ཏུ་བཞུགས་ཞེས་པའོ། །ཆགས་བྲལ་རབ་ཏུ་
བྱུང་པའི་དགེ་སློང་མ་ཚངས་པར་སྤྱོད་པའི་དགེ་བསྙེན་གཅིག་གིས་བསྒོམ་པའི་
དབང་དུ་བྱས་ན་རྡོ་རྗེ་བཙུན་པོའི་བྷ་ག་ནི་ལྟེ་བའི་རྩ་མདུད་གྲུ་གསུམ་མོ། །དེའི་
དབྱིབས་ནི་ཨེའི་རྣམ་པའི་ཆ་བྱད་དོ། །སངས་རྒྱས་རིན་ཆེན་ནི་གོང་དང་འདྲའོ། །
238 -327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཟ་མ་ཏོག་ལྟེ་བ་དང་སྤྱི་བོ་ལ་ཁ་སྦྱར་བའོ། །བདེ་བ་ཅན་དེ་ན་རྟག་ཏུ་བཞུགས་
ཞེས་པའོ། །དེར་རྟོགས་པའི་ལྷན་ཅིག་སྐྱེས་པའི་ཡེ་ཤེས་དེ་བཤད་པ་ནི། འཆད་
པར་འགྱུར་བའི་ལྷན་ཅིག་སྐྱེས་པའི་ཡེ་ཤེས་ང་རང་ཡིན། ཆོས་སུ་བྱུང་པ་ཡང་ང་
རང་ཡིན། རང་གི་ཚོགས་ལྡན་ཉན་པར་འབྱུང་པ་ཡང་ང་
། འཇིག་རྟེན་སྟོན་པར་
བྱུང་པ་ཡང་ངོ་། བསྒྲུབ་བྱ་བྱུང་བ་ཡང་ང་། འཇིག་རྟེན་ཞེས་པ་འཁོར་བའི་ཆོས་
སུ་བྱུང་བ་ཡང་ང་རང་ཡིན། འཇིག་རྟེན་ལས་འདས་པ་མྱ་ངན་ལས་འདས་པར་
བྱུང་བ་ཡང་ང་རང་ཡིན། འོ་ན་ང་དེ་རང་གང་ཡིན་ན། ལྷན་ཅིག་སྐྱེས་དགའི་
བཞིན་ང་ཞེས་པ་བདེ་བ་དང་སྟོང་པ་ལྷན་ཅིག་སྐྱེས་པའི་ཡེ་ཤེས་སོ། །འོ་ན་དེ་
རང་ལུས་དང་གཞན་ལུས་གཉིས་པོ་དེས་དགའ་བའི་གོ་རིམ་གར་གཏོགས་ཞེས་
བྱས་ པ་ལ། མཆོག་མཐའ་ནི་མཆོག་ དགའི་མ་མཐའོ། །དགའ་བྲལ་དང་པོ་ནི་
དགའ་བྲལ་གྱི་ཡ་མཐའོ། །
དེ་གཉིས་ཀྱི་བར་དུ་ལྷན་ཅིག་སྐྱེས་པའི་ཡེ་ཤེས་དེ་རྟོགས་པའི་དཔེ་ནི།
མུན་པ་ལ་ནི་མར་མེ་ལྟར་ཞེས་པ་དཔེར་ན་ཁང་པ་གཅིག་ན་གསེར་གྱི་བུམ་པ་
ཡོད་པ་ཀུན་ལ་ཆ་ཡོད་པ་ལ་མུན་ནག་ཏུ་སོང་ནས་མི་གཅིག་ལ་གསེར་གྱི་བུམ་པ་
ལོང་ལ་ཤོག་དང་བྱས་པའི་ཚེ། མི་དེ་དེ་ལེན་དུ་སོང་པས་བུམ་པ་མ་རྙེད་ཟེར་
ནས་ལོག་ནས་འོང་
། དེ་ནས་སྒྲོན་མེ་གཅིག་བཏེགས་ནས་ཕྱིན་པའི་དུས་སུ་བུམ་
པ་སེར་ཡལ་གྱིས་མཐོང་ནས་འོང་བུམ་པ་རྙེད་པ་དང་སྒྲོན་མེ་ཤི་རུང་མ་ཤི་རུང་
།
དཔེའི་དེ་དང་འདྲ་བར་ཁང་པ་དང་འདྲ་བ་ལུས་ཡིན། གསེར་གྱི་བུམ་པ་དང་འདྲ་
བ་རང་གི་རྒྱུད་ལ་ཟག་པ་མེད་པའི་ཡེ་ཤེས་རང་ཆས་སུ་གནས་པ་ཡིན། མུན་ནག་
དང་འདྲ་བ་རྣམ་པར་རྟོག་པ་ཡིན། སྒྲོན་མེ་དང་འདྲ་བ་བླ་མ་དམ་པའི་ཐབས་ཁྱད་
238 -328



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་ཅན་ལ་བརྟེན་ནས་བསྒོམ་པ་ཡིན་པས་ན་དེ་བཞིན་དུ་ཞེས་སོ། །བུ་ནི་སློབ་
མའོ། །ཡིད་ཆེས་གྱིས་ནི་རང་ལུས་གཞན་ལུས་གཉིས་ཀས་དབང་གི་དུས་སུ་
ཐབས་ལ་བརྟེན་ནས་རྟོགས་པ་ཡིན་པས་ན་དེ་ལ་ཡིད་ཆེས་པར་གྱིས་ཞེས་པའོ། །
འོ་ན་དེ་ལྟར་ན་ཤེས་པ་དེ་ཡང་གང་ལ་བརྟེན་ནས་ཤེས་ན་རང་བཞིན་གནས་
ལུགས་ཀྱི་དབང་དུ་བྱས་ན། བཙུན་མོའི་བྷ་ག་བདེ་བ་ཅན་ནི་རྩིའི་ནང་སྟོང་པར་
ཡོད་པའོ། །
དེའི་ནང་གི་བྱང་ཆུབ་ཀྱི་སེམས་དེ་སྟོང་པའི་སྒོ་ནས་ཆོས་ཀྱི་སྐུ། ཐིག་ལེ་
བདེ་བའི་ངོས་ནས་སྟོན་པ་སུམ་ཅུ་རྩ་གཉིས་མཚན་གཙོ་བོ་དཔེ་བྱད་བརྒྱད་ཅུར་
ལྡན་ཏེ་ལོངས་སྤྱོད་རྫོགས་པའི་སྐུ། ཐིག་ལེ་དེ་ལ་བར་དོ་ཞུགས་ཏེ་ཁ་མིག་དོད་
ནས་མའི་མངལ་ནས་ཕྱིར་བྱུང་པ་ནི་སྤྲུལ་པའི་སྐུའོ། །དེ་ཉིད་ལམ་དུ་བཟློག་ནས་
བསྒོམ་པ་ནི་བཙུན་མོའི་བྷ་ག་བདེ་བ་ཅན་དུ་ནི་རང་ལུས་ཀྱི་དབང་དུ་བྱས་ན་རྩ་
ལྟེ་བའི་རྩ་མདུད་གྲུ་གསུམ་མོ། །གཞན་ལུས་ཀྱི་དབང་དུ་བྱས་ན་ལས་ཀྱི་ཕྱག་
རྒྱའི་ཆོས་འབྱུང་གྲུ་གསུམ་མོ། །དེ་ལ་བརྟེན་ནས་བསྒོམས་ན་ཉམས་མྱོང་དང་
སྟོང་པའི་ངོས་ནས་ཆོས་ཀྱི་སྐུ། ཉམས་མྱོང་དེ་བདེ་བའི་ངོས་ནས་སྟོན་པ་སུམ་ཅུ་
རྩ་གཉིས་མཚན། གཙོ་བོ་དཔེ་བྱད་བརྒྱད་ཅུར་ལྡན་ཞེས་ཏེ་ལོངས་སྤྱོད་རྫོགས་
པའི་སྐུ། ཉམས་མྱོང་དེ་གསལ་བའི་ངོས་ནས་སྤྲུལ་སྐུའོ། །དེ་ལྟར་སྐུ་གསུམ་པོ་དེ་
ཡོང་ལམ་གྱི་དུས་སུ་ཞུ་བ་ཞེས་བྱ་རྣམ་པར་གནས་ཞེས་བྱ་སྟེ་ཀུན་རྫོབ་བྱང་ཆུབ་
ཀྱི་སེམས་སུ་གནས་པའོ། །འོ་ན་ཐིག་ལེ་དེ་མེད་ན་ཅི་སྟོ་ན། དེ་མེད་པས་ན་ཀུན་
རྫོབ་བྱང་ཆུབ་ཀྱི་སེམས་ཀྱི་ཐིག་ལེ་དེ་མེད་ན་བདེ་མེད་འགྱུར་ཞེས་སོ། །བདེ་བ་
མེད་ན་ཅི་སྟེ་ན་བདེ་བ་མེད་ན་དེ་མེད་འགྱུར་ཞེས་ཏེ་སྟོང་པ་མེད་པའོ། །འོ་ན་
238 ---329



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བདེ་བ་དང་སྟོང་པ་དེ་སོ་སོར་སྐྱེའམ་ཞེ་ན། ནུས་པ་མེད་ཕྱིར་ཞེས་པས་སོ་སོར་
སྐྱེ་བའི་ནུས་པ་མེད་དོ། །ལྟོས་དང་བཅས་ཞེས་པ་ཁུ་བ་ཀུན་རྫོབ་བྱང་ཆུབ་ཀྱི་
སེམས་ལ་བརྟེན་ནས་འབྱུང་བའོ། །དེ་ལ་བརྟེན་ནས་སྟོང་པ་འབྱུང་བས་སོ། །
རྫོགས་རིམ་དེ་ལ་བརྟེན་ནས་ལྷའི་རྣལ་འབྱོར་ལས་བདེ་བ་ནི་བསྐྱེད་རིམ་
ལ་བརྟེན་ནས་བདེ་སྟོང་འཆར་ཞེས་པའོ། །དེའི་ཕྱིར་ན་བསྐྱེད་རིམ་དང་ཁུ་བ་དང་
བདེ་བ་ལ་བརྟེན་ནས་སངས་རྒྱས་པ་དེ་དངོས་པོ་ཅན་ཞིག་ཡོད་དམ་ཞེ་ན།
སངས་རྒྱས་དངོས་པོ་མིན་ཏེ་སྟོང་པ་ཆོས་ཀྱི་སྐུའོ། །འོ་ན་སྟོང་པ་ཕྱང་ཆོད་ཡིན་
ནམ་ཞེ་ན། དེ་ཉིད་དངོས་མེད་ཚུལ་ལས་མིན། ཀུན་རྫོབ་ཏུ་ཞལ་ཕྱག་རྣམ་པ་
གཟུགས་ཅན་ཉིད་དོ། །དོན་དམ་དུ་མཆོག་ཏུ་བདེ་བ་ནི་སེམས་ཡིན་ལ་སེམས་ནི་
གཟུགས་མེད་པ་ཞེས་པ་སྟོང་པའོ། །དེའི་ཕྱིར་ན་བདེ་སྟེང་དེ་ཐམས་ཅད་ཀྱི་ངོ་བོ་
ཡིན་པས་འགྲོ་བ་ཀུན་ལ་ལྷན་ཅིག་སྐྱེས་པ་དེ་གནས་པས་ན། ལུས་དང་སེམས་
ཐམས་ཅད་ནི་ རང་ བཞིན་ གྱིས་ ལྷན་ ཅིག་ སྐྱེས་ པར་བརྗོད་ཅིང་བསྟན་ཏོ། །
སེམས་ཉིད་དེ་རྟོགས་ན་རྣམ་པར་རྟོག་པའི་སེམས་ཀྱིས་ནི་སེམས་ཉིད་དེ་རང་
བཞིན་གྱིས་མྱ་ངན་ལས་འདས་པ་ཉིད་ཡིན་ནོ། །
དེ་ལྟར་ན་སེམས་ཀྱི་ངོས་ནས་བདེ་སྟོང་དབྱེར་མེད་པ་ཡིན་ལ། ལུས་ཀྱི་
ངོས་ནས་ ཕོ་ཐམས་ཅད་དགྱེས་པ་རྡོ་རྗེ་མོ་ཐམས་ཅད་བདག་མེད་མའི་ རང་
བཞིན་ཞེས་བསྟན་པ་ནི། ལྷའི་རྣམ་པའི་གཟུགས་ཀྱིས་ནི་བཞིན་ལག་ཁ་དོག་
གདོད་མ་ནས་གནས་པའོ། །ཀུན་རྫོབ་ཏུ་སྐྱེ་བ་ཙམ་གྱིས་རྣམ་པར་གནས་ཞེས་
སོ། །འོ་ན་སེམས་ཅན་ཐམས་ཅད་དགྱེས་པ་རྡོ་རྗེ་ལས་མ་འདས་པ་ཡིན་ན་
ཐམས་ཅད་འབད་པ་མེད་པར་གྲོལ་བར་ཐལ་ལོ་ཞེས་བྱས་པ་ལ། འོན་ཀྱང་བག་
238 -330



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཆགས་ཕལ་པས་སོ་ཞེས་ཏེ་རྣམ་པར་རྟོག་པ་གློ་བུར་གྱི་དྲི་མས་སྒྲིབ་པའོ། །བག་
ཆགས་ཀྱི་དྲི་མ་དེ་སྤོང་པ་ལ་ཕ་རོལ་དུ་ཕྱིན་པའི་ཐེག་པ་དང་
། སྔགས་ཀྱི་ཐེག་པ་
གཉིས་སྤོང་པ་ཙམ་དུ་མཐུན་པ་ལ་སྤོང་ལུགས་མི་མཐུན་སྟེ། ཕ་རོལ་ཏུ་ཕྱིན་པའི་
ཐེག་པའི་ལུགས་ཀྱིས་རིགས་མི་མཐུན་ལམ་དུ་བྱེད་དེ་འདོད་ཆགས་སྐྱེས་ན་མི་
སྡུག་པ་བསྒོམ། ཞེ་སྡང་སྐྱེས་ན་བྱམས་པ་བསྒོམ། གཏི་མུག་སྐྱེས་ན་ཆོས་རྟེན་
འབྲེལ་བཅུ་གཉིས་པོ་སྒོམ་པའོ། །སྔགས་ནི་རིགས་མཐུན་ལམ་དུ་བྱེད་དེ་འདོད་
ཆགས་སྐྱེས་ན་འདོད་ཆགས་ཆེན་པོ་ཉིད་ཀྱིས་འདུལ་བའོ། །
དོན་གསུམ་པ་གདུལ་བྱའི་བག་ཆགས་སྦྱངས་བའི་དོན་དུ་རིགས་མཐུན་
གཉེན་པོར་གཏོང་བ་འཐད་པ་དང་བཅས་ཏེ་བསྟན་པ་ནི། དུག་གི་དུམ་བུ་ནི་
བཙན་དུག་གོ །དེ་ཟོས་ན་སྐྱེ་བོ་ཐམས་ཅད་འཆི་བར་འགྱུར་རོ། །དུག་གི་དེ་ཉིད་
ཤེས་པ་ནི་བཙན་དུག་གི་སྔགས་ཤེས་པ་དེས། དུག་གིས་དུག་ནི་འབིགས་པར་
བྱེད་ཅེས་ཏེ་སྙིང་རླུང་དང་ལྡོག་པ་ལ་སོགས་པས་ན་བའི་སྨན་དུ་འགྲོ་བའོ། །ཇི་
ལྟར་རླུང་གིས་ཟིན་པའི་རླུང་ལངས་པའི་མི་དེ་ལ་རླུང་འཆོས་ཅི་ཙམ་བྱས་ཀྱང་མ་
ཕན་ན། མོན་སྲན་གྲེའུའི་བཟའ་བ་དེ་རླུང་ལངས་པ་ལ་གནོད་པ་ཡིན་ཡང་སླར་
སྲན་ཆུང་དེའི་ཚོད་མ་བྱིན་ཏེ་རླུང་ཡེན་དུ་བཅུག་ནས་དེ་ནས་རླུང་འཆོས་བག་ཙམ་
ཞིག་གིས་སོས་ཏེ་འོང་། དེ་བས་ན་ཟློག་པའི་སྨན་ནི་བརྟག་པ་ལས། རླུང་གིས་
རླུང་ལ་བསྣུན་པར་བྱེད་ཞེས་སོ། །དེ་བཞིན་དུ་རྣམ་རྟོག་ལ་ནི་ཞེས་པ་འདོད་
ཆགས་དང་ཞེ་སྡང་ལ་སོགས་པའོ། །རྣམ་རྟོག་ཉིད་ནི་ལྷའི་སྐུ་ཞལ་ཕྱག་ལ་
སོགས་པའི་ཞེ་སྡང་ཆེན་པོའི་སྐུར་བསྒོམ་པ་ལ་སོགས་པའོ། །སྲིད་པ་ཉིད་ནི་སྣོད་
བཅུད་ཐམས་ཅད་ལྷར་བསྒོམ་པས་སྲིད་པ་དག་ནི་འཁོར་བའི་ཆོས་དེས་དག་
238 -331



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའོ། །ཡང་ཇི་ལྟར་རྣ་བར་ཆུ་ཞུགས་དེ་ལ་སྤྲུགས་བརྡབས་ཀྱང་ཡེ་ནས་མ་ཐོན་
ན་སླར་རྣ་བར་ཆུ་དེ་ཉིད་ཀྱིས་མེར་གྱིས་བཀང་ནས་སྤྲུགས་པས་དགུག་པར་བྱ་
ཞེས་པ་ཆུ་ཉུང་དུ་དེ་མང་པོའི་ཟླ་ལ་འོང་ངོ༌
། །དེ་བཞིན་དུ་དངོས་པོའི་རྣམ་རྟོག་
ཀྱང་རྣམ་པར་ངེས་པ་ན་སྦྱང་བར་བྱ་ནི་རྣམ་རྟོག་གིས་རྣམ་རྟོག་སྦྱོང་
། དྲི་མས་དྲི་
མ་ འཁྲུད། ཀྱི་གུ་ ཡིས་ ཀྱི་གུ་འབྱིན་པའོ། །དཔེར་ན་མེས་ ཚིག་ པ་ ལ་རྨ་ དེར་
མར་ སར་ ཅིག་བྱུགས་ཏེ། སླར་ཞིང་མེ་ཡིས་གདུང་བར་ བྱ་སྟེ་ཚུགས་ ཚད་དུ་
བསྲོས་ན་ འཚོའོ། །དཔེ་དེ་བཞིན་དུ་འདོད་ཆགས་མེ་ཡིས་ཚིག་པ་ ལ་ འདོད་
ཆགས་མེ་ཡིས་གདུང་བར་བྱ་བས་གྲོལ་ལོ། །སྐྱེ་བོ་ནི་གདུང་བྱའོ། །མི་བཟད་
པའི་ལས་ནི་དུག་ལྔ་དུག་གསུམ་མོ། །གང་དང་གང་གིས་འཆིང་ན་དུག་ལྔ་དུག་
གསུམ་པོ་དེ་རང་ལ་ཞེན་པས་འཆིང་ངོ་
། །དེ་རྣམས་ལམ་དུ་འཁྱེར་བའི་ཐབས་
དང་བཅས་ནས། སྲིད་པའི་འཆི་བ་ནི་ཁམས་གསུམ་འཁོར་བའོ། །དེ་ལས་གྲོལ་
བར་འགྱུར་ཞེས་སོ། །རང་གི་མའི་ཆགས་པས་ནི་འཇིག་རྟེན་དུ་འཆིང་ བར་
འགྱུར་བ་དེ་ནི་ཉོན་མོངས་པ་རང་ག་མ་ལམ་དུ་བྱེད་པའི་འདོད་ཆགས་ཀྱིས་ནི་
འཁོར་བ་ལས་ གྲོལ་བར་འགྱུར། ཟློག་ པའི་བསྒོམ་པ་ནི་འདོད་ཆགས་ ཀྱིས་
འདོད་ཆགས་འདུལ་བ་འདི་ཉིད་ནི། སངས་རྒྱས་མུ་སྟེགས་ཞེས་པ་ཉན་ཐོས་དང་
རང་སངས་རྒྱས་དང་ཕ་རོལ་ཏུ་ཕྱིན་པའི་ཐེག་པ་བྱ་བའི་རྒྱུད་སྤྱོད་པའི་རྒྱུད་མན་
ཆོད་པ་དེ་རྣམས་ནི་སངས་རྒྱས་ཀྱི་མུ་སྟེགས་པ་ཡིན་ནོ། །དེ་རྣམས་ཀྱིས་དངོས་པོ་
གཤིས་སྐྱེ་ཆོས་ཏེ་མི་ཤེས་པའོ། །
དེ་ལ་ནཱ་རོ་པ་གདམས་ངག་དང་སྦྱར་བའི་བཤད་པ་ཞིག་གསུང་སྟེ། སྐྱེ་བོ་
མི་བཟད་པའི་ལས་ནི་ཐ་མལ་གྱི་རྣམ་རྟོག་མི་དྲན་དགུ་དྲན་དེ་མི་བཟད་པའི་
238 -332



“རོ་
དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལས། དེ་བཞིན་དུ་གཉིད་འཐུག་པོ་དང༌། རྨི་ལམ་རྨིས་པ་དང་
། ཐ་མལ་གྱི་བུད་
མེད་དང་སྙོམས་པར་ཞུགས་པ་དེ་རྣམས་མི་བཟད་པའི་ལས་སོ། །གང་དང་གང་
གིས་འཆིང་ནི་དེ་རྣམས་ཀྱིས་འཆིང་བའོ། །ཐབས་དང་བཅས་པ་ཐ་མལ་གྱི་རྣམ་
རྟོག་མི་དྲན་པ་དེ་གཏུམ་མོའི་རྫོགས་རིམ་གྱིས་བསྒོམ་པའི་ཐབས་དང་བཅས་ན་
དེ་ཉིད་ཀྱིས་སྲིད་པའི་འཆིང་བ་ལས་གྲོལ་བར་འགྱུར། དེ་བཞིན་དུ་གཉིད་དེ་
འོད་གསལ་གྱི་ཐབས་དང་བཅས་ན་རྨི་ལམ་དེ་རྒྱུ་ལུས་ཀྱི་ཐབས་དང་བཅས་ན་ཐ་
མལ་གྱི་བུད་མེད་དང་སྙོམས་པར་ཞུགས་པ་དེ་ལས་ཀྱི་ཕྱག་རྒྱའི་རྫོགས་རིམ་གྱི་
ཐབས་དང་བཅས་ན། དེ་ཉིད་ཀྱིས་སྲིད་པའི་འཆིང་བ་ལས་གྲོལ་བར་འགྱུར་ཏེ
ཞེས་སོ། །
ད་ནི་བཞི་པ་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་བསྟེན་པ་
ནི། འབྱུང་བ་ལྔའི་རང་བཞིན་ལས་ནི་ལྷན་ཅིག་སྐྱེས་པ་དེ་ཉིད་འབྱུང་བ་ལྔའི་
གཟུགས་སུ་ཡང་བསྟན་པ་ནི་ལུས་ལ་ལྷན་ཅིག་སྐྱེས་པའི་ཡེ་ཤེས་དེ་གནས་ཏེ་
ལུས་འབྱུང་བ་ལྔར་གྲུབ་པའི་དུས་སུ་རིགས་ལྔར་གནས་སོ་ཞེས་རྡོ་རྗེ་སྙིང་པོ་ལ་
གདམས་པ་ནི། ཀུན་ཏུ་རུ་ལ་ལྔ་རུ་འགྱུར། དགའ་བ་ཆེན་པོ་གཅིག་ཉིད་ལ་ནི་
དོན་དམ་སེམས་ཉིད་གཅིག་པུ་ལ་ཕྱེ་བས་ལྔ་རུ་འགྱུར་ཞེས་པས་མདོར་བསྟན།
རྒྱས་པར་བཤད་པ་ནི་ཕ་མ་གཉིས་བྷེ་ལ་ཀ་ཀོ་ལ་སྦྱར་བའི་རེག་པ་སྲ་བའི་བག་
ཆགས་ནི་ཕ་མ་གཉིས་སྙོམས་པར་ཞུགས་པའི་དུས་སུ་ཐིག་ལེ་དཀར་དམར་ལ་
སྲ་བའི་ཆོས་ཡོད། སྲ་བ་གཏི་མུག་ཆོས་ཀྱི་ཕྱིར་ནི་ས་དེས་ཉོན་མོངས་པ་ གཏི་
མུག་བསྐྱེད། དེ་གཉིས་སྦྱང་གཞི་དེའི་སྦྱོང་བྱེད་ལ་གཏི་མུག་རྣམ་པར་སྣང་མཛད་
བརྗོད་ཅེས་སོ། །གང་ ཕྱིར་བྱང་སེམས་གཤེར་བ་ཉིད་ཅེས་པ་ཐིག་ལེ་དཀར་
238 -333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དམར་ལ་གཤེར་བ་ཆུའི་ཆོས་ཡོད་པས་གཤེར་བ་ཆུའི་ཁམས་སུ་བརྗོད་ཞེའོ། །
དེས་ཞེ་སྡང་བསྐྱེད། ཆུ་དང་ཞེ་སྡང་དེའི་སྦྱོང་བྱེད་ནི་ཆུ་ནི་མི་བསྐྱོད་གཟུགས་ཀྱི་
ཕྱིར། ཞེ་སྡང་འདྲེན་པ་མི་བསྐྱོད་པ་ཞེས་པ་སྦྱོང་བྱེད་དོ། །
ཁུ་ཁྲག་གཉིས་ལ་དྲི་བ་མེའི་ཆོས་ཡོད་པས་གཉིས་ཀྱིས་བསྐྱོད་པའི་སྦྱོར་
བ་ལས། །དྲོད་ནི་རྟག་ཏུ་སྐྱེ་བར་འགྱུར་ཞེས་སོ། །འདོད་ཆགས་དང་
མེ་ དེས་
བསྐྱེད། དེ་སྦྱང་གཞི། དེའི་སྦྱོང་བྱེད་འདོད་ཆགས་དཔག་མེད་རྡོ་རྗེ་ཡིན་ཞེས་པ་
སྣང་བ་མཐའ་ཡས་སོ། །དེ་བས་ན་འདོད་ཆགས་དྲོད་ལས་འབྱུང་བར་འགྱུར་རོ། །
ཐིག་ལེ་དཀར་དམར་དེ་འཕེན་པར་བྱེད་པའི་རླུང་ཡོད་པས། ཀ་ཀོ་ལར་ནི་གང་
ཞིག་སེམས། །དེ་ནི་རླུང་གི་རང་བཞིན་ཅན་ཞེས་ཏེ། ཕྲག་དོག་ཅན་དང་རླུང་དེས་
བསྐྱེད་དེ་དེ་གཉིས་སྦྱང་གཞི། སྦྱོང་བྱེད་ནི་ཕྲག་དོག་དོན་ཡོད་གྲུབ་པ་ཡིན། དོན་
ཡོད་རླུང་ལས་གྲུབ་པ་ཉིད་ཞེས་སོ། །ཁུ་ཁྲག་གཉིས་ལ་བདེ་བ་ནམ་མཁའི་ཆོས་
ཡོད་པས་བདེ་བ་འདོད་ཆགས་ཁྲག་ཏུ་འགྱུར། །དགའ་བ་ནམ་མཁའི་མཚན་ཉིད་
དེ་ཞེས་པ་ནམ་མཁའ་དང་སེར་སྣ་དེས་སྐྱེད་དེ། དེ་སྦྱང་གཞི་དེའི་སྦྱོང་བྱེད་དུ་
ནམ་མཁའ་སེར་སྣ་རྡོ་རྗེར་གྱུར། སེར་སྣ་ནམ་མཁའ་ལས་བྱུང་ཉིད་ཅེས་སོ། །དེ་
ཡང་བསྡུ་ན་སེམས་ནི་ཆེན་པོ་ཞིག་ཉིད་ཡིན་པ་ལ། ལྡོག་པའི་དབྱེ་བས་འདོད་
ཆགས་ལ་སོགས་སེམས་ལྔ་ཡི་དབྱེ་བས་ཡེ་ཤེས་ལྔ་དང་རིགས་ལྔར་འགྱུར་རོ། །
དེ་ཉིད་རིགས་ལྔའི་གཟུགས་ཀྱིས་རྣམ་པར་མཚོན། རིགས་ལྔ་ཡེ་ཤེས་ལྔ་པོ་དེ་
ཉིད་ལ་བསྡུ་ན་ལྷན་ཅིག་སྐྱེས་པར་རང་བཞིན་ཅིག་དེ་ལྟ་བུའི་བདེ་ཆེན་མཆོག་ཏུ་
ཕན་པ་ཉིད་ཅེས་སོ། །
དེ་ལས་དབྱེ་ན་རིགས་གཅིག་པོ་དེ་ལ་དེ་བཞིན་གཤེགས་པའི་ཚོགས་དེ་
238 -334



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རིགས་ལྔ། རིགས་ཀྱི་ཚོགས་ནི་རིགས་ལྔ་པོ་དེ་ལས་རིགས་ནི་དུ་མ་རྣམས་ཞེས་
པ་དེ་རེ་རེ་ལ་ལྔ་ལྔར་ཕྱེ་བས་ཉི་ཤུ་རྩ་ལྔ། དེ་རྣམས་རིགས་ལས་ནི་ཉི་ཤུ་རྩ་ལྔ་པོ་
ལས་རིགས་ནི་རྣམ་པ་བརྒྱའོ། །དེ་རེ་རེ་ལ་ལྔ་ལྔར་ཕྱེ་བས་སྟོང་ཕྲག་དུ་མ་སྐྱེས་
པ་ཉིད་དོ། །དེ་རེ་རེ་ལ་བརྒྱ་བརྒྱར་ཕྱེ་བས་དེ་རྣམས་ལ་ཡང་འབུམ་ཕྲག་རིན་
ཆེན་རྣམས་སོ། །དེ་ལ་ཕྱེ་བས་གང་གཱ་ཀླུང་བཞི་བྱེ་མ་སྙེད་དོ། །དེ་ལས་ཕྱི་མ་ཕྱེ་
བའི་རིགས་ལ་རིགས་ཆུང་གྲངས་ནི་མེད་པར་འགྱུར། དེའི་རིགས་ལས་གྲོངས་
མེད་རིགས་རྣམས་ནི། མཆོག་ཏུ་བདེ་བའི་རིགས་ལས་བྱུང་བ་རྣམས་ཞེས་ཏེ་
ཐམས་ཅད། ལྷན་ཅིག་སྐྱེས་པའི་རྣམ་འཕྲུལ་ལོ། །དེ་བས་ན་དེའི་ཕྱིར་འདི་དག་
ནི་རིགས་དེ་རྣམས་སོ། །རང་བཞིན་གཅིག་ནི་ལྷན་ཅིག་སྐྱེས་པར་རོ། །དེ་ལ་
བདེ་ཆེན་མཆོག་ཏུ་ཕན་པ་ཞེས་སོ། །
ད་ནི་ལེའུའི་མཚན་སྟོན་ཏེ། ཀྱེ་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་
བདག་མེད་མ་ལ་སོགས་པའོ། །དྲ་བ་ནི་གཙོ་འཁོར་དུ་འབྲེལ་པའོ། །སྡོམ་པ་ནི་
བདེ་སྟོང་དབྱེར་མེད་དུ་སྡོམ་པའོ། །དངོས་གྲུབ་གཏན་ལ་དབབ་པ་ནི་གང་ཟག་
བརྩོན་འགྲུས་དང་བཅས་པ་ཞིག་ཟླ་བ་གསུམ་དང་ཞག་བདུན་ན་སངས་རྒྱས་
བཅོམ་ལྡན་འདས་དགྱེས་པ་རྡོ་རྗེའི་རྒྱུད་འདིར་བཤད་ཀྱི་གཞན་གང་ན་ཡང་མེད་
དོ། །སློབ་དཔོན་ཀུན་གྱིས་བསྒྲིགས་པའི་འགྲེལ་པའམ། སྒྲུབ་ཐབས་འདྲ་བར་
ལམ་ སློང་བཤད་པ་ལས། རྒྱུད་ རིང་ལས་བཤད་པ་འདི་ལས་མེད་དོ། །རྒྱུད་
འདིར་བཤད་པའི་དགོས་པ་ཡང་ཇོ་བོ་དགྱེས་རྡོར་མཁན་པོ་གཞན་གྱིས་གཞན་
དང་གཞན་དུ་ཡང་བཀྲམ་པ་ལས་བླ་མ་དམ་པ་དེས་ཕྱིན་ཅི་མ་ལོག་པར་མཁྱེན་
པས་དངོས་གྲུབ་ཀྱི་དོན་གཏན་ལ་དབབ་པ་ཞེས་པ་ཟླ་བ་གསུམ་དང་ཞག་བདུན་
238 -335



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ན་གང་ཟག་བརྩོན་འགྲུས་དང་བཅས་པ་སངས་རྒྱས་ཞེས་གསུངས་ཏེ། མིག་ཕྱེ་
བ་དང་འདྲའོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མེ་ལས། བརྟག་པ་ཕྱི་མའི་
ལེའུ་གཉིས་པའོ།།
།།
ད་ནི་ལེའུ་གསུམ་པ་སྟོན་སྟེ། འདི་ལ་ལེའུའི་གཞུང་དང་
། ལེའུའི་མཚན་
ལས། དང་པོ་གཞུང་སྟོན། དེ་ལ་གཉིས་ལས་དང་པོ་མཚམས་སྦྱར་བ་སྔོན་དུ་
འགྲོ་བས་སྡོམ་པ་ལ་སོགས་པ་མདོར་བསྟན་པ་ནི། དེ་ནས་ནི་ལེའུ་གཉིས་པ་
བཤད་པའིའོ། །རྡོ་རྗེ་ཅན་གྱིས་ནི་སྟོན་པ་དྲུག་པ་རྡོ་རྗེ་འཆང་ངོ་
། །རྣལ་འབྱོར་མ་
རྣམས་ལས་ནི་འཁོར་མཁའ་འགྲོ་མའི་ངོར་བྱས་ནས་གསུངས་པས་སོ། །རྒྱུད་
ཐམས་ཅད་ནི་སྤྱིར་གསང་བ་འདུས་པ་ལ་སོགས་པའི་རྒྱུད་སྡེ་བཞི་པོ་ཐམས་ཅད་
དོ། །གླེང་གཞི་ནི་ཨེ་ཝཾ་སཾ་བུ་ཊ་ནས་དམ་ཆོས་ཀུན་གྱི་ཐོག་མར་ནི། དེ་ཕྱིར་ཨེ་
ཝཾ་བརྗོད་པར་བྱ་ཞེས་སོ། །རྒྱུད་འདི་རང་ལ་བསྐྱར་ནས་བཤད་ན་བརྟག་པ་དང་
པོ་ལ་བྱ། གླེང་གཞི་ནི་ད་ནི་ཞེས་པ་ངེས་པར་སྟེར་བ་ལ་བྱའོ། །ཐབས་ནི་རང་
ལུས་དང་གཞན་ལུས་གཉིས་ཀྱི་ལྷན་ཅིག་སྐྱེས་པའི་ཡེ་ཤེས་རྟོགས་པའི་ཐབས་
ཞིག་བཀའ་སྩལ་པའོ། །སྡོམ་པ་ནི་ལེའུ་དང་པོའི་སྡོམ་པའི་དབྱེ་བ་བཤད་པར་བྱ་
སྟེ་ཞེས་པ་ནི་ངེས་པར་སྟེར་བའོ། །དབང་ནི་ལེའུ་བཅུ་པའི་ངེས་པ་སྟེར་བའོ། །དེ་
བཞིན་དགོས་པའི་སྐད་ནི་ལེའུ་བདུན་པའི་དེ་ལ་རྣལ་འབྱོར་མས་སྨྲས་པ།
བུ་ནི་སྙིང་རྗེ་ཆེ་ཞེས་པ་སྟེ་བརྡའི་ངེས་པ་སྟེར་བའོ། །དགའ་དང་སྐད་ཅིག་དབྱེ་བ་
ནི་ལེའུ་དང་པོ་དང་བརྒྱད་པ་དང་བཅུ་པའི་དགའ་བ་བཞི་དང་སྐད་གཅིག་མ་
བཞིའི་ངེས་པ་སྟེར་བའོ། །གཞན་ཡང་བཟའ་བ་ལ་སོགས་པ་ནི་ལེའུ་བདུན་པ་
དང་བཅུ་གཅིག་པའི་ངེས་པ་སྟེར་བ་ལ་བྱའོ། །
ཨེ་མ་
238 -336



དཔལ་དགྱེས་པ་རྡོ་རྗེའི་བཤོད་འབུམ་ནོར་བུའི་སྒྲོན་མེ།
ད་ནི་རྒྱས་པར་བཤད་པའོ། །དེ་ལ་དགུ་ལས་དང་པོ་སྡོམ་པའི་ངེས་པ་
སྟེར་བ་ནི་མདོར་བསྟན་གྱི་སྡོམ་པ་དང་ནི་ཞེས་པ་དེའི་དོན་བཤད་པ་ནི་དེ་ནི་ཕྱིར་
བསྟན་པའོ། །ད་ནི་སྡོམ་པའི་ངེས་པ་སྟེར་བ་འདི་བཀང་ནས་སྟོན་པས། སྡོམ་
ལ་བཀའ་སྩལ་པ། སངས་རྒྱས་ཀུན་ནི་རྣམ་སྣང་ལ་སོགས་པ་རིགས་ལྔའོ། །སྡོམ་
པ་ནི་དེ་རྣམས་ལྷན་ཅིག་སྐྱེས་པར་རོ་གཅིག་པའོ། །ཨེ་སྟོང་པ། ཝཾ་བདེ་བ། རྣམ་
པར་རབ་ཏུ་གནས་ཏེ་བདེ་སྟོང་དབྱེར་མེད་དུའོ། །ཨེ་ཝཾ་རྣམ་པ་བདེ་ཆེན་པོ་ནི་
ཚིག་ཏུ་བརྗོད་པས་གཏན་ལ་མི་ཕེབས་ཏེ། དབང་ལས་ ཡང་དག་ཤེས་པར་
འགྱུར་ཞེས་པ་དབང་གསུམ་པར་གོ་ཕྱིར་བཞི་པར་ཚིག་དབང་གིས་གཏན་ལ་
ཕབ་པ་ཞིག་གིས་ཤེས་པ་ཡིན་ཞེས་པ་དང་
། དེ་ནས་རྣལ་འབྱོར་མ་རྣམས་ཀྱིས་
བཅོམ་ལྡན་འདས་རྡོ་རྗེ་སེམས་དཔའ་ལ་འདི་སྐད་ཅེས་གསོལ་ཏོ་ཞེས་པ་ནི།
རྣལ་འབྱོར་མ་རྣམས་ཀྱི་བསམ་པ་སྟོན་པས་གོང་དུ་བདག་ཅག་རྣམས་ལ་གནས་
ལ་གནང་བ་སྐད་གསུང་ན།
དེ་ནས་སངས་རྒྱས་ཀུན་གྱི་སྡོམ་པ་ནི། ཨེ་ཝཾ་རྣམ་པར་རབ་ཏུ་གནས་
ཟེར་ནས་ དེ་ བཞིན་ གཤེགས་ པ་ ལ་ གསུངས་ཏེ། བདག་ཅག་ མཁའ་འགྲོ་མ་
རྣམས་ལ་སྡོམ་པའི་དོན་དེ་མེད་པ་ཞིག་ཡིན་ནམ། ཡང་ན་བདག་ཅག་ལ་སྡོམ་
པའམ་ཨེ་ཝཾ་གྱི་དོན་དེ་བཅོམ་ལྡན་འདས་ཐུགས་མི་བརྩེ་ནས་མི་གནས་པ་ཡིན་
ནམ་སྙམ་ནས་འདྲི་བའོ། །བཅོམ་ལྡན་ནི་སྤང་བྱ་ཉོན་མོངས་པ་བཅོམ་ཞིང་དབང་
ཕྱུག་ལ་སོགས་པའི་ཡོན་ཏན་ལ་ཐུན་མོང་གི་ཡོན་ཏན་གྱི་སྒོ་ནས་བོད་པའོ། །
འགྲོ་བའི་བླ་མ་ནི་སྔགས་ཀྱི་སྲིད་ཞུ་ཁྱད་པར་ཅན་གྱི་སྒོ་ནས་བོད་པའོ། །བདག་
ཅག་མཁའ་འགྲོ་མའི་སྡོམ་པ་ཉིད། ཨེ་ཝཾ་རྣམ་པ་ཅི་ཞེས་བརྗོད་པ་ནི་མཁའ་འགྲོ་
238 -337



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མའི་ཨེ་ཝཾ་གི་རིམ་པ་དེ་ཇི་ལྟར་ལགས་བཤད་དུ་གསོལ་ཞེས་དྲིས་པའོ། །ལན་ནི་
བཅོམ་ལྡན་འདས་ཀྱིས་བཀའ་སྩལ་པ་ཞེས་པས་ལན་ནོ། །རང་བཞིན་གྱི་ཨེ་ཐཾ།
གནས་པའི་ཨེ་པཾ། རྟོགས་པའི་ཨེ་ཁཾ། དེ་ཡང་རང་བཞིན་གྱི་ཨེ་ཝཾ་སངས་རྒྱས་
དང་སེམས་ཅན་ཐམས་ཅད་བདེ་སྟོང་དབྱེར་མེད་ལས་མ་འདས། གནས་པའི་ཨེ་
ཝཾ་སེམས་ཅན་ཐམས་ཅད་ཀྱི་འཁོར་ལོ་བཞིའི་དབུས་ན་ཁུ་ཁྲག་གི་ཐིག་ལེ་བཞི་
ལ་བརྟེན་ནས་གནས་པའོ། །དེ་རྟོགས་པའི་ཨེ་ཝཾ་ནི་འཁོར་ལོ་བཞི་ལ་བརྟེན་
ནས་བསྒོམས་པས་མི་རྟོག་པ་སྐྱེ་བའོ། །དོན་ལ་གོང་གི་སངས་རྒྱས་ཀྱི་ཨེ་ཝཾ་དེ་
ནི་སྔར་མ་རྟོགས་པ་གཅིག་གི་དབང་གི་དུས་སུ་རྟོགས་པར་གྱིས་ཞེས་པ་ཡིན་ལ་
མཁའ་འགྲོ་མའི་ཨེ་ཝཾ་འདིས་ནི་རྟོགས་པ་དེ་རྒྱུན་བསྲིང་བ་ལ་རང་ལུས་གཞན་
ལུས་གཉིས་ཀྱི་ཉམས་སུ་བླངས་པའི་ཐབས་ཞིག་སྟོན་པའོ། །དེ་ཡང་ཆགས་ཅན་
གཅིག་གིས་ལས་ཀྱི་ཕྱག་རྒྱ་ལ་བརྟེན་པའི་དབང་དུ་བྱས་ནས་ཨེའི་ཆ་བྱད་ནི་
ཕྱག་རྒྱའི་པད་མ་གྲུ་གསུམ་པའོ། །བཟང་པོ་གང་ནི་དེས་དོན་དེ་སྟོང་ཉིད་མཚོན་
པས་སོ། །དབུས་སུ་ཝཾ་གྱིས་རྣམ་པར་བརྒྱན་ནི་རྡོ་རྗེ་དང་པད་མ་སྙོམས་པར་
ཞུགས་པའོ། །བདེ་བ་ཐམས་ཅད་ཀྱི་གནས་ནི་སྙོམས་འཇུག་དུས་སུ་ཀུན་རྫོབ་
བྱང་སེམས་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་སྐྱེ་བས་སོ། །
སངས་རྒྱས་ནི་དེའི་དུས་ན་རྣམ་རྟོག་འགགས་པའོ། །དགོས་འདོད་ཐམས་ཅད་
འབྱུང་བས་ན་རིན་ཆེན་ནོ། །རྡོ་རྗེ་པད་མ་ཁ་སྦྱར་བས་ཟ་མ་ཏོག་གོ །ཆགས་
བྲལ་གཅིག་གིས་གཏུམ་མོའི་རྫོགས་རིམ་ལ་བརྟེན་ནས་བསྒོམས་ན་ཨེའི་རྣམ་
པའི་ཆ་བྱད་ནི་ལྟེ་བའི་རྩ་མདུད་གྲུ་གསུམ་མོ། །བཟང་པོ་ནི་དེས་སྟོང་ཉིད་མཚོན་
པས་སོ། །དབུས་སུ་ཝཾ་གྱིས་རྣམ་པར་བརྒྱན་ནི་སྤྱི་བོའི་ཧཾ་མགོ་ཐུར་དུ་བལྟ་བའོ། །
238 -338



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བདེ་བ་ཐམས་ཅད་ཀྱི་གནས་ནི་གཏུམ་མོ་འབར་འཛག་གི་དུས་ཀྱི་ཉམས་མྱོང་
སྐྱེས་པའོ། །སངས་རྒྱས་རིན་ཆེན་ནི་གོང་དང་འདྲའོ། །ཟ་མ་ཏོག་ནི་ལྟེ་བ་དང་སྤྱི་
བོ་ཁ་སྦྱར་བའོ། །
ད་ནི་གཉིས་པ་དགའ་བ་བཞི་དང་སྐད་ཅིག་མའི་ངེས་པ་སྟེར་བ་ནི།
མདོར་བསྟན་གྱི་དགའ་དང་སྐད་ཅིག་དབྱེ་བ་དང་ནི་ཞེས་པའི་དོན་བཤད་པ་ནི་
འོ་ན་དོན་དམ་ལྷན་ཅིག་སྐྱེས་པའི་ཡེ་ཤེས་དེ་གང་གིས་རྟོགས་པར་འགྱུར་ཞེ་ན།
རྣམ་གཅོད་སྐད་ཅིག་བཞིའི་དབྱེ་བས་ཕྱི་མ་ཉིད་ཀྱིས་ཡོངས་གཅོད་དགའ་བ་བཞི་
པོ་དེ་ལས་སྐྱེ་བར་འགྱུར་ཞེས་སོ། །དེ་བས་ན་སྐད་ཅིག་བཞི་པོ་རྣམ་གཅོད་དེ་
ཤེས་ན། བདེ་ཤེས་ནི་ཡོངས་གཅོད་དགའ་བ་བཞི་པོ་དེ་ཡང་ཤེས་པར་
པར་འགྱུར་
ཞེས་པའོ། །དེ་བས་ན་ཨེ་ཝཾ་རྣམ་པར་རབ་ཏུ་གནས་ཏེ་བདེ་སྟོང་དུ་གནས་པའོ། །
དེས་མདོར་བསྟན། རྒྱས་པར་བཤད་པ་ལ་དང་པོ་སྐད་གཅིག་མ་བཞིའི་མིང་ནི།
སྣ་ཚོགས་དང་ཞེ་སྡང་སྣ་ཚོགས་སྐད་ཅིག་མའོ། །རྣམ་པར་སྨིན་པའི་སྐད་ཅིག་མ་
དང༌། རྣམ་པ་ཉིད་ཀྱི་སྐད་ཅིག་མ་དང་། དེ་བཞིན་མཚན་ཉིད་དང་བྲལ་བའི་སྐད་
ཅིག་མའོ། །དེ་ཡང་སྐད་ཅིག་མ་བཞི་དང་དགའ་བ་བཞིའི་ཁྱད་པར་ཡང་
། དུས་
ཚོད་དང་རྣམ་པ་མི་འདྲ་བར་གཅོད་པ་སྐད་ཅིག་མ་ཡིན་ལ། ཡེ་ཤེས་རང་གི་ངོ་
བོའི་སྒོ་ནས་དགའ་བ་བཞིའོ། །སྐད་ཅིག་བཞིར་ནི་རབ་ཤེས་པ། དེ་ལྟར་རྣལ་
འབྱོར་པས་དགའ་བ་བཞི་ཡང་ཤེས་པར་འགྱུར་ལ་དེས་བདེ་སྟོང་འབྱུང་ཞེས་
པའོ། །
ད་ནི་ཤིན་ཏུ་རྒྱས་པར་བཤད་པ་ནི་ཆགས་ཅན་ལས་ཀྱི་ཕྱག་རྒྱ་ལ་བརྟེན་
པའི་དབང་དུ་བྱས་ནས་འཁྱུད་དང་འོ་བྱེད་ལ་སོགས་པ་སྣ་ཚོགས་རྣམ་པ་སྣ་
238-339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཚོགས་བཤད་ན་ལས་ཀྱི་ཕྱག་རྒྱ་ལ་ནོམ་པ་དང་ཉུག་པའི་དུས་སུ་རྣམ་པར་རྟོག་
པ་ནི་རགས་ལ་བདེ་བ་ཆུང་བའོ། །དགའ་བ་བཞི་ལས་དེ་དགའ་བའོ། །དེ་ནས་
སྙོམས་པར་ཞུགས་པའི་དུས་སུ་ཐིག་ལེ་དེ་རྡོ་རྗེ་ནོར་བུའི་རྩ་བར་སླེབས་པའི་
དུས་སུ་རྣམ་རྟོག་ད་ཅི་བས་ཆུང་
། བདེ་བ་འདི་ལས་ལྷག་པ་མེད་སྙམ་པ་ཞིག་
འབྱུང་པ་ནི་རྣམ་པར་སྨིན་པ་དེ་ལས་ཟློག་ཅེས་སོ། །དགའ་བ་བཞི་ལས་མཆོག་
དགའོ། །དེས་ན་བདེ་བའི་ཡེ་ཤེས་ཟ་བ་ཉིད་ཞེས་སོ། །
དེས་ན་ཐིག་ལེ་རྡོ་རྗེ་ནོར་བུའི་རྩེ་མོར་ཕབ་ལུས་ཀྱི་འཁྲུལ་འཁོར་དྲུག་
གིས་ཐིག་ལེ་བཟུང་བས་ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་
ལྷན་ཅིག་སྐྱེས་པའི་ཡེ་ཤེས་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་
ཤེས་དེ་ལ་མཚན་ཉིད་བྲལ་བ་ནི་གཟུང་འཛིན་དང་བྲལ་བའོ། །རྟོག་བཅས་ཀྱི་
སྐད་ཅིག་མ་གསུམ་ལས་གཞན་པའོ། །ཆགས་ནི་དགའ་བ་དང་མཆོག་དགའོ། །
ཆགས་བྲལ་ནི་དགའ་བྲལ་ལོ། །དེ་རྣམས་རྣམ་པར་སྤངས་པའོ། །དགའ་བ་བཞི་
ལས་དེ་ལ་ལྷན་ཅིག་སྐྱེས་པའི་དགའ་བའོ། །དེ་ནས་ཐིག་ལེ་དེ་འཆོར་འཆོར་འདྲ་
ན་གྱེན་ལ་ཟློག་པ་ལ་སོགས་པ་བྱས་པའི་དུས་སུ་བདག་གིས་བདེ་བ་བཟོས་པའི་
ཞེས་པའི་ང་ལ་ད་ཅི་ལས་ཀྱི་ཕྱག་རྒྱ་ལ་ནོམ་པ་དང་ཉུག་པའི་དུས་སུ་ཉམས་མྱོང་
དེ་འདྲ་བ་གཅིག་བྱུང་སྙམ་པ་ལ་སོགས་པའོ། །གྲོས་ནི་ཞེས་པ་ཡིད་དང་གཉིས་
གྲོས་བྱེད་པའོ། །རྣམ་པར་ཉེད་པར་བརྗོད་ནི་དེ་ལ་རྣམ་པར་ཉེད་པའི་སྐད་
གཅིག་མའོ། །དགའ་བ་བཞི་ལས་དེ་ལ་དགའ་བྲལ་ལོ། །དེ་ཆགས་བྲལ་གཅིག་
གིས་གཏུམ་མོའི་རྫོགས་རིམ་དང་སྦྱར་ན་དང་པོ་སྟན་བདེ་བའི་སྟེང་དུ་ལུས་
བཅོས་པ་ལ་སོགས་པ་བྱེད་པའི་ལུས་སུ་རྣམ་རྟོག་རགས་ལ་བདེ་བ་ཆུང་བས།
238 --340



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འཁྱུད་དང་གི་ཚིག་གཉིས་སོ། །དེ་ནས་རླུང་ནང་དུ་བརྡེགས་ཏེ་གཏུམ་མོ་འབར་
ལ་ཁད་པའི་དུས་སུ་རྣམ་རྟོག་ད་ཅི་བས་ཆེ་བས་རྣམ་པར་སྨིན་པ་དེ་ལས་ཞེས་པ་
ཚིག་གཉིས་སོ། །དེ་ནས་ལྟེ་བའི་མེ་དེས་སྤྱི་བོའི་ཧཾ་ལས་བྱང་ཆུབ་ཀྱི་སེམས་ཕབ་
སྟེ་བདེ་བ་མི་རྟོག་པའི་ཉམས་དེ་ལ་མཚན་ཉིད་དང་བྲལ་བ་ཞེས་བྱ་བའི་ཚིག་
གཉིས་སོ། །དེ་ནས་གཏུམ་མོའི་མཉམ་བཞག་བཏང་ཏེ་རྗེས་ཐོབ་རྟོག་དཔྱོད་དང་
བཅས་པ་དེ་ལ་བདག་གིས་བདེ་བའི་ཚིག་གཉིས་སོ། །
ད་ནི་དགའ་བ་བཞི་དང་སྐད་ཅིག་མ་དེ་ཡང་ཐ་མི་དད་པར་བསྟན་པ་ནི།
ཆགས་ཅན་གྱི་དབང་དུ་བྱས་ན་ལས་ཀྱི་ཕྱག་རྒྱ་ལ་ནོམ་པ་དང་ཉུག་པ་ལ་སོགས་
པའི་དུས་སུ་སྣ་ཚོགས་དང་པོ་ནི་རྣམ་པ་སྣ་ཚོགས་པའི་སྐད་ཅིག་མའོ། །དགའ་བ་
བཞི་ལས་དེ་ལ་དགའ་བ་ཉིད་ཅེས་སོ། །དེ་ནས་སྙོམས་པར་ཞུགས་ཏེ་ཐིག་ལེ་རྡོ་
རྗེའི་རྩ་བར་སླེབས་པའི་དུས་སུ་རྣམ་པར་སྨིན་པ་ནིའོ། །དགའ་བོ་བཞི་ལས་
མཆོག་དགའ་ཉིད་དོ། །དེ་ནས་ཐིག་ལེ་བཟུང་སྟེ་དེའི་དུས་སུ་མཚན་བྲལ་ནི་
མཚན་ཉིད་དང་བྲལ་བའི་སྐད་ཅིག་མའོ། །དགའ་བ་བཞི་ལས་དེ་ལ་ལྷན་ཅིག་
སྐྱེས་དགའ་ཉིད་ཅེས་སོ། །དེ་ནས་ཐིག་ལེ་དེ་གྱེན་ལ་ཟློག་པའི་དུས་སུ་རྣམ་ཉེད་
ནི་རྣམ་པར་ཉེད་པའི་སྐད་ཅིག་མའོ། །དགའ་བ་བཞི་ལས་དགའ་བྲལ་གྱི་དགའ་
བ་ཡིན་ཞེས་སོ། །ཆགས་བྲལ་གཅིག་གིས་གཏུམ་མོ་བསྒོམ་པ་དང་སྦྱར་ན་སྟན་
བདེ་བ་ལ་འདུག་སྟེ་ལུས་བཅོས་པ་ལ་སོགས་པ་བྱེད་པ་དེ་སྣ་ཚོགས་དང་པོ་
དགའ་བ་ཉིད་དོ། །དེ་ནས་ལྟེ་བ་ནས་གཏུམ་མོ་འབར་ལ་ཁད་པའི་དུས་སུ་རྣམ་
སྨིན་ལ་ནི་མཆོག་དགའ་ཉིད་དོ། །དེ་ནས་སྤྱི་བོའི་ཐིག་ལེ་དང་ལྟེ་བ་ལ་མེ་འདྲེས་
ཏེ་ཟག་པ་མེད་པའི་ཡང་ལྷན་ཅིག་སྐྱེས་པའི་ཡེ་ཤེས་དེ་ལ་མཚན་བྲལ་ལྷན་ཅིག་
238 --341



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སྐྱེས་དགའ་ཉིད་དོ།
།དེ་ནས་མཉམ་བཞག་གི་ཉམས་དེ་བཏང་སྟེ་རྗེས་ཐོབ་ཤེས་
པ་དེ་ལ་རྣམ་ཉེད་དགའ་བྲལ་དགའ་བ་ཡིན་ཞེས་སོ། །
ད་ནི་གསུམ་པ་དབང་གི་ངེས་པ་སྟེར་བའོ། དེ་ལ་ལྔ་ལས་དང་པོ་དབང་
གི་དབྱེ་བ་ནི་མདོར་བསྟན་གྱི་དབང་དང་ཡང་ཞེས་པའི་རྒྱས་བཤད་དེ། དེ་ལ་
སློབ་དཔོན་ནི་བུམ་པའི་དབང་ངོ༌
། །གསང་བའི་དབང་དང་
། ཤེས་རབ་དང་ནི་
གསུམ་པ་ཤེས་རབ་ཡེ་ཤེས་ཀྱི་དབང་དང་
། བཞི་པ་དེ་ཡང་དེ་བཞིན་ནི་དབང་
བཞི་པའོ། །
ད་ནི་གཉིས་
ད་པ་དབང་གི་རྣམ་པར་གཞག་པ་དང་
། དེ་ལ་གཉིས་ལས་དང་
པོ་དབྱེ་བ་གྲངས་དང་སྦྱར་བ་ནི། དགའ་བ་ལ་སོགས་ རིམ་ཤེས་བྱ་ཞེས་ པ་
བུམ་པའི་དབང་དེ་དགའ་བ། གསང་བའི་དབང་དེ་མཆོག་དགའ། ཤེས་རབ་ཡེ་
ཤེས་ཀྱི་དབང་དེ་ལྷན་ཅིག་སྐྱེས་པའི་དགའ་བ། དབང་བཞི་པ་དེ་དགའ་བྲལ་ལོ། །
ད་ནི་གཉིས་པ་མཚན་ཉིད་དཔེ་དང་སྦྱར་བ་ནི་འཁོར་བ་སྐྱེད་པར་བྱེད་
པའི་ཉོན་མོངས་པ་བཞི་དག་པའི་དོན་དུ་རྒྱུད་སྡེ་བཞི་བཤད་ལ། རྒྱུད་སྡེ་བཞི་
གང་ཟག་གཅིག་གིས་ཉམས་སུ་བླང་དུ་མི་བཏུབ་པ་ལ་འདིར་དབང་བཞིའོ། །
དབང་བཞིས་དྲི་མ་བཞི་དག་ནས་དངོས་གྲུབ་ཐོབ་པར་བྱེད་པའོ། །ལྷ་རྗེ་ལྷོ་པའི་
ཞལ་ནས་རྒྱུད་བཞིའི་རྣམ་དག་མ་ཤེས་ན། ཕྱག་རྒྱ་བསྟེན་ལ་མི་དབང་ངོ་གསུང་
ངོ༌། །དེ་ལ་རྒོད་པ་ནི་བགད་པས་ཚིམ་པའི་འདོད་ཆགས་རྣམ་པར་དག་པའི་དོན་
དུ་བྱ་བའི་རྒྱུད་བཤད་ལ། དེ་རྣམ་པར་དག་པའི་དོན་དུ་སློབ་དཔོན་ཉིད་ཅེས་པ་
བུམ་པའི་དབང་ངོ༌
། །བལྟ་བ་ནི་བལྟས་པས་ཚིམ་པའི་འདོད་ཆགས་དང་བསྟུན་
ནས་སྤྱོད་པའི་རྒྱུད་བཤད་ལ། དེ་རྣམ་པར་དག་པའི་དོན་དུ་གསལ་བ་དེ་བཞིན་
238-342



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ནོ། །ཞེས་པ་གསང་བའི་དབང་ངོ་
། །ལག་བཅང་ནི་ཞེས་པ་འཇུས་པས་ཚིམ་པའི་
འདོད་ཆགས་དང་བསྟུན་ནས་རྣལ་འབྱོར་གྱི་རྒྱུད་བཤད་ལ། དེ་དག་གི་དོན་དུ་
ཤེས་རབ་ཉིད་ཞེས་པ་ཤེས་རབ་ཡེ་ཤེས་ཀྱི་དབང་ངོ༌། །གཉིས་གཉིས་འཁྱུད་པ་
ནི་དབང་པོ་སྒོ་སྦྱར་བས་ཚིམ་པའི་འདོད་ཆགས་དང་སྦྱར་ན་རྣལ་འབྱོར་ཆེན་པོའི་
རྒྱུད་བཤད་ལ་དེ་རྣམ་པར་དག་པའི་དོན་དུ་དེ་བཞིན་ཉིད་ཀྱིས་ཞེས་པ་དབང་
བཞི་པའོ། །
ད་ནི་དབང་གི་དགོས་པ་ནི་སེམས་ཅན་རྣམས་ཀྱི་དངོས་གྲུབ་ཐོབ་པར་བྱ་
བའི་ཕྱིར། དབང་ནི་རྣམ་པ་བཞི་རུ་བཤད་པ་ཡིན་ནོ། །
ད་ནི་དབང་གི་ངེས་ཚིག་བསྟན་པ་ནི་གཏོར་དང་ཞེས་པའི་ཚིག་གཉིས་
ཀྱིས་བསྟན་ཏེ། དེ་ཡང་བུམ་པའི་དབང་གི་དུས་སུ་གཏོར་བ་ནི་ཨ་བྷི་ཊིན་ཙ་ཞེས་
པ་དྲི་མ་འཁྲུད། གང་འཁྲུད་ན་ལུས་ཀྱི་དྲི་མ་འཁྲུད་པའོ། །བླུགས་པ་ནི་ཨ་བི་ཎེ་
ཀ་སྟེ་ནུས་པ་འཇོག །གང་གི་ནུས་པ་འཇོག་ན་རྒྱུད་ཉན་པ་དང་བཤད་པ་དང་ལྷ་
བསྒོམ་པ་དང་གཏོར་མ་གཏོང་བ་དང་སྔགས་ཟློས་སུ་རུང་པའི་ནུས་པ་བཞག་
པའོ། །གསང་བའི་དབང་གི་དུས་སུ་གཏོར་བ་ཨ་བྷི་ཥིན་ཙ་དྲི་མ་འཁྲུད་དེ་ངག་
གི་དྲི་མ་འཁྲུད་པའོ། །བླུགས་ནི་ཨ་བྷི་ཥེ་ཀ་ནུས་པ་འཇོག་སྟེ་ཤ་ལྔ་བདུད་རྩི་ལྔ་
བསྟེན་དུ་རུང་བའི་དང་
། རྩ་དང་རླུང་དང་བྱང་ཆུབ་ཀྱི་སེམས་ཀྱི་རྫོགས་རིམ་
བསྒོམ་དུ་རུང་བའི་ནུས་པ་འཇོག་པས་དེས་ན་དབང་ཞེས་བརྗོད་པར་བྱའོ། །
དབང་གསུམ་པའི་དུས་སུ་གཏོར་བ་ནི་ཨ་བྷི་ཥིན་ཙ་ཞེས་པས་སེམས་ཀྱི་དྲི་མ་
འཁྲུད་པའོ། །བླུགས་པ་ནི་ཨ་བྷི་ཥེ་ཀ་ནུས་པ་འཇོག་སྟེ་ལས་ཀྱི་ཕྱག་རྒྱ་མ་བསྟེན་
དུ་རུང་བ་འམ་ལྷ་ཞལ་སྦྱར་བསྒོམ་དུ་རུང་པའི་ནུས་པ་བཞག་པའོ། །དབང་བཞི་
238 --343



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའི་དུས་སུ་གཏོར་བ་ཨ་བྷི་ཥིན་ཙ་དྲི་མ་འཁྲུད་དེ་ལུས་ངག་ཡིད་གསུམ་ཐ་དད་
དུ་འཛིན་པར་བྱེད་པའི་དྲི་མའོ། །བླུགས་པ་ནི་ཨ་བྷི་ཥེ་ཀ་ཏེ། ནུས་པ་འཇོག་སྟེ་
ཕྱག་རྒྱ་ཆེན་པོ་བསྒོམ་དུ་རུང་པའི་ནུས་པ་དང་ལྡན་པར་བྱས་པས། དེས་ན་དབང་
ཞེས་བརྗོད་པར་བྱ་ཞེས་སོ། །
ད་ནི་དབང་བསྐུར་བ་དངོས་སོ། །དེ་ལ་དང་པོ་རིགས་པའི་དབང་ལྔ་དམ་
ཚིག་གསུམ་གྱི་དབང་གསུམ་དེ་ནས་རིགས་ལྔའི་རྗེས་སུ་གནང་བ་ལྔ། དེ་ནས་
དབུགས་དབྱུང་། གཟེང་བསྟོད་ལུང་བསྟན་པ་དང་དངོས་ཀྱི་རིག་མའམ་ཡིད་ཀྱི་
རིག་མ་ལ་ཞལ་སྦྱར་བར་བསྒོམ་པ་ལ་ཤེས་རབ་བཅུ་དྲུག་ལོན་པ་ལ། །ལག་པ་
དག་གིས་ཡང་དག་འཁྱུད་ཅེས་སོ། །ལག་པ་རྡོ་རྗེ་དྲིལ་བུ་མཉམ་སྦྱོར་བས་ནི་
བརྟག་པ་ཕྱི་མའི་ལེའུ་བཅུ་གཉིས་པའི་རྡོ་རྗེ་ཆེ་དང་དྲིལ་ཆེན་ལོངས་ལ་སོགས་
པས་རྗེ་སུ་གནང་བ་བྱིན་པ་ནི་སློབ་དཔོན་དབང་དུ་རབ་ཏུ་བརྗོད་ཅེས་སོ། །དེ་
ནས་དབང་དེ་རྣམ་བརྟན་པར་བྱེད་པ་བརྟུལ་ཞུགས་ཀྱི་དབང་བསྐུར་རོ། །
དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བའི་དུས་
སུ་དངོས་ཀྱི་རིག་མའམ་ཡིད་ཀྱི་རིགས་མ་འདི་ལྟ་བུ་ཞིག་བླ་མ་ལ་དབུལ་བ་ནི།
ཤིན་ཏུ་བཞིན་བཟང་པ། ཤེས་རབ་སྟོང་པ་དང་ལྡན་པའི་རྟགས་སུ་མིག་ཡངས་
པ། གཟུགས་བཟང་བ། ལང་ཚོས་རྣམ་པར་བརྒྱན་ནི་ལོ་བཅུ་དྲུག་ལོན་པ་གཞོན་
ཤ་ཆགས་པའོ། །དེ་ལྟ་བུ་དང་ཚོགས་ཀྱི་འཁོར་ལོ་དེ་མཆོད་པ་ལ་སོགས་པས་བླ་
མ་ལ་དངོས་ཀྱི་ཕྱག་རྒྱའམ་ཡིད་ཀྱི་ཕྱག་རྒྱ་སྤྲུལ་པ་དེ་བླ་མ་ལ་ཕུལ། དེ་ནས་བླ་
མ་ཡབ་ཡུམ་དུ་བསྒོམས་ཏེ་ཐབས་ཤེས་རབ་གཉིས་སུ་མེད་པའི་སྙོམས་འཇུག་
བྱས་ ལ་ སྦྱིན། གྲོལ་ལམ་ པས་ ཡིད་ ཀྱི་ ཕྱག་ རྒྱ་ དང་ སྙོམས་པར་ཞུགས་ པར་
238 --344



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བསྒོམས་ཏེ་ཐིག་ལེ་ཕྱིར་བྱུང་བར་བསྒོམ། བའི་འོ་མ་དང་བདུད་རྩི་ལྔར་བསྲེས་
ལ་སྦྱིན་པ་ནི། མཐེ་བོང་སྲིན་ལག་དག་གིས་ནི། །སློབ་མའི་ཁར་ནི་ལྟུང་བར་
བྱེད་པའི་དུས་སུ་བརྟག་པ་ཕྱི་མའི་ཇི་ལྟར་འདས་པའི་སངས་རྒྱས་ཀྱིས་ཞེས་པ་ལ་
སོགས་པའི་རྗེས་གནང་སྦྱིན་ནོ། །
ཞིམ་པའི་བཟའ་བ་བཏུང་པ་དང་ཞེས་པ་ལ་སོགས་པའི་ཚིག་དྲུག་པོ་འདི་
གསང་བའི་དབང་གི་དུས་སུ་ལས་ཀྱི་ཕྱག་རྒྱ་མ་འབུལ་བའི་དུས་སུ་འདི་རྣམས་
ཀྱིས་ཀྱང་མཆོད་དོ། །དབང་གསུམ་པ་ཤེས་རབ་ཡེ་ཤེས་ཀྱི་དབང་གི་དུས་སུ་
ཡང་ཞིམ་པའི་བཟའ་བ་བཏུང་པ་དང་
། བཱ་ལ་ཆེ་མཆོག་ནི་ཤ་ཆེན་པོའོ། །མ་ད་ན་
ནི་ཆང་ངོ༌
། །བདུག་ པ་ལྷ་བཤོས་ཕྲེང་བ་དང་། །དྲིལ་བུ་རྒྱལ་མཚན་བྱུགས་པ་
ཡིས། །འདི་རྣམ་མཆོད་པ་རྣམས་ཀྱིས་ནི། །སློབ་མས་རྡོ་རྗེ་འཛིན་པ་ནི་བླ་མ་དེ་
མཆོད་པའོ། །དེ་ནས་ཇི་ལྟར་དབང་བསྐུར་བའི་དོན་དུ་གསོལ་བ་གདབ་པ་ནི།
སློབ་མའི་བྱ་བ་ཞིག་བཤད་པར་བྱ། དེ་ཡང་སུ་ལ་གསོལ་བ་གདབ་ན། བླ་མ་དང་
ཕྱག་རྒྱ་མ་དང་ལྡན་པ་དེ་མཐོང་ནས་ནི་ཆགས་ཅན་ཡིན་ན་དངོས་ཀྱི་ཕྱག་རྒྱ་
ཆགས་བྲལ་ཡིན་ན་ཡིད་ཀྱི་ཕྱག་རྒྱ་དང་བཅས་པ་དེ་མཐོང་ནས། དེ་ལ་དང་པོ་
མཆོད་དང་ཞེས་པས་མཆོད། དེ་ནས་བསྟོད་པ་བྱ། དེ་ཡང་བཅོམ་ལྡན་འདས་ནི་
ཉོན་མོངས་པ་ཐམས་ཅད་བཅོམ་པའོ། །ཞི་བ་ནི་སྤྲོས་པའི་རྣམ་པར་རྟོག་པ་
ཐམས་ཅད་ཅེས་པའོ། །ཀྱེ་ནི་སྔགས་ཀྱིས་སྲི་ཞུ་ཁྱད་པར་ཅན་གྱི་སྒོ་ནས་འབོད་
པའོ། །རྡོ་རྗེ་རྣལ་འབྱོར་གཅིག་བཞེད་པ་ནི་ཐབས་ཤེས་རབ་དབྱེར་མེད་པ་དེ་ལ་
དེ་སྐད་ཅེས་བྱའོ། །མི་ཕྱེད་ཕྱག་རྒྱ་ནི་བདེ་སྟོང་དབྱེར་མེད་ཀྱི་ལྷན་ཅིག་སྐྱེས་
པའོ། །སྒྲུབ་པ་པོ་ནི་དེ་ལྟ་བུའི་ལྷན་ཅིག་སྐྱེས་པའི་ཡེ་ཤེས་ལམ་དུ་འཁྱེར་བ་ལ།
238 -345



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་རྣལ་འབྱོར་ལས་བྱུང་བ་ནི་བདེ་སྟོང་བསྒོམས་པ་ལས་བྱུང་བའི་འབྲས་བུ་བདེ་
བ་ཆེན་པོའི་སྐུའི་ཡོན་ཏན་དེ་དང་ལྡན་ཞེས་བསྟོད་དོ། །དེ་ནས་གསོལ་བ་གདབ་
པ་ནི། ཇི་ལྟར་ཁྱོད་ནི་བདག་ཉིད་ཆེ་ནི་བྱེད་དང་བདེ་སྟོང་ཡོན་ཏན་ཆེན་པོ་དང་
་པ་དེ་བཞིན་དུ། མངའ་བདག་ཆེན་པོ་ཁྱོད་ཀྱི་བདག་ལ་བདེ་སྟོང་གི་དོན་དེ་
རྩོལ་གཅིག་པའོ། །ཁྱོད་ལ་བདེ་སྟོང་དེས་ཅི་བྱེད་ཞེ་ན། ཁམས་གསུམ་འཁོར་
བའི་འདམ་གྱི་ཚོགས་དག་ཏུ། བདག་བྱིང་ཞིང་སྐྱབས་མེད་པ་བདག་ལ་སྐྱོབས་
ཤིག་ཞེས་གསོལ་བ་གདབ་བོ། །དེ་ནས་སྟོན་པས་ནི་སྔོན་འབྱུང་དུ་སྟོན་པ་རྗེས་
འཇུག་ཏུ་སློབ་དཔོན་ནོ། །ཤེས་རབ་དག་ཏུ་བརྗོད་ནི་ནི་སློབ་མ་ལ་དངོས་ཀྱི་ཕྱག་
རྒྱའམ། ཆགས་བྲལ་ཡིན་ན་ཡིད་ཀྱི་ཕྱག་རྒྱ་མ་གཏད་པའི་དུས་སུ་བརྗོད་པར་
བྱས་ན་གཏད་པར་བྱ་ནི་རྣམ་རྟོག་མེད་པའོ། །སྔོན་འབྱུང་དུ་སྟོན་པ་རྗེས་འཇུག་
ཏུ་བློ་མའི་སྨྲས་པ་སེམས་དཔའ་ཆེན་པོ་ཞེས་བོད་པའོ། །དངོས་ཀྱི་ཕྱག་རྒྱའམ་
ཡིད་ཀྱི་ཕྱག་རྒྱ་བདེ་བ་དང་ལྡན་པ་འདི་ཁྱེར་ནི་ལེའུ་བཅུ་གཉིས་པའི་ལྷ་མོ་དགའ་
སྦྱིན་གནས་སྦྱིན་མ་ཞེས་པ་ལ་སོགས་པས་རྗེས་གནང་བྱིན་ལ། ཀུན་ཏུ་རུ་གྱིས་
རྡོ་རྗེ་འཛིན་ནི། དངོས་ཀྱི་ཕྱག་རྒྱའམ་ཡིད་ཀྱི་ཕྱག་རྒྱ་དང་སྙོམས་པར་ཞུགས་
པར་གྱིས་ཤིག་པའོ། །དེ་ཡང་ཕྲག་དོག་དང་ཁྲོ་བ་ལས་རྣམ་པར་གྲོལ་ཞིང་སྤངས་
པའོ། །
སངས་རྒྱས་ལ་མཆོག་ཏུ་འདོད་པའི་སློབ་མ་ཆེར་འགྱུར་ཤེས་ནས་ནི།
སྔོན་བྱུང་དུ་སྟོན་པ་རྗེས་འཇུག་ཏུ་བླ་མས་དེ་ལ་གནང་བ་སྦྱིན་པའོ། །དེས་ཅི་ཐོབ་
ཞེ་ན། མཆོག་ཏུ་དགའ་བ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ཡང་དག་
ཐོབ་པའོ། །སྟོན་ པས་ སྨྲས་ པ་ སེམས་ དཔའ་ ཆེན་ པོ་ ཞེས་ བོས་ནས། དགའ་
238-346



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བའམ་སྐད་ཅིག་མའི་གོ་རིམ་གར་ཐོབ་ཞེ་ན། སྣ་ཚོགས་སྤངས་པའི་སྐད་ཅིག་ནི་
རྣམ་པ་སྣ་ཚོགས་པའི་སྐད་ཅིག་མ་དང་རྣམ་པར་ཉེད་པའི་སྐད་ཅིག་མའི་རྗེས་སུ་
བདེ་བ་ཆེན་པོ་དོན་དམ་དངོས་པོ་གཤིས་ཀྱི་ཆོས་མཚོན་པའི་ཀུན་རྫོབ་བྱང་ཆུབ་
སེམས་དེ་རྣམས་ཟུང་ཞེས་པའོ། །དེ་ཡང་དགོས་པ་ནི་ཇི་སྲིད་བྱང་ཆུབ་མ་ཐོབ་ཀྱི་
བར་དུ་ནི་ལྷན་ཅིག་སྐྱེས་པའི་ཉམས་མྱོང་དང་ལྡན་པས་སེམས་ཅན་ཐམས་ཅད་
ཀྱི་དོན་གྱིས་ཤིག་ཀྱི་རྡོ་རྗེ་འཛིན་པ་ཞེས་སློབ་མ་ལ་བོད་པའོ། །
དེ་ལྟར་དབང་གསུམ་པ་གོ་ཕྱེ་བ་དང་བཞི་པ་ཚིག་གིས་གཏན་ལ་དབབ་
པ་ནི། སློབ་མ་ནི་དབང་གསུམ་པ་ཐོབ་པ་དེའོ། །དེ་ལྟ་བུའི་སྙིང་རྗེ་ཅན་གྱིས་
མཐོང་ནས། བླ་མ་རྡོ་རྗེ་ཅན་གྱི་ཚིག་དབང་དུ་འདི་སྐད་སྨྲས་པ། འདི་ཉིད་ནི་
གསུམ་པ་གོ་ཕྱེ་བའི་ཟག་པ་མེད་པའི་ཡེ་ཤེས་ཆེན་པོ་འདི་ཉིད་དོ། །ལྷན་ཅིག་
སྐྱེས་པའི་ཡེ་ཤེས་དེས་ཐམས་ཅད་ཀྱི་ལུས་ལ་རྣམ་པར་གནས་ཤི་
ཤིང་ཁྱབ་པ་ཞིག་
ཡིན་ནོ། །
གཉིས་དང་གཉིས་སུ་མེད་པའི་ཚུལ་ནི། ཐབས་ཤེས་རབ་དབྱེར་མེད་པ་
ནི། དངོས་དང་དངོས་མེད་ནི་ཡོད་པ་དང་མེད་པའམ་ཀུན་རྫོབ་དང་དོན་དམ་
པའི་ལུས་དང་སེམས་གཉིས་སུ་སྣང་བ་མེད་པས་སོ། །བདག་ཉིད་གཙོ་བོ་ནི་ལྷན་
ཅིག་སྐྱེས་པའི་ཡེ་ཤེས་སོ། །དེས་བརྟན་པ་ནི་སྣོད་ཀྱི་འཇིག་རྟེན་ནོ། །གཡོ་བ་ནི་
བཅུད་ཀྱི་སེམས་ཅན་ཐམས་ཅད་ལ་ཁྱབ་ནས་གནས་སོ། །དེ་ཡང་སྣང་ལ་རང་
བཞིན་མེད་པའི་སྒོ་ནས་སྒྱུ་མའི་གཟུགས་ཅན་ཉིད་དུ་འདོད་ཅེས་ཏེ། དེ་ཡང་རང་
བཞིན་སྒྱུ་མ་ལྟ་བུ་ནི་ཆོས་ཐམས་ཅད་སྒྱུ་མ་ལྟ་བུ་ལས་མ་འདས། ལམ་སྒྱུ་མ་ལྟ་
བུ་ནི་ལམ་ཉམས་སུ་ལེན་པ་ཐམས་ཅད་ཀྱང་སྒྱུ་མ་ལྟ་བུའོ། །དེ་ལྟར་ཉམས་སུ་
238 347



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བླངས་པས་འབྲས་བུ་ཐམས་ཅད་སྒྱུ་མའི་རྣམ་པ་ལྟ་བུར་འཆར་རོ། །
ད་ནི་དབང་བཞི་པའི་མཇུག་བསྡུད་ནི། དཀྱིལ་ནི་ལྷན་ཅིག་སྐྱེས་པའི་ཡེ་
ཤེས་སོ། །འཁོར་དེ་དགའ་བ་བཞི་དང་སྐད་ཅིག་མའི་སྒོ་ནས་ལེན་པའོ། །འཁོར་
ནི་དེས་སྒྲོ་འདོགས་གཅོད་པས་སོ། །ཐབས་ནི་ལམ་དུ་ཁྱེར་བའོ། །རྟག་ཏུ་ངེས་
པར་འགྲུབ་པར་འགྱུར་ནི་ཕྱག་རྒྱ་ཆེན་པོའི་དངོས་གྲུབ་བོ། །
ད་ནི་བཞི་པ་དབང་གི་ཞར་ལ་དཀྱིལ་འཁོར་འཁོར་ལོའི་དྲིས་ལན་གྱིས་
བསྟན་པ་ནི་དེ་ནས་རྡོ་རྗེ་སྙིང་པོས་རྣལ་འབྱོར་མ་ཐམས་ཅད་ལ་ནི་རྒྱུད་འདི་
མཁའ་འགྲོ་མའི་ངོར་བྱས་ནས་བཤད་པ་ཡིན་པས་རྡོ་རྗེ་སྙིང་པོས་དྲིས་ན་མཁལ་
འགྲོ་མ་རྣམས་མ་མཉེས་ཀྱིས་དོགས་ནས་བཟོད་པར་གསོལ་ཞེས་པའོ། །སྟོན་པ་
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །དེ་ཡང་གོང་གི་དཀྱིལ་འཁོར་
འཁོར་ལོའི་ཐབས་ཀྱིས་ནི། །རྟག་ཏུ་ངེས་པར་འགྲུབ་པར་འགྱུར་བའི་དཀྱིལ་
འཁོར་དེ་ཅི་ལ་ཟེར་འདྲི་བ་ལ། དཀྱིལ་འཁོར་འཁོར་ལོ་ཅི་ཞེས་བརྗོད། ཅེས་
སྤྱིར་བསྡོམས་ནས་དྲིས་པའོ། །སངས་ རྒྱས་ ཀུན་བདག་ གྲོང་ཁྱེར་ ལ་ནི་རྟེན་
གཞལ་ཡས་ཁང་བརྟེན་པ་ལྷ་དང་བཅས་པ་དཀྱིལ་འཁོར་ཟེར་རམ། སྤྲོས་མེད་
ལྷན་ཅིག་སྐྱེས་པའི་ཡེ་ཤེས་ལ་དཀྱིལ་འཁོར་ཟེར་རམ། སཾ་བུ་ཊ་ནས་ལུས་རྐང་
པ་གཅིག་སྒོ་དགུ་དང་བཅས་པ་ལ་དཀྱིལ་འཁོར་བཞག་ནས་ཡོད་པས་དེ་ལ་ཟེར་
རམ། དེ་ཚོ་ལ་བཅོམ་ལྡན་འདས་ཞེས་བོས་ནས། རྡོ་རྗེ་སྙིང་པོ་བདག་ནི་འཁྲུལ་
ཞིང་ཐེ་ཚོམ་ཟ་བར་གྱུར་པས། དེའི་རིམ་པ་ཇི་ལྟར་བཤད་དུ་གསོལ་ཞེས་དྲིས་
པའོ། །
ད་ནི་ལན་སྟོན་ཏེ་བཅོམ་ལྡན་འདས་ཀྱིས་བཀའ་བསྩལ་པ་ནི་རྟེན་གཞལ་
238-348



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡས་ཁང་བརྟེན་པ་ལྷ་དང་བཅས་པ་ལ་ཡང་ད་རེས་དཀྱིལ་འཁོར་མི་ཟེར། ལུས་
ཀ་བ་གཅིག་སྒོ་དགུ་དང་བཅས་པ་ལ་ཡང་ད་རེས་དཀྱིལ་འཁོར་མི་ཟེར།
ད་རེས་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་དཀྱིལ་འཁོར་ཞེས་
བྱའོ། །སྙིང་པོ་ཞེས་བརྗོད་དེ་དོན་དམ་ལྷན་ཅིག་སྐྱེས་པའི་ཡེ་ཤེས་ལ་བྱའོ། །དེ་
ཉིད་ལ་བྱང་ཆུབ་སེམས་དཔའ་བདེ་བ་ཆེན་པོ་སྟེ་བདེ་སྟོང་དབྱེར་མེད་ཀྱི་ལྷན་
ཅིག་སྐྱེས་པའི་ཡེ་ཤེས་སོ། །དེ་ལེན་པའི་འཁོར་ལོ་བཤད་པ་ནི་དངོས་པོ་མཐར་
བྱེད་བྱ་བའི་ཞེས་པ་དབང་གསུམ་པའི་དུས་ཀྱི་ལས་ཀྱི་ཕྱག་རྒྱ་ལ་བརྟེན་ནས་
ལེན་པའོ། །
འདུས་པས་དཀྱིལ་འཁོར་ཉིད་དུ་བརྗོད་ནི། མཎྜལ་ཞེས་པའི་སྒྲས་སྙིང་
པོའི་དོན་དེ་ལེན་པས་སོ། །འོ་ན་དེ་གར་གཏོགས་ན། གོང་གི་འཁོར་ལོ་བཤད་
པས་འཁོར་ལོ་ཞེས་བྱ་གནས་ནམ་མཁའི་ཁམས་ཞེས་པ། ཆགས་ཅན་གྱི་དབང་
དུ་བྱས་ནས་ལས་ཀྱི་ཕྱག་རྒྱའི་ཆོས་འབྱུང་གྲུ་གསུམ། ཆགས་བྲལ་གྱི་དབང་དུ་
བྱས་ན་ལྟེ་བའི་རྩ་མདུད་གྲུ་གསུམ་པའོ། །
འོ་ན་རྟོགས་པ་ལ་དགོས་པ་ཅི་ཡོད་ན། གོང་གི་ཐབས་ཀྱིས་ནི་ཞེས་པའི་
དོན་བཤད་པས། ཡུལ་ལ་སོགས་པ་རྣམ་པར་སྦྱོར་ནི། ཡུལ་ལ་སོགས་པ་དེ་
རྣམས་ལ་རྒྱས་བཏབ་ནས་བསྒོམས་པས་བདེ་སྟོང་དུ་རྣམ་པར་སྦྱོར་བའོ། །ཚིག་
འདི་ལ་འོག་ནས་ཀྱང་དྲིས་ནས་ཡོད་དོ། །འོ་ན་རང་ལུས་གཞན་ལུས་ལ་བརྟེན་པ་
སྙིང་ པོའི་ དོན་ དེ་ ལན་ནུས་ སམ་ ཞེ་ན། ཆགས་ཅན་ གྱི་དབང་ དུ་ བྱས་ན་བོ་
ལ་ནི་ཐབས་ཀྱི་རྡོ་རྗེའོ། །ཀ་ཀོ་ལ་ནི་ལས་ཀྱི་ཕྱག་རྒྱའི་པད་མའོ། །སྦྱོར་བས་ནི་
རྡོ་རྗེ་དང་པད་མ་སྙོམས་པར་ཞུགས་པའི་དུས་སུ་ཀུན་རྫོབ་བྱང་ཆུབ་ཀྱི་སེམས་ཀྱི་
238 --349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཐིག་ལེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་དེ་རྟོགས་པའོ། །
ཆགས་བྲལ་གྱི་དབང་དུ་ན་བོ་ལ་ནི་བདེ་ཆེན་གྱི་ཧཾ་ངོ་། །ཀ་ཀོ་ལ་ནི་གཏུམ་མོའི་
མེའོ། །སྦྱོར་བས་ནི་གཏུམ་མོའི་མེ་དང་ཐིག་ལེ་འདྲེས་པའི་དུས་སུ་བདེ་བ་ལ་མི་
རྟོག་པའི་ཉམས་སྐྱེས་པ་ནི་དེའི་བདེ་བ་ཤེས་པར་འགྱུར་རོ། །
ད་ནི་ལྔ་པ་ཐུན་མོང་མ་ཡིན་པའི་དམ་ཚིག་དང་སྡོམ་པ་བསྟན་པ་ནི། རྡོ་
རྗེ་སྙིང་པོས་ གསོལ་པ་དབང་གི་རྟེན་སྡོམ་པ་ཞེས་བྱ་བ་གང་གིས་ན་དམ་ཚིག་
གང་གིས་གནས་པར་བགྱི་ཞེས་དྲིས་པ་ལ། བཅོམ་ལྡན་འདས་ཀྱིས་བཀའ་སྩལ་
པ། ཁྱོད་ཀྱིས་སྲོག་ཆགས་གསད་པ་དང་
། །རྫུན་གྱིས་ཚིག་ཀྱང་སྨྲ་བ་དང་ཞེས་
པའི་ཚིག་གཉིས་པོ་དེས་ཐེག་པ་ཆེན་པོའི་སྡོམ་པ་སྤྱིར་བསྟན་པའོ། །ཁྱོད་ཀྱིས་མ་
བྱིན་གྱི་ཚིག་གཉིས་ཀྱིས་ནི་དམ་ཚིག་གོ །དེ་རྣམས་ཀྱིས་མདོར་བསྟན་ནས་ད་
རྒྱས་པར་བཤད་པ་ནི་གོང་གི་ཁྱོད་ཀྱི་སྲོག་ཆགས་གསད་པ་ནི་བྱ་བ་དེ་བཤད་པ་
ནི་སེམས་ཅན་སྲོག་ཆགས་གསོད་པ་ནི་ཞེས་པ་སེམས་ཅན་ཐམས་ཅད་བདེ་སྟོང་
དུ་རོ་གཅིག་པའོ། །གང་ཕྱིར་སྲོག་ནི་སེམས་སུ་བརྗོད་ནི་སེམས་ཅན་ཐ་དད་དུ་མ་
བལྟ་བར་སྟོང་པར་ལྟོས་ཞེས་པའོ། །གོང་གི་རྫུན་གྱི་ཚིག་ཀྱང་བྱས་པ་དེ་བཤད་
པས་འཇིག་རྟེན་སྒྲོལ་མ་ཞེས་བྱ་བ་འདི་ནི་སྨོན་པའི་སེམས་བསྐྱེད་པ་སྟེ། བདག་
ཡང་དག་པར་རྫོགས་པར་སངས་རྒྱས་པར་བྱས་ལ་སེམས་ཅན་ཐམས་ཅད་ཀྱི་
དོན་བྱ་བའི་སེམས་བསྐྱེད་པ་དེས་ད་ལྟ་སེམས་ཅན་ཐམས་ཅད་ཀྱི་དོན་མི་འབྱུང་
པས་ན། རྫུན་གྱི་ཚིག་རབ་ཏུ་བརྗོད་ཅེས་སོ། །
གོང་གི་ཁྱོད་ཀྱིས་མ་བྱིན་པར་ལོང་བྱ་བར་སྟོན་པས་བཤད་པས། བཙུན་
མོ་ནི་རྩའོ། ཁུ་བ་ནི་རྩའི་ནང་གི་ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་
238 --350



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དམ་ལྷན་ཅིག་སྐྱེས་པའི་ཡེ་ཤེས་སྐྱེ་བ་དེ་གཞན་གྱིས་སྟེར་མཁན་མི་འོང་རང་
གིས་བསྒོམ་དགོས་པས་མ་བྱིན་པར་ལོང་ཞེས་པའོ། །གོང་གི་ཕ་རོལ་བུད་མེད་
བསྟེན་པར་གྱིས་བྱ་བ་དེ་བཤད་པ་ནི། གཞན་གྱི་ནི་དེ་བཞིན་གཤེགས་པ་རིགས་
ལྔའོ། །བུད་མེད་ནི་སྤྱན་མ་ལ་སོགས་པའོ། །རང་དང་མཚུངས་ནི་ཐབས་ཤེས་
རབ་ཡ་མ་བྲལ་གྱིས་ཞེས་པའོ། །
ད་ནི་དྲུག་པ་དབང་གི་ཞར་ལ་ཡུལ་རྣམས་བདེ་སྟོང་དུ་བསྒོམ་པར་བསྟན་
པ་ནི། གོང་གི་ཡུལ་ལ་སོགས་པ་རྣམ་པར་སྦྱོང་བ་ལ་དྲིས་པ་ཡིན་ཏེ། དེ་ནས་
རྣལ་འབྱོར་མ་ཐམས་ཅད་ཀྱིས་བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
ཡུལ་རྣམས་ཀྱང་ཅི་ལགས་གོང་གི་སོགས་ཁོངས་སུ་དབང་པོ་རྣམས་ཀྱང་གང་
ལགས་ལ་སོགས་པ་དྲིས་པའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་པ།
ཡུལ་དྲུག་ནི་ཞེས་པ་ནས་འདི་རྣམས་དབང་པོ་དྲུག་པོ་ནི་ཞེས་པའི་བར་རོ། །དེ་
རྣམས་སྦྱང་གཞི། དེའི་སྦྱོང་བྱེད་ནི་གཏི་མུག་རྡོ་རྗེ་ལ་སོགས་ལྡན་ཞེས་སོ། །འདི་
ལ་ཡང་འོག་ནས་དྲིས་ལན་ཞིག་འོང་ངོ་
། །ཡུལ་དང་ཡུལ་ཅན་དག་གིས་ནི། །སྐྱེ་
མཆེད་ བཅུ་ གཉིས་ དག་ཏུ་ འགྱུར་ རོ། །ཕུང་པོ་ལྔ་ ནི་ གཟུགས་ལ་སོགས་པ་
གཟུགས་ཀྱི་ཕུང་པོ་དང་། ཚོར་བ་དང་། འདུ་ཤེས་དང་
། འདུ་བྱེད་ཀྱི་ཕུང་པོ་
དང༌
། མཐར་ནི་རྣམ་པར་ཤེས་པའི་ཕུང་པོ་དང་ལྔ། སྙིང་རྗེ་ཆེ་ནི་སྙིང་རྗེ་ཆེན་པོ་
ཞེས་བོས་ནས། དབང་པོ་དང་ནི་མིག་ལ་སོགས་པའོ། །ཡུམ་ཉིད་ནི་གཟུགས་ལ་
སོགས་པའོ། །དབང་པོའི་རྣམ་པར་ཤེས་པ་ནི་མིག་གི་རྣམ་པར་ཤེས་པ་ལ་
སོགས་པ་དྲུག་གོ །རྣལ་འབྱོར་མ་རྣམས་གོ་བྱའི་ཕྱིར། བསྡུས་ནས་ལ་ཁམས་ནི་
བཅོ་བརྒྱད་དག་ཏུ་བཤད་ཅེས་སོ། །
238 -351



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དེ་རྣམས་ཀྱི་རང་བཞིན་ཅི་ཞེ་ན། གདོད་ནས་མ་སྐྱེས་པ་ཞེས་ཏེ་དམ་
བཅའ། གཏན་ཚིག་ནི་བརྫུན་མིན་བདེན་མིན་དེ་བཞིན་ཉིད་ཀྱི་ཕྱིར་རོ། །དེ་ཡང་
དཔེར་ན་ཐམས་ཅད་ཆུའི་ཟླ་བ་ལྟར་ཞེས་ཏེ་ཆུའི་ནང་གི་ཟླ་བ་དེ་བརྫུན་པ་ཡང་
མ་ཡིན་བདེན་པ་ཡང་མ་ཡིན་པས་སོ། །དེ་ལྟར་དངོས་གྲུབ་དེ་རྣམས་རྣལ་འབྱོར་
མས་ཤེས་པར་གྱིས་ཤིག་ཞེས་སྔོན་བྱུང་དུའོ། །རྗེས་འཇུག་ཏུ་སྒྲུབ་པ་པོས་ཤེས་
པར་གྱིས་ཞིག་པའོ། །འདི་རྣམས་ཀྱིས་སེམས་དངོས་པོའི་གནས་ལུགས་ཀྱི་ལྟ་བ་
བསྟན་ཏོ། །དེ་ཡང་འདི་ལྟ་སྟེ་ལ་སོགས་པས་ཡུལ་གྱི་དེའི་སྒོ་ནས་བསྟན་ཏེ།
གཙུབ་ཤིང་ལ་སོགས་པ་འདི་རྣམས་ཀྱིས་གློ་བུར་དུ་དང་པོ་དྲོ་བ་འབྱུང་། དེ་ནས་
དུ་བ། དེ་ནས་མེ་འབྱུང་བར་འགྱུར་རོ། །དེ་རྣམས་སོ་སོར་ཕྱེ་ནས་མེ་དེ་གཙུབ་
ཤིང་འབའ་ཞིག་ལ་ཡང་མི་གནས། དེ་ལ་གནས་ན་སྐྱེས་བུའི་ལག་པ་དང་གཙུབ་
རྟེན་གཉིས་པོ་དེ་དོན་མེད་པར་འགྱུར་རོ། །དེ་བཞིན་དུ་གཙུབ་རྟེན་ལ་ཡང་མ་
ཡིན། སྐྱེས་བུའི་ལག་པ་ལ་ཡང་མ་ཡིན་ཏེ། རྣམ་པ་ཐམས་ཅད་དུ་ཡོངས་ སུ་
བཙལ་ན་ནི་དང་པོ་སོ་སོར་ཕྱེ་ནའོ། །གཅིག་ན་ཡང་ཡོད་པ་མ་ཡིན་པས་ན་མེ་དེ་
ཡང་བདེན་པ་ཡང་མ་ཡིན་ཞིང་ནི་ཕྱི་ན་མེད་ཅིང་སྟོང་པས་སོ། །བརྫུན་པ་ཡང་
ཡིན་ནོ་སྟེ་དེ་ཚོ་ཚོགས་པ་ལས་དང་པོ་དུ་བ་དེ་ནས་མེ་འབྱུང་བས་སོ། །དཔེ་དེ་
ལྟར་ཆོས་ཐམས་ཅད་སྔོན་བྱུང་དུ་རྣལ་འབྱོར་མས་ ཡིད་ ལ་ གྱིས་ཤིག །རྗེས་
འཇུག་ཏུ་སྒྲུབ་པ་པོས་ཡིད་ལ་གྱིས་ཤིག་པའོ། །དོན་ལ་ཆོས་ཐམས་ཅད་སྣང་ལ
རང་བཞིན་མེད་པ་ལ་སྐྱོན་གློ་བུར་བ་ཤེས་པར་གྱིས་ཤིག་པའོ། །
ད་ནི་བདུན་པ་མཆོད་པ་སྔོན་དུ་འགྲོ་བས་བླ་མའི་བྱིན་རླབས་འཕོ་ཞིང་
སྤྱོད་ལམ་གྱི་ངེས་ པར་ བསྟན་པ་ནི་དེ་ནས་རྣལ་འབྱོར་མ་བདག་མེད་མ་ལ་
མ་
238 -352



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སོགས་ ་
པ་བདུད་རྩི་ལྔ་ཐོགས་ཤིང་
། དམ་ཚིག་གི་རྫས་ནི་ཤ་ལྔ་ཐོགས་ནས།
བཅོམ་ལྡན་འདས་ལ་མཆོད་པར་བྱེད། ཀུན་ཏུ་རུའི་སྦྱོར་བ་ནི། ལྷ་ཁ་སྦྱོར་གྱི་
བདེ་བས་ཀྱང་རྗེས་སུ་ཆགས་པར་བྱེད་ནི་མཉེས་པར་བྱེད་དེ་སྔོན་བྱུང་དུ་སྟོན་པ་
ལ་མཆོད། རྗེས་འཇུག་ཏུ་སློབ་མ་རྣམས་ཀྱིས་བླ་མ་ལ་སྤོས་ལ་སོགས་པའི་
མཆོད་པ་དང་། ཚོགས་ཀྱི་མཆོད་པ་ལ་སོགས་པས་བླ་མ་ལ་མཆོད། སློབ་མས་བླ་
མ་ལ་ཡིད་ཀྱི་ཕྱག་རྒྱའི་ལྷ་མོ་ཡང་ཕུལ་ནས་ཁ་སྦྱོར་གྱིས་མཆོད་པས་མཆོད་པར་
བསམ། བདུད་རྩི་ལྔའི་རོ་ཡང་འཐུང་པར་བྱེད། ཤ་ལྔ་ཡང་གསོལ་བར་བྱེད་ནི་
སྔོན་འཐུང་དུ་སྟོན་པ་རྗེས་འཇུག་ཏུ་བླ་མའོ། །དེ་ཡང་སྔོན་བྱུང་དུ་སྟོན་པ་བཅོམ་
ལྡན་འདས་དགྱེས་པ་རྡོ་རྗེས་མཇུག་ཏུ་དེ་རྣམས་ཀྱིས་མཆོད་པས་བླ་མ་དགྱེས་
ནས་རང་བྱིན་གྱིས་བརླབ་པ་བསྟན་པ་ནི། སྭ་ཨ་ཏི་སྟ་ན་བྱ་བ་བྱས་པ་མེད་པར་
སློབ་མའི་རྒྱུད་ལ་ཉམས་མྱོང་སྐྱེ་བ་ལ་བྱའོ། །ཀྱེ་ཀྱེ་ཞེས་པ་ལ་སོགས་པའི་ཚིག་
ལྔ་པོ་འདི་སྔོན་བྱུང་དུ་སྟོན་པས་འཁོར་ལ་བརྗོད། རྗེས་འཇུག་ཏུ་བླ་མས་སློབ་མ་
ལ་བྱིན་རླབ་འདོད་པ་དེ་ལ་འདི་ཚོ་བརྗོད་པ་ཡིན་ནོ། །དེ་ཡང་ཀྱེ་ནི་རང་གི་དོན་
དམ་ཐབས་སོ། །རྡོ་རྗེ་མཁའ་འགྲོ་མ་ནི་སྔོན་དུ་འཁོར་གྱི་གཙོ་བོ་ལ་བོད་པའོ། །
རྗེས་འཇུག་ཏུ་སློབ་མའི་གཙོ་བོ་ལ་བོད་པའོ། །དུས་གསུམ་གྱི་སངས་རྒྱས་ཐམས་
ཅད་ཀྱིས་ལྷན་ཅིག་སྐྱེས་པའི་ཡེ་ཤེས་ལ་ཕྱག་མཛད་པའོ། །དེ་ཉིད་ནི་ལྷན་ཅིག་
སྐྱེས་པའི་ཡེ་ཤེས་སོ། །བདག་གིས་རྒྱུད་གཞན་དུ་མ་བསྟན་པས་གསང་མཛད་
པའི་ཞེས་སོ། །
རྡོ་རྗེ་མཆོད་པའི་བྱིན་རླབ་ཀྱིས་ནི། ཁྱོད་ཀྱི་ཤ་ལྔ་བདུད་རྩི་ལྔའི་མཆོད་
པ་དང་སྙོམས་འཇུག་མཆོད་པ་བྱས་པའི་བྱིན་རླབས་ཀྱིས་དེ་བྱེད་ལ་བྱིན་རླབས་
238 -353



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཤད་ཀྱིས། བྱིན་རླབས་འདོད་པས་རབ་ཏུ་ཉོན་ཞེས་སོ། །དེ་སྐད་བྱས་པ་དང་
ལྷ་མོ་ཐམས་ཅད་ནི་སྔོན་བྱུང་གི་ཁོར། རྗེས་འཇུག་དུ་བྱིན་རླབས་འདོད་པའི་
སློབ་མ་རྣམས་དགའ་བར་འགྱུར། རངས་ཤིང་འཕྲོ་བར་འགྱུར་ཏེ་ལུས་ཀྱི་པུས་
མོ་གཡས་པའི་ལྷ་ང་ས་ལ་བཙུགས་ཏེ་ཐལ་མོ་སྦྱར་བ་གཏུགས་ནས། བཅོམ་ལྡན་
འདས་ག་ལ་བ་དེར་སྔོན་བྱུང་དུ་སྟོན་པ། རྗེས་འཇུག་ཏུ་སློབ་མ་ག་ལ་བ་དེར་
ཐལ་མོ་སྦྱར་བ་བཏུད་ནས་བཅོམ་ལྡན་འདས་ཀྱི་གསུང་ཉན་ཏེ་ནི་སྔོན་བྱུང་དུའོ། །
རྗེས་འཇུག་ཏུ་བླ་མའི་གསུང་ཉན་ནོ། །
དེ་ཡང་བྱིན་རླབས་ཞུགས་ལུགས་གུར་གྱི་ལེའུ་བཅུ་བཞི་པ་ནས་སྟོན་པ
འདིར་མི་འོང་ངོ་། །ད་ནི་སྤྱོད་ལམ་གྱི་ངེས་པ་ནི་བཅོམ་ལྡན་འདས་ཀྱིས་བཀའ་
སྩལ་པ་ཞེས་པས་སྟོན་ཏེ། གོང་གི་གཞན་ཡང་བཟའ་བ་ལ་སོགས་པའི་ལན་ཡང་
ཡིན་ནོ། །བཟའ་བཏུང་ཇི་ལྟར་རྙེད་པ་ནི་གོང་གི་བྱིན་རླབས་ཐོབ་པའི་ལྷན་ཅིག་
སྐྱེས་པའི་ཉམས་དང་ལྡན་པ་གཅིག་གིས་ཟས་ཅི་སྙེད་པ་ཟ་བའོ། །ཉམས་མྱོང་
དང་ལྡན་པས་བགྲོད་པ་ནི་བུད་མེད་ལ་ངོ་ཚ་བ་དང་བགྲོད་མིན་ནི་ངོ་མི་ཚ་བའོ། །
མི་སྤང་ནི་དེ་ལྟར་རྣམ་རྟོག་མི་བྱའོ། །ཉམས་དང་ལྡན་པས་ཁྲུས་དང་གཙང་སྦྲ་མི་
བྱ་སྟེ། གྲོང་གི་ཆོས་ནི་ངོ་ཚ་ལ་སོགས་པ་རབ་ཏུ་སྤང་། ཉམས་དང་ལྡན་པས་ན་
བློ་ལྡན་སྔགས་ཉིད་མི་བཟླ་ནི་སྙིང་པོ་ལ་སོགས་པའོ། །ལྷའི་སྐུའི་བསྐྱེད་རིམ་ལ་
སོགས་པའི་བསམ་གཏན་ཉིད་ནི་དམིགས་མི་བྱ། ཐ་མལ་གྱི་གཉིད་ནི་སྤངས་
པར་མི་བྱ་སྟེ། དབང་པོ་རྣམས་ནི་མི་དགག་ནི་དབང་པོའི་སྒོ་མི་བསྡམ་པའོ། །
མན་ངག་ཏུ་གཉིད་དང་བསམ་གཏན་བསྲེ་བ་གཟུང་ངོ་། །བཱ་ལ་ནི་ཤའོ། །ཐམས་
ཅད་བཟའ་བ་བྱ་ནི་ས་ཧ་ཛའི་ཉམས་སུའོ། །
238-354



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཁ་དོག་ལྔར་ནི་ཝན་ཞེས་པ་རིགས་ལ་འགྲོ་ཡི་གེ་ལ་འགྲོ་བ་ལས། ད་
རེས་རིགས་ལྔ་ལ་བྱ་སྟེ་རིགས་ལྔའི་ཕྱག་རྒྱ་མ་ལ་སྤྱོད་པའམ། ཡང་ན་འདོད་ཡོན་
ལྔ་ལ་སྤྱད་པའོ། །དགོས་པ་མེད་པ་ནི་གོང་མ་དེ་རྣམས་ལའོ། །སེམས་ཀྱིས་ནི་
ཞེས་པ་ས་ཧ་ཛའི་སེམས་ཀྱིས་སོ། །བཙུན་མོ་ནི་ལས་ཀྱི་ཕྱག་རྒྱ་མའོ། །ཐམས་
ཅད་དགའ་བར་བྱ་ནི་ས་ཧ་ཛའི་ཉམས་ཀྱིས་སོ། །མཛའ་བོ་སྡུག་པར་མི་བྱ་
བྱ་ནི་
འདི་ངའི་སྤུན་ནམ་གཉེན་བཤེས་ཡིན་ཟེར་ནས་དེ་ལ་སྙིང་དུ་སྡུག་པ་མི་བྱའོ
། །
དེ་བཞིན་དུ་ནི་འདི་ངའི་ཕ་མའམ་སྤུན་ལ་སོགས་པ་གསོད་པར་བྱེད་པ་ཡིན་ཟེར་
ནས་དེ་ལ་ཞེ་སྡང་ཉིད་ཅེས་པ་དེ་ལ་ཁྲོ་བར་མི་བྱའོ། །རྡོ་ཤིང་འཇིམ་པའི་བདག་
ཉིད་ནི་དེ་རྣམས་ལ་བྱས་པའི་ལྷ་དང་ཐང་སྐུ་ལ་སོགས་པའི་ལྷ་འདི་རྣམས་ལ་
ཕྱག་མི་བྱ་སྟེ། དེ་ཅི་སྟེ་ན་རང་གི་ཉམས་མྱོང་ལས་ལྷག་པ་མེད་པའི་ཕྱིར་རོ། །
གཡུང་མོ་རྡོལ་པ་ཀོ་ལྤགས་མཁན། །ཕྱག་དར་མཁན་སོགས་ཞེས་པ་རིགས་ངན་
དེ་རྣམས་ལ་རིགས་ཅི་དང་ཅི་ཞེས་ཏེ། དེ་རྣམས་སོ། །བྲམ་ཟེ་རྒྱལ་རིགས་རྗེའུ་
དམ་པ་རྣམས་ནི་རིགས་བཟང་པོ་སྟེ། དེ་རྣམས་བདག་གི་ལུས་ལྟར་རེག་པ་ཉིད་
ཅེས་པ་དང་དུ་ལེན་པའོ། །ཉམས་དང་ལྡན་པ་དེས་རིགས་ངན་སྤོང་པ་བཞིན་
རིགས་བཟང་པོ་ཡང་སྤོངས་ལ་ཐོང་། རིགས་བཟང་པོ་དང་དུ་ལེན་པ་བཞིན་
རིགས་ངན་ཡང་དང་དུ་ལོང་དེ་ལྟར་བཟང་ངན་དུ་འབྱེད་པ་དེ་རང་རྣམ་རྟོག་ཡིན་
ཞེས་པའོ། །ཉམས་མྱོང་དང་ལྡན་པ་གཅིག་གིས་བདུད་རྩི་ལྔ་དང་བུ་རམ་དང་
ཆང་བསྲེས་ལ་བཏུང་ངོ༌
། །དུག་སྣ་ཚོགས་པ་དང་ཤིང་ནིམ་པ་དང་
། བུ་བཙས་
སྐྱེས་ནི་ཛཱ་ཏི་ཕ་ལའོ། །སྒྱུར་བ་ནི་ཁྱི་ཤ །མངར་བ་ལ་བ་ལང་ཤ །སྐ་བ་གླང་པོ་
ཆེའི་ཤ །མ་གོས་ནི་ཤ་གཞན་ཅི་སྙེད་པའོ། །ཁ་བ་སྨེ་ཤ་ཅན་གྱི་ཤ་དང་
། ལན་ཚྭ་
238-355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མི་ཤ །ཚ་བ་རྟ་ཤ །དྲི་ང་བ་དང་དྲི་ཞིམ་པ་དང་
། མཆི་མ་དང་རྣག་ཏུ་བཅས་པ་
རྣམས་བྱང་ཆུབ་སེམས་ཀྱིས་རབ་ཏུ་བཟའ་སྟེ། ལྷན་ཅིག་སྐྱེས་པའི་ཡེ་ཤེས་ཀྱི་
ཉམས་མྱོང་དང་ལྡན་པས་སོ། །
འདི་རྣམས་ཀྱི་དུས་སུ་ཁ་ཅིག་ཏུ་ཟག་པ་མེད་པའི་ལས་ཐམས་ཅད་མ་
འདས་པ་ཡིན་ཟེར་ནས་བློས་བཞག་བྱས་ནས་ཁྱི་ཤ་ལ་སོགས་པ་དང་དཀར་མེ་
འོང་པ་བཞིན་ཟོས་ པས་མི་ཕན་ཏེ། རང་ཤུགས་སུ་དངོས་པོ་གཤིས་ཀྱི་ཆོས་
གཅིག་རང་གི་རྒྱུད་ལ་སྐྱེས་པ་ཞིག་གི་དབང་དུ་བྱས་པའོ། །འོ་ན་ཉམས་མྱོང་དང་
ལྡན་པ་ཁ་ཟས་དེ་རྣམས་ངན་པ་ཡིན་ནམ་བྱས་པ་ལ། གཉིས་མེད་ཡེ་ཤེས་ཀྱིས་
ནི་ཞེས་པ་ཉམས་མྱོང་དང་ལྡན་པ་ལ། མི་བཟའ་ཅུང་ཟད་ཡོད་མ་ཡིན་ཏེ། འདི་
བཟའ་འདི་མི་བཟའ་མེད་དོ། །དེས་ན་རང་བྱུང་མེ་ཏོག་རྙེད་ནི་པད་མ་རཀྟའོ། །
པད་མའི་སྣོད་དུ་གཞན་ནི་ཐོད་པའི་ནང་དུའོ། །དེ་ནས་ལུད་པ་དང་ནི་སྣབས་
དག་གིས། དེ་རྣམས་བསྲེས་ནས་བརྟུལ་ཞུགས་ཅན་གྱིས་ནི་ཐ་མལ་གྱི་རྣམ་རྟོག་
བཏུལ་ཏེ་ཟག་མེད་ཀྱི་ཉམས་མྱོང་གི་ནང་དུ་ཞུགས་པ་ཞིག་གིས་བཏུང་ངོ༌
། །སྨད་
གཡོགས་ཁ་དོག་སྣ་ཚོགས་ནི་རས་རྙིང་པ་དཀར་པོ་དང་སེར་པོ་ལ་སོགས་པས་
སྨད་དཀྲི་བའོ། །རོ་བསྲེགས་ཐལ་བས་ནི་རང་གི་ལུས་ལ་བྱུག་པ་ལ་དེ་བཞིན་དུ་
བརྒྱན་ཞེས་བྱའོ། །མེ་ཏོག་ནི་མིའོ། །རབ་སོང་ནི་དབུགས་སོང་བའོ། །གནས་
རྙེད་ནི་རོ་དེའོ། །མགོ་སྐྱེས་ནི་སྐྱའོ། །ལེགས་པར་བཅིང་པར་བྱ་ནི་རོའི་སྐུའི་ཞྭའི་
ཐོར་ཅོག་བཅིང་བའོ། །
ད་ནི་བརྒྱད་པ་སྐྱེ་མཆེད་ཀྱི་གོ་ཆ་དགོད་པ་དགོས་པ་དང་བཅས་པ་ནི། དེ་
ནས་རྡོ་རྗེ་སྙིང་པོས་གསོལ་པ་ལ་སོགས་པ་སྟོན་ཏེ། འདི་བརྟག་པ་དང་པོའི་ལེའུ་
238 -356



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསུམ་པ་དང་བརྒྱད་པའི་ངེས་པ་སྟེར་བའོ། །ཐམས་ཅད་ཡུམ་གྱི་རྣམ་དག་པ།
བཅོམ་ལྡན་འདས་ཀྱིས་སྔར་ནི་བརྟག་པ་དང་པོའི་ལེའུ་དགུ་པར་གསུང་པ་ན་
ངེས་པ་ཁོ་ནར་ཐེ་ཚོམ་མེད་པ་ཁོ་ནར་དབང་པོ་དྲུག་གི་གྲངས། རྣམ་པར་དག་པ་
མ་མཛད་པ་ནི་གོང་ལེའུ་དགུ་པར་མ་མཛད་པ་དེ་འདིར་གསུང་དང་ཞེས་པའོ། །
དེའི་ལན་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་ སོགས་
པས་སྟོན་ཏེ། འདི་གོང་གི་གཏི་མུག་རྡོ་རྗེ་ལ་སོགས་ལྡན་ཞེས་པ་ལ་སོགས་པའི་
ལན། དེ་ཡང་མིག་ལ་མཾ་ལས་བསྐྱེད་པའི་གཏི་མུག་རྡོ་རྗེ་དཀར་མོ་དགོད། རྣ་
བར་དྷེ་ལས་བསྐྱེད་པའི་ཞེ་སྡང་རྡོ་རྗེ། སྣ་ལ་མཾ་ལས་བསྐྱེད་པའི་སེར་སྣ་རྡོ་རྗེ།
ཁ་ལ་ཞེས་པ་ལྕེ་ལ་རཾ་ལས་བསྐྱེད་པའི་འདོད་ཆགས་རྡོ་རྗེ། ལུས་ནི་དཔྲལ་བར་
ཨ་ལས་བསྐྱེད་པའི་ཕྲག་དོག་རྡོ་རྗེ། ཡིད་ལ་ནི་སྙིང་ཀར་ཨི་ལས་བསྐྱེད་པའི་
བདག་མེད་རྣལ་འབྱོར་མ་ཞེས་པ་རེག་བྱ་རྡོ་རྗེ་མའོ། །དེ་ལ་སྐྱེ་མཆེད་དྲུག་པོ་དེ་
ལ་ཐུན་མོང་གི་ཆོས་དང༌
། ཁྱད་པར་གྱི་ཆོས་གཉིས་ཏེ། ཁྱད་པར་ནི་དགོད་པ་མི་
མཐུན་པ་དང་། སྐྱེད་པར་བྱེད་པའི་ས་བོན་མི་འདྲ་བ་དང་
། མིང་མི་མཐུན་པ་
དང་། ཁ་དོག་མི་མཐུན་ པའོ། །ཐུན་མོང་ནི་རུས་པའི་རྒྱན་ཆ་ལྔས་བརྒྱན་པ་
མཐུན། གདན་རོ་ལ་བཞུགས་པ་མཐུན། ཞལ་གཅིག་ ཕྱག་གཉིས་པར་མཐུན།
ཕྱག་མཚན་གཡས་པ་ན་གྲི་གུག་གཡོན་པ་ན་ཐོད་པ་མཆན་ཁུང་དུ་ཁ་ཊཾ་ག་
བཅུག་པར་མཐུན། སྤྱན་གསུམ་གསུམ་ཡོད་པར་མཐུན། དབུ་སྐྲ་སེར་པོ་གྱེན་ལ་
བརྗེས་པར་མཐུན། བཞུགས་ཚུལ་གཡོན་བརྐྱང་གཡས་པ་གཡོན་པའི་སྒྱིད་ཁུང་
དུ་བཅུག་པར་མཐུན་ནོ། །དེ་ལྟར་སྐྱེ་མཆེད་དྲུག་པོ་དེ་བཀོད་པ་ལ་དགོས་པ་ཅི་
ཡོད་ན། དགོས་པ་གསུམ་ཡོད་དེ། དང་པོ་དབང་པོ་རྣམས་ནི་དག་པའི་ཕྱིར་ཟེར་
238 357



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བས་དབང་པོ་སྒོ་དྲུག་སྦྱོང་བ་དང་དགོས་པ་གཉིས་པོ་འདི་ནི་གོ་ཆའི་སེམས་
དཔའ་ཆེ་ཟེར་བས་གོ་ཆ་དྲུག་པོ་དེ་བཀོད་པས་བར་ཆོད་ཀྱི་བགེགས་ཀྱིས་མི་
ཚུགས་པའོ། །དགོས་པ་གསུམ་ནི་གུར་ལེའུ་བཅུ་པ་ནས་མངོན་པར་ཤེས་པ་དྲུག་
འབྱུང་བ་ཞིག་བཤད་དོ། །
ད་ནི་དོན་དགུ་པ་དགོངས་པའི་སྐད་ལ་གདམས་པ་དང་བཅས་པའོ། །དེ་
ལ་དྲི་བ་དང་ལན་ལས་དང་པོ་དྲི་བ་ནི་རྡོ་རྗེ་སྙིང་པོའི་གསོལ་པ། དགོངས་པའི་
སྐད་ནི་བརྡའི་སྐད་དོ། །ཅི་ཞེས་བགྱི་ནི་ཇི་སྐད་དུ་བརྗོད་པའོ། །རྣལ་འབྱོར་མ་
རྣམས་ཀྱི་དམ་ཚིག་ཆེ་ནི་དགོངས་པའི་སྐད་སྨྲ་བ་ལས་མ་འདས་སོ། །སྐད་འདི་
ཉན་ཐོས་དང་ལ་སོགས་ཞེས་པ་རང་སངས་རྒྱས་དང་ཕ་རོལ་ཏུ་ཕྱིན་པའི་ཐེག་པ་
རྣམས་ཀྱིས་མི་ཤེས་པའོ། །འོ་ན་གསང་སྔགས་རྒྱུད་སྡེ་བཞིར་ཤེས་སམ་ཞེ་ན།
དགོད་དང་ཞེས་པ་བགད་པས་ཚིམ་པའི་འདོད་ཆགས་རྣམ་པར་དག་པ་བྱ་བའི་
རྒྱུད་དང་། ལྟ་བ་དག་གིས་ཀྱང་ཞེས་པ་བལྟས་པས་ཚིམ་པའི་འདོད་ཆགས་རྣམ་
པར་དག་པ་སྤྱོད་པའི་རྒྱུད་དང་། འཁྱུད་དང་ཞེས་པ་འཁྱུད་པས་ཚིམ་པའི་འདོད་
ཆགས་རྣམ་པར་དག་པ་རྣལ་འབྱོར་གྱི་རྒྱུད་དང་། དེ་བཞིན་གཉིས་གཉིས་ཀྱིས་
ཞེས་ ་པ་དབང་པོ་སྒོ་སྦྱོར་བས་ཚིམ་པའི་འདོད་ཆགས་རྣམ་པར་དག་པ་རྣལ་
འབྱོར་ཆེན་པོའི་རྒྱུད་དོ། །རྒྱུད་ཀྱང་རྣམ་པ་བཞི་པོ་དེ་རྣམས་སུ། དགོངས་པའི་
སྐད་ནི་མ་བསྒྲགས་ཏེ་དེ་རྣམས་སུ་མ་བཤད་པའོ། །བཅོམ་ལྡན་འདས་ཞེས་བོས་
ནས་ངེས་པར་གསུང་དུ་གསོལ་ཞེས་པའོ། །
ད་ནི་ལན་སྟོན་ཏེ། དེ་ལ་ལྔ་ལས་དང་པོར་ཉིན་པར་རྣ་གཏད་བསྐུལ་བ་
ནི། དགོངས་པའི་སྐད་འདིའི་ནི་སྐད་ཆེན་པོའོ། །དམ་ཚིག་གི་བརྡ་ནི་འདི་སྐད་སྨྲ་
238 -358



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བ་ལས་མི་འདའ་བས་སོ། །དེ་རྒྱས་པ་རུ་རྡོ་རྗེ་སྙིང་པོ་ཞེས་བོས་ནས། རྡོ་རྗེ་
འཆང་ངས་བཤད་ཀྱིས། རྡོ་རྗེ་སྙིང་པོ་ཁྱོད་ནི་རྩེ་གཅིག་པའི་སེམས་ཀྱིས་ཉོན་
ཅིག་པའོ། །
ད་ནི་བརྡ་དངོས་སྟོན་ཏེ། ཚིག་འདི་རྣམས་ལ་རྒྱ་སྐད་རེ་རེ། བོད་སྐད་རེ་
རེ། བརྡའི་སྐད་རེ་རེ་དང་གསུམ་གསུམ་སྦྱོར་ཏེ། དེ་ཡང་བརྡའི་སྐད་དུ་མ་ད་ནཾ།
རྒྱ་གར་སྐད་དུ་སུ་ར། བོད་སྐད་དུ་ཆང་། བརྡའི་སྐད་དུ་བཱ་ལ། རྒྱ་གར་སྐད་དུ་མཾ་
ས། བོད་སྐད་དུ་ཤ །བོད་སྐད་དུ་འདུ་བ། རྒྱ་གར་སྐད་དུ་མི་ལ་ནཾ། བརྡའི་སྐད་
དུ་མ་ལ་ཡརྫ་བརྗོད་དོ། །བོད་སྐད་དུ་འགྲོ་བ། རྒྱ་གར་སྐད་དུ་གཱི་ཏི། བརྡ་སྐད་དུ་
ཁེ་ཏ། བོད་སྐད་དུ་རོ། རྒྱ་སྐད་དུ་ཤ་པ། བརྡ་སྐད་དུ་སྲ་པོ། བོད་སྐད་དུ་རུས་
པའི་རྒྱན། རྒྱ་སྐད་དུ་ཨཤྭ་པ་ར་ན། བརྡའི་སྐད་དུ་ནི་ར་ཤུ། བོད་སྐད་དུ་འོང་བ།
རྒྱ་སྐད་དུ་ཨ་ག་ཏི། བརྡ་སྐད་དུ་པེ་ཁ་ནམ་དུ་བརྗོད། བོད་སྐད་དུ་ཅང་ཏེའུ། རྒྱ་
སྐད་དུ་ཌཱ་མ་རུ། བརྡ་སྐད་དུ་ཏྲི་པི་ཏ་རུ་བརྗོད། བོད་སྐད་དུ་སྐལ་མེད། རྒྱ་སྐད་
དུ་ཨབྷ་བྷུའི། བརྡའི་སྐད་དུ་དྷ་དྷུ་ར་ཞེས་བརྗོད། བོད་སྐད་དུ་སྐལ་ལྡན། རྒྱ་སྐད་
དུ་བྷ་བྷའི། བརྡའི་སྐད་དུ་ཀ་ལི་ཛ་རཾ་བརྗོད། བོད་སྐད་དུ་རེག་མེད། རྒྱ་སྐད་དུ་
ཨ་པ་ཤ །བརྡའི་སྐད་དུ་དེ་ན་མཾ་ཞེས་བརྗོད། བོད་སྐད་དུ་ཐོད་པ། རྒྱ་སྐད་དུ་ཀ་
པ་ལ། བརྡའི་སྐད་དུ་པད་མ་བྷཉྫནཾ། བོད་སྐད་དུ་བཟའ་བ། རྒྱ་སྐད་དུ་བ་ག་ཏཾ།
བརྡའི་སྐད་དུ་ཏྲི་པི་ཏ་ཞེས་བྱ། བོད་སྐད་དུ་ཚོད་མ། རྒྱ་སྐད་དུ་ཛྲ་ཛྫ་ནཾ། བརྡའི་
སྐད་དུ་མ་ལ་ཏི་ནཾ། བོད་སྐད་དུ་བཤང་བ། རྒྱ་སྐད་དུ་བྷི་ཥྛ་ལ། བརྡའི་སྐད་དུ་ཙ་
ཏུ་ས་མཾ་བརྗོད། བོད་སྐད་དུ་གཅི་བ། རྒྱ་སྐད་དུ་མུ་ཏྲ་ཧོ། བརྡའི་སྐད་དུ་ཀསྐུ་རི་
ཞེས་བརྗོད། བོད་སྐད་དུ་རང་བྱུང་། རྒྱ་གར་སྐད་དུ་སྭ་ཡཾ་བུ་རུ་ག་ཏ། བརྡའི་སྐད་
238 -359



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དུ་སིཧྥར་ཤེས་པར་བྱ། བོད་སྐད་དུ་ཁུ་བ། རྒྱ་སྐད་དུ་མུ་པྲ་ཧོ། བརྡའི་སྐད་དུ་ཀ་
པུ་ར་ཞེས་བརྗོད། བོད་སྐད་དུ་ཤ་ཆེན། རྒྱ་སྐད་དུ་མ་ཧ་མཾ་ས། བརྡའི་སྐད་དུ་ས་
མི་ཛ་ཞེས་བརྗོད། བོད་སྐད་དུ་དབང་པོ་གཉིས་སྦྱོར། རྒྱ་སྐད་དུ་འདྲིན་ཏྲི་ཡི།
བརྡའི་སྐད་དུ་ཀུན་ཏུ་རྒྱུ། བོད་སྐད་དུ་རྡོ་རྗེ། རྒྱ་གར་སྐད་དུ་ཀ་ ར་ མི་ བྱཱའི།
བརྡའ་སྐད་དུ་བོ་ལ་ཞེས་བརྗོད་དེ། རྒྱ་སྐད་དང་བོད་སྐད་གཉིས་ལ་པད་མ།
བརྡའི་སྐད་དུ་ཀ་ཀོ་ལ་ཞེས་ཟེར།
ད་ནི་བརྡ་གང་གིས་བྱ་བ་ནི། ཁ་དོག་ནི་ཝན་ཞེས་པ་ད་རེས་རིགས་ལ་བྱ་
སྟེ། རིགས་ཀྱི་དབྱེ་བས་ཕྱེ་བ་ལས། རིགས་ཀྱི་རྣམ་པ་ལྔ་རུ་བཤད་ནི་ཕྱག་རྒྱ་མ་
ལྔ་དང་དེ་བཞིན་གཤེགས་པ་རིགས་ལྔའི་རྣལ་འབྱོར་པས་བརྡ་བྱའོ། །འདི་ནི་
གསང་བའི་སྐད་ཡིན་ནོ། །ཕྱག་རྒྱ་ལྔ་ནི་བསྡུས་པ་ནི་རིགས་ལྔ་དང་ཕྱག་རྒྱ་ལྔའི་
ང་རྒྱལ་གྱིས་བརྡ་བྱའོ། །དེ་ཡང་གཡུང་མོ་དང་རྡོ་རྗེ་རིགས་ཀྱི་རྣལ་འབྱོར་པས་
བརྡ་བྱ། གར་མའི་བུ་མོ་དང་དེ་བཞིན་དུ་པད་མ་ཅན་གྱི་རིགས་རྣལ་འབྱོར་པས་
བརྡ་བྱ། རས་འཚེད་མའི་བུ་མོ་དང་རིན་པོ་ཆེའི་རིགས་ཀྱི་རྣལ་འབྱོར་པས་བརྡ་
བྱ། སྐྱེ་གཉིས་ནི་བྲམ་ཟེའི་བུ་མོ་དང་དེ་བཞིན་གཤེགས་པའི་རྣལ་འབྱོར་པས་
བརྡ་བྱ།
ཚོས་མའི་བུ་མོ་དང་ལས་ཀྱི་རིགས་ཀྱི་རྣལ་འབྱོར་པའི་བརྡ་བྱ། ཕྱག་རྒྱ་
མ་འདི་རྣམས་དང་བརྡ་བྱས་པས་དངོས་གྲུབ་སྦྱིན་པའོ། །འདི་རྣམས་ནི་ཕྱག་རྒྱ་
མའོ། །
ཁུ་བ་ནི་སྙོམས་འཇུག་བྱས་པའི་ཀུན་རྫོབ་བྱང་ཆུབ་སེམས་སོ། །རྡོ་རྗེར་
འགྱུར་ནི་དེ་ལ་བརྟེན་ནས་དོན་དམ་ཟག་མེད་ཀྱི་ཡེ་ཤེས་སྐྱེ་བར་བྱེད་པས་སོ། །
བརྟུལ་བ་ནི་ཐ་མལ་གྱི་ལུས་ངག་ཡིད་གསུམ་མོ། །ཞུགས་པ་ནི་སྤྲོས་མེད་ལྷན་
238 -360



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཅིག་སྐྱེས་པའི་ཡེ་ཤེས་ཀྱི་རྒྱན་ཆ་ལུགས་སོ། །མཆོད་ནས་ནི་ལྷན་ཅིག་སྐྱེས་པའི་
ཉམས་མྱོང་གིས་སོ། །བཏུང་ནི་ཐིག་ལེ་ཤོར་ནས་བཏུང་བའམ་དཀྱིལ་འཁོར་ལ་
བསང་གཏོར་བྱའོ། །
ད་ནི་བརྡ་ལས་གདམས་པ་ནི། རྡོ་རྗེ་སྙིང་པོ་སེམས་དཔའ་ཆེན་པོ་ཞེས་
བོས་ནས། གསང་བའི་སྐད་ནི་ཤིན་ཏུ་ངོ་མཚར་བ་འདི། སྟོན་པ་ང་ཡིས་སྡུད་པ་
པོ་ཁྱོད་ལ་གང་བཤད་པའོ། །དེ་རྣམས་ཐམས་ཅད་ལ་གུས་པའམ་ཡིད་ཆེས་པར་
གྱིས་ལ་ཟུངས་ཞེས་པའོ། །
ད་ནི་བརྡའི་སྐད་ཀྱིས་མ་སྨྲས་པའི་སྐྱོན་ནི། ཀྱེ་རྡོ་རྗེའི་རྒྱུད་འདིར་དབང་
བསྐུར་ཐོབ་པའི་གང་ཟག་གིས་གསང་བའི་སྐད་ཀྱིས་ནི་གོང་གི་བརྡའོ། །དེ་མི་སྨྲ་
ན་སྐྱོན་ཅི་ཡོད་ན། སྐྱོན་གསུམ་ལས་དང་པོ་དེའི་དམ་ཚིག་ཉམས་པར་འགྱུར་བ་
འདི་ལ་ནི་ཐེ་ཚོམ་མེད་དེ་སྐྱོན་དང་པོའོ། །དམ་ཚིག་ཉམས་པའི་སྐྱོན་གཉིས་པ་ནི་
འཚེ་བ་དང་ནི་ཞེས་པ་སྟག་དང་ལྕེ་སྤྱང་ལ་སོགས་པའོ། །གཞན་ཡང་རྐུན་མོ་
དང་། གདོན་སྣ་ཚོགས་དང་། རིམས་དང་དུག་གིས་ཀྱང་གང་ཚེ་སངས་རྒྱས་ཀྱི་
གསང་བའི་སྐད་ཀྱིས་མི་སྨྲ་ཞིང་མི་གསུང་ན་ཡང་སྒྲུབ་པ་པོ་འགྲོངས་པར་འགྱུར་
རོ། །
སྐྱོན་གསུམ་པ་རང་གི་དམ་ཚིག་རིགས་རྙེད་ནི་རང་དང་དམ་ཚིག་གཅིག་
པའི་ནང་དུ་ཚོགས་འཁོར་བྱེད་པ་དང་། དབང་བསྐུར་གྱི་དུས་དང་
། སྤྱོད་པ་བྱེད་
པའི་དུས་སུ་གལ་ཏེ་ཚིག་འདི་མི་སྨྲ་ན་ནི་གནས་བཞི་ལས་སྐྱེས་མཁའ་འགྲོ་མ་
ཞེས་པ་ལ། བླ་མ་རྭ་ལོ་ཙཱ་བའི་སཾ་བུ་ཊ་བཤད་པའི་དུས་སུ་འདི་སྐད་གསུང་སྐད།
ཉོན་མོངས་པའི་སྒྲིབ་པ་དང་ཤེས་བྱའི་སྒྲིབ་པ་དག་པ་ལ། བདག་མེད་མའམ་
238 -361



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སངས་རྒྱས་སྤྱན་མ་ལ་སོགས་པ་ལྷ་མོའི་གཟུགས་སུ་སྤྲུལ་པ་ལ་ལྷན་ཅིག་སྐྱེས་
པའི་མཁའ་འགྲོ་མའོ། །བུད་མེད་གཅིག་དབང་བསྐུར་ནས་བསྐྱེད་རྫོགས་སྒོམ་
པ་མཐར་མ་ཕྱིན་ནས་སྨོན་ལམ་བཏབ་ནས་བདག་གནས་དང་ཉེ་བའི་གནས་དང་
ཞིང་དང་ཉེ་བའི་ཞིང་དུ་སྐྱེ་བར་ཤོག་ཅིག་ཅེས་སྨོན་ལམ་བཏབ་པས་དེར་མོ་
དབང་བསྐུར་བ་དང་བསྐྱེད་རྫོགས་བསྒོམས་པའི་ནུས་པས་སྨོན་ལམ་མཐུ་བཙན་
ནས་སྐྱེས་པ་ལ་ནི་ཞིང་སྐྱེས་ཀྱི་ཌཱ་ཀིའོ། །ལས་སྐྱེས་ནི་ད་ལྟའི་བུད་མེད་འདི་རང་
ཡིན་གསུང་། དེ་ལྟར་ཡང་མཁའ་འགྲོ་མ་ཀུན་ཏུ་སྤྱོད་པ་ནས། དག་བྱེད་དབང་
གི་ལྷ་མོ་དང་
། བཀའ་བསྒོའི་ལྷ་མོ་དཔའ་བོ་སྐྱེས་ཞེས་སོ། །ཡང་ན་སྔགས་སྐྱེས་
ནི་བུད་མེད་གཅིག་སྔགས་བཟླས་པས་ནུས་པ་རྙེད་པའོ། །ཞིང་སྐྱེས་ནི་གནས་
དང་ཉེ་བའི་གནས་སུ་སྐྱེས་པའོ། །ཡིད་སྐྱེས་ནི་ཡིད་ཀྱི་གཟུགས་ཅན་མའོ། །ལྷན་
ཅིག་སྐྱེས་པའི་ཌཱ་ཀི་ནི་ཕ་གྲུབ་པ་ཐོབ་པའི་བུ་མོ་ཡིན་ནོ། །དེའི་ཚེ་ན་འགྲོང་བར་
བྱེད་ནི་བརྡ་སྐད་ཀྱིས་མ་སྨྲས་ན་དེ་རྣམས་ཀྱིས་བར་ཆད་བྱེད་པའོ། །
ད་ནི་ལེའུའི་མཚན་བསྟན་པ་ནི་ཀྱི་རྡོ་ རྗེ་དཔལ་ཧེ་རུ་ཀའོ། །མཁའ་
འགྲོ་མ་ནི་བདག་མེད་མ་ལ་སོགས་པའོ། །དྲ་བ་ནི་གཙོ་བོ་དང་འཁོར་དུ་འབྲེལ་
པའོ། །སྡོམ་པ་ནི་བསྐྱེད་རྫོགས་དབྱེར་མེད་དུ་སྡོམ་པའོ། །རྒྱུད་ཐམས་ཅད་ནི་
བརྟག་པ་དང་པོའོ། །གླེང་གཞི་ནི་ནི་ད་ན་ངེས་པ་སྟེར་བའོ། །གསང་བའི་སྐད་ནི་
བརྡའི་སྐད་དོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་ལ་འབེབས་པའོ
། །
ལེའུ་ནི་པ་ཏ་ལས་གཞུང་གཅོད་ཅིང་སྐྱོང་བའོ། །
གསུམ་པ་ནི་གྲངས་ཀྱི་གནས་གཞན་ནོ། །དེ་རྣམས་ཀྱིས་ནི་བརྟག་པ་དང་
པོའི་ངེས་པ་སྟེར་བ་ཡིན་ནོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མེ་ལས་
238 --362



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བརྟག་པ་ཕྱི་མའི་ལེའུ་གསུམ་པའོ།། །།
ལེའུ་བཞི་ པ་འདི་ལ་གཉིས་ལས་དང་པོ་ལེའུའི་གཞུང་སྟོན། དེ་ལ་ཡང་
གཉིས་ལས་དང་པོ་མཚམས་སྦྱར་བ་སྔོན་དུ་འགྲོ་བས་གསོལ་བ་གདབ་པ་ནི། དེ་
ནས་ནི་ལེའུ་གསུམ་པ་བཤད་པའི་དེ་ནས་སོ། །རྡོ་རྗེ་སྙིང་པོ་ལ་སོགས་པ་ཐམས་
ཅད་ནི་ཐབས་ཀྱི་འཁོར་རོ། །དེ་རྣམས་ཐེ་ཚོམ་དུ་གྱུར་ཏེ་སྤྱོད་པ་ལ་བརྟེན་པས་ཐེ་
ཚོམ་མོ། །རྡོ་རྗེ་མཁའ་འགྲོ་མ་ཐམས་ཅད་ནི་ཤེས་རབ་ཀྱི་འཁོར་རོ། །དེ་རྣམས་
ཡིད་གཉིས་སུ་གྱུར་ནི་བསལ་ཐབས་ཡོད་དམ་མེད་སྙམ་པའོ། །ཡང་ན་རྡོ་རྗེ་སྙིང་
པོ་ལ་སོགས་ཐབས་ཀྱི་འཁོར་དང་
། རྡོ་རྗེ་མཁའ་འགྲོ་མ་ནི་ཤེས་རབ་ཀྱི་འཁོར་
ཐམས་ཅད་ཐེ་ཚོམ་དུ་གྱུར། ཡིད་གཉིས་སུ་གྱུར་བྱས་ཀྱང་མི་འགལ་ལོ། །དེ་ནས་
བཅོམ་ལྡན་འདས་ལ་འདི་སྐད་ཅེས་གསོལ་ཏོ། །བཅོམ་ལྡན་འདས་ཞེས་བོས་
ནས་ཐེ་ཚོམ་བསལ་དུ་གསོལ་ཞེས་སོ། །
དེ་ཡང་ཐེ་ཚོམ་ཅི་ལ་ཟ་ན་བརྟག་པ་དང་པོའི་ལེའུ་དྲུག་པར་སྤྱོད་པའི་
ལེའུ་ལས་གང་བཤད་པའི་གླུ་བླངས་པ་དང་གར་བྱས་པས་དངོས་གྲུབ་སྦྱིན་པར་
གསུངས་པའི་དོན་དེ་ལ་བདག་ནི་ཐེ་ཚོམ་མཆིས་ཏེ། གླུ་ནི་ཇི་ལྟར་བླང་བ་ལགས་
གར་ཡང་ཇི་ལྟར་བྱ་བ་ལགས་བྱ་བའི་ཐེ་ཚོམ་དང་གཅིག །ཡང་ལྷའི་ལེའུ་ནི་ལྷ་
དབང་བསྐུར་བའི་ལེའུ་ལས་གང་གསུངས་པ་ཞེ་སྡང་ལ་སོགས་ཕྱག་རྒྱ་རྣམས་ནི་
གོང་བརྟག་པ་དང་པོའི་ལེའུ་བཞི་པའི་རིགས་ཀྱི་བདག་པོས་དབུ་བརྒྱན་པར་
འགྱུར་རོ་ཞེས་པ་ལ་དྲིས་པའོ། །དེ་ལ་བདག་ནི་ཐེ་ཚོམ་མཆིས། རིགས་ཀྱི་བདག་
པོ་གང་གི་ཕྱག་རྒྱས། རིགས་གང་ལ་ཕྱག་རྒྱ་ཇི་ལྟར་གདབ་པར་བགྱི་ཞེས་པའི་
ཐེ་ཚོམ་དང་གཉིས། ཡང་བརྟག་པ་དང་པོའི་ལེའུ་གཉིས་པ་སྔགས་ཀྱི་ལེའུ་ལས་
238 -363



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གང་གསུངས་པ། བདག་མེད་ལ་སོགས་པ་ས་བོན་ཉིད་ནི་བདག་མེད་མ་ལ་
སོགས་པ་ལྷ་མོ་བཅོ་ལྔའི་ས་བོན་ནོ། །དེ་ལས་བདག་ནི་འཁྲུལ་པར་འཁྲུངས་ནི་
གོང་བརྟག་པ་དང་པོའི་ལེའུ་གཉིས་པར་ཨ་ཨཱ་ཨི་ཨཱི་རྣལ་འབྱོར་མ་རྣམས་ཀྱི་ས་
བོན་ནོ་ཞེས་པ་དེ་ལ་བདག་ནི་འཁྲུལ་བར་འཁྲུངས་པས། གང་གི་ས་བོན་ས་བོན་
གང་ནི་ལྷ་མོ་བཅོ་ལྔ་ས་བོན་བཅོ་ལྔ་འདུག་ན་དེ་གང་དང་གང་གི་ས་བོན་ཡིན་བྱ་
བའི་ཐེ་ཚོམ་དང་གསུམ་མོ། །
ཡང་ལེའུ་དང་པོ་རྡོ་རྗེ་རིགས་ཀྱི་ལེའུ་དེ་ལས་གང་བཤད་པ། བཅུ་དྲུག་
གཉིས་ཀྱི་བདག་ཉིད་རྩ་ནི་རྩ་སོ་གཉིས་སོ། །བཅོམ་ལྡན་འདས་ཞེས་བོས་ནས་
ལེའུ་དང་པོ་རྩ་སོ་གཉིས་ནས་བྱང་ཆུབ་ཀྱི་སེམས་སུམ་ཅུ་སོ་གཉིས་པོ་འབབ་པར་
འགྱུར་རོ་ཟེར་བ་ལས་བདག་ནི་ཞེས་པ་སྡུད་པ་པོའོ། །འཁྲུལ་འགྱུར་པས་ནི་དེ་
ལ་ཐེ་ཚོམ་གཅིག་ སྐྱེས་ པས་རྩ་དེ་རྣམས་ཀྱི་རྣམ་པར་དག་པ་ཞིག་བཤད་དུ་
གསོལ་ཞེས་པའི་ཐེ་ཚོམ་དང་བཞིའོ། །དེ་ཚོས་ནི་གཙོ་བོར་དྲིས་པའི་ཐེ་ཚོམ་མོ། །
ད་ནི་གཉིས་པ་ལན་འདེབས་དེ་ལ་བཅུ་གསུམ་ལས་དང་པོ་གླུ་དང་གར་
གྱི་ལན་ནི། བཅོམ་ལྡན་བཀའ་སྩལ་ཞེས་པ་ན་མར་སྟོན་ཏེ། གླུ་འདི་འགྲེལ་པ་
མཁན་པོ་ལ་སོགས་པས་བཤད་པ་མང་པོར་བཏང་ནས་གླུ་བསྐྱེད་རིམ་དང་སྦྱར་
བ་དང་། རྫོགས་རིམ་དང་སྦྱར་བའི་བཤད་པ་ཟེར་ཏེ་ཡེ་མི་ དགོས། གླུའི་ཐད་
སོའི་བསྐྱེད་རིམ་གྱི་ཉམས་སུ་བླང་དུ་མི་འདོད། འདིར་གླུ་བླང་བ་རང་ཡིན་ཏེ།
འདི་ལ་རྒྱ་གར་ན་ ལེན་ལུགས་གཉིས་ཏེ། དྲུག་ འགྱུར་དུ་ལེན་པ་དང་། བཞི་
འགྱུར་དུ་ལེན་པ་ལ་འདིར་ནི་བཞི་འགྱུར་དུ་ལེན་པའོ། །དེ་ལ་བཞི་འགྱུར་ནི་
ཀོལླ་ཨི་རིའི་ཚིག་གཉིས་ལ། ཞབས་ཐ་གའི་མ་ལ་ཨ་ཛེའི་ཚིག་གཉིས་བཏགས་
238 -364



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལ་བཞི་འགྱུར་རོ། །དེ་བཞིན་དུ་གོང་མའི་ཚིག་གཉིས་ལ་ཞབས་ཀྱི་ཚིག་འདི་
གཉིས་གདགས་སོ། །བླང་བའི་དུས་ནི་བསྐྱེད་རྫོགས་སྒོམ་པའི་ཐུན་མཚམས་སུ་
དང་། ཚོགས་འཁོར་གྱི་དུས་དང་
། དབང་བསྐུར་གྱི་དུས་དང་། སྤྱོད་པ་བྱེད་པའི་
དུས་དང་བཞིར་བླང་ངོ༌
། །
ད་ནི་གར་བྱ་བའི་དུས་སུ་དྲན་པ་མི་འཕྲོག་ནི་ལྷན་ཅིག་སྐྱེས་པའི་ཉམས་
དང་ལྡན་པའོ། །རྣལ་འབྱོར་པ་ནི་རྟེན་གྱི་གང་ཟག་སྟེ་དེ་ཡང་ཧེ་རུ་ཀའི་གཟུགས་
སུ་བསྒོམས་པས་གར་བྱའོ། །ཆགས་པ་དང་བྲལ་བའི་ལམ་མིན་ཏེ་ལྷན་ཅིག་སྐྱེས་
པའི་ཡེ་ཤེས་ལ་གོམས་པའི་སེམས་ཀྱིས་ནིའོ། །ས་ཧ་ཛ་ལ་འདོད་ཅིང་ཆགས་
པའི་སེམས་ཀྱིས་བསྒོམ་པ་ཉིད་དོ། །འོ་ན་གོང་གི་ཧེ་རུ་ཀའི་གཟུགས་ཀྱིས་གར་
ཞེས་པའི་ཧེ་རུ་ཀ་དེ་གང་ལ་བྱ། རྡོ་རྗེ་ནི་མི་བསྐྱོད་པའི་ཧེ་རུ་ཀའི་ང་རྒྱལ་དང་
།
ཆོས་ནི་སྣང་བ་མཐའ་ཡས་ཀྱི་ང་རྒྱལ་དང་
། སངས་རྒྱས་རྣམ་སྣང་གི་ང་རྒྱལ་དེ་
དོན་ལ་རིགས་ལྔ་མཚོན་ནོ། །རྣལ་འབྱོར་མ་ནི་བདག་མེད་མའི་ང་རྒྱལ་ལོ། །མ་
མོ་ཡིས་ནི་ལྷ་མོ་བཅུ་བཞིའི་ང་རྒྱལ་གྱིས་བྱའོ། །གླུ་དང་གར་ནི་འདི་དག་གིས། །
ལེགས་པར་གླུ་བླང་ནི་ལྷན་ཅིག་སྐྱེས་པའི་ཉམས་དང་ལྡན་པའོ། །ཧེ་རུ་ཀ་དང་
བདག་མེད་མ་ལ་སོགས་པའི་ང་རྒྱལ་གྱིས་བྱ་ཞེས་སོ། །
ད་ནི་ཕན་ཡོན་ནི་འདི་དག་གིས་ཞེས་པ་གླུ་གར་རོ། །ཚོགས་བསྲུང་ནི་
འཁོར་གྱི་ཚོགས་སོ། །དེ་བཞིན་བདག་ཀྱང་བར་ཆད་ཐམས་ཅད་ལས་བསྲུང་བ་
ཉིད་ཡིན་ནོ། །གླུ་གར་གཉིས་པོ་འདིས་ནི་འཇིག་རྟེན་པ་དབང་དུ་བྱེད་ཅེས་པ་
ཡིད་འཕྲོག་པའོ། །རྡོ་རྗེའི་གླུ་འདིས་ནི་སྔགས་ཀྱི་བཟླས་པ་ཉིད་དུ་ཡང་འགྲོ།
ད་ནི་ཚོགས་བྱ་སྟེ་གླུ་གར་ལ་སོགས་པ་བྱ་བ་ནི་གང་དུ་གུས་པ་དང་བཅས་
238 -365



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པས་གར་བྱེད་པ་དང༌། དེའི་དུས་སུ་དང་པོ་ཚོགས་ཀྱི་བདག་པོ་སྔར་བྱས་ནས་
ཞེས་པ་ཚོགས་ཀྱི་འཁོར་ལོ་དང་། ཚོགས་ཀྱི་མཆོད་པ་དང་
། དཔའ་བོའི་སྟོན་མོ་
དང་། དཔའ་མོའི་སྟོན་མོའོ། །ཚོགས་ཀྱི་འཁོར་ལོ་ནི་དཔོན་སློབ་ཐམས་ཅད་ལ་
ཕྱག་རྒྱ་ཡོད་པའོ། །ཚོགས་ཀྱི་མཆོད་པ་ནི་བླ་མ་ལ་ཕྱག་རྒྱ་མ་ཡོད་གཞན་རྣམས་
ལ་མེད་པའོ། །དཔའ་བོའི་སྟོན་མོ་ནི་སྐྱེས་པ་འབའ་ཞིག་ཚོགས་པའོ། །དཔའ་
མོའི་སྟོན་མོ་ནི་བུད་མེད་འབའ་ཞིག་ འདུས་ ནས་ ཚོགས་ བྱེད་ པའོ། །དེ་ལྟར་
མཉམ་བཞག་ལ་བསྐྱེད་རྫོགས་བསྒོམས་ཏེ་ཐུན་མཚམས་སུ་ཚོགས་འཁོར་བྱས་
པས་མཁའ་འགྲོ་འདུ་བའི་རྟགས་ནི། དེ་ལ་དྲི་ནི་མཚོན་པར་བྱ་སྟེ་དེ་ཡང་འཇིག་
རྟེན་པའི་མཁའ་འགྲོ་མ་འདུ་བའི་རྟགས་སུ་སྒོག་པའི་དྲི་ནི་དང་པོ་སྟེ་ཞེས་པའོ། །
དེ་ནས་ཡང་བྱ་རྒོད་ནི་བསེའི་དྲིའོ། །དེ་ནས་འཇིག་རྟེན་ལས་འདས་པའི་མཁའ་
འགྲོ་མ་འདུ་བའི་དྲི་ནི་ག་པུར་གྱི་དྲི་དང་
། མ་ལ་ཡ་རྫ་ཞེས་པ་ཙན་དན་གྱི་དྲིའོ། །
དེ་ནས་སྒྲ་འབྱུང་བ་ནི་དང་པོར་ངང་པའི་སྒྲ་བར་དུ་བུང་བའི་སྒྲ་དེ་ཡང་གླུ་གར་
བྱས་པའི་མཐའ་ནས་སྒྲ་རྣམས་ཉན་པར་བྱ། ཐ་མར་བྷ་ལ་ཙེའི་སྒྲ་ཞེས་པ་ལྕེ་སྤྱང་
གི་སྒྲའོ། །དེ་རྣམས་ཚོགས་ཀྱི་གནས་ཀྱི་ཕྱི་རོལ་དུ་མཚོན་པར་བྱའོ། །རྟགས་དེ་
རྣམས་གང་ལས་འབྱུང་ན་གླུའི་བྱིན་རླབས་ཀྱི་མཚན་ཉིད་དོ་ཞེས་པ་གླུ་གོར་བྱས་
པ་ལས་དེ་རྣམས་འབྱུང་བའོ། །
ད་ནི་གཉིས་པ་ལྷ་དབང་བསྐུར་བའི་དྲིས་པའི་ལན་དེ་ལ་ཡང་ནང་གསེས་
ལྔ་ཡོད་པ་ལས་དང་པོ་མིང་གི་རྣམ་གྲང་ནི་གདབ་བྱའི་ཡུལ་དེ་ལ་འདེབས་བྱེད་
དེས་བཏབས་པས་ཕྱག་རྒྱ་ཞེས་བྱ་དེའི་རིགས་འཛིན་པས་རྟགས་ཞེས་བྱ། དེའི་
དབུ་ལ་མཚོན་པས་མཚན་མ་ཞེས་བྱའོ། །
238 -366



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་གཉིས་པ་ངེས་ཚིག་ནི་འདིས་ནི་རིགས་ནི་མཚན་དཔེར་བྱ་ཞེས་པ་
སྟེ། རྟེན་གྱི་གང་ཟག་དེ་བཞིན་གཤེགས་པའི་རིགས་ཀྱི་རྣལ་འབྱོར་པ་གཅིག་ལ།
སྤྱི་བོའི་སྟེང་དུ་རྣམ་པར་སྣང་མཛད་ཀྱི་རྒྱས་བཏབ་ན་ཕྱག་རྒྱ་འདིས་ནི་རིགས་ནི་
མཚོན་པར་བྱ། ཡང་སྤྱི་བོའི་སྟེང་དུ་རྣམ་པར་སྣང་མཛད་ཀྱིས་བརྒྱན་ནི་དེ་བཞིན་
གཤེགས་པའི་རྟགས་ཡིན་པས། རྟགས་འདིས་ནི་རིགས་ནི་མཚོན་པར་བྱ། ཡང་
དེ་བཞིན་གཤེགས་པའི་རིགས་ནི་རྟེན་གྱི་གང་ཟག་དེ་ལ་སྤྱི་བོའི་སྟེང་དུ་རྣམ་སྣང་
གིས་དབུ་རྒྱན་ན་དེ་ཏ་ཐཱའི་རིགས་ཀྱི་མཚན་མ་ཡིན་པས་མཚན་མ་འདིས་ནི་
རིགས་ནི་མཚོན་པ་ཉིད་ཅེས་པ་དེ་དེ་བཞིན་གཤེགས་པའི་རིགས་སུ་མཚོན་པར་
བྱ།
ད་ནི་གསུམ་པ་རྒྱ་འཆོལ་བའི་རྒྱན་ནི། རིགས་འཆོལ་བ་སྒོམ་པའི་སྦྱོར་བ་
ལས་ཞེས་པ་ནི་དེ་བཞིན་གཤེགས་པའི་རྣལ་འབྱོར་པ་ཞིག་ལ་སྤྱི་བོའི་སྟེང་དུ་མི་
བསྐྱོད་པ་ལྟ་བུས་བརྒྱན་ན་རིགས་འཆོལ་བར་རྒྱས་བཏབ་པ་ཡིན་པས་དེ་ལ་
དངོས་གྲུབ་ཀྱང་མེད་ཅིང་སྒྲུབ་པ་པོའང་དམ་ཚིག་ཉམས་ནས་འཆིའོ། །
ད་ནི་བཞེད་པ་ཉིད་ཅེས་པ་རྒྱས་བཏབ་པ་ཞེ་སྡང་རྣམ་པར་དག་པ་མི་
བསྐྱོད་པས་བདག་མེད་མ་ལ་རྒྱས་ཐོབ་ཅིག །དེ་བཞིན་དུ་གཏི་མུག་རྣམ་པར་
དག་པ་རྣམ་པར་སྣང་མཛད་གྱི་ཕྱག་རྒྱས་རྡོ་རྗེ་མ་ལ་དབུ་རྒྱན་གྱིས་ཤིག །སེར་
སྣ་རྣམ་པར་དག་པ་རིན་འབྱུང་གི་ཕྱག་རྒྱས་དཀར་མོ་ལ་རྒྱས་ཐོབ་ཅིག །ཆགས་
པ་རྣམ་པར་དག་པ་སྣང་བ་མཐའ་ཡས་ཀྱིས་ཆུ་མ་ལ་རྒྱས་ཐོབ་ཅིག །ཕྲག་དོག་
རྣམ་པར་དག་པ་དོན་ཡོད་གྲུབ་པས་མཁའ་འགྲོ་མ་ལ་རྒྱས་ཐོབ་ཅིག་པའོ། །དེ་
ལྔ་ནི་མཚོན་བྱེད་ཀྱི་རྒྱའོ། །ཡང་འདི་བརྒྱད་ནི་འཆིང་བྱེད་ཀྱི་རྒྱ་སྟེ། ཞེ་སྡང་ཕྱག་
ho
238 -367



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྒྱས་པུ་ཀ་སི་ཞེས་པ་ལ་སོགས་ཀྱི་ཚིག་བརྒྱད་ནི་གཞུང་ན་གསལ་ལོ། །ཡང་འདི་
གཉིས་ཀྱང་མཚོན་བྱེད་ཀྱི་རྒྱ་སྟེ། གཏི་མུག་རྣམ་པར་དག་པ་རྣམ་པར་སྣང་མཛད་
ཀྱི་ཕྱག་རྒྱས་ས་སྤྱོད་མ་ལ་རྒྱས་ཐོབ་ཅིག །འདོད་ཆགས་རྣམ་པར་དག་པ་སྣང་བ་
མཐའ་ཡས་ཀྱི་ཕྱག་རྒྱས་མཁའ་སྤྱོད་མ་ལ་རྒྱས་ཐོབ་ཅིག་པའོ། །
ད་ནི་ལྔ་པ་རྒྱས་གདབ་པ་ལ་གདམས་པ་ནི། དངོས་གྲུབ་ཐོབ་པར་འདོད་
པས་ཕྱག་རྒྱས་གདབས་པ་དེ་ལྟར་ཤེས་པར་བྱའོ། །
ད་ནི་གསུམ་པ་ལྷ་མོ་བཅོ་ལྔའི་ས་བོན་གྱི་ལན་ནི། ཨཱ་ལི་དང་པོ་བདག་
མེད་མ་ལ་སོགས་པའི་ཚིག་བཅོ་ལྔས་བསྟན་ཏེ་གཞུང་གསལ་ལོ། །ཐ་མའི་ཨ་
དང་པོའི་ཨ་ལ་བསྡུའོ། །དེ་རྣམས་ནི་རྣལ་འབྱོར་མ་ཞེས་པ་ལྷ་མོ་བཅོ་ལྔའི་ས་
བོན་ཉིད་དོ། །
ད་ནི་བཞི་པ་ལ་རྣམ་པར་དག་པའི་ལན་ནི། རྡོ་རྗེ་རིགས་ཀྱི་ལེའུ་ལས་ནི་
ལེའུ་དང་པོའོ། །རྩ་རྣམས་གང་བཅུ་དྲུག་གཉིས་ཀྱི་བདག་ཉིད་ཅན་གསུངས་ནི་
ལེའུ་དང་པོར་རྩ་རྣམས་ནི་སུམ་ཅུ་རྩ་གཉིས་སྟེ་ཞེས་པ་གསུངས་པ་དེའི་རྣམ་དག་
ནི། རྩ་ནི་གཉིས་གཉིས་རྣལ་འབྱོར་མ་རེ་རེའི་རྣམ་པ་རྣམས་སུ་བརྗོད་ནི་རྩ་
གཉིས་གཉིས་ལ་རྣམ་པར་དག་པ་ལྷ་མོ་རེ་རེས་བྱས་པས་འཁོར་ལྷ་མོ་བཅུ་བཞི་
པོས་ཉི་ཤུ་རྩ་བརྒྱད་ཀྱི་རྣམ་དག་བྱས་པས་སོ། །རྩའི་གཙོ་བོ་རྐྱང་མ་རོ་མ་ཀུན་
འདར་མ་གསུམ་པོ་དེའི་རྣམ་པར་དག་པ་བདག་མེད་རྣལ་འབྱོར་མ་ཞེས་བརྗོད་
ཅེས་སོ། །དེ་ལྟར་ བྱས་པས་རྩ་སུམ་ཅུ་རྩ་གཅིག་ལ་རྣམ་དག་བྱུང་བ་ལ། ལེའུ་
དང་པོར་རྩ་སོ་གཉིས་བྱུང་བས་འདིས་རྩ་གཅིག་གི་རྣམ་པར་དག་པ་མེད་པ་དེ་
གང་གི་ཕྱིར་འོང་ཞེ་ན་བྱས་པས། ལན་ནི་བཅུ་དྲུག་ཆ་མེད་ཅེས་པ་བཅུ་དྲུག་ནི་
238 -368



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཟུང་བཅུ་དྲུག་གོ །ཆ་མེད་པས་ནི་དེ་རྣམས་ལ་རྩ་ཡན་གར་བ་ཞིག་མེད་པས་དོན་
ལ་རྩ་སུམ་ཅུ་རྩ་གཅིག་གོ །འབད་པས་ནི་བརྩོན་འགྲུས་དང་བཅས་པས། ཀུན་
གྱི་ལྷག་མ་ཡང་ནི་རྩ་སུམ་ཅུ་རྩ་གཅིག་གི་ལྷག་མ་བདུད་བྲལ་མ་དེ་ཡང་ངོ༌། །
དེ་སྤོང་བའི་རྒྱུ་མཚན་ཅིའི་སླད་དུ་སྤོང་ཞེ་ན། དེའི་ལན་དོན་གྱི་བྱང་ཆུབ་
སེམས་འབབས་པའི་བྱ་བ་མི་བྱེད་པའི་ཕྱིར་སྤང་ཞེའོ། །འོ་ན་རྩ་གཞན་ནས་
བྱང་ཆུབ་ཀྱི་སེམས་ཀྱི་ཐིག་ལེ་འབབ་བམ་ཞེ་ན། བཅོ་ལྔ་ནི་ཟུང་བཅོ་ལྔའོ། །ཆ་
ནི་ཡན་གར་བ་གཅིག་དང་སོ་གཅིག་གོ །བདག་ཉིད་ཀྱི་ནི་དེ་རྣམས་ཀྱི་ནང་ན་
མར་ཟླ་བ་བྱང་ཆུབ་ཀྱི་སེམས་སུ་འགྱུར་ཏེ་འབབ་ཅེས་པའོ། །འོ་ན་བྱང་ཆུབ་ཀྱི་
སེམས་ཀྱི་ཐིག་ལེ་དེ་རྩའི་གཟུགས་ཀྱིས་ འབབ་ན་བདེ་བ་ཆེན་པོ་ནི་དོན་དམ་
བྱང་ཆུབ་ཀྱི་སེམས་མཚོན་པའི་ཀུན་རྫོབ་བྱང་ཆུབ་སེམས་དེ་ནི་ཨཱ་ལི་བཅོ་ལྔའི་
གཟུགས་ཀྱིས་འབབ་ཅེས་སོ། །ལྷ་མོ་བཅོ་ལྔ་རྣམ་པར་དག་པའི་རྩ་སོ་གཅིག་པོ་
དེས་ཤེས་རབ་སྟོང་པ་མཚོན། དེའི་ནང་གི་བྱང་ཆུབ་ཀྱི་སེམས་ཀྱིས་ཐབས་བདེ་
བ་མཚོན་པས། དོན་ལ་ལུས་འདི་ཐབས་ཤེས་ རབ་ཏུ་གཏན་ལ་ཕབ་པའོ། །
བདུད་བྲལ་མ་རྣམ་པར་དག་པ་མེད་པ་ནི་དེའི་ནང་ན་མར་བྱང་སེམས་མི་འབབ་
པས། རྩ་དེ་ཤེས་རབ་སྟོང་པ་ཡིན་པས་སྟོང་པ་ཉིད་ལ་སྟོང་པ་ཉིད་ཀྱི་རྣམ་དག་
མི་དགོས་པས་མ་བཤད་དོ། །
འོ་ན་ལེའུ་དང་པོ་ནས་རྩ་སུམ་ཅུ་རྩ་གཉིས་ནས་བྱང་ཆུབ་ཀྱི་སེམས་སུམ་
ཅུ་རྩ་གཉིས་འབབ་པར་འགྱུར་ཞེས་པ་དང་མི་འགལ་ལམ་ཞེ་ན། དེ་མི་འགལ་ཏེ་
ལེའུ་དང་པོའི་དེ་བྱང་ཆུབ་ཀྱི་སེམས་འབབ་པ་མང་བ་ལ་
ང་བ་ལ་དགོངས་ནས་སུ་བཤད་
དེ། དཔེར་ན་རྟ་པ་མང་པོ་ཞིག་བྱུང་བྱས་པའི་དུས་སུ་དེའི་ནང་ན་རྐང་ཐང་གཅིག་
238 -369



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གཉིས་ཀྱང་ཤོང་བ་ཡིན་ནོ། །དེས་ན་བདུད་བྲལ་མ་ནས་ནི་བྱང་སེམས་མི་འབབ་
ལེའུ་དང་པོར་རྩ་སོ་གཉིས་ནས་བྱང་སེམས་འབབ་ཟེར་བ་དེ་མ་བདེ་ནས་འདིར་
དྲིས་པ་ཡིན་པས་འདི་བཙན་ནོ། །དེ་ཡན་ཆད་དུ་ལེའུ་བཞི་པ་དེའི་མགོ་ཐོག་ཏུ་
དྲིས་པའི་ཐེ་ཚོམ་བཞི་པོ་དེ་ཡན་ཆད་དུ་ཆོད་དོ། །དེ་ཚོ་ལ་ནི་གཙོ་བོར་དྲིས་པའི་
ཐེ་ཚོམ་ཞེས་བྱའོ། །འདི་མན་ཆད་ཀྱི་ཐེ་ཚོམ་ཐམས་ཅད་ཞར་བྱུང་གི་ཐེ་ཚོམ་ཞེས་
བྱ་བ་ཞར་ལ་མ་བདེ་བ་དྲིས་པས་ཞར་བྱུང་གི་ཐེ་ཚོམ་ཞེས་བྱ་བའོ། །
ད་ནི་ལྔ་པ་རྩ་དྲིས་པའི་ཞར་ལ་བྱང་ཆུབ་ཀྱི་སེམས་དེ་རང་ལུས་གཞན་
ལུས་གཉིས་ཀྱིས་མི་སྤང་བ་བསྟན་པ་ནི། རྡོ་རྗེ་སྙིང་པོས་ གསོལ་པ་ནི་རྩའི་ནང་
གི་བྱང་ཆུབ་ཀྱི་སེམས་དེ་སྤང་ངམ་མི་སྤང་འདྲི་བའོ། །དེ་ཡང་རྣལ་འབྱོར་མ་ཀུན་
ནི་ལྷ་མོ་བཅོ་ལྔ་རྣམ་པར་དག་པའི་རྩ་ལ་བྱའོ། །ལས་བྱུང་བ་ནི་ཀུན་རྫོབ་བྱང་
ཆུབ་སེམས་སོ། །ཀུན་རྫོབ་བྱང་ཆུབ་ སེམས་ དེ་ ལ་བརྟེན་པའི་དོན་དམ་བྱང་
སེམས་དེ་ལ་ནི་ལྷན་ཅིག་སྐྱེས་དགའི་རང་བཞིན་ཉིད་དོ། །ས་ཧ་ཛ་དེ་ཡང་དོན་
དོམ་དུ་གནས་པ་ཡང་འགྲིབ་པ་མེད་དོ། །བཏུང་མཆོག་ནི་རྫས་ཀུན་རྫོབ་ལ་
བརྟེན་པའི་དོན་དམ་བྱང་སེམས་དེ་བཏུང་ཞིང་སྒོམ་པས་སོ། །ནམ་མཁའ་ཉིད་ནི་
ས་ཧ་ཛ་དེས་ཐམས་ཅད་ལ་ཁྱབ་པས་སོ། །དོན་དམ་ས་ཧ་ཛ་དེ་སྐྱེ་བའི་རྟེན་ཀུན་
རྫོབ་བྱང་སེམས་དེ་ལ་ག་པུར་ཞེས་བྱའོ། །དེ་ཅིས་མི་སྤང་ནི་ཅིས་ཀྱང་མི་སྤང་ངོ་
བྱ་བ་ལགས་སམ་འོན་ཏེ་སྤངས་ཀྱང་མི་སྟོ་བྱ་བ་ལགས་ཞེས་དྲིས་པའོ། །
དེའི་ལན་ནི་བཅོམ་ལྡན་འདས་ཀྱིས་བཀའ་སྩལ་པ། ཇི་སྐད་སྨྲས་པ་དེ་
བཞིན་ནོ། །ཞེས་པ་ནི་སྡུད་པ་པོ་ཁྱོད་རང་ན་རེ་ག་པུར་ངེས་པར་ཅིས་མི་སྤང་
ཟེར་བ་དེ་བཞིན་ཡིན་པས་ཀུན་རྫོབ་བྱང་སེམས་དེ་མི་སྤང་པ་ཡིན་ཞེས་པའོ། །
238-370



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བྱང་ཆུབ་སེམས་ཀྱི་ཐིག་ལེ་འདི་ལ་རྒྱ་གར་ན་ཇོ་བོ་ཁ་ཅིག་ལུས་བཟའ་བཏུང་
གིས་ཁྱོགས་ན་ནི་ཐིག་ལེ་རྒྱས། བཟའ་བཏུང་ཞན་ན་ནི་ཐིག་ལེ་འགྲིབ་སྟེ།
དཔེར་ན་བ་བཞོན་དེ་འགྲངས་ན་འོ་མ་མང་བཀྲེས་ན་འོ་མ་ཉུང་བ་བཞིན་ཐིག་ལེ་
དེ་བཟའ་བཏུང་ལ་རག་ལས་ཐིག་ལེ་ཕབ་ཅིང་ཐིག་ལེ་ལ་བརྟེན་པ་དེ་བདེ་བ་
བསྐྱེད་ནས་དེ་ནས་ཐིག་ལེ་ཤོར་ཡང་མི་སྟོ་ཟེར་རོ། །ནཱ་རོ་ཆེན་པོའི་བཞེད་ཀྱིས་
ནི་ཐིག་ལེ་རྣམ་པ་ཐམས་ཅད་དུ་མི་གཏོང་བར་བཞེད་དེ། དེ་ཡང་གཏོང་བའི་དུས་
ནི་སློབ་མ་ལ་གསང་བའི་དབང་བསྐུར་བའི་དུས་དུ་སེམས་ཅན་གྱི་དོན་དུ་འགྱུར་
བོས་གཏང་། འཆི་ལྟས་བརྟག་པའི་དོན་དུ་གཏང་
། འཆི་ལྟས་བྱུང་ན་སྣ་སྨན་སྦྱོར་
བའི་དུས་སུ་གཏང་། བདུད་རྩིའི་རི་ལུ་སྦྱོར་བའི་དུས་སུ་གཏང་སྟེ། དུས་བཞི་པོ་
དེར་ནི་དོན་དུ་འགྱུར་བས་གཏང་ངོ༌
། །གཞན་དུ་མི་བཏང་བར་འདི་ནས་ཀྱང་
གསལ། སཾ་བུ་ཊ་ནས་ཀྱང་གསལ་ལོ། །དེ་ལྟར་མི་ཡོངས་ན་བྱང་ཆུབ་ཀྱི་སེམས་
དེ་ཐབས་གང་གིས་བྱང་ཆུབ་ཀྱི་སེམས་དེ་བསྐྱེད་པར་བགྱི་བ་ལགས་ཞེས་དྲིས་
པའོ། །བཅོམ་ལྡན་འདས་ཀྱིས་བཀའ་སྩལ་པ་ན་མར་ལན་ཏེ། དཀྱིལ་ནི་སྙིང་པོ་
ས་ཧ་ ཛའོ། །འཁོར་ནི་དགའ་བ་བཞི་དང་སྐད་ཅིག་མ་བཞིས་ལེན་པས་སོ། །
འཁོར་ནི་དེ་ལ་བརྟེན་ནས་སྒྲོ་འདོགས་གཅོད་པས་སོ། །ཐབས་ཀྱི་ཞེས་པ་ལས་
ཀྱི་ཕྱག་རྒྱ་བསྟེན་ཐབས་བཅོ་ལྔའོ། །
དེ་ནི་དཀྱིལ་འཁོར་འཁོར་ལོ་སོགས་ཀྱི་མན་ངག་ཞེས་བྱ། འོག་སྒོ་ཞེས་
བྱ་ཕོ་ཉའི་ལམ་ཞེས་བྱ་བ་གངས་ཅན་ལས་ཀྱི་ཕྱག་རྒྱ་ཞེས་བྱ་སྟེ། དེས་ཀུན་རྫོབ་
དོན་དམ་གཟུགས་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཀུན་རྫོབ་ཀུན་
ད་ལྟ་བུ་ཉིད། །དོན་དམ་བདེ་བའི་གཟུགས་ཅན་ནོ་ཞེས་སྦྱར་རོ། །ཡང་རང་བྱིན་
238 -371



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྱིས་བརླབ་པའི་རིམ་པ་ནི་གཏུམ་མོ་སྒྱུ་ལུས་འོད་གསལ་དེ་རྣམས་གང་ན་གང་
ཞིག་སྒོམ་པ་ཡིན་ཏེ། དེ་ལ་རང་བྱིན་གྱིས་བརླབ་པ་ཞེས་བྱ། སྟེང་སྒོ་ཞེས་བྱ།
རྣལ་འབྱོར་གྱི་ལམ་ཞེས་བྱ། རང་ལུས་ཐབས་ལྡན་ཞེས་བྱ་སྟེ། དེས་ཀྱང་ཀུན་
རྫོབ་བྱང་སེམས་ཆུའི་རྣམ་པ་ལྟ་བུའོ། །དོན་དམ་གཟུགས་ཅན་ནི་ཐིག་ལེ་ལ་
བརྟེན་བའི་ལྷན་ཅིག་སྐྱེས་པའི་ཡེ་ཤེས་སོ། །དེས་ན་ཀུན་རྫོབ་བྱང་སེམས་དང་
།
དེ་ལ་བརྟེན་པའི་དོན་དམ་བྱང་སེམས་དེ་རབ་དུ་བསྐྱེད་ཅེས་པའོ། །འོ་ན་གོང་གི་
ཀུན་རྫོབ་བྱང་སེམས་དེ་རང་གང་ལ་ཟེར་ན། ཀུན་རྫོབ་ཀུན་ད་ལྟ་བུ་ཉིད་ཞེས་པ་
སྟེ་ཆུའི་རྣམ་པ་ལྟ་བུའོ། །འོ་ན་དེ་ལ་བརྟེན་པའི་དོན་དམ་བྱང་སེམས་གང་ལ་ཟེར་
ན། དོན་དམ་བདེ་བའི་གཟུགས་ཅན་ཉིད་ཅེས་པ་བདེ་བ་གསལ་བ་སྟོང་པ་མི་
རྟོག་པ་དེ་རྣམས་ཐ་མི་དད་པ་ལ་བྱའོ། །
གོང་གི་དཀྱིལ་འཁོར་འཁོར་ལོའི་ཐབས་དང་ནི་ཞེས་རྒྱས་པར་བཤད་
པས། བུད་མེད་ནི་འོག་ནས་སྟོན་པའི་ཕྱག་རྒྱ་མ་མཚན་ཉིད་དང་ལྡན་པའོ། །
ཀ་ཀོ་ལ་ནི་དེའི་པད་མའོ། །བདེ་བ་ཅན་ནི་བདེ་བ་འབྱུང་བའི་གཞི་འདུག་པས་
སོ། །དེ་ཡང་ཇི་ལྟར་བྱས་པས་འབྱུང་ན། ཨེ་ནི་ལས་ཀྱི་ཕྱག་རྒྱའི་པད་མའོ། །ཝཾ་
ནི་ཐབས་ཀྱི་རྡོ་རྗེའོ། །རྣམ་པའི་རང་བཞིན་དུ་ནི་སྙོམས་འཇུག་བྱས་ནས་ཐིག་ལེ་
རྡོ་རྗེ་ནོར་བུའི་རྩེ་མོར་ཕབ་པའོ། །བདེ་བ་བསྲུང་བ་ཉིད་ཀྱིས་ཕྱིར་ནི་ལུས་ཀྱི་
འཁྲུལ་འཁོར་དྲུག་དྲུག་གིས་བདེ་བ་གཟུང་བའོ། །དེ་ལྟར་བཟུང་བས་བདེ་བ་
ཅན་ཞེས་རབ་ཏུ་བསྒྲགས་ནི་དོན་དམ་ཟག་མེད་ལྷན་ཅིག་སྐྱེས་པའི་ཡེ་ཤེས་དེ་ཇི་
ལྟ་བར་རྒྱུད་ལ་སྐྱེ་བའོ། །དེ་ལ་བརྟེན་ཞིང་བསྒོམས་པས་སངས་རྒྱས་བྱང་ཆུབ་
སེམས་དཔའ་དང་། རྡོ་རྗེ་འཛིན་པ་རྣམས་ཀྱི་ཡང་འབྱུང་གནས་དེ་ཡིན་ཞེས་པའོ། །
238 -372



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
འདི་ཉིད་ནི་གོང་གི་བྱང་ཆུབ་ཀྱི་ཐིག་ལེ་དེ་མ་རྟོགས་ན་འཁོར་བར་བསྐྱེད་པའི་
ཆོས་སུ་འདུག་པས་འཁོར་བ་ཞེས་བྱ་སྟེ་དེའི་དུག་ནི་མ་སྤང་ངོ་། །རྟོགས་ན་ཐིག་
ལེ་དེ་ལ་བརྟེན་ནས་མྱ་ངན་ལས་འདས་པ་ཐོབ་པར་བྱེད་པའི་ཐབས་སུ་འགྲོ་བས་
མྱ་ངན་ལས་འདས་པ་ཉིད་ཞེས་ཏེ་དེ་ནི་སྨན་གྱི་ཆའོ། །
དེ་རྟོགས་ན་འཁོར་བ་སྤངས་ནས་གཞན་དུ་ནི་མྱ་ངན་ལས་འདས་པ་
ལོགས་སུ་རྟོགས་པར་མི་འགྱུར་ཞེས་པ་སྟེ་དེས་མདོར་བསྟན། རྒྱས་པར་བཤད་
པ་ནི་འཁོར་བའི་ཆོས་དེ་གང་ལགས་ན་གཟུགས་སྒྲ་ལ་སོགས་འཁོར་བ། ཚོར་བ་
ལ་སོགས་ཕུང་པོ་ལྔ། འཁོར་བ་ཕུང་པོ་ལྔ། དབང་པོ་དྲུག་འཁོར་བ། ཞེ་སྡང་ལ་
སོགས་ནི་ཉོན་མོངས་པ་ལྔ། འདི་རྣམས་ནི་འདས་མ་ཐག་པ་ལ་བྱ། ཆོས་ནི་ཞེས་
པ་རང་གི་མཚན་ཉིད་འཛིན་པས་སོ། །དེ་རྣམ་རྟོགས་ན་མྱ་ངན་ལས་འདས་ཞེས་
པ་ལྷན་ཅིག་སྐྱེས་པའི་ཡེ་ཤེས་སུ་འཆར་བས་སོ། །དེ་གཉུག་མ་ལྷན་ཅིག་སྐྱེས་
པར་མི་རྟོགས་ན་རྨོང་ཕྱིར་འཁོར་བའི་གཟུགས་ཅན་མཚན་ཉིད་དོ། །
གཉུག་མའི་དོན་དེ་རྟོགས་ན་རྨོང་མེད་འཁོར་བ་དག་པ་ནི། འཁོར་བ་
ཉིད་མྱ་ངན་ལས་འདས་པར་འགྱུར་ཏེ་ལུས་དང་སེམས་ལ་དབང་ཐོབ་པས་སོ། །
བྱང་ཆུབ་སེམས་ནི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ནི་མྱ་ངན་ལས་འདས་
སོ། །ཀུན་རྫོབ་ནི་རྟེན་ནོ། །དོན་དམ་ནི་དེ་ལ་བརྟེན་པའི་དོན་དམ་བྱང་སེམས་
སོ། །ཚུལ་ཅན་ནི་ཐབས་ལས་བརྟེན་ནས་རྟོགས་པས་སོ། །འོ་ན་བུད་མེད་ཀོ་ལ་
བདེ་བ་ཅན་ཞེས་པ་གོང་གི་བདེ་བ་ཅན་ཞེས་པ་དེའི་མཚན་ཉིད་ཇི་ལྟ་བུ་ཡིན་ན།
ཤིན་ཏུ་བཞིན་བཟང་བ། མིག་ཡངས་ཤིང་ཆེ་བ། གཟུགས་བཟང་བ། ལང་ཚོས་
རྣམ་པར་བརྒྱན་ནི་ལོ་བཅུ་དྲུག་ལས་མི་གཞོན་ཉི་ཤུ་རྩ་ལྔ་ལས་མི་རྒན་པའོ། །
238373



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཁ་དོག་ནི་སྔོ་བསང་ངོ། །དལ་བ་ནི་ལུས་ངག་ཡིད་གསུམ་མོ། །རིགས་
བཟང་པ་ནི་དགྱེས་རྡོར་ལ་མོས་པ་ལ་བྱའོ། །སིལྤ་ནི་ཁྲག་གོ །ག་པུར་ནི་ཐིག་
ལེའོ། །འབྱུང་བའི་གནས་ནི་ཐིག་ལེ་དཀར་དམར་གྱིས་ལུས་རྒྱས་པའོ། །དེའི་
ཆང་ཡང་བཏུང་བར་བྱ་ནི་ལུས་རྒྱས་པའི་དོན་དུའོ། །ལུས་རྒྱས་པའི་དོན་དུ་དེ་
ནས་རང་ཡང་བཏུང་པ་ཉིད་དོ། །དགོས་པ་ནི་རང་གི་དོན་དང་གཞན་གྱི་དོན་རབ་
ཏུ་བསྒྲུབ་པར་བྱ་བའི་ཕྱིར་བཏུང་ཞེའོ། །ལུས་རྒྱས་པར་བྱས་པའི་ཕྱིར་ན་ཕྱག་རྒྱ་
མ་དང་གཉིས་རྗེས་སུ་ཆགས་པར་བྱའོ། །བྱ་ལུགས་བོ་ལ་ཀ་ཀོ་ལ་སྦྱར་ནི་རྡོ་རྗེ་
པད་མ་སྙོམས་པར་ཞུགས་པའོ། །ཀུན་ཏུ་རུ་བྱེད་བརྟུལ་ཞུགས་ཅན་ནི་ཕན་ཚུན་
དུ་བསྐྱོད་པའོ། །དེའི་སྦྱོར་བ་ལས་འབྱུང་བ་ནི་ཐིག་ལེ་དེ་ཤོར་ན། ག་པུར་དེ་
མཁས་པས་མི་སྤང་སྟེ། དེ་ལག་ཏུ་ཡང་མི་བླང་ཞིང་ཉ་ཕྱིས་དུང་ཆོས་ཉིད་དུ་ཡང་
བླང་དུ་མི་རུང་པས་མིན་ཞེས་སོ། །ངེས་པར་ཁོ་ནར་བློ་དང་སྟོབས་བསྐྱེད་པའི་
ཕྱིར་མི་འཆི་ནི་བདུད་རྩི་བྱང་སེམས་སོ། །ལྕེ་ཡིས་བླངས་པ་ཉིད་ཞེས་པས་སོ། །
དཀའ་ལས་འདི་ལ་ཐུག་པ་ཡིན་པས་དོན་ལ་མི་སྤང་པ་ཡིན་ནོ། །
ད་ནི་གོང་གི་རང་བྱིན་རླབས་པའི་རིམ་པས་ཀྱང་ཞེས་པའི་རྒྱས་པར་
བཤད་པ་ནི། ག་པུར་ནི་ཀུན་རྫོབ་བྱང་སེམས་སོ། །དེ་ལ་བརྟེན་པའི་རྩ་ཨ་བ་དྷཱ་
ཏཱིའོ། །དེ་ལ་བདག་མེད་མ་ཞེས་པ་རྩ་ དེ་ལ་ཨ་བརྟེན་པའོ། །ཀུན་རྫོབ་བྱང་
སེམས་ལ་ཅི་བྱུང་ན་བདེ་བ་བདག་མེད་ཚུལ་ཅན་ཉིད་འབྱུང་ཞེས་སོ། །ཉམས་
མྱོང་དེ་ཉམས་སུ་མྱོང་བ་དེ་ཉིད་ལ་དེའི་བདེ་བ་ཕྱག་རྒྱ་ཆེན་པོའི་ཉམས་ཞེས་བྱའོ། །
དེ་ལུས་ཀྱི་གནད་གང་ན་གནས་ན་ལྟེ་བའི་དཀྱིལ་འཁོར་ཉིད་དུ་གནས་ཏེ་ལྟེ་བ་
སྤྲུལ་པའི་འཁོར་ལོའི་རྩ་མདུད་གྲུ་གསུམ་ལ་གནས་པའོ། །དེའི་དབྱིབས་ཇི་ལྟ་བུ་
238 -374



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གནས་ཞེ་ན་དབྱངས་ཡིག་དང་པོའི་རང་བཞིན་ཏེ་ཞེས་པ་དབྱངས་ཡིག་ཐམས་
ཅད་ཀྱི་ཐོག་མའི་ཨ་ཐུང་གི་རང་བཞིན་དུ་གནས་ཞེས་པའོ། །ཨ་དེས་དུས་གསུམ་
གྱི་ སངས་ རྒྱས་ ཐམས་ ཅད་ བསྐྱེད་ པས་ན་ བློ་ཞེས་ སངས་ རྒྱས་རྣམས་ ཀྱིས་
བརྟགས་ཞེས་སོ། །དེ་བསྐྱེད་རྫོགས་གཉིས་ལ་གང་ཡིན་ན་རྫོགས་པའི་རིམ་པའི་
རྣལ་འབྱོར་ལས་ཞེས་སོ། །ཨ་དེ་ཉིད་ནི་བཅོམ་ལྡན་ཞེས་བྱ་སྟེ། གཞོམ་བྱ་ཉོན་
མོངས་པ་འཇོམས་པས་སོ། །དེ་ན་ཤེས་རབ་མ་ཞེས་བྱ་སྟེ་ཨ་དེ་ལ་བརྟེན་ནས་མི་
རྟོག་པ་སྐྱེས་པས་སོ། །
ཨ་དེ་ནི་ཧ་ཅང་རིང་བ་ཡང་མིན་ཧ་ཅང་ཐུང་བ་ཡང་མིན། ཨ་དེ་ནི་
དབྱིབས་གྲུ་བཞི་མ་ཡིན་ཟླུམ་པོ་མིན། ཨ་དེ་དྲི་ཞིམ་པ་དང་མི་ཞིམ་པ་མེད། རོ་
ཁ་བ་དང་མངར་བ་ལ་སོགས་པ་མེད། འོ་ན་ཇི་ལྟ་བུ་ཡིན་ན་མྱ་ངན་ལས་འདས་
ཞེས་ཏེ་ལྷན་ཅིག་སྐྱེས་པའི་ཡེ་ཤེས་སོ། །དེ་ཙམ་ན་ཐམས་ཅད་ལྷན་ཅིག་སྐྱེས་
དགའི་བྱེད་པ་ཅན་ནོ། །ཨ་དེ་ལ་སྐྱེ་བ་ནི་དོན་དམ་ས་ཧ་ཛའོ། །རྣལ་འབྱོར་མ་ནི་
ལུས་བཅོས་རླུང་བརྗིགས་ཨ་ལས་མེ་སྦར་བས་ཧཾ་ལས་ཐེག་ལེ་ཕབ་སྟེ་དེ་གཉིས་
འདྲེས་པ་བདེ་བའི་ཉམས་དེ་ལ་དེའི་བདེ་བ་ཟ་བ་ཉིད་ཅེས་པ་བསྒོམ་པ་ལ་བྱའོ། །
དེ་དག་ནི་ལྟེ་བའི་ཨ་དེ་དང་ལྷན་ཅིག་ཏུ་བསྒོམས་ན་ཕྱག་རྒྱ་ཆེན་པོའི་ཉམས་
འབྱུང་ངོ་
། །འདི་བླ་མའི་ཞལ་ནས་བླ་མ་སངས་རྒྱས་ནས་བརྒྱུད་པ་མ་ཆད་པའི་
གདམས་ངག་དང་ལྡན་པ་གཅིག་གིས། སློབ་མ་དེ་ཚེ་ཐོག་མ་མེད་པ་ནས་ཚོགས་
བསགས་པས་བླ་མ་ཡང་དག་པར་རྫོགས་པའི་སངས་རྒྱས་སུ་ལྟ་བ་ཞིག་བྱིན་
གྱིས་བརླབས་པས་དེ་ཉིད་དུ་ཕྱག་རྒྱ་ཆེན་པོའི་ཉམས་ཤར་ནས། དེ་ནས་བསྒོམ་
མི་དགོས་པར་ཇི་ལྟར་བྱས་ཀྱང་ཕྱག་རྒྱ་ཆེན་པོའི་ཉམས་སུ་འཆར་བ་ཞིག་ཀྱང་
238 -375



་ལ་མ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསང་སྔགས་ཀྱི་རྒྱུད་ནས་བཤད་དོ། །དེ་ལ་ད་ལྟ་ཨ་མ་ན་སེ་བས་སིན་དྷུ་རའི་
དཀྱིལ་འཁོར་ཕྱག་རྒྱ་ཆེན་པོར་བརྡ་ཡིས་ངོ་སྤྲད་ནས་ཕྱག་རྒྱ་ཆེན་པོ་རྒྱུད་ལ་
སྐྱེས པར་ཁ་ཚིག་ཏུ་བརྗོད་ཤེས་པས་ང་ཅག་ཕྱག་རྒྱ་ཆེན་པོ་བ་ཡིན་ཟེར་ནས་
དགེ་སྦྱོར་མི་བྱེད་པ་དེ་བས་མདོ་བཏོན་པ་བསོད་ནམས་ཆེའོ། །འོ་ན་གང་ཡིན་ན་
ནང་དུ་རྩ་རླུང་གི་གདམས་ངག་ལ་ནན་བཙིར་དུ་བསྒོམས་པས་ཕྱག་རྒྱ་ཆེན་པོའི་
ཉམས་འབྱུང་པའི་ཐབས་ཡིན་ནོ། །
ཇོ་བོ་ནཱ་རོ་པའི་ཞལ་ནས་གཏུམ་མོ་ལ་བརྟེན་ནས་ཕྱག་རྒྱ་ཆེན་པོའི་དོན་
སྒོམ་པ་ཡིན་གསུང་ངོ༌། །ཁ་ཅིག་རྩ་རླུང་ལ་བརྟེན་ནས་ཕྱག་རྒྱ་ཆེན་པོ་བསྒོམ་
བྱས་པ་ལ་མི་བཟོད་དེ། རྒྱུད་འདི་ནས་དེ་ཡི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་
འཁོར་ཉིད་དུ་གནས་ཟེར། འོ་ན་ཕྱག་རྒྱ་ཆེན་པོ་དེ་ལྟེ་བ་ན་ཡོད་དམ་བྱས་པ་ལ།
དེ་མིན་ཏེ་ཕྱག་རྒྱ་ཆེན་པོ་རྟོགས་པར་བྱེད་པའི་ཐབས་ལྟེ་བའི་ཨ་ལ་བརྟེན་ནས་
སྐྱེ་གསུང་ངོ་
། །བདེ་བ་སྦྱིན་པ་ནི་ཟག་མེད་ཀྱི་བདེ་བ་རྒྱུད་ལ་སྐྱེས་པ་དེའོ། །དེ་
ལ་དངོས་གྲུབ་འབྱུང་ཞེས་སོ། །
དེ་ལྟར་བསྒོམས་པའི་ཡོན་ཏན་ནི་གཟུགས་སྒྲ་དེ་བཞིན་དྲི་དང་ནི། །རོ་
དང་དེ་བཞིན་རེག་བྱ་ཉིད། །ཡུལ་ཆོས་ཀྱི་དབྱིངས་ཀྱི་རང་བཞིན་ཡང་ཤེས་རབ་
ཉིད་ཀྱིས་ལྷན་ཅིག་སྐྱེས་པའི་ཉམས་སུ་སྤྱད་པར་བྱ། ཐ་མལ་གྱི་གཟུགས་ལ་
སོགས་པ་དེ་ཉིད་ལྷན་ཅིག་སྐྱེས་པའི་གཟུགས་སུ་འཆར་བའོ། །རང་དང་སྣང་བ་
ཐམས་ཅད་ཉམས་མྱོང་དུ་འཆར་བ་བདེ་ཆེན་བཟང་པོའོ། །རྣལ་འབྱོར་མ་ནི་
གཏུམ་མོ་ལ་བརྟེན་ནས་བསྒོམས་པའོ། །ཉམས་མྱོང་དེ་ཉིད་དཀྱིལ་འཁོར་འཁོར་
ལོ་དང་། ཡེ་ཤེས་ལྔའི་རང་བཞིན་ཅན་དུ་བྱུང་ཞེས་པས་མདོར་བསྟན། དེ་རྒྱས་
238 --376



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་བཤད་པས་དེ་ཉིད་ནི་ཉམས་མྱོང་དེ་ཉིད་དོ། །མེ་ལོང་ཡེ་ཤེས་གཟུགས་ནི་
གསལ་ལ་རྟོག་པ་མེད་པའི་ཆ་ནས་མེ་ལོང་ལྟ་བུའི་ཡེ་ཤེས་སོ། །ཉམས་མྱོང་དེ་
ཉིད་མཉམ་སྒྱུ་གསུམ་མཉམ་པ་གཅིག་ཏུ་རོ་གཅིག་པས་མཉམ་ཉིད་ཡེ་ཤེས་
དངོས་པོ་ཅན་ནོ། །ཉམས་མྱོང་དེ་ནི་ཆོས་ཅན་ཐམས་ཅད་སོ་སོར་ཕྱེ་ནས་ཆོས་
ཉིད་སོ་སོར་རྟོགས་པས་ན་ཡང་དག་འགྱུར་བ་སོ་སོར་རྟོགས་ཞེས་སོ། །ཉམས་
མྱོང་དེ་ཉིད་ལ་འབད་རྩོལ་ཅི་ཡང་མི་མངལ་ཡང་སེམས་ཅན་རྣམས་ཀྱི་དོན་ལྷུན་
གྲུབ་ཏུ་འབྱུང་བས་ན་ཉམས་མྱོང་དེ་ཉིད་བྱ་བ་ནན་ཏན་གྱི་ཡེ་ཤེས་ཞེས་བྱ།
ཉམས་མྱོང་དེ་ཉིད་ཆོས་ཉིད་སྟོང་པ་དེ་བཞིན་ཉིད་སྤྲོས་པ་ཐམས་ཅད་དང་བྲལ་
བས་ཆོས་ཀྱི་དབྱིངས་ཀྱི་ཡེ་ཤེས་ཤིན་ཏུ་རྣམ་པར་དག་པའོ། །གོང་གི་དེ་ཉིད་
དཀྱིལ་འཁོར་ཞེས་པ་དེ་བཤད་པས་གོང་གི་དེ་ཉིད་དཀྱིལ་འཁོར་བདག་པོ་ང་
ཞེས་པ་ཉམས་མྱོང་དེ་ཉིད་དགྱེས་པ་རྡོ་རྗེ་ཞེས་བྱ་བ་ཡང་དེ་རང་ཡིན་ཀུན་རྫོབ་དུ་
ཞོལ་བརྒྱད་ཕྱག་བཅུ་དྲུག་པ་ལ་སོགས་པར་སྤྲུལ་པའོ། །གོང་གི་འཁོར་ལོ་དང་
ཞེས་ལ་དེ་བཤད་པས། དེ་ཉིད་བདག་མེད་རྣལ་འབྱོར་མ་ཞེས་བྱ་སྟེ་ཉམས་མྱོང་
དེ་ཉིད་ལ་བདག་མེད་མ་ཞེས་བྱ། ཀུན་རྫོབ་ཏུ་བདག་མེད་མའི་སྐུར་བྱུང་བའོ། །
འོ་ན་དེ་རྣམས་ཐ་དད་པ་ཞིག་ཡིན་ནམ་ཞེ་ན་ཆོས་ཀྱི་དབྱིངས་ཀྱི་རང་བཞིན་ཅན་
ཞེས་པ་ཆོས་ཉིད་སྟོང་པ་རོ་གཅིག་པའོ། །
ད་ནི་དོན་བརྒྱད་པ་སྡོམ་པའི་ཐེ་ཚོམ་སེལ་བ་ནི་རྡོ་རྗེ་སྙིང་པོས་གསོལ་པ་
ཞེས་པ་ལ་སོགས་པས་སྟོན་ཏེ་འདི་རྣམས་ཀྱིས་ལེའུ་དང་པོའི་ཐེ་ཚོམ་ཕྱོགས་
གཅིག་ཏུ་དྲིས་བ་ཡིན་ཏེ་ཞར་བྱུང་གི་ཐེ་ཚོམ་ཡིན་ནོ། །དེ་ཡང་རྩའི་འཁོར་ལོ་
བསྒོམ་པའི་ལམ་དང་ནི། ལྷ་རྣམས་ཇི་ལྟར་འབྱུང་བ་ཉིད་ཅེས་པ་ཀུན་རྫོབ་བྱང་
238 -377



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སེམས་ལ་བརྟེན་ནས་དོན་དམ་བྱང་སེམས་བྱུང་པའི་ཐབས་དེ་ཐམས་ཅད་རྒྱས་
པར་བཅོམ་ལྡན་འདས་ཀྱིས་གསུངས་ནི་སྡོམ་པའམ་བདག་ལ་བཤད་དུ་གསོལ་
ཞེས་པ་ནི། ལེའུ་དང་པོར་སྡོམ་པའི་དབྱེ་བ་བཤད་པར་བྱའོ་ཞེས་པ་ལ་ཡ་གིར་
རང་བཞིན་གནས་ལུགས་དང་སྦྱར་བ་དང་
། དབང་གསུམ་པ་ལ་སྦྱར་བ་དང་།
ལམ་བསྐྱེད་རིམ་དང་སྦྱར་བ་བཤད་ནས་ལམ་རྫོགས་རིམ་ལ་བརྟེན་པའི་ཐབས་
བརྟག་པ་ཕྱི་མའི་ལེའུ་བཞི་པ་ནས་འོང་བྱ་བ་དེ་འདི་ཡིན་ནོ། །
ད་ནི་དེའི་ལན་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་
པས་སྟོན་ཏེ། རྣལ་འབྱོར་མའི་ལུས་དབུས་གནས་སུ་ནི་ཉེ་བར་མཚོན་པ་སྟེ།
སྐྱེས་པ་དང་བུད་མེད་ཐམས་ཅད་དོ། །ཨའི་རྣམ་པའི་སྡོམ་པ་གནས་ནི་རང་གི་ལྟེ་
བར་ཨཱ་ལི་འདུས་པའི་ས་བོན་ཨ་དམར་པོ་གཅིག་བསམས་ལ་དེ་ལ་ཡིད་ཀྱི་ཕྱག་
རྒྱའི་པད་མ་དེ་ཕབ་ལ་རང་གི་སྙིང་གར་ཀཱ་ལི་འདུས་པའི་ཧཱུཾ་རྡོ་རྗེའི་བུམ་པར་
ཕབ་ལ་ཨ་ཧཱུཾ་གཉིས་ཀྱི་སྙོམས་འཇུག་བྱས་པས། ཇི་ལྟར་ཕྱི་རོལ་གྱི་ལས་ཀྱི་ཕྱག་
རྒྱ་ལ་བརྟེན་པའི་ཉམས་དེ་བཞིན་དུ་ནང་དུའང་འབྱུང་ཞེས་པའོ། །སྡོམ་པ་དེ་ཉིད་
རབ་ཏུ་ཕྱེ་ནི་ཨ་ཧཱུཾ་གཉིས་སོ། །ས་གང་དུ་ཞེ་ན་བོ་ལའི་བདེ་བ་ཕྱག་རྒྱ་ཆེ་ཞེས་པ་
ཡིད་ཀྱི་ཕྱག་རྒྱ་བདག་མེད་མའམ་མོ་མ་ཀིར་བསྒོམ་པའི་པད་མར་ཨ་དམར་པོ་
ཕབ། རང་གི་རྡོ་ རྗེའི་བུམ་པར་སྙིང་ཀའི་ཧཱུྃ་དཀར་པོ་ཕབ་ལ་དཀར་དམར་གྱི་
སྙོམས་འཇུག་ཟིང་ཟིང་འདུག་པར་བསྒོམས་པ་ཕྱག་རྒྱ་ཆེན་པོའི་ཉམས་འབྱུང་
ཞེས་པའོ། །ནང་ཉམས་ཕྱིར་ཤར་བས་རྡོ་རྗེ་སྐྱེ་མཆེད་ཐམས་ཅད་ནི་མིག་གི་སྐྱེ་
མཆེད་ལ་སོགས་པ་ཕུལ་གཟུགས་པ་ལ་མི་རྟོག་པ་འཆར་བ་ལ་བྱའོ། །འདིས་ནི་
གསང་བའི་སྙོམས་འཇུག་ནི་ཨ་ཧཱུཾ་གཉིས་སོ། །ཕྱི་རོལ་གཉིས་གཉིས་ནི་ལས་ཀྱི་
238 -378



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཕྱག་རྒྱ་དང་ཁ་སྦྱར་བ་དེ་འདིར་བསྟན་པ་མེད་དོ། །
ད་ནི་བདུན་པ་ལུས་དཀོན་མཆོག་གསུམ་དུ་གཏན་ལ་ཕབ་པའི་ཐེ་ཚོམ་
སེལ་བ་ནི། དེ་ལས་ཀྱང་དང་པོ་རང་གི་ལུས་སངས་རྒྱས་དཀོན་མཆོག་ཏུ་གཏན་
ལ་དབབ་སྟེ་འདི་རྣམས་ཀྱིས་ལེའུ་དང་པོའི་ཐེ་ཚོམ་སེལ་བ་ཡིན་ནོ། །དེ་ཡང་དང་
པོ་ཤི་བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ་མའི་མངལ་དུ་ཁ་
མིག་རྣ་བ་ཅན་གྱི་གཟུགས་སུ་གྲུབ་པ་སྤྲུལ་སྐུ་ཡིན་པས་ན་སྐུ་གསུམ་ལུས་ཀྱི་ནང་
དུ་ནི་ཞེས་སོ། །དེ་ལ་རྣམ་པ་འཁོར་ལ་རང་བཞིན་སྐུ་བཞིའི་གཟུགས་ཀྱི་བརྗོད་
པར་བྱ་ཞེས་སོ། །སྐུ་གསུམ་རོ་མཉམ་དུ་ཤེས་པ་དེས་ནི་འཁོར་ལོ་ན་བདེ་བ་ཆེན་
པོའི་སྐུ་རུ་བརྗོད་ཅེས་ཏེ། དེས་མདོར་བསྟན།
ད་ནི་རྒྱས་པར་བཤད་པ་ནི་དང་པོ་སྐུ་བཞིའི་མིང་བསྟན་པ་ནི། ཆོས་དང་
ཞེས་པ་ཆོས་ཀྱི་སྐུ། ལོངས་སྤྱོད་ཞེས་པ་ལོངས་སྐུ་དང༌། སྤྲུལ་པ་ནི་སྤྲུལ་པའི་སྐུ་
དང་དེ་བཞིན་དུ་ནི་བདེ་བ་ཆེན་པོའི་སྐུ་དང་བཞིའོ། །སྐུ་བཞི་པོ་དེའི་གནས་ས་
གང་ན་གནས་ན་སྐྱེ་གནས་ཞེས་པ་ལྟེ་བ་ན་གོང་གི་སྤྲུལ་པ་དེ་ཞེས་པ་སྤྲུལ་སྐུའི་
གནས། ཤི་བ་སྟོང་པ་ཆོས་ཀྱི་སྐུ་སྙིང་ག་ན་གནས། མགྲིན་པ་ནི་གོང་གི་ལོངས་
སྤྱོད་ཅེས་པ་ལོངས་སྐུ་གནས། མགོ་བོར་ཡང་ཞེས་སྤྱི་བོ་བདེ་བ་ཆེན་པའི་འཁོར་
ལོ་ན་གོང་གི་དེ་བཞིན་དུའང་བདེ་ཆེན་ཞེས་པ་བདེ་བ་ཆེན་པོའི་སྐུ་གནས་པའོ། །
སྐུ་གསུམ་པོ་དེ་དང་སྐུ་གསུམ་རོ་མཉམ་པའི་བདེ་བ་ཆེན་པོའི་སྐུ་དང་བཞི་པོ་དེ་
རྣམ་པར་གནས་སོ། །འོ་ན་སྐུ་བཞི་པོ་དེ་སེམས་ཅན་ཁ་ཅིག་ལ་ཡོད་པ་ཁ་ཅིག་ལ་
མེད་པ་ལྟ་བུ་ཡིན་ནམ་ཞེ་ན། མ་ལུས་པའི་སེམས་ཅན་གྱི་ནི་སེམས་ཅན་ཐམས་
ཅད་དོ། །སྐྱེ་བ་གང་ལ་བརྗོད་བྱ་བ་ནི་སྐྱེ་གནས་བཞིས་བསྡུས་པའི་སེམས་ཅན་
238 -379



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཐམས་ཅད་དོ། །
ད་ནི་སྐུ་བཞིར་བཞག་པའི་འཐད་པ་ནི་གང་ཕྱིར་ཞེས་པ་རྒྱུ་མཚན་གང་གི་
ཕྱིར་སྤྲུལ་པའི་འཁོར་ལོ་ལ་སྤྲུལ་པའི་སྐུར་བཞག་ཞེ་ན། སྤྲུལ་པ་གནས་བརྟན་
ཕྱིར་ཞེས་པ་ལུས་ཡས་མན་དུ་སྐྱེ་ཞིང་ལྟེ་བ་དེ་ཆགས་སྔ་བས་དེ་ལ་སྤྲུལ་པའི་སྐུ་
ཉིད་ཡིན་ནི་ལྟ་བ་དེས་བསྐྱེད་ཅིང་སྤྲུལ་པས་སོ། །སྤྲུལ་སྐུས་ཀྱང་གདུལ་བྱའི་
དོན་དུ་སྐུ་བསྐྱེད་ཅིང་སྤྲུལ་བར་བྱེད་པ་ན་གང་གིས་སྐྱེད་དང་སྤྲུལ་བྱེད་པའོ། །
དེ་བཞིན་ལྟེ་བ་སྤྲུལ་པའི་འཁོར་ལོས་ཀྱང་ལུས་ཡས་མན་དུ་བསྐྱེད་ཅིང་སྤྲུལ་པ་
ན་སྐུ་ནི་སྤྲུལ་པ་ཅན་ཞེས་བརྗོད་ཅེས་སོ། །
ད་ནི་སྙིང་ག་ཆོས་ཀྱི་འཁོར་ལོ་ཆོས་ཀྱི་སྐུར་གཞུག་པའི་འཐད་པ་
པ་ནི།
སེམས་ནི་འདུས་བྱས་དང་འདུས་མ་བྱས་ཀྱི་ཆོས་ཐམས་ཅད་ཀྱི་རང་བཞིན་ཡིན་
ཏེ་དེ་ལས་སྙིང་ག་ནས་བསམས་ནས་སྒྲོ་འདོགས་གཅོད་པར་བྱེད་པས་ན་ཆོས་ཀྱི་
སྐུ་ཡང་སྙིང་གར་གནས་ཞེས་ཏེ་སྒྲོ་འདོགས་གཅོད་པའི་སྟོང་པ་ཉིད་དང་ཆོས་སྐུ་
ཆོས་མཐུན་པས་སོ། །
ད་ནི་མགྲིན་པ་ལོངས་སྤྱོད་འཁོར་ལོ་ལ་ལོངས་སྐུར་གཞག་པའི་འཐད་པ་
ནི། རོ་རྣམས་དྲུག་གི་གཟུགས་ནི་རོ་ཁ་བ་དང་མངར་བ་ལ་སོགས་པའོ། །བཟའ་
བ་ངེས་པར་ལོངས་སྤྱོད་བརྗོད་ནི་རོ་དེ་རྣམས་མགྲིན་པར་ལོངས་སྤྱོད། ལོངས་སྐུ་
ཡང་བདེ་བ་ལོངས་སྤྱོད་པ་དང་ཆོས་མཐུན་པར་འདིར་ཡང་མགྲིན་པར་རོ་དྲུག་
ལོངས་སྤྱོད་པས་ན་མགྲིན་པར་ལོངས་སྤྱོད་འཁོར་ལོ་དང་ཞེས་སོ། །སྤྱི་བོ་བདེ་
ཆེན་འཁོར་ལོ་ལ་བདེ་བ་ཆེན་པོའི་སྐུར་གཞག་པའི་འཐད་པ་ནི་སྤྱི་བོར་བདེ་
ཆེན་པོ་གནས་ཞེས་པ་སྤྱི་བོའི་ཧཾ་ལ་ཐིག་ལེ་ཐམས་ཅད་འབབ་པས་སོ། །
238-380



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་རང་གི་ལུས་ལ་ཆོས་དཀོན་མཆོག་ཚང་བར་བསྟན་པ་འདི་རྣམས་
ལེའུ་དང་པོར་འཕགས་པའི་བདེན་པ་བཞི་ནི་སྡུག་བསྔལ་དང་ཀུན་འབྱུང་དང་
འགོག་པ་དང་ལམ་བཞི་པོ་ནི་རང་ལ་ཆོས་དཀོན་མཆོག་ཚང་བའི་ཐེ་ཚོམ་སེལ་བ་
སྟེ། དེ་ཡང་ཨེ་ཝཾ་ཞེས་པའི་ཚིག་བཞིས་མདོར་བསྟན། རྒྱུ་མཐུན་ཞེས་པའི་ཚིག་
གཉིས་ཀྱིས་མཇུག་བསྡུས། ལས་ཀྱི་ཞེས་པའི་ཚིག་བརྒྱད་ཀྱིས་རྒྱས་བཤད་དོ། །
འདི་རྣམས་ལ་རང་བཞིན་དང་སྦྱར་ཏེ་བཤད་པ་དང་
། ལམ་དང་སྦྱར་ཏེ་བཤད་པ་
གཉིས་གསུངས་སོ། །རང་བཞིན་དང་སྦྱར་སྟེ་བཤད་པ་ལ་ལུས་དང་པོ་ཆགས་པ་
དང་སྦྱར་བ་དང་། བར་དུ་གནས་པ་དང་སྦྱར་བ་གཉིས་སོ། །དེ་ལས་དང་པོ་
ཆགས་པ་དང་སྦྱར་ན་ཨེ་ནི་མའི་པད་མའོ། །ཝཾ་ནི་ཕའི་རྡོ་རྗེའོ། །ཕ་མ་གཉིས་
སྙོམས་འཇུག་བྱས་པའི་ཁུ་ཁྲག་གི་བར་དུ་བར་དོའི་ཤེས་པ་ཞུགས་པས་ཁུ་ཁྲག་
གིས་ཉེར་ལེན་གྱི་རྒྱུ་བྱས་པ་དེས་ལྷན་ཅིག་བྱེད་པའི་རྐྱེན་བྱས་དང་པོ་ལྟེ་བ་སྤྲུལ་
པའི་འཁོར་ལོ་ཆགས་པ་དེ་ལ་རྒྱུ་མཐུན་གྱི་འབྲས་བུ་ཞེས་བྱའོ། །
དེ་ནས་མས་ཟས་ཟོས་པས་ལུས་ཡས་མན་དུ་བསྐྱེད་ནས་སྙིང་གའི་རྩ་
མདུད་ཆགས་པ་ལ་རྣམ་སྨིན་ཆོས་ཀྱི་འཁོར་ལོ་ཉིད་ཅེས་པ་རྣམ་པར་སྨིན་པའི་
འབྲས་བུའོ། །དེ་ཡང་ལུས་ཡས་མན་དུ་བསྐྱེད་པས་མགྲིན་པ་ལོངས་སྤྱོད་འཁོར་
ལོ་ཆགས་པའི་དུས་སུ་ལོངས་སྤྱོད་སྐྱེས་བུ་བྱེད་པ་ཉིད་ཅེས་པ་སྐྱེས་བུ་བྱེད་པའི་
འབྲས་བུའོ། །དེ་ནས་ཡང་ལུས་ཡས་མན་དུ་བསྐྱེད་དེ་སྤྱི་བོ་ནས་རྐང་མཐིལ་གྱི་
བར་དུ་ལུས་རྫོགས་པ་དེ་ལ་བདེ་བའི་འཁོར་ལོ་དྲི་མ་མེད་པའི་འབྲས་བུ་ཞེས་
བདག་པོའི་འབྲས་བུའོ། །ད་ལྟ་གནས་པ་དང་སྦྱར་ན་ལྟེ་བ་སྤྲུལ་པའི་འཁོར་ལོ་
ན་རྩ་གཏུམ་མོ་མེའི་རང་བཞིན་ཅན་ཡོད་པས་ཨེ་ཝཾ་མོ། །ལྟེ་བའི་མེ་དེས་ད་ལྟ་
238-381



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཟས་ཅི་ཟོས་དང་སྐོམ་ཅི་འཐུངས་ཀྱི་དྭངས་སྙིགས་ཕྱེ་ནས་སིགས་མ་དྲི་ཆེན་དྲི་
ཆུར་གཏོང་ཞིང་ཕྱིར་འབོད། དྭངས་མ་བྱང་སེམས་སུ་བྱས་ནས་ལུས་ལ་ཕན་
འདོགས་པས་ན་རྒྱུ་མཐུན་ཉིད་ཅེས་པ་སྟེ། རྒྱུ་མཐུན་པའི་འབྲས་བུའོ། །
དེ་ནས་ཟས་ཀྱི་དྭངས་མ་དེ་སྙིང་གར་ཕྱིན་པའི་དུས་སུ་རྣམ་སྨིན་ཆོས་ཀྱི་
འཁོར་ལོ་ ཞེས་ པ་ སྟེ། རྣམ་པར་སྨིན་པའི་འབྲས་བུའོ། །དེ་ནས་མགྲིན་ པར་
སླེབས་པའི་དུས་སུ་ལོངས་སྤྱོད་སྐྱེས་བུའི་བྱེད་པ་ཉིད་དེ་སྐྱེས་བུ་བྱེད་པའི་འབྲས་
བུའོ། །དེ་ནས་བྱང་སེམས་དེས་སྤྱི་བོར་ཕྱིན་པའི་དུས་སུ་བདེ་བའི་འཁོར་ལོ་དྲི་
མེད་ཉིད་ཅེས་པ་བདག་པོའི་འབྲས་བུའོ། །
ད་ནི་ལམ་དུ་ཟློག་ནས་བསྒོམ་པའི་དབང་དུ་བྱས་ན་སྟན་བདེ་བ་ལ་
འདུག་ནས་ལུས་བཅོས་ནས་རླུང་ནང་དུ་བསྡམས་ཏེ་དེ་ཡང་ལྟེ་བའི་རྩ་མདུད་ལ་
ཨེ་ཞེས་བྱ། དེའི་དབུས་ཀྱི་གཏུམ་མོའི་མེ་ལ་ཝཾ་ཞེས་བྱ། དེ་ནས་རླུང་ཨེན་གཅིག་
བསྡམས་པས་ལས་ཀྱི་རླུང་ལོག་ནས་ཡེ་ཤེས་ཀྱི་མེ་འབར་བའི་དུས་སུ་ཤེས་པ་
དྭངས་སྙིགས་འབྱེད་པས་རྒྱུ་མཐུན་ཉིད་ཅེས་པ་རྒྱུ་མཐུན་གྱི་འབྲས་བུའོ། །དེ་
ནས་ལྟེ་བའི་མེ་དེ་སྙིང་གར་ཕྱིན་པའི་དུས་སུ་བདེ་བ་ད་ཅི་བས་ཆེ་རྣམ་རྟོག་ད་ཅི་
བས་ཆུང་བས་རྣམ་སྨིན་ཆོས་ཀྱི་འཁོར་ལོ་ཞེས་པ་རྣམ་པར་སྨིན་པའི་འབྲས་བུའོ། །
དེ་ནས་མེ་དེས་མགྲིན་པར་ཕྱིན་ཏེ་སྤྱི་བོའི་ཐིག་ལེ་དེ་ཞུ་ནི་མ་ཞུ་འཇུར་ནི་ཉེ་བ་དེ་
ལ་ལོངས་སྤྱོད་སྐྱེས་བུའི་བྱེད་པ་ཉིད་ཅེས་པ་སྐྱེས་བུ་བྱེད་པའི་འབྲས་བུའོ། །དེ་
ནས་གཏུམ་མོའི་མེ་དེས་སྤྱི་བོ་ནས་བྱང་སེམས་ཕྲིལ་གྱིས་ཕབ་སྟེ་ལྟེ་བའི་མེ་ཤེས་
རབ་སྟོང་པ་དང་སྤྱི་བོའི་བྱང་སེམས་ཀྱི་ཐིག་ལེ་ཐབས་བདེ་དེ་གཉིས་འདྲེས་པ་
དེས་བདེ་ལ་མི་རྟོག་པའི་ཉམས་སྐྱེས་པ་དེ་ལ་བདེ་བའི་འཁོར་ལོ་དྲི་མེད་ཉིད་
238 -382



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཅེས་པ་བདག་པོའི་འབྲས་བུའོ། །
ད་ནི་མཇུག་བསྡུ་བ་ནི། རྒྱུ་མཐུན་ལ་སོགས་པས་རབ་ཕྱེ་བས། འབྲས་བུ་
རྣམ་པ་བཞི་ཞེས་བརྗོད་ནི་རྒྱུ་མཐུན་པའི་འབྲས་བུ་དང་
། རྣམ་པར་སྨིན་པའི་
འབྲས་བུ་དང༌། སྐྱེས་བུ་བྱེད་པའི་འབྲས་བུ་དང༌། བདག་པོའི་འབྲས་བུ་དང་
བཞིའོ། །
ད་ནི་རྒྱས་པར་བཤད་པ་ལ་གོང་ལྟར་སྦྱར་སྟེ་དེ་ཡང་དང་པོ་ལུས་ཆགས་
པ་དང་སྦྱར་ན་ལས་ཀྱི་རླུང་གིས་བར་དོའི་ཤེས་པ་ཞུགས་པ་དེ་མའི་མངལ་དུ་
འཕེན་པ་དེ་ལ་ལས་ཀྱི་རླུང་གིས་བསྐུལ་བའི་ཞེས་སོ། །ལས་ལ་བཅོམ་ལྡན་ཤེས་
རབ་སྤྱོད་ནི་ཁུ་ཁྲག་གཉིས་བར་དོའི་ཤེས་པ་དང་གསུམ་འདྲེས་པ་ལ་བྱའོ། ཁུ་
ཁྲག་གཉིས་ཇི་ལྟར་བྱས་པ་དེ་བཞིན་དུ་བར་དོ་ལ་སྤྱོད་པ་དེས་ལྟེ་བ་ཆགས་པ་ལ་
རྒྱུ་མཐུན་ཞེས་ནི་རབ་ཏུ་བསྒྲིག་ཅེས་པ་སྟེ་རྒྱུ་མཐུན་གྱི་འབྲས་བུའོ། །དེས་མདོར་
བསྟན་ཨེ་ཝཾ་གྱི་རྒྱུ་མཐུན་དེ་ཉིད་ཅེས་པའི་རྒྱས་བཤད་དོ། །
མདོར་བསྟན་རྣམ་སྨིན་ཆོས་ཀྱི་འཁོར་ལོ་ཉིད་ཅེས་པ་རྒྱས་པར་བཤད་པ་
ནི་བདེ་བ་གོང་བས་ཆེ་རྣམ་པར་རྟོག་པ་གོང་བས་ཆུང་བས་ན། ལས་ཆུང་འབྲས་
བུ་ཆེ་བའི་ཕྱིར། རྣམ་པར་སྨིན་པ་དེ་ལས་ཟློག་ཅེས་པ་དེ་ལུས་ཡས་མན་དུ་
བསྐྱེད་དེ་ སྙིང་ག་ཆོས་ཀྱི་འཁོར་ལོ་དེ་ལ་རྣམ་སྨིན་གྱི་འབྲས་བུ་ཞེས་བྱའོ། །
མདོར་བསྟན་གྱི་ལོངས་སྤྱོད་སྐྱེས་བུ་བྱེད་པ་ཉིད་ཅེས་པའི་རྒྱས་པར་བཤད་པ་ནི་
ཚིག་གཅིག་བཞག་པའི་བསྐྱེད་པ་སྐྱེས་བུ་བྱེད་པ་ཉིད་ཅེས་པ་སྟེ་མགྲིན་པ་ལོངས་
སྤྱོད་ཀྱི་འཁོར་ལོ་ཆགས་པ་དེ་ལ་སྐྱེས་བུ་བྱེད་པའི་འབྲས་བུའོ། །
དེ་ནས་མདོར་བསྟན་གྱི་བདེ་བའི་འཁོར་ལོ་དྲི་མེད་ཉིད་ཅེས་པའི་རྒྱས་
238 -383



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པར་བཤད་པ་ནི་རྣལ་འབྱོར་དག་ཕྱིར་དྲི་མེད་ཉིད་ཅེས་པའི་སྤྱི་གཙུག་ནས་རྐང་
མཐིལ་གྱི་བར་དུ་ལུས་རྫོགས་པ་དེ་ལ་བདག་པོའི་འབྲས་བུ་ཞེས་བྱའོ། །
ད་ནི་ད་ལྟ་གནས་པ་དང་སྦྱར་ན་ད་ལྟ་ཟས་སྐོམ་ཐམས་ཅད་གཏུམ་མོའི་
མེས་དྭངས་སྙིགས་འབྱེད་པས་ལས་ཀྱི་རླུང་གིས་བསྐུལ་བས། ལས་ལ་བཅོམ་
ལྡན་ཤེས་ རབ་སྤྱོད་ཅེས་སོ། །ཇི་ལྟར་བྱས་པ་ནི་ཕྱི་རོལ་གྱི་མེས་ཀྱང་དྭངས་
སྙིགས་འབྱེད་པ་བཞིན་དུ་གཏུམ་མོའི་མེས་ཀྱང་དྭངས་མ་བྱང་ཆུབ་ཀྱི་སེམས་སུ་
གཏོང་
། སིགས་མ་དྲི་ཆེན་དྲི་ཆུར་གཏོང་བས་དེ་བཞིན་སྤྱོད་ཅེས་སོ། །དེ་ལྟར་ལྟེ་
བར་དྭངས་སྙིགས་ཕྱེ་བ་དེ་ལ་རྒྱུ་མཐུན་ཞེས་ནི་རབ་ཏུ་བསྒྲགས་ཞེས་སོ། །དེ་
ནས་ཟས་ཀྱི་དྭངས་མ་དེ་ སྙིང་ཀར་ཕྱིན་པའི་དུས་སུ་ལས་ཆུང་ཞེས་པའི་ཚིག་
གཉིས་སྟེ་རྣམ་པར་སྨིན་པའི་འབྲས་བུའོ། །དེ་ནས་དྭངས་མ་དེ་མགྲིན་པར་ཕྱིན་
པའི་དུས་སུ་སྐྱེས་པ་སྐྱེས་བུ་བྱེད་པ་ཉིད་ཅེས་སོ། །དེ་ནས་བྱང་སེམས་དེ་སྤྱི་བོར་
ཕྱིན་ནས་ལུས་རྒྱས་པ་ཞིག་ལ། རྣལ་འབྱོར་དག་ཕྱིར་དྲི་མེད་ཉིད་ཅེས་སོ། །
ལམ་དུ་བཟློག་ནས་བསྒོམ་པ་དང་སྦྱར་ན་ལུས་བཅོས་ཏེ་རླུང་ནང་དུ་
བརྡེགས་ཏེ་ལས་ཀྱི་རླུང་ལོག་ནས་གཏུམ་མོ་ཡེ་ཤེས་ཀྱི་མེ་འབར་བ་དེ་ལས་ཀྱི་
ལུང་གིས་བསྐུལ་བའི་ལས་ལ་བཅོམ་ལྡན་འདས་ཤེས་རབ་སྤྱོད་ཅེས་སོ། །ཇི་
ལྟར་བྱས་པ་ནི་དཔེར་ན་ནམ་ཟླ་དྲོད་ལ་བབ་པའི་དུས་སུ་སྔོ་ལ་སོགས་པའི་
དྭངས་མ་ཡར་ལ་འོང་ངོ༌
། །སྦྱར་མ་ལ་སོགས་པའི་སིགས་མ་མར་བདས་པ་དེ་
དང་འདྲ་བ་གཏུམ་མོ་ཡེ་ཤེས་ཀྱི་མེ་འབར་བའི་དུས་སུ་ཤེས་པ་དྭངས་སྙིགས་
འབྱེད་དེ་དྭངས་མ་ཉམས་མྱོང་སྐྱེ། སིགས་མ་རྣམ་རྟོག་སྤོང་བས་ན་དེ་བཞིན་སྤྱོད་
ཅེས་སོ། །དེ་ལ་རྒྱུ་མཐུན་ཞེས་ནི་རབ་ཏུ་བསྒྲགས་ཏེ་རྒྱུ་མཐུན་གྱི་འབྲས་བུའོ། །
238 ---384



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེ་ནས་ལྟེ་བའི་མེ་དེས་སྙིང་ཀར་ཕྱིན་པའི་དུས་སུ་བདེ་བ་གོང་བས་ཆེ་རྣམ་རྟོག་
ད་ཅི་བས་ཆུང་བས་ན་ལས་ཆུང་ཞེས་པའི་ཚིག་གཉིས་སྟེ། རྣམ་པར་སྨིན་པའི་
འབྲས་བུའོ། །དེ་ནས་མེ་དེ་མགྲིན་པར་ཕྱིན་ཏེ་ཐིག་ལེ་ཞུ་ནི་མ་ཞུ་འཇུར་ནི་ཉེ་བ་
དེ་ལ་བསྐྱེད་པ་སྐྱེས་བུ་བྱེད་པ་ཉིད་ཅེས་ཏེ་སྐྱེས་བུ་བྱེད་པའི་འབྲས་བུའོ། །དེ་
ནས་གཏུམ་མོའི་མེས་སྤྱི་བོ་ནས་ཐིག་ལེ་ཕབ་སྟེ་ལྟེ་བའི་མེ་ཤེས་རབ་སྟོང་པ་དང་
སྤྱི་བོའི་ བྱང་ ་སེམས་ཐབས་བདེ་བ་དེ་གཉིས་འདྲེས་པས་བདེ་ལ་མི་རྟོག་པའི་
ཉམས་སྐྱེས་པ་དེ་ལ་རྣལ་འབྱོར་དག་ཕྱིར་དྲི་མེད་ཉིད་ཅེས་པ་བདག་པོའི་འབྲས་
བུའོ། །
ད་ནི་རང་གི་ལུས་ལ་དགེ་འདུན་དཀོན་མཆོག་ཚང་བར་སྟོན་ཏེ་དེ་ཡང་
ལེའུ་དང་པོར་རང་གི་ལུས་ཀྱི་འཁོར་ལོ་བཞི་ལ་ལྟེ་བ་བཞི་ཚང་བྱས་པའི་ཐེ་ཚོམ་
སེལ་བ་སྟེ། དེ་ཡང་གང་ཕྱིར་ནི་ལྟེ་བ་སྤྲུལ་པའི་འཁོར་ལོ་ལ་གང་གི་ཕྱིར་གནས་
བརྟན་པའི་སྡེ་པ་བཞག་ཅེ་ན། སྤྲུལ་པ་གནས་བརྟན་ཕྱིར་ཞེས་པ་གནས་བརྟན་
པའི་སྡེ་པ་བཟའ་མི་མང་བ་ཆགས་སྔ་བ་ཡིན། དེ་བཞིན་དུ་ལྟེ་བ་སྤྲུལ་པའི་འཁོར་
ལོ་དེ་ཡང་ཆགས་སྔ་བ་སྟེ་དང་པོ་ལུས་མ་ཆགས་ན་མ་ཆགས་ཆགས་ན་ལྟེ་བ་ནས་
ཆགས། བཟའ་མི་མང་སྟེ་ལྟེ་བ་སྤྲུལ་པའི་འཁོར་ལོ་དེ་ལ་རྩ་འདབ་དྲུག་ཅུ་རྩ་
བཞིའི་རང་བཞིན་ཡིན་པས་ན་སྤྲུལ་པའི་འཁོར་ལོ་ལ་གནས་བརྟན་པའི་སྡེ་པ་
ཞེས་བྱའོ། །འོ་ན་སྙིང་ག་ཆོས་ཀྱི་འཁོར་ལོ་ལ་ཐམས་ཅད་ཡོད་པར་སྨྲ་བའི་སྡེ་
པར་བཞག་པའི་འཐད་པ་ནི། ཆོས་ནི་ཞེས་པ་ལོ་ཀ་དང་ལོ་ཀ་ལས་འདས་པའི་
ཆོས་སོ། །སྨྲ་བས་ནི་ངག་ཏུ་སྨྲ་བས་སྒྲོ་འདོགས་གཅོད་པས་ན་སྨྲ་བ་ལས་བྱུང་
བའི་ཕྱིར་རོ། །དེ་ལ་སྙིང་ག་ཆོས་ཀྱི་འཁོར་ལོ་ཐམས་ཅད་ཡོད་པར་སྨྲ་བའི་སྡེ་པ་
238 ---385



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཞེས་བྱའོ། །འོ་ན་མགྲིན་པ་ལ་ལོངས་སྤྱོད་ཀྱི་འཁོར་ལོ་ལ་གང་གི་ཕྱིར་ཀུན་གྱི་
བཀུར་བའི་སྡེ་པར་བཞག་ཞེ་ན། མགྲིན་པར་ཀུན་བཀུར་ཕྱིར་ནི་མགྲིན་པར་
ཟས་ཀྱི་རོ་ཁ་བ་ལ་སོགས་པ་དྲུག་ཀ་ལོངས་སྤྱོད་པས་ལོངས་སྤྱོད་ཀྱི་འཁོར་ལོ་
ལ་ཀུན་གྱིས་བཀུར་བའི་སྡེ་པ་ཞེས་བྱའོ།
འོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ་ཕལ་ཆེན་པོའི་སྡེ་པ་དེ་གཞག་
པའི་འཐད་པ་ནི། བདེ་བའི་འཁོར་ལོ་དགེ་འདུན་ཆེ་ནི་ཕལ་ཆེན་པའི་སྡེ་པ་དེ་
བཟའ་མི་ཉུང་བ་བདེ་སྐྱིད་ཆེ་བར་འདོད་པ་དེ་བཞིན་དུ་སྤྱི་བོའི་བདེ་ཆེན་འཁོར་
ལོ་དེ་ཡང་བཟའ་མི་ཉུང་སྟེ་ཡི་གེ་ཧཱུཾ་ལས་མེད། བདེ་སྐྱིད་ཆེ་སྟེ་བྱང་ཆུབ་ཀྱི་
སེམས་ཀྱི་ཐིག་ལེ་ཐམས་ཅད་ཕལ་ཆེར་སྤྱི་བོ་ན་གནས་པས་སོ། །དེའི་ཕྱིར་ན་སྡེ་
པ་ཞེས་བྱ་སྐུ་ཞེས་བྱ་ལུས་སུ་བརྗོད་པར་བྱ་བ་ཡིན་ཏེ་སྡེ་པ་བཞི་པོ་འདི་ཡང་རང་
གི་ལུས་ལ་ཚང་ཞེས་པའོ། །
ད་ནི་བརྒྱད་པ་ལུས་དང་པོ་སྤྲུལ་པའི་སྐུ་རུ་གཏན་ལ་དབབ་པ་ནི་དེ་
ལུས་འདི་རང་བཞིན་གྱིས་སྐུ་གསུམ་ཡིན་ཏེ་སྟོང་པ་ཆོས་ཀྱི་སྐུ། བར་དོ་ལོངས་
སྤྱོད་རྫོགས་པའི་སྐུ། མའི་མངལ་དུ་ཁ་མིག་རྣ་བ་ཅན་གྱི་གཟུགས་སུ་གྲུབ་པ་ནི་
སྤྲུལ་པའི་སྐུ་སྟེ། དེ་ཡང་མའི་ལྟོ་བ་དེ་གནས་སུ་བརྗོད་པར་བྱ་སྟེ་གཙུག་ལག་
ཁང་ངོ་། །སྐྱེས་གནས་འདོད་ཆགས་བྲལ་བར་འགྱུར་ནི་མངལ་ན་གནས་པའི་
དུས་སུ་རླུང་ཨ་བ་དྷཱ་ཏཱི་ནས་རྒྱུ་བས་དེའི་དུས་ན་རྟོག་པ་ཙམ་མེད་པས་སོ། །
མངལ་གྱི་ཕྲུ་མ་དེ་ཆོས་གོས་ཀྱི་ཚུལ་དུ་འདུག །དེ་བཞིན་མ་ནི་མཁན་པོའི་ཚུལ།
ཕ་ནི་སློབ་དཔོན་གྱི་ཚུལ་ལོ། །མགོ་བོར་ཐལ་མོ་སྦྱར་བ་ནི་སྐྱེ་བའི་དུས་སུ་ཐལ་
མོ་སྦྱར་ནས་སྐྱེ་བ་དེ་ཕྱག་འཚལ་བའི་ཚུལ་ལམ་ཁྲིམས་ནོད་པའི་ཚུལ་ལོ། །དེའི་
238 -386



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དུས་ན་སྔགས་ཀྱི་བཟླས་པ་ཨ་དང་ཧཾ་ནི་ཕྱིར་སྐྱེས་པ་དང་ལྟེ་བ་བཅད་པས་རླུང་
ཕྱིར་འགྲོ་ནང་འོང་བྱུང་པས་ཕྱིར་སོང་བའི་དུས་སུ་སྤྱི་བོའི་ཧཾ་ལ་ཕོག་པས་ཧཾ་ཞེས་
པའི་ར
རི་རང་སྒྲ་བྱུང་། ནང་དུ་འཇུག་པའི་དུས་སུ་ལྟེ་བའི་ཨ་ལ་ཕོག་པས་ཨ་ཞེས་
པའི་རང་སྒྲ་བྱུང་བས་སོ། །
དེ་ཡང་ཨ་ཧཾ་ཞེས་པ་མེད་པ་གཅིག་ཡོད་པ་བསྒོམ་པ་མ་ཡིན་རང་ཆས་སུ་
རྩའི་ཡི་གེར་ཡོད་བྱ་བ་ལ་སྐྱེ་གནས་འཁོར་ལོ་ནི་ལྟེ་བ་སྤྲུལ་པའི་འཁོར་ལོའོ། །
རྣམ་པ་ཨ་ནི་དེ་ན་ཨ། རྩའི་ཡི་གེར་ཡོད་པའོ། །བདེ་ཆེན་གྱི་ཡང་རྣམ་པ་གནས་
ནི་སྤྱི་བོ་ན་ཧཾ་འཁྱོག་པོ་རང་ཆས་སུ་ཡོད་པའོ། །གཅེར་བུར་ཕུད་པ་སྐྲ་དང་ཁ་སྤུ་
ཐམས་ཅད་བྲེགས་པ་སྔགས་འདོན་སྐྱེས་པ་དགེ་སློང་ཉིད་ཡིན་ནོ། །སྤྱོད་ལམ་
ཐམས་ཅད་དུ་འགྲོ་བའི་བྱ་བ་ཁྲིམས་ཀྱིས་གནས་ཏེ་བསླབ་པར་བྱ་བ་ཡིན། དེས་
ན་འདི་དག་རྐྱེན་གྱིས་སེམས་ཅན་རྣམ་པར་རྟོག་པ་གློ་བུར་གྱི་དྲི་མས་བསྒྲིབས་
པས་སེམས་ཅན་དུ་འགྱུར་གྱི། རྐྱེན་གློ་བུར་གྱི་དྲི་མ་དེ་དག་ཙ་ན་སངས་རྒྱས་ཉིད་
དུ་ཐེ་ཚོམ་མེད་ཞེས་སོ། །མའི་མངལ་དུ་ཟླ་བ་བཅུ་སྡོད་པ་དེ་ཡང་ས་རྣམས་ཉིད་
ཅེས་པ་ས་བཅུ་བགྲོད་པའི་ཚུལ་ལོ། །དེས་ན་སེམས་ཅན་ས་བཅུའི་དབང་ཕྱུག་གོ །
དེ་ལྟར་ཕྱིར་སྐྱེ་བ་དེ་ནི་ཡང་དག་པར་རྫོགས་པའི་སངས་རྒྱས་འཇིག་རྟེན་དུ་བྱོན་
པ་དང་ཆོས་བསྟུན་ནས་སྐྱེས་པའོ། །དེ་ལྟར་ལུས་སྐུ་གསུམ་དུ་གཏན་ལ་དབབ་
པའི་དགོས་པ་ནི་ལུས་ཀྱི་གནས་ལུགས་ཤེས་པའི་དགོས་པ་ཡོད། དེ་ཤེས་པས་
རྩའི་གནས་ལུགས་ཤེས། དེ་ཤེས་པས་རྩ་མདུད་ཀྱི་གནས་ལུགས་ཤེས། དེ་ཤེས་
པས་ཕ་མ་གཉིས་ཀྱི་ཁུ་ཁྲག་གི་ཐིག་ལེ་ཤེས། དེ་ཤེས་པས་སེམས་ཀྱི་རྒྱལ་པོའི་
བཞུགས་ས་ཤེས་པའི་དགོས་པ་ཡོད། དེའི་བཞུགས་སར་བསྒོམ་
བསྒོམས་ན་ཡེ་ཤེས་སྐྱེ་
238 -387



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བས་སོ། །
ད་ནི་དགུ་པ་དེ་ལ་ངོ་མཚར་བས་འཁོར་རྣམས་བརྒྱལ་བ་བསླང་བ་སྔོན་
དུ་འགྲོ་བས་སེམས་ཅན་སངས་རྒྱས་ཡིན་ཀྱང་མ་རྟོགས་པར་བསྟན་པ་ནི་དེ་ནས་
རྣལ་འབྱོར་མ་བདག་མེད་མ་ནི་འཁོར་གྱི་གཙོ་མོའོ། །དེ་ལ་སོགས་པའི་ལྷ་མོ་
ཐམས་ཅད་འདི་ལྟ་སྟེ་སྤྱན་མ་དང་ཞེས་པ་ནས་རྡུལ་ཕྲ་རབ་དང་མཉམ་པའི་རྣལ་
འབྱོར་མ་རྣམས་ཚིག་འདི་དག་ཐོས་ཞེས་པ་ནི་ལུས་སེམས་གཉིས་བསྡོངས་པ་དེ་
སངས་རྒྱས་དཀོན་མཆོག་ཡིན་བྱ་བར་གཏན་ལ་ཕབ་པ་དང་རང་བཞིན་གྱིས་
སྤྲུལ་པའི་སྐུ་ཡིན་བྱ་བར་གཏན་ལ་ཕབ་པའི་ཚིག་འདི་དག་ཐོས་ནས་མཆོག་ཏུ་ངོ་
མཚར་བར་གྱུར་ཅིང་བརྒྱལ་བ་དང་སེམས་སྐྱག་པ་དང་། ལུས་ས་ལ་འགྱེལ་བ་
དང་འདར་བར་གྱུར་ཏོ་ཞེས་པ་ནི། སྔོན་བྱུང་གི་འཁོར་ལ་འདི་ལྟ་བུའི་བརྒྱལ་བ་
ལ་སོགས་པ་མེད། མ་འོངས་པའི་འཁོར་ལ་ལུས་དཀོན་མཆོག་གསུམ་ཡིན་བྱས་
ན་བློར་མི་ཤོང་གིས་དོགས་ནས་བརྒྱལ་བའི་ཚུལ་བསྟན་པའོ། །ཡང་ཞེས་པ་ནི་
བསྣན་པའི་ཚིག་སྟེ་བརྟག་པ་དང་པོའི་ལེའུ་བཅུ་ པར་ དགའ་བ་རྟོག་བཅོས།
མཆོག་དགའ་རྟོག་བཅས། དགའ་བྲལ་རྟོག་བཅས་ལ་བརྟེན་ནས་རྟོག་མེད་ལྷན་
ཅིག་སྐྱེས་པའི་ཡེ་ཤེས་སྐྱེས་བྱས་པས་འཁོར་རྣམས་བརྒྱལ་བ་ལ། སྟོན་པས་
བརྒྱལ་བ་ལས་བསླངས་པས་འདི་ལན་གཉིས་སོང་བས་ཡང་ཞེས་པའོ། །རྡོ་རྗེ་
ཅན་གྱིས་ནི་སྟོན་པའོ། །ལྷ་མོ་འདི་རྣམས་ཐམས་ཅད་གཟིགས་ནས་ནི་བདག་
མེད་མ་ལ་སོགས་པའོ། །
བསླང་བ་ནི་བརྒྱལ་བ་བསླང་བའི་ཕྱིར་ཡང་དག་པར་བསྟོད་པ། ས་དང་
ཆུ་རླུང་བྱིན་ཟ་ནི་ལྷ་མོ་ཁྱོད་འབྱུང་བ་བཞི་རྣམ་པར་དག་པའི་ལྷ་མོ་ཡིན་ཞེས་
238 -388



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པའོ། །ལྷ་མོ་སྣོད་ཅན་ཁྱོད་ཉིད་ནི་ཡོན་ཏན་བརྗོད་པའོ།
།གང་ཞིག་སུས་ཀྱང་མི་
ཤེས་པ་ནི་བྱང་ཆུབ་ཀྱི་སེམས་ཀྱི་ངོ་བོ་གཉུག་མ་གཉིས་མེད་ཀྱི་དོན་དེའོ། །དེ་
ཉིད་ང་ཡིས་སྤྲོ་ཡིས་ཉོན་ནི་བཤད་ཀྱིས་ཉོན་ཞེས་པའོ། །བཅོམ་ལྡན་འདས་ཀྱིས་
ལྷ་མོ་ལ་བསྟོད་པའི་གསུང་རྨི་ལམ་ལྟ་བུར་ཉེ་བར་ཐོས་ནས། དེ་རྣམས་ཐམས་
ཅད་ནི་ལྷ་མོ་ཐམས་ཅད་དོ། །སྲོག་རྙེད་པར་གྱུར་ནི་བརྒྱལ་སངས་བའོ། །བཅོམ་
ལྡན་འདས་ཀྱིས་བཀའ་བསྩལ་པ། སེམས་ཅན་རྣམས་ནི་སངས་རྒྱས་ཉིད་ནི་རང་
བཞིན་གྱིས་སངས་རྒྱས་ཉིད་ཀྱི་བདག་ཉིད་ཡིན་ནོ། །འོ་ན་སེམས་ཅན་ཐམས་
ཅད་འབད་པ་མེད་པར་གྲོལ་བར་ཐལ་ལོ་ཞེ་ན། འོན་ཀྱང་གློ་བུར་གྱི་ཉོན་མོངས་
པའི་དྲི་མས་བསྒྲིབས། ཉོན་མོངས་པ་དེ་ཉིད་བསལ་ནས་སངས་རྒྱས་ཉིད་ཅེས་
།ལྷ་མོས་གསོལ་པ་བཅོམ་ལྡན་འདས་དེ་བཞིན་ཏེ། གཉུག་མའི་ཆོས་དེ་མ་
རྟོགས་ན་སེམས་ཅན་དུ་འདུག་པས་བདེན་པ་མ་མཆིས་ཤིང་ཞེས་སོ། །གཉུག་མ་
དེ་རྟོགས་ན་སངས་རྒྱས་ཡིན་པས་བརྫུན་པ་མ་མཆིས་སོ། །
བཅོམ་ལྡན་འདས་ཀྱིས་བཀའ་སྩལ་པ། རྟེན་གྱི་གང་ཟག་གང་ཞིག་གིས་
བཙན་དུག་གི་སྔགས་མི་ཤེས་པའི་འཇིག་རྟེན་ཞིག་གིས་བཙན་དུག་ཟོས་པ་ཙམ་
གྱིས་བརྒྱལ་བར་འགྱུར་ནི་འཆི་ཞེས་པའོ། །དུག་སྔགས་ཀྱི་རྨོངས་པ་སྤངས་པའི་
དེ་ཉིད་ཡིད་ཀྱིས་ནི་དུག་སྔགས་ཤེས་པ་དེས། དེའི་དེ་ཉིད་ཡོངས་སུ་གཅོད་དེ་
བཙན་དུག་དེ་སྙིང་རླུང་ལ་སོགས་པའི་སྨན་དུ་འགྲོ་ཞིང་འདུག་པས་སོ། །དཔེ་དེ་
བཞིན་དུ་ཉོན་མོངས་པ་རང་ག་མ་ཞི་བར་བྱེད་པའི་ཐབས་རིགས་མཐུན་དུ་
བསྟེན་པའི་ཐབས་དེ་ཤེས་ཤིང་ངོ༌། །ཀྱེ་རྡོ་རྗེ་ངལ་གསོ་ནི་དང་ པོ་བླ་མ་ལས་
དབང་བསྐུར་ཐོབ་པར་བྱས་ལུས་སྦྱང་གཞི་དེའི་སྦྱོང་བྱེད་དུ་བསྐྱེད་པའི་རིམ་པ་
238 -389



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ལམ་དུ་ཁྱེར་བས། སེམས་དེ་སྦྱང་གཞི་དེའི་སྦྱོང་བྱེད་དུ་རྫོགས་པའི་རིམ་པ་ལམ་
དུ་ཁྱེར་བ་དེའི་གྲོགས་དམ་ཚིག་དང་བཅས་པ་ཞིག་ཡིན་ནོ། །དེ་ལྟར་ལམ་དུ་སྤྱད་
པའི་ཕན་ཡོན་ནི་མ་རིག་ལ་སོགས་པ་ནི་མ་རིག་པས་དབུ་མཛད་པའི་རྟེན་འབྲེལ་
བཅུ་གཉིས་སོ། །མི་འཛིན་ནི་དེ་རྣམས་ཀྱིས་གནོད་པ་མི་སྐྱེལ་བའོ། །གཏི་མུག་
ལ་སོགས་པའི་འཆིང་བས་མིན་ནི་དུག་ལྔ་དུག་གསུམ་གྱིས་ཀྱང་འཆིང་བར་མི་
འགྱུར་བའོ། །རང་དང་ནི་རང་ལ་ཟག་པ་མེད་པའི་ཉམས་མྱོང་སྐྱེས་པའི་དུས་སུ།
གཞན་གྱི་ནི་སྣང་གྲགས་ཀྱི་ཆོས་ཐམས་ཅད་ཀྱང་ཉམས་མྱོང་དུ་སྐྱེས་པ་ལ་རྟོགས་
པ་ལས་ཞེས་སོ། །དེའི་དུས་ན་སངས་རྒྱས་ཀྱི་རྒྱུ་ཡོད་པ་མ་ཡིན་པའི་སེམས་ཅན་
ནི་གཅིག་ཀྱང་ཡོད་པ་མ་ཡིན་ནོ་ཞེས་པ་དེ་ཐམས་ཅད་བདེ་སྟོང་དབྱེར་མེད་ལས་
མ་འདས་པའོ། །མེད་ལུགས་ཇི་ལྟར་མེད་ན། དམྱལ་བ་ཡི་དྭགས་བྱོལ་སོང་དང་
། །
ལྷ་དང་ལྷ་མིན་མི་རྣམས་དང་
། །བཤང་བའི་སྲིན་བུ་ལ་སོགས་པ། །རྟག་ཏུ་རང་
བཞིན་བདེ་བ་ཅན་ཞེས་བདེ་སྟོང་ལས་མ་འདས་པའོ། །འོ་ན་དེ་རྣམས་ཀྱིས་བདེ་
སྟོང་གི་དོན་ཤེས་སམ་ཞེ་ན། ལྷ་དང་ལྷ་མ་ཡིན་གྱི་ཡང་
། བདེ་བ་གང་ཕྱིར་མི་
ཤེས་ པས་ སྒྲོ་འདོགས་མི་ཆོད། དེས་འཁོར་བ་ ལས་ ལྡོག་པར་མི་ཤེས། དེས་
འཁོར་བར་འཁོར་བ་ཡིན་ནོ། །ཇི་ལྟར་ན་འཇིག་རྟེན་ཁམས་ནི་གང་དུ་ཡང་
། །
སངས་རྒྱས་གཞན་དུ་རྙེད་པར་མི་འགྱུར་ཞེས་པ་དམ་བཅའོ། །གཏན་ཚིགས་ནི་
སེམས་ཉིད་རྫོགས་པའི་སངས་རྒྱས་ཉིད་ཡིན་པའི་ཕྱིར་རོ། །དེས་ན་སངས་རྒྱས་
གཞན་དུ་བསྟན་དུ་མེད་ཞེས་པའོ། །
དེ་རྣམས་ལ་རྒྱུ་ཡོད་ཀྱང་མི་འགྲུབ་བོ་ཞེ་ན། རིགས་ངན་གདོལ་པ་དང་
སྨིག་མ་མཁན་ནི་མདའ་མཁན། ལ་སོགས་ནི་རིགས་ངན་གཞན་ཡང་བསྡུས།
238 -390



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསོད་དོན་དོན་དུ་སེམས་པ་ནི་སྲོག་གཅོད་པ་ལ་དགའ་བའོ། །དེ་རྣམས་ཀྱིས་
ཀྱང་ཀྱེ་རྡོ་རྗེའི་བསྐྱེད་རིམ་དམ་ཚིག་ཏུ་བཅས་པའི་ཐབས་ཤེས་ནི་བསྒྲུབས་ན་
འགྲུབ་འགྱུར་འདི་ལ་ཐེ་ཚོམ་མེད་ཅེས་ཏེ། དེ་ཡང་མི་དགེ་བ་བྱེད་ཀྱི་བསྒྲུབས་
པས་འགྲུབ་ཟེར་བ་ནི་མ་ཡིན་ཏེ་སྔོན་ཆད་མི་དགེ་བ་བྱས་པ་ལ་འགྱོད་པ་བསྐྱེད།
ཕྱིས་མི་བྱེད་པར་དམ་བཅའ། དགྱེས་པ་རྡོ་རྗེའི་དབང་བསྐུར་ཐོབ་པར་བྱས་དེ་
ནས་བསྐྱེད་རྫོགས་བསྒོམས་དམ་ཚིག་བསྲུངས་ན་འགྲུབ་ཞེས་པའོ། ། བྱིས་པ་ནི་
ལས་རྒྱུ་འབྲས་ལ་ཤེད་མ་བྱེ་བའི་ད་ལྟ་འོ་སྐོལ་རང་ངོ༌། །
དེས་མི་ཤེས་པས་སྒྲིབས་པའི་སྒོ་ནས་དགྱེས་པ་རྡོ་རྗེ་འདིའི་སྒོ་ནས་
སངས་རྒྱས་ཀྱི་སར་འགྲོ་བ་མི་ཤེས་པ་སྟེ། འགྲོ་བ་རིགས་དྲུག་གི་སྲིད་པའི་
མཐར། རྟེན་གྱི་གང་ཟག་གང་ཞིག་གིས་ལྷན་ཅིག་སྐྱེས་པའི་ཡེ་ཤེས་སྐྱེ་བའི་
ཐབས་དགྱེས་པ་རྡོ་རྗེ་ལ་རྨོངས་པས་འཁོར་བ་རུ་འགྱུར། རྡོ་རྗེ་སྙིང་པོ་སྙིང་རྗེ་
ཆེན་པོ་ཞེས་བོས་ནས་ཀྱི་རྡོ་རྗེ་བསྒོམ་པའི་ཐབས་རྙེད་ནི་བསྐྱེད་རྫོགས་གྲོགས་
དམ་ཚིག་དང་བཅས་པ་དེ་རྙེད་ནས་རྟེན་གྱི་གང་ཟག་གང་ཞིག་གིས་ཡུལ་རྣམས་
ནི་གཟུགས་ལ་སོགས་པའི་ཡུལ་ལོ། །རྣམ་སྦྱོང་ནི་ལྷའི་སྐུ་རུ་བྱས་པས་སྦྱང་ལྷ་དེ་
ཡང་བདེ་སྟོང་དུ་བྱས་ནས་སྦྱངས་ན། དེས་ནི་བླ་ན་མེད་པའི་གོ་འཕང་རྙེད་ཅིང་
འཐོབ་པར་འགྱུར་རོ། །
ད་ནི་བཅུ་པ་ལྷ་མོ་བརྒྱད་ཀྱི་རྒྱ་འཆོལ་བའི་སྐྱོན་སྤང་བ་ནི། རྡོ་རྗེ་སྙིང་
པོས་གསོལ་པ་ནི་འདྲི་བ་སྟེ། ལེའུ་བཞི་པ་འདི་ རང་གི་མགོར་ རིགས་འཆོལ་
བསྒོམ་པའི་སྦྱོར་བ་ལས། །དངོས་གྲུབ་མེད་ཅིང་བསྒྲུབ་པོའང་མེད་ཟེར་བ་ལ།
ཡང་དེ་ཉིད་ནས་ཞེ་སྡང་ཕྱག་རྒྱ་པུས་ཀ་སི་ཞེས་གསུངས་པ་དེ་སྟོན་པ་རང་གིས་
238-391



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྒྱ་འཆོལ་བ་མ་ལགས་སམ་ཞེས་འདྲི་བ་ལ། འབྱུང་བ་ས་རྣམ་པར་དག་པ་ནི་ལྷ་
མོ་པུས་ཀ་སི་ཡིན་པར་བརྟག་པ་དང་པོའི་ལེའུ་དགུ་པར་བཤད་ལ། གང་ཕྱིར་
གཏི་མུག་རྣམ་པར་དག་པ་རྣམ་པར་སྣང་མཛད་ཀྱང་སྲ་བ་ཉིད་ཅེས་པ་ལ་ས་རྣམ་
པར་དག་པའི་བདག་ཉིད་ཅན་དུ་འདུག་པས་སྐུ་ནི་རྣམ་སྣང་ཉིད་གསུངས་པ་སྐུའི་
རིགས་རྣམ་པར་སྣང་མཛད་ཀྱིས་རྒྱས་འདེབས་པར་གཤའ་བ་ལ། ཇི་ལྟར་མི་
བསྐྱོད་ཕྱག་རྒྱ་ལགས་ཞེས་པ་པུས་ཀ་སི་ཇི་ལྟར་མི་བསྐྱོད་པའི་ཕྱག་རྒྱས་གདབ་
གསུང་པ་དེ་བཅོམ་ལྡན་འདས་ཉིད་ཀྱི་འཁྲུལ་པ་མ་ལགས་སམ་ཞེས་དྲིས་པའོ། །
དེའི་ལན་ནི་བཅོམ་ལྡན་འདས་ཀྱིས་བཀའ་སྩལ་པ། ལུས་སྤངས་ནས་ནི་སེམས་
ཀྱིས་ནི་ཞེས་པ་སེམས་སྤངས་ནས་ནི་ལུས་ཀྱིས་ནི་བྱ་བར་བསྡེབ་སྟེ། སེམས་
སྤངས་ནས་ནི་ཞེས་པ་སེམས་ཀྱི་བདག་ཉིད་ཅན་མི་བསྐྱོད་པ་དེ་སྤངས་ནས།
ལུས་ཀྱིས་ནི་ཞེས་པ་ལུས་ཀྱི་བདག་ཉིད་ཅན་པུས་ཀ་སི་དེ་ལ་རྣམ་པར་སྣང་
མཛད་ཀྱི་བདག་ཉིད་ཅན་དེས་རྒྱས་བཏབ་ན་མི་མཛེས་ལ་གཞན་དུ་ནི་མི་འགྱུར་
རོ་ཞེས་པ་སེམས་མེད་ན་ལུས་གཉིས་བརྩེགས་པས་སེམས་ཅན་གྱི་དོན་མི་འབྱུང་
ཞེས་པའོ། །དེའི་ཕྱིར་ལུས་ལ་སེམས་མེད་ན་སེམས་ཅན་གྱི་དོན་མི་འགྱུར་བས་
མི་མཛེས་པའི་ཕྱིར་ན་རྣམ་པར་སྣང་མཛད་ཅེས་པ་རྣམ་པར་སྣང་མཛད་ཀྱི་
རིགས། སྐུ་ལ་བྱ་བར་འཁྲུགས་བྱས་ཏེ་སྐུའི་རིགས་པུས་ཀ་སི་དེ་ལ། སེམས་ཞེས་
པ་སེམས་ཀྱི་བདག་ཉིད་ཅན། ཐུགས་ཞེས་པ་ཐུགས་ཀྱི་རིགས་མི་བསྐྱོད་
རྒྱས་འདེབས་པར་རིགས་པས་ཕྱག་རྒྱས་གདབ་ཅེས་པའོ། །དེས་ནི་སྐུའི་རིགས་
པུས་ཀ་སི་ལ་ཐུགས་ཀྱི་རིགས་མི་བསྐྱོད་པས་རྒྱས་གདབ་པ་ལུས་ལ་སེམས་ཀྱི་
འཆིང་བས་འཆིང་བྱེད་ཀྱི་རྒྱའོ། །
238-392



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དེས་ཐེ་ཚོམ་གཅིག་ཆོད་ནས་ཡང་འདྲི་བ་ནི། རྡོ་རྗེ་སྙིང་པོས་གསོལ་པ།
ཆུ་ཁམས་ནི་འབྱུང་བ་ཆུ་རྣམ་པར་དག་པ་ལྷ་མོ་རི་ཁྲོད་མ་ཡིན་པ་བརྟག་པ་དང་
པོའི་ལེའུ་དགུ་པར་བཤད་པ་ཡིན་ན། མི་བསྐྱོད་པ་ཡང་ཁུ་བའམ་ཆུ་རྣམ་པར་
དག་པའི་གཟུགས་ཅན་ཉིད་ཡིན་པས་གཙོ་བོ་ཞེས་བོས་ནས་མི་བསྐྱོད་པའི་ཕྱག་
རྒྱ་ནི་རི་ཁྲོད་མ་ལ་ཕྱག་རྒྱས་གདབ་པར་རིགས་པ་ལ་གོང་དུ་རྣམ་པར་སྣང་མཛད་
ཀྱིས་རྒྱས་གདབ་བྱ་བ་དེ་ཇི་ལྟར་ལགས་དྲིས་པ་ལ། དེའི་ལན་བཅོམ་ལྡན་འདས་
ཀྱིས་ བཀའ་སྩལ་པ། ལུས་ སྤངས་ ནས་ ནི་ སེམས་ ཀྱིས་ ནི་ བྱ་ བར་ འཁྲུགས་
བསྡེབས་ནས་ནི་ཞེས་པ་ལུས་ཀྱི་བདག་ཉིད་ཅན་སྐུའི་རིགས་རྣམ་པར་སྣང་
མཛད་ དེ་ སྤངས་ནས། སེམས་ ཀྱིས་ནི་ཞེས་པ་སེམས་ཀྱི་བདག་ཉིད་ཅན་མི་
བསྐྱོད་པས་རྒྱས་བཏབ་ན། གནས་པ་གཞན་དུ་མཐོང་བར་མི་འགྱུར་ཞེས་པ་སྟེ།
རི་ཁྲོད་མ་སེམས་ཀྱི་བདག་ཉིད་ཅན་དེ་ལ་མི་བསྐྱོད་པ་ཐུགས་ཀྱི་རིགས་ཀྱིས་
རྒྱས་བཏབ་ནི། ལུས་མེད་པར་སེམས་གཉིས་ཡོད་པས་སེམས་ཅན་གྱི་དོན་མི་
འབྱུང་བས་དེའི་ཕྱིར་ཞེས་སོ། །སེམས་ཞེས་པ་སེམས་ཀྱི་བདག་ཉིད་ཅན་རི་ཁྲོད་
མ་དེ་ལ་གཏི་མུག་འགྱུར་ཞེས་པ་གཏི་མུག་རྣམ་པར་དག་པ་རྣམ་པར་སྣང་མཛད་
དེས། ཐུགས་ལ་ནི་ཐུགས་ཀྱི་རིགས་རི་ཁྲོད་མ་དེ་ལ་གཏི་མུག་ཕྱག་རྒྱས་གདབ་
ཅེས་པ་གཏི་མུག་རྣམ་པར་དག་པ་རྣམ་པར་སྣང་མཛད་ཀྱིས་རྒྱས་གདབ་ཞེས་
པའོ། །དེས་ནི་སེམས་ཀྱི་བདག་ཉིད་རི་ཁྲོད་མ་ལ་ལུས་སམ་སྐུའི་རིགས་རྣམ་
སྣང་གི་རྒྱས་བཏབ་པས་སེམས་ལ་ལུས་ཀྱིས་འཆིང་བས་འཆིང་བྱེད་ཀྱི་རྒྱ་ཡིན་
ནོ། །
རྡོ་རྗེ་སྙིང་པོས་གསོལ་པ་འབྱུང་བ་མེ་རྣམ་པར་དག་པ་ལྷ་མོ་གདོལ་པ་མོ་
238-393



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཡིན་པར་བརྟག་པ་དང་པོའི་ལེའུ་དགུ་པར་བཤད་པ་ལ། འདོད་ཆགས་ཕྱག་རྒྱ་
གདོལ་པ་མོ་ཞེས་པ་སྣང་བ་མཐའ་ཡས་ཀྱིས་རྒྱས་གདབས་པར་རིགས་པ་ལ། ཇི་
ལྟར་རིགས་ནི་གདོལ་པ་མོ་མེ་རྣམ་པར་དག་པ་ཡིན། སྣང་བ་མཐའ་ཡས་ཀྱང་
འདོད་ཆགས་སམ་མེ་རྣམ་པར་དག་པ་ཡིན་པས་སྣང་མཐས་རྒྱས་གདབ་པར་
གཤའ་བའི་སྒོ་ནས་རིགས་ཏེ་ཞེས་པའོ། །ཕྱག་རྒྱ་གཞན་མིན་ན་ཞེས་པ་གོང་དུ་
རིན་ཆེན་འབྱུང་ལྡན་གྱིས་རྒྱས་གདབ་གསུངས་པ་དེ་ལ། ཇི་ལྟར་ཞེས་པ་འཐད་
པ་ཇི་ལྟར་ན་རིན་ཆེན་ཕྱག་རྒྱ་ལགས་ཞེས་པ་རིན་འབྱུང་གིས་རྒྱས་འདེབས་བྱ་བ་
དེ་ཇི་ལྟར་ལགས་ཞེས་དྲིས་པའོ། །བཅོམ་ལྡན་འདས་ཀྱིས་བཀའ་སྩལ་པ། གང་
གི་ཕྱིར་ན་འདོད་ཆགས་ནི་ཁྲག་ཏུ་བཤད་པ་ཡིན་ལ། ཁྲག་ཅེས་པ་ཁྲག་གིས་ཤ་
བསྐྱེད་ཤ་རྣམ་པར་དག་པའི་སེར་སྣ་རྣམ་པར་དག་པ་དེ་རིན་ཆེན་འབྱུང་གནས་
ཉིད་ཅེས་པ་རིན་ཆེན་འབྱུང་ལྡན་ནོ། །དྲོད་དེ་མེ་ཁྲོག་གི་རང་བཞིན་ཡིན་པའི་
ཕྱིར། འདོད་ཆགས་ཀྱི་རྒྱུ་མེ་རྣམ་པར་དག་པ་ལྷ་མོ་གདོལ་པ་མོ་དེ་ལ། འབྲས་
བུའམ་ཤ་རྣམ་པར་དག་པའམ་སེར་སྣ་རྣམ་པར་དག་པ་རིན་ཆེན་འབྱུང་ལྡན་གྱི་
ཕྱག་རྒྱས་གདབ་ཞེས་པ་ནི། འདོད་ཆགས་ཀྱི་རྒྱུ་དྲོད་དམ་མེ་རྣམ་པར་དག་པ་ནི་
ལྷ་མོ་གདོལ་པ་མོ་ཡིན་ལ་འདོད་ཆགས་བསྐྱེད་པའི་ཤ་རྣམ་པར་དག་པའམ་སེར་
སྣ་རྣམ་པར་དག་པ་རིན་ཆེན་འབྱུང་ལྡན་ཡིན་པས་དེས་རྒྱས་བཏབ་པ་ནི་རྒྱུ་ལ་
འབྲས་བུས་འཆིང་བས་འཆིང་བྱེད་ཀྱི་རྒྱ་ཡིན་ཏེ། དེས་གཟུགས་སེམས་སུ་གོ་ལ་
སེམས་ཉིད་གཟུགས་སུ་གོ་བའི་བརྡའོ། །
རྡོ་རྗེ་སྙིང་པོས་གསོལ་པ། གཏན་ཚིགས་གང་གིས་ཕྱིར་ན་གཡུང་མོ་ནི་
རླུང་གི་རང་བཞིན་ཡིན་པར་བརྟག་པ་དང་པོའི་ལེའུ་དགུ་པར་བཤད་པ་ལ། དོན་
238-394



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡོད་གྲུབ་པ་ཡང་རླུང་རྣམ་པར་དག་པའི་གཟུགས་ཅན་ཉིད་ཡིན་པས། དོན་ཡོད་
གྲུབ་པའི་ཕྱག་རྒྱས་གཡུང་མོ་ལ། གཙོ་བོ་ཞེས་སྟོན་པ་ལ་དོན་ཡོད་གྲུབ་པའི་
ཕྱག་རྒྱས་གཡུང་མོ་ལ་འདེབས་པར་རིགས་པར་འགྱུར་བར་ལེགས་པ་ལ། གོང་
དུ་སྣང་བ་མཐའ་ཡས་ཀྱིས་རྒྱས་གདབ་པའི་བྱ་བ་དེ་འཁྲུལ་པ་མ་ལགས་སམ་
ཞེས་དྲིས་པའོ། །
ལན་ནི་ བཅོམ་ ལྡན་ འདས་ ཀྱིས་ བཀའ་ སྩལ་པ། རྒྱུ་འདོད་ཆགས་མ་
གཏོགས་པའི་འབྲས་བུ་ཕྲག་དོག་ནི་གཞན་དུ་འབྱུང་བ་མ་ཡིན་ཏེ་ཞེས་པ་རྒྱུ་
འདོད་ཆགས་མ་གཏོགས་པའི་ཕྲག་དོག་མི་འབྱུང་བ་དེའི་ཕྱིར་ན་རྒྱུ་འདོད་ཆགས་
རྣམ་པར་དག་པའི་སྣང་བ་མཐའ་ཡས་ཀྱི་ཕྱག་རྒྱ་ཡིས་གདབ་པ་ལ་མཁས་པ་
ཡིས་འབྲས་བུ་ཕྲག་དོག་རྣམ་པར་དག་པ་གཡུང་མོ་ལ་སྣང་བ་མཐའ་ཡས་ཀྱིས་
རྒྱས་གདབ། དེའི་འབྲས་བུ་ལ་རྒྱུས་འཆིང་བས་འཆིང་བྱེད་ཀྱི་རྒྱ་ཡིན་ནོ། །དེས་
སྣ་ཚོགས་སེམས་སུ་གོ་ལ་སེམས་ཉིད་སྣ་ཚོགས་སུ་གོ་བའི་བརྡའོ། །
ད་ནི་ཕྱོགས་ཀྱི་ལྷ་མོ་བཞི་ནི་དེས་བསྒྲིལ་སྟེ་འདྲི་སྟེ། དེ་ཡང་གང་ཕྱིར་ས་
ནི་སྲ་བ་ཉིད་ཅེས་པ་ནི་གོང་བཞིན་དུ་དཀར་མོ་ནི་ས་རྣམ་པར་དག་པའམ་སྐུའི་
རིགས་ཡིན་པས་རྣམ་སྣང་ཡང་སྐུའི་རིགས་ཡིན་པས་རྣམ་སྣང་གིས་རྒྱས་འདེབས་
པར་གཤའ་བས་ན་དཀར་མོ་སྣང་མཛད་གསུང་པའོ་ཞེས་སོ། །དེ་ལྟར་འདེབས་
པར་གཤའ་བ་ལ་མི་བསྐྱོད་བས་རྒྱས་གདབ་བྱ་བ་དེ་ཇི་ལྟར་ལགས་ཞེས་དྲིས་
པའོ། །དེའི་ལན་ནི་སྔར་གསུངས་ཉིད་ཀྱི་རིམ་པ་ཡིས་ཞེས་ཞེས་པ་སྐུ་ལ་སྐུ་ཡིས་
རྒྱས་བཏབ་ནས་མཛེས་པར་མི་འགྱུར་བས་དེའི་ཕྱིར་ན་སེམས་ཀྱི་བདག་པོ་མི་
བསྐྱོད་པའི་ཕྱག་རྒྱས་དཀར་མོ་ལ་གདབ་སྟེ། དེས་ནི་ལུས་ལ་སེམས་ཀྱི་འཆིང་
238 --395



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བས་འཆིང་བྱེད་ཀྱི་རྒྱའོ། །དེ་ཉིད་རིམ་པས་ཆོམ་རྐུན་མ་ཞེས་པ་ཆོམ་རྐུན་ཡང་ཆུ་
རྣམ་པར་དག་པ་ཡིན། མི་བསྐྱོད་པ་ཡང་ཆུ་རྣམ་པར་དག་པ་མི་བསྐྱོད་པས་རྒྱས་
གདབ་པར་གཤའ་བ་ལ་གོང་དུ་རྣམ་སྣང་གིས་རྒྱས་གདབ་བྱ་བ་དེ་འཁྲུལ་པ་མ་
ལགས་སམ་ཞེས་པའི་ལན་དུ་ལུས་མེད་པར་སེམས་གཉིས་ཡོད་པས་སེམས་ཅན་
གྱི་དོན་མི་འབྱུང་བས་སེམས་ཀྱི་བདག་ཉིད་ཅན་ལྷ་མོ་ཆོམ་རྐུན་མ་ལ་ལུས་ཀྱི་
བདག་ཉིད་ཅན་རྣམ་སྣང་གིས་རྒྱས་གདབ་པ་ཡིན་ནོ། །དེས་ནི་སེམས་ལ་ལུས་
ཀྱིས་འཆིང་བས་འཆིང་བྱེད་ཀྱི་རྒྱའོ། །
དེ་བཞིན་རོ་ལངས་མ་ཉིད་དང་ཞེས་པ་འབྱུང་བ་མེ་རྣམ་པར་དག་པ་ལྷ་
མོ་རོ་ལངས་མ་ཡིན་ལ་མེའམ་དྲོད་དེས་འདོད་ཆགས་བསྐྱེད་འདོད་ཆགས་རྣམ་
པར་དག་པ་སྣང་བ་མཐའ་ཡས་ཡིན་པས་སྣང་མཐས་རྒྱས་གདབ་པར་རིགས་པ་
ལ་གོང་དུ་རིན་འབྱུང་གིས་རྒྱལ་གདབ་གསུང་པ་དེ་འཁྲུལ་པ་མ་ལགས་སམ
ས་སམ་ཞེས་
པའི་ལན་ནི་མེའམ་དྲོད་རྣམ་པར་དག་པ་ནི་རོ་ལངས་མ་ཡིན་ལ་དྲོད་ཀྱི་འདོད་
ཆགས་བསྐྱེད་དེ་ཤ་བསྐྱེད་ཤའི་རྣམ་པའམ་སེར་སྣ་རྣམ་པར་དག་པ་རིན་ཆེན་
འབྱུང་ལྡན་ཡིན་པས་དེས་རྒྱས་བཏབ་ན་རྒྱུ་ལ་འབྲས་བུ་འཆིང་བས་འཆིང་བྱེད་
གྱི་རྒྱའོ། །དེའི་རིགས་པས་གྷསྨཱ་རི་ཞེས་པ་གྷསྨཱ་རི་འབྱུང་བོ་རླུང་རྣམ་པར་དག་པ་
ཡིན་ལ། དོན་ཡོད་གྲུབ་པ་ཡང་རླུང་རྣམ་པར་དག་པ་ཡིན་པས་དོན་ཡོད་གྲུབ་
པ་ལ་གྷསྨཱ་རིས་རྒྱས་བཏབ་པར་གཤའ་བ་ལ། སྣང་བ་མཐའ་ཡས་ཀྱིས་རྒྱས་
གདབ་བྱ་བ་གོང་དུ་གསུངས་པ་དེ་ཇི་ལྟར་ལགས་ཞེས་དྲིས་པའི་ལན་དུ་འདོད་
ཆགས་མ་གཏོགས་པའི་འབྲས་བུ་ཕྲག་དོག་ལོགས་ན་མེད་པས་དེའི་ཕྱིར་ན་
འདོད་ཆགས་རྣམ་པ་དག་པའི་སྣང་བ་མཐའ་ཡས་ཀྱིས་རླུང་ངམ་ཕྲག་དོག་རྣམ་
238 -396



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་དག་པའི་གྷསྨ་རི་ལ་རྒྱས་བཏབ་པས་འབྲས་བུ་ལ་རྒྱུས་འཆིང་བས་འཆིང་
བྱེད་ཀྱི་རྒྱའོ། །དེས་ན་མ་ལོག་པ་ལས་ཕྱག་རྒྱའོ། །ཞེས་པ་སྟེ་དེ་རྣམས་ལ་རྒྱ་
འཆོལ་པ་མེད་དེ་འཆིང་བྱེད་ཀྱི་རྒྱ་ཡིན་པས་སོ། །
ད་ནི་བཅུ་པ་གཏོར་མའི་སྔགས་ལས་ཚོགས་དང་བཅས་པ་ནི། ཀྱི་རྡོ་རྗེ་རྡོ་
རྗེ་འཛིན་ནི་སྟོན་པའོ། །ལྷ་ཡབ་ཡུམ་སྙོམས་འཇུག་ གནས་ པའི་ལྷ་ཉིད་ལ།
དགོས་པ་སེམས་ཅན་དོན་ཕྱིར་གཏོར་མ་ཆེན་པོ་འདི། སྟོན་པ་དེ་ལ་བདག་མེད་
མས་ཞུས་པ། ཨེ་ཝཾ་རྣམ་པར་བཞུགས་ནས་ནི་ཞེས་པ་སྔོན་བྱུང་དུ་ལྷ་ཡབ་ཡུམ་
ཞལ་སྦྱར་བའོ། །རྗེས་འཇུག་ཏུ་གཏོར་མ་གཏོང་བའི་མཁན་པོ་ལྷ་ཡབ་ཡུམ་དུ་
བསྒོམ་པ་ལ་བྱའོ། །གཏོར་མའི་དགོས་པ་ནི་བགེགས་དང་ལོག་པར་འདྲེན་པ་
ལས། སེམས་ཅན་རྣམས་ཀྱི་བར་ཆོད་སེལ་ཞིང་སྲོག་བསྲུང་ཕྱིར། རྡོ་རྗེ་སེམས་
དཔའ་ཞེས་པ་སྟོན་པ་རྡོ་རྗེ་འཆང་དེས་གཏོར་མ་བསྟན་པའོ། །
དེ་ལ་གཏོར་མའི་མངོན་རྟོགས་ཞིབ་མོ་གོང་དུ་བཤད། འདིར་ཐེ་ཚོམ་
དག་དྲིས་ནས་གུར་གྱི་ལེའུ་གསུམ་པ་བཞིན་འགྲོན་བསྐྱེད་ནས། བརྟག་པ་དང་
པོའི་ལེའུ་བདུན་པ་བཞིན་དུ་གཏོར་མ་བྱིན་གྱིས་བརླབས་ཏེ། དེ་ནས་དབུལ་བའི་
སྔགས་ནི་འདི་ཡིན་ཏེ། ཨོཾ་ནི་ཚངས་པ་སྟེ་ཚངས་པ་ལ་སོགས་པ་སྟེང་གི་ལྷ་ཆེན་
བརྒྱད་བསྡུས། ཨིན་དྷ་ནི་བརྒྱ་བྱིན་ཏེ་ཤར་ཕྱོགས་དྲི་ཟ་འཁོར་དང་བཅས་པའོ། །
ཡང་ནི་གཤིན་རྗེ་སྟེ། ལྷོ་ཕྱོགས་མ་མོའི་ཚོགས་ཀྱིས་བསྐོར་བའོ། །ཛ་ལ་ནི་ཆུ་ལྷ་
སྟེ་ནུབ་ཕྱོགས་ས་བདག་གི་འཁོར་གྱིས་བསྐོར་བའོ། །ཡཀྵ་ནི་གནོད་སྦྱིན་ཏེ་བྱང་
ཕྱོགས་ནོར་ལྷའི་འཁོར་གྱིས་བསྐོར་བའོ། །བྷུ་ཏ་ནི་འབྱུང་པོ་སྟེ་བྱང་ཤར་སྨྱོ་བྱེད་
ཀྱི་འཁོར་གྱིས་བསྐོར་བའོ། །བྷནི་མེ་ལྷ་སྟེ་ཤར་ལྷོའི་དྲང་སྲོང་གི་འཁོར་གྱིས་
238-397



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བསྐོར་བའོ། །བཱ་ཡུ་ནི་རླུང་ལྟ་སྟེ་ནུབ་བྱང་གི་བཱི་ན་ཡ་ཀའི་འཁོར་གྱིས་བསྐོར་
བའོ། །རཀཱ་ནི་སྲིན་པོ་སྟེ་ལྷོ་ནུབ་མཚམས་ཀྱི་སྲིན་པོའི་འཁོར་གྱིས་བསྐོར་བའོ། །
ཙན་ཊ་ནི་ཟླ་བ་སྟེ་སྟེང་གི་ལྷ། སུ་ཛྫ་ནི་ཉི་མ་ལ་སོགས་པ་གཟའ་སྐར་རོ། །མ་ཏ་
ནི་དུས་གསུམ་གྱི་མ། པ་སྱ་ནི་དུས་གསུམ་གྱི་ཕའོ། །ཏ་ལེ་པ་ཏ་ལཾ་ནི་ས་འོག་གི་
འཇིག་རྟེན་གྱི་ཁམས་ཏེ་དྲི་ཟ་དང་མིའམ་ཅི་དང་ལྟོ་འཕྱེ་ཆེན་པོ་ལ་སོགས་པ་
བསྡུས་སོ། །ཨ་ཚ་ནི་བརྒྱད་དོ། །སརྦ་ནི་ཀླུ་སྟེ་ཀླུ་ཆེན་བརྒྱད་དོ། །
དེ་ཡན་ཆད་ཀྱིས་གཏོར་མའི་མགྲོན་བསྔོ་བའོ། །ཨི་དཾ་ནི་དི་པ་ཞེས་པའོ། །
བྷ་ལིང་ནི་གཏོར་མའོ། །བྷུན་ཛ་ནི་རོ་མཆོག་མྱོང་ཞེས་པའོ། །གང་གི་རོ་མཆོག་
མྱོང་ཞེ་ན་ཛི་གྷ་ཞེས་པ་དཔའ་བོའི་རོ་མཆོག་མྱོང་ཞེས་པའོ། །པུས་པེ་ནི་མེ་ཏོག་
སྣ་ཚོགས་པའོ། །དྷུ་པེ་ནི་སྤྲོས་ཆེན་པོའོ། །མཾ་ས་ནི་ཤ་ཆེན་ལ་སོགས་པ་ལྔའོ། །
བིང་ གྷ་ནི་ཤ་ལ་དྲི་མཆོག་བསྣོམས་ ཞེས་པའོ། །དེ་རྣམས་ ཀྱིས་ནི་གཏོར་མ་
དབུལ་བའོ། །ཨཏྤ་ནི་བདག་གིའོ། །སརྦ་ནི་ཐམས་ཅད་དོ། །ཀརྫ་ནི་དོན་ནིའོ། །
སྭཱ་ཧཱ་ནི་དེ་ནི་ཁྱོད་ཀྱིས་འགྲུབ་པར་གྱིས་སོ། །ཁྲག་ནི་མི་གཙང་བའི་ཉེས་པ་
བཟོད་པར་གྱིས་པའོ། །ཁུ་ནི་ཤ་བཀྲ་དང་འབྲུམ་བུའི་ནད། ཕེ་ད་ནི་མཛེ་ནད་ལ་
སོགས་པའོ། །གྷ་ཏ་ནི་མེད་ཅིང་བྱང་བར་མཛོད་ཅིག་པའོ། །དེ་རྣམས་ཀྱིས་ཕྲིན་
ལས་བཅོལ་བ་ཡིན་ནོ། །ཨོཾ་ཨ་ཀ་རོ་མུ་ཁཾ་ནི་གདོད་མ་ནས་སྐྱེ་བ་མེད་པའོ། །
སརྦ་དྷརྨ་ནཾ་ནི་ཆོས་ཐམས་ཅད་དོ། །ཨ་དྱེ་ནུ་པན་ན་ཏྭད་ཏ་ནི་སྤྲོས་བྲལ་འོད་
གསལ་ཡིན་པའི་ཕྱིར་རོ་ཞེས་པའོ། །ཨོ་ནི་སྐུ་རྡོ་རྗེའོ། །ཨ་ནི་གསུང་རྡོ་རྗེའོ།
ནི་ཐུགས་རྡོ་རྗེའོ། །ཕཊ་ནི་དག་པའོ། །སྭཱ་ཧཱ་ནི་ཚིམ་པར་གྱུར་ཅིག་པའོ། །དེས་
ནི་ཆོས་ཀྱི་སྦྱིན་པས་གདབ་པའོ།
238 ---398



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ད་ནི་གཏོར་མ་གཏོང་བའི་ཕན་ཡོན་ནི་གལ་ཏེ་འདིས་གཏོར་མས་འབྱུང་
པོ་ཐམས་ཅད་མཆོད་པར་བྱེད་ན་ཞེས་པ་སྟེ་འབྱུང་པོ་ཞེས་པ་ནི་གཏོར་མའི་
མགྲོན་ལས་དང་ཉོན་མོངས་པ་ལས་བྱུང་བས་སོ། །རྣལ་འབྱོར་པ་རྣམས་ཞེས་པ་
ལ་སོགས་གསལ་ལོ། །རྟག་ཏུ་གཏོར་མ་བྱིན་ན་ནི་ཞེས་པ་ལ་སོགས་གསལ་ལོ། །
རྟག་ཏུ་གཏོར་མ་བྱིན་ན་ནི་ལན་གཅིག་བཏང་བས་མི་འོང་རྒྱུན་དུ་བཏང་ན་ལས་
ཆེན་བརྒྱད་འགྲུབ་པར་བསྟན་ཏེ་དབང་དང་
། མངོན་སྤྱོད་དང་ཞེས་པ་དགྲ་ཞར་
གཞུག་པ་དང་། འོན་དུ་གཞུག་པ་དང་། འཐེང་དུ་ གཞུག་པ་ལ་སོགས་པའོ། །
དགྲའི་སྡེ་འཇིག་པ་ནི་དགྲའི་སྡེ་རེངས་པར་བྱེད་པའོ། །གཞན་གསལ་ལོ། །
ད་ནི་བཅུ་གཅིག་པ་ལྷ་རྣམས་རིགས་གསུམ་དུ་བསྡུ་བ་ཤེས་པར་བྱ་བའི་
ཕྱིར་ལྷ་མོ་གསུམ་གྱིས་རྒྱས་འདེབས་པའི་ཐེ་ཚོམ་སེལ་བ་ནི། རྡོ་རྗེ་སྙིང་པོས་
གསོལ་པའི་ཚིག་གསུམེ་སླ། གཙོ་བོ་བདག་གིས་སྔར་མ་འཚལ་ནི་ལེའུ་འདིའི་
འགོར་གསུངས་པ་དེ་རང་ལ་ཐེ་ཚོམ་ཞིག་བྱུང་བས་བཤད་དུ་གསོལ་ཞེས་འདྲི་བ་
ནི་བཅོམ་ལྡན་ཇི་ལྟར་ཕྱག་རྒྱ་བགྱི་ཞེས་པའོ
། །
ལན་ནི་བཅོམ་ལྡན་འདས་ཀྱིས་བཀའ་སྩལ་པ་སྐུ་གསུམ་འཁོར་ལོའི་
དབུས་སུ་ནི་ཞེས་པ་ནི་སྐུ་གསུང་ཐུགས་ཀྱི་དབྱེ་བ་ལས་ནི་དེ་ལྟར་ལུས་ཀྱི་འཁོར་
ལོ་ལ་ནི་སྐུ་གསུང་ཐུགས་ཡོད་པས་དེས་འདེབས་པ་ནི། སྟེང་དང་ནི་སྟེང་ཞལ་ས་
སྤྱོད་མ། འོག་དང་ཞེས་པ་འོག་ཞལ་མཁའ་སྤྱོད་མ། དབུས་གནས་ནི་བདག་མེད་
མའོ། །འཁོར་ལོའི་དབུས་སུ་རྣམ་པར་གནས་ནི་གཙོ་མོ་བདག་མེད་པའོ། །ས་
སྤྱོད་མ་ལ་རྣམ་སྣང་གིས་དབུ་བརྒྱན་པ་ན་སྐུའི་ཕྱག་རྒྱ་ཅན་ཞེས་སོ། །སྟེང་ཞལ་
ཞེས་པ་སྟེང་ཞལ་དུ་བལྟ་བའོ། །སྐུའི་རྡོ་རྗེ་མ་ནི་དེ་རྣམ་སྣང་གིས་དབུ་བརྒྱན་
238 -399



།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པའོ། །མཁའ་སྤྱོད་མ་ལ་འདོད་ཆགས་ཞེས་པ་སྣང་བ་མཐའ་ཡས་ཀྱི་ཕྱག་རྒྱ་ཅན་
ནོ། །འོག་ཞལ་ནི་མཁའ་སྤྱོད་མ་དེ་ཞལ་འོག་ཏུ་བལྟ་བའོ། །གསུང་རྡོ་རྗེ་མ་ནི་དེ་
ལ་སྣང་བ་མཐའ་ཡས་ཀྱིས་དབུ་བརྒྱན་པའོ། །ཐུགས་ཀྱི་རང་བཞིན་མི་བསྐྱོད་པ་
དེས་བདག་མེད་མ་ལ་རྒྱས་གདབ་པའོ། །དེ་ནས་སེམས་ཀྱི་བདག་ཉིད་ཅན་མི་
བསྐྱོད་པ་དེས་བདག་མེད་ཚུལ་ཅན་ཉིད་ཞེས་པ་དབུས་ཀྱི་གཙོ་མོར་བདག་མེད་
མ་ལ་མི་བསྐྱོད་པས་དབུ་བརྒྱན་པ་དེས་ན་བདག་མེད་མ་དབུས་སྐྱེས་ཞེས་སོ།
ད་ནི་བཅུ་གསུམ་པ་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་ནི་
རྒྱས་པར་དུ་ཕྱེ་བ་ཞེས་པའི་ཚིག་བཞིས་མདོར་བསྟན་ཏེ་གོ་སླའོ། །དེ་རྒྱས་པར་
བཤད་པ་ནི་མི་བསྐྱོད་རྣམ་སྣང་རིན་འབྱུང་ལྡན། དཔག་མེད་ནི་སྣང་བ་མཐའ་
ཡས། ཕྲག་དོག་ནི་དོན་ཡོད་གྲུབ་པ་དང་
། རྡོ་རྗེ་སེམས་དཔའོ། །
དེ་རྣམས་ཀྱི་རྣམ་པར་དག་པ་ནི་ཞེ་སྡང་རྣམ་པར་དག་པ་མི་བསྐྱོད་པ།
གཏི་མུག་རྣམ་པར་དག་པ་རྣམ་སྣང་
། སེར་སྣ་རྣམ་པར་དག་པ་རིན་ཆེན་འབྱུང་
ལྡན། འདོད་ཆགས་རྣམ་པར་དག་པ་སྣང་བ་མཐའ་ཡས། ཕྲག་དོག་རྣམ་པར་
དག་པ་དོན་ཡོད་གྲུབ་པ། བདེ་བ་རྣམ་པར་དག་པ་རྡོ་རྗེ་སེམས་དཔའོ། །འདིས་
ནི་རིམ་པས་བསྒོམ་ནི་གོང་གི་རིགས་དྲུག་ད་ལྟའི་རྣམ་དག་དེ་ཚོ་རིམ་པ་བཞིན་དུ་
སྦྱོར་བས་སོ། །རྡོ་རྗེ་སེམས་དཔའ་སྤངས་ནས་ནི། ཕྱི་ནས་རིགས་ལྔའོ། །དེ་ལས་
ཀྱང་བསྡུ་ན་འདོད་ཆགས་རྣམ་པར་དག་པ་སྣང་བ་མཐའ་ཡས་གསུང་གི་རིགས་
དང་། ཞེ་སྡང་རྣམ་པར་དག་པ་མི་བསྐྱོད་པ་ཐུགས་ཀྱི་རིགས་དང་
། གཏི་མུག་
རྣམ་པར་དག་པ་རྣམ་པར་སྣང་མཛད་སྐུའི་རིགས་དང་
། དེ་རྗེས་རྣམ་པ་གསུམ་
དུའང་འགྱུར། དེ་ལས་ཀྱང་བསྡུ་ན་མི་བསྐྱོད་ཞེ་སྡང་གཟུགས་ཅན་ཉིད། །ཐུགས་
238 -400



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཀྱི་བདག་པོའི་ རིགས་ཅན་ཉིད། །ཞེ་སྡང་རྡོ་རྗེའི་བྱིན་རླབས་འདིར་ཞེས་ པ་
གསང་ཆེན་རིགས་གཅིག་གོ །དེ་ལས་དབྱེ་ན་རིགས་ནི་དྲུག་དང་ལྔ་རུ་བརྗོད་དེ་
རིགས་ལྔ་དང་དྲུག་ཏུ་དབྱེ་བའོ། །
ད་ནི་ལེའུའི་མཚན་སྟོན་ཏེ། ཀྱི་རྡོ་རྗེའི་རྒྱུད་ལས། རྒྱུད་ཐམས་ཅད་
ནི་བརྟག་པ་དང་པོའོ། །ཕྱག་རྒྱ་བསྡུས་པ་ནི་རིགས་ཀྱི་བདག་པོས་དབུ་བརྒྱན་པ་
དེ་ལ་ལེའུ་འདིའི་མགོར་དྲིས་ལན་གཅིག །བར་དུ་དྲིས་ལན་གཅིག་ཞབས་སུ་
་
དྲིས་ལན་གཅིག་འབྱུང་བས་དོན་ལ་དོན་གྱི་གཙོ་བོར་བྱུང་བས་སོ། །ཞེས་བྱ་བའི་
ལེའུ་ནི་གོང་དང་འདྲའོ། །བཞི་པ་ནི་གྲངས་ཀྱི་གནས་གཞན་ནོ། །དཔལ་དགྱེས་
པ་རྡོ་རྗེ་ནོར་བུའི་སྒྲོན་མ་ལས་བརྟག་པ་ཕྱི་མའི་ལེའུ་བཞི་པའོ།། །
ད་ནི་ལེའུ་ལྔ་པ་འདི་མན་ཆད་ན་ལེའུ་བརྒྱད་བརྟག་པ་ཕྱི་མའི་ལེའུ་དང་པོ་
དང་དགུས་བརྟག་པ་དང་པོའི་མ་ཚང་བ་ཁ་སྐོང་བ་ཡིན་ཏེ། དེ་ལས་ཀྱང་ལེའུ་ལྔ་
པ་འདིས་བརྟག་པ་དང་པོའི་ལེའུ་དང་གང་གི་མ་ཚང་བ་ཁ་སྐོང་བ་ཡིན་ན་བརྟག་
པ་དང་པོའི་ལེའུ་གསུམ་པར་ཧེ་རུ་ཀ་ ཞལ་གཅིག་ཕྱག་གཉིས་པ་དང་། ཞལ་
གསུམ་ཕྱག་བཞི་པ་དང་། ཞལ་གསུམ་ཕྱག་དྲུག་པ་གསུམ་གྱི་བསྐྱེད་རིམ་བྱུང་བ་
ལ། ཞལ་བརྒྱད་ཕྱག་བཅུ་དྲུག་པའི་བསྐྱེད་རིམ་འོང་ས་ཡ་ཀི་ཡིན་པ་ལ་དེ་འདི་
ནས་སྟོན་པས་ལེའུ་གསུམ་པའི་མ་ཚང་བ་ཁ་སྐོང་བ་དང་གཅིག །ཡང་བརྟག་པ་
དང་པོའི་ལེའུ་གཉིས་པར་དགྱེས་པ་རྡོ་རྗེའི་སྙིང་པོ་དང་ཉེ་བའི་སྙིང་པོ་བྱུང་བ་ལ་
དེའི་ཟླ་ལ་རྩ་བའི་སྔགས་མ་བྱུང་བ་དེ་འདི་ནས་སྟོན་ཏེ་ཡ་ཀིའི་ལེའུ་གཉིས་པའི་
མ་ཚང་བ་ཁ་སྐོང་པ་དང་གཉིས། ཡང་བརྟག་པ་དང་པོའི་ལེའུ་བཅུ་པར་བདག་
མེད་མའི་དཀྱིལ་འཁོར་སློབ་མ་དབང་བསྐུར་བ་གཅིག་བྱུང་བ་ལ། དེའི་ཟླ་ལ་ཧེ་
238 --401



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རུ་ཀའི་དཀྱིལ་འཁོར་དུ་སློབ་མ་དབང་བསྐུར་ན་ཇི་ལྟར་བསྐུར་བ་ཞིག་མ་བྱུང་བ་
དེ་འདི་ནས་བཏོན་པས་ཡ་ཀི་ལེའུ་བཅུ་པའི་མ་ཚང་པ་ཁ་སྐོང་པ་དང་གསུམ་མོ། །
ད་ ལེའུ་ འདི་ རང་ ལ་ ལེའུའི་གཞུང་དང་
། ལེའུའི་མཚན་ནོ། །གཞུང་ལ་
གཉིས་ལས་དང་པོ་མཚམས་སྦྱར་བ་སྔོན་དུ་འགྲོ་བས་དྲི་བ་ནི། སྟོང་པ་ཉིད་བཅུ་
དྲུག་གི་རྟགས་སུ་ཕྱག་བཅུ་དྲུག །རྣམ་པར་ཐར་པ་སྒོ་བརྒྱད་ཀྱི་རྟགས་སུ་ཞལ་
བརྒྱད་པ། བསྡུ་བའི་དངོས་པོ་བཞི་ཡིས་སེམས་ཅན་གྱི་དོན་བྱེད་པའི་རྟགས་སུ་
ཞབས་བཞི། འཇིགས་པ་པོ་ནི་ཞབས་ཀྱི་འོག་ཏུ་བདུད་བཞི་པོ་མནན་པས་བདུད་
བཞི་པོ་དེ་འཇིགས་པའམ། ཡང་ན་ཁྲོ་བོའི་ཞལ་དུ་ཡོད་པས་འཇིགས་པ་པོ་ཞེས་
སོ། །ཉོན་མོངས་པ་ཐམས་ཅད་འཇོམས་པ་ལ་དཔའ་བས་ན་དཔའ་བོ་ཞེས་སོ། །
ཐོད་པའི་ཕྲེང་བ་ཅན་མི་མགོ་ལྔ་བཅུའི་དོ་ཤལ་བྱེད་པའོ། །བདག་མེད་མས་ནི་
མགུལ་ནས་འཁྱུད་ནི་ཆགས་ཅན་འདུལ་བའི་བརྡའམ་གསང་སྔགས་ཀྱི་ལམ་བདེ་
སྟོང་དུ་མཚོན་པའོ། །ཕྱག་རྒྱ་ལྔ་ནི་འཛིན་ལྷ་ནི་རུས་པའི་རྒྱན་ཆའོ། །
དེ་ལ་བདག་མེད་མ་ནི་ཉིད་ཀྱིས་ཞུས། སུ་ལ་ཞུས་ན་དྲུག་པ་རྡོ་རྗེ་འཆང་
ཉིད་ལ། བཅོ་ལྔས་ཡོངས་སུ་བསྐོར་བའི་བདག་གི་འཁོར་ལོ་ཁྱོད་བཤད་ནི།
བདག་ལྷ་མོ་བཅོ་ལྔའི་མན་ངག་ལེའུ་དང་པོར་མདོར་བསྟན། གཉིས་པར་ས་བོན་
དང་ལས་ཚོགས་བྱུང་། ལེའུ་བརྒྱད་པར་བསྐྱེད་རིམ་དང་རྫོགས་རིམ་བྱུང་
། ལེའུ་
དགུ་པར་རྣམ་དག་བཤད། བཅུ་པར་དབང་བསྐུར་བཤད་ནས། ལེའུ་བཅུ་གཅིག་
པར་བཟའ་བའི་དམ་ཚིག་བཤད་ནས། དེར་མ་ཚང་བ་ཁ་སྐོང་བ་བརྟག་པ་ཕྱི་
མའི་ལེའུ་དང་པོར་བྱས། ལེའུ་གཉིས་པར་དངོས་གྲུབ་གཏན་ལ་ཕབ། ངེས་པ་
སྟེར་བ་ལེའུ་གསུམ་པར་བྱས། ཐེ་ཚོམ་སེལ་བ་ལེའུ་བཞི་པས་བྱས་ནས་བདག་ལྷ་
238 -ww.402



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མོ་བཅོ་ལྔའི་མན་ངག་ཇི་ཙམ་ཡོད་པ་ཁྱོད་ཀྱིས་བཤད་པས། དཔལ་ཧེ་རུ་ཀ་ཁྱོད་
ཀྱི་དཀྱིལ་འཁོར་བྲི་ན་ཇི་ལྟར་བྲི་བ་ལགས་བསྒོམ་ན་ཇི་ལྟར་བསྒོམ་པ་ལགས་
གཙོ་བོ་ཞེས་བོས་ནས་བསྐྱེད་རིམ་འོང་ན་བརྟག་པ་དང་པོའི་ལེའུ་གསུམ་པར་
འོང་ཐང་། རྩ་བའི་སྔགས་ལེའུ་གཉིས་པར་འོང་། དབང་བསྐུར་ལེའུ་བཅུ་པར་
འོང་ཐང་པ་ལ་དེ་རྣམས་སུ་བདག་གིས་སྔར་མ་འཚལ་བས་བཤད་དུ་གསོལ་ཞེས་
དྲིས་པའོ། །
ད་ནི་ལན་དེ་ལ་གསུམ་ལས་དང་པོ་ཧེ་རུ་ཀ་ལྷ་དགུ་མ་སྐྱེས་ཀྱི་སྒྲུབ་པའི་
ཐབས་སོ། །དང་པོ་རྒྱུའི་ཧེ་རུ་ཀ་བསྐྱེད་པ་དང་
། འབྲས་བུའི་ཧེ་རུ་ཀ་བསྐྱེད་པ་
ལས། དང་པོ་རྒྱུའི་ཧེ་རུ་ཀ་བསྐྱེད་དེ། དེ་ལ་བདག་མེད་མ་ལ་འོ་མཛད་ཀྱི་ཚིག་
གསུམ་གྱིས་ཆོགས་ཅན་འདུལ་བའི་བརྡའམ་གསང་སྔགས་ཀྱི་ལམ་བདེ་སྟོང་དུ་
མཚོན་པའོ། །དཀྱིལ་འཁོར་ཡང་དག་རབ་ཏུ་དབྱེ་ནི་རྟེན་གཞལ་ཡས་ཁང་བརྟེན་
པ་ལྷ་དང་བཅས་པ་དེའི་ཡང་དག་པའི་དོན་གཅིག་འདིར་རབ་ཏུ་དབྱེ་བར་བྱའོ། །
དེ་ལ་མངོན་པར་རྟོགས་པ་དགྲིག་ན་རྟེན་གྱི་གང་ཟག་ཞིག་གིས་དང་པོར་
བླ་མ་ལ་དབང་ཐོབ་པར་བྱ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་
བཅུ་པ། བརྟག་པ་ཕྱི་མའི་ལེའུ་གསུམ་པ་ལྔ་པ། བཅུ་གཉིས་པ། གུར་གྱི་ལེའུ་
གསུམ་པ། བཞི་པ། བདུན་པ། བརྒྱད་པ་བཅུ་བཞི་པ། བཅོ་ལྔ་པ་དེ་རྣམས་ནས་
འབྱུང་བ་བཞིན་དབང་བསྐུར། དེ་ལྟར་དབང་ཐོབ་པ་དང་བརྟག་པ་ཕྱི་མའི་ལེའུ་
དྲུག་པ་ནས་འབྱུང་བ་བཞིན་དགྱེས་པ་རྡོ་རྗེ་ལྷ་དགུའི་ཐང་སྐུ་ཞིག་བྲིས། དེ་ལ་
བརྟག་པ་ཕྱི་མའི་ལེའུ་དང་པོ་དང་གུར་གྱི་ལེའུ་དགུ་པ་ནས་འབྱུང་བ་བཞིན་རབ་
ཏུ་གནས་པར་བྱས་པའི་ཐང་སྐུ་དེ་གར་ཁྱེར་ན། དེ་གུར་གྱི་ལེའུ་བཞི་པའི་དུར་
238 --403



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཁྲོད་དང་ནི་ཆུ་འགྲམ་དང་ཞེས་པའི་གནས་དེར་བཀྲམ་སྟེ། མཎྜལ་དང་མཆོད་པ་
ལ་སོགས་པ་ཡང་བཤམས་ཏེ་སྟན་བདེ་བའི་སྟེང་དུ་བསྡད་ནས་བསྒོམ་པ་ལ་བཞི།
ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་བསྒོམ་པ་དང་
། ངག་གི་ཞེན་པ་
བཟློག་པའི་དོན་དུ་བཟླས་པ་བྱ་བ་དང་། སེམས་ཀྱི་ཞེན་པ་བཟློག་པའི་དོན་དུ་
རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་སོ། །
དེ་ལས་དང་པོ་བསྐྱེད་རིམ་བསྒོམ་པ་ལ་གཉིས་ལས། དང་པོ་རྒྱུའི་ཧེ་རུ་
ཀ་བསྐྱེད་པ་དེ་ལ་ཆོས་བཅུ་ཐམ་པ་ཡོད་དེ། བློ་མ་དག་པའི་ཆོ་ག་དང་
། ཚད་མེད་
པ་བཞི་བསྒོམ་པ་དང་
། སྟོང་པ་ཉིད་དུ་བསྒོམ་པ་དང་
། བསྲུང་པའི་འཁོར་ལོ་དང་
ཆོས་འབྱུང་དང་འབྱུང་བ་རིམ་བརྩེགས་བསྒོམ་པ་རྣམས་ནི། བརྟག་པ་དང་པོའི་
ལེའུ་གསུམ་པར་རྒྱས་པར་བཀོད་དེ། དེ་རྣམས་གུར་དགྱེས་རྡོར་གྱི་གཞུང་གང་
གིས་ཟིན་པ་ཡང་ཞིབ་པར་བཤད་ཟིན་པས་འདིར་ཡང་བླངས་ལ་ཞིབ་ཏུ་བཤད་
དོ། །
ད་འབྱུང་བ་རིམ་བརྩེགས་དེ་ཞུ་བ་ལས་གཞལ་ཡས་ཁང་བསྐྱེད་པ་ནི།
འཁོར་ལོ་ཇི་ལྟར་སྔར་གསུང་པས་ནི། རྡོ་རྗེའི་ར་བོ་དང་དུར་ཁྲོད་ལེའུ་གསུམ་
པར་ཆོས་འབྱུང་ལེའུ་བརྒྱད་པར་གསུངས་པའོ། །དོ་ཤལ་དོ་ཤལ་ཕྱེད་པས་བརྒྱན་
ནི་དྲ་བ་དང་དྲ་ཕྱེད་དོ། །མཚམས་བཞི་ནི་ཟུར་བཞིའོ། །སྒོ་བཞི་པ། རྡོ་ རྗེ་སྲད་
བུས་ཡང་དག་བརྒྱན་ནི་བདེ་སྟོང་གི་ཐིག་ལེ་དང་ལྡན་པའོ། །དོན་ལ་གཞལ་ཡས་
ཁང་གྲུ་བཞི་པ། པད་མ་འདབ་མ་བརྒྱད་ལྟེ་བ་དང་བཅས་པ་ཞིག་ཏུ་བསྐྱེད་པ་
དང་དེ་ནས་གདན་བསྒོམ་པ་ནི་འོག་ནས་སྟོན་པའི་ཚིག་དེ་འཁྲུགས་བསྡེབས་
དགོས་ཏེ། དེ་ཡང་ཚངས་པ་སེར་པོ་དབང་པོ་དཀར་པོ་ཉེ་བའི་དབང་པོ་ནག་པོ།
238-404



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དྲག་པོ་སྔོན་པོ། དེ་བཞི་ནི་གཙོ་བོའི་གདན་ཀྱང་ཡིན་ནོ། །གཤིན་རྗེ་ནག་པོ་ནོར་
བདག་སེར་པོ་བདེན་བྲལ་དང་སྲིན་པོ་སྔོ་ནག་ཐག་བཟང་རིས་ལྗང་གུའོ། །དེ་ཚོ་
ནི་གྷོ་རི་ལ་སོགས་པ་ལྷ་མོ་བརྒྱད་ཀྱི་གདན་ཡིན་ནོ། །འདི་དག་ཐམས་ཅད་མགོ་
གཡོན་དུ་བལྟ་བ་གན་རྐྱལ་དུ་ཡོད་པའི་སྙིང་གར་ཉི་མའི་དཀྱིལ་འཁོར་སྟེང་དུ་
ཞབས་གཡོན་བརྐྱང་ནས་གནས་པའོ། །དེའི་དབུས་ཀྱི་ལྟེ་བ་ལ་མངོན་པར་བྱང་
ཆུབ་པ་ལྔས་གཙོ་བོ་བསྐྱེད་པ་གོང་ལེའུ་གསུམ་པར་བསྟན་པ་བཞིན་དུ་སྦྱར་བ་
དེའི་མཚན་ཉིད་ནི་ཡུམ་བདག་མེད་མ་ཁྱོད་དང་ལྷན་ཅིག་ཏུ་གནས་པའོ། །བཞིན་
བཟང་ནི་ཡུམ་དེ་མདོག་ནག་མོར་འདུག་པས་སོ། །གཞལ་ཡས་ཁང་དེའི་དབུས་
སུ་ཞེས་པ་བྱང་ཆུབ་པ་ལྔས་བསྐྱེད་པའི་དགྱེས་པ་རྡོ་རྗེ་ཡོད་དེ། ལྷའི་སྐུའི་རྣམ་པ་
ནི་ཞལ་བརྒྱད་པའི་ཚིག་གཉིས་གོ་སླའོ། །བདུད་བཞི་གན་རྐྱལ་དུ་བསྐྱེལ་བ་ལ་
དེའི་ སྙིང་ གར་ དགྱེས་ པ་ རྡོ་ རྗེ་ ཞབས་ བཞི་ མཉམ་ པར་མནན་པ་ཉིད་དོ། །
འཇིགས་པ་ཡང་ནི་བདུད་བཞི་པོ་དེའོ། །དེ་བཞི་ཡང་འཇིགས་པར་བྱེད་པ་དེ་
བཅོམ་ལྡན་འདས་ཡབ་ཡུམ་ཡིན་པས་ན་འཇིགས་པ་པོ་ཞེས་སོ། །མི་མགོ་ལྔ་
བཅུའི་ཕྲེང་བའི་དོ་ཤལ་མཛད་པའོ། །གདན་ཉི་མར་བཞུགས་ཤིང་རོལ་མོར་
བཅས་ནི་ཞབས་འཕེན་སྡུད་དང་བཅས་པའོ། །ཁ་དོག་ནག་པོ་ནི་སྐུ་མདོག་གོ །
འཇིགས་པ་པོ་ནི་ཁྲོ་བོའི་སྐུ་ཡིན་པས་སོ། །སྣ་ཚོགས་རྡོ་རྗེ་རྒྱ་གྲམ་པ་ནག་
ཞིག་སྤྱི་བོར་འཛིན་པ་ཡིན་ཏེ། ནག་པོ་ཡིན་པར་ཅིས་ཤེས་ན་གུར་ལེའུ་བཞི་པ
ནས་རྡོ་རྗེ་དེ་ལ་མདོག་བསྒོམ་པ། །འོད་ཆེན་ཁ་དོག་ནག་པོ་ཞེས་སོ། །ཉིད་
ཞལ་བརྒྱད་ཀ་ནས་ཧཱུྃ་ཞེས་པ་རྒྱུན་མི་འཆད་པར་སྤྲོ་ཞིང་
། ཤེས་རབ་སྟོང་པ་ཉིད་
དང་མ་བྲལ་བའི་བརྡར་ཐལ་བས་ལུས་ལ་བྱུགས་པ་ཉིད། ཡུམ་བདག་མེད་མ་
238-405



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དང་ལྷན་ཅིག་མཉམ་པར་སྦྱོར་བས། དགའ་བ་གཉིས་གཉིས་སྙོམས་པར་འཇུག་
པ་ནི་ཡབ་ཡུམ་གཉིས་ཀ་ལ་ཀུན་རྫོབ་བྱང་སེམས་དང་དོན་དམ་བྱང་ཆུབ་སེམས་
གཉིས་གཉིས་ཡོད་པའོ། །རྦ་རླབས་མེད་པ་ནི་གཟུང་འཛིན་གྱི་རྣམ་རྟོག་གི་རྦ་
རླབས་དང་བྲལ་བའོ། །བདེ་བ་ཐོབ་པ་ནི་ལྷན་ཅིག་སྐྱེས་པའི་ཡེ་ཤེས་ཀྱིའོ། ལྷན་
ཅིག་སྐྱེས་པའི་ཉམས་མྱོང་དང་ལྡན་པ་ལ་རློམ་སེམས་མེད་པའི་རང་བཞིན་ཅན་
ཡིན་པས་སོ། །རྩ་བའི་ཞལ་ནི་ནག་པོ་ཆེ། གཡས་པ་ལ་ནི་ཀུན་ད་མཚུངས་ནི་
དཀར་པོ་གཡོན་པ་དམར་ཞིང་ཆེར་འཇིགས་པ་ནི་དམར་པོ། སྤྱི་བོའི་ཞལ་ནི་
གཙིགས་པ་ཅན་ནི་དུད་ཁར་ཡོད་པའོ། །སྤྱན་ནི་ཉི་ཤུ་རྩ་བཞི་ཆེ་ནི་ཞལ་རེ་རེ་ལ་
སྤྱན་གསུམ་གསུམ་ཡོད་པས་སོ། །ལྷག་མའི་ཞལ་ནི་བུང་པའི་མདོག་བཞིན་ནག་
ལྷིང་ངེ་བའོ། །ཞལ་བརྒྱད་པོ་འདི་ལ་འདོད་པ་མི་མཐུན་པ་གསུམ་ཡོད་དེ། ཇོ་བོ་
ཁ་ཅིག་ རྩ་ ཞལ་ གྱི་ གཡས་ན་ ཡར་ལ་ སུམ་བརྩེགས་གཡོན་ན་ ཡར་ ལ་ སུམ་
བརྩེགས། སྟེང་ཞལ་དང་བརྒྱད་དུ་འདོད་པ་ཡོད། ཇོ་བོ་ ཁ་ཅིག་ཞལ་བདུན་པོ་
གཞན་དང་འདྲ་བ་ལ་སྟེང་ཞལ་དེ་བཅད་ཞལ་ཟེར་ནས་སྤྱི་གཙུག་རྩ་ཞལ་ལ་མར་
གཏད། སྐེ་གནམ་དུ་བསྟན་པར་འདོད་དེ་ཤིན་ཏུ་བཀྲ་མི་ཤིས་ཟེར། བླ་མ་དམ་
པ་ལྷོ་པའི་ཞལ་ནས་ནཱ་རོ་པ་དང་མཻ་ཏྲི་པ་པཎྜི་ཏ་ཐར་པ་ལམ་སྟོན་གསུམ་མཐུན་
པར་རྩ་ཞལ་གྱི་གཡས་ན་ཕར་ལ་གཅེར་ཞལ་གསུམ་གཡོན་ན་ཕར་ལ་གཅེར་
ཞལ་གསུམ་སྟེ་དྲུག །སྟེང་ཞལ་དང་བདུན། རྩ་ཞལ་དང་བརྒྱད་དུ་འདོད་དོ། །
དེ་ནས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་ནི། གུར་
གྱི་ལེའུ་ བཞི་ པ་ནས་ འབྱུང་ པ་བཞིན་དུ་རྡོ་ རྗེ་ པད་མ་ བྱིན་གྱིས་བརླབས་ཏེ་
བརླབས་ལུགས་ཞིབ་པར་གོང་དུ་བཤད་པས་འདིར་ཡང་བླང་ངོ་
། །བརླབ་པའི་
238 ----406



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྔགས་ནི་བརྟག་པ་ཕྱི་མའི་ལེའུ་བཅུ་གཉིས་པ་ནས་སྟོན། དེ་ནས་སྙོམས་འཇུག་
བྱ་བ་ནི་འདོད་ཆགས་ཆེན་པོ་རྗེས་ཆགས་ནི་ཞེན་པ་མེད་པའི་འདོད་ཆགས་པའོ།
དེ་ལྟར་སྙོམས་འཇུག་བྱས་པས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་རྒྱུད་ལ་
སྐྱེ་བས་ན་ལྷན་ཅིག་སྐྱེས་དགའི་རང་བཞིན་ང་ཞེས་སོ། །གྲོང་ཁྱེར་ཉམས་དགའ་
ནི་གཞལ་གཡས་ཁང་གི་དབུས་ན་བདུད་བཞིའི་གདན་སྟེང་ན་ཁྱོད་དང་ནི་བདག་
མེད་མའོ། །ང་ནི་དཔལ་ཧེ་རུ་ཀའོ། །དགའ་བས་ཤིན་ཏུ་རོལ་པ་ལས་ནི་སྙོམས་
འཇུག་བྱས་པའི་སྦྱོར་མཚམས་ནས་སིད་སིད་ཅེས་པའི་འོད་ཟེར་གྱི་སྒྲ་བྱུང་ནས་
དེས་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་བཅུད་ཚུར་
བསྡུས་ནས་དེ་ཡབ་ཀྱི་ཞལ་དུ་ཞུགས་ཨ་བ་དྷཱ་ཏཱི་ནས་མར་སོང་ནས་ཡུམ་གྱི་པད་
མར་ཕབ་པས་ས་བོན་བརྒྱད་དུ་གྱུར་པ་ནི་གྷོ་ཙི་ལ་སོགས་པའི་ས་བོན་བརྒྱད་དུ་
གྱུར་པ་ལ་གུར་ལེའུ་བདུན་པའི་ཨ་ནུ་ར་ག་ཏ་ཞེས་པའི་རྗེས་སུ་ཆགས་པའི་རྒྱས་
གདབ་བྱ། འདིའི་ས་བོན་ནི་ཡུམ་གྱི་པད་མའི་ནང་གི་ས་བོན་བརྒྱད་པོའོ། །བྱུང་
པ་ན་དེ་རྣམས་སྐད་ཐོན་དུ་གདོན་ནོ། །སྐད་ཐོན་གྱི་གོ་བ་ནི་ཨོཾ་གྷོ་རི་གྷཾ་ཨ་
ཧཱུྃ་སྭཱ་ཧཱ་ཞེས་བརྗོད་པས་ཡུམ་གྱི་པད་མ་ནས་ཧཱུཾ་དེ་ཕྱིར་ཅུར་གྱིས་ཕྱུང་པ་ཙམ་
གྱིས་དཀར་མོ་ནི་མིང་ངོ༌
། །དབང་པོའི་ཕྱོགས་ནི་ཤར་ཕྱོགས་སུ་ཕྱུང་ནས། ཤར་
གྱི་སྒོ་ཟེར་ཡང་སྒོ་དང་ཉེ་བའི་པད་མ་ལ་ལྷ་མོ་དེ་ཡང་དག་པར་གནས་པའོ། །དེ་
བཞིན་དུ་སྒྲུབ་དང་སྲུབ་པ་ལ་སོགས་པའི་ཚིག་ཉི་ཤུ་པོ་དེས་བསྒྲེས་ཏེ་ཤེས་སོ། །
དེ་ཚོས་ནི་བླ་མ་དག་པའི་ཆོ་ག་དང་
། ཚད་མེད་པ་བཞི་བསྒོམ་པ་དང་
།
སྟོང་པ་ཉིད་དུ་བསྒོམ་པ་དང་
། བསྲུང་པའི་འཁོར་ལོ་བསྒོམ་པ་དང་། ཆོས་འབྱུང་
བསྒོམ་པ་དང་། འབྱུང་བ་རིམ་བརྩེགས་བསྒོམ་པ་དང་། གཞལ་ཡས་ཁང་བསྒོམ་
238-407



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པ་དང་། རྒྱུའི་ཧེ་རུ་ཀ་ཡབ་ཡུམ་བསྒོམ་པ་དང་
། རྡོ་རྗེ་པདྨ་བྱིན་གྱིས་བརླབས་
ནས་སྙོམས་འཇུག་བྱ་བ་དང༌། འཁོར་གྱི་ལྷ་བསྐྱེད་པ་དང་བཅུས་ནི་རྒྱུའི་ཧེ་རུ་ཀ་
སྒོམ་པའི་ཆོས་བཅུ་བསྟན་པའོ། །
ད་ནི་ནི་འབྲས་བུའི་ཧེ་རུ་ཀ་བསྐྱེད་པའི་དོན་དེ་ལ་ཡང་ཆོས་བཅུ་ལས་དང་
པོ་སྲིད་པ་ཉེ་བར་ཞུགས་པ་ནི། གོང་སྟོང་ཉིད་དུ་སྒོམ་པའི་དུས་ཀྱི་ནཱ་ད་དེ་རྒྱང་
གིས་བྱུང་བས་ཡབ་ཀྱི་ཞལ་དུ་ཞུགས་ནས་ཡུམ་གྱི་པད་མར་བབས་པས་གཙོ་བོ་
ཡབ་ཡུམ་ཞུ་བ་ནི་དེ་ནས་ནི་རྒྱུའི་ཆོས་བཅུ་རྫོགས་པའི་དེ་ནས་སོ། །རྡོ་རྗེ་ཆགས་
ཆེན་ནི་ནཱ་ད་ཞལ་དུ་ཞུགས་པ་ལས་རིག་མར་བཅས་པ་ནི་ཡུམ་དང་བཅས་པའོ། །
ཁུ་བར་གྱུར་ནི་གཙོ་བོ་ཡབ་ཡུམ་དངུལ་ཆུའི་རྣམ་པ་ལྟ་བུར་གྱུར་པའོ། །
དེ་ནས་ལྷ་མོ་བཞིས་མྱ་ངན་གྱི་གླུས་བསྐུལ་བ་ནི། དེ་ནས་ནི་གཙོ་བོ་ཡབ་
ཡུམ་ཞུ་བའིའོ། །ལྷ་མོ་རྣམས་ཀྱིས་བསྐུལ་ནི་ཆེན་པོ་བཞི་ལས་བསྐྱེད་པའི་སྦྱོང་
བྱེད་དུའོ། །ཅིས་བསྐུལ་ན་སྣ་ཚོགས་གླུའི་མཆོད་པ་ལས་ཞེས་པ་མྱ་ངན་གྱི་གླུའོ། །
ཇི་སྐད་དུ་བསྐུལ་ན་རྗེ་བཙུན་དགྱེས་པ་རྡོ་རྗེ་ལ་བོད་པའོ། །དེ་ཡང་སྙིང་རྗེ་ཆེན་
པོའི་ཡིད་ཀྱིས་བཞེངས་ཤིག །གང་ལས་བཞེངས་ཞེ་ན། སྟོང་པའི་རང་བཞིན་
ཉིད་སྤོངས་ལ་ནི་ཁྱོད་སྟོང་ཉིད་ཀྱི་ཏིང་ངེ་འཛིན་དེ་སྤོངས་ཞེས་པའོ། །དེ་ཡང་
དགོས་པ་ནི་བདག་ལྷ་མོ་པུས་ཀ་སི་ལ་བསྐྱབ་པའི་དོན་དུའོ། །གང་གིས་སྐྱོབ་ན་
བདག་ལ་ཟག་པ་མེད་པའི་བདེ་བ་ཆེན་པོའི་སྦྱོར་བར་མཛད་པའོ། །
ད་ནི་ལྷ་མོ་ཤ་བ་རིས་བསྐུལ་བ་ནི། དགྱེས་པ་རྡོ་རྗེ་ཁྱོད་མེད་ན་ནི་ཤ་བ་
རི་བདག་འགུམ་པ་ལ་ཐུག་པས་ཀྱི་རྡོ་རྗེ་ཁྱོད་བཞེངས་ཤིག །གང་ལས་བཞེངས་
ན་སྟོང་པའི་རང་བཞིན་ཉིད་སྤོངས་ལ། དགོས་པ་རི་ཁྲོད་མ་བདག་གི་འབྲས་བུ་
238-408



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གྲུབ་པར་མཛོད་ཅིག་པའོ། །
ད་ནི་ལྷ་མོ་ཙན་ཌ་ལིས་བསྐུལ་བ་ནི་དགའ་གཙོ་ཞེས་དགྱེས་པ་རྡོ་རྗེ་ལ་
བོས་ནས། འཇིག་རྟེན་མགྲོན་དུ་གཉེར་བ་ནི་ཁྱོད་དང་པོ་བྱང་ཆུབ་མཆོག་ཏུ་
སེམས་བསྐྱེད་པའི་དུས་སུ་བདག །ཡང་དག་པར་རྫོགས་པར་སངས་རྒྱས་པར་
བྱས་ལ་སེམས་ཅན་ཐམས་ཅད་ཀྱི་དོན་བྱའོ་བར་ཁས་བླངས་དམ་བཅས་ནས་
ཁྱོད་སྟོང་པ་ཉིད་ལ་བཞུགས་ སམ་ ཇི་ ལྟར་ལགས། ཁྱོད་མེད་ན་བདག་གིས་
འདོད་ཆགས་ཅན་དང་ཞེ་སྡང་ཅན་ལ་སོགས་པའི་དོན་བྱ་བའི་ཕྱོགས་ནི་མི་འཚལ་
བས། གདོལ་པ་མོ་བདག་ཁྱོད་ལ་བཞེངས་པའི་ཞུ་བ་བགྱིད་ཀྱིས། ད་ནི་ལྷ་མོ་བྷོ་
བི་ནིས་བསྐུལ་བ་ནི་འོ་ན་བཅོམ་ལྡན་འདས་ལ་བཞེངས་པའི་ནུས་པ་ཡོད་དམ་ཞེ་
ན། རྣོ་བི་ནི་བདག་གིས་ཁྱོད་ཀྱི་ཐུགས་འཚལ་གྱིས་ནི་ཁྱོད་ལ་བཞེངས་པའི་ནུས་
པ་འདུག་གིས་པའོ། །ཇི་ལྟར་བཞེངས་ན། མིག་འཕྲུལ་ལྟ་བུ་ལ་མངའ་བརྙེས་
པ་ཡིན་པས་སྣང་ལ་རང་བཞིན་མེད་པར་སྒྱུ་མ་ལྟ་བུས་ཁྱོད་བཞེངས་ཤིག་པའོ། །
ཁྱོད་མ་བཞེངས་ན་ལྷ་མོ་གཡུང་མོ་བདག་ནི་དྲན་པ་ཉམས་པས། ཁྱོད་སྟོང་པ་
ཉིད་འབའ་ཞིག་ལ་བཞུགས་ན་སྙིང་རྗེ་རྒྱུན་ཆད་པ་ཡིན་པས་དེ་མ་མཛད་ཅིག་
པའོ། །
དེ་ནས་འབྲས་བུའི་ཧེ་རུ་ཀ་བཞེངས་པ་ནི་གཙོ་བོ་ཡབ་ཡུམ་དངུལ་ཆུའི་
རྣམ་པར་ཡོད་པ་དེ་ལས་འོད་འཕྲོས་ཚུར་འདུས་པས་རྡོ་རྗེ་ཆེ་ཞེས་པ་རྡོ་རྗེ་རྒྱ་གྲམ་
ཧཱུྃ་གིས་མཚན་པ་དང་གྲི་གུག་དེ་ཐམས་ཅད་ལ་ཨས་མཚན་པར་གྱུར། དེ་ལས་
འོད་འཕྲོས་ཚུར་འདུས་པས་ཕྱག་མཚན་ས་བོན་དང་བཅས་པ་དེ་གཅིག་ཏུ་འདྲེས་
པར་གྱུར་པ་དེ་ཞུ་བའི་གཟུགས་ལས་བཞེངས་ནས་ནི་ཞེས་པ་ཆོ་ག་
གསུམ་གྱིས་
238 409



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
སོ། །ཞབས་གྱ་ཚོམས་སུ་བསྡེབས་པས་རྒྱ་མཚོ་ཆེན་པོར་སླེབས་པས་ན་ས་ལ་
གདབ་ཞེས་སོ། །དེས་ནི་ལྷ་དང་ལྷ་མིན་ལ་སོགས་པ་ཐམས་ཅད་བསྡིགས་པར་
མཛད་ཅེས་པའི་ངེས་པའོ། །དེའི་ཕྱག་གཡས་པའི་ཐོད་པ་བརྒྱད་དུ་གདོང་ཧེ་རུ་ཀ་
ལ་བལྟ་བའི་དང་པོ་ན་གཉིས་འཐུང་། གཉིས་པ་ན་རྟ། གསུམ་པ་ན་བོང་བུ།
བཞི་པ་ན་གླང་། ལྔ་པ་ན་རྔ་མོང་
། དྲུག་པ་ན་མི་དང་
། བདུན་པ་ན་ཤ་ར་བྷ་ཞེས་
པ་སེང་གེ་ཡན་ལག་བརྒྱད་པའོ། །བརྒྱད་པ་ན་བྱི་ལའོ། །དེ་རྣམས་གཡས་པའི་
ཐོད་པ་བརྒྱད་པོ་ནའོ། །གཉིས་འཐུང་ནི་གླང་པོ་ཆེའི་སྣ་གུག་པ་དེས་རྩོར་ལེན་པ་
དེ་གདོད་ཁར་འཇུག་པས་ན་གཉིས་འཐུང་ངོ༌
། །དེ་ལ་སོགས་པ་རིམ་པ་བཞིན་དུ་
ཤེས་པར་བྱའོ། །གཡོན་པའི་ཕྱག་ན་ས་དང་ཆུ་དང་ཞེས་པས་དེ་རྣམས་ལས་ས་གྲུ་
བཞི་པ་གཅིག་ཐོད་པར་བཅུག །ཆུ་ཟླུམ་པོ་གཅིག་ཐོད་པར་བཅུག་པ་དེ་བཞིན་དུ་
འདོད་པའི་ཇོ་བོ་ཡང་ཡོད་གསུང་ངོ༌
། །ཇོ་བོ་ནཱ་རོ་པ་ནི་སའི་ལྷ་མོ་སྐུ་མདོག་སེར་
མོ། ཆུའི་ལྷ་མོ་དཀར་མོ། རླུང་གི་ལྷ་མོ་དུད་ཀ་མོ། མེའི་ལྷ་མོ་དམར་མོ། ཟླ་བའི་
ལྷ་མོ་དཀར་མོ། ཉི་མའི་ལྷ་མོ་དམར་མོ། མཐར་བྱེད་ཞེས་པ་གཤིན་རྗེ་ནག་པོ།
ནོར་སྦྱིན་ཞེས་པ་ནོར་བདག་སེར་པོ། །དེ་ཐམས་ཅད་ཞལ་གཅིག་ཕྱག་གཉིས་པ་
ཐལ་མོ་སྙིང་ཀར་སྦྱར་བ་ཐོད་པའི་ནང་ན་བཞུགས་པ་རིམ་པ་བཞིན་དུ་བསྒོམ་མོ། །
དེ་རྣམས་གཡོན་པའི་ཐོད་པ་བརྒྱད་པོ་ནའོ། །སྒེག་ཅིང་དཔའ་བའི་ཉམས་ལ་
སོགས་པའི་ཚིག་བཞི་ལ་ཞལ་རེ་རེ་ལ་ཉམས་དགུ་དགུ་ཚང་བྱ་བ་ཙམ་ལས་མེད་
གསུང་ངོ༌། །བདག་པོའི་ས་བོན་བདག་གིས་ནི་ཞེས་པ་གཙོ་བོ་ཡབ་ཡུམ་གྱི་ས་
བོན་ནོ། །
དེ་གང་ཡིན་ན་ཨ་ཧཱུྃ་སྔོན་པོ་འབར་འཇིགས་པས་ཞེས་པ་སྟེ། དེ་ཡང་ཡབ་
238-410



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཀྱི་ཐུགས་ཀར་རྡོ་རྗེ་སེམས་དཔའ་བདག་རང་ཁོ་ན་འདྲ་བ་ཚོན་གང་བ་གཅིག་
བསྒོམ། དེའི་ཐུགས་ཀར་ཏིང་ངེ་འཛིན་གྱི་སེམས་དཔའ་རྡོ་རྗེ་ནས་ཙམ་པའི་ལྟེ་བ་
ལ་སྲན་ཆུང་གཤགས་པའི་གའུ་ཙམ་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་སྤུས་བྲིས་
པ་ཙམ་པ་དགོད་པའོ། །ཡུམ་གྱི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཨ་
གཅིག་དགོད་པའོ། །མ་མོའི་འཁོར་ལོ་ནི་མ་མོ་བརྒྱད་ཀྱི་དབུས་ནའོ། །གྲོང་ཁྱེར་
ཉམས་དགའ་ནི་གཞལ་ཡས་ཁོང་ངོ༌། །གཙོ་བོ་ཡབ་ཡུམ་དེ་ཁ་དོག་ནག་པོ། །
འཇིག་པ་ཆེན་པོ་ནི་ཁྲོ་བོའི་སྐུ་ཡིན་པས་སོ། །བདག་མེད་མི་ལ་ལྷན་ཅིག་སྐྱེས་
པའི་ཡེ་ཤེས་ཀྱི་བདེ་བ་སྦྱིན་པའོ། །གཙོ་བོ་ཡབ་ཡུམ་སྟེ་སེམས་དཔའ་སུམ་
བརྩེག་ཏུ་འདི་ལྟར་བསྒོམ་པ་ཉིད་ཡིན་ནོ། །
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་
། ཡེ་
ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་
བསྐུར་བ་དང་། མཆོད་པ་དང་
། བསྟོད་པ་དང་། བདུད་རྩི་མྱང་པ་རྣམས་ནི་རྒྱུད་
བསྡེབས་ལ་རྒྱས་པར་སྦྱར་ཏེ་ཞིབ་ཏུ་གོང་བརྟག་པ་དང་པོའི་ལེའུ་གསུམ་པར་
བཤད་དོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི། གོང་གི་མ་མོའི་
འཁོར་ལོ་གྲོང་ཉམས་དགར་གྱི་ཚིག་བཞིས་གཙོ་བོ་ཡབ་ཡུམ་གྱི་བསྐྱེད་པའི་རིམ་
པའི་ཏིང་ངེ་འཛིན་བསྟན། འཁོར་གྱི་ལྷ་མོའི་ཏིང་ངེ་འཛིན་ལ་དཀར་མོའི་གཡས་
ན་གྲི་གུག་སྟེ་ཞེས་པ་ལ་སོགས་པ་འདི་རྣམས་ལ་སློབ་དཔོན་མཚོ་སྐྱེས་རྡོ་རྗེས་
རྣམ་པར་དག་པ་སྦྱར་ཏེ་གྷོ་རི་གཡས་ན་གྲི་གུག་ཐོགས་པ་སྟེ་ཉོན་མོངས་པ་གཅོད་
པའི་བརྡ་ཡིན་ཞེས་པ་ལ་སོགས་པ་ཟེར་ཏེ་འོ་སྐོལ་གྱི་བླ་མས་མི་གསུང་ངོ་
། །དེ་
238 -411



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཞིན་དུ་ཆོམ་རྐུན་མ་གཡས་ཅང་ཏེའུ་ལ་སོགས་པའི་ཚིག་བཅུ་བཞི་ནི་གཞུང་
གསལ་ལོ། །དེ་ཚོའི་ནང་གི་པད་མའི་སྣོད་དང་ལྷུང་བཟེད་ནི་ཐོད་པ་ཡིན་ནོ། །དེ་
རྣམས་ཀྱིས་ལྷ་མོ་ཚོའི་ཁྱད་པར་གྱི་ཆོས་སོ། །
ད་ནི་ཐུན་མོང་གི་ཆོས་ནི་ལྷ་མོ་རྣམས་སྐྱིལ་ཀྲུང་ཕྱེད་པའི་གར་གྱིས་
གནས་སོ། །གུར་གྱི་ལེའུ་དང་པོ་ནས་རྡོ་རྗེ་མཁའ་འགྲོ་མ་རྣམས་ཀུན། གཡོན་
པའི་ཞབས་རྣམས་བརྐྱང་པས་ཞུགས་ཟེར་ཏེ་ཞབས་རྣམས་བརྐྱང་པས་བཞུགས་
ཟེར་ཏེ་ཞབས་གཡོན་བརྐྱང་གཡས་པ་གཡོན་པའི་སྒྱིད་ཁུང་དུ་བཅུག་པས་དེ་
གཉིས་ཀྱང་མི་འགལ་ལོ། །དཀར་མོ་ལ་སོགས་ ཕྱག་གཉིས་གཉིས་ཡིན་པར་
བརྗོད། སྤྱན་གསུམ་པ་སྐྲ་སེར་པོ་གྱེན་དུ་བརྗེ་ས་པ། ཕྱག་རྒྱ་ལྔས་ནི་རྣམ་པར་
བརྒྱན་ནི་རུས་པའི་རྒྱན་ཆ་ལྔའོ། །ཡང་ཁྱད་པར་ནི་སྐུ་མདོག་མི་མཐུན་ཏེ་གྷོ་རི་ཁ་
དོག་ནག་པོར་འགྱུར་ནི་འདི་རྣམས་ལ་ཡང་ཇོ་བོ་གཞན་རྣམ་དག་སྦྱོར་སྟེ་གྷོ་རི་
ནག་པོར་བྱུང་པ་དེ་ཆོས་ཉིད་མི་འགྱུར་བའི་རྟགས་ཡིན་ཞེས་པ་ལ་སོགས་པ་སྦྱོར་
ཏེ་བླ་མས་མི་གསུང་ངོ༌། །ལྷ་མོ་གཞན་གྱི་སྐུ་མདོག་གཞུང་གསལ། གཡུང་མོ་སྣ་
ཚོགས་པ་ཞེས་བརྗོད་ཅེས་པ་ལྷོ་བི་ནི་ཁ་དོག་ཁྲ་མོ་འདོད་དེ། དེ་ཡང་ཇོ་བོ་ཁ་
ཅིག་བྱ་ཕུག་རོན་གྱི་སྐེ་འདྲ་བ་ཞིག་ཡིན་ཟེར། བླ་མས་ནི་ཞལ་རས་དཀར་ཐུགས་
ཀའི་བར་གནག །ལྟེ་བའི་བར་དམར། གདོང་མོ་དཀར། བརླ་གཉིས་དང་དཔུང་
པ་གཉིས་སེར་ལག་པ་དང་རྐང་པའི་རྗེ་ངར་ལྗང་ཁུ་ཡིན་གསུང་ངོ་། །དེ་རྣམས་
ཀྱིས་ལུས་ཀྱི་ཞེན་པ་ཟློག་པའི་དོན་དུ་བསྐྱེད་རིམ་བསྒོམ་པ་བསྟན་ནས།
ད་ནི་ངག་གི་ཞེན་པ་ཟློག་པའི་དོན་དུ་བཟླས་པ་བྱ་བ་ལ་འདི་ན་མར་ལ་
རྐང་པ་བཞི་པའི་སྔགས་སྔོན་དུ་འགྲོ་བས་ངག་གི་བཟླས་པ་བྱ་བ་ནི་བོ་ལ་གཞིབ་
238 --412



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
པར་མཛད་ནས་ ཀྱི་ཚིག་གཉིས་ཀྱིས་ཆགས་ཅན་འདུལ་བའི་བརྡའམ་གསང་
སྔགས་ཀྱི་ལམ་བདེ་སྟོང་དུ་མཚོན་པའི་བརྡའོ། །བཅོམ་ལྡན་འདས་དེ་ལ་དང་
པོར་ གུས་ པས་ མཆོད་ ནས་ ནི། དེ་ནས་ བདག་ མེད་ མ་ ཡི་ སྔགས་ ཞུས་ སོ། །
དགྱེས་པ་རྡོ་རྗེ་རྩ་སྔགས་འདིས་བུད་མེད་རྣམས་ཀྱི་དབང་བྱེད་པའི་སྔགས། དེ་
བཞིན་དུ་གདུག་པ་ཅན་སྡིགས་པ་དང་
། ཀླུ་རྣམས་སྡིགས་པར་བྱེད་པ་ཉིད་ལྷ་དང་
ལྷ་མིན་རྣམས་ཉེད་པར་བྱེད་པའི་སྔགས་དེ་ནི་ང་ཡིས་བཤད་བྱ་ཡིས། ལྷ་མོ་བདེ་
བ་སྦྱིན་མ་ཉོན་ཞེས་རྣ་གཏད་པར་བསྐུལ་ལོ། །
ད་ནི་སྔགས་ཀྱི་ཆེ་བ་ནི་སངས་རྒྱས་བྱང་ཆུབ་སེམས་དཔའ་ལ་ཡང་
། སྟོན་
པ་བདག་གིས་སྔགས་འདི་ཟབ་པས་གཞན་དུ་མ་བསྟན་ཏོ། །འདིའི་སྔགས་ཀྱིས་
གང་བྱུང་ནི་ལས་དང་དངོས་གྲུབ་བོ། །སྔོན་དུ་རྡོ་རྗེ་སེམས་དཔས་ཀྱང་གང་
མཛད་པ་དེ་ནི། ལྷ་མོ་ཞེས་བོས་ནས། ཤིན་ཏུ་འཇིགས་པ་ནི་སྔགས་འདི་གསང་
བར་འོས་པ་ཡིན་ནོ། །ཁྱོད་ཀྱིས་ཡང་དང་ཡང་དུ་ཞུས་པའི་ངོ་མི་ཆོགས་པས་ཁྱོད་
ལ་བཤད། འབར་བའི་ཕྲེང་བ་འཁྲུགས་པ་ནི་གཞལ་ཡས་ཁང་གི་འོད་ཟེར་རོ། །
དེ་ལྟ་བུའི་དཀྱིལ་འཁོར་རབ་ཏུ་བཞེངས་ནས། སྔོན་བྱུང་དུ་རྡོ་རྗེ་སྙིང་པོ་སྙིང་རྗེ་
ཆེན་པོ་ལ་དབང་བསྐུར་སྦྱིན་པའི་ཕྱིར། དབང་རྟེན་ནི་བརྒྱ་བྱིན་གྱི་སྲིང་མོ་ཐིག་
ལེ་མཆོག་མ་སྔགས་འདིས་བཀུག་པ་ཉིད་ཡིན་ཏེ། འདི་ལ་ཕྱག་རྒྱ་མ་བྱས་ནས་
དབང་བསྐུར་བའོ། །དེ་ ལ་ བསྙེན་པའི་ གྲངས་ནི་བཟླས་པ་འབུམ་གྱིས་རྣལ་
འབྱོར་བདག་ཅེས་ཏེ་བསྙེན་པ་འབུམ་བྱའོ། །ཀྱེ་རྡོ་རྗེའི་རྣལ་འབྱོར་ གྱིས་ནི་
བསྙེན་པ་སྒྲུབ་པ་ལས་སྦྱོར་གསུམ་ཀ་ལ་དགྱེས་པ་རྡོ་རྗེ་ལྷའི་སྐུའི་རྣལ་འབྱོར་
གྱིས་བྱེད་པའོ། །སྒྲུབ་པ་ལ་སྔགས་ཀྱི་གྲངས་ནི་བཟླས་པ་ཁྲི་ཡིས་ཞེས་ཏེ་ཁྲི་
238413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཟླས་པའོ། །གསལ་བ་དང་ནི་སྔགས་ཀྱི་ཚིག་གསལ་བ་ཡིས་ནི་ཟུར་མ་ཉམས་
པར་འདོན་པའོ། །དེ་ཡང་རང་གི་སློབ་དཔོན་ལ་མཆེད་གྲོགས་དམ་ཚིག་གཅིག་
པའི་སར་ཡིན་ནོ། །གཞན་གྱི་དྲུང་དུ་སྔགས་ཀྱི་སྒྲ་གསལ་པོར་ཐོས་སུ་མི་རུང་
གསུང་ངོ༌། །སྔགས་ཀྱི་སྒྲ་རིང་བ་དང་བཟང་པ་ནི་སཾ་ཀྲྀ་ཏའི་སྐད་དུ་འདོན་པའོ། །
ཀྱེའི་རྡོ་རྗེའི་སྦྱོར་ལྡན་ནི་ལྷའི་སྐུའི་ང་རྒྱལ་དང་ལྡན་པའོ། །དེས་སྔགས་འདི་
བཟླས་པའི་ལྷ་མོ་ལ་སོགས་པའི་བཙུན་མོ་ཐམས་ཅད་དགུག་པར་བྱའོ། །དོགས་
པ་ མེད་ པའི་ སེམས་ནི་སོམ་ཉིའམ་ ཡིད་གཉིས་མེད་པའོ། །དེ་དང་ལྡན་པས་
འདིས་ལས་རྣམས་ཐམས་ཅད་བྱེད་དེ་གསད་པ་དགུག་པ་ལ་སོགས་པའི་ལས་
བྱེད་པའོ། །དེའི་སྔགས་བཏུ་བ་ནི་རིག་བྱེད་རྣམས་ཀྱི་དང་པོར་སྦྱིན་ནི་ཨའོ། །ཟླ་
ཕྱེད་ཐིག་ལེས་རྣམ་པར་བརྒྱན་ནི་དོན་ལ་ཨོ་ཅིག་བཏུས་པའོ། །སྔགས་གཞན་ལ་
བཏུ་བ་ཡོད་པས་མཐུན་པ་ཡིན་ལ་སྔགས་འདི་ལ་བཏུ་བ་མེད་པས་བླ་མ་ལྷོ་པས་
ནཱ་རོ་པའི་སྤྱན་སྔར་རྒྱ་དཔེ་ལྔ་བཅུ་ཐམ་པ་ལ་སོགས་པས་གང་ཡང་མཐུན་པར་མ་
བྱུང་ནས་འདི་ཡི་དམ་དུ་གཟུང་དུ་མི་འདོད་པར་འདུག་པ་བྱས་པས་སྔགས་ཀྱི་
བཏུ་བ་མེད་པས་འདི་ལས་མི་འོང་
། ཟློས་པའི་དུས་སུ་འདི་ལྟར་ཟློས་ཟེར་ནས་ཇོ་
བོའི་ཐུགས་ནས་སྔགས་འདི་དང་གཏོར་མའི་སྔགས་གཉིས་བཏོན་ནས་ལོགས་ན་
ཡོད་པ་དེ་ལྟར་བཟླས་སོ། །
སྔགས་ཀྱི་སྒྲ་བཤད་ན་ཨ་ཐཱ་ན་ཌཱ་ཡ་ཞེས་པ་ཞལ་བརྒྱད་པ་བདེན་པའི་སྐུ་
ཁྱོད་ཀྱིས། འོག་གིས་ཨོཾ་མཱ་ར་ཡ་མཱ་ར་ཡ་ཞེས་པ་ཉོན་མོངས་པའི་བདུད་སོད་རབ་
ཏུ་སོད་ཅིག་པའོ། །བི་རྣོ་ནི་སེར་སྐྱ། དྷ་ཀེ་ནི་གྱེན་དུ། ཤ་བ་དབུ་སྐྲ། སརྨ་ནེ་ནི་
བརྗེས་པའོ། །དོན་ལ་དབུ་སྐྲ་སེར་པོ་གྱེན་དུ་བརྗེས་པ་ཁྱོད་ཀྱིས། ཀ་ར་ཡ་ཀཱ་ར་
238-414



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཡ་ཞེས་པ་འཆི་བདག་གི་བདུད་མཛོད་རབ་ཏུ་མཛོད་ཅིག་པའོ། །ཙ་ཏུ་ར་ནི་བཞི།
བི་ཤ་ཏི་ཉི་ཤུ་རྩ་བཞི། ནེ་ཏྲ་ཡ་ནི་སྤྱན་དང་ལྡན་པ་སྟེ། དོན་ལ་སྤྱན་ཉི་ཤུ་རྩ་བཞི་
དང་ལྡན་པ་ཁྱོད་ཀྱིས། གར་རྫ་ཡ་གར་རྫ་ཡ་ཞེས་པ་ཕུང་པོའམ་བདུད་སྒྲོགས་
རབ་ཏུ་སྒྲོགས་ཤིག་པའོ། །དེའི་རྗེས་སུ་ཤོ་ཌ་ཤ་བྷུ་ཛ་ཡ་ནི་ཕྱག་བཅུ་དྲུག་དང་
ལྡན་པ་ཁྱོད་ཀྱིས། ཏརྫ་ཡ་ཏརྫ་ཡ་ཞེས་པ་ལྷའི་བུའི་བདུད་སྡིགས་རབ་ཏུ་སྡིགས་
ཅིག་ པའོ། །ཀྱི་ནག་པོ། ཛི་མུ་ཧ་ནི་སྤྲིན། ཝ་སུ་ཤེ་ནི་སྐུ་ལུས་ཏེ། དོན་ལ་སྐུ་
ལུས་སྤྲིན་ནག་པོ་ལྟ་བུ་མངའ་བ་ཁྱོད་ཀྱིས། ཤོ་ཥ་ཡ་ནི་ཤོ་ཥ་ཡ་ནི་སྐོམ་རབ་ཏུ་
སྐོམས་ཤིག་པའོ། །གང་སྐོམ་ཞེ་ན་ས་པ་ཏ་ས་ག་ར་ཎ་ནི་རྒྱ་མཚོ་ཆེན་པོའི་ཀླུ་
སྐོམ་ཞེས་པའོ། །ཀ་པ་ལ་ནི་ཐོད་པ། མཱ་ལ་ནི་ཕྲེང་བ། ནི་ཀ་ནི་དུ་མ། དྷི་ར་ནེ་ནི་
འཛིན་པ། དོན་ལ་ཐོད་པའི་ཕྲེང་བ་དུ་མ་འཛིན་པ་ཁྱོད་ ཀྱིས། བྷན་དྷ་བྷན་དྷ་
ཞེས་པ་ཆིངས་རབ་ཏུ་ཆིངས་ཅིག་པའོ། །
གང་ཆིངས་ཞེ་ན། ནཱ་ཀཱ་ཤཱ་ནཱ་གཱ་ནཱ་ནི་ཀླུ་བརྒྱད་པོ་ཆིངས་ཤིག་པའོ། ཨནྡྷ་
མ་ནི་ནང་གི །ཏ་ཀྲུ་ར་ཙི་ཏཱ་ཡ་ནི་མ་རུང་པའི་ཐུགས་ཅན་ནོ། །དོན་ལ་ནང་གི་མ་
རུང་པའི་ཐུགས་ཅན་ཁྱོད་ཀྱིས། ཧྥེ་ཧྥ་གྷི་ཧྥུ་ནི་ཟུང་རབ་ཏུ་ཟུང་ཅིག་པའོ། །གང་
བཟུང་ཞེ་ན་ཤ་ཧཱུྃ་ནན་ཞེས་པ་དགྲ་ཐམས་ཅད་ཟུངས་ཤིག་པའོ། །ཨདྨ་ཏ་ཀྲུ་ར་ཙི་
ཏ་ཡ་ནི་ནང་གི་མ་རུང་པའི་གཟུགས་ཅན། ཨ་རྟེན་དུ་ཟླ་བ་ཕྱེད་པ། དེ་ཟི་ནེ་ནི་
མཆེ་བ་སྟེ། དོན་ལ་ནང་གི་མ་རུང་པའི་གཟུགས་ཅན་མཆེ་བ་ཟླ་བ་ཕྱེད་པ་ལྟ་བུ་
མངའ་བ་ཁྱོད་ཀྱིས། ཧ་ཧྭ་ཧི་ཧི་ཧུ་ཧུ་ཧེ་ཧེ་ཧོ་ཧོ་ཧཾ་ཧ་ཧཱུྃ་ཕཊ་སྭཱ་ཧཱ་ཞེས་པ་ཡེ་ཤེས་
ཀྱི་གད་མོ་རྣམ་པ་བཅུ་གཉིས་ཀྱིས་འཇིག་རྟེན་གྱི་ཁམས་ཐམས་ཅད་དུ་སྒྲོག་རབ་
ཏུ་སྒྲོགས་ཤིག་པའོ། །དེ་ནི་བརྟག་པ་དང་པོའི་ལེའུ་གཉིས་པ་མ་ཚང་བ་ཁ་བསྐང་
238-415



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བའོ། །
དེ་ནས་བཟླས་པ་ལ་སྐྱོ་ན་སེམས་ཀྱི་ཞེན་པ་ཟློག་པའི་དོན་དུ་རྫོགས་པའི་
རིམ་པ་བསྒོམ་པ་ནི་གང་ཟག་ཆགས་ཅན་ཡིན་ན་གཞན་ལུས་ལས་ཀྱི་ཕྱག་རྒྱ་ལ་
བརྟེན་ནས་བསྒོམ། ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་
པའི་དགེ་བསྙེན་ཞིག་ཡིན་ན་གཏུམ་མོ། །སྒྱུ་ལུས་འོད་གསལ་དེ་རྣམས་གང་རུང་
ཅིག་བསྒོམ་མོ། །དེ་ནས་ཐུན་མཚམས་ཀྱི་ཆོས་ནི་རྣམ་དག་རྗེས་སུ་དྲན་པ་ལེའུ་
དགུ་པ་བཞིན་བསྒོམ། གཏོར་མ་གཏོང་བ་ལ་གཏོར་མའི་མགྲོན་གུར་གྱི་ལེའུ་
གསུམ་པ་གཏོར་མ་བྱིན་གྱིས་བརླབ་པ་བརྟག་པ་དང་པོའི་ལེའུ་བདུན་པའི་རྡོ་རྗེ་
ཐོད་སྦྱོར་གྱིས་སོ། །དབུལ་བའི་སྔགས་བརྟག་པ་ཕྱི་མའི་ལེའུ་བཞི་པ་བཞིན་ནོ། །
དེ་ནས་རྡོ་རྗེའི་གླུ་ལེན་པ་ནི་བརྟག་པ་ཕྱི་མའི་ལེའུ་བཞི་པ་དང་གུར་ལེའུ་བཅུ་བཞི་
པ་བཞིན་བྱའོ། །
དེ་ནས་སྨོན་ལམ་གདབ་པ་ནི་ཕྱི་མིའི་ལེའུ་བརྒྱད་པའི་སྐྱེ་ཞིང་སྐྱེ་བའི་
རིགས་མཆོག་ཏུ་ཞེས་པ་ལ་སོགས་པས་སྟོན། དེ་ལྟར་ཐུན་བཞིའི་རྣལ་འབྱོར་
གྱིས་ དང་པོའི་སེམས་མི་གནས་པ་གནས་པ་ལ་བསྒོམ། གནས་པ་བརྟན་པར་
བྱེད་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་པ་
བྱས་ནས་དེ་ནས་ཟླ་གསུམ་དང་ཞག་བདུན་ན་སངས་རྒྱ་བར་བརྟག་པ་ཕྱི་མའི་
ལེའུ་གཉིས་པར་དངོས་གྲུབ་གཏན་ལ་དབབ་པའི་དོན་སྡེབས་འབྱུང་ངོ༌། །
ད་ནི་གསུམ་པ་དེ་ཉིད་དཀྱིལ་འཁོར་བྲིས་ནས་དབང་བསྐུར་བའོ། །དེ་ལ་
ནང་གསེས་གཉིས་ལས་དང་པོ་དཀྱིལ་འཁོར་བྲི་བ་ནི་དེ་ནས་ནི་སྔགས་བཤད་
པའི་འོ། །ལྷ་མོ་དེར་དགྱེས་ནི་བསྒོམ་བཟླས་གཉིས་བཤད་པ་ལའོ། །སྲུབ་དང་
238 -416



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གི་ཚིག་གཉིས་ནི་ཆགས་ཅན་འདུལ་བའི་བརྡའམ་གསང་སྔགས་ཀྱི་ལམ་བདེ་
སྟོང་དུ་མཚོན་པའོ། །དཀྱིལ་འཁོར་ཡིད་དུ་འོང་བ་ཞིག་ཞུས་སོ། །གང་ཞུས་ན་
རྟེན་གཞལ་ཡས་ཁང་བརྟེན་པ་ལྷ་དང་བཅས་པ་དབང་བསྐུར་བ་འདི་བརྟག་པ
དང་པོའི་ལེའུ་བཅུ་པའི་མ་ཚང་བ་ཁ་སྐོང་བ་ཡིན་ནོ། །དེ་ལ་སྟོན་པ་རྡོ་རྗེ་འཆང་
ཆེན་པོ་ཡེ་ཤེས་ཆེན་པོ་ལ་མངའ་བརྙེས་པ་དེས། རྡོ་རྗེ་པད་མ་མཉམ་སྦྱར་ནི་སྔོན་
བྱུང་དུ་སྟོན་པ་ཡབ་ཡུམ་ཞལ་སྦྱར་བའོ། །རྗེས་འཇུག་ཏུ་བླ་མ་ལྷ་ཡབ་ཡུམ་ཞལ་
སྦྱར་དུ་བསྒོམ་པའོ། །དགྱེས་པའི་ཐུགས་ནི་སྔོན་བྱུང་དུ་དཀྱིལ་འཁོར་སྟོན་པ་དེ་
ལའོ། །རྗེས་འཇུག་ཏུ་སློབ་མ་ལ་བརྩེ་ཞིང་སྤྲོ་བ་ལ་བྱའོ། །བཅོམ་ལྡན་འདས་
ཉིད་ཀྱི་དཀྱིལ་འཁོར་བྲི་བར་མཛད་པའོ། །དེ་ལ་ཡང་རྡོ་རྗེ་སློབ་དཔོན་མཚན་
ཉིད་དང་ལྡན་པ་བརྟག་པ་ཕྱི་མའི་ལེའུ་དང་པོ་དེ་གུར་གྱི་ལེའུ་བརྒྱད་པ་ནས་
འབྱུང་བ་དེས། དང་པོ་བསྙེན་པ་དཀྱིལ་འཁོར་བདག་པོའི་བཟླས་པ་འབུམ། །
དཀྱིལ་འཁོར་ཅན་གྱི་དེ་བཞིན་ཁྲི་ཞེས་པ་ཡིན་པས་གཙོ་བོ་ལ་འབུམ་འཁོར་ལ་
ཁྲི་བསྐྱལ་ལོ། །
དེ་ནས་སའི་ཆོ་ག་བྱ། དེ་ནས་སྟ་གོན་བྱ། དེ་ནས་ཆ་ཆེན་ཉི་ཤུར་གུར་
ལེའུ་བརྒྱད་པ་ལྟར་བར་པ་སྟེ་དེ་ནས་ཚོན་གྱིས་བྲི་བ་ནི། འཕར་མ་གཅིག་པ་ནི་
པད་མ་འདབ་བརྒྱད་པ་རིམ་པ་གཅིག་ལས་མེད་པའོ། །སྒོ་བཞི་པ་སྣ་ཚོགས་འོད་
ཀྱིས་ཡང་དག་འཁྲུག་ནི་འོད་ཟེར་དང་བཅས་པའོ། །རྟ་བབས་བཞི་དང་ཡང་དག་
ལྡན་པ། རྡོ་རྗེའི་སྲས་སུ་རྣམ་པར་བརྒྱན་ནི་བདེ་སྟོང་གི་ཐིག་དང་ལྡན་པའོ། །རེ་
ཁ་ལྔ་དང་ཡང་དག་ལྡན་ནི་པན་ཙ་ར་ག་སྟེ་ནང་ཐག་ཏུ་ནག་པོ། དེའི་ཕྱི་རོལ་དུ་
ལྗང་ཁུ། དེའི་ ཕྱི་རོལ་དུ་དམར་པོ། དེའི་ཕྱི་རོལ་ཏུ་སེར་པོ། ཕྱི་རོལ་ཐ་ཀར་
238-417



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དཀར་པོ་གཏང་ངོ༌
། །དེ་ནས་བསམ་པ་ཐམས་ཅད་ཡོངས་སུ་རྫོགས་པའི་བརྡར་
ལྷ་སྣམས་ཀྱི་ཕྱོགས་བཞིར་བུམ་པ་གཉིས་གཉིས་སྟེ་བརྒྱད་བྲིའོ། །ཚོན་གྱི་རྒྱུ་ནི་
རིན་ཆེན་ལྔའི་ཕྱེ་མའམ་ནི་སློབ་མ་འབྱོར་པ་རབ་ཡིན་ནའོ། །
སློབ་མ་འབྱོར་པ་འབྲིང་ཡིན་ན་ཡང་འབྲས་ལ་སོགས་པ་ཡིས་ཞེས་
འབྲུའི་དཀྱིལ་འཁོར་བྱའོ། །འབྱོར་པ་ཐ་མ་ཡིན་ན་དུར་ཁྲོད་ཀྱི་སོ་ཕག་གམ། དེ་
བཞིན་དུར་ཁྲོད་སོལ་བ་ཡིས། གཞལ་ཡས་ཁང་དེའི་དབུས་སུ་པད་མ་འདབ་མ་
ནི་བརྒྱད་ཟེའུ་འབྲུ་དང་བཅས་པ་གཉིས་སྟེ་པད་མ་དམར་པོ་བྲིའོ། །ལྟེ་བ་ནག་པོ།
སྙིང་པོར་སྐྱེས་པ་ནི་དེའི་ལྟེ་བ་ལ་ཐོད་པ་ཉིད་མདོག་དཀར་ཆ་ནི་གསུམ་པ་བྲིའོ། །
དེ་ཡང་དབུས་སུ་ཐོད་པ་དཀར་པོ་ཡང་ཞེས་པ་ཡུམ་གྱི་མཚན་མའོ། །སྣ་ཚོགས་རྡོ་
རྗེ་ཡབ་གྱི་མཚན་མ་སྟེ་རྡོ་རྗེ་རྒྱ་གྲམ་གྱི་སྣ་གཅིག་ཐོད་པའི་ནང་དུ་བཅུག་པའི་
མཚན་མ་བྲིའོ། །དབང་ལྡན་ནི་བྱང་ཤར་གྱི་མཚམས་སུ་སེང་གེ་ཡན་ལག་བརྒྱད་
པ་བྲི། མེའི་མཚམས་ནི་ཤར་ལྷོར་དགེ་སློང་བྲི། བདེན་བྲལ་ནི་ལྷོ་ནུབ་ཏུ་འཁོར་
ལོ་བྲི། རླུང་དུ་ནི་ནུབ་བྱང་གི་པད་མ་ལ་རིགས་ཀྱི་བདག་པོ་ནི་རྡོ་རྗེ་བྲིའོ། །ཤར་
སྒོར་ཟེར་ཡང་ཤར་གྱི་སྒོ་དང་ཉེ་བའི་པད་མ་ལ་གྲི་གུག་བྲི། གཡས་སུ་ནི་ལྷོར་
ཅང་ཏེའུ་བྲི་བ་ཉིད། ནུབ་ཏུ་རུས་སྦལ་བྲི་བ་ཉིད། ལྟོ་འཕྱེ་ནི་སྦྲུལ་ཏེ་བྱང་དུ་དེ་
བཞིན་ནོ། །ལྷ་མོ་ཁ་དོག་ནི་ཝར་ན་ཞེས་པ་ཁ་དོག་ལ་འགྲོ་རིགས་ལ་འགྲོ་བ་
ལས་ད་རེས་རིགས་ཀྱི་དབྱེ་བ་ཡིས་ཕྱག་མཚན་བརྒྱད་དུ་རབ་ཏུ་གྲགས་ཞེས་སོ། །
དེ་ནས་དཀྱིལ་འཁོར་གནས་ཉེ་བར་བརྒྱན་པ་གནམ་ཡོལ་ལ་སོགས་པ་དང་།
མཆོད་པ་དང་གཏོར་མ་ལ་སོགས་པ་བརྒྱའམ་སྟོང་ངམ་བཅུ་ལས་ཉུང་དུ་མི་རུང་
པ་ཡང་བཤམ་མོ། །དེ་ནས་རྣམ་རྒྱལ་བུམ་པ་ཉིད་གཙོ་བོའི་བུམ་པའོ། །ཡལ་
238-418



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གའི་རྩེ་མོ་ནི་ཤིང་གི་རྩེ་མོའི་ཆ་ལས་བྱུང་བས་ཁ་བརྒྱན་པའོ། །གོས་བཟང་ནི་
རས་ཁ་ཚར་མ་ཉམས་པས་བུམ་པའི་མགུལ་པར་དཀྲིའོ། །ལྟོ་བ་རིན་ཆེན་ལྔས་
གང་ནི་ནང་དུ་རིན་པོ་ལྔ་གཞུག་པའོ། །འབྲས་ས་ལུ་སྐྱེས་པ་ལ་སོགས་པའི་
འབྲས་བུ་སྣ་ལྔས་ཡོངས་སུ་བཀང་བ་གཞག་གོ །
ད་ནི་དབང་བསྐུར་བའོ། །དེ་ཡང་ནང་གསེས་བཞི་ཡོད་པ་ལས་དང་པོ་
བུམ་པའི་དབང་བསྐུར་བ་སྟོན་ཏེ། དེ་ཡང་མངོན་རྟོགས་སུ་དགྲིག་ན་དེ་ལྟར་
དཀྱིལ་འཁོར་བྲིས་གནས་བརྒྱན་པ་དང་སློབ་དཔོན་གྱི་དཀྱིལ་འཁོར་ཇི་ལྟར་
བསྒྲུབས། དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་ནས། དེ་ནས་
དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་ལ། མིང་དུ་རོབ་ཏུ་
བརྗོད་བྱས་པས། །ཇི་ལྟར་དེ་ཉིད་བསྡུས་པ་ནི་བླ་མའི་ཞལ་ནས་བུམ་པའི་དབང་
གི་ཆོ་ག་རྒྱས་པའི་རྒྱུད་དཔལ་དེ་ཁོ་ན་ཉིད་འདུས་པ་ཡིན་པས་དེ་ནས་འབྱུང་བ
བཞིན་དུ་དབང་བསྐུར་བ་ཡིན་པས་ན། དཀྱིལ་འཁོར་ཆོ་ག་དེ་བཞིན་བྱ་ཞེས་སོ། །
བདེ་བ་ནི་ཇི་ལྟར་བསྡུས་པ་ནི་གུར་ལ་བྱ་སྟེ་གུར་ལ་བསྡུས་པའི་རྒྱུད་དུ་བཤད་
པའོ། །གུར་ན་བུམ་པའི་དབང་ཤིན་ཏུ་རྒྱས་པར་ཡོད་པས་དེ་ནས་འབྱུང་བ་བཞིན་
དུ་འདིར་ ཀྱང་ཡེ་ཤེས་དབབ་དབང་བསྐུར་བྱ་བ་ལ། དཀྱིལ་འཁོར་ཆོ་ག་དེ་
བཞིན་བྱ་ཞེས་སོ། །
དེ་ཡང་གུར་དགྱེས་རྡོར་གཉིས་ནས་བུམ་པའི་དབང་བཅུ་གསུམ་བཤད་
དེ། རིག་པའི་དབང་ལྔ་དམ་ཚིག་གི་དབང་གསུམ་སྟེ་བརྒྱད། དབུགས་དབྱུང་ལུང་
བསྟན་གཟེང་བསྟོད་གསུམ་སྟེ་བཅུ་གཅིག །རྡོ་རྗེ་སློབ་དཔོན་དང་བཅུ་གཉིས།
དེ་རྣམས་བརྟན་པར་བྱེད་པ་བརྟུལ་ཞུགས་ཀྱི་དབང་དང་བཅུ་གསུམ་པོ་དེ་ལས་མ་
238_-419



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བཤད། བླ་མས་ནི་དེ་ཚོའི་སྟེང་དུ་རིགས་ལྔའི་རྗེས་སུ་གནང་བ་ལྔ་བྱ་བ་བཅུག་
ནས་བཅོ་བརྒྱད་བསྐུར་བ་དཀྱིལ་འཁོར་ཆོ་གའི་ཡིག་སྣར་ཀྱང་བྱས་སོ། །
དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་ནི།
བཅུ་གཉིས་ནི་ཕྱག་རྒྱ་མ་ལོ་ཉི་ཤུ་ལོན་པའོ། །བརྒྱད་གཉིས་ལོན་པ་ནི་ལོ་བཅུ་
དྲུག་ལོན་པའོ། །རིག་མ་བདེ་བ་ཆེན་པོ་བསྐྱེད་པ་བརྒྱད་པོ་དེ་ལ་རུས་པ་དང་
གསེར་དངུལ་ལ་སོགས་པའི་དོ་ཤལ་རྐང་གདུབ་ཀྱིས་བརྒྱན་ནས་རྡུལ་ཚོན་གྱི་
དཀྱིལ་འཁོར་ནི་རབ་ཏུ་གཞུག་གོ །གང་གཞུག་ན་གོང་མ་བདེ་ཆེན་བརྒྱད་པོ་བྱ་
བ་དེ་བཤད་པ་ནི་མ་དང་ནི་བླ་མའི་བཙུན་མོའོ། །སྲིང་མོ་ཉིད་དང་ནི་རང་དང་
དབང་སྟབས་ གཅིག་ཏུ་ཐོབ་པའོ། །བུ་མོ་ནི་རང་གིས་དབང་བསྐུར་བའོ། །དེ་
བཞིན་ཞང་པོའི་ཆུང་མ་ནི་བླ་མའི་བཙུན་མོའི་གྲོགས་མོ་ཡིན། མའི་སྤུན་ནི་བླ་
མའི་ཕྱག་རྒྱ་མ་ གཞན་ཞིག་ཡིན། རྒྱུག་མོ་ནི་བླ་མའི་བཙུན་མོའི་མ་ཡིན། དེ་
བཞིན་ཕའི་སྲིང་མོ་ནི་བླ་མ་དང་དབང་སྟབས་གཅིག་ཏུ་ཐོབ་པའོ། །དེ་རྣམས་ལ་
རིག་མ་བརྒྱད་དུ་རབ་ཏུ་གྲགས་ཞེས་སོ། །དེ་ལ་ཆང་ཡང་བཏུང་བ་དང་ནི་ཚོགས་
ཀྱི་འཁོར་ལོའི་དུས་སུ་ཆང་དང་། ཤ་དང་འབྲས་ས་ལུ་སྐྱེས་པའི་བཟའ་བ་ལ་
སོགས་པའི་ཚོགས་དང་ཕྱག་རྒྱ་མར་བཅས་པ་དེ་སློབ་མས་བླ་མ་ལ་ཕུལ་བ་དང་
།
བླ་མས་བདེ་བ་བསྐྱེད་པའི་དོན་དུ་སྦྱོར་ཐབས་བྱ་བ་ཡིན། དེ་ཡང་ནི་ཕྱག་རྒྱ་མ་དེ་
གོས་དང་ཕྲལ་བྱས་ནས་བྷ་གར་འོ་ནི་ཡང་ཡང་བྱེད། ཕྱག་རྒྱ་མ་དེས་ཀྱང་སློབ་
དཔོན་གྱི་བོ་ལ་སྟེ། རྡོ་རྗེ་གཞིབ་པར་བྱ། གར་བྱ་གླུ་ཡང་བླང་བར་བྱ། བོ་ལ་ཀ་
ཀོ་ལ་སྦྱར་ནས་ཞེས་པ་སྙོམས་འཇུག་གོ །དེ་ལ་རྩེ་མོ་རྩེ་བར་བྱ་ནི་བདེ་བ་སྐྱེད་
པའི་དོན་དུ་རྩེད་མོ་སྣ་ཚོགས་བྱའོ། །དམ་དུ་འཁྱུད་དང་འོ་བྱེད་པས་ལྷ་མོའི་
238-420



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཚོགས་ ཀྱི་མཆོད་པ་སྔོན་དུ་སོང་བས་སོ། །རིག་མ་བརྒྱད་པོ་འདི་རྣམས་རྣལ་
འབྱོར་པ་ཡིས་མཆོད་ནི་ཚོགས་དང་སྤོས་ལ་སོགས་པས་སོ། །དེ་ལ་ག་པུར་བཏུང་
བ་ཉིད་ནི་སློབ་དཔོན་གྱིས་སྙོམས་པར་ཞུགས་པ་བྱས་ཐིག་ལེ་རྡོ་རྗེ་ནོར་བུའི་རྩེ་
མོ་རུ་ཕབ། བདེ་བ་བསྐྱེད་ནས་དེ་ནས་ཐིག་ལེ་དེ་བཏང་པ་དེས་ནི་དཀྱིལ་འཁོར་
བསང་གཏོར་བྱ། དེ་ནས་ཐིག་ལེ་དཀར་དམར་གཉིས་པོ་དེ་རྣལ་འབྱོར་པ་ནི་སློབ་
མས་སོ། །བཏུང་བར་བྱ་ནི་འོག་ལེའུ་བཅུ་གཉིས་པའི་ཇི་ལྟར་འདས་པའི་སངས་
རྒྱས་ཀྱིས་ལ་སོགས་པའི་ཚིག་བཅད་ཀྱི་སློབ་མའི་ལྕེ་ཐོག་ཏུ་གཞག་གོ །དེས་ངག་
གི་དྲི་མ་དག་ནས་དངོས་གྲུབ་མྱུར་དུ་ཐོབ་པར་འགྱུར་རོ། །དེ་ནས་ནི་གསང་
དབང་གིའོ། །ཐུན་ཚོད་གཉིས་པ་ལ་ཤེས་རབ་ཡེ་ཤེས་ཀྱི་དབང་བསྐུར་བར་བྱའོ། །
གོས་ཀྱིས་ཞེས་པའི་ཚིག་བཞི་པོ་འདི་དབང་བཞི་ཀའི་ཐུན་མོང་དུ་འགྲོ་སྟེ། གོས་
ཀྱིས་མིག་ནི་བཀབ་ནས་སུ་ནི་རས་དམར་པོ་དྲི་མ་མེད་པས་གདོང་དྲིལ་བའོ། །
དེར་ནི་རྡུལ་ཚོན་གྱི་དཀྱིལ་འཁོར་དེར་སློབ་མ་གཞུག་པར་བྱའོ། །དེ་ལྟར་དཀྱིལ་
འཁོར་བཅུག་པའི་ཕྱི་ནས་ཡེ་ཤེས་ཕབ་གདོང་གཡོགས་བཀྲོལ་བ་དང་དཀྱིལ་
འཁོར་རབ་ཏུ་བསྟན་ནོ། །གསང་དབང་གི་དུས་སུ་གོས་ཀྱིས་ནི་དམར་པོའོ། །
དེར་ནི་ལུས་ཀྱི་དཀྱིལ་འཁོར་ལ་སློབ་མ་གཞུག་པ་ཉིད་ཀྱི། ཕྱི་ནས་ནི་
ལུས་ཀྱི་དཀྱིལ་འཁོར་ལ་སློབ་མ་བཅུག་པའི་ཕྱི་ནས་ཡེ་ཤེས་ཕབ་གདོང་གཡོགས་
བཀྲོལ་ཏེ་ལུས་ཀྱི་དཀྱིལ་འཁོར་ལྷ་ངོ་བསྟན་པ་ལ་ཕྱི་ནས་དཀྱིལ་འཁོར་རབ་ཏུ་
བསྟན་ཞེས་པའོ། །དབང་གསུམ་པ་ཤེས་རབ་ཡེ་ཤེས་ཀྱི་དབང་གི་དུས་སུ་ནི་
གོས་ཀྱི་ནི་གོང་དང་འདྲ། དེར་ནི་བྷ་གའི་དཀྱིལ་འཁོར་དེར་སློབ་མ་གཞུག་པ་
ཉིད། དེ་ནས་ཡེ་ཤེས་ཕབ་གདོང་གཡོགས་བཀྲོལ་ནས་བྷ་གའི་དཀྱིལ་འཁོར་ལྷ་
238-421



ལ་ཡང་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ངོ་བསྟན་པའི་ཕྱི་ནས་དཀྱིལ་འཁོར་རབ་ཏུ་བསྟན་ཞེས་སོ། །དབང་བཞི་པའི་དུས་
སུ་གོས་ཀྱི་གོང་དང་འདྲ། དེར་ནི་སིན་དྷུ་རའི་དཀྱིལ་འཁོར་དེར་སློབ་མ་གཞུག་
པ་ཉིད་དོ། །དེ་ནས་ཡེ་ཤེས་ཕབ་གདོང་གཡོགས་བཀྲོལ་བ་དང་ཕྱི་ནས་སིན་དྷུ་
རོས་དཀྱིལ་འཁོར་རུ་ལྷ་ངོ་རབ་ཏུ་བསྟན་ཞེས་པའོ། །
ད་ནི་ཁྱད་པར་དུ་ཤེས་རབ་ཡེ་ཤེས་ཀྱི་དབང་བསྐུར་བའོ། །དེ་ལ
ནང་ གསེས་ གཉིས་ ཏེ། ཆགས་ ལམ་ གྱི་དབང་གསུམ་པ་དང་། གྲོལ་ལམ་
དབང་གསུམ་པ་ལས་དང་པོ་ཆགས་ལམ་གྱི་དབང་གསུམ་པ་ནི་མཚན་མོ་
མོ་སྐྱེ་བོ་
མེད་པའི་ཁྱིམ་དུ་སློབ་དཔོན་ལ་སོགས་པ་རབ་ཏུ་ཕྱི་ནས་ནི་བུམ་པའི་དབང་དང་
གསང་བའི་དབང་གསུམ་པའོ། །ཤེས་རབ་ཡེ་ཤེས་ཀྱི་དབང་དེ་ནི་བརྟག་པ་ཕྱི་
མའི་ལེའུ་གསུམ་པར་ཇི་ལྟར་གསུངས་པ་ཉིད། དེ་ལ་ནི་སློབ་མ་ལའོ། །དབང་
བསྐུར་ནི་ཤེས་རབ་ཡེ་ཤེས་ཀྱི་དབང་སྦྱིན་པར་བྱ་སྟེ། དེ་ཡང་ཇི་ལྟར་མཆོད་པ་ནི་
སྤོས་དང་མེ་ཏོག་ལ་སོགས་པའོ། །བསྟོད་པ་བཤད་པ་ནི་བསྟོད་པ་དང་གསོལ་བ་
གདབ་པ་གོང་ལེའུ་གསུམ་པར་བཤད་པ་དེ་རྣམས་སློབ་མ་བཟང་པོ་ནི་སྔགས་ལ་
དད་ཅིང་སྡོམ་པ་དང་ལྡན་པའོ། །སྔར་ཤེས་ནི་ལེའུ་གསུམ་པ་བཞིན་དུ་ཤེས་པར་
བྱའོ། །
ད་ནི་དབང་བཞི་པ་བསྟན་པ་ཉིད་ནི་དེ་ཉིད་དབང་གསུམ་པར་གོ་ཕྱེ་བའི་
ཆོས་ཉིད་སྟོང་པ་དང་བདེན་པ་དབྱེར་མེད་དེ་ཉིད་དོ། །དེ་ལ་ནི་སློབ་མ་དེ་ལ་
བསྟན་པར་བྱ་ནི་ཚིག་གི་སྒོ་ནས་གཏན་ལ་འབེབས་པའོ། །དེ་ཡང་དགའ་བྲལ་གྱི་
དང་པོ་མཆོག་དགའི་མ་མཐའ་ཅན་གྱི་བར་དེར་རྒྱུད་སྡེ་བཞི་པོ་ཐམས་ཅད་དུ་
སྦས་པ་སྟེ། མཐའི་མཐའ་ཡེ་ཤེས་ཕྱེ་བ་ཉིད་ནི་དགའ་བ་བཞི་དང་སྐད་ཅིག་མ་
238-422



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཞི་ཡིས་མཐའི་ཕྱེ་བའི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སྐྱེས་པ་དེ་ཉིད་དོ། །
གོང་གི་དེ་ཉིད་ལ་བསྟན་པར་བྱ་བ་དྲིས་པ་ནི། རྡོ་རྗེ་མཆོད་པ་རབ་བྱས་
ནས་སྟོན་པ་དེ་ལ་ལྷ་མོ་དེས་ཞུས་པ། ལྷ་དེའི་སྐད་ཅིག་ཇི་ལྟར་ལགས་ནི་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་དེ་ཇི་ལྟར་ལགས། གཙོ་བོ་ཆེན་པོས་བཤད་དུ་
གསོལ་ཞེས་དྲིས་པའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་ཏེ། གསུམ་
པའི་ཉམས་མྱོང་དེར་ནི་ཐོག་མ་དང་དགའ་བ་འང་སྐྱེ་བ་མེད། དབུས་གནས་
པའམ་མཆོག་དགའ་མེད་ནི་དགའ་བྲལ་ལམ་འགག་པ་མེད་པའོ། །འོ་ན་དེའི་
མཚན་ཉིད་ཇི་ལྟ་བུ་དང་། ཉམས་མྱོང་འདི་ནི་མཆོག་ཏུ་བདེ་ཆེན་ཉིད་ནི་བདེ་སྟོང་
དབྱེར་མེད་པའོ། །དེ་ལ་བདག་མེད་ནི་བདག་ཏུ་འཛིན་པའི་ཤེས་པ་མེད། གཞན་
གཟུང་པའི་ཡུལ་ཡང་མེད་པ་ཉིད་ཡིན་ནོ། །དེ་ལྟ་བུ་དེ་ལ་སྲིད་མེད་ནི་འཁོར་བའི་
སྐྱོན་མེད་པའོ། །མྱ་ངན་ལས་འདས་པ་མེད་ནི་ཞི་གནས་ཕྱོགས་གཅིག་པ་ཡང་
མིན་པའོ། །
ད་ནི་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་
གཅིག་ལ་དབང་གསུམ་པ་བསྐུར་བ་ནི་ལོངས་སྤྱོད་ཀྱི་རླབས་ཉིད་ནི་མགྲིན་པའི་
འཕར་རྩ་གཉིས་སོ། །དེ་ལ་རང་གི་ནི་དབང་གསུམ་པ་བསྐུར་བའི་སློབ་དཔོན་
རང་གིའོ། །གཡས་དང་ལས་གཞན་ནི་ལག་པ་གཡོན་པའོ། །དེ་གཉིས་ཀྱི་མཐེ་
བོང་དང་སྲིན་ལག་གང་དེ་ནི་རྣལ་འབྱོར་པ་ཡིས་བཙིར་ནི་རྩ་རྦ་རླབས་བཙིར་
བའོ། །དེ་ལྟར་བཙིར་བའི་དེ་ནས་ཡེ་ཤེས་སྐྱེ་བར་འགྱུར། དེ་ལ་དཔེའི་ཆ་འདྲ་བ་
ཞིག་སྐྱེ་ཞེ་ན། གཞོན་ནུ་མའི་དགའ་བ་འམ་བདེ་བ་ཇི་ལྟ་བའམ། ཉམས་མྱོང་དེ་
བརྗོད་དུ་མི་བཏུབ་པའི་དཔེ་ནི་ལྷུག་པའི་རྨི་ལམ་དེ་ཡིད་ལ་ཡོད་ཀྱང་ཟློས་མི་
238 -423



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཤེས། དེ་བཞིན་དུ་ཉམས་མྱོང་དེ་རང་གི་ཡིད་ལ་ཡོད་ཀྱང་ངག་ཏུ་བརྗོད་མི་ཤེས་
པས་ན་ཇི་ལྟ་བའོ་ཞེས་སོ། །དེ་ཡང་དགའ་བའི་གོ་རིམ་ནི་མཆོག་དགའི་མ་མཐའ་
དང་། དགའ་བྲལ་གྱི་ཡ་མཐའི་དབུས་སུ་སྐྱེའོ། །དེ་ལྟ་བུ་དེ་ལ་སྟོང་དང་ནི་དགའ་
བྲལ་གྱི་སྐྱོན་མེད། སྟོང་མིན་ནི་དགའ་བ་དང་མཆོག་དགའི་སྐྱོན་མེད་པའོ། །ཧེ་
རུ་ཀ་ནི་བདེ་བའི་གསལ་བ་སྟོང་པ་དེ་རྣམས་ཐ་མི་དད་པ་སྟེ་རྣམ་པར་ཐར་པའི་
སྒོ་གསུམ་དབྱེར་མེད་དོ། །
ད་ནི་ལེའུའི་མཚན་ནི་ཀྱེ་རྡོ་རྗེའི་རྒྱུད་ལས་ཀྱི་རྡོ་རྗེའི་མངོན་པར་འབྱུང་
བ་བསྐྱེད་རིམ་བསྒོམ་པ་དང་བཟླས་པ་དང༌
། དབང་བསྐུར་རྣམས་མངོན་པར་
འབྱུང་བས་སོ་ཞེས་བྱ་བའི་ལེའུ་ནི་གོང་དང་འདྲའོ། །ལྔ་པ་ནི་གྲངས་ཀྱི་གནས་
གཞན་ནོ། །དཔལ་དགྱེས་པརྡོ་རྗེ་ནོར་བུའི་སྒྲོན་མེ་ལས་བརྟག་པ་ཕྱི་མའི་ལེའུ་ལྔ་
པའོ།། །།
ད་ནི་ལེའུ་དྲུག་པ་སྟོན་ཏེ། ལེའུ་འདིས་བརྟག་པ་དང་པོའི་གང་དང་གང་
གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གསུམ་པ་ཧེ་རུ་ཀ་ལ་རུས་པའི་
རྒྱན་ཆ་ལྔ་བྱུང་། ལེའུ་དྲུག་པར་སྤྱོད་པའི་དུས་སུ་རུས་པའི་རྒྱན་བྱུང་། ལེའུ་བརྒྱད་
པར་ལྷ་མོ་བཅོ་ལྔ་ལ་རུས་པའི་རྒྱན་ཆ་ལྔ་བྱུང་བ་ལ། དེ་རྣམས་ལ་དགོས་པ་ཅི་
ཡོད་བྱས་པ་ཞིག་ཡ་ཀིར་མ་བྱུང་བ་ལ་ལེའུ་དྲུག་པ་འདི་ནས་རུས་པའི་རྒྱན་ཆ་
ལྔའི་དགོས་པ་བསྟན་པས་ཡ་ཀིའི་ལེའུ་གསུམ་པ་དང་དྲུག་པ་དང་བརྒྱད་པ་
གསུམ་གྱིས་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གསུམ་པ་དང་
བརྒྱད་པར་བསྐྱེད་རིམ་བྱུང་བ་ལ་དེ་ལ་རྟེན་ཐང་སྐུ་ཞིག་དགོས་པ་དེ་ཡ་ཀིར་མ་
བྱུང་བ་ལ་འདི་ནས་སྟོན་པས་ལེའུ་གསུམ་པ་དང་བརྒྱད་པའི་མ་ཚང་བ་ཁ་སྐོང་
238-424



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བའོ། །
ལེའུ་འདི་ལ་ཆོས་གཉིས་ལས། དང་པོར་ལེའུའི་གཞུང་ངོ༌
། །དེ་ལ་གཉིས་
ལས་དང་པོ་མཚམས་སྦྱར་བ་སྔོན་དུ་འགྲོ་བས་ལུས་ཀྱི་རྒྱན་ཆ་ལྔའི་དགོས་པ་ནི།
ལྷ་མོ་ལ་ནི་ཞེས་པ་ལ་སོགས་པའི་ཚིག་བདུན་གྱིས་ནི་ཆགས་ཅན་གདུལ་བའི་
བརྡའམ་གསང་སྔགས་ཀྱི་ལམ་བདེ་སྟོང་དུ་མཚོན་པའོ། །ཕྱག་རྒྱ་ནི་རུས་པའི་
རྒྱན་ཆ་ལྔའོ། །རབ་ཕྱེ་བ་ནི་དེའི་དགོས་པ་ཞིག་འདིར་ཕྱེ་བའོ། །བླ་མ་ནི་རང་ལ་
དབང་བསྐུར་བའོ། །སློབ་དཔོན་ནི་རྒྱུད་ཉན་མན་ངག་ཞུས་པའོ། །འདོད་པའི་ལྷ་
ནི་རང་གི་ཡི་དམ་ལྷའོ། །དེ་རྣམས་ལ་ཕྱག་འཚལ་བའི་དོན་དུ་སྤྱི་བོར་རུས་པའི་
འཁོར་ལོ་རྩིབས་བརྒྱད་པ་འཛིན་པའོ། །རང་གི་བླ་མ་དང་རྡོ་རྗེ་འཛིན་པ་ནི་ཡི་
དམ་གྱི་ལྷ་ལ་སྨོན་ཚིག་ནི་གཞན་དག་གི་ངན་སྨྲས་ལ་སོགས་པ་གཏོང་བ་དེ་ལ་མི་
ཉན་པའི་ཕྱིར་རྣ་བ་དག་ཏུ་རུས་པའི་རྒྱན་ཆ་འཛིན་པའོ། །ཡི་དམ་ལྷའི་སྙིང་པོ་
དང་རྩ་བའི་སྔགས་ཀྱི་བཟླས་པ་དེ་རྒྱུད་དུ་བྱེད་པའི་རྟགས་སུ་མགུལ་རྒྱན་ཉིད་དོ། །
ལག་པ་ལ་བཅུག་པའི་གདུ་བུ་ནི་སྲོག་ཆགས་གསོད་པ་སྤངས་པའི་བརྡའོ། །ཕྱག་
རྒྱ་མ་བསྟེན་པའི་ཕྱིར་སྐྲའི་སྐེ་རགས་ཉིས་སྐོར་ཉིད་ཡིན་ཏེ་ཐབས་ཤེས་རབ་མི་
འབྲེལ་བའི་བརྡའོ། །དེ་རྣམས་ཀྱིས་དགོས་པ་བསྟན། དེ་རྣམས་ཀྱི་རྣམ་དག་ནི་
བརྟག་པ་དང་པོའི་ལེའུ་དྲུག་པར་བཤད། འདི་ནས་ཀྱང་སངས་རྒྱས་ལྔ་རྣམ་པར་
དག་པའི་ཕྱག་རྒྱས་ནི། རྟག་ཏུའམ་དུས་རྒྱུན་དུ་ལུས་ལ་ཕྱག་རྒྱས་གདབ་པའོ། །
དེ་ནི་བརྟག་པ་དང་པོའི་ལེའུ་གསུམ་པ་དེ་དང་དྲུག་པ་དང་བརྒྱད་པ་ཚོས་མ་ཚང་
བ་ཁ་སྐོང་བའོ། །
ད་ནི་ གཉིས་ པ་ བྲིས་ སྐུ་ བྲི་བའི་ཐབས་ནི། དེ་ནས་ཀྱི་ཚིག་གཉིས་ནི་
238-425



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཆགས་ཅན་འདུལ་བའི་བརྡའོ། །ཀྱེ་རྡོ་རྗེ་ཞེས་པའི་ལྷན་ཅིག་སྐྱེས་པའི་ཡེ་ཤེས་ཀྱི་
རྣམ་འཕྲུལ་ལམ་གཟུགས་ཅན་ཉིད་ཀྱིས་དེ་ལ་ལྷ་མོ་བདག་མེད་མ་དེས་ཞུས་པ་
ནི་བརྟག་པ་དང་པོའི་ལེའུ་གསུམ་པ་དང་བརྒྱད་པར་བསྐྱེད་རིམ་བྱུང་བ་ལ་དེ་ལ་
ཐང་སྐུ་ཞིག་དགོས་པ་དེ་ཡ་ཀིར་མ་བྱུང་བ་དེ་འདི་ནས་སྟོན་པས་ཡ་ཀིའི་ལེའུ་
གསུམ་པ་དང་བརྒྱད་པའི་མ་ཚང་བ་ཁ་སྐོང་བའོ། །དེ་ཡང་གཙོ་བོ་ཞེས་པ་སྟོན་པ་
ལ་བོས་ནས་ཆོ་ག་གང་གིས་དང་། དེ་བཞིན་དུ་བྲིས་སྐུའི་བྱ་བ་གང་གིས་ནི། ཀྱི་
རྡོ་རྗེ་བྲིས་སྐུའི་ཆོ་ག་བྱེད་པ་དེ་སྟོན་པ་བདེ་བ་ཆེན་པོའི་གསུངས་དང་ཞེས་དྲིས་
པའོ། །ལན་ནི་བཅོམ་ལྡན་འདས་ཀྱིས་བཀའ་སྩལ་པ། འདིར་ནི་འབྲི་མཁོན་དམ་
ཚིག་ཅན་ནི། ལྷ་བཟོ་དེ་དགྱེས་པ་རྡོ་རྗེའི་དབང་ཐོབ་པ་དམ་ཚིག་དང་སྡོམ་པ་ལ་
གནས་པ་ཞིག་གིས་བྲིས་སྐུ་འཇིགས་པ་ནི་དཔལ་དགྱེས་པ་རྡོ་རྗེའི་སྐུ་དེ་ལ་ཁྲོ་
བོའི་སྐུ་དང་འདོད་ཆགས་ཀྱི་སྐུ་ཡིན་པས་སོ། །དེ་བྲི་བ་ཉིད་དོ། །དེ་ཡང་ཚོན་
སྣོད་ནི་སྐྱེས་པའི་ཐོད་གནས་ཏེ་ཐོད་པའི་ནང་དུ་བྱའོ། །ཁ་དོག་ལྔ་ནི་ཚོན་སྣ་ལྔའོ། །
དེ་ནས་པིར་ནི་རོའི་སྐུའི་པིར་ཉིད་ཀྱིས། བྲིས་སྐུ་བླ་མ་ནི་དགྱེས་པ་རྡོ་རྗེ་འདི་ཡིན་
པས་ཐུགས་ ཀྱི་ རིགས་ཡིན་པས་མཆོག་ཅེས་བྱ། བླ་མ་ཞེས་བྱ་བ་སྟེ། དེ་ བྲི་བ་
ཉིད་དོ། །ལྷ་བཟོ་དབང་ཐོབ་པ་དམ་ཚིག་དང་ལྡན་དགོས་པར་མ་ཟད་དེ་གང་
དབང་བསྐུར་བ་ལ་མཁས་པ་ཡང་དབང་ཐོབ་པ་ཞིག་དགོས། གང་གང་རས་ཡུག་
འཐག་པ་དང་། དེ་ཡང་དམ་ཚིག་ཅན་ངེས་པས་ནི། དེ་ལྟར་རས་འཐག་པ་དེ་ཡང་
དབང་ཐོབ་ཅིང་དམ་ཚིག་དང་ལྡན་དགོས་ཞེས་པའོ། །
དམ་ཚིག་བྱིན་རླབས་ནི་རས་སྐུད་འཁལ་བ་ལ་སོགས་པ་དུས་ཐམས་ཅད་
དུ་ཚོགས་ཀྱི་འཁོར་ལོ་དང་གཏོར་མ་ལ་སོགས་པ་གཏོང་ཞིང་རས་བྱིན་གྱིས་
238 --426



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བརླབ་པའོ། །རྣལ་འབྱོར་པ་ནི་རྟེན་གྱི་གང་ཟག་གོ །བྲི་བའི་དུས་སུ་ཟླ་བ་མར་
ངོའི་བཅུ་བཞི་པ་ལ་ནི་ཉི་ཤུ་དགུ་འམ་ཡང་ན་ཉི་ཤུ་གསུམ་མོ། ཁྱིམ་དབེན་པར་ནི་
འདུ་འཛི་མེད་པར་རོ། །ཉི་མ་ཕྱེད་ན་མ་རུང་པའི་སེམས་ཀྱིས་ནི་རི་མོ་མཁན་དེ་
ཁྲོ་བོའི་སྐུར་བསྒོམ་པའོ། །དེའི་དུས་སུ་ལྷ་བཟོས་ཆང་ནི་ཅུང་ཟད་བསྟེན་པ་ལས།
ལུས་ལ་རང་ཤུ་བསམས་ནས་ནི་རུས་པའི་རྒྱན་ནོ། །དེ་བཞིན་དུ་གཅེར་བུར་གྱུར་
པ་ཡང་། འབགས་པ་དང་ནི་མ་དག་པ་ནི་ལྷ་བཟོ་དེ་ཟས་ལ་སོགས་པ་ལ་རྟོག་པ་
མེད་པར་ཟ་བའོ། །དེ་ལ་ཐང་སྐུ་བྲི་བ་དེ་ལའོ། །དམ་ཚིག་རབ་ཏུ་བཟའ་
བཟའ་ནི་ལྷ་
བཟོ་ཤ་ལྔ་བདུད་རྩི་ལྔ་བསྟེན་པའོ།
ད་ནི་ལྷ་བཟོའི་གྲོགས་མོའི་མཚན་ཉིད་བསྟན་པ་ནི། བཞིན་བཟང་པ་
སེམས་ཅན་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པ། གཟུགས་བཟང་བ།
ལང་ཚོ་ལ་བབས་པ། སྐལ་བཟང་ནི་དགྱེས་པ་རྡོ་རྗེ་ལ་མོས་པ། མེ་ཏོག་བཅས་
ཤིང་ནི་པད་མ་ར་ག་དང་ལྡན་པའོ། །སྒྲུབ་པོ་དགའ་ནི་ལྷ་བཟོ་ལ་མོས་པའོ། །
རང་གི་ཕྱག་རྒྱ་མ་དེ་ལྷ་བཟོའི་གཡོན་དུ་བཞག་ལ་རི་མོ་བྲིའོ། །དེས་ནི་བརྟག་པ་
དང་པོའི་ལེའུ་གསུམ་པ་དང་བརྒྱད་པའི་མ་ཚང་བ་ཁ་སྐོང་བའོ། །
ཀྱི་རྡོ་རྗེའི་རྒྱུད་ལས་བྲིས་སྐུའི་ཆོ་གའི་ལེའུ་སྟེ། དྲུག་པ་ནི་གྲངས་ཀྱི་
གནས་གཞན་ནོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མ་ལས་བརྟག་པ་ཕྱི་མའི་
ལེའུ་དྲུག་པའོ།།
11
ད་ནི་ལེའུ་བདུན་པ་འདིས་བརྟག་པ་དང་པོའི་ནང་དང་གང་གི་མ་ཚང་བ་
ཁ་སྐོང་ན། བརྟག་པ་དང་པོའི་ལེའུ་དང་པོར་གཞི་རང་བཞིན་འབྲས་བུ་གསུམ་
མདོར་བསྟན། ལེའུ་གཉིས་པ་མན་ཆོད་ཀྱིས་བརྟག་པ་དང་པོ་མ་རྫོགས་ཀྱི་བར་
238 -427



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གྱིས་རྒྱས་པར་བཤད་དེ། དོན་ལ་གཞི་རང་བཞིན་འབྲས་བུ་གསུམ་སྟོན་པའི་
དགྱེས་པ་རྡོ་རྗེ་བྲི་ལུགས་ཞིག་བརྟག་པ་དང་པོར་མ་བྱུང་བ་དེ་འདི་ནས་སྟོན་པས་
པ་ཀིའི་བརྟག་པ་དང་པོའི་ཐུན་མོང་གི་མ་ཚང་བ་ཁ་སྐོང་བ་དང༌
། ཡང་བརྟག་པ་
དང་ པོའི་ལེའུ་བཅུ་ གཅིག་ པར་ རྒྱལ་མཚན་ དང་ནི་མཚོན་བསྣུན་ཉིད། །ལན་
བདུན་པར་ཡང་བཟའ་བར་བྱ་ཟེར་བ་ལ། བཟའ་བའི་ལུགས་ཡ་གིར་མ་བྱུང་བ་
སྟེ། འདི་ནས་ཚོགས་ཀྱི་ཞལ་ཟས་དེ་བཟའ་ན་འདི་ལྟར་བཟའ་ཞེས་པའི་བཟའ་
ལུགས་གཅིག་བཤད་པས་ཡ་གི་ལེའུ་བདུན་པའི་མ་ཚང་བ་ཁ་སྐོང་བ་དང་གཉིས་
སོ། །
ལེའུ་ འདི་ རང་ ལ་ གཉིས་ སྟེ། ལེའུའི་ གཞུང་ དང་། ལེའུའི་ མཚན་ ནོ། །
གཞུང་ལ་གཉིས་གླེགས་བམ་བྲི་བ་དང་
། ཚོགས་ཀྱི་མཆོད་པ་བྱེད་པའོ། །གླེགས་
བམ་བྲི་བ་ལ་བཞི་ལས་དང་པོར་གསོལ་བ་གདབ་པ་ནི། དེ་ནས་ནི་ལེའུ་དྲུག་
པའི་འོ། །དེ་ལ་ནི་སྟོན་པའོ། །ལྷ་མོས་ཞུས་ནི་བདག་མེད་མའོ། །བོ་ལའི་ཚིག་
གཉིས་གོང་དང་འདྲའོ། །གླེགས་བམ་ཡང་ནི་ཇི་ལྟར་འགྱུར་ནི་ཇི་ལྟར་བྲི་བའོ། །
ད་ནི་གཉིས་པ་བཤད་པར་ཞལ་གྱིས་བཞེས་པ་ནི། རྡོ་རྗེ་པད་མ་མཉམ་
སྦྱར་བ་དེ་ལ་དགྱེས་པའི་ལྷའི་རབ་ཕྱེ་བ་དེ། གླེགས་བམ་བྲི་བས་ཐབས་དེ་སྟོན་
པ་ང་ཡིས་བཤད་པར་བྱ་ཡིས། ལྷ་མོ་སྐལ་བ་ཆེན་མོ་ཉོན་ཞེས་སོ། །
ད་ནི་གསུམ་པ་གླེགས་བམ་བྲི་བར་དངོས་ནི་སྦྲང་ཆེན་སྣག་ཚ་བྱས་ནས་
ནི་ཞེས་པ་མི་ཞུན་གྱི་མར་མེ་བཏང་
། དེའི་སྟེང་དུ་ཐོད་པ་མཚན་ངན་གཅིག་ཡོལ་
པ་དེ་ལ་དུད་པ་འཆགས་སུ་བཅུག་སྟེ་དེའི་དུད་པ་བསགས་པ་དང་། རྒྱ་སྐྱེགས་
སྦྱངས་པའི་ཁུ་བ་དང་། ཨ་རུ་ར་སྦངས་པའི་ཁུ་བ་དང་གསུམ་ལྕགས་ཀོང་དུ་
238-428



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
མཉེའོ། །དེ་ཡང་དུད་པས་ནག་པོ་བྱེད། རྒྱ་སྐྱེགས་ཀྱི་ཁུ་བས་མཚལ་བྱེད། ཨ་རུ་
རའི་ཁུ་བས་དམ་བྱེད་པའོ། །གླེགས་བམ་གྱི་རིང་ཐུང་གི་ཚད་ནི་སོར་བཅུ་གཉིས་
པ་ལ་ཞེང་དུ་སོར་བཞི་པ་བྱའོ། །བྲི་བའི་གཞི་ནི་གྲོ་གར་རོ། །དམ་ཚིག་ཅན་ནི་
ཡིག་མཁན་དེ་ཡང་དགྱེས་པ་རྡོ་རྗེའི་དབང་ཐོབ་པ་ཞིག་གིས་བྲི་ཞེས་པའོ། །
ད་ནི་གདམས་པ་སྔོན་དུ་འགྲོ་བས་ལམ་གྱི་སྤྱོད་ཡུལ་དུ་སྦ་བ་ནི། ད་ལྟའི་
གླེགས་བམ་དེ་དང་གོང་ལེའུ་དྲུག་པའི་བྲིས་སྐུ་དེ་གཉིས་ནི། གལ་ཏེ་སྐལ་མེད་ནི་
དབང་མ་ཐོབ་པ་དང་དབང་ཐོབ་ཀྱང་དམ་ཚིག་དང་སྡོམ་པ་མེད་པའི་མིས་མཐོང་
ན་ནི་སྐྱེ་བ་འདིར་མཆོག་དང་ཐུན་མོང་གི་དངོས་གྲུབ་མེད་དོ། །འཇིག་རྟེན་ཕ་
རོལ་སྤྱོད་ཡུལ་མེད་ནི་སྐྱེ་བ་ཕྱི་མ་ལ་དགྱེས་པ་རྡོ་རྗེ་དང་མི་འཕྲད་པའོ། །འོ་ན་
རྣམ་པ་ཐམས་ཅད་དུ་མི་བསྟན་ནམ་ཞེ་ན། ཡང་དག་རང་བཞིན་ལྡན་པ་ནི་སྣོད་
དང་ལྡན་པའོ། །དེ་ལ་རེས་འགའ་ཙམ་ཞིག་བསྟན་པ་ནི། དེ་སྟོན་པའི་དུས་སུ་མ་
དཱ་ན་དང་མཆོད་པ་དང་གཏོར་མ་བཤམས་ཏེ་བསྟན་པའོ། །གླེགས་བམ་དང་བྲིས་
སྐུ་ལམ་གྱི་སྤྱོད་ཡུལ་དུ་ནི་འགྲོ་འདུག་བྱེད་པའི་དུས་སུ་སྔགས་པ་ཡིན་ན་སྐུའི་
གསེབ་ཏུ་སྦ་ལ་བྲོ་ཞུ་གྱོན་པའོ། །བཙུན་པ་ཡིན་ན་སྨུག་ལྡོམ་དུ་བཅུག་ནས་མཆན་
ཁུང་ཉིད་དུ་སྦའོ། །དེས་ནི་བརྟག་པ་དང་པོའི་ཐུན་མོང་གི་མ་ཚང་བ་ཁ་སྐོང་བའོ། །
ད་ནི་དོན་གཉིས་པ་ཚོགས་ཀྱི་མཆོད་པ་བྱ་བ་ནི་བྷ་གར་ལིང་གའི་ཚིག་
གསུམ་གོང་དང་འདྲ། རྡོ་རྗེ་ཅན་ནི་སྟོན་པས་ཚོགས་ཀྱི་བཟའ་བ་ཞིག་བསྟན་ཏེ།
ཚོགས་ཀྱི་དཀྱིལ་འཁོར་བཟའ་བ་ནི། སྟོན་པ་ངས་བཤད་ཀྱིས་ཉོན་ཅིག །ལྷ་མོ་
མིག་ཡངས་མ་ནི་ཤེས་རབ་སྟོང་པ་ཉིད་དང་ལྡན་པའོ། །དགོས་པ་ནི་གང་དུ་ཟོས་
པས་དོན་འདོད་ཀུན། །འགྲུབ་པ་ཅན་གྱི་དངོས་གྲུབ་འགྱུར་ཞེས་ཏེ། ལ་ལར་ནད་
238 -429



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཞི་བའི་དོན་དང་། བགེགས་ཞི་བའི་དོན་དང་། བར་ཆད་ཞི་བའི་དོན་དང་། དམ་
ཚིག་ཉམ་པ་སྐོང་བའི་དོན་དང་། དངོས་གྲུབ་ཀྱི་བརྒྱུད་པའི་རྒྱུར་འགྲོ་བའི་དོན་དུ་
ཚོགས་བྱའོ། །དེའི་གནས་ནི་དུར་ཁྲོད་ཞེས་པ་རོ་གསར་རྙིང་མང་པོ་ཡོད་པའི་
སའོ། །ཡང་ན་ རིའི་བྱ་སྐྱིབས་དང༌
། དེ་བཞིན་མི་མེད་གྲོང་ཁྱེར་དང་ཞེས་པ་ལྷོ་
བལ་ནས་མི་མང་པོ་གྲོང་བརྩིགས་ཏེ་དེའི་ཐོ་འཁོར་གྱི་ས་གཞི་ལ་ལོངས་སྤྱད་
སྤྱད་ནས་དེ་ནས་ས་གཞི་དེའི་ནུས་པ་ཟད་དེ་ཐོག་གཤའ་མ་སྐྱེར་མི་འདོད་པ་དང་
གྲོང་དེ་ཚོ་ལིང་གིས་བསྐྱུར་ནས་གཞན་དུ་འགྲོ། དེའི་གྲོང་དེར་མི་མ་ཡིན་ཆེན་པོ་
ཆགས་པས་དེར་སོང་ལ་ཚོགས་བྱའོ། །ཡང་ན་དབེན་པ་ནི་སྐྱེ་བ་མི་འདུ་བའོ། །
ཡང་ན་རྒྱ་མཚོ་ཆེན་པོའི་མཐར་བཟའ་བ་འདི་ནི་རབ་ཏུ་བཟའ་ཞེས་སོ། །དེ་ལ་རྒྱ་
གར་ཕན་ཆད་ན་བདེ་བ་མཆོག་གི་རྣལ་འབྱོར་པ་གྲོང་ན་ཡོད་པ་བདེ་མཆོག་པ་
རང་གིས་ཤེས། དེ་བཞིན་དུ་དགྱེས་པ་རྡོ་རྗེའི་རྣལ་འབྱོར་པ་གང་ན་ཡོད་པ་དེ་
དགྱེས་རྡོར་པ་རང་གིས་ངོ་ཤེས་པ་ལས་ཚོགས་ཀྱི་འཁོར་ལོ་བྱེད་པར་འདོད་པས་
ཉི་ཤུ་གསུམ་མམ། ཉི་ཤུ་དགུ་ལྟ་བུའི་དུས་ཁྱད་པར་ཅན་ལ་བྱེད་པ་ལ་དེའི་གོང་དུ་
དགྱེས་རྡོར་གྱི་རྣལ་འབྱོར་པ་གང་ན་ཡོད་པ་ལ་མེ་ཏོག་བག་རེ་བག་རེ་བསྐུར་ཏེ་
འདིའི་དུས་སུ་ཚོགས་བྱེད་པས་བྱོན་པར་ཞུ་ཟེར་དུ་བཅུག་པ་དང་། བྱོན་པར་
བཞེད་པ་རྣམས་མེ་ཏོག་དེ་བཞེས། མི་བྱོན་པ་རྣམས་མི་བཞེས་སོ། །དེར་ཉི་ཤུ་
གསུམ་མམ་དགུ་ལྟ་བུ་ལ་ཚོགས་ཀྱི་གནས་སུ་རྣལ་འབྱོར་པ་དཔའ་བོ་དང་དཔའ་
མོ་ཐམས་ཅད་འདུས་པ་དང༌། དེ་ཚེ་ཐམས་ཅད་ཀྱི་སྤྱི་དཔོན་དུ་རུང་བ་ཞིག་
དགོས་སོ། །
དེར་ས་སྟེགས་ཀྱི་དཀྱིལ་འཁོར་གྱི་སྟེང་དུ་ཚོན་དཀར་པོས་ཆོས་འབྱུང་གྲུ་
238 --430



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གསུམ་བསྣོལ་མ་ཞིག་བྲི། དེའི་དབུས་སུ་མ་ཇི་ལྟ་བུའི་སྟེང་དུ་གཏོར་མ་གཅིག་
ཐོད་པའི་ནང་དུ་ཤ་ལྔ་བདུད་རྩི་ལྔས་བྲན་པ་ཞིག་བཤམས། མཆོད་པ་ལྔ་ཡང་
བཤམས། ཚོགས་ཀྱི་ཁ་ཟས་བཟའ་བ་དང་བཅའ་བ་དང་བལྡག་པའི་བྱེ་བྲག་
ཐམས་ཅད་ཀྱང་སྣོད་ཆེན་པོ་ཞིག་ཏུ་སྤུངས་པ་ལ་གཞག །ཆུ་སྣོད་ཆེན་པོ་ཞིག་
ཀྱང་བཀང་ལ་གཞིག །གནས་དེར་དགྱེས་པ་རྡོ་རྗེའི་ཐང་ཀ་དང་གཞན་ཡང་རིས་
སུ་བྲིས་པ་དང་ལུགས་སུ་བླུགས་པ་ཐམས་ཅད་ཀྱང་བཞུགས་སུ་བཅུག་པ་དང་
།
ཚོགས་ཀྱི་ཁང་པའི་ནང་དུ་བླ་མ་དམ་པ་དབྱུག་པ་སྔོན་པོ་བྱ་བ་འབགས་སྔོན་པོ་
གྱོན་པ་མིག་ཡ་གཅིག་གནམ་ལ་བལྟ་བ་ཡ་གཅིག་ས་ལ་བལྟ་བ། ལགི་ན་དབྱུག་
པ་སྔོན་པོ་འདོམ་གང་བ་ཞིག་བཟུང་བ་གོས་སྔོན་པོ་གྱོན་པ་དང་། ལས་ཀྱི་ཧེ་རུ་
ཀ་བྱ་བ་བྱ་བཞག་བྱེད་པའི་མི་གཅིག་དང་གསུམ་ནང་དུ་བསྡད། གཞན་མ་དཔའ་
བོ་དང་དཔའ་མོ་ཐམས་ཅད་ཕྱི་རོལ་དུ་རྡོ་རྗེའི་སྐྱོང་ནུར་ཡོད་སར་ཁྲུས་བྱས་ལ་
འགྲོའོ། །དེར་དབྱུག་པ་སྔོན་པོས་སྒོ་བཅད་ནས་སྒོ་རྒྱབ་ཏུ་བསྡད་ནས་ཡོད་པ་ལ།
ཕྱི་རོལ་ཏུ་ཁྲུས་བྱས་པའི་དཔོན་གཅིག་གིས་དང་པོ་དབྱུག་པ་སྔོན་པོ་ཕྱག་ན་
བསྣམས་པ་ཀྱེ་ཞེས་པ་ལ་སོགས་པ་སྒོ་དབྱེ་བར་གསོལ་བ་གདབ་པ་དང་
། དབྱུག་
སྔོན་ཅན་གྱི་སྒོ་རིབ་སེ་ཕྱེས་ནས་ནང་དུ་ཚངས་ཀྱིས་མི་གཏོང་ངོ༌། །དེར་སློབ་
དཔོན་གྱིས་ལུས་ཀྱི་བརྡའམ་ངག་གི་བརྡ་བྱས་པས་ཁོས་བརྡ་ལན་མ་ཐེབས་ན་
དབྱུགས་པ་སྔོན་པོ་ཅན་གྱིས་དབྱུག་པ་བརྒྱབ་ནས་ནང་དུ་མི་གཏོང་
། ལན་ཐེབས་
ནང་དུ་གཏོང་སྟེ། དེས་མཎྜལ་གཅིག་བྱས་ལ་མེ་ཏོག་ཡང་བླ་མའི་ཕྱག་ཏུ་གཏོར་
ཏེ་མཎྜལ་དེ་བླ་མ་ལ་ཕུལ་ལ་བླ་མའི་རྩར་བསྡད་དོ། །
དེ་བཞིན་དུ་རྣལ་འབྱོར་པ་ཐམས་ཅད་རང་གི་གོང་མ་གོང་མ་ལ་མནྡལ་
238 -431



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཕུལ་ཏེ་གྲལ་ལ་དགྲིག་པའི་གདན་ནི་དེ་ལ་གདན་དུ་བརྟག་པ་ནི་རས་ལ་རོའི་
གཟུགས་བྲིས་པ་ཅན་དགུ་དང་ཡང་སྟག་གི་ལྤགས་པ་དགུ་དང་དུར་ཁྲོད་ཀྱི་རོ་
རས་ལ་བྱ་བ་བས་ན་དེ་བཞིན་ནོ་ཞེས་སོ། །གདན་དེ་རྣམས་གང་རུང་ཞིག་གི་སྟེང་
དུ་གྲལ་ལ་འཁོད་པ་དང་ལས་ཀྱི་ཧེ་རུ་ཀས་ཕྱག་བཙལ་ཏེ་མེ་ཏོག་སྤར་གང་
གཏོར་ནས་ས་མ་ཡ་སུ་ཏྲ་མ་ཏི་ཀྲ་མ་ཧཱུྃ་ཞེས་བརྗོད་དེ། དེ་ནི་དཔའ་བོ་དང་དཔའ་
མོ་ཐམས་ཅད་ཏིང་ངེ་འཛིན་ལ་སྙོམས་པར་ཞུགས་སུ་གསོལ་ཞེས་ཏིང་ངེ་འཛིན་
ལ་བསྐུལ་བ་དང་། སློབ་དཔོན་གྱིས་དགྱེས་པ་རྡོ་རྗེ་ལྷ་དགུའི་བསྐྱེད་རིམ་བྱ་སྟེ།
དེ་ཡང་དབུས་སུ་ཀྱེའི་རྡོ་རྗེ་གཟུགས། ཇི་ལྟར་སྔོན་བཞིན་ནི་གོང་ལེའུ་ལྔ་པར་
བཤད་པ་ལྟར་གནས་ཤེས་ནས་སོ། །ཕྱོགས་བཞི་དང་ཕྱོགས་བྲལ་ནི་མཚམས་
བཞི་དག་ཏུ་ཡང་
། དེ་ནས་རྣལ་འབྱོར་མ་རྣམས་དགོད་ནི་རྩེ་མོ་ཟུང་རེ་རེ་དགོད་
པའོ། །དེ་ནས་དཔའ་བོ་དང་དཔའ་མོ་གཞན་གྷོ་རི་ལྟ་བུའི་ལྷ་སྐྱ་རེངས་པ་རེ་རེའི་
བསྐྱེད་རིམ་ཙམ་བྱའོ། །དེ་ནས་ལས་ཀྱི་ཧེ་རུ་ཀ་དེས་སློབ་དཔོན་ནས་བཟུང་སྟེ་
རིམ་པ་བཞིན་དུ་སྤྱི་བོ་མགྲིན་པ་སྙིང་ག་གསུམ་དུ་དྲིའི་ཐིག་ལེ་རེ་རེ་དབུལ། དེ་
བཞིན་དུ་དྲིལ་བུའི་སྒྲ་དང་བཅས་པས་གནས་གསུམ་པོ་དེར་མེ་ཏོག་ལ་སོགས་
པའི་མཆོད་པ་ལྔས་མཆོད་དོ། །དམ་ཚིག་མ་ལ་ཏ་ན་མཾ་ནི་ཚོགས་ཀྱི་ཡོ་བྱེད་དེ་
སྟག་གི་ལྤགས་པའི་སྟེང་དུ་བཟའ་ནི་གདན་ནོ། །འབད་པས་རྒྱལ་པོའི་ས་ལུ་ནི་
འབྲས་ས་ལུའོ། །
དེ་ལ་སོགས་པའི་ཡོ་བྱད་ཐམས་ཅད་ཀྱི་འོག་ཏུ་ཡཾ་ལས་རླུང་བྱུང་རཾ་ལས་
མེ་བྱུང༌། སྣོད་ཅི་ཡིན་ཀྱང་ཨ་ལས་ཐོད་པར་བསྐྱེད། ཚོགས་ཀྱི་ཡོ་བྱེད་ཅི་ཡིན་
ཀྱང་ཤ་ལྔ་བདུད་རྩི་ལྔར་བྱིན་གྱིས་བརླབས་ཏེ་སྟེང་ཟླ་ཕྱེད་རྡོ་རྗེ་རྩེ་མོ་ལ་ཧཱུྃ་མགོ་
238 -432



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཐུར་དུ་བལྟ་བར་བསྒོམ་སྟེ། ཡཾ་ལས་རླུང་བྱུང་རཾ་ལས་མེ་སྤར་ཨ་ལས་ཐོད་པ་
བསྲེས་ཏེ། ཤ་ལྔ་བདུད་རྩི་ལྔ་པོ་དེ་བསྒོམ་དེའི་རླངས་པ་སྟེང་གི་ཟླ་ཕྱེད་རྡོ་རྗེའི་
ལ་སོགས་པ་དེ་ལ་ཡེ་ཤེས་ཀྱི་བདུད་རྩི་ཕོག་སྟེ་དམ་ཚིག་གི་བདུད་རྩི་དང་གཉིས་
ཆིལ་གྱིས་འདྲེས་པ་ལ་ཨོཾ་ཨཱ་ཧཱུྃ་ཞེས་པ་ལན་གསུམ་མམ་བདུན་བརྗོད། མཐར་ཟླ་
ཕྱེད་རྡོ་རྗེ་ཡང་ཐོད་པའི་ནང་དུ་ལྷུང་པར་བསམས་ཏེ་བདུད་རྩིར་གྱུར་པའོ། །དེ་
ཡང་གདན་བཞི་མན་ཏྲ་ཨང་ས་ནས་བཟའ་བའི་དངོས་པོ་ཤ་ཡིན་ཏེ། གཤེར་བ་
བདུད་རྩིའི་ཆུ་ཡིན་ཞེས་བཤད་པས། བཟའ་རྒྱུ་ཐམས་ཅད་ནི་ཤ་ལྔར་བསམ།
བཏུང་པ་ནི་བདུད་རྩིར་བསམ་ཞེས་པའི་ཁྱད་པར་བྱས་འདུག་གོ །དེ་ལྟར་ཚོགས་
བྱིན་གྱིས་བརླབས་པས་དེའི་ཕུད་བསྡུས་པ་ལ་ཨིན་ཏྲ་ཡིས་གཏོར་མ་གཏང་།
དེར་ནི་ཟོས་ནས་ནི་སློབ་དཔོན་གྱིས་སོ། །ཟོས་ན་ཡང་ནི་འཁོར་རྣམས་ཀྱིས་སོ། །
དེར་ནི་མ་མོ་མཆོད་པར་བྱ་ནི་ནང་དུ་ཕྱག་རྒྱ་མ་རྣམས་མཆོད་པའོ། །ཕྱི་རོལ་དུ་
ལྷག་མའི་མཆོད་པ་དུད་པའི་སོལ་བ་མ་ལ་མཆོད་པའོ། །ཕྱག་རྒྱ་མ་རྣམས་མཆོད་
ན་སྲིང་མོའི་བུ་མོ་ནི་རང་དང་དབང་སྟབས་གཅིག་ཏུ་ཐོབ་པའི་གྲོགས་པོས་དབང་
བསྐུར་བའི་བུ་མོའོ། །སྐྱུག་མོ་ནི་བླ་མའི་ཕྱག་རྒྱ་མ་འོ། །གལ་ཏེ་མ་སྲིང་ཡིན་ན་
ཡང་ན་བླ་མ་དང་དབང་བསྐུར་སྟབས་གཅིག་ཏུ་ཐོབ་བའོ། །དེ་རྣམས་རྟག་ཏུ་
ལེགས་མཆོད་ན། ཚོགས་ཀྱི་དཀྱིལ་འཁོར་གྱི་སྒོ་ནས་དངོས་གྲུབ་འགྲུབ་པར་
འགྱུར་རོ། །སྐྱེས་པའི་ཐོད་པ་ཆོ་གཅིག་པར་ཐོད་པ་དུམ་བུ་གཅིག་པའོ། །དེར་
བྱིན་གྱིས་བརླབས་པའི་ཆང་ནི་བཟང་པོས་ཡོངས་སུ་བཀང་སྟེ། ལས་ཀྱི་ཧེ་རུ་
ཀས་བླ་མ་ལ་འདྲེན་པའི་དུས་སུ་གཟིགས་ཤིག་མཛེས་པ་དམ་པའི་ཆོས་ཞེས་པ་
ལ་སོགས་པས་འདྲེན་པས་ན་བླ་མ་ལ་དབུལ་སྐལ་ཆེན་མོའོ། །ཕྱག་འཚལ་ནི་རྡོ་
238 -433



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྗེ་སྔོན་དུ་འགྲོ་བས་དྲངས་པའོ། །
དེ་ནས་སློབ་དཔོན་གྱིས་གར་སྔོན་དུ་འགྲོ་བས་བདེ་བར་གཤེགས་པ་ཆོས་
ཀྱི་མཆོག་ཅེས་པ་ལ་སོགས་པ་བརྗོད་ལ་ལག་པ་གཡས་པའི་སྟེང་དུ་བཞག་སྟེ།
གཡོན་པ་རྩེ་གསུམ་པས་དག་པའི་ཚུལ་དུ་བྱས་ཏེ་བླང་
། དེ་ནས་སྲིན་མཐེབ་ཀྱིས་
དཀྲུག་ཅིང་ཡང་ཨོཾ་ཨ་ཧཱུཾ་ཞེས་པས་བདུད་རྩིར་བྱིན་གྱིས་བརླབས་ཏེ་སྤྱི་བོར་རང་
གི་བླ་མ་རྣམས་ལ་ཐིགས་གཏོར་དབུལ། སྙིང་ཀར་ཡེ་ཤེས་སེམས་དཔའ་བསམ་
ལ་གཏོར། མགྲིན་པར་རོའི་ལྷ་མོ་བསམས་ལ་གཏོར། དེ་ནས་སྐྱེ་མཆེད་ཀྱི་ལྷ་ལ་
གཏོར། དེ་ནས་སྙིང་གར་དགྱེས་རྡོར་ལྷ་དགུ་བསམ་ལ་དེ་རྣམས་མཆོད་པའི་
བསམ་པས་ཧུབ་གཅིག་བཏུང་
། ཡང་ན་རང་གི་སེམས་ཀྱི་རྒྱལ་པོ་མཆོད་པའི་
བསམ་པས་བ་གཅིག་བཏུང་བའོ། །དེ་ནས་སློབ་དཔོན་གྱིས་དེའི་འོག་མ་དེ་ལ་
གཟིགས་ཤིག་གི་ཚིགས་བཅད་ཀྱིས་དྲང་
། འོག་མ་དེས་གར་སྔོན་དུ་འགྲོ་བས་
བདེ་བར་གཤེགས་ཤིག་ གི་ ཚོགས་ བཅད་ ཀྱིས་ བླང་སྟེ། གོང་སློབ་ དཔོན་ གྱི་
བཞིན་དུ་སྤྱི་བོར་བླ་མ་བསམ་ལ་དབུལ་བ་ལ་སོགས་པ་བྱའོ། །དེ་བཞིན་དུ་
དཔའ་བོ་དང་དཔའ་མོ་ཐམས་ཅད་ཀྱིས་བསྐོར་ཞིང་ཆང་དེ་ལ་ཧུབ་སྐོར་ཅིག་བྱའོ། །
དེ་ལ་ནི་རང་ཡང་བཏུང་བར་བྱས་ཞེས་པའོ། །ལེན་པའི་དུས་སུ་གར་སྔོན་དུ་འགྲོ་
བས་ལེན་པས་ན་པད་མའི་ལག་པས་བློང་བ་དང་ཞེས་སོ། །ཕར་འདྲེན་པའི་དུས་
སུ་ཡང་གར་སྔོན་དུ་འགྲོ་བས་འདྲེན་པས་ན། དེ་ཉིད་ཀྱི་ན་ལག་པས་དབུལ་ཡང་
ནས་ཡང་དུ་རབ་ཏུ་འདུས་པས་ནི་དཔའ་བོ་ཐམས་ཅད་ཀྱིས་གར་སྔོན་དུ་འགྲོ་
བས་འདྲེན་པ་དང་བླངས་པ་བྱེད་ཅེས་པའོ། །
དེ་ནས་ལས་ཀྱི་ཧེ་རུ་ཀས་ཤ་ཁམ་རེ་རེ་བཏང་
། དེ་གཉིས་ནི་ཐབས་ཤེས་
238 -434



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
རབ་གཉིས་སུ་མེད་པའི་རྫས་ཡིན་ནོ། །དེ་ནས་ཚོགས་ཀྱི་ཡོ་བྱད་ཐམས་ཅད་ལ་
ལོངས་སྤྱོད་སྡེར་གཅིག་ཏུ་སྤུངས་ལ་རྣལ་འབྱོར་པ་ཕོ་མོ་ཐམས་ཅད་ཧབ་དེ་རེ་ཟ་
བའོ། །ལྷོ་བལ་ན་མི་སྐྱ་རྣམས་ཀྱང་སྡེར་གཅིག་ཏུ་ཕ་དང་བུ་ཡང་ཟ་བའི་ལུགས་
མེད་པ་ལ། འདིར་སྡེར་གཅིག་དུ་ཟ་བ་ནི་རྣལ་འབྱོར་པའི་སྤྱོད་པ་ཡིན་པས་སོ། །
དེ་ལྟར་ལོངས་སྤྱད་པའི་ལྷག་མ་བསྡུས་ལ་སྣོད་ཆེན་པོ་གཅིག་བཀང་སྟེ་ལྷ་མོ་དུད་
པའི་སོལ་བ་ལ་དབུལ་ཏེ་གོང་ནས་དེར་ནི་མ་མོ་མཆོད་པར་བྱ་ཞེས་སོ། །དེ་ནས་
ཀྱི་ལྷག་མ་བྲལ་བྲུལ་བསྡུས་ལ་ཡི་དྭགས་ལྷག་མ་རང་ལས་མི་ཐོབ་པ་ཡོད་པས་
དེ་རྣམས་ལ་གཏོར་མ་བཏང་ངོ༌
། །དེ་ནས་དབྱུག་སྔོན་ཅན་གྱིས་སྣ་དྲངས་ཏེ་སྟང་
སྟབས་བྱེད་ཅིང་ཟངས་དུང་ལ་སོགས་པའི་སྒྲ་དང་བཅས་པས་ཕྱི་རོལ་དུ་གཏོར་
མ་རྣམས་བསྐྱལ་ལོ། །གཏོར་སྐྱེལ་ལ་བགེགས་མི་འཇུག་པའི་ཡན་ལག་ཏུ་ཕྱི་
སྒོའི་རྩར་མི་གཅིག་གིས་མར་མེ་གཅིག་ཆུ་འདག་བྲུ་ལུ་གཅིག །མེ་ལོང་གཅིག་
བཟུང་ལ་གཏོར་སྐྱེལ་ལོག་ནས་བྱུང་པ་ལ་མར་མེ་བསྟན། ཆུ་འདག་བུ་ལུ་གཅིག་
ཁར་གཞུག །མེ་ལོང་ཞིག་བསྟན་ནོ། །
དེ་ནས་དཔའ་བོ་དང་དཔའ་མོ་ཐམས་ཅད་ནང་དུ་བཀྲ་ཤིས་ཀྱི་གླུ་བླང་
།
ལ་ལས་གར་བྱ། ལ་ལས་སྙོམས་འཇུག་གི་རེག་བྱས་མཆོད་པར་བྱ། ནད་པ་ཡོད་
ན་ སྦྱིན་སྲེག་ བྱ། བཀྲ་ཤིས་ཀྱི་ཚིག་བརྗོད། ལ་ལས་ནི་ཡི་གེ་བརྒྱ་པ་བཟླས།
མཐར་ནི་ཐམས་ཅད་ཀྱིས་སྐྱེ་ཞིང་སྐྱེ་བའི་རིགས་མཆོག་ཏུ་ཞེས་པ་ལ་སོགས་པའི་
སྨོན་ལམ་གདབ་བོ། །དེར་ནི་ཚོགས་ཀྱི་ཁང་པ་དེར་རོ། །སྒྲུབ་པ་པོ་ནི་དཔའ་
མོའོ། །ཡིས་བྱ་ནི་ཚོགས་ཀྱི་འཁོར་ལོའོ། །
ད་ནི་ལེའུའི་མཚན་ནི་ཀྱེ་རྡོ་རྗེའི་རྒྱུད་ལས་གླེགས་བམ་བྲི་བ་དང་བཟའ་བའི་
238 '435



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དམ་ཚིག་ནི་དཀྱིལ་འཁོར་གྱི་ཚོགས་སོ། །ལེའུ་བདུན་པ་ནི་གྲངས་སོ། །དཔལ་
དགྱེས་པ་རྡོ་རྗེ་ནོར་བུའི་སྒྲོན་མེ་ལས་བརྟག་པ་ཕྱི་མའི་ལེའུ་བདུན་པའོ།། །།
ད་ནི་ལེའུ་བརྒྱད་པ་འདིས་བརྟག་པ་དང་པོའི་གང་དང་གང་གི་མ་ཚང་བ་
ཁ་སྐོང་བ་ཡིན་ན་བརྟག་པ་དང་པོའི་ལེའུ་ལྔ་པ་དང་བརྒྱད་པ་བཅུ་པ་གསུམ་དུ་
ལས་ཀྱི་ཕྱག་རྒྱ་ལ་བརྟེན་ནས་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སྐྱེ་གསུངས་
པ་དེ་ལ། དེའི་འང་སྔོན་དུ་ལས་ཀྱི་ཕྱག་རྒྱའི་མཚན་ཉིད་དང་ལྡན་པ་ གཅིག་
བརྟག་པ་དང་པོའི་ཕྱག་རྒྱ་མའི་མཚན་ཉིད་དང་ལྡན་པ་གཅིག་དགོས་པ་ལ་ཕྱག་
རྒྱ་མའི་མཚན་ཉིད་བརྟག་ཐབས་དེ་ཡ་གིར་མ་བྱུང་མེད་འདི་ནས་དབྱིབས་ཀྱི་སྒོ་
ནས་བརྟག་པ་དང་། ཁ་དོག་གི་སྒོ་ནས་དང་དྲིའི་སྒོ་ནས་བརྟག་པའི་ཐབས་སྟོན་
ཏེ་དེ་ཡ་གིའི་ལེའུ་གསུམ་པ་དེའི་མ་ཚང་པ་ཁ་སྐོང་པ་དང་གཅིག །ཡང་བརྟག་པ་
དང་པོའི་ལེའུ་གསུམ་པ་དང་བརྒྱད་པར་བསྐྱེད་རིམ་བྱུང་། ལྔ་པ་དང་བརྒྱད་པ་
བཅུ་པར་རྫོགས་རིམ་བྱུང་པ་ལ་བསྐྱེད་རྫོགས་དེ་བས་བསྒོམ་པའི་ཐུན་མཚམས་
སུ་སྨོན་ལམ་གདབ་པའི་ཐབས་གཅིག་ཡ་གིར་མ་བྱུང་བ་འདི་ནས་བསྐྱོད་པའི་
རིམ་པའི་སྨོན་ལམ་གདབ་པའི་ཐབས་ཅིག་ཡ་གིར་མ་བྱུང་བ་དེ་འདི་ནས་བསྐྱེད་
པའི་རིམ་པའི་སྨོན་ལམ་དང་རྫོགས་པའི་རིམ་པའི་སྨོན་ལམ་གདབ་ཐབས་བྱུང་
པས་ཡ་གེའི་ལེའུ་དེ་གསུམ་གྱི་མ་ཚང་བ་ཁ་བསྐོང་བ་དང་གཉིས།
ཡང་བརྟག་པ་དང་པོའི་གཞི་རང་བཞིན་འབྲས་བུ་གསུམ་སྟོན་པའི་དཔལ་
དགྱེས་པ་རྡོ་རྗེ་དེ་ལ་མི་འཇུག་ཅིང་མི་མོས་ན་དེ་གདུལ་དཀའ་བའི་སེམས་ཅན་
ཡིན་པས་དེ་གདུལ་དཀའ་བའི་ཐབས་ཞིག་བརྟག་པ་དང་པོར་མ་བྱུང་བ་ལ་འདི་
ནས་ཐེག་པ་ཐུན་མོང་གི་བསླབ་བྱ་བསྟན་ནས་གདུལ་ཐབས་ཅིག་བཤད་པས་ཡ་
238-436



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གི་བརྟག་པ་དང་པོའི་ཐུན་མོང་གི་མ་ཚང་བ་ཁ་སྐོང་བ་དང་གསུམ་མོ། །
ལེའུ་འདི་རང་ལ་གཉིས་ལས་དང་པོ་ལེའུའི་གཞུང་། དེ་ལ་གསུམ་ལས་
དང་པོ་དྲི་བ་དང་ལན་གཉིས་ལས་དང་པོ་དྲི་བ་ནི། ལེའུ་བདུན་པ་བཤད་པའི་དེ་
ནས་རྣལ་འབྱོར་མ་རྣམས་ཀྱིས་ཞུས་པ་ནི་ལྷན་ཅིག་སྐྱེས་པའི་ཡེ་ཤེས་ཕྱག་རྒྱ་
ཆེན་པོའི་དོན་ཇི་ལྟ་བུ་ཞིག་ལ་བརྟེན་ནས་སྐྱེ་ན་ཀུན་རྫོབ་ཙམ་དུ་རྣམ་པར་གནས་
པའི་ལས་ཀྱི་ཕྱག་རྒྱ་མའི་གཟུགས་ལ་བརྟེན་ནས་དོན་དམ་གྱི་བདེ་བ་དེ་བཤད་དུ་
གསོལ་ཞེས་དྲིས་པའོ། །སྟོན་པ་བཅོམ་ལྡན་འདས་ཀྱིས་བཀའ་སྩལ་པའོ། །ཕྱག་
རྒྱ་མའི་མཚན་ཉིད་བརྟག་པ་ནི་དབྱིབས་ཀྱི་སྒོ་ནས་བརྟག་པ་སྟེ། ཕྱག་རྒྱ་མ་དེ་
ལུས་ཧ་ཅང་རིང་བ་མིན་ཧ་ཅང་ཐུང་བ་མིན་ནོ། །ཁ་དོག་གི་སྒོ་ནས་བརྟག་པ་སྟེ།
ཕྱག་རྒྱ་མ་ལུས་ཧ་ཅང་གནག་པ་མ་ཡིན། ཕྱག་རྒྱ་མ་དེ་ལུས་ཧ་ཅང་དཀར་བ་མ་
ཡིན། འོ་ན་གང་ཡིན་ན་པད་མའི་འདབ་མའི་རྣམ་པ་འདྲ་སྟེ་སྔོ་བསངས་སོ། །
དྲིའི་སྒོ་ནས་བརྟག་པ་ནི། དེའི་དབུགས་ནི་དྲི་ཞིམ་པོ་དང་ལྡན་པ། དེའི་
རྡུལ་ཀྱི་དྲི་ཞིམ་པོ་དང་ལྡན་པར་གྱུར་ཏེ། དྲི་དེ་གང་འདྲ་ན། རི་དྭགས་ལྟེ་བ་ནི་གླ་
རྩིའོ། །དེའི་དྲི་དང་མཚུངས་པའོ། །པད་མ་ལ་ཡང་ནི་བྷ་གའོ། །དབང་པོ་མཆོག་
དྲི་ནི་ཙན་དན་གྱི་དྲི་བསྣམ་པའོ། །བྷ་གའི་དབྱིབས་དེ་ཡང་པད་མ་དང་འདྲ་བས་
ན་སྐད་ཅིག་པད་མ་ལྟ་བུར་འགྱུར་ཞེས་པའོ། །དེ་ནི་ཕྱག་རྒྱ་མའོ། །ག་པུར་ནི་
བྱང་སེམས་སོ། །ས་ལྷ་དག་ནི་རཀྟའོ། །རྫས་དེ་གཉིས་ལ་མཁས་པས་དྲི་བཟང་
མཚོན་པར་བྱ་སྡེ། ཨུཏྤ་ལའི་དྲིར་འགྱུར་ཞིང་
། ཨ་ཀ་རུ་ནི་ནག་པོ་མཚུངས་སྟེ་དྲི་
ཞིམ་པོའོ། །ལུས་དལ་ཞིང་སེམས་མི་གཡོ་བ་ཉིད་དང་
། ངག་སྙན་པར་སྨྲ་ཞིང་
ལུས་ངག་ཡིད་དུ་འོང་བ་བྱའོ། །སྐྱ་བཟང་དབུས་ནི་སྐུ་བཟང་ཞིང་དཔྲལ་
བའི་
238 --437



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
དབུས་སུ་གཉེར་མ་ གྱེན་འགྲེང་བ་གཅིག་ཡོད་པའོ། །དེ་ནས་སོ་ལྟེ་བ་ནུ་མ་
གཉིས་ཀྱི་བར་ན་ཡར་ལ་གཉེར་མ་གྱེན་འགྲེང་བ་གཅིག་ཡོད་པ་དེ་རྣམས་ཡོད་ན་
ལྟེ་བའི་འོག་ན་ཡང་གཉེར་མ་གྱེན་འགྲེང་པ་གསུམ་ཅིས་ཀྱང་འོང་པས་ན་གཉེར་
མ་གསུམ་ཞེས་པའོ། །འདི་ལ་དགེ་བ་བློའི་འགྱུར་ན་རེ་ཁ་གསུམ་པའི་ལྟེ་བ་ཅན་
བྱ་བ་ཡོད་པའོ། །དེ་རྣམས་ཡོད་ན་ཕལ་པ་ཞེས་པ་ཕལ་ཆེར་པད་མ་ཅན་ཞེས་
བརྗོད་དེ་ཕྱག་རྒྱ་མ་པད་མ་ཅན་གྱི་རིགས་ཞེས་བྱའོ། །དེ་ལྟ་བུ་ཞིག་རྙེད་ན་རྩ་སྣ་
རིང་བ། བདེ་བ་ཆེ་བ། མཁའ་འགྲོ་མ་དང་ སངས་རྒྱས་དང་ བྱང་ཆུབ་སེམས་
དཔའ་ཐམས་ཅད་ཀྱིས་བྱིན་གྱིས་བརླབས་པའི་བུད་མེད་ཅིག་ཡིན་པས་ན་ལྷན་
ཅིག་སྐྱེས་པའི་གཟུགས་ཅན་མ་ཞེས་པ་དེ་ལ་བརྟེན་ནས་ལྷན་ཅིག་སྐྱེས་པའི་ཡེ་
ཤེས་མི་སྐྱེ་མི་སྲིད་པའོ། །དེའི་ཕྱིར་ན་དེ་སྙེད་ནས་ནི་ཐེ་ཚོམ་མེད་པར་དངོས་
གྲུབ་ཐོབ་པར་འགྱུར་རོ། །ད་ལྟ་ག་ཏོ་མུ་ཏོའི་བུད་མེད་ཀྱིས་ཨི་འོང་གསུངས་སོ། །
ད་ནི་གཉིས་པ་སྨོན་ལམ་གདབ་པ་ནི། དེ་ལས་ཀྱང་དང་པོ་དྲི་བ་ནི་རྡོ་རྗེ་
རྣལ་འབྱོར་བདག་མེད་མས་གསོལ་པ། བཅོམ་ལྡན་འདས་ཞེས་སྟོན་པ་ལ་བོས་
ནས། བསྐྱེད་རྫོགས་ཀྱི་ཐུན་མཚམས་སུ་སྨོན་ལམ་ཇི་ལྟར་གདབ་པར་བགྱི་ཞེས་
པའོ། །
ད་ནི་ལན་ནི། བཅོམ་ལྡན་འདས་ཀྱིས་བཀའ་སྩལ་པ་སྟེ་དང་པོར་བསྐྱེད་
པའི་རིམ་པའི་སྨོན་ལམ་ནི་དགྱེས་པ་རྡོ་རྗེའི་རིགས་སུ་སྐྱེ་བར་ཤོག་ཅིག །དམ་
ཚིག་ཅན་ནི་དགྱེས་པ་རྡོ་རྗེའི་བཟའ་བསྲུང་གི་དམ་ཚིག་ལ་གནས་པ་ཞིག་ཏུ་ཤོག་
ཅིག །སྐྱེ་མེད་ནི་འཇིག་རྟེན་གྱི་ཐུ་བོ་མི་བྱེད་པར་སྟ་ཤོག་ཅིག །ཀྱེ་རྡོ་རྗེ་སྟོན་པ
ནི་དགྱེས་པ་རྡོ་རྗེ་འདི་ཉན་པར་འཆད་པ་བསྒོམ་པའོ། །དེ་ལྟ་བུའི་དགྱེས་པ་རྡོ་རྗེ་
238 ---438



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
སྟོན་པའི་བླ་མ་ལ་ལུས་ངག་ཡིད་གསུམ་གུས་པ་གཅིག་ཏུ་ཤོག་ཅིག །སེམས་ཅན་
ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པར་ཤོག་ཅིག་པའོ། །དེ་
ལྟར་སྐྱེ་ཞིང་ནི་འཇིག་རྟེན་ཕྱི་མ་ལའོ། །སྐྱེ་བར་འགྱུར་བར་ཤོག་ནི་ཡང་ཕྱི་མ་ལ་
ཡང་དེ་བཞིན་ཤོག་ཞེས་པའོ། །
ད་ནི་རྫོགས་པའི་རིམ་པའི་སྨོན་ལམ་ནི། ལག་པས་རྡོ་རྗེ་ནི་ཐབས་དྲིལ་
བུ་ནི་ཤེས་རབ། འཁྲོལ་བ་ནི་ཐབས་ཤེས་རབ་དབྱེར་མེད་པའོ། །ཟབ་མོའི་ཆོས་
ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །ཀློག་པ་ནི་རྒྱུད་ལ་བསྐྱེད་པ་གཅིག་
ཏུ་ཤོག་ཅིག་པའོ། །བཙུན་མོ་ནི་རྩའོ། །ཁུ་བ་ནི་དེའི་ནང་གི་བྱང་ཆུབ་སེམས་སོ། །
མཉམ་ཟས་ནི་ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་ཟག་པ་མེད་
པའི་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེ་བ་ཞིག་ཏུ་ཤོག་ཅིག་པའོ། །དེ་ལྟར་སྐྱེ་
ཞིང་ཕྱི་མ་ལའོ། །སྐྱེ་བར་འགྱུར་བར་ཤོག་ནི་ཡང་ཕྱི་མ་ལ་ཡང་དེ་བཞིན་ཤོག་
པའོ། །འདིས་ནི་སྐྱེ་བ་བརྒྱུད་ནས་སངས་རྒྱས་ཟིན་ཏེ། ད་ལྟ་དགེ་སྦྱོར་ཅི་བྱས་
པའི་ཞབས་ལ་སྨོན་ལམ་འདི་གདབ་བོ། །
ད་ནི་གསུམ་པ་གདུལ་དཀའ་བའི་སེམས་ཅན་ཇི་ལྟར་འདུལ་བ་ནི། དྲི་བ་
དང་ལན་ལས་དང་པོ་དྲི་བ་ནི། དེ་ནས་ལྷ་མོ་དེ་དགྱེས་ནས་ནི་སྨོན་ལམ་གདབ་པ་
བཤད་པ་
པ་ལ་བྱའོ། །ཚིག་ནི་འདི་ཉིད་ཡང་ཞུས་པ་སྟེ། དེ་ཡང་སྐལ་མེད་སེམས་
ཅན་གདུལ་དཀའ་བ་ནི་གཞི་རང་བཞིན་འབྲས་བུ་གསུམ་སྟོན་པའི་དགྱེས་པ་རྡོ་
རྗེ་ལ་མི་འཇུག་ན་དེ་གདུལ་དཀའ་བ་ཡིན་པས་ཐབས་གང་གིས་གདུལ་བར་
འགྱུར་བ་ལགས་ཞེས་དྲིས་པའོ། །
དེའི་ལན་ནི་བཅོམ་ལྡན་འདས་ཀྱི་བཀའ་སྩལ་པ། ད་ལོ་གསོ་སྦྱོང་སྦྱིན་
238 -439



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
པར་བྱ་ནི་བསྙེན་གནས་ཀྱི་སྡོམ་པ་དབོག་པའོ། །དེའི་རྗེས་སུ་བསླབ་པའི་གནས་
བཅུ་ཉིད་ཅེས་པ་དགེ་ཚུལ་གྱི་བསླབ་པའི་གནས་བཅུ་བསླབ་པའོ། །དེའི་རྗེས་ལ་
དེ་ལ་བྱེ་བྲག་སྨྲ་བ་བསྟན་ནི་ཉན་ཐོས་ཀྱི་བསླབ་བྱ་བསྟན་པའོ། །དེའི་རྗེས་ལ་
མདོ་སྡེ་པ་ཡང་དེ་བཞིན་ནི་ཉན་ཐོས་སམ་མདོ་སྡེ་པའི་བསླབ་བྱ་བསྟན་པའོ། །དེ་
ནས་རྣལ་འབྱོར་སྤྱོད་པ་སེམས་ཙམ་པའི་སྤྱོད་པ་ཉིད་དོ། །དེའི་རྗེས་སུ་དབུ་མའི་
ལྟ་བ་བསྟན། དེ་ནས་སྔགས་ཀྱི་རིམ་པ་ཀུན་ཤེས་ནས་ཞེས་པ་གསང་སྔགས་རྒྱུད་
སྡེ་བཞི་བསྟན་ཏེ། བྱ་བའི་རྒྱུད་དང་
། གཉིས་ཀའི་རྒྱུད་དང་
། རྣལ་འབྱོར་གྱི་རྒྱུད་
དང༌། རྣལ་འབྱོར་ཆེན་པོའི་རྒྱུད་བསྟན་པའོ། །དེ་ལྟར་བསྟན་པའི་མཐར་སྙིང་པོ་
ལྟ་བུའི་རྒྱུད་དགྱེས་པ་རྡོ་རྗེ་དེ་བསྟན་དགོས་པ་ཡིན་པས་ན་དེ་རྗེས་ཀྱེའི་རྡོ་རྗེ་
བརྩམས་ཞེས་ཏེ། དེར་ཁོ་ནས་གྲུབ་པའི་མཐའ་མང་པོ་ཞིག་ལ་བློ་སྦྱངས་པས་
སྙིང་པོ་ལྟ་བུའི་རྒྱུད་འདི་ལྟ་བུ་ཞིག་མ་བྱུང་ཟེར་ནས་དེར་རྒྱུད་སྡེ་འདི་ལ་ཤིན་ཏུ་
མོས་པ་ཞིག་འོང་བས་ན་སློབ་མས་གུས་པར་བླངས་ནས་ཞེས་སོ། །འདིའི་སྒོ་ནས་
ཚེ་གཅིག་གིས་ཕྱག་རྒྱ་ཆེན་པོ་འགྲུབ་པས་ན། འགྲུབ་འགྱུར་འདི་ལ་ཐེ་ཚོམ་མེད་
ཞེས་པའོ། །དེས་ནི་བརྟག་པ་དང་པོའི་ཐུན་མོང་གི་མ་ཚང་བ་ཁ་སྐོང་བའོ། །
ད་ནི་ལེའུའི་མཚན་བསྟན་པ་ནི། དཔལ་ཀྱེ་རྡོ་རྗེའི་རྒྱུད་ལས་འདུལ་བ་ནི་
ད་ལྟ་ལེའུའི་ཞབས་ཀྱི་གདུལ་དཀའ་བའི་སེམས་ཅན་འདུལ་བ་ལ་བརྟག་པའོ། །
ལེའུ་ཞེས་བྱ་བ་ནི་གོང་དང་འདྲའོ། །བརྒྱད་པ་ནི་གྲངས་སོ། །དཔལ་དགྱེས་པ་རྡོ་
རྗེ་ནོར་བུའི་སྒྲོན་མེ་ལས་བརྟག་པ་ཕྱི་མའི་ལེའུ་བརྒྱད་པའོ།། །།
ད་ནི་ལེའུ་དགུ་པ་འདི་བརྟག་པ་དང་པོའི་གང་དང་གང་གི་མ་ཚང་བ་ཁ་
སྐོང་ན། བརྟག་པ་དང་པོའི་ལེའུ་གཉིས་པར་མཁའ་སྤྱོད་མའི་སྒོ་ནས་གསད་པའི་
238-440



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ལས་ཤིག་བཤད་པ་ལ། གསད་པ་དེ་ལ་ཁ་སྦྱོར་དབྱེ་ན་ཇི་ལྟར་དབྱེ་བ་ཞིག་ཡ་
གིར་མ
་མ་བྱུང་བ་དེ་འདི་ནས་ཁ་སྦྱོར་དབྱེ་བའི་ཐབས་ཤིག་བཤད་པ་དེ་ཡ་གིར་
བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བ་དང་གཅིག །ཡང་བརྟག་
པ་དང་པོའི་ལེའུ་གསུམ་པར་ཧེ་རུ་ཀའི་སྒྲུབ་ཐབས་བྱུང་བ་ལ་དེའི་རྣམ་དག་
བསྒོམ་དགོས་པས། བརྟག་པ་དང་པོའི་ལེའུ་དགུ་པར་ལྷ་མོ་བཅོ་ལྔའི་རྣམ་དག་
བྱུང་བ་ལ་ཧེ་རུ་ཀའི་རྣམ་དག་ཞིབ་མོ་ཞིག་མ་བྱུང་བ་དེ་འདི་ནས་ཧེ་རུ་ཀའི་རྣམ་
དག་དཔེ་དོན་དང་བཅས་པ་ཞིག་བྱུང་སྟེ། ཡ་གི་ལེའུ་གསུམ་པའི་མ་ཚང་བ་ཁ་
སྐོང་བ་དང་གཉིས། ཡང་བརྟག་པ་དང་པོའི་ལེའུ་གཉིས་པར་སྔགས་བསྟན་པ་ལ་
སྔགས་དེ་དག་པར་བྱེད་པ་ལ་སྔགས་ཀྱི་བཏུ་བ་མ་ཚང་བ་ཁ་སྐོང་བ་དང་གསུམ་
མོ། །
ལེའུ་འདི་རང་ལ་ཆོས་གཉིས་ཏེ། ལེའུའི་གཞུང་དང་། ལེའུའི་མཚན་ནོ། །
དེ་ལས་དང་པོ་གཞུང་
། དེ་ལ་གསུམ་ལས་དང་པོ་ཁ་སྦྱོར་དབྱེ་བའི་ཆོ་ག་ནི། དེ་
ནས་ཁ་ སྦྱོར་ འབྱེད་ པའི་ ཞེས་ པ་ནི། ཁ་སྦྱོར་ནི་རང་བཞིན་ གྱི་ ཁ་ སྦྱོར་དང་།
བསྲུངས་ པའི་ ཁ་ སྦྱོར་དང༌། བྱིན་གྱིས་ བརླབས་ པའི་ཁ་སྦྱོར་རོ། །དེ་ ལ་ རང་
བཞིན་ནི་ལྟེ་བ་དང་སྙིང་ག་ཁ་སྦྱར
། སྙིང་ག་དང་མགྲིན་པར། མགྲིན་པ་དང་སྤྱི་
བོར་སྦྱར་ནས་གནས་པའོ། །བསྲུངས་བའི་ཁ་སྦྱོར་ནི་ད་ལྟ་དཀོན་མཆོག་གསུམ་
ལ་སྐྱབས་སུ་འགྲོ་བ་བྱེད་པ་ཙམ་དང་ཆོས་ཀྱི་སྒོར་ཞུགས་པ་ཐམས་ཅད་ལ་མ་
བསྟེན་ཀྱང་དཔལ་ལྷ་མོ་ནག་མོའམ་དཔལ་མགོན་པོ་ལྟ་བུས་ཅིས་ཀྱང་བསྲུང་
སྐྱོབ་བྱེད་པའོ། །ད་ལྟའི་མི་སྐྱ་དྲ་མ་འདི་རྣམས་ལ་འཇིག་རྟེན་གྱི་ཡུལ་ལྷ་ལྟ་བུ་
དེས་སྲུང་སྐྱོབ་བྱེད་དེ་དེ་དང་མ་དབྲལ་བར་མཐུ་མི་འོང་ངོ༌
། །
238 -441



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བྱིན་གྱིས་བརླབས་པའི་ཁ་སྦྱོར་ནི་བླ་མས་དབང་བསྐུར་བའི་དུས་སུ་སྙིང་
ཀའི་ཡེ་ཤེས་སེམས་དཔའ་བཅུག་ནས་ཡོད། དེ་མ་གཤེགས་པར་མཐུ་མི་འོང་
བས་དེ་རྣམས་འབྱེད་པས་དེའི་མཚན་ཉིད་ཡང་དག་པར་རབ་ཏུ་བཤད་ཅེས་པའོ། །
དེ་ཡང་ཁ་སྦྱོར་འབྱེད་པའི་ཐབས་གང་གིས་གསད་པའི་ལས་ཀྱི་དངོས་གྲུབ་ཐོབ་
པར་འགྱུར་ཞེས་པའོ། །འོ་ན་ཁ་སྦྱོར་འབྱེད་པའི་ཡུལ་དེ་གང་དབྱེ་ན། སངས་
རྒྱས་ཀྱི་བསྟན་པ་ལ་གནོད་པར་བྱེད་པ་དང་
། བླ་མ་སྨོད་ཅིང་སྡང་བ་ལ་མཐུ་བྱ།
སངས་རྒྱས་འཇིག་པ་ནི་སངས་རྒྱས་ཀྱི་སྐུ་གཟུགས་འཇིག་པ་ལ་མཐུ་བྱའོ། །དེ་
ཡང་མཐུ་བྱེད་པའི་གོང་དུ་རང་གི་བླ་མ་ཐུབ་པ་ཞེས་བྱ་དམ་པ་ཞེས་བྱ་སྟེ། དེ་ལ་
ཞུས་ན་ནི་རང་གི་བླ་མ་ལ་གནོད་པས་དེ་ལ་མཐུ་ཞིག་བྱ་འམ་ཞེས་ཞུ་བའོ། །དེར་
བླ་མ་ན་རེ་གྱིས་ཞེས་པའི་རྗེས་གནང་བྱིན་པ་དང་སྙིང་རྗེས་གསད་པར་བྱ་བ་ཉིད་
ཅེས་པ་སྙིང་རྗེ་ཆེན་པོས་ཀུན་ནས་བསླངས་ནས་ཁ་སྦྱོར་ཕྱེས་ལ་ལུས་སེམས་
ཕྲལ་བ་དེ་ལ་གསད་པར་བྱ་བ་ཉིད་ཅེས་སོ། །
དེ་ཡང་གསད་ལུགས་ནི་དཔལ་དགྱེས་པ་རྡོ་རྗེའི་ཡི་དམ་ལྷ་ལ་བརྟན་པ་
ཐོབ་པ་ཞིག་གིས་ཡི་དམ་ལྷའི་སྔགས་ལ་བསྙེན་པ་སུམ་འབུམ་མམ་བྱེ་བ་བསྐྱལ་
ཏེ། དེ་ནས་བསྒྲུབ་པ་ནི། ཧེ་རུ་ཀ་མཉམ་རྣལ་འབྱོར་གྱིས་ཞེས་པ་དང་པོ་བླ་མ་
དག་པའི་ཆོ་ག་བདུན་རྣམ་དག་བྱ། དེ་ནས་ཚད་མེད་པ་བཞི་བསྒོམ། སྟོང་པ་ཉིད་
དུ་བསྒོམ། ས་བོན་བསྡུ་སྐུ་གཟུགས་རྫོགས་པ་དང་ས་བོན་དགོད་པ་དང་
།
ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ། དབང་བསྐུར་ཏེ།
དེ་ལྟར་ཆོས་བརྒྱད་ཀྱིས་བརྒྱན་པའོ། །ནང་གི་མ་རུངས་པའི་སེམས་ཀྱིས་ནི་ཞེས་
པ་འགྲུབ་བམ་མི་འགྲུབ་བམ་སྙམ་པའི་ཐེ་ཚོམ་མེད་པའོ། །འདི་ནི་བསྒོམ་པ་ཙམ་
ཡེ་
238 -442



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གྱིས་ནི་ཞེས་པ་ཧེ་རུ་ཀ་བསྒོམས་ཏེ་ལེའུ་གཉིས་པའི་ཨོ་གླུ་སྭཱ་ཧཱ་ལ་ཁྲི་ཚོ་གཅིག་
བཟླས་པ་དེ་སྒྲུབ་པ། དེ་ནས་ལས་ལ་སྦྱར་ན། སངས་རྒྱས་ཀྱི་ནི་ངེས་པར་འཇིག་
ན་གཞན་ལྟ་སྨོས་ཀྱང་ཅི་དགོས་ཞེས་པའོ། །ཇི་ལྟར་ཕྱུགས་ཞེས་པ་པ་ཤུ་ཞེས་པ་
ཕྱུགས་ལ་འགྲོ། པ་ཤུ་ཞེས་པ་སྡིག་པོ་ཆེ་ལ་བགྲོ་བ་ལས་འདི་ནི་ད་རེས་སྡིག་པོ་
ཆེ་ལ་བྱ་སྟེ། གོང་གི་བསྟན་པ་ལ་གནོད་པ་ལ་སོགས་པའི་ལས་བྱེད་པས་སོ། །
དེའི་གཟུགས་མཐོང་ནས་ནི་བསྒྲུབ་བྱ་དེ་མདུན་དུ་བཀུག་པར་བསམ་སྟེ་རང་གི་
སྙིང་ག་ནས་ལྕགས་ཀྱུ་དང་ཞགས་པ་ཐོགས་པ་མང་པོ་སྤྲོས་ལ་བྱའོ། །ཁྲག་ནི་
སྐྱུག་པ་ཉིད་དང་ལས་ནི་བསྒྲུབ་བྱའི་ཁ་ན་ཚུར་ཁྲག་དམར་ཤར་ཤར་སྐྱུག་པར་
བསྒོམ་པའོ། །འདིར་ཞིང་ནི་ལུས་སོ། །མགོ་སྐྱེས་ནི་སྐྲ་གྲོལ་བ་དང་། ཁ་ནི་འོག་
ཏུ་རྣམ་པར་བསྒོམ་ནི་སྤྱི་གཙུག་ལིངས་སོང་བར་སྒོམ་པའོ། །དེས་ནི་བསྒྲུབ་བྱ་
དེའོ། །ལམ་དུ་ནི་བཤང་ལམ་མོ། །
ཁབ་ནི་མེའི་འོད་ཁབ་ཙམ་བཤང་ལམ་དུ་ཞུགས་པར་བསྒོམས་པས།
སྙིང་གར་བྱིན་ཟའི་ས་བོན་ནི་ཁོ་བོ་ཡི་སྙིང་གར་མེའི་ས་བོན་དང་འོད་དེ་འདྲེས་
པར་བསམ་པས་ལུས་སེམས་ཕྲལ་བར་བསྒོམས་པ་ལ་དམིགས་ནས་སྐད་ཅིག་
གསད་པར་བྱ་ཞེས་པ་སྟེ། དེས་རང་བཞིན་གྱི་ཁ་སྦྱོར་ལ་སོགས་པ་ཕྱེ་སྟེ། སྙིང་
གའི་ཡེ་ཤེས་སེམས་དཔའ་གཤེགས་པར་བསྒོམ། བསྒྲུབ་བྱའི་ལྟེ་བའི་རྩ་བ་ནི་
ཁོའི་སེམས་ཀྱི་རྟེན་སྙིང་ག་ན་ཨ་ཡོད་པ་དེ། བརྟུལ་ཞུགས་ཅན་གྱི་ལག་པས་
གདོན་ནི་ཁོའི་སེམས་དེ་མདུན་གྱི་དགྱེས་པ་རྡོ་རྗེའི་ལྷ་ཚོགས་ཀྱི་ཐུགས་ཀར་
འཕངས་ནས་དེ་དག་འོག་མིན་དུ་གཤེགས་པར་བསྒོམ་མོ། །གུར་ལེའུ་བཞི་
ནས་ཀྱང་རྡོ་རྗེའི་དཀྱིལ་འཁོར་དུ་དོར་བྱ་ཞེས་སོ། །རྒྱུད་འདི་ལ་ནི་དེ་ལྟ་བུ་
238 -443



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
གསད་པའི་ལས་འདི་ལ་བསྲེག་ལུགས་མེད་ནི་སྦྱིན་སྲེག་བྱ་མི་དགོས། ཕྱག་རྒྱ་
འཆིང་དང་བྱ་བའང་མེད་ནི་ཕུར་པ་འདེབས་པ་དང་ཐུན་བརྡེག་པ་ལ་སོགས་པ་མི་
དགོས་སོ། །རྒྱུད་ཆེན་བཀླགས་པས་འགྲུབ་པ་ཉིད་ཡིན་ནོ། །འོ་ན་གང་གི་འགྲུབ་
ཞེ་ན། བསམ་གཏན་ཙམ་གྱིས་འགྲུབ་པར་འགྱུར་ན་ཏིང་ངེ་འཛིན་གྱིས་འགྲུབ་
ཞེས་པའོ། །
ད་ནི་གཉིས་པ་རྣམ་པར་དག་པ་བསྟན་པ་ནི། རྟོག་མེད་ནི་སྐྱེ་མེད་དོ། །
སྐྱེ་མེད་ཀྱིས་རྒྱས་ཐེབས་ན་དངོས་གྲུབ་སྦྱིན་པ་པོས་ཞེས་སིད་ཏི་འཐོབ་པའོ། །
སྲིད་པ་ནི་འཁོར་བའོ། །སྦྱོང་བ་དེ་བསྐྱེད་རིམ་གྱིས་སྦྱོང་བའོ། །ཉམས་དགའ་བ་
ནི་ཐ་མལ་གྱི་རྣམ་རྟོག་སྦྱོང་བས་སོ། །དེ་ལྟ་བུའི་དོན་དེ་ཐེག་པ་འོག་མ་པ་ལ་
བསགས་པ་མཆོག་གི་བཤད་བྱ་ཡིས། ཉོན་ཅིག་པ་ནི་རྣ་གཏད་པ་རབ་བསྐུལ་
བའོ། །ལྷ་མོ་བཞིན་བཟང་མ་ནི་བོད་པའོ། །རིན་ཆེན་གཟི་བརྗིད་འབར་བ་ཡི། །
འཕྲེང་བ་འཁྲུགས་པ་ལྷ་མོ་ལྟོས། །མ་ཕུག་པས་ནི་ནོར་བྲལ་འགྱུར་ནི་ནོར་བུ་ཁ་
ཅིག་ལ་མ་ཕུག་པར་འོད་རྣམས་རྣམ་པ་ཐམས་ཅད་དུ་མི་འོང་ངོ་
། །ཕུག་པས་
དགའ་བ་སྦྱིན་པ་པོ་ནི་བུག་པ་ཕུག་ནས་འོད་འོང་བས་སོ། །དཔེ་དེ་ལྟར་ཞེས་
པའོ། །འཁོར་བའི་འདོད་པའི་ཡོན་ཏན་ལྔ་པོ་འདི་ཉིད་རིན་པོ་ཆེ་དང་འདྲ་སྟེ། མ་
དག་པས་ནི་དུག་དུ་འགྲོ་ཞེས་པ་འཁོར་བ་འདི་བསྟེན་མ་ལེགས་ན་ནོར་བུ་མ་
ཕུག་པར་འོད་མི་འོང་པ་དང་འདྲའོ། །བསྟེན་ལེགས་ན་དག་པས་བདུད་རྩི་ལྟ་
བུར་འགྱུར་ཏེ། ནོར་བུ་ཕུག་པས་འོད་འོང་བ་དང་འདྲའོ། །
འོ་ན་བསྟེན་ལུགས་རང་ཇི་ལྟར་བརྟེན་ཞེ་ན། འཁོར་བའི་རྣམ་པ་ཉིད་ཧེ་
རུ་ཀ་ ཡིན་ པས་དེས་འགྲོ་བ་ཐམས་ཅད་ སྒྲོལ་ བའི་ གཙོ་བོ་ཉིད། གང་ གིས་
238 444



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཟུགས་ཀྱིས་ནི་ལྷའི་སྐུར་འགྱུར་བ་ཉིད་དོ། །དེ་ལྟར་འཁོར་བ་ཉིད་ལྷ་ལ་བསྒྱུར་
བ་དེ་ནི་ང་ཡིས་སྨྲ་ཡིས་ཉོན་ཅིག་པའོ། །དཔལ་དགྱེས་པ་རྡོ་རྗེས་དང་པོ་བསྐལ་
བ་གྲངས་མེད་པ་གསུམ་དུ་སེམས་ཅན་ཐམས་ཅད་ལ་སྙིང་རྗེ་བསྒོམས་པས་
སངས་རྒྱས་པའི་དུས་སུ་སྙིང་རྗེའི་སྤྱན་ནི་དམར་པོར་བྱུང་སྟེ། དེ་ནི་ཀུན་རྫོབ་ཀྱི་
དག་པའོ། །དོན་དམ་གྱི་དག་པ་ནི་ཐམས་ཅད་ལ་སྐྱེ་མེད་ཀྱིས་རྒྱས་ཐེབས་པའོ། །
དེ་བཞིན་དུ་སེམས་ཅན་ཐམས་ཅད་ལ་བྱམས་པའི་ཐུགས་བསྐྱེད་པ་ལས་སངས་
རྒྱས་པའི་དུས་སུ་ཡན་ལག་ནག་པོར་བྱུང་
། བསྡུ་པའི་དངོས་པོ་བཞིའི་ཡིས་ནི་
སེམས་ཅན་གྱི་དོན་བྱེད་པས་རྟག་ཏུ་ཞབས་ནི་རྣམ་པ་བཞི་ཞེས་བརྗོད། ཞོལ་
བརྒྱད་དུ་བྱུང་བ་དེ་རྣམ་པར་ཐར་པ་སྒོ་བརྒྱད་ཀྱི་རྟགས། ཕྱག་བཅུ་དྲུག་ཏུ་བྱུང་པ་
དེ་སྟོང་པ་ཉིད་བཅུ་དྲུག་གོ །གུག་བསྐྱེད་ཀྱིས་ནི་སངས་རྒྱས་ལྔ་ནི་རུས་པའི་རྒྱན་
ཆ་ལྔ་རྣམ་པར་དག་པ་དེ་སངས་རྒྱས་རིགས་ལྔའོ། །གདུལ་བྱ་གདུག་པ་ཅན་
འདུལ་བའི་ཕྱིར་ཁྲོ་བོའི་སྐུ་ཉིད་དུ་འབྱུང་བའོ། །རང་གི་ཤ་རྣམ་པར་དག་པ་དེ་ལྷ་
མོ་པུས་ཀ་སི་རུ་བྱས་པའོ། །དེ་བཞིན་ཁྲག་གིས་སོགས་འགྲེའོ། །རང་གི་ལྤགས་
པ་སྐྱེ་རིམ་བདུན་ཡོད་པ་དེ་བྱང་ཆུབ་ཀྱི་ཡན་ལག་བདུན་དག་པའོ། །རུས་པ་ནི་
འཕགས་པའི་བདེན་པ་བཞི་རྣམ་པར་དག་པའོ། །
ད་ནི་གསུམ་པ་སྔགས་བཏུ་བ་ནི་བརྟག་པ་དང་པོའི་ལེའུ་གཉིས་པའི་མ་
ཚང་བ་ཁ་སྐོང་བ་ཡིན་ཏེ། བདག་མེད་མས་གསོལ་བའི་ཚིག་ལྔས་ནི་གསོལ་བ་
གདབ་པའོ། །བཅོམ་ལྡན་འདས་ ཀྱི་ཚིག་གསུམ་གྱིས་ནི་བཤད་པ་ ཞལ་གྱིས་
བཞེས་པའོ། །དང་པོར་ནི་སྔགས་ཐམས་ཅད་ཀྱི་དང་པོར་རྣམ་པར་སྣང་མཛད་ཀྱི་
ས་བོན་ཨོཾ་ཡིན་པས་ཨོ་སྦྱིན་པའོ། །ཨུཏྤ་རྣམས་ཀྱི་བཞི་པ་ནི་ཧའོ། །པུ་ཀ་སའི་ས་
238 ---445



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
བོན་ཨུ་ཧའི་ ཞབས་ ཀྱུ་ བྱས་ པའོ། །སྟོང་ པས་ མནན་ནི་ ཟླ་ ཚེས་ ཐིག་ལེའོ། །
མདོག་དཀར་ནི་ཧཱུཾ་ངོ༌། །མཐར་ནི་སྭཱ་ཧཱ་སྦྱར་དེས་ཨོཾ་ཧཱུྃ་སྭཱ་ཧཱ་ཞེས་པ་དེ་བཏུས་ཏེ་
བརྟག་པ་དང་པོའི་སྔགས་རང་དང་སྦྱར་བར་བལྟའོ། །དེ་ལ་འདི་ནི་བཟླས་པ་
འབུམ་གྱིས་ནི་འགྲོ་བར་རྟག་ཏུ་རེངས་པར་བྱེད་དེ་རེངས་པའི་ལས་འགྲུབ་པའོ། །
དེས་ནི་ཨོཾ་ཧཱུྃ་སྭཱ་ཧཱ་རེངས་པར་བྱེད་པའོ་ཞེས་བྱ་བ་དེ་བཏུས་པའོ། །དང་པོར་ཡིག་
འབྲུ་བདག་པོ་གཞན་ནི་ཨོཾ། རྡོ་རྗེ་མཁའ་འགྲོ་མའི་ས་བོན་ནི་ཨཾ་ངོ་
། །
དེ་ནས་མཐར་ནི་སྭཱ་ཧཱ་སྦྱར་ནས་ནི། སངས་རྒྱས་རྣམས་དབང་དུ་བྱེད་
པའི་ཨོ་ཨ་སྭཱ་ཧཱི་བྱ་བ་དེ་བཏུས་པའོ། །རིག་བྱེད་རྣམས་ཀྱི་ནི་དང་པོ་སྦྱིན་ནི་ཨོཾ་
མོ། །དང་པོ་ནི་སྡེ་ཚན་ནོ། །དེ་གཉིས་པ་ནི་ཁའོ། །སྟོང་བཅས་ནི་ཟླ་ཚེས་ཐིག་
ལེའོ། །མཐར་སྭཱ་ཧཱ་སྦྱར། དེས་ ༀ་ ཁཾ་ ཞེས་པ་བཏུས་ཏེ། སངས་རྒྱས་ ཀྱང་ སྐྱོད་
ཤེས་རབ་ཅན་ནོ། །དང་པོ་རྣམ་པར་སྣང་མཛད་ནི་ཨོ་མོ། །གཉིས་པ་ནི་སྡེ་ཚན་
ནོ། །དེའི་གསུམ་པ་ནི་ཛའོ། །རང་དང་ལྡན་ཞིང་ནི་རང་སྟངས་བྱས་པའོ། །ཆུ་
མའི་ས་བོན་ཨིས་གུ་གུ་བྱས་ནས་བརྒྱན་པའོ། །སྟོང་བཅས་ནི་ཟླ་ཚེས་ཐེག་
ལེའོ་སཱ་ཧཱ་ཡང་དག་ལྡན། དེས་ཨོ་ཛཾ་སྭཱ་ཧཱ་ཞེས་པ་དེས་མི་རྣམས་ཐམས་ཅད་ལྡང་
བར་བྱེད་དོ། །དང་པོར་ཡི་གེ་དབང་ཕྱུག་བཞག་ནི་ཨོ་མོ། །ལྔ་པ་ཉིད་ནི་སྡེ་ཚན་
ནོ། །གསུམ་པ་ནི་བའོ། །སྟོང་པ་ནི་ཟླ་ཚེས་ཐིག་ལེའོ། །མཁའ་འགྲོ་མའི་ས་བོན་
སུས་ ཞབས་ཀྱུ་དང་ བྱ་བས་སོ། །མཐར་ ནི་ སྭཱ་ཧཱ། དེས་ཨོཾ་ བུ་ སཱ་ཧཱ་བཏུས་ཏེ།
མངོན་སྤྱོད་ཀྱི་ལས་བྱའོ། །ཡང་ནི་ཡིག་འབྲུའི་ཐུ་བོ་སྦྱིན་ནི་ཨོཾ་མོ། །ཧཱུྃ་ནི་ཁྲག་
དང་འདྲ་ནི་ཧཱུཾ་དེ་དམར་པོའོ། །མཐར་ནི་སྭཱ་ཧཱ་དེས་ཨོཾ་ཧཱུྃ་སྭཱ་ཧཱ་ཞེས་ཏེ་དེས་ཐིག་
ལེ་མཆོག་དང་། དགའ་བཟང་མ་ལ་སོགས་པ་རྟག་ཏུ་འགུགས་པའི་ལས་སོ། །
238 446



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
གཏི་མུག་རིགས་ནི་དང་པོར་སྦྱིན་ནི་ཨོཾ་མོ། གླུ་ནི་ཡང་དག་རབ་ཏུ་སྦྱིན། མཐར་
ནི་སྭཱ་ཧཱ་དང་སྦྱར་ན། དེས་ཨོ་གླུ་སྭཱ་ཧཱ་ཞེས་པ་སྟེ་ལྷ་མོ་རྣམས་གསོད་པར་བྱེད་
པའོ། །དང་པོར་རྣམ་པར་སྣང་མཛད་བཞག་ནི་ཨོ་མོ། །དང་པོ་དེ་ཉིད་ཀྱི་ནི་སྡེ་
ཚན་ནོ། །དེའི་དང་པོ་ཀའོ། །རྡོ་རྗེ་མའི་ས་བོན་ཨུས་ཀའི་ཞབས་ཀྱུ་དང་སྦྱར་བའོ། །
མཐར་གནས་པའི་གཉིས་པ་ནི་རའོ། །རྡོ་རྗེ་མཁའ་འགྲོ་མ་དང་ལྡན་ནི་ཨུས་རའི་
ཞབས་ཀྱུ་བྱས་པའོ། །ཡང་ནི་དང་པོ་རྩེ་མོ་ནི་ཀའོ། །རྡོ་རྗེ་མཁའ་འགྲོ་མ་དང་
ལྡན་པ་ནི་ཨུའོ། །མཐར་གནས་པའི་གསུམ་པ་ལ་ནི་ལའོ། །ཡང་ནི་དེ་ཉིད་
དག་སྦྱར་ནི་ལ་དེ་ལ་ཁ་ཅིག་བཏགས་པས་སླའོ། །དེ་ལ་སྟེང་དུ་ཆོམ་རྐུན་མའི་ས་
བོན་ཨེས་བརྒྱན་པའོ། །དེ་རྗེས་ཧྲི་ཡི་རྣམ་པར་སྦྱར། །མཐར་ཡང་སྭཱ་ཧྭ་སྤྱོད་པ་
ཉིད། །དེས་ནི་ཨོ་ཀུ་རུ་ཀུལླེ་ཧྲི་སྭཱ་ཧཱ་ཞེས་པ་དེ་བཏུས་ཏེ་ཀུ་རུ་ཀུལླེའི་སྔགས་སོ། །
ཨོཾ་ནི་དང་པོའི་བཞི་པ་ནི་སྡེ་ཚན། དེའི་གསུམ་པ་ནི་དེའོ། །དེ་ལ་ཆོམ་རྐུན་མའི་
ས་བོན་ཨེ་འགྲེང་བུས་བརྒྱན་པའོ། །མཐར་གནས་པའི་བཞི་པ་ནི་ཝའོ། །པི་ཙུ་
བཛྲ་སྦྱར་བ་དང་། ཨུཧྥ་རྣམས་ཀྱི་བཞི་པ་ནི་ཧའོ། །སུ་ཀ་སིའི་ས་བོན་ལུས་རྣམ་
པར་བརྒྱན་ནི་ཧའི་ཞབས་ཀྱུ་ཨུས་བྱས་པའོ། །སྟོང་པས་མནན་ནི་ཟླ་ཚེས་ཐིག་ལེ།
སུམ་འགྱུར་ནི་ཧཱུཾ་རིང་པོ་གསུམ་མོ། །ལྔ་པ་ནི་སྡེ་ཚན་ནོ། །གཉིས་པ་ནི་ཡའོ། །
གསུམ་པ་ནི་སྡེ་ཚན་ནོ། །དང་པོ་ནི་ཊ་ལོག་གོ །མཐར་སྭཱ་ཧཱ། དེས་ཨོ་དེ་བ་པི་ཙུ་
བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཀྱི་རྡོ་རྗེའི་སྙིང་པོའོ། །སྣང་མཛད་དང་པོ་ནི་ཨོཾ། ཛྭ་ལ་
གཉིས་ནི་ཛཱ་ལ་ཛཱ་ལའོ། །སྒྱུར་ནས་ལྔ་པའི་ནི་སྡེ་ཚན། བཞི་པ་ནི་བྷ་ལའོ། །
མཐར་གནས་རྣམས་ཀྱི་དང་པོ་ནི་ཡས་བྷ་ནི་ཡ་སྟ་བྱས་པའོ། །གྷས་སྨྲ་རིའི་ས་
བོན་ཨོས་ན་རོ་བྱས་པས་རྣམ་པར་བརྒྱན། ཨུས་སྨྲ་རྣམས་ཀྱི་བཞི་པ་ནི་ཧའོ། །
238 -447



རས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྡོ་རྗེ་མཁའ་འགྲོ་མ་ཡིས་བརྒྱན་ནི་ཨུ། སྟོང་པས་མནན་ཅིང་ནི་ཟླ་ཚེས་
ཐིག་ལེ། སུམ་ འགྱུར་ཉིད་ནི་ཧཱུྃ་ གསུམ་མོ། །ལྔ་པ་ སྡེ་ཚན། གཉིས་ པ་ ཕའོ། །
གསུམ་པ་སྡེ་ཚན། དེའི་དང་པོ་ཊའོ། །མཐར་སྭཱ་ཧཱ། དེས་ནི་ༀ་ཛྭ་ལ་ཛྭ་ལ་བྷོ་ཧཱུཾ་
ཧཱུྃ་ཧཱུྃ་ཕཊ་བྱ་བ་དེ་བཏུས་ཏེ། ཕྱག་བཞི་པའི་སྔགས་སོ། །དང་པོར་རྣམ་སྣང་ནི་ཨོ། །
དང་པོ་ནི་སྡེ་ཚན་ནོ། །དང་པོ་ཡི་ནི་ཀ །ནང་གི་དཀར་མོས་བརྒྱན་ནི་ཨིའོ། །
གསུམ་པ་ཉིད་ཀྱི་ནི་སྡེ་ཚན་དང་པོ་ནི་ཧའོ། །ནང་གི་དཀར་མོས་རྣམ་པར་བརྒྱན་
ནི་ཨི། །ཉིས་འགྱུར་ནི་ ཀི་ ཏི་ཀི་ཏིའོ། །ལྔ་ པ་ ནི་ སྡེ་ཚན། གསུམ་པ་ནི་བའོ། །
གཉིས་པ་ནི་སྡེ་ཚན། དེའི་གསུམ་པ་ནི་ཛའོ། །མེ་ཡིས་བརྒྱན་ནི་མེའི་ས་བོན་ར
ར་ལྟ་བྱས་པའོ། །ཧཱུཾ་གི་རྣམ་པ་གསུམ་སྦྱར་ནས། ལྔ་པ་ཉིད་ཀྱི་སྡེ་ཚན། གཉིས་པ་
ནི་ཕའོ། །གསུམ་པ་ནི་སྡེ་ཚན། དང་པོ་ནི་ཧའོ། །མཐར་སྭཱ་ཧཱ། དེས་ནི་ཨོ་ཀི་ཏི་
ཀི་ཏི་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ་བྱ་བ་བཏུས་ཏེ། ཕྱག་དྲུག་པའི་སྔགས་སོ།
དང་པོ་རྣམ་སྣང་ནི་ཨོ་བཞི་པ་ཡིས་ནི་སྡེ་ཚན། དང་པོ་ཏའོ། །བྱིན་ཟ་ནི་
མེ་ལ་བྱ་སྟེ། དེའི་ས་བོན་ར་ཡིན་པས་རས་ཏ་ལ་ར་སྟ་བྱས་པའོ། །རོ་ལངས་མ་
ཡིས་རྣམ་པར་བརྒྱན་ནི་ཨེས་འགྲེང་བུ་བྱས་པའོ། །མཐར་གནས་པའི་གསུམ་པ་
ནི་ལའོ། །གས་སྤུ་རི་ཡིས་རྣམ་པར་བརྒྱན་ནི་ཨོས་ན་རོ་བྱས་པའོ། །དང་པོ་ནི་སྡེ་
ཚན་ནོ། །དང་པོ་ལ་ནི་ཀའོ། །མཐར་གནས་པའི་དང་པོ་སའོ། །རྡོ་རྗེ་མ་ཡིས་རྣམ་
པར་བརྒྱན་ནི་ཨ་དེ་རིང་པོར་བཏང་བའོ། །ཀྵ་ནི་ཁྱུ་དེ་ལ་ཆོམ་རྐུན་མའི་ས་བོན་
ཨེ་དེས་འགྲེང་བུ་བྱས་པའོ། །མཐར་གནས་པའི་གསུམ་པ་ནི་ལའོ། །གྷས་སྨྲ་རི་
ཡིས་རྣམ་པར་བརྒྱན་ནི་ཨོས་ན་རོ་བྱས་པའོ། །དང་པོ་ནི་སྡེ་ཚན་ནོ། །ཨུཏྤ་རྣམས་
ཀྱི་བཞི་པ་ནི་ཧའོ། རྡོ་རྗེ་མཁའ་འགྲོ་མ་ཡིས་བརྒྱན་ནི་ཨུ། སྟོང་པས་མནན་ཅིང་
238 -448



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཟླ་ཚེས་ཐིག་ལེ། སུམ་འགྱུར་ནི་ཧཱུྃ་གསུམ་ལ། ཕཊ་དང་མཐར་ནི་སྭཱ་ཧཱ་ཉིད། དང་
པོ་ལ་ནི་ཀའོ། །མཐར་གནས་པའི་སྡུད་པོ་ཀའོ། །རྡོ་རྗེ་མ་ཡིས་རྣམ་པར་བརྒྱན་
ནི་ཨ་དེས་རིང་པོར་བཏང་བའོ། །ཀྵ་ནི་ཁྱུ་དེ་ལ་ནི་ཆོམ་རྐུན་མའི་ས་བོན་ཨེ་དེས་
འགྲེང་བུ་བྱས་པའོ། །ལྔ་པ་ཉིད་ནི་སྡེ་ཚན་དང་པོ་ནི་པའོ། །ཨུ་ཟླ་རྣམས་ཀྱི་བཞི་
པ་ནི་ཧའོ། །རྡོ་རྗེ་མཁའ་འགྲོ་མ་ཡིས་བརྒྱན་ནི་ཨུ། སྟོང་པས་མནན་ནི་ཟླ་ཚེས་
ཐིག་ལེ། སུམ་འགྱུར་ནི་ཧཱུཾ་གསུམ་མོ། །ཕཊ་དང་མཐར་ནི་སྭཱ་ཧཱ་ཉིད། །དེས་ནི་ཨོ་
ཏྲེ་ལོ་ཀྱ་ཀེ་པ་ཧཱུྃ་ཧཱུྃ་ཧཱུྃ་སྭཱ་ཧཱ། ཕྱག་གཉིས་པའི་སྔགས་སོ། །བདག་མེད་ནི་ཨའོ། །
དང་པོའི་དང་པོ་ནི་ཀི །གཉིས་པའི་དང་པོ་ཙའོ། །གསུམ་པ་ཉིད་ཀྱི་དང་པོ་ཊའོ། །
བཞི་པོའི་ནི་དང་པོ་ཏའོ། །ལྔ་པའི་ནི་དང་པོ་པའོ། །མཐར་གནས་ཀྱི་དང་པོ་ཡའོ། །
ཨུཧྥ་རྣམས་ཀྱི་དང་པོ་ཤའོ། །
དང་པོ་རྣམ་སྣང་ནི་ཨོཾ་མོ། །མཐར་སྭཱ་ཧཱ། དེ་ལ་ཨོཾ་ཨ་ཀ་ཙ་ཏ་ཊ་པ་ཡ་ཤ་
སྭཱ་ཧཱ། གྲོང་ཁྱེར་དཀྲུག་པའི་བཟླས་པ་ནི་འབུལ་མོ། །མཐར་གནས་རྣམས་ཀྱི་
གཉིས་པ་ནི་ རའོ། །ཀླུའི་རྐང་པ་གཉིས་ འགྱུར་ནི་ རཀྵ་རཀྟའོ། །ཧཱུཾ་གི་རྣམ་པ་
གསུམ་དང་ལྡན་ནི་ཧཱུཾ་གསུམ་མོ། །དང་པོར་རྣམ་སྣང་ནི་ཨཾ་ཕཊ་ཀྱི་རྣམ་པ་ནང་
བཅུད། མཐར་སྭཱ་ཧཱ། དེས་ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ས་སྦྱང་པའི་སྔགས་
སོ། །དང་པོར་རྣམ་སྣང་ༀ། དེའི་ རྗེས་སུ་རྡོ་ རྗེ་མའི་ས་བོན་ཨ། མཐའ་རུ་ཧཱུྃ།
དེས་ཨོཾ་ཨ་ཧཱུཾ་སྟེ་བཟའ་བ་དང་བཏུང་བ་བྱིན་གྱིས་བརླབ་པའི་སྔགས་དེ་གོང་མ་
ལེའུ་གཉིས་པ་སྐུ་གསུང་ཐུགས་བྱིན་གྱིས་བརླབ་པར་བྱུང་སྟེ་དེ་གཉིས་ཀ་ཡིན་ནོ། །
དང་པོར་རྣམ་ པར་སྣང་མཛད་ཉིད་ནི་ༀ། དེའི་ རྗེས་ལ་ ཨ་ཀ་རོ་མུ་ཁཾ། ཨུཀྵ་
རྣམས་ཀྱི་གསུམ་པ་ནི་སའོ། །མཐར་གནས་པའི་བཞི་པ་ནི་ཙ། སྟེང་དུ་མེ་ཡིས་ནི་
238 -449



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ར་ལྟ་བྱས་པའོ། །རྣམ་པར་བརྒྱན་ནི་སརྦ་འོ། །དྷརྨ་ནཾ། དེ་རྗེས་རྡོ་རྗེ་མ་བྱིན་ནི་
ཨའོ། །ཅ་ན་ཏྭ་ཏ་ཨོཾ་ཨ་ཧཱུཾ་ཕཊ་སྭཱ་ཧཱ། འབྱུང་པོ་ཐམས་ཅད་ཀྱི་གཏོར་མའི་སྔགས་
སོ། །
ད་ནི་ལེའུའི་མཚན་སྟོན་ཏེ། ཀྱེ་རྡོ་རྗེའི་རྒྱུད་ལས་སྔགས་བཏུ་བ་བསྟན་པ་
ནི་ལེའུའི་དོན་གྱི་གཙོ་བོར་བྱུང་བས་སོ། །ཞེས་བྱ་བའི་ལེའུ་ནི་གོང་དང་འདྲའོ། །
དགུ་པ་ནི་གྲངས་ཀྱི་གནས་གཞན་ནོ། །དཀྱིལ་འཁོར་དགྱེས་པ་རྡོ་རྗེ་ནོར་བུའི་
སྒྲོན་མེ་ལས་བརྟག་པ་ཕྱི་མའི་ལེའུ་སྟེ་དགུ་པའོ།། །།
ད་ནི་ལེའུ་བཅུ་པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་
སྐོང་པ་ཡིན་ན། བརྟག་པ་དང་པོའི་ལེའུ་གཉིས་པར་མཁའ་འགྲོ་མ་བདུན་གྱིས་
ལན་བདུན་སྒྲུབ་པའི་སྒྲུབ་ཐབས་བྱུང་བ་ལས་ཚོགས་ཀྱི་གྲོགས་ཕྲེང་བ་ཇི་ལྟར་
བཟུང་པ་དེ་ཡ་གིར་མ་བྱུང་པ་དེ་འདི་ནས་སྟོན་པ་དང་
། ཡང་ལས་ཚོགས་དེ་
རྣམས་ཀྱི་དུས་སུ་ཟས་ཇི་ལྟར་བཟའ་བ་གོང་བརྟག་པ་དང་པོའི་ལེའུ་གཉིས་པ
མ་བྱུང་པ་དེ་འདི་ནས་སྟོན་པས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་
སྐོང་བ་ཡིན་ནོ། །
ལེའུ་འདི་རང་ལ་ལེའུའི་གཞུང་དང་ལེའུའི་མཚན་ལས་དང་པོ་གཞུང་། དེ་
ལ་གཉིས་ལས་དང་པོ་ལས་ཚོགས་ཀྱི་ཕྲེང་བ་བསྟན་པ་ནི། དེ་ནས་ལེའུ་དགུ་པའི་
དེ་ནས་སོ། །ཆོས་ཀུན་སྡོམ་ཅིག་པ་ནི་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་
པའོ། །རྡོ་རྗེ་སེམས་དཔའ་ཞེས་བྱས་གསུངས་ནི་སྟོན་པའོ། །དེ་ཡང་བདག་མེད་
མ་ལ་འོ་མཛད་ནས་གསུངས་པའོ། །ཅི་གསུངས་ན་བཟློས་པའི་ཡུམ་གྱི་ཕྲེང་བ་
རབ་ཏུ་དབྱེ་བ་གསུངས་པའོ། །ཤེལ་གྱི་ཕྲེང་བས་རེངས་པའི་བཟླས་པ་ཉིད་བྱའོ། །
238M450



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
དབང་གི་ལས་ལ་ཙན་དན་དམར་པོའི་ཕྲེང་བའོ། །ལུང་ཏང་གིས་ནི་མངོན་སྤྱོད་
དགྲ་སྟ་རིམས་བཏང་བ་ལ་སོགས་པའོ། །ནི་རང་ཤུ་ནི་མི་རུས་ཀྱི་ཕྲེང་བ་སྟེ་སྡང་
བ་ནི་དགྲ་འབྱེད་པ་ལ་ཤེས་པའོ། །རྟ་ཡི་རུས་པ་སྐྱོད་པ་ཉིད། །བྲམ་ཟེའི་
པས་དགུག་པ་ཉིད། །གླང་པོའི་རུས་པས་ཆར་དབབ་པ་ལ་ཤེས་པའོ། །མ་ཧེ་
ཡིས་ཀྱང་གསད་བའི་ལས་ལ་ཤིས་པའོ། །
ད་ནི་གཉིས་པ་རིགས་གང་དང་གང་ལ་ཟས་གང་དང་གང་བཟའ་བ་ནི།
རེངས་པས་འོ་མ་བཏུང་པ་ནི། དབང་ལ་རང་གི་འདུན་པས་སྤྱད་ནི་རང་གི་ཡིད་
ལ་ཅི་འདོད་པ་བཟའ་བའོ། །གསད་པ་ལ་ནི་སི་ལར་བརྗོད་ནི་རཀྟའོ། །དགུག་པ་
ལ་ནི་བཞི་མཉམ་ཉིད་ནི་དྲི་ཆེན་ནོ། །སྡང་བའི་ལས་ལ་ས་ལུ་སྐྱེས་པ་བརྗོད་ནི་
འབྲས་ས་ལུ་སྐྱེས་པའམ་ཡང་ན་མི་ཤའོ། །བསྐྲད་པ་ལ་ནི་སླ་བར་བརྗོད་ནི་དྲི་
ཆུའོ། །ཡང་ན་ནི་འདེམ་ཀར་བྱུང་སྟེ་མཐའི་ཤྭ་ནི་ཨ་ཤྭ་རྟ་ཤ་ལ་བྱ་སྟེ་རེངས་པའི་
ལས་ལ་བཟའོ། །དང་པོའི་ཤཱ་ནི་ཤྭ་ན་ཁྱི་ཤ་སྟེ་དབང་གི་ལས་ལ་བཟའོ། །ན་དང་
པོ་ནི་ན་ར་མི་ཤ་སྟེ། གསད་པའི་ལས་ལའོ། །ག་དང་པོ་ནི་གལྕི་བ་ལང་གི་ཤ་སྟེ།
དགུག་པའི་ལས་ལ་ཤིས་པའོ། །ཧ་དང་པོ་ཉིད་ནི་ཧསྟ་གླང་པོ་ཆེའི་ཤ་སྟེ་དབྱེ་བ་
དང་བསྐྲད་པའི་ལས་ལ་ཤིས་པའོ། །
ད་ནི་ལེའུའི་མཚན་སྟོན་ཏེ། ཀྱི་རྡོ་རྗེའི་རྒྱུད་ལས་བཟླས་པ་ནི་བཟླས་
པའི་ཡུལ་གྱི་ཕྲེང་བ་བསྟན་པས་སོ། །ལེའུ་ཞེས་བྱ་བ་ནི་གོང་དང་འདྲའོ། །བཅུ་པ་
ནི་གྲངས་སོ། །དཔལ་ཀྱེ་རྡོ་རྗེའི་ནོར་བུའི་སྒྲོན་མེ་ལས་བརྟག་པ་ཕྱི་མའི་ལེའུ་
བཅུ་པའོ།། །།
ད་ནི་ལེའུ་བཅུ་གཅིག་པ་འདིས་བརྟག་པ་དང་པོའི་གང་དང་གང་གི་མ་
238-451



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཚང་བ་ཁ་སྐོང་པ་ཡིན་ན། བརྟག་པ་དང་པོའི་ལེའུ་ལྔ་པར་རིགས་རྣམས་པ་ལྔ་
བཤད་པ་ལ་རིགས་ལྔའི་མཚན་མ་བརྟག་ཐབས་དེ་དེར་མ་བྱུང་བས་དེ། འདི་ནས་
སྟོན་པས་ཡ་གི་ལེའུ་ལྔ་པའི་མ་ཚང་བ་ཁ་སྐོང་བ་དང་གཅིག །ཡང་བརྟག་པ་དང་
པོའི་ལེའུ་ལྔ་པ་བརྒྱད་པ་བཅུ་པ་གསུམ་དུ་ལས་ཀྱི་ཕྱག་རྒྱ་མ་བསྟེན་པར་བཤད་
པ་ལ། ཕྱག་རྒྱ་མ་དང་ཀ་ར་ན་བན་ཏིའི་སྦྱོར་བ་བྱ་ན་ཇི་ལྟར་བྱ་བ་དེ་ཡ་གིར་མ་
བྱུང་བ་དེ་འདི་ནས་སྟོན་པས་ཡི་གིའི་ལེའུ་ལྔ་པ་དང་བརྒྱད་པ་བཅུ་པ་གསུམ་གྱི་མ་
ཚང་པ་ཁ་སྐོང་བ་ཡིན་ནོ། །
ད་ ལེའུ་ འདི་ རང་ ལ་ ལེའུའི་ གཞུང་ དང་། ལེའུའི་ མཚན་ ལས། དང་ པོ་
ལེའུའི་གཞུང་
། དེ་ལ་གཉིས་ལས་དང་པོ་དྲིས་ལན་སྔོན་དུ་འགྲོ་བས་གདུལ་བྱ་
རིགས་ལྔའི་མཚན་ཉིད། ཀྱི་རྡོ་རྗེ་ལ་དམ་འཁྱུད་ཀྱི་ཚིག་གཉིས་ནི་ཆགས་ཅན་
འདུལ་ བའི་ བརྡའོ། །ལུས་ ཅན་ ནི་ རྟེན་ གྱི་ གང་ ཟག་ གོ །རང་ གི་ རིགས་ ཀྱི་
གཟུགས་ནི་རིགས་ལྔ་གང་ཡིན་པ་བརྟག་པའི་ཐབས་དེ་སྟོན་པ་དེ་ལ་བདག་མེད་
མས་ཞུས་པ་ནི། བྷ་གར་ལིང་ག་རབ་བཞག་ནི་ཐབས་ཤེས་རབ་ཀྱི་སྙོམས་འཇུག་
བྱས་ པའོ། །འཁོར་ ལོ་འདྲེན་ པ་ ནི་ དཀྱིལ་ འཁོར་ གྱི་ གཙོ་བོ་ དེས་ འདི་སྐད་
གསུངས་སོ། །ལུས་ཅན་གྱི་ཚིག་གཉིས་ནི་བཤད་པར་ཞལ་གྱིས་བཞེས་པའོ། །
མཚན་མ་བརྟག་ཐབས་དངོས་ནི་བུད་མེད་དམ་ནི་སྐྱེས་པ་ཡི། །གང་གི་སྲིན་ལག་
རྩ་བ་ལ་བརྟག་སྟེ་ཚིག་གསུམ་གོ་སླའོ། །བདག་མེད་མ་འདི་ནི་པད་མའི་རིགས།
དེ་ལ་འདམ་སྐྱེས་ཉིད་ནི་སྲིན་ལག་གི་རྩ་བ་ལ་པད་མ་ཡོད་པའོ། །རིན་ཆེན་གྱི་
ཚིག་གཉིས་གསལ་ལོ། །
ད་ནི་ཁ་དོག་གི་སྒོ་ནས་བརྟག་པ་ནི། རྣལ་འབྱོར་པ་གང་ནག་པོ་ཡིན་
238 -452



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
ཞེས་པའི་ཚིག་བཅུ་གཅིག་གཞུང་ན་གསལ། དེ་ནི་སེམས་དཔའི་རིགས་སུ་འགྱུར་
ནི་རྡོ་རྗེ་སེམས་དཔའི་རིགས་སོ། །སྐྱེ་བོ་རྣལ་འབྱོར་མཐར་ཕྱིན་པ་ནི་ཐམས་ཅད་
རིགས་ལྔའི་རང་བཞིན་ཡིན་པས་ང་རྒྱལ་མི་བཅག །མཐོ་མི་བཙམ་ནི་བརྙས་
བཅོས་མི་བྱའོ། །ཀུན་རྫོབ་ཏུ་རིགས་ལྔའི་གཟུགས་སུ་གནས་ནི། དེ་རྣམས་བདེ་
གཤེགས་རིགས་སུ་འགྱུར་ནི་དོན་བདེ་བར་གཤེགས་པའི་རང་བཞིན་ཡིན་ཞེས་
པའོ། །འོ་ན་བུད་མེད་ལ་བརྟག་པ་མེད་དམ་ཞེ་ན། བུད་མེད་རྣམས་ཀྱི་མཚན་
ཉིད་ནི། །ཇི་ལྟར་སྐྱེས་པ་དེ་བཞིན་ནོ་ཞེས་བུད་མེད་ཀྱི་ལག་པ་གཡོན་པ་ལ་
བརྟག །སྐྱེས་པའི་ལག་པ་གཡས་ པ་ལ་བརྟག །ཁྱད་དེ་ལས་མེད་པའོ། །ཀུན་
རྫོབ་ ཐ་ སྙད་ ཚུལ་ ལ་ གནས་ ནས་ ནི། དེའི་ རིགས་ སུ་དེ་ འགྱུར་ ནི་ དོན་ བདེ་
གཤེགས་ལ་རིགས་ལྔའི་ངོ་བོ་ཡིན་ཞེས་པའོ། །དེ་ཡན་ཆད་ཀྱིས་ནི་བརྟག་པ་དང་
པོའི་ལེའུ་ལྔ་པ་དང་བཅུ་པའི་མ་ཚང་བ་ཁ་སྐོང་བ་ཡིན་ནོ། །
ད་ནི་གཉིས་པ་ཕྱག་རྒྱ་མ་དང་གཉིས་ཀ་ར་ན་བན་ཏིའི་སྦྱོར་བ་བྱ་བ་ནི།
བྷ་གར་ལིང་ག་འོ་མཛད་ནས་ཀྱི་ཚིག་བཞིས་ནི་བཤད་པར་ཞལ་གྱིས་བཞེས་
པའོ། །ཚལ་དང་གི་ཚིག་གཉིས་ཀྱིས་ཕྱག་རྒྱ་མ་བརྟེན་པའི་གནས་སོ། །གཅེར་བུ་
ནི་རང་དང་ཕྱག་རྒྱ་ཆེ་བྱས་ནས་ནི་ལས་ཀྱི་ཕྱག་རྒྱ་མ་ལ་བརྟེན་ནས་ཕྱག་རྒྱ་ཆེན་
པོའི་ཉམས་བསྐྱང་བའོ། །རྣལ་འབྱོར་ནི་རྟེན་གྱི་གང་ཟག་གོ །རིག་པས་ནི་ཕྱག་
རྒྱ་བསྟེན་པའི་མན་ངག་ཤེས་པའོ། །རྟག་ཏུ་ནི་དུས་རྟག་ཏུའོ། །མཆོད་ནི་ཕྱག་རྒྱ་
མ་ལྷར་བསྐྱེད་ལ་མཆོད་པའོ། །བདེ་བ་བསྐྱེད་པའི་དོན་དུ་སྦྱོར་ཐབས་བྱ་བ་ནི་འོ་
དང་འཁྱུད་པ་བྱས་ནས་ནི་དེ་བཞིན་བྷ་གར་རེག་པ་ནི་མཁའ་གསང་ལ་ལག་པས་
རེག་པའོ། །སྐྱེས་པའི་སྣ་ནི་གཞིབ་པ་དང༌། མ་མཆུའི་སྦྲང་རྩི་བཏུང་བ་ཉིད་ནི་
238 -453



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
མཆུ་གཞིབ་པའོ། །རྟག་ཏུ་མྱོས་པའི་མཚན་མའི་ལས། །བོ་ལ་
ལ་ལྡན་པས་ལག་
པས་བྱ་ནི། སེན་མོ་གདབ་པ་ལ་སོགས་པའོ། །སྐེད་པ་འཁྱིག་པར་བྱེད་པ་དང་
བརླ་ལ་རྒལ་བ་ཞེས་པ་དང་། དེ་བཞིན་དུ་ནི་རྐང་པ་ཕྲག་པ་ལ་བཀལ་བ་ཡིས།
ཡང་ཡང་རྡོ་རྗེ་འདོད་པས་བྱས་ནི་པད་མ་ལ་བསྣུན་པའོ། །ཕྱག་རྒྱ་མ་སྟེང་དུ་
བལྟ། ཐབས་འོག་ཏུ་བལྟ་བ་ཉིད་དོ། །དེ་ལྟར་ཕྱག་རྒྱ་མ་ལ་བརྟེན་པའི་ཉམས་
བསྐྱངས་པ་དེའི་སྒོ་ནས་དངོས་གྲུབ་རྒྱས་པ་ཐོབ་པ་སྟེ་སངས་རྒྱས་ཀུན་དང་
མཉམ་པར་འགྱུར་རོ། །དེ་ལ་ག་པུར་ནི་ཀུན་རྫོབ་བྱང་སེམས་སོ། །བཏུང་བར་བྱ་
ནི་ཀུན་རྫོབ་བྱང་སེམས་ལ་བརྟེན་པའི་དོན་དམ་བྱང་ཆུབ་ཀྱི་སེམས་བདེ་སྟོང་
དབྱེར་མེད་དེ་རྒྱུད་ལ་བསྐྱེད་པའོ། །ལུས་ཟུངས་རྒྱས་པར་བྱ་བའི་ཕྱིར་ནི། དེ་ལ་
གོ་པུར་རྒྱུ་བའི་ཕྱིར། །ཤ་ནི་བཟའ་བ་ཉིད་དུ་བྱ་ནི་མི་ཤ་དང་ལུག་ཤའོ། །ཁྱད་
པར་དུ་ཡང་ཆང་ཉིད་ནི་ཆང་བག་རེ་བསྟེན་པའོ། །
ད་ནི་ལེའུའི་མཚན་སྟོན་ཏེ། ཀྱེ་རྡོ་རྗེ་ལས་རིགས་ཀྱི་མཚན་མ་བརྟག་
ཐབས་དང་། ལྷན་ཅིག་སྐྱེས་པའི་སྦྱོར་བའི་དོན་གྱི་ནི་མཚན་མ་དང་ཐབས་ཤེས་
རབ་དབྱེར་མེད་ཀྱི་སྦྱོར་བ་བས་དོན་དམ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་
མྱོང་རྒྱུད་ལ་འཆར་བའི་ཐབས་ཡིན་པས་སོ། །ལེའུ་ནི་གོང་དང་འདྲ། བཅུ་པ་ནི་
གྲངས་སོ། །དཔལ་དགྱེས་པ་རྡོ་རྗེ་ནོར་བུའི་སྒྲོན་མ་ལས་བརྟག་པ་ཕྱི་མའི་ལེའུ་
བཅུ་གཅིག་པའོ།། 11
ལེའུ་བཅུ་གཉིས་པ་འདིས་བརྟག་པ་དང་པོའི་གང་དང་གང་གི་མ་ཚང་བ་
ཁ་སྐོང་བ་ཡིན་ན། བརྟག་པ་དང་པོའི་ལེའུ་བཅུ་པར་དབང་བསྐུར་བྱུང་བ་ལ་
དབང་བསྐུར་གྱི་ཚིགས་བཅད་མ་བྱུང་བ་དེ་འདི་ནས་དབང་བཞི་པའི་ཚིགས་
238 --454



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བཅད་བཞི་བྱུང་བས་ཡ་གི་ལེའུ་བཅུ་པའི་མ་ཚང་བ་ཁ་སྐོང་བ་དང་གཅིག །ཡང་
བརྟག་པ་དང་པོའི་ལེའུ་གསུམ་པར་བསྐྱེད་རིམ་བྱུང་བ་དེ་ལ་ཡང་རྡོ་རྗེ་པད་མ་
བྱིན་གྱིས་བརླབ་དགོས། །ལེའུ་ལྔ་པ་དང་བརྒྱད་པར་ལས་ཀྱི་ཕྱག་རྒྱའི་རྫོགས་
རིམ་འབྱུང་བ་ལ་ཡང་རྡོ་རྗེ་པད་མ་བྱིན་གྱི་བསླབ་དགོས། ལེའུ་བཅུ་པ་གསང་
བའི་དབང་དང་ཤེས་རབ་ཡེ་ཤེས་ཀྱི་དབང་བསྐུར་བའི་དུས་སུ་ཡང་རྡོ་རྗེ་པད་མ་
བྱིན་གྱིས་བརླབ་དགོས་པ་ལ། དེ་རྣམས་སུ་མ་བྱུང་བ་དེ་འདི་ནས་སྟོན་པ་ཡ་གི་
ལེའུ་དེ་རྣམས་ཀྱི་མ་ཚང་བ་ཁ་སྐོང་བ་དང་གཉིས། ཡང་བརྟག་པ་དང་པོའི་ལེའུ་
གཉིས་པར་ཨོཾ་ཨཱ༔ཧཱུྃ་སྐུ་གསུང་ཐུགས་བྱིན་གྱིས་བརླབས་པའི་སྔགས་སོ་ཞེས་པ་
དེ་ལ། ཡིག་འབྲུ་གསུམ་པོ་གནས་གང་དུ་ཡི་གེ་གང་དགོད་མ་བྱུང་བ་དེ་འདི་ནས་
སྟོན་པས་ཡ་གི་ལེའུ་གཉིས་པའི་མ་ཚང་བ་ཁ་སྐོང་བ་དང་གསུམ་མོ། །
ལེའུ་འདི་རང་ལ་གཉིས་ལས་དང་པོ་དབང་བཞིའི་ཚིགས་བཅད་ནི། དེ་
ནས་ནི་ལེའུ་བཅུ་གཅིག་པའི་དེ་ནས་སོ། །རྡོ་རྗེ་ཅན་ཏེ་སྟོན་པ་དབང་བཞིའི་
ཚིགས་བཅད་བཀའ་སྩལ་པ་ནི་ཞལ་གྱིས་བཞེས་པའོ། །
ད་ནི་ཚིགས་བཅད་བཞི་པོ་ལ་བཞི་ལས་དང་པོ་དཀྱིལ་འཁོར་གྱི་ཤར་
ཕྱོགས་སུ་སློབ་དཔོན་གྱིས་ སློབ་མའི་ལག་ཏུ་རྡོ་རྗེ་དྲིལ་བུ་གཏད། དེའི་ཚིགས་
བཅད་ནི་རབ་གནས་ཀྱི་ཚིག་བཞི་སྟེ། སློབ་མས་སེམས་ཅན་ཐམས་ཅད་ལ་ཆོས་
ཀྱི་སྒོ་མོ་བརྒྱད་ཁྲི་བཞི་སྟོང་བསྒྲགས་པའི་བསམ་པ་དང་ལྡན་པས་དཀྲོལ་ལོ། །
དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བའི་དུས་སུ་གྲོལ་
ལམ་པས་འོ་མ་བདུད་རྩིར་སྦྱར་ལ་སྦྱིན། ཆགས་ལམ་པས་ཐིག་ལེ་དཀར་དམར་
གཉིས་པོ་ལྕེ་ཐོག་ཏུ་སྟེར་བའི་དུས་སུ་འདི་བརྗོད་དོ། །ཇི་ལྟར་འདས་པའི་སངས་
238-455



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
རྒྱས་ཀྱིས་ནི་ཡང་དག་པར་རྫོགས་པའི་སངས་རྒྱས་ཀྱིས། བྱང་ཆུབ་སྲས་རྣམ་
དབང་བསྐུར་བ་ནི་སྔོན་འབྱུང་དུ་རྡོ་རྗེ་སྙིང་པོ་ལན་དབང་བསྐུར་བ་བཞིན་དུའོ། །
དེ་ནས་བདག་གི་གསང་བའི་དབང་གི་རྫས་ཀྱིས་ནི་བྱང་ཆུབ་ཀྱི་སེམས་ཀྱི་རྒྱུན་
གྱིས་དབང་བསྐུར་སྟེ་ཨ་ཧོ་སུ་ཁ་ཞེས་བརྗོད་དོ། །དེ་ནས་དཀྱིལ་འཁོར་ནུབ་
ཕྱོགས་སུ་ཤེས་རབ་ཡེ་ཤེས་ཀྱི་དབང་བསྐུར་བ་ལ་གྲོལ་ལམ་པར་ཡིད་ཀྱི་རིག་མ་
གཏད། ཆགས་ལམ་པས་དངོས་ཀྱི་རིག་མ་ཚིག་བཞིས་ གཏད་དེ་སློབ་དཔོན་གྱི་
ཕྱག་རྒྱ་མ་གཏོད་པའོ། །ལྷ་མོ་རྣམས་ནི་ཕྱག་རྒྱ་མའོ། །དགའ་སྦྱིན་ནི་ལྷན་ཅིག་
སྐྱེས་པའི་ཡེ་ཤེས་ཀྱི་དགའ་བ་སྟེར་བར་བྱེད་པའོ། །གནས་སྦྱིན་ནི་ལྷན་ཅིག་
སྐྱེས་པའི་ཡེ་ཤེས་སྐྱེ་བའི་གནས་རྟེན་ཡིན་པའོ། །སྣ་ཚོགས་གཟུགས་ཅན་ཡིད་
འོང་མ་ནི་དགའ་བ་བཞི་རིམ་གྱིས་སྐྱེ་ཞེས་པའོ། །ཁྱེར་ཅིག་ནི་ རང་དོན་དུའོ། །
ཁྱེར་ཅིག་སེམས་དཔའ་ཆེ་ནི་རང་གཞན་གཉིས་ཀའི་དོན་དུའོ། །ཁྱེར་ལ་ནི་ཕྱག་
རྒྱ་མ་ཁྱེད་ལའོ། །མཆོད་པ་དག་ཏུ་གྱིས་ནི་འདི་ལ་བརྟེན་ན་ལྷན་ཅིག་སྐྱེས་པའི་
ཡེ་ཤེས་རྒྱུད་ལ་སྐྱེས་ཞེས་པའོ། །
ད་ནི་དཀྱིལ་འཁོར་གྱི་བྱང་ཕྱོགས་སུ་ཚིག་དབང་བསྟན་པ་ནི། ཡེ་ཤེས་
འདི་ནི་གསུམ་པས་གོ་ཕྱེ་བ་དེ་ནའོ། །ཆེས་ཕྲ་ནི་ཤིན་ཏུ་རྟོགས་པར་དཀའ་བས་
།རྡོ་རྗེ་ནི་དེ་ལ་རྣམ་རྟོག་གིས་མི་ཕྱེད་པས་སོ། །ནམ་མཁའི་དཀྱིལ་ལྟ་བུ་ནི་
སྟོང་པའོ། །རྡུལ་བྲལ་ནི་ཉོན་མོངས་པ་དང་རྣམ་རྟོག་གོ །མཐར་ཕྱིན་ནི་སྤང་བྱའོ། །
ཞི་བ་ཉིད་ནི་སྤྲོས་པ་ཞི་བས་སོ། ཁྱོད་རང་གདོད་མ་ནས་དེའི་ཕ་ཡིན་ཞེས་པའོ། །
ད་ནི་གཉིས་པ་རྡོ་རྗེ་པད་མ་བྱིན་གྱིས་བརླབ་པའི་སྔགས་སོ། །ཡུམ་གྱི་
འདོམ་སྟོང་པ་ཉིད་དུ་བསྒོམ། ཧཱུྃ་ལས་པད་མར་བསྐྱེད། ཨས་པད་མའི་ཟེ་འབྲུ་
238 -456



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ།
བྱས། ཕཊ་ཀྱི་པད་མའི་བུག་པ་བཀག་ནས་ཡབ་ཀྱིས་སྔགས་འདི་བརྗོད་དེ། ཨོཾ་
ནི་བཀྲ་ཤིས་པའོ། །པད་མ་ནི་པད་མ་དངོས་སོ། །སུ་ཁ་དྷ་ར་ནི་བདེ་བ་འཛིན་
པའོ། །མ་ཧཱ་ར་ག་སུ་ཁ་དྷ་ར་ནི་འདོད་ཆགས་ཆེན་པོའི་བདེ་བའི་དུམ་བུ་སྟེར་
བའོ། །དུ་སྟེར་ན་ཙ་ཏུ་ར་ནན་ཏ་ནི་དགའ་བ་བཞིའོ། །བྷ་གི་སྲ་ནི་ཚོགས་པའི་
བདག་ཉིད་དོ། །ཧཱུྃ་སྐུ་ཧཱུྃ་གསུང་ཧཱུྃ་ཐུགས། ཀ་རྩོམ་ཀུ་རུ་ཤུ་མེའི་དགོས་པའམ་
ལས་མཛོད་ཅིག་པའོ། །ཡང་ཡབ་ཀྱི་འདོམས་སྟོང་པ་ཉིད་དུ་བསྒོམ། ཧཱུྃ་ལས་རྡོ་
རྗེར་བསྐྱེད། ཨོཾ་གྱིས་རྡོ་རྗེ་ནོར་བུ་བྱས། ཕཊ་ཀྱིས་རྡོ་རྗེའི་བུག་པ་བཀག་པ་དང་
ཡུམ་གྱིས་བསྐུལ་བ་ནི། ཨོཾ་ནི་བཀྲ་ཤིས་པའོ། །བཛྲ་མ་ཧཱ་བྷེ་ཤ་ནི་ཞེ་སྡང་གི་རྡོ་
རྗེ་ཆེན་པོའོ། །ཙ་ཏུ་ར་ཨ་ནན་ཏ་ནི་དགའ་བ་བཞིའི་འབྱུང་ཁུངས་ཅན་ནོ། །ཡང་
ཀ་ཁ་ག་མུ་ཁེ་ཀ་ར་སོ་ན་ཐ་ནི་རྩ་ཀ་ཁ་མུ་ཁ་སད་པར་བྱེད་པ་རོ་གཅིག་པར་བྱེད་
པའོ། །ཧཱུཾ་སྐུ་ཧཱུཾ་གསུང་ཧཱུཾ་ཐུགས། ཀ་ཅམ་ཀུ་རུ་ཤཱ་མེ་ནི་དགོས་པའམ་ལས་མཛོད་
ཅིག་པའོ། །སྤྱི་བོར་ནི་ཨོ་གྱི་རྣམ་པ་ནི་ཨོཾ་གྱིས་རྡོ་རྗེ་ནོར་བུ་བྱས་པའོ། །སྙིང་
གར་ཧཱུཾ་གི་རྣམ་པ་ནི་ཧཱུཾ་གིས་རྡོ་རྗེ་བསྐྱེད་པའོ། །ཕཊ་ཀྱིས་རྡོ་རྗེའི་བུག་པ་བཀག །
ཟེ་འབྲུ་ལ་ནི་ཨའི་རྣམ་པ་ནི་ཨས་པད་མའི་ཟེ་འབྲུ་བྱས་པའོ། །ཡང་སྤྱི་བོར་ཨོཾ་
དཀར་པོ་བསྒོམས་པས་སྐུ་བྱིན་གྱིས་བརླབ། སྙིང་གར་ཧཱུྃ་ནག་པོ་བསྒོམས་པས་
ཐུགས་བྱིན་གྱིས་བརླབས་པའོ། །མགྲིན་པར་ཨཱ༔དམར་པོ་བསྒོམས་པས་གསུང་
བྱིན་གྱིས་བརླབ་པའོ། །དཔལ་དགྱེས་པ་རྡོ་རྗེའི་ནོར་བུ་སྒྲོན་མེ་ལས་བརྟག་པ་ཕྱི་
མའི་ལེའུ་བཅུ་གཉིས་པའི་བཤད་པའོ།།
11
དེ་ལྟར་བྱས་པས་བརྟག་པ་ཕྱི་མ་དེ་ལ་ལེའུ་བཅུ་གཉིས་ཡོད་ཀྱང་ཆོས་
བཞི་བྱས་ཏེ་བརྟག་པ་ཕྱི་མའི་ལེའུ་དང་པོ་དང་ལེའུ་ལྔ་པ་མན་ཆད་ན་ལེའུ་བརྒྱད་
238 -457



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༧༽
ཕྱི་མའི་ལེའུ་དང་པོ་དང་དགུས་བརྟག་པ་དང་པོའི་མ་ཚང་བ་ཁ་སྐོང་བ་བྱས་ནས་
ཏེ། འདིས་ལེའུ་འདིའི་མ་ཚང་བ་ཁ་སྐོང་བ་ཡིན་བྱ་བ་ཐད་སོར་ཞིབ་དུ་བཤད་དོ། །
བརྟག་པཕྱི་མའི་ལེའུ་གཉིས་པ་དེས་བརྟག་པ་དང་པོའི་དངོས་གྲུབ་ཀྱི་དོན་གཏན་
ལ་དབབ་པར་བྱས་སོ། །ལེའུ་གསུམ་པ་དེས་བརྟག་པ་དང་པོའི་ངེས་པ་སྟེར་ བ་
བྱས་ནས་སོང་། །ལེའུ་བཞི་པ་དེས་བརྟག་པ་དང་པོའི་ཐེ་ཚོམ་སེལ་བར་བྱས་ནས་
སོང་སྟེ། དེ་ལྟར་བརྟག་པ་ཕྱི་མ་དེ་ལ་ལེའུ་བཅུ་གཉིས་ཡོད་ཀྱང་ཆོས་བཞིར་བྱས་
ནས་བརྟག་པ་དང་པོར་ཡར་བཏབ་ནས་སོང་ངོ༌
། །
བརྟག་པ་དང་པོ་དེ་ལ་ལེའུ་ལེའུའི་འབྲེལ། ལེའུའི་མདོར་བསྟན་རྒྱས་
བཤད། ལས་འུའི་མངོན་རྟོགས་ཀྱི་འབྲེལ་གསུམ་དུ་བྱས་ནས་ལེའུ་དང་པོར་སེབ་
ཀྱིས་ཡར་བཏབ་ནས་སོང་། དེ་ལ་ལེའུ་དང་པོ་ལ་རྒྱུད་ཀྱི་དུས་སུ་གཞིའི་རྒྱུད།
རང་བཞིན་གྱི་རྒྱུད། འབྲས་བུའི་རྒྱུད་གསུམ་གྱི་ནང་དུ་བསྡུས་ནས་སོང་ངོ༌
། །དེ་
ལྟར་བྱས་ནས་རྒྱུད་ཀྱི་རྒྱལ་པོ་ཆེན་པོ་སྒྱུ་མའི་བརྟག་པ་ཞེས་བྱ་བ་བརྟག་པ་སུམ་
ཅུ་རྩ་གཉིས་ལས་སྟོད་ཀྱི་བརྟག་པ་གཉིས་ཁྲིགས་ཆགས་སུ་ཕྱུང་བ། ད་ལྟའི་འདི་
བརྟག་པ་གཉིས་ཀྱི་བདག་ཉིད་ཀྱེ་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་བདག་
མེད་མ་ལ་སོགས་པའོ། །དྲྭ་བ་ནི་གཙོ་བོ་དང་འཁོར་དུ་འབྲེལ་བའོ། །སྡོམ་པ་
མ་པ་ནི་
བསྐྱེད་རྫོགས་གཉིས་སྡོམ་པའོ། །
རྒྱུད་ འདིའི་ངོ་ བོ་ ནི། ཐབས་ཤེས་ རབ་ དབྱེར་ མེད་ དོ། །ངེས་ ཚིག་ ནི་
འབྲེལ་པའི་དོན་གྱིས་ན་རྒྱུད། ཚོགས་པའི་དོན་གྱིས་ན་རྒྱུད། བྲེང་ཆགས་པའི་
དོན་གྱིས་ན་རྒྱུད་དོ། །རྒྱལ་པོ་ནི་སྙིང་པོའི་དོན་དུ་འདུག་པས་སོ། །ཆེན་པོ་ནི་འདི་
ནས་ སངས་རྒྱས་པའི་ཐབས་ཚུལ་བཞིན་སྟོན་པས་སོ། །རྫོགས་སོ། །དགེའོ། །
238-458



དཔལ་དགྱེས་པ་རྡོ་རྗེའི་བཤད་འབུམ་ནོར་བུའི་སྒྲོན་མེ་
དགེའོ། །དགེའོ།། 11
རྔོག་ཞེ་སྡང་རྡོ་རྗེའི་སློབ་མ་མགར་སྟོན་བཀྲ་ཤིས་དབང་ཕྱུག་གིས་སྦྱར་བའོ།།
11
238-459



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
an
& % - $ A# F
# A# རྒྱུ +A
# % $ མྨེ ཝཱ ཙྪཱ ཙྪཱ ཙྪཱ
ཚ སྒྱུ $ རྒྱུ ༔ ༔



རྩོམ་སྒྲིག་འགན་འཁུར་བ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས་པ འི་ཤུ ལ་བ ན ག།
དེབ་ཉིས་བརྒྱ་དང་སོ་བརྒྱད་པ།
རྫོག་སློབ་བརྒྱུད་དང་བཅས་པའི་གསུང་འབུམ་བཞུགས།
(༡༧/༣༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡ ༢ པར་པར་གཞི་དང་པོ་བསྒྲིགས།
སྤྱི་ལོ་༢༠༡༡ ལོའི་ཟླ་༡༢ པར་པར་ཐེངས་དང་པོ་བཏབ།
དེམ་ཚད་ ༨ ༨༠ X ༡༢༣*rmm ༡/༢༢
དཔར་གྲུངས
ISBN 978 ཡ 7+--80253 ཨ 4440 = 7/B. 127
གསུང་འབུམ་ཆ་ཚང་ལ་( དེབ་༡ - ༣༤ཡོད་)སྒོར༑ ༡༠ ༣༠.
བ༠༠༡་ཆ་ ༣༧༠༠



责任编辑:聪博
特约编辑:王灯益西向秋
封面设计:多吉
图书在版编目(CIP)数据
俄派师徒文集:藏文(宋)俄·秋谷多吉等著;
百慈藏文古籍研究室编: 北京:
中国藏学出版社,2011.12 (先哲遗书)
ISBN 978-7-80253-4407
I.O俄…… II.… 百….)喇嘛教
|-文集 - 藏语 IV.DB946.6-53
中国版本图书馆CIP数据核字(2011第260106号
先暫遗书
(第238)
俄派师徒文集
第17/34卷
俄·秋谷多吉等著
*
中国藏学出版社出版发行
(北京市北环东路131号)
深圳市海建印刷有限公司印刷
*
并本:38 x 1236毫米 1732 印张:19.375
2811年12月第三版 2011年12月第1次即刷
印数: 20074册
ISBN 978 …了… 8023 - 440 ~ 7.127
本文集总定价(1-34册);1030.00元



བཀ་འཕར་བ་གསུང་འབུམ་ཕྱོགས་བསྒྲིགས།
[SBN 978-7-80253-440-7
9 1178780215 34407||
kk% ཚོt(1-34 # )： 1030. 00 TU
