༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2685
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
19
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག
༢༤༠
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
e: རབ་ མའི་ཤུབ་ཀྱི་ འབེ༢་ལེ། རྣམ་དཀྱ་པ་ལོའི་རྒྱ་ཆེར་འགྲམ་པ་དྲི་མས་ཁམར་པའི་འདུ་འདེང་ཕྲག་བཅུ་གཉེ་བ་
་གི་རྒྱལ་ས་ཀྱི་དང་པོར་པས་ཡིག་ལ་ཅིག་པ་པ་རེt ས་ལ་སོགས་པ་སྔ་ནི་ས་པའི་ཆུ་སྟེ་ལེ་
ཀོ་ཁོ་རི་ཡཱ་ཞེས་བྱ་བ་ནི་བདུ་ཕབ།
13་ཡིག་ལེ་མལགཚ།
ཨེ་ཨི་ཨུ རྗེ་ཡི་ཞེ་བ་བྱ་བ་
ཡི་གོ་ལ་ཁངས་ཆོས ༢ གཉིས་ ་བྱ་བ་
པ༌ལྟ་་༠༦ཉིན་གྱི་ཡོན་ཏན་དྲུ༠ ་་་༤༠ ་ཅུ་བ་
པ་དཔལ་བ》བབ་ཅ14 ༣་ནུ་་་་་ །
༣༣ ཀྱི་ ༢༣༨༣ /bར་ཏུgཀྱི་༨༠59/༨ ༨/ ༩༨༨ལྟ་ ༦༣
{ཙ༣༨ ༣༨ ན ནི པར ད | ༣
**T།
སྐྱིད་༢
ནས་454 ་ བྱུང ་ ་བ ༣ ༤༥ ༦ 1 །རྣཅ1 14་ར་
1.ཙུe1 ་བ ་ རུངss iཔི་ཀ་དེ་བ༠༡༢ ན 1
gì nuinea bàn tại :0 HA
1:|:ཀྱི | 239 19ལྟ་༧) ཏུtoང་ཉིན 1:|: ༼༢༥༠༢ ཅུe༠༢ ༠༠༣ ) དེ་
ཚེ་སྐྱེsite་ནི་དབ
་རང་ཆུ་རང་བྱིན་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༡༩/༣༤)
240
(༡c/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་།



या सहारा



#3987"
P།
#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
༧
(༡༩/༣༤ )
ཚེའུ་བནྡེ་དར་རེའི་གསུང་
།
༑ དཔཔ་བཅོག།
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
#e
བཞུof



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



ཚེའུ་བརྗེ་དར་རེའི་ལ་ན་མོ།



oety)
ཨཱ



དཀར་ཆག
(5)
(8)
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
ཚེ་བན་དེ་དར་རེའི་རྣམ་ཐར་མདོར་བསྡུས།
༄༅། །དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་
རིན་པོ་ཆེའི་རྩར་ཕྲེང་ཞེས་བྱ་བ་
བཞུགས་སོ། །
མཆོད་པར་བརྗོད་པ།
རྒྱུད་གར་གཏོགས་ངོས་གཟུང་བ།
ཕུན་སུམ་ཚོགས་པའི་གླེང་གཞི་བཤད་པ།
སྡུད་པ་པོ་གང་གིས་བསྡུས་པ་བཤད་པ།
མི་ཡུལ་དུ་སུས་སྤྱན་དྲངས་པ་བཤད་པ།
ཕྱིན་ཅི་མ་ལོག་པར་སུས་ཤེས་པ་བཤད་པ།
རྒྱུད་བསྡུས་པའི་དོན་དུས་འཆད་པ།
བརྟག་པ་དང་པོ།
རྒྱུད་ཀྱི་གླེང་གཞི་བཤད་པ།
རྒྱུད་སྤྱིའི་མདོར་བསྟན་པའི་ལེའུ་བཤད་པ།
- (10)
(14)
(15)
(16)
(30)
(47)
240 -1



(93)
(116)
(147)
. (151)
(167)
(183)
(203)
(252)
(258)
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྔགས་ཀྱི་ལེའུ་བཤད་པ།
ལྷ་ཡི་ལེའུ་བཤད་པ།
ལྷ་དབང་བསྐུར་བའི་ལེའུ་བཤད་པ།
དེ་ཁོ་ན་ཉིད་ཀྱི་ལེའུ་བཤད་པ།
སྤྱོད་པའི་ལེའུ་བཤད་པ།
བརྡ་ཡི་ལེའུ་བཤད་པ།
རྣལ་འབྱོར་མའི་འཁོར་ལོའི་ལེའུ་བཤད་པ།
རྣམ་པར་དག་པའི་ལེའུ་བཤད་པ།
སློབ་མ་ལ་དབང་བསྐུར་བའི་ལེའུ་བཤད་པ།
ལྟ་སྟངས་ཀྱི་ལེའུ་བཤད་པ།
བརྟག་པའི་མཚན་སྨོས་པ།
བརྟག་པ་ཕྱི་མ།
རབ་ཏུ་གནས་པའི་ལེའུ་བཤད་པ།
དངོས་གྲུབ་གཏན་ལ་དབབ་པའི་ལེའུ་བཤད་པ།
རྒྱུད་ཀྱི་གླེང་གཞི་དང་གསང་བའི་སྐད་བསྟན་པའི་ལེའུ་བཤད་པ།
ཕྱག་རྒྱ་བསྡུས་པའི་དོན་གྱི་ལེའུ་བཤད་པ།
མངོན་པར་འབྱུང་བའི་ལེའུ་བཤད་པ།
བྲིས་སྐུའི་ཆོ་གའི་ལེའུ་བཤད་པ།
བཟའ་བའི་ལེའུ་བཤད་པ།
གདུལ་དཀའ་འདུལ་བའི་ལེའུ་བཤད་པ།
(290)
(297)
(297)
(317)
(344)
(373)
(409)
(432)
(436)
(445)
240 -2



དཀར་ཆག
(450)
(460)
(462)
སྔགས་བཏུ་བའི་ལེའུ་བཤད་པ།
བཟླས་པའི་ལེའུ་བཤད་པ།
ལྷན་ཅིག་སྐྱེས་པའི་སྦྱོར་བའི་ལེའུ་བཤད་པ།
རྡོ་རྗེ་པདྨ་བྱིན་གྱིས་བརླབ་པའི་ལེའུ་བཤད་པ།
བརྟག་པའི་མཚན་བཤད་པ།
སྦྱར་བྱང་སྨོས་པ།
(465)
. (469)
(470)
240 - 3



ർ 15
ിക്കും.



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
240-1



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང༌། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ
240 -2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང༌
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
240 -3



, - -
.
- ಕೆ.
* ...
ಎಂದು



སྔོན་འགྲོའི་ཞུ་ཚིག
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང༌། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
འི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཚད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ནི་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
240 ཡ



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ
། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་ རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
240 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འཁྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང་
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
240 --3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་ པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
240 -4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་
། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་
། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
240-5



བསྡུ་སྒྲིག་གསལ་བཤད།
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་རྩིས་འཁོར་དུ་ ཕབ་བཤུས། ཞུས་དག་ སོགས་ ཕྱག་ལས་གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་དེའང་ཚེའུ་བན་དེ་དར་རེའི་གསུང་
། འབྲས་སྤུངས་དགོན་དུ་བཞུགས་
པའི་དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་ཞེས་
པར་དག་ཞུས་དང་དེབ་གཅིག་བྱས་ཅིང་། རྩ་ལྟུང་བཅུ་བཞི་ཡན་ལག་དང་བཅས་
པའི་འགྲེལ་པ་ནི་་དེབ་སྔ་མའི་མཇུག་ཏུ་བཞག་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
24] མཁ་བ6



བསྡུ་སྒྲིག་གསལ་བཤད།
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
240-7



ཚེའུ་བན་དེ་དར་རེའི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། ཚེའུ་བན་དེ་དར་རེ།
མཚན་གྱི་རྣམ་གྲངས།
གདུང་རུས།
ཡབ་ཡུམ།
འཁྲུངས་ཡུལ།
འཁྲུངས་ལོ། ཁོང་ནི་སྤྱི་ལོའི་དུས་རབས་བཅུ་གཉིས་པའི་སྟོད་ཙམ་དུ་བྱོན་པའི་
མཁས་པ་ཞིག །
བླ་མ། དཔལ་ལྡན་དགྱེས་རྡོར་རྩ་བའི་རྒྱུད། །མཁས་པ་ཆེན་པོ་ནཱ་རོའི་ལུགས། །
མར་པ་ལོ་ཙཱའི་ཐུགས་ཀྱི་སྲས། །རྔོག་སྟོན་གཞུང་པ་དག་ལས་ཐོབ། །ཅེས་གསུངས་
ཏེ་རྔོག་གཞུང་པ་མདོ་སྡེ་གྲགས་ཀྱི་དངོས་སློབ་རྔོག་པའི་བཤད་རྒྱུན་འཛིན་པའི་
མཁས་དབང་ཞིག་ཡིན་པར་མངོན།
མཛད་འཕྲིན། དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་
རྩར་ཕྲེང་སོགས་མཛད།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
240 ---8



ཚེའུ་བནེ་དར་རེའི་རྣམ་ཐར་མདོར་བསྡུས།
སྲས་བརྒྱུད།
སློབ་མ།
སྐུ་མུན།
འདས་ལོ།
གསུང་འབུམ། དེབ་གཅིག་ལ་ཆོས་ཚན་ ༢བཞུགས་པ་དཀར་ཆག་ཏུ་གསལ་བ་
ལྟར་རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
240 -9



༄༅། །དཔལ་དགྱེས་པ་རྡོ་རྗེ་བརྟག་པ་གཉིས་པའི་
འགྲེལ་པ་རིན་པོ་ཆེའི་རྩར་ཕྲེང་ཞེས་
བྱ་བ་བཞུགས་སོ། །
དཔལ་ལྡན་སྙིང་པོའི་ལྟ་བུའི་རྒྱུད། །ཀྱེ་ཡི་རྡོ་རྗེ་ཞེས་བྱ་བ་བཞུགས་སོ། །བཅོམ་ ལྡན་ རྡོ་ རྗེ་
འཆང་ཆེན་དང་
། །སྡུད་པ་པོ་དང་ཏེ་ལོ་དང་
། །ནཱ་རོ་པ་དང་ལྷོ་པ་དང་། །གཞུང་
པ་རྣམས་ལ་ཕྱག་འཚལ་ནས། །དཔལ་ལྡན་སྙིང་པོ་ལྟ་བུའི་རྒྱུད། །ཀྱེ་ཡི་རྡོ་རྗེ་
ཞེས་བྱ་འདི། །བླ་མ་ཆེན་པོའི་གསུང་བཞིན་དུ། །གཙང་ཞིང་གསལ་བར་རྒྱས་
བཤད་བྱ། །
སྙིང་པོ་ལྟ་བུའི་རྒྱུད་དཔལ་དགྱེས་པ་རྡོ་རྗེ་འདི་ལ། རྒྱུད་གར་གཏོགས་
ངོས་བཟུང་བ་དང་
། ཕུན་སུམ་ཚོགས་པའི་གླེང་གཞི་དང་། སྡུད་པ་པོ་གང་གིས་
བསྡུས་པ་དང་། དེ་མི་ཡུལ་དུ་སུས་སྤྱན་དྲངས་པ་དང༌
། ཕྱིན་ཅི་མ་ལོག་པར་སུས་
ཤེས་པ་དང་། རྒྱུད་ཀྱི་བསྡུས་པའི་དོན་དུ་འཆད་པ་དང་དྲུག་གིས་བསྟན་ཏོ། །
དང་པོ་རྒྱུད་གར་གཏོགས་པ་ངོས་བཟུང་བ་ནི། སྤྱིར་ཡང་དག་པ་རྫོགས་
པའི་སངས་རྒྱས་དེས་དང་པོ་བྱང་ཆུབ་མཆོག་ཏུ་སེམས་བསྐྱེད་ནས། བསྐལ་པ་
གྲངས་མེད་པ་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་གཉིས་བསགས་
པས། འབྲས་བུ་བླ་ན་མེད་པ་ཡང་དག་པ་རྫོགས་པའི་སངས་རྒྱས་པ་ཡིན་ནོ། །དེ་
ནས་སེམས་ཅན་རྣམས་ཀྱིས་མོས་པའམ། དབང་པོའི་བྱེ་བྲག་གིས་སྒོ་ནས། ཆོས་
ཐེག་པ་གསུམ་བཤད་པ་ལས་འདི་ཐེག་པ་ཆེན་པོའོ། །
240 -1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་ལའང་ཕ་རོལ་ཏུ་ཕྱིན་པ་དང་། གསང་སྔགས་ཀྱི་ཐེག་པ་གཉིས་ཡོད་དོ། །
དེ་གཉིས་ཀྱི་ཁྱད་པར་ཅི་ཡིན་ཞེ་ན། འདི་ལ་རྒྱ་གར་ན་པཎྜི་ཏ་རྣམས་ལ་འདོད་
ལུགས་མི་འདྲ་བ་རེ་རེ་ཡོད་དེ། ཇོ་བོ་མི་ཏྲི་པའི་ཞལ་ནས་ཕ་རོལ་ཏུ་ཕྱིན་པའི་སྒོ་
ནས་སངས་རྒྱས་མི་ཐོབ་ཅེས་པ་རབ་ཚོན་གཅོད་དོ། །འོ་ན་ཕ་རོལ་ཏུ་ཕྱིན་པའི་
གཞུང་འདི་ཙམ་བསྟན་པ་ལ་དགོས་པ་ཅི་ཡོད་བྱས་པ་ལ། གསང་སྔགས་ཀྱི་ཐེག་
པ་ལ་མི་འཇུག་པ་རྣམས་ཀྱི་ལམ་སྟེགས་ཙམ་དུ་བསྟན་པ་ཡིན་གྱི། སངས་རྒྱ་བ་
ལ་སྔགས་ཀྱི་ཐེག་པ་ལ་བརྟེན་དགོས་ཞེས་གསུངས་སོ། །
ཇོ་བོ་ནཱ་རོ་པའི་ཞལ་ནས་ཕ་རོལ་ཏུ་ཕྱིན་པའི་ཐེག་པའི་སྒོར་ཞུགས་པས་
ཀྱང་སངས་རྒྱས་འཐོབ་ནི་འཐོབ་སྟེ། སྔགས་དང་གཉིས་ཀྱིས་ཁྱད་པར་ནི་བདེ་
བར་བསྐྱོད་པ་དང་
། མྱུར་དུ་སྐྱོབ་པ་གཉིས་ཀྱིས་བྱས་པ་ཡིན་ཞེས་གསུངས་སོ། །
ཕ་རོལ་ཏུ་ཕྱིན་པའི་ཐེག་པ་ལ་བདེ་བར་སྐྱོབ་པ་བྱ་བ་དེ་ཡོད་དམ་མེད་བྱས་པ་ལ།
ཕ་རོལ་ཏུ་ཕྱིན་པའི་ཐེག་པའི་ལུགས་ཀྱིས་ལམ་དུ་དཀའ་ཐུབ་དང་དཀའ་སྤྱད་
ཉམས་སུ་བླངས་ནས་སངས་རྒྱས་ཐོབ་པར་འདོད་དེ། དེ་ན་བདེ་བར་སྐྱོབ་པ་མ་
ཡིན་ནོ། །
སྔགས་ཀྱི་ལུགས་ཀྱིས། ལམ་དུ་འདོད་ཡོན་ལྔ་ལ་ལོངས་སྤྱད་ནས་སངས་
རྒྱས་ཐོབ་པར་འདོད་པའོ། །དེ་ལྟར་གསང་བ་འདུས་པ་ལས། འདོད་པའི་ཡོན་
ཏན་ལྔ་རྣམས་ལ། །ཅི་བདེ་བར་ནི་བརྟེན་པས་འགྲུབ། ཞེས་པ་དང་
། མ་ཧ་མ་ཡ་
ནས་དགའ་དང་བདེ་བས་འགྲུབ་པར་འགྱུར། ཞེས་པ་དང་
། གདན་བཞི་ལས། །
བདེ་བས་བསྒྲུབ་པ་ཞེས་བྱ་བ། བདེ་བས་འཁོར་བ་རྩོད་པར་བྱེད། །ཞེས་པ་དང༌།
དགྱེས་རྡོར་དང་། གུར་དང་། སམ་བུ་ཊི་གསུམ་མཐུན་པར། ཇི་ལྟར་རྣ་བར་ཆུ་
240-2



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སོང་བ། །ཆུ་དེ་ཉིད་ཀྱི་བྱུང་བར་བྱ། །ཇི་ལྟར་མེ་ཡིས་ཚིག་པ་ལས། །མེ་དེ་ཉིད་
ལ་བསྲོ་བར་བྱ། །ཇི་ལྟར་འདོད་ཆགས་གདུངས་པ་ལ། །འདོད་ཆགས་ཉིད་ཀྱི་
གདུལ་བར་བྱ། །བཟློག་པའི་སྒོམ་པ་འདི་ཉིད་ནི། །སངས་རྒྱས་མུ་སྟེགས་ཀྱིས་
མི་ཤེས། །ཞེས་གསུངས་ཏེ། དོན་ལ་ལམ་བདེ་བས་འབྲས་བུ་བདེ་བ་འཐོབ་པའོ། །
ལུང་དེ་རྣམས་ཀྱང་དེ་ཙམ་གྱིས་ཟད་པ་ལྟ་བུ་མ་ཡིན་ཏེ། བླ་མའི་ཞལ་ནས་དེ་
རྣམས་མཚོན་པ་ཙམ་ཡིན། གསང་སྔགས་ཀྱི་པོ་ཏི་རེ་རེ་ནས་ཀྱང་བདེ་བར་སྐྱོབ་
པའི་ལུང་རེ་རེ་གཉིས་གཉིས་མི་འགྲོངས་པ་མེད་གསུངས་སོ། །ཡང་ཕ་རོལ་ཏུ་
ཕྱིན་པའི་ཐེག་པ་ལ་མྱུར་དུ་སྐྱོབ་པ་དེ་ཡོད་དམ་མེད་ཞེ་ན། ཕ་རོལ་ཏུ་ཕྱིན་པའི་
ལུགས་ཀྱིས་བསྐལ་པ་གྲངས་མེད་པ་གསུམ་དུ་ཚོགས་བསགས་ནས་སངས་རྒྱ་
བར་འདོད་དོ། །བརྒྱད་སྟོང་པའི་འགྲེལ་པ་ལས་བསྐལ་པ་གྲངས་མེད་པ་སུམ་ཅུ་
རྩ་གསུམ་དུ་ཚོགས་བསགས་ནས་སངས་རྒྱ་བར་ཡང་བཤད་དེ། དེས་ན་མྱུར་དུ་
སྐྱོབ་པ་མ་ཡིན་ནོ། །
སྔགས་ཀྱི་ལུགས་ཀྱི་ནི་ཚེ་གཅིག་གིས་སངས་རྒྱས་ཐོབ་པར་འདེ
འདོད་པ་སྟེ།
དེ་ལྟར་ཡང་
། སམ་བུ་ཊི་ལས། ཚེ་འདི་ཉིད་ལ་སངས་རྒྱས་སམ། །རྡོ་རྗེ་སེམས་
དཔའ་ཉིད་འཐོབ་ལ། །ཞེས་པ་དང་། གུར་ལེའུ་གསུམ་པ་ནས། རྡོ་རྗེ་མིང་གིས་
དབང་བསྐུར་ན། །སྐྱེ་བ་འདིར་ནི་སངས་རྒྱས་ཉིད། །ཞེས་པ་དང་། གུར་ལེའུ་
དྲུག་པ་ལས། སྐྱེ་འདིར་སངས་རྒྱས་མཆོག་ཉིད་ཏུ། །སེམས་བསྒོམས་པས་ནི་
སངས་ རྒྱའོ། །རིན་ཆེན་ སེམས་ ལས་ ཕྱིར་ གྱུར་ པའི། །སངས་ རྒྱས་ མེད་ ཅིང་
སེམས་ཅན་མེད། །ཞེས་པ་དང་། མ་ཧ་མ་ཡ་ལས། དེ་ལྟར་རྒྱུན་དུ་རྣལ་འབྱོར་
པས། །རྟག་ཏུ་བསྒོམས་པ་ཉིད་ཀྱིས་ནི། །རྡོ་རྗེ་སེམས་དཔའ་དང་མཉམ་པས། །
240 --3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཟླ་བ་དྲུག་གིས་ངེས་འགྲུབ་འགྱུར། །ཞེས་གསུངས་པས། དྲུག་པ་རྡོ་རྗེ་འཆང་གི་
ས་དེ་ཟླ་བ་དྲུག་ན་འཐོབ་པ་གཅིག་བཤད་དོ། །དེས་ན་མྱུར་དུ་སྐྱོབ་པ་ཡིན་ནོ། །
ལུང་དེ་རྣམས་ཀྱང་དེ་ཙམ་གྱིས་ཟད་པ་མ་ཡིན་ཏེ། བླ་མའི་ཞལ་ནས་དེ་རྣམས་
མཚོན་པ་ཙམ་ཡིན། གསང་སྔགས་ཀྱི་པོ་ཏི་རེ་རེ་ནས་ཀྱང་མྱུར་དུ་སྐྱོབ་པའི་
ཁུངས་རེ་རེ་གཉིས་གཉིས་མི་འགྲོངས་པ་མེད་གསུང་ངོ་། །
དེ་ལྟར་བདེ་བར་སྐྱོབ་པ་དང་མྱུར་དུ་སྐྱོབ་པ་གཉིས་ཀྱིས་ཁྱོད་བྱས་པའི་
གསང་སྔགས་ཀྱི་ཐེག་པ་འདི་ལ། འདོད་ཆགས་བཞིའི་བྱེ་བྲག་གི་སྒོ་ནས་རྒྱུད་སྡེ་
བཞིར་བཤད་བྱ་བ་གཅིག་ རྒོད་དང་ལྟ་བ་དག་གིས་དང་། འཁྱུད་དང་དེ་བཞིན་གཉིས་གཉིས་ཀྱིས་
ཞེས་དགྱེས་རྡོ་རྩ་རྒྱུད་འདི་དང་གཅིག །བཤད་པའི་རྒྱུད་སཾ་པུ་ཊི་ དང་གཉིས།
བདེ་མཆོག་ ལེའུ་ ལྔ་ བཅུ་ རྩ་གཅིག་པ་དང་ གསུམ་ནས་བཤད་ལ། དབང་པོ་
བཞིའམ་ རིགས་ དམན་པ་རྣམས་ལ་བྱ་བའི་རྒྱུད། བྱ་མིན་རྣལ་འབྱོར་དེ་ལྟག་ལ། སེམས་ཅན་མཆོག་
ཉལ་རྣལ་འབྱོར་མཆོག །རྣལ་འབྱོར་དབྱེར་མེད་དེ་ལྟག་ལའོ། དུར་ཁྲོད་རྒྱུན་ལས། བྲམ་ཟེ་རྒྱལ་རིགས་
རྗེའི་རིགས་དང་
། དམངས་རིགས་གདོལ་བའི་རིགས་རྣམས་དང་
། བྱ་རྒྱུད་སྤྱོད་རྒྱུད་རྣལ་འབྱོར་རྒྱུད་རྣལ་
འབྱོར་བླ་མེད་དོ་ཞེས་སོ། །བཞིའི་བྱེ་བྲག་གི་སྒོ་ནས་རྒྱུད་སྡེ་བཞིར་བཤད་བྱ་བ་གཅིག་
བཤད་པ་ནས་བཤད་དེ། བླ་མའི་ཞལ་ནས་འདོད་ཆགས་བཞིའི་སྒོ་ནས་རྒྱུད་སྡེ་
བཞིར་བཤད་ན་ཡང་བཤད། དབང་པོ་བཞིའམ་རིགས་ཅན་བཞིའི་སྒོ་ནས་རྒྱུད་
སྡེ་བཞིར་བཤད་ན་ཡང་བཤད་དེ། མར་གསང་སྔགས་རྒྱུད་སྡེ་བཞིར་ཁ་ཚོན་ཆོད་
པ་ཡིན་གསུངས། རྒྱུད་སྡེ་བཞི་པོ་རང་གང་ཡིན་ན། བྱ་བའི་རྒྱུད། སྤྱོད་པའི་རྒྱུད་
དང༌། རྣལ་འབྱོར་རྒྱུད། རྣལ་འབྱོར་ཆེན་པོའི་རྒྱུད་དོ། །དེ་ལས་ ཀྱང་འདི་རྣལ་
འབྱོར་ཆེན་པོའི་རྒྱུད་དོ། །འདི་ལ་ཡང་ཕ་རྒྱུད་མ་རྒྱུད་གཉིས་སུ་ཡོད་དོ། །
24] ཕལ་ཁབབ4



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
འོ་ན་ཕ་རྒྱུད་མ་རྒྱུད་གཉིས་ཀྱི་ཁྱད་པར་ཅི་ཡིན་ཞེ་ན། །མ་རྒྱུད་ལ་མ་རྒྱུད་
དུ་འཇོག་པའི་རྒྱུ་མཚན་གསུམ་ཡོད་དེ། བརྗོད་བྱའི་སྒོ་ནས་མའི་རྒྱུད་དུ་བཞག་པ་
དང༌། དབྱེ་བའི་སྒོ་ནས་མའི་རྒྱུད་དུ་བཞག་པ་དང་
། དགོས་པའི་སྒོ་ནས་མའི་རྒྱུད་
དུ་བཞག་པའོ། །བརྗོད་བྱའི་སྒོ་ནས་མའི་རྒྱུད་དུ་བཞག་པ་ནི་དོན་གྱི་ཡུམ་ཆེན་མོ་
སྐྱེ་མེད་རང་གི་མཚན་ཉིད་མངོན་སུམ་དུ་གཙོ་བོར་སྟོན་པ་གཅིག་མའི་རྒྱུད་ཡིན་
གསུངས།
དེ་ལྟར་ཡང་གུར་ལེའུ་བཅུ་གསུམ་པ་ནས། ཤེས་རབ་ཕ་རོལ་ཕྱིན་པའི་
ཐབས། །འདི་ནི་རྣལ་འབྱོར་མར་བརྗོད་དེ། །གང་ཕྱིར་དེ་ཉིད་ལ་འཇུག་པ། །
ཕྱག་རྒྱ་ཆེན་པོར་རབ་སྦྱོར་བས། །རྣལ་འབྱོར་མའི་རྒྱུད་ཞེས་ཏེ། །ཞེས་གསུངས་
སོ། །དབྱེ་བའི་སྒོ་ནས་མའི་རྒྱུད་དུ་བཞག་པ་ནི། མ་རྒྱུད་ལ་དབྱེ་ན་རྒྱུད་སྡེ་བཅུ་
བཞི་སྟེ། མཁའ་འགྲོ་བདེ་བའི་རྒྱུད། བྱ་ལམ་བདེ་བའི་རྒྱུད། མཁའ་ས་མ་ཡ་ཏན་
ནམ་མཁའ་དང་མཉམ་པའི་རྒྱུད། གསེར་གྱི་ཆར་པ་ལྟ་བུའི་རྒྱུད་དཔལ་གདན་
བཞི་པ་དང་། དགའ་ཆེན་ཟ་ནུས་ཀྱི་རྒྱུད་དཔལ་སམ་བུ་ཊི་དང་
། བདེ་ཆེན་སྒེག་
པ་མ་མ་ཀིའི་རྒྱུད། གསང་བ་ཡིད་བདེ་དཔལ་མ་ཧཱ་མ་ཡའི་རྒྱུད། ལས་ཚོགས་
སྟོན་པ་རྡོ་རྗེ་མཁའ་འགྲོའི་རྒྱུད། སྙིང་པོ་ལྟ་བུའི་རྒྱུད་དཔལ་དགྱེས་པ་རྡོ་རྗེ་དང་
།
གསང་བ་མཛོད་ཀྱི་རྒྱུད་སངས་རྒྱས་མཉམ་སྦྱོར་དང་
། རྡོ་རྗེ་བདུད་རྩི་འབྱུང་བའི་
རྒྱུད། བྱིན་བརླབས་ སྟོན་པའི་རྒྱུད་དཔལ་བདེ་མཆོག་འཁོར་ལོ་དང༌། སྙིང་པོ་
བསྡུས་པའི་རྒྱུད་མཁའ་འགྲོ་མ་རྡོ་རྗེ་གུར་དང་། ཕུན་སུམ་ཚོགས་པའི་རྒྱུད་དོ། །
དེ་ལྟར་ཡང་གུར་ལེའུ་བཅུ་གསུམ་པ་ནས། མཁའ་འགྲོ་བདེ་དང་རྒྱ་མཚོ་
བདེ་དང་ནམ་མཁའ་དང་། །གསེར་གྱི་ཆར་པ་དང་ནི་དགའ་ཆེན་ཟ་ནུས་དང་
། །
240-15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བདེ་ཆེན་སྒེག་པ་དང་ནི་གསང་བ་ཡིད་བདེ་དང་
། །རྒྱུད་སྡེ་རྣམས་ལ་ཕན་པའི་རྡོ་
རྗེ་མཁའ་འགྲོ་དང་། །སངས་རྒྱས་ཐམས་ཅད་དགྱེས་པ་རྡོ་རྗེའི་དཀྱིལ་འཁོར་
དང༌། །གསང་བ་མཛོད་རྡོ་རྗེའི་བདུད་རྩི་ལས་བྱུང་བ། །འཁོར་ལོ་བདེ་མཆོག་
གུར་དང་ཕུན་སུམ་ཚོགས་པ་རྣམས། །རྣལ་འབྱོར་མ་རྒྱུད་རྣམས་སུ་གྲགས་པ་
ཡིན། །ཞེས་གསུངས་སོ། །
དགོས་པའི་སྒོ་ནས་མའི་རྒྱུད་དུ་བཞག་པ་ནི། སྔོན་བྱུང་གི་བུད་མེད་
རྣམས་འདུལ་བའི་དོན་དུ་གསུངས་པ་ནི་མ་རྒྱུད་དེ། དེ་ལྟར་ཡང་གུར་ལེའུ་བཅུ་
གསུམ་པ་ནས། །བཙུན་མོ་རྣམས་ནི་བསྡུ་བའི་ཕྱིར། །རྣལ་འབྱོར་མའི་རྒྱུད་རབ་
བཤད་ཞེས་གསུངས་སོ། །སྔོན་བྱུང་གི་སྐྱེས་པ་རྣམས་འདུལ་བའི་དོན་དུ་གསུངས་
པ་ནི་ཕ་རྒྱུད་དེ། །དེ་ལྟར་ཡང་
། སྐྱེས་པ་རྣམས་ནི་འདུལ་དོན་དང་
། རྣལ་འབྱོར་
ཕ་ཡི་རྒྱུད་བཤད་དོ། །ཞེས་གསུངས་སོ། །བཙུན་མོ་ནི་སྔོན་བྱུང་གི་མུ་སྟེགས་ཀྱི་
འཁོར་ན་གནས་པའི་མཁའ་འགྲོ་མ་ཡིན་ཏེ། དུས་ཀྱི་མཁའ་འགྲོ་མ། གནས་ཀྱི་
མཁའ་འགྲོ་མ། ལོངས་སྤྱོད་ཀྱི་མཁའ་འགྲོ་མ་ཞེས་བྱ་བ་རྟག་ཏུ་སྲོག་གཅོད་པ་ལ་
དགའ་བ། མ་བྱིན་པར་ལེན་པ་ལ་དགའ་བ། བརྫུན་དུ་སྨྲ་བ་ལ་དགའ་བོ།
ཚངས་པར་སྤྱོད་པ་ལ་དགའ་བ་རྣམས་འདུལ་བའི་དོན་དུ་གསུངས་པའོ། །དེ་ལྟར་
ཡང་གུར་ལེའུ་བཞི་པ་ནས་སྲོག་ཆགས་གསོད་ལ་འབད་ལྡན་དང་། ལྟ་བ་ལས་ནི་
ལོག་རྣམས་དང་། །བཙུན་མོ་རྣམས་ནི་བསྡུ་བའི་ཕྱིར། །བདེ་བའི་ཐབས་ནི་རྒྱས་
མིན་པའི། །གཞུང་ཉུང་བ་ལ་དོན་རྒྱས་པ། །མཁའ་འགྲོ་མའི་རྒྱུད་བཤད་དོ། །
ཞེས་གསུངས་སོ། །
དེས་ན་བརྗོད་བྱ་དང། དབྱེ་བ་དང་
། དགོས་པ་དང་གསུམ་གྱི་སྒོ་ནས་
240 -6



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
མའི་རྒྱུད་དུ་བཞག་པ་སྟེ། དེ་གསུམ་དང་ལྡན་པ་གཅིག་ལ་རྣལ་འབྱོར་མའི་རྒྱུད་
ཞེས་བྱ་ལ། དེ་གསུམ་དང་མི་ལྡན་པའི་རྣལ་འབྱོར་ཆེན་པོའི་རྒྱུད་ཅིག་བྱུང་ན་དོན་
གྱིས་པའི་རྒྱུད་ཡིན་ནོ། །
འོ་ན་མ་རྒྱུད་ལ་རྒྱུད་སྡེ་བཅུ་བཞི་ཡོད་པ་ལས། འདི་གསེར་གྱི་ཆར་པ་ལྟ་
བུའི་རྒྱུད་དཔལ་རྡོ་རྗེ་གདན་བཞི་ཡིན་ནམ་བྱས་པ་ལ་མ་ཡིན། གསང་བ་ཡིད་
བདེའི་རྒྱུད་དཔལ་མ་ཧ་མ་ཡ་ཡིན་ནམ་བྱས་པ་ལ་མ་ཡིན། བྱིན་བརླབས་སྟོན་
པའི་རྒྱུད་དཔལ་བདེ་མཆོག་འཁོར་ལོ་ཡིན་ནམ་བྱས་པ་ལ་མ་ཡིན། སྙིང་པོ་
བསྡུས་པའི་རྒྱུད་མཁའ་འགྲོ་མ་གུར་ཡིན་ནམ་བྱས་པ་ལ་མ་ཡིན། འོ་ན་གང་ཡིན་
ན། འདི་ནི་སྙིང་པོ་ལྟ་བུའི་རྒྱུད་དཔལ་དགྱེས་པ་རྡོ་རྗེ་ཡིན་ནོ། །
འདི་ལ་རྒྱ་གར་ན་མིང་མཐུན་དུ་འདོད་པའི་ལུགས་དང་
། བཀའ་རྒྱས་
བསྡུས་སུ་འདོད་པའི་ལུགས་དང་། ཕྱུང་བར་འདོད་པའི་ལུགས་དང་གསུམ་དུ་
ཡོད་དོ། །མིང་མཐུན་དུ་འདོད་པ་ནི་ཁ་ཅིག་ན་རེ་དགྱེས་རྡོར་བརྟག་པ་གཉིས་པ་
འདི་དང་
། གུར་ལེའུ་བཞི་པར་བརྟག་པའི་གྲོངས་བཏབ་པའི་བརྟག་པ་གོང་མ་
གཉིས་པོ། བརྗོད་བྱའི་དོན་ཡང་མི་མཐུན། རྗོད་ བྱེད་ ཀྱི་ཚིག་ཀྱང་མི་མཐུན།
མིང་མཐུན་པ་ཙམ་ཡིན། དཔེར་ན་བདེ་མཆོག་གི་རྒྱུད་བླ་མ་དང༌། བྱམས་པའི་
རྒྱུད་བླ་མ་གཉིས་བརྗོད་བྱའི་དོན་ཡང་མི་མཐུན། རྗོད་བྱེད་ཀྱི་ཚིག་ཀྱང་མི་མཐུན་
ཏེ། དེ་གཉིས་རྒྱུད་བླ་མ་བྱ་བར་མི་མཐུན་པ་དང་འདྲ་ཟེར་ཏེ། རྩ་རྒྱུད་བཤད་རྒྱུད་
གང་ནས་ཀྱང་མིང་མཐུན་དུ་བཤད་པ་མེད་ལ། དེའི་སྟེང་དུ་ཡང་གནོད་བྱེད་ཡོད་
དེ། བསྒྲུབ་བྱེད་མེད་ཀྱི་སྟེང་གནོད་བྱེད་ཡོད་དེ། བརྟག་པ་དང་པོའི་ལེའུ་བཅུ་
གཅིག་པ་ནས། །གོང་དུ་བརྟག་པ་བཅུ་གཉིས་ལས། །བྱས་པར་གསུངས་པ་མདོ་
240 -



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རུ་བསྡུ། །ཞེས་གསུངས་པས་ཀྱང་གནོད་ལ། བརྟག་པ་སུམ་ཅུ་རྩ་གཉིས་ལས་
ཕྱུང་བ་ཟེར་བས་ཀྱང་གནོད་དོ། །
བཀའ་རྒྱས་བསྡུས་སུ་འདོད་པ་ནི་ཁ་ཅིག་ན་རེ་དགྱེས་རྡོར་འབུམ་ལྔ་
བརྟག་པ་སོ་གཉིས་པ་དེ་རྒྱུད་རྒྱས་པ་ཡིན། བརྟག་པ་གཉིས་པ་འདི་དེ་ལས་
བསྡུས་ པའི་ རྒྱུད་ ཡིན་ ཟེར། རྩ་རྒྱུད། བཤད་ རྒྱུད་ གང་ནས་ ཀྱང་ བཀའ་ རྒྱས་
བསྡུས་སུ་བཤད་པ་མེད་ལ། དེའི་སྟེང་དུ་ཡང་གནོད་བྱེད་ཡོད་དེ། བརྟག་པ་དང་
པོའི་ལེའུ་དང་པོ་ནས། །ཐབས་དང་ཤེས་རབ་བདག་ ཉིད་རྒྱུད། །དེ་ནི་ང་ཡི་
བཤད་ཀྱིས་ཉོན། །ལྟ་སྟངས་དགུག་དང་བརྡ་ཆེན་དང་། །དོན་བྱེད་རྣམས་ནས་
བརྗོད་པ་དང་
། །ཞེས་གསུངས་པས་གནོད་ལ། གུར་ལེའུ་བཅོ་ལྔ་པ་ནས། འདི་
སྐད་བདག་གིས་ཐོས་པ་སྟེ། །དུས་ཅིག་དུས་ནི་གཅིག་ནའོ། །བདག་གིས་བཅོམ་
ལྡན་སྤྱན་སྔར་ནི། །བཙུན་མོའི་ཆོས་སུ་རྣམ་རྒྱས་པ། །ལྟ་སྟངས་དགུག་དང་བརྡ་
ཆེན་དང༌། །དོན་མང་དབབ་སོགས་རབ་ཕྱེ་བ། །ཞེས་གསུངས་པས་ཀྱང་གནོད་
དོ། །
དེ་ལ་བོད་ཁ་ཅིག་རྡོ་རྗེའི་སྙིང་པོའི་འགྲེལ་པའི་རྗེས་སུ་འབྲངས་ནས་
བསྡུས་པའི་རྒྱུད་དུ་བདེ་ཟེར་ཏེ། ངས་མིང་མཐུན་དུ་བདེ་བྱའོ། ཁྱོད་ཀྱིས་མིང་
མཐུན་དུ་བདེ་བར་ཅིས་ཤེས་ཟེར་ན། ཁྱོད་ཀྱིས་ཀྱང་བསྡུས་པའི་རྒྱུད་དུ་བདེ་བར་
ཅི་ཤེས་བྱ། ངའི་བསྡུས་ པའི་ རྒྱུད་ ཡིན་ པར་རྡོ་ རྗེའི་སྙིང་པོའི་འགྲེལ་པ་ནས་
བཤད་ཟེར་ན། ངའི་ཡང་མིང་མཐུན་ཡིན་པར་བྷ་བ་པ་ཏའི་འགྲེལ་པ་ནས་བཤད་
བྱའོ། ཁྱོད་ཀྱི་བྷ་བ་པ་ཏའི་འགྲེལ་པ་ལྟར་མིན་ཟེར་ན། ཁྱོད་ཀྱིས་རྡོ་རྗེ་སྙིང་པོའི་
འགྲེལ་པ་ལྟར་ཡང་མིན་བྱ་སྟེ། འགྲེལ་པ་གཉིས་པོ་མགོ་མཉམ་པོར་བསྒྲེས་ལ
240 -8



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཞག །དོན་ལ་འགྲེལ་པ་གཉིས་ཆར་སློབ་དཔོན་གཉིས་ཀྱིས་ཞེ་འདོད་བྲིས་པ་
ཡིན་གྱི། རྩ་རྒྱུད་བཤད་རྒྱུད་ལས་ནི་དེ་གཉིས་བཤད་པ་མེད་དོ། །
ཕྱུང་བར་འདོད་པ་ལ་ལུགས་གཉིས་ཏེ། སྨད་ནས་ཕྱུང་བར་འདོད་པའི་
ལུགས་དང་། སྟོད་ནས་བྱུང་བར་འདོད་པའི་ལུགས་སོ། །དེ་ལ་ཁ་ཅིག་ན་རེ་འདི་
བརྟག་པ་སུམ་ཅུ་རྩ་གཉིས་པོའི་སྨད་ནས་ཕྱུང་བ་ཡིན་ཟེར། དེ་ལྟར་ཡིན་པར་
ཅིས་ཤེས་ བྱས་ པ་ལ། །བརྟག་པ་དང་པོའི་ལེའུ་བཅུ་གཅིག་པ་ནས། གོང་དུ་
བརྟག་པ་བཅུ་གཉིས་ལས། རྒྱས་པར་གསུངས་པ་མདོ་རུ་བསྡུ། །ཞེས་གསུངས་
པས་ཤེས་ཟེར་རོ། །སྨད་ནས་ཕྱུང་ནས་འདི་སྐད་བདག་གིས་ཐོས་པ་ལ་སོགས་
པའི་གླེང་གཞི་ཡོང་བར་མི་རིགས་བྱ། །སྨད་ནས་ཕྱུང་ཡང་གླེང་གཞི་བྱུང་བ་མི་སྟོ་
ཟེར་ན། །འོ་ན་བརྟག་པ་ཕྱི་མ་ལ་ཡང་གླེང་གཞི་ཡོང་བར་རིགས་ཏེ། གླེང་གཞི་
ཐུག་པ་མེད་པའི་སྐྱོན་ཡོང་ངོ༌
། །དེས་ན་སྤྱད་ནས་ཕྱུང་བར་འདོད་པའི་ལུགས་
ཡང་བཀག་པ་ཡིན་ནོ། །པཎྜི་ཏ་ཆེན་པོ་ནཱ་རོ་པ་ནི་བརྟག་པ་སུམ་ཅུ་རྩ་གཉིས་ཀྱི་
སྟོད་ཀྱི་ཁྲིག་ཆགས་ཀྱི་བརྟག་པ་གཉིས་ཕྱུང་བར་འདོད་དོ། །
དེ་ལྟར་ཡིན་པར་གུར་ལེའུ་བཞི་པ་ནས། རྡོ་རྗེ་སྙིང་པོ་མངོན་བྱང་ཆུབ། །
བརྟག་ པའི་རྒྱལ་པོ་དང་པོ་སྟེ། །སྒྱུ་འཕྲུལ་བརྟག་པ་གཉིས་པ་ཡིན། །ཞེས་པ་
དང་། རྩ་རྒྱུད་ཀྱི་བརྟག་པ་དང་པོ་རྫོགས་པའི་ཐད་ཀ་ན། རྡོ་རྗེ་སྙིང་པོ་མངོན་
པར་བྱང་ཆུབ་པ་ཞེས་བྱ་བ་བརྟག་པའི་རྒྱལ་པོ་དང་པོ་རྫོགས་སོ། །ཞེས་པ་དང་།
བརྟག་པའི་ཕྱི་མ་རྫོགས་པའི་ཐད་ཀ་ན། །སྒྱུ་འཕྲུལ་གྱི་བརྟག་པ་ཞེས་ བྱ་བ་
གཉིས་པ་རྫོགས་སོ་ཞེས་གསུངས་པ་གཉིས་ཐད་ཀ་ཐད་ཀར་མཐུན་པའི་ཕྱིར་རོ། །
རྡོ་རྗེ་གར་མོ་པ་བོད་དུ་མ་འགྱུར་བ་ལྟ་བུ་མ་ཡིན་ཏེ། མཁའ་འགྲོ་མའི་ཕྱག་ནས་
24) ཁམས་



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མ་ཐོན་པ་ཡིན་ནོ། །ཚིག་དེ་ཙམ་གཅིག་བཤད་ཀྱང་དོན་འདི་ལས་མེད་དེ། །སྤྱིར་
སངས་རྒྱས་ཀྱིས་གསུངས་པའི་ཐེག་པ་གསུམ་ཡོད་པ་ལས་འདི་ཐེག་པ་ཆེན་པོའོ། །
དེ་ལ་ཕ་རོལ་ཏུ་ཕྱིན་པའི་ཐེག་པ་དང་གསང་སྔགས་ཀྱི་ཐེག་པ་གཉིས་ཡོད་པ་
ལས། འདི་གསང་སྔགས་ཀྱི་ཐེག་པའོ། །དེ་ལ་རྒྱུད་སྡེ་བཞི་ཡོད་པ་ལས་འདི་རྣལ་
འབྱོར་ཆེན་པོའི་རྒྱུད་དོ། །དེ་ལས་ཕ་རྒྱུད་མ་རྒྱུད་གཉིས་ཡོད་པ་ལས་འདི་མ་རྒྱུད་
དོ། །དེ་ལ་རྒྱུད་སྡེ་བཅུ་བཞི་ཡོད་པ་ལས། འདི་སྙིང་པོ་ལྟ་བུའི་རྒྱུད་དཔལ་དགྱེས་
པ་རྡོ་རྗེའོ། །འདི་ལ་རྒྱ་གར་ན་འདོད་ལུགས་གསུམ་ཡོད་པ་ལས། །མིང་མཐུན་དུ་
འདོད་པ་དང་བཀའ་རྒྱས་བསྡུས་སུ་འདོད་པ་བཀག་ནས་ཕྱུང་བར་འདོད་པའོ། །
དེ་ལ་ཡང་ལུགས་གཉིས་ཡོད་པ་ལས་སྨད་ནས་ཕྱུང་བར་འདོད་པ་བཀག་ནས།
སྟོད་ནས་ཕྱུང་བར་འདོད་པའི་ལུགས་སོ། །རྒྱུད་གར་གཏོགས་ངོས་གཟུང་བ་
བཤད་ཟིན་ཏོ། །
ད་ནི་ཕུན་སུམ་ཚོགས་པའི་གླེང་གཞི་སྟོན་སྟེ། དེ་ལྟ་བུའི་རྒྱུད་དེ་གནས་
གང་དུ་བཤད་ཞེ་ན་གནས་ལ་གཉིས་ཏེ། ཤེས་བྱ་རང་གི་མཚན་ཉིད་ཀྱི་གནས་
དང་། གདུལ་བྱ་ངོར་སྣང་གི་གནས་སོ། །དེ་ལ་ཤེས་བྱ་རང་གི་མཚན་ཉིད་ཀྱི་
གནས་ ན་ ཆོས་དབྱིངས་མཚོན་པ་སྟེ། དུར་ཁྲོད་རྨད་དུ་བྱུང་བའི་རྒྱུད་དེ་ལས། བཙུན་མོ་ཞེས་བྱ་ཆོས་ཀྱི་
དབྱིངས། དེ་ཉིད་མཚོན་ ཕྱིར་ བྷ་ ག་ སྟེ། མི་ ཕྱེད་ཕྱིར་ན་བཞུགས་ པའི་དོན། ཞེས་སོ། །བཙུན་ མོའི་
ཐམས་ཅད་ཀྱི་བྷ་ག་གཅིག་ཏུ་བསྡུས་པ་ཆོས་ཀྱི་འབྱུང་གནས་གྲུ་གསུམ་པ་དེ་ཡིན་
གསུངས། འོ་ན་དེ་ཕྱོགས་གང་ནས་ཡོད་བྱས་པ་ལ། ཕྱོགས་འདི་དང་འདི་ན་ཡོད་
བྱ་བ་མེད་དེ། ནམ་མཁའི་ཁམས་ཀྱིས་གར་ཁྱབ་ཏུ་ཁྱབ་པ་ཡིན་གསུངས་སོ། །
གདུལ་བྱ་ངོ་སྣང་གི་གནས་ནི་རང་གར་མོས་པ་དེ་ཉིད་གནས་ཕུན་སུམ་
240 -10



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཚོགས་པ་ཡིན་ཏེ། དེ་ཡང་རྡོ་རྗེ་གདན་ལ་མོས་ན་དེ་ཉིད་གནས་ཕུན་སུམ་ཚོགས་
པ་ཡིན་ལ། བྱ་རྒོད་ཕུང་པོའི་རི་ལ་མོས་ན་དེ་ཉིད་གནས་ཕུན་སུམ་ཚོགས་པ་ཡིན་
གནས་ཀྱི་བཤད་པ་འདི་རྣམས་བདག་གིས་མགོའོ་ནོ། །འོ་ན་དེ་ལ་ཅིའི་ཕྱིར་གནས་ཕུན་སུམ་
ཚོགས་པ་ཞེས་བྱ་ཞེ་ན། ཆོས་འབྱུང་གྲུ་གསུམ་དུ་འདུག་པས་ནི་ཐབས་བདེ་བ་
མཚོན་ལ། ནང་སྟོང་པར་འདུག་པས་ཆོས་ཉིད་སྟོང་པ་མཚོན་ཏེ། དོན་ལ་བདེ་
སྟོང་ཕུན་སུམ་ཚོགས་པས་ན་གནས་ཕུན་སུམ་ཚོགས་པ་ཞེས་བྱའོ། །འོ་ན་གནས་
དེར་སྟོན་པ་གང་གིས་གསུངས་ཞེ་ན། སྟོན་པ་ལ་ཡང་
ཡང་གཉིས་ཏེ། ཤེས་བྱ་རང་གི་
མཚན་ཉིད་ཀྱི་སྟོན་པ་དང་
། གདུལ་བྱ་ངོར་སྣང་གི་སྟོན་པའོ། །ཤེས་བྱ་རང་གི་
མཚན་ཉིད་ཀྱི་སྟོན་པ་ནི་བདེ་བ་དང་སྟོང་པ་དབྱེར་མེད་པ་གཅིག་ཏུ་གྱུར་པ་ཞིག་
ཡིན་ནོ། །དེ་ལྟར་ཡང་གུར་གྱི་གླེང་གཞི་ནས་གཅིག་དང་ཞེས་གསུངས་སོ། །
དེའི་དོན་དུ་གུར་ལེའུ་བཞི་པར་བཤད་པས། ཤིན་ཏུ་སྦྱར་བའི་རྣལ་འབྱོར་
ལ། །མ་མ་ཀི་མེད་མི་བསྐྱོད་མེད། །ཞེས་གསུངས་ཏེ། དེ་ཡང་ཤིན་ཏུ་སྦྱངས་པ་ནི་
བདེ་སྟོང་གཉིས་མེད་དུ་སྦྱར་བའི་ངང་དེ་ལའོ། །མ་མ་ཀི་མེད་ཅེས་པ་ལྷ་མོའི་
རིགས་སུ་འཆད་པ་ཡང་མེད་ལ། མི་བསྐྱོད་མེད་ཞེས་པ་ལྷ་ཕོའི་རིགས་སུ་ཡང་
ཆད་པ་མེད་པར་བདེ་སྟོང་གཉིས་མེད་དུ་གནས་པའི་དོན་ཏོ། །གདུལ་བྱ་ངོར་སྣང་
གི་ ་པ་ནི་སྟོན་པའི་གནས་ལུགས་བཞི་སྟེ། དགྱེས་པས་རྡོ་རྗེ་ཞལ་གཅིག་ཕྱག་
གཉིས་པ་དང་
། ཞལ་གསུམ་ཕྱག་བཞི་པ་དང་
། ཞལ་གསུམ་ཕྱག་དྲུག་པ་དང་།
ཞལ་བརྒྱད་ཕྱག་བཅུ་དྲུག་པའོ། །འོ་ན་བསྟན་པ་གཅིག་ལ་སྟོན་པ་གཉིས་སམ་
གསུམ་ལ་སོགས་པ་བྱུང་བར་ཅང་རིགས་སམ། དཔེར་ན་གླིང་གཅིག་ལ་འཁོར་
ལོས་བསྒྱུར་བའི་རྒྱལ་པོ་གཉིས་སམ་གསུམ་ལ་སོགས་པ་མི་འབྱུང་བ
པོ་འབྱུང་བ་དང་འདྲའོ་
240-11



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེ་ན། གདུལ་བྱ་གཅིག་ལ་འདུལ་བྱེད་ཀྱི་སྐུ་གཉིས་སམ་གསུམ་ལ་སོགས་པ་
འབྱུང་ན་འགལ་བ་ཡིན་པ་ལ། གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་བར་
སོ་སོ་བསྟན་པ་ལ་འགལ་བ་མེད་དོ། །དེ་ཡང་གདུལ་བྱ་ཡུལ་མེད་པས་འདུལ་བ་
རྣམས་ཀྱིས་ངོར་དགྱེས་པ་རྡོ་རྗེ་ཞལ་གཅིག་ཕྱག་གཉིས་པ་བྱུང་
། ཡུམ་ཕག་མོས་
འདུལ་བ་རྣམས་ཀྱིས་ངོར་ཞལ་གསུམ་ཕྱག་བཞི་པར་བྱུང་། ཡུམ་ལུ་གུ་རྒྱུད་ལས་
འདུལ་བ་རྣམས་ཀྱི་ངོར་ཞལ་གསུམ་ཕྱག་དྲུག་པར་བྱུང་། ཡུམ་བདག་མེད་མས་
འདུལ་བ་རྣམས་ཀྱི་ངོར་ཞལ་བརྒྱད་ཕྱག་བཅུ་དྲུག་པར་བྱུང་བའོ། །དེ་རྣམས་ལས་
ཆོས་སྟོན་པའི་སྟོན་པ་ནི་ཞལ་བརྒྱད་ཕྱག་བཅུ་དྲུག་པ་འདི་ཡིན་ཏེ། བརྟག་པ་ཕྱི་
མའི་ལེའུ་ལྔ་པའི་མཚམས་སྦྱོར་ ཕྱག་ནི་བཅུ་དྲུག་ཞལ་བརྒྱད་པ་ཞེས་དང་། གུར་ལེའུ་བཞི་
པའི་མཚམས་སྦྱོར་ནས་གསལ་ལོ། །
དེ་ལ་ཅིའི་ཕྱིར་སྟོན་པ་ཕུན་སུམ་ཚོགས་པ་ཞེས་བྱ་ཞེ་ན། ཡབ་དགྱེས་པ་
རྡོ་ རྗེ་དེས་ཐབས་བདེ་བ་མཚོན། ཡུམ་བདག་མེད་ མ་ དེས་ཤེས་ རབ་ སྟོང་
མཚོན། ཡབ་ཀྱིས་ཡུམ་ལ་འཁྱུད་པའི་བརྡས་སྣང་བ་ཐབས་ཀྱི་ཤེས་རབ་སྟོང་པ་
མི་གཏོང་བ་མཚོན། ཡུམ་གྱིས་ཡབ་ལ་འཁྱུད་པའི་བརྡས་ཤེས་རབ་སྟོང་པས་སྣང་
བ་ཐབས་མི་གཏོང་བ་མཚོན། །རྡོ་རྗེ་དང་པད་མ་སྙོམས་པར་ཞུགས་པས་བདེ་
སྟོང་གཉིས་མེད་དུ་རོ་གཅིག་པ་མཚོན་ཏེ། བདེ་སྟོང་ཕུན་སུམ་ཚོགས་པས་ན་སྟོན་
པ་ཕུན་སུམ་ཚོགས་པ་ཞེས་བྱའོ། །
འོ་ན་འཁོར་གང་ལ་གསུངས་ཞེ་ན། འཁོར་ལ་ཡང་གཉིས་ཏེ། འཇིག་རྟེན་
ལས་འདས་པའི་འཁོར་དང་
། འཇིག་རྟེན་པའི་འཁོར་རོ། །དང་པོ་ལ་གཉིས་ཏེ།
སྟོན་པའི་ལུས་ལ་གནས་པའི་འཁོར་དང་
། འཁོར་གྱི་བཀོད་པའི་ འཁོར་རོ། །
240 -12



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྟོན་པའི་ལུས་ལ་གནས་པའི་འཁོར་ནི་སྐྱེ་མཆེད་དྲུག་གི་ལྷ་དྲུག །སྐུ་གསུང་
ཐུགས་ཀྱི་ལྷ་གསུམ་སྟེ་དགུ། སྙིང་ག་ནས་ཡེ་ཤེས་སེམས་དཔའ་མཚོན་གང་བ་
གནས་པ་དང་བཅུའོ། །འཁོར་དུ་བཀོད་པའི་འཁོར་ལ་ཡང་གཉིས་ཏེ། ཤེས་རབ་
ཀྱི་འཁོར་དང་
། ཐབས་ཀྱི་འཁོར་རོ། །དེ་ལ་ཤེས་རབ་ཀྱི་འཁོར་ནི་སྤྱན་མ་དང་
མ་མ་ཀི་ལ་སོགས་པ་མཁའ་འགྲོ་མ་རི་རབ་ཀྱི་རྡུལ་ཕྲ་རབ་དང་མཉམ་པ་སྐོར་
ནས་ཡོད་པའོ། །དེ་ལྟར་ཡང་བརྟག་པ་ཕྱི་མའི་ལེའུ་བཞི་པ་ནས། སྤྱན་མ་དང་མ་
མ་ཀི་གོས་དཀར་མོ་དང་། ཞེས་པ་ནས། དེ་དག་ལ་སོགས་པ་རི་རབ་ཀྱི་རྡུལ་ཕྲ་
རབ་ཀྱི་གྲངས་དང་མཉམ་པའི་རྣལ་འབྱོར་མ་རྣམས་ཞེས་གསུངས་སོ། །ཐབས་
ཀྱི་འཁོར་ནི་དེའི་ཕྱི་རོལ་ན་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བའོ། །དེ་ལ་སངས་རྒྱས་ནི་མི་བསྐྱོད་པ་དང་རྣམ་པར་སྣང་མཛད་ལ་
སོགས་པའོ། །དེ་ལྟར་ཡང་གུར་ལེའུ་བཞི་པ་ནས། དེ་ནས་མི་བསྐྱོད་པ་ལ་སོགས་
པ་རྡོ་རྗེ་དེ་ཐམས་ཅད་ཀྱིས་བྱང་ཆུབ་སེམས་དཔའ་རྣམས་ཀྱིས་སེམས་སྐུལ་བའི་
ཕྱིར་འདི་སྐད་གསུངས་སོ། །ཞེས་གསུངས་སོ། །
བྱང་ཆུབ་སེམས་དཔའ་ནི་བྱམས་པ་དང་འཇམ་དཔལ་ལ་སོགས་པ་སྟེ།
དེ་ལྟར་ཡང་གུར་ལེའུ་བཞི་པ་ནས། བྱམས་པ་ལ་སོགས་པའི་བྱང་ཆུབ་སེམས་
དཔའ་རྣམས་ཀྱིས་གསོལ་བ། ཞེས་གསུངས་སོ། །འཇིག་རྟེན་པའི་འཁོར་ནི་དེའི་
ཕྱི་རོལ་ན་ལྷ་མཐུ་བོ་ཆེ་དང་། ཀླུ་མཐུ་བོ་ཆེ་ལ་སོགས་པའི་འཇིག་རྟེན་ པའི་
གཟུགས་འཛིན་པ་དཔག་ཏུ་མེད་པས་བསྐོར་ནས་ཡོད་པའོ། །དེ་ལྟར་ཡང་གུར་
ལེའུ་བཅོ་ལྔ་པ་ནས། ལྷ་དང་མི་དང་ལྷ་མ་ཡིན་དང་དྲི་ཟའི་འཇིག་རྟེན་དུ་བཅས་
པའི་འཁོར་ཐམས་ཅད་བཅོམ་ལྡན་འདས་ཀྱིས་གསུངས་པ་ལ་མངོན་པར་དགའ་
240 -13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བའོ། །ཞེས་གསུངས་སོ། །འོ་ན་དེ་རྣམས་ལ་ཅིའི་ཕྱིར་འཁོར་ཕུན་སུམ་ཚོགས་
ཞེས་བྱ་ཞེ་ན། སངས་རྒྱས་དང་བྱང་ཆུབ་སེམས་དཔའ་དེ་རྣམས་ཀྱི་ཐབས་བདེ་བ་
མཚོན་ལ། མཁའ་འགྲོ་མ་དེ་རྣམས་ཀྱིས་ཤེས་རབ་སྟོང་པ་མཚོན་ཏེ། དེས་ན་
བདེ་སྟོང་ཕུན་སུམ་ཚོགས་པས་ན་འཁོར་ཕུན་སུམ་ཚོགས་པ་ཞེས་བྱའོ། །
དུས་ ནམ་ གསུངས་ ཞེ་ ན། གནས་ དང་
། སྟོན་ པ་ དང་། འཁོར་ རྣམས་
འཛོམས་པའི་དུས་དེར་གསུངས་པ་སྟེ། དུས་དེང་སང་བདེ་སྟོང་དབྱེར་མེད་ལས་
མ་འདས་པས་ན། དུས་ཕུན་སུམ་ཚོགས་པ་ཞེས་བྱའོ། །བཤད་བྱའི་ཆོས་གང་
གསུངས་ཞེ་ན། བླ་མ་ལྷོ་པའི་ཞལ་ནས་དགྱེས་པ་རྡོ་རྗེ་ཞེས་བྱ་བའི་རྒྱུད། བརྗོད་
བྱ་ན་རྒྱ་མཚོ་ལྟ་བུ། གཞུང་ཚད་ན་འབུམ་ཕྲག་ལྔ། བརྟག་པ་ནི་སུམ་ཅུ་རྩ་གཉིས།
ལེའུ་ན་སྟོང་ཕྲག་སུམ་ཅུའི་བདག་ཉིད་ཅན་འདི་གསུངས་ཞེས་གསུངས་སོ། སློབ་
དཔོན་པའི་ཞལ་ནས་གཞུང་ལྟར་ན་འབུམ་ལྔ་དགྱེས་པ་རྡོ་རྗེ་ནི་རྒྱུད་རྒྱས་པ།
བརྟག་པ་སུམ་ཅུ་རྩ་གཉིས་པའམ་ཡང་ན་སུམ་ཅུ་པ་དེ་རྒྱུད་བར་པ། མཁའ་འགྲོ་
མ་གུར་ནི་རྒྱུད་བསྡུས་པ་སྟེ། །དེ་ལྟར་རྒྱུད་རྒྱས་བསྡུས་གསུམ་དུ་འབུམ་ལྔ་དགྱེས་པ་རྡོ་
རྗེ་ལས། །སྙིང་པོ་འདི་ནི་ཡོངས་བསྡུས་པའོ། །ཞེས་པས་རྒྱས་བསྡུས་གཉིས་ནི་གསལ་གསུམ་ནི་མི་གནས་
སོ་གསལ་གསུངས་སོ། དེ་ཡང་རྒྱུད་ཀྱི་ཀླད་ན་ཨེ་ཝཾ་མ་ཡ་ཞེས་པ་ཡོད་དེ། །ཨེ་ནི་
སྟོང་པ་ལ། ཝཾ་ནི་བདེ་བ་ཡིན་ནོ། །དེས་ན་བདེ་སྟོང་ནས་འགོ་ཟུག་པས་ན་ཆོས་
འདིའི་བདེ་སྟོང་ཕུན་སུམ་ཚོགས་པ་ཡིན་ཏེ། དེའི་ཕྱིར་ཆོས་ཕུན་སུམ་ཚོགས་པ་
ཞེས་བྱའོ། །ཕུན་སུམ་ཚོགས་པའི་གླེང་གཞི་བཤད་ཟིན་ཏོ། །
དེ་ལྟ་བུའི་རྒྱུད་དེ་སྡུད་པ་པོ་གང་གིས་བསྡུས་པ་ན་རྡོ་རྗེ་སྙིང་པོར་བསྡུས་
པ་ ཕྱི་ནང་གསུམ། མང་དུ་ཐོས་པ་གསང་སྔགས་འཆང་། །ཀུན་དགའ་བོ་ལ་ཕྱག་འཚལ་ལོ་སྟེ། དེ་ ཡང་
240--14



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
བྱང་ཆུབ་སེམས་དཔའ་རྡོ་རྗེ་སྙིང་པོ་ཞེས་བྱ་བ་དེས། སྟོན་པས་གསུངས་པའི་དོན་
དེ་དག་བསྡུས་ནས་པོ་ཏི་དང་གླེགས་བམ་དུ་གྲུབ་པར་བྱ་སྟེ། ཨུ་རྒྱན་གྱི་ཡུལ་དུ་
མཁའ་འགྲོ་མ་རྣམས་ཀྱིས་ཕྱག་ཏུ་གཏད་དོ། །མཁའ་འགྲོ་མས་ཀྱང་རྒྱས་བཏབ་
ནས་མི་སྣང་བར་བྱས་སོ། །བསྡུད་པ་པོ་གང་གིས་བསྡུས་པ་བཤད་ཟིན་ཏོ། །
དེ་ལྟ་བུའི་རྒྱུད་འདི་མི་ཡུལ་དུ་སུས་སྤྱན་དྲངས་པ་ནི་སློབ་དཔོན་ཀླུ་སྒྲུབ་
ཀྱིས་སྤྱན་དྲངས་པ་སྟེ། དེ་ཡང་སློབ་དཔོན་ཀླུ་སྒྲུབ་སྙིང་པོ་ཞེས་བྱ་བ་ས་དང་པོ་
ཐོབ་པའི་བྱང་ཆུབ་སེམས་དཔའ་དེས་ཨུ་རྒྱན་གྱི་ཡུལ་དུ་བྱོན་ནས། །མཁའ་འགྲོ་
མའི་ གནས། །ཤིང་ གདུགས་ པ་ ཅན་ དང༌། ཆུ་ གདུགས་ པ་ ཅན་ དང༌། སྦྲུལ་
གདུགས་པ་ཅན་གྱི་འོབས་ཀྱིས་བསྐོར་ནས་ཡོད་པ་དེ་ལ། རྫུ་འཕྲུལ་གྱི་སྟོབས་
ཀྱིས་བརྒལ་ཏེ། ལྐུག་པར་བརྫུས་ནས་སྒེའུ་ཚང་གི་ཕྱི་རོལ་དུ་མཎྜལ་བྱེད་ཅིང་
བསྡད་པས། མཁའ་འགྲོ་མ་རྣམས་ན་རེ་ལྐུག་པ་འདིས་ཆོས་རྐུ་ནི་མི་ཤེས་མཎྜལ་
ནི་ཤིན་ཏུ་མཁས་པ་གཅིག་འདུག་པས། འདི་སྒེའུ་ཚང་གི་ནང་དུ་བཅུག་ལ་དཀོན་
མཆོག་ལ་མཎྜལ་འབུལ་དུ་གཞུག་གོ་ཟེར་ནས་སྐེའུ་ཚང་གི་ནང་དུ་བཅུག་གོ །དེ་
ནས་སློབ་དཔོན་གྱིས་དཀོན་མཆོག་ལ་མཎྜལ་འབུལ་ཞིང་གནས་དེར་ལོ་དུ་མ་
བཞུགས་སོ། །
དེ་ནས་དུས་ཕྱིས་མཁའ་འགྲོ་མ་རྣམས་ཐུགས་ཡེངས་པ་ཞིག་ལ། བརྟག་
པ་གཉིས་པའི་རྒྱུད།མཁའ་འགྲོ་མ་གུར་གྱི་རྒྱུད། དཔལ་གདན་བཞི་པའི་རྒྱུད་དང་
གསུམ་གྲོ་ག་ལ་བྲིས་ནས། །སྙུག་ལྡོམ་དུ་བཅུག་ནས་བློ་དཀར་ནས་ཕར་ལ་ཕྱིར་
བོར་བས་སྒེའུ་ཚང་གི་སྒོ་ཐམས་ཅད་ཀྱང་རང་ཕྱེ། རྒྱན་ཐམས་ཅད་ལས་ཀྱང་རང་
སྒྲ་བྱུང་ངོ་
། །དེ་མཁའ་འགྲོ་མ་རྣམས་ཀྱིས་ཚོར་བས། ལྐུག་པས་ཆོས་རྐུས་སོ་ཟེར་
240 -15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་སློབ་དཔོན་གྱི་དྲུང་དུ་འདུས་པ་དང་
། སློབ་དཔོན་གྱིས་མཎྜལ་བྱེད་ཅིང་
བསྡད་དོ། །དེ་ནས་མཁའ་འགྲོ་མ་རྣམས་ཀྱིས་སློབ་དཔོན་གྱི་ལུས་བཙལ་བས་
ཅང་མ་རྙེད་པས། འོ་ན་སྒྲ་ལ་ཡང་གཏད་པ་མེད་ཟེར་ནས་མཁའ་འགྲོ་མ་རྣམས་
དགྱེས་སོ། །དེ་ནས་ཀྱང་མཎྜལ་བྱེད་ཀྱིན་འཇེབས་རབ་བཞུགས་སོ། །དུས་ཕྱིས་
མཁའ་འགྲོ་མ་རྣམས་ཐུགས་ཡེངས་པ་ཞིག་ལ། །ཕྱི་རོལ་གྱི་སྙུག་ལྡོམ་ཁྱེར་ནས་
བྲོས་པ་དང་
། །མཁའ་འགྲོ་མ་རྣམས་ཀྱིས་ཚོར་ནས་དེད་པས་མ་ཟིན་ཏེ། མཁའ་
འགྲོ་མ་དེ་དག་གི་ཞལ་ནས་ཁྱོད་སློབ་དཔོན་ཀླུ་སྒྲུབ་སྙིང་པོ་བྱ་བ་དེ་ཡིན་ཏེ་ཡོང་
བས། གསང་སྔགས་ཀྱི་སྣོད་དང་ལྡན་པ་རྣམས་ལ་ཅི་རིགས་པར་སྤེལ་ཅིག་ཅེས་
པའི་ རྗེས་ གནང་ ཡང་ བྱིན་ནོ། །དེ་རྣམས་ ནི་ གདུལ་ བྱ་ ལ་ དགོངས་ པ་ ཡིན་
གསུངས་སོ། །དེས་མི་ཡུལ་དུ་སུས་སྤྱན་དྲངས་པ་བཤད་ཟིན་ཏོ། །
དེ་ལྟ་བུའི་ཆོས་དེ་ཕྱིན་ཅི་མ་ལོག་པ་སུས་ཤེས་པ་ནི་ཇོ་བོ་ཆེན་པོ་ནཱ་རོ་
པས་ཤེས་པ་སྟེ། དེ་ཡང་ཇོ་བོ་ནཱ་རོ་པ་འདི་མི་ཆོས་ཀྱི་ཡུལ་ཁ་ཆེ་བ་ཡིན། འདིས་
དུར་ཁྲོད་གཅིག་ཏུ་བདེ་མཆོག་འཁོར་ལོའི་རྣལ་འབྱོར་གྱིས་ཡི་གེ་བདུན་པའི་
གསང་སྔགས་ཀྱི་བསྙེན་པ་འབུམ་ཕྲག་གཅིག་བཟླས་པས། ས་གཞི་གཡོས་ཤིང་
།
ཁྱོད་ཤར་ཕྱོགས་ཏེ་ལོ་པ་བྱ་བའི་རིགས་ཡིན་ནོ་ཞེས་པའི་ལུང་བསྟན་བྱུང་ངོ༌
། །
དེ་ནས་ཇོ་བོ་ནཱ་རོ་པ་དེས་ཁ་ཆེའི་ཡུལ་ནས་རྒྱ་གར་ཤར་ཕྱོགས་སུ་ཕྱིན་པ་དང༌
།
ལམ་དུ་འགྱོད་པ་གཅིག་སྐྱེས་ཏེ། ག་རེ་རྒྱ་གར་ཤར་ཕྱོགས་ངོས་འདི་ཡུལ་ཤིན་ཏུ་
ཆེ་བ་གཅིག་འདུག་པ་ལ། ཏེ་ལོ་པ་དེ་ག་ན་བཞུགས་ཅིག་མ་དྲིས་སོ་སྙམ་ནས་
གཡུད་ཕྱོགས་ལ་ཕྱིན་པ་དང༌། ཨོ་དན་ཏ་གཙུག་གི་ནོར་བུ་ཞེས་བྱ་བའི་གཙུག་
ལག་ཁང་དུ་དགེ་འདུན་གྱི་གྲལ་ལ་དགྲིགས་ནས་ཆོས་སྟོན་གསོལ་ཞིང་བཞུགས་
240-16



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྒྱུར་ཕྲེང་
།
པ་དང་། བར་སྐབས་དེར་རྣལ་འབྱོར་པ་རས་ཀྱི་ཨང་ཀ་རགས་ནག་པོ་གོན་པ།
སྤྱན་གཉིས་དམར་ལྕིག་ལྕིག་འདུག་པ། ཕྱག་གཉིས་ཀྱི་སོར་མོ་རྣམས་ཀྱིས་ཉ་མ་
ཤི་བ་འདུས་ཏང་གཅིག་ཁྱེར་བྱུང་སྟེ། དགེ་འདུན་གྱི་འབྲས་ཟན་བཅོས་པའི་ཤིང་
གི་མེ་མདག་དམར་ཧྲུལ་མེ་བ་ཡོད་པའི་གསེབ་ཏུ་བཏབ་པས། ཉ་ཐམས་ཅད་མ་
བཟོད་ནས་རྒྱལ་ཐོལ་ཕྱུག་ཕྱུག་བྱེད་ཀྱིན་འདུག་གོ །དེ་ནས་རབ་ཏུ་བྱུང་བ་ཀུན་
ན་རེ་དེ་ལ་རྒྱོབ་རྒྱོབ་ཟེར་ནས་རྒོལ་ཡིན་འདུག་པ་དང་། རྣལ་འབྱོར་པ་དེ་ན་རེ་
ཁྱེད་ཅག་ དེ་ལ་མི་དགའ་འམ་ཟེར། རབ་ཏུ་བྱུང་བ་ཀུན་ན་རེ་དགེ་འདུན་གྱི་
གནས་སུ་ཉ་མ་ཤི་བར་གསོན་སྲེགས་བྱེད་པ་ག་ན་དགའ་ཟེར་རོ། །རྣལ་འབྱོར་
པ་དེ་ན་རེ་འོ་ན་སོང་སོང་ཟེར་ནས་སེ་གོལ་གཅིག་བརྡབས་བཛུབ་མོ་ནམ་མཁའ་
བསྒྲེང་བས་ཉ་ཐམས་ཅད་ནམ་མཁའ་ལ་སིབ་ཀྱིས་འཕུར་ནས་སོང་ངོ་། །
དེ་ནས་རབ་ཏུ་བྱུང་བ་ཀུན་ན་རེ་ཁྱོད་རྣལ་འབྱོར་པ་གྲུབ་པ་ཐོབ་པ་གཅིག་
འདུག །ངེད་ཀྱི་བཟོད་པར་བཞེས་འཚལ་ཟེར་ནས་བཟོད་གསོལ་ཡང་ཕུལ་ལོ། །
དེ་ནས་རྣལ་འབྱོར་པ་དེ་ཕྱིར་བཞུད་པ་དང༌། ནཱ་རོ་པའི་ཐུགས་དགོངས་ལ་ཏེ་ལོ་
པ་བྱ་བ་དེ་དེ་ཀ་ཡིན་ནམ་སྙམ་ནས། དེའི་ཕྱི་བཞིན་དུ་རྒྱུགས་ཏེ། རྣལ་འབྱོར་པ་
དེ་ལ་ཕྱག་དང་བསྐོར་བ་བྱས་ནས་ཞབས་སྤྱི་བོའི་ཁར་བླངས་ཏེ། བདག་རྗེས་སུ་
བཟུང་འཚལ་བྱས་པ་ལ། ཆོས་བཤད་ཀྱིས་ཀྱང་མི་ཟེར་མི་བཤད་ཀྱང་མི་ཟེར་
བར་དེ་ཁ་ལྟར་བཞུད་དོ། །ནཱ་རོ་པའི་ཀྱང་དེ་ཁ་ལྟར་ཕྱི་བཞིན་འབྲངས་ནས་ཕྱིན་
པ་དང་། དུས་ཚོད་གཅིག་ན་རྣལ་འབྱོར་པ་དེ་ལྷ་ཁང་གཅིག་གི་རྒྱ་ཕིབས་སྟེང་ན་
བཞུགས་ནས། ཞབས་གཉིས་ཕྱང་ཕྱང་འཕྱང་ཞིང་འདི་ན་མར་ལ་སུས་མཆོང་
ནུས་སུས་མཆོང་ནུས་ཟེར་རོ། །ནཱ་རོ་པའི་བསམ་པ་ལ་རྩེ་ན་མི་སུ་ཡང་མི་འདུག་
240 -17



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པས་དེ་ ང་ལ་ཟེར་བར་བྱུང་སྙམ་ནས། རྒྱ་ཕིབས་དེའི་སྟེང་དུ་ཕྱིན་ཏེ་ཁྱད་ཀྱི་
མཆོངས་སོ། །རྒྱ་ཕིབས་དེའི་མཐོ་དམན་ཡང་འོ་སྐོལ་གྱི་མཁར་སུམ་ཐོག་པ་ཙམ་
པ་གཅིག་ཡོད་གསུང་ངོ་
། །དེར་ནཱ་རོ་པ་ས་ལ་བརྡབས་པ་དང་
། བདམ་ན་བཅོམ་
པ་བཞིན། ལུས་པོ་སྐྱོ་འདུར་དུ་སོང་སྟེ། མར་གྱི་རྐང་ཆག་པའི་དུམ་བུ་ཀུན་ཡང་
པར་རྒྱུ་མ་ལ་ཟུག་ནས་ན་ཚ་ལ་བཟོད་པའི་ཐབས་མེད་དོ། །ད་རེས་ཡོང་འཆི་
བར་འདུག་སྟེ། ཤི་ཡང་ཆོས་ཀྱི་དོན་དུ་ཤི་སྙམ་ནས་རྣམ་པ་ཐམས་ཅད་དུ་འགྱོད་
པ་མ་སྐྱེས་སོ། །དེའི་ཚེ་རྣལ་འབྱོར་པ་དེ་བྱུང་ནས་ཁྱོད་ཅི་ཉེས་གསུངས། བླ་མ་དེ་
སྐད་དུ་གསུངས་བ་དེ་བདག་ལ་གསུངས་བ་ཡིན་སྙམ་ནས་བདག་གིས་མཆོངས་
པས་འགུམ་པ་ལ་ཐུག་གོ་བྱས་པ་དང་
། རྣལ་འབྱོར་པ་དེས་ཕྱག་གིས་འཇུས་སེ་
གོལ་གཅིག་གཏོགས་ནས། ཅི་ཡང་མི་ཉེས་གསུངས་བ་དང་། དེ་རང་དུ་རྨ་མེད་
པར་སོས་སོ། དེར་རྣལ་འབྱོར་པ་དེ་ཇོ་བོ་ཏེ་ལོ་པ་ཡིན་པར་ཡང་ཤེས་སོ། །
༼ཇ༽ དེ་ཡང་ཇོ་བོ་ནཱ་རོ་པ་དེས་ཇོ་བོ་ཏེ་ལོ་པའི་སྤྱན་སྔར་ལོ་བཅུ་གཉིས་
ཞུགས་ནས། དཀའ་བ་མི་འདྲ་བ་ཤི་ལ་ཐུག་པ་ཙམ་པ་བཅུ་གཉིས་སྤྱད་པ་ལས།
དཀའ་བ་རྣམས་ཀྱི་དང་པོ་དེ་ཡིན་ནོ། །དེ་ནས་ཡང་དུས་ཕྱིས་ཤིག་ཇོ་བོ་ཏི་ལོ་པ་
དང་ནཱ་རོ་པ་གཉིས་འགྲོགས་ན་ཁ་ཅིག་ན་ཕགས་ལ་བྱོན་ཙམ་ན། ཇོ་བོ་ཏེ་ལོ་
པས་མེ་ཏོག་གི་ཕྲེང་བ་མང་རབ་རྒྱུས་ནས་ནཱ་རོ་པ་ལ་གཏད་དེ། ལམ་ཀའི་འདི་ན་
མར་ལ་གཉེ་བོ་གཉིས་ཀྱིས་བག་མ་གཅིག་ཁྱོགས་ལ་བཏེག་ནས་ཡོང་གིས། དེ་
ཙམ་ན་བག་མ་ལ་མེ་ཏོག་གི་ཕྲེང་བ་འདི་ཐོགས་ཤིག །དེར་གཉེ་བོ་གཉིས་པོ་
མགུ་ནས་གཉེ་སྐྱེས་སྟེང་དུ་འོང་གིས། དེ་ཙམ་ན་གཉེ་སྐྱེས་མ་ཡིན་པར་བག་མའི་
ནུ་མ་མཉེས་ཤིག་ཟེར་རོ། །དེ་ནས་དེ་བཞིན་དུ་བྱུང་པ་ལ་དེ་བཞིན་བྱས་པས་
240 -18



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གཉེ་བོ་གཉིས་པོ་ཁྲོས་ཏེ། ངེད་བདག་པོ་ཙ་ན་ཡོད་བཞིན་དུ་ཁྱོད་ཀྱིས་ནུ་མ་མཉེ་
བ་ཨ་ཟེར་ནས་བཏགས་པས་འཁྱོགས་མི་ཤེས་པས་སོང་ངོ༌
། །དེར་ཏེ་ལོ་པ་བྱོན་
ནས་ ཁྱོད་ཅི་ ཉེས་ གསུངས་སོ། །བླ་མ་ གསུངས་བ་ལྟར་ བྱས་ པས་ ཁོང་ གིས་
བཏགས་ནས་འགུམ་པ་ལ་ཐུག་གོ་བྱས་པས། ཇོ་བོ་ཏེ་ལོ་པས་ཕྱག་འཇུག་ནས་
སེ་གོལ་གཅིག་གཏོགས་ཏེ། ཅི་ཡང་མི་ཉེས་བྱས་པས་རྨ་མེད་པར་སོས་སོ། །
ཡང་དུས་ཕྱིས་ཤིག་ཇོ་བོ་ཏེ་ལོ་པའི་ཕྱི་བཞིན་ནཱ་རོ་པས་འབྲངས་ནས་
ཕྱིན་པ་དང༌། ལམ་ཀ་ནས་ཆུ་ཞིང་དུ་འདོམ་གང་ཙམ་གཅིག་འདུག་པ་ལ། སྤྱིར་
ལྷོ་བལ་གྱི་ཆུ་སྲོག་ཆགས་མང་བ་ཡིན། ཁྱད་པར་དུ་ཆུ་དེ་སྲོག་ཆགས་མང་བ་
གཅིག་གདའ་སྐད། བློ་མ་ཆུ་དེའི་འགྲམ་ན་ཡར་ལྕམ་མར་ལྕམ་མཛད་ཅིང་རྒྱལ་
དུ་མ་བཞེད་སྐད། ཇོ་བོ་ནཱ་རོ་པས་བདག་གིས་མྱང་གིས་བརྐྱང་ལ་ཟམ་པ་བགྱིས་
པའི་སྟེང་ན་ཕར་ལ་བླ་མ་གཤེགས་བསམ་བྱས་པ་ལ། དེ་རུང་གསུངས་ནས་དེ་
བཞིན་དུ་བྱས་པའི་སྟེང་ན་ཕར་ལ་དལ་གྱིས་བཞུད་པས་ཅུང་ཞིག་ཐོགས་ཏེ། །
ཕར་ཁར་ཐོན་པ་དང་ཤད་ཀྱིས་བཞུད་དོ། །དེ་ནས་ནཱ་རོ་པས་བཞེངས་ཙམ་ན་ཆུ་
ནང་གི་སྲོག་ཆགས་སྔ་མ་རྣམས་ནི་ནཱ་རོ་པའི་ལུས་ལ་མཆུ་ཟུག་ཙམ། ཕྱི་མ་རྣམས་
ཐམ་པ་ནམ་པར་འབྱར་ནས་ན་ཚ་ལ་བཟོད་པའི་ཐབས་མེད་པར་བྱུང་ངོ་
། །དེ་
རྣམས་དུས་གཅིག་ཏུ་ཕྱག་ན་ནི་སྲོག་ཆགས་ཤི་ཡིས་དོགས། རེ་རེ་ནས་བསལ་
བས་ནི་ཟིན་པ་མེད་དེ། འོན་ཀྱང་རེ་རེ་ནས་བསལ་བས་ལག་མཐིལ་ཙམ་ཟིན་པ་
ན། བླ་མ་བྱོན་ནས་ཁྱོད་ཅི་ཉེས་ཟེར། ནཱ་རོ་པས་གོང་གི་ལོ་རྒྱུས་བཤད་པས་ཏེ་
ལོ་པས་སེ་གོལ་གཏོགས་ནས་ཅི་ཡང་མི་ཉེས་བྱས་པ་དང་
། སྲོག་ཆགས་དེ་རྣམས་
ཆུར་སིབ་ཀྱིས་སོང་སྟེ་ནཱ་རོ་པ་རྨ་མེད་པར་སོས་སོ། །
240 -19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡང་དུས་ཕྱིས་ཤིག་ན། ཇོ་བོ་ཏེ་ལོ་ པ་དུར་ཁྲོད་ན་བསྒོམ། ནཱ་རོ་པས་
བསོད་སྙོམས་བྱས་ཤིང་ཏེ་ལོ་པ་ལ་འདྲེན། ཁོ་རང་ཡང་བསོད་སྙོམས་ཀྱིས་འཚོ་
བ་ཡིན་པ་ལ། ལན་ཅིག་མཆོད་སྦྱིན་ཆེན་པོ་བྱེད་པའི་ས་གཅིག་འདུག་ནས་དེར་
བསྲུང་པ་དང་། ཟས་སྔར་ཟ་མ་མྱོང་བའི་རོ་བཅུད་ལྡན་པ་གཅིག་བྱུང་བས། འདི་
ང་བཟར་ཕངས་བླ་མ་ལ་འདྲེན་དགོས་སྙམ་ནས་ཁྱེར་ཏེ་བླ་མ་ལ་དྲངས་སོ། །ཇོ་
བོ་ཏེ་ལོ་པ་དེ་ལ་ཞིམ་པ་དང་མི་ཞིམ་པའི་རྣམ་པར་རྟོག་པ་མི་མངའ་བ་ཡིན་པ་ལ།
ནཱ་རོ་པའི་ཚོགས་བསགས་པའི་ཕྱིར་རྐན་ཏཱག་སྒྲ་དང་བཅས་པས་གསོལ་ལོ། །ནཱ་
རོ་པའི་བསམ་པ་ལ་བླ་མ་འདི་ལ་ཅི་དྲངས་ཀྱང་མགུ་བ་མེད་པ་ཡིན་པ་ལ། ད་
རེས་ནི་མགུ་འམ་སྙམ་ནས་བླ་མ་ཞིམ་མམ་བྱས་པ་ལ་ཤིན་ཏུ་ཞིམ་གསུངས། ད་
རུང་གཅིག་གསོལ་ལམ་བྱས་པ་ལ་རུང་གསུངས། དེ་ནས་ཟས་དེ་ལྟ་བུ་གཞན་
ནས་ནི་མི་རྙེད། ད་ཅིའི་ས་ནས་ནི་མི་སྟེར་ཏེ། ཅིའི་ཕྱིར་ཞེ་ན། རྒྱ་གར་ན་དེ་རིང་
བསྲུས་སང་བསྡུ་བ་ནི་ལུགས་ཡིན་པ་ལ་ཉིན་གཅིག་ལ་ལན་གཉིས་བསྲུ་བའི་
ལུགས་མེད་པའི་ཕྱིར་རོ། །ལུགས་མེད་ཡང་ད་ཅིའི་སར་ཕྱིན་ནས་བཙལ་བས།
ཟས་དེའི་ལྷག་མ་ཅུང་ཟད་ཡོད་པའི་སྣོད་གཅིག་རྙེད་ནས་ཁྱེར་ཏེ་བྲོས་པ་དང་།
དེར་མི་རྣམས་ཀྱིས་དེད་པས་ཟིན་ནས་བཏགས་པས་འགུལ་མི་ཤེས་པར་སོང་ངོ༌
། །
ཡང་བླ་མ་བྱོན་ནས་ཁྱོད་ཅི་ཉེས་ཟེར། གོང་གི་ལོ་རྒྱུས་ཚོགས་བཤད་
པས། ཕྱག་འཇུས་པ་ཙམ་གྱིས་སོས་སོ། །ཡང་དུས་ཕྱིས་གཅིག་ཇོ་བོ་ཏེ་ལོ་པའི་
ཞལ་ནས་ནཱ་རོ་པ་ལ་ཁྱོད་འདི་ན་ཕར་ལ་ངལ་མ་གསོ་ཟས་མ་ཟ་སྐོམ་མ་འཐུང་
བར་ཕྱམ་མེ་ཕྱམ་མེ་སོང་ཅིག་གསུངས་ནས་ཐང་ཆེན་པོ་གཅིག་ལ་གཏང་ངོ་
། །ནཱ་
རོ་པས་དེ་བཞིན་དུ་བྱས་པས་དུས་ཚོད་གཅིག་ན་ལིང་གིས་འགྱེལ་ནས་ཤི་ལ་ཁད་
240 -20



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པར་སོང་ཙམ་ན། ཇོ་བོ་ཏེ་ལོ་པ་བྱོན་ནས་ཕྱག་འཇུས་པ་ཙམ་གྱིས་སོས་སོ། །
ཡང་དུས་ཕྱིས་གཅིག་ན་ཇོ་བོ་ཏེ་ལོ་པས་མེ་དགྱེད་ཁ་བ་གསུམ་ཕུ་ནས་
འདིའི་དབུས་སུ་སྟོད་ནུས་པ་ཡོད་དམ་ཟེར། ནཱ་རོ་པས་དེར་བསྡད་པས་ཤ་དང་
ལྤགས་པ་རྣམས་ཚིག་ནས་རུས་པར་དཀར་ཀོངས་ཀྱིས་སོ་ཏི་ཀུན་གཞི་ནི་བག་མ་
འཕོས་ཙམ་ན། ཏེ་ལོ་པས་ཕྱག་འཇུས་པས་རྨ་མེད་པར་སོས་སོ། །ཡང་དུས་ཕྱིས་
གཅིག་ན་ཇོ་བོ་ཏེ་ལོ་པས་ན་རེ་ནཱ་རོ་པ་ལ་ཁྱོད་ཀྱིས་རྒྱལ་པོའི་བཙུན་མོའི་ཁུག་
གཅིག་ཟེར། དེ་ནས་ནཱ་རོ་པས་ཕྱིན་ཏེ་རྒྱལ་པོའི་བཙུན་མོ་ལ་རང་དབང་མེད་པར་
འཇུས་ཏེ་བཀུག་པས། རྒྱལ་པོའི་འཁོར་པ་རྣམས་ཀྱིས་བཏགས་ནས་ཤི་ལ་ཁད་
པར་སོང་བ་དང་
། བླ་མའི་དོན་ཡིན་སྙམ་པ་ཙམ་གྱིས་སོས་སོ། །
དེ་ནས་ནཱ་རོ་པའི་བསམ་པ་ལ་བླ་མ་འདི་བཙུན་མོ་གཅིག་བཞེད་པར་
འདུག་སྙམ་ནས་བུད་མེད་བཙལ་ཏེ། སང་ནངས་པར་བླ་མ་ལ་དབུལ་བའི་བསམ་
པར་བྱས་ནས། དོ་ནུབ་ནཱ་རོ་པ་རང་གིས་ཆགས་པ་སྤྱད་དོ། །སང་ན་ནངས་པར་
དུ་སོང་ཙམ་ན་བླ་མའི་ཞལ་ནས་ང་ལ་འབུལ་ན་དེ་ལྟར་བྱེད་དམ་གསུངས་ནས།
ནཱ་རོ་པའི་ཕོ་མཚན་རྡོ་བ་བརྡུངས་པས་ན་ཚ་ལ་བཟོད་པའི་ཐབས་མེད་པ་བྱུང་བ་
ལ། ཡང་ཏེ་ལོ་པས་ཕྱག་འཇུས་པ་ཙམ་གྱིས་སོས་སོ། །དེ་ནས་ནཱ་རོ་པས་ཕྱག་རྒྱ་
མ་དེ་བླ་མ་ལ་ཕུལ་ནས་ཡོད་པ་ལ། མོ་རྟག་ཏུ་ནཱ་རོ་པ་ལ་ལྟ་བ་དང་འཛུམ་པ་དང་
རྒོད་པ་བྱེད་པས། བླ་མའི་ཞལ་ནས་ཁྱོད་མི་རྩི་ཁོ་ལ་རྩི་ཟེར་ནས་བུད་མེད་དེ་
བརྡུངས་ཤིང་བཏགས་སོ། །དེ་ལྟར་བྱས་ཀྱང་ནཱ་རོ་པ་མི་དད་པ་མ་སྐྱེས་པར།
སླར་ངས་ཕུལ་བའི་ཕྱག་རྒྱ་མ་འདི་ལ་བླ་མ་རྩིས་ཆེ་བར་འདུག །ངས་ཚོགས་
བསགས་སོ་སྙམ་པའི་དགའ་བ་ཆེན་པོ་སྐྱེས་སོ། །
240 --21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡང་དུས་ཕྱིས་གཅིག་རྒྱལ་པོའི་བཙུན་མོའི་ཁྱོགས་ལ་བཏེག་ནས་ བྱུང་བ་
དང་། ཇོ་བོ་ཏེ་ལོ་པའི་ཞལ་ནས་འདི་ལ་སུས་འཇུ་ནུས་ཟེར། ནཱ་རོ་པའི་བསམ་པ་
ལ་ང་ལ་ཟེར་བ་ཡིན་སྙམ་ནས་བཙུན་མོ་ལ་འཇུས་པ་དང་
། རྒྱལ་པོའི་འཁོར་བ་
རྣམས་ཀྱིས་བཏགས་པས་ཤི་ལ་ཐུག་པ་ཙམ་དུ་སོང་། དུས་དེར་བླ་མ་བྱོན་ནས་
ཕྱག་འཇུས་པ་ཙམ་གྱིས་བདེ་བར་སོས་སོ། །
ཡང་དུས་ཕྱི་གཅིག་ན་བློན་པོའི་བཙུན་མོ་ཁྱོགས་ལ་བཏེག་ནས་བྱུང་བ་
དང༌། ཏེ་ལོ་པའི་ཞལ་ནས་འདི་ལ་འཇུ་ནུས་སམ་ཟེར། ནཱ་རོ་པས་འཇུས་པས་
བློན་པོའི་འཁོར་པ་རྣམས་ཀྱིས་ནཱ་རོ་པ་བཟུང་ནས་ཡན་ལག་བཞི་ཀ་བཅད་ནས་
བཏང་ངོ༌
། །དེར་ནཱ་རོ་པའི་བསམ་པ་ལ་ད་ཡོང་མི་སོས་སྙམ་ཙ་ན། ཇོ་བོ་ཏེ་ལོ་
པས་ཡན་ལག་བཞི་ཀ་མཐུད་ནས་ཅང་མི་མཉེས་གསུངས་པ་ཙམ་གྱིས་སོས་སོ། །
དེ་དག་ཐམས་ཅད་ཀྱི་དུས་སུ་བླ་མ་ལ་མི་དད་པ་ཡེ་མ་སྐྱེས་པས་བྱིན་བརླབས་
ཞུགས་པ་ཡིན་ནོ། །དེ་ནས་ཡང་དུས་ཕྱིས་ཤིག་ན་ནཱ་རོ་པའི་བསམ་པ་ལ་ངས་བླ་
མའི་སྤྱན་སྔར་ལོ་བཅུ་གཉིས་བསྡད་པ་ལ་ཆོས་ཞུ་བ་མ་བྱུང་བར་འདུག །ད་ནི་
ཅིས་ཀྱང་ཆོས་གཅིག་ཞུ་དགོས་སྙམ་ནས། ཇོ་བོ་ཏེ་ལོ་པ་ལ་མཎྜལ་གཅིག་ཕུལ།
ཕྱག་དང་བསྐོར་བ་བྱས་ནས་ཞབས་སྤྱི་བོའི་ཁས་བླངས་ཏེ། བདག་རྗེས་སུ་བཟུང་
འཚལ་བྱས་པ་དང་། ཇོ་བོ་དེ་སྤྱན་ཕར་ཅེར་ཚུར་ཅེར་མཛད་ནས། ཅང་ལྷམ་ཅིག་
ཡོད་པ་ཙེན་གྱིས་བླངས་ཏེ། དབྱི་དབྱི་བ་གཅིག་ནཱ་རོ་པའི་དཔྲལ་དུ་རྒྱབ་པས། ནཱ་
རོ་པ་ལིང་གིས་རྒྱལ་ལོ། །དཀའ་བ་བཅུ་གཉིས་ཀྱི་ཐ་མ་དེ་ཡིན་ནོ། །རྒྱལ་སངས་
ཙམ་ན་ཐེག་པ་མཐའ་དག་གི་ཆོས་རྣམས་ཐུགས་སུ་ཆུད་འདུག་གོ ཁྱད་པར་དུ་ཨ་
ཐུང་ངུའི་གདམ་ངག་འདི་ཞལ་ནས་གསུངས་ནས་གནང་ངོ༌
། །
240-22



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་ནས་ཇོ་བོ་ནཱ་རོ་པས་མི་ཆོས་ཀྱི་ཡུལ་ཁ་ཆེའི་ཕྱོགས་སུ་བྱོན་པ་དང་
།
ལམ་ཀ་ན་གྲོགས་པོ་མགར་བ་གཅིག་ཡོད་པས་དེའི་གན་དུ་བཞག་གོ །དེར་ཇོ་
བོས་སྲོད་ལ་སྦྱོར་མཛད་ནས་ཐོ་རངས་གཟིམས་པར་བཞེད་ཙ་ན། ཇོ་བོའི་གནས་
པོས་ཀུ་ཆེན་པོ་བཏབ་བོ། །དེ་ཡང་སྤྱིར་ལྷོ་བལ་ན་མགར་བ་མགར་བའི་གླིང་
།
ལྷ་བཟོ་བ་ལྷ་བཟོའི་གླིང་
། དེ་བཞིན་དུ་རིས་རིས་རྣམས། གླིང་ཕྱོགས་རེ་ཕྱོགས་
རེར་ཡོང་བ་ཡིན་པ་ལ། གྲོང་དེ་མགར་བའི་གླིང་ཡིན་སྐད། །འགར་བ་དེ་རྣམས་
ཐོ་རངས་ཀྱིས་འདེབས་རེས་བྱས་ནས་གཅིག་གཅིག་སྐྲུན་ནས་བཟོ་བྱེད་པ་ཡིན་
པ་ལ། །དེའི་ནུབ་མོ་ཀུས་འདེབས་ངེས་ཇོ་བོའི་གནས་པོ་ལ་བབ་པས། དེ་ནས་
གྲོང་པ་ཅ་གེས་ཀུ་སྟེག་གིས་བཏང་ནས་བཟོ་གཏུག་དིང་ངེ་བྱས་པས། ཇོ་བོའི་
རྣལ་འགྲོགས་ནས་ཞེ་སྡང་སྐྱེས་སོ། །ཞེ་སྡང་གི་རྩ་བ་བཙལ་བས་མ་རིག་པ་ལ་
ཐུག་གོ །མ་རིག་པ་བཙལ་བས་
པ་བཙལ་བས་སྐྱེ་བ་མེད་པའི་དོན་ཅན་དུ་གོའོ། །དེ་སུའི་དྲིན་
སྙམ་བསམ་པ་ལ་ཇོ་བོ་ཏེ་ལོ་པའི་དྲིན་དུ་གོ །དྲིན་ཅན་གྱི་བླ་མ་དེ་ལ་ངས་བསྙེན་
བཀུར་མ་བྱས་པར་འདུག །ད་ནི་བསྙེན་བཀུར་གཅིག་བྱའོ་སྙམ་ནས་འགྲོགས་པོ་
མགར་བ་ལ་ཀ་ཆ་སྐྱིས་པས་བྱི་རུ་བྲེ་དོ་བྱུང་། དེ་ཁྱེར་ནས་སླར་རྒྱ་གར་ཤར་
ཕྱོགས་སུ་བླ་མའི་སྤྱན་སྔར་ཕྱིན་པ་དང་
། ཇོ་བོ་ཏེ་ལོ་པས་དེ་མཁྱེན་ནས་ནཱ་རོ་པ་
འདི་ད་དུང་རྣལ་འབྱོར་པ་ཆེན་པོ་མ་ལོངས་པར་འདུག་སྙམ་སྟེ། ནཱ་རོ་པའི་ཞེན་
པ་བཟློག་པར་བྱ་བའི་ཆེད་དུ་བྱི་རུའི་རི་དེའུ་མི་ཆེ་བ་གཅིག་སྤྲུལ་ནས་དེའི་རྩེ་མོ་
ལ་བསྒོམ་ཞིང་བཞུགས་སོ། །
དེ་ནས་ནཱ་རོ་པས་ཡོང་པའི་བྱི་རུ་བྲེ་དོ་དེ་གོད་མེད་ཏུ་སོང་སྟེ། འོན་ཀྱང་
བླ་མ་ལ་བསྔོས་པའི་རྫས་ཡིན་པ་སྙམ་ནས་ཇོ་བོ་ཏེ་ལོ་པ་ལ་ཕྱག་དང་བསྐོར་བ་
240 --23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བྱ་སྟེ། བྱི་རུ་བྲེ་དོ་དེ་གཏོར་ནས་ཕྱིར་ལོག་སྟེ་ཕྱིན་ནོ། །དེ་ནས་ཁ་ཆེའི་ཡུལ་ན་
བཞུགས་པའི་ཚེ། རྒྱ་གར་གྱི་བྷི་ཀྲ་མ་ཤི་ལའི་གཙུག་ལག་ཁང་ལ། ཤར་ཕྱོགས་
ཀྱི་རྒོལ་བ་བསྲུང་པ་པཎྜི་ཏ་རཏྣ་ཨ་ཀ་ར་ནན་ཏི་བ། ལྷོ་ཕྱོགས་ཀྱི་རྒོལ་བསྲུང་པ་
པཎྜི་ཏ་ངག་གི་དབང་ཕྱུག་གྲགས་པ། ནུབ་ཕྱོགས་ཀྱི་རྒོལ་བསྲུང་པ་པཎྜི་ཏ་ཤེས་
རབ་འབྱུང་གནས་སྦས་པའི་དཔལ་རྣམས་ཡོད་པ་ལ། བྱང་ཕྱོགས་ཀྱི་རྒོལ་བསྲུང་
པ་མེད་ནས་ཇོ་བོ་ནཱ་རོ་པའི་རྒོལ་བ་བསྲུངས་ཞུ་བའི་སྤྱན་འདྲེན་འབྱུང་ངོ༌། །དེ་
ནས་ཇོ་བོ་ནཱ་རོ་པའི་ཐུགས་དགོངས་ལ་ངས་ཆོས་བཤད་དམ་སྒོམ་གཅིག་བླ་མ་ལ་
མ་དྲིས་པར་སྤྱན་འདྲེན་གྱི་སར་འགྲོར་མི་རུང་ངོ་སྙམ་ནས། ཡང་ཇོ་བོ་ཏེ་ལོ་པའི་
སྤྱན་སྔར་ཕྱིན་ཏེ། བླ་མ་ལ་ངས་ཆོས་བཤད་དམ་བསྒོམ་བྱས་པ་ལ། ཤོད་ཅིག་
ཀྱང་མི་གསུང་བསྒོམས་ཤིག་ཀྱང་མི་གསུང་བར། མིའི་ཐོད་པ་གཅིག་གི་ནང་དུ་
དྲི་ཆེན་སླ་ལྟག་གཅིག་བླུགས་ཏེ། མིའི་རྩིག་ཆའི་ཁེམ་ཐུར་གཅིག་བཙུགས་ནས་
ནཱ་རོ་པ་ལ་གནང་ངོ༌
། །ཇོ་བོ་ནཱ་རོ་པས་དེ་གསོལ་བས་ཤིན་ཏུ་ཞིམ་པ་རོ་བཅུད་
དང་ལྡན་པ་རིག་བྱུང་ངོ་
། །
ནཱ་རོ་པའི་ཐུགས་དགོངས་པ་ལ་མིའི་ཐོད་པ་ནི་མི་གཙང་བའི་རྫས་ཡིན།
དྲི་ཆེན་
ཡང་མི་གཙང་བའི་རྫས་ཡིན་པ་ལ། བླ་མས་བྱིན་གྱིས་བརླབས་པས་ཤིན་
ཏུ་ཞིམ་པ་རོ་བཅུད་དང་ལྡན་པར་འབྱུང་
། དེ་བཞིན་དུ་བཤད་པ་བྱས་ན་ཕྱིའི་མི་
གཙང་བ་དང་འདྲ་བ་ཡིན། བསྒོམས་ན་ཉམས་མྱོང་ཁྱད་པར་ཅན་སྐྱེས་ཏེ་ཟོས་
པའི་རོ་བཅུད་འདྲ་བ་ཡིན་པས་བསྒོམས་བྱ་བ་ཡིན་པ་སྙམ་པ་དང་
། ཇོ་བོ་ཏེ་ལོ་
པས་མཁྱེན་ནས་དེ་ལྟར་ཡིན་མོད་གསུངས་སོ། །
དེ་ནས་བླ་མ་ལ་ཕྱི་ཕྱག་བྱ་སྟེ། བྷི་ཀྲ་མ་ལ་ཤི་ལའི་བྱང་ཕྱོགས་ཀྱི་རྒོལ་
240-24



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བསྲུང་ལ་བྱོན་ནས། པུ་ལ་ཧ་རིའི་དཀོན་པར་བསྒོམས་སོ། །པུ་ལ་ཧ་རིའི་དགོན་
པ་དེ་ཡང་ཤིན་ཏུ་མཐུན་རྐྱེན་འཛོམ་པ་ཡིན་ཏེ། འཕྲུལ་བ་ཐབ་ཏུ་བཙུགས་ནས་
དེར་ འདུགས་ པའི་ ཆུ་ དང་། དེ་ སྐོལ་ བའི་ ཤིང་ དང་ ལོ་ མ་ དང༌། སྤོས། དཀོན་
མཆོག་མཆོད་པའི་མེ་ཏོག་རྣམས་དར་ཙམ་ལ། དུས་གཅིག་ལ་ལོན་པ་ཡིན་
གསུངས་སོ། །
དེ་ནས་བཞུགས་པའི་དུས་ན་བྱང་ཕྱོགས་པའི་མུ་སྟེགས་པ་རྣམས་ནཱ་རོ་པ་
དང་ངེད་བརྩོད་པ་བྱས་ལ། ནཱ་རོ་པ་རྒྱལ་ན་དེ་བྱང་ཕྱོགས་ཀྱི་མུ་སྟེགས་པ་ཐམས་
ཅད་ཀྱི་སངས་རྒྱས་ཀྱི་བསྟན་པ་ལ་ཞུགས། ངེད་རྒྱལ་ན་ནཱ་རོ་པས་དབུ་མཛད་
པའི་བྱང་ཕྱོགས་པའི་སངས་རྒྱས་ཐམས་ཅད་མུ་སྟེགས་ཀྱི་བསྟན་པ་ལ་ཞུགས་
ཟེར་རོ། །དེ་ནས་རྩོད་པ་ནུབ་གསུམ་བྱས་པས་ནཱ་རོ་པ་རྒྱལ་སྟེ། བྱང་ཕྱོགས་
མུ་སྟེགས་པ་ཐམས་ཅད་ནང་པ་སངས་རྒྱས་པའི་བསྟན་པ་ལ་བཀོད་དོ། །
གཞན་ཡང་ཇོ་བོ་ནཱ་རོ་པ་འདིས་རྣམ་པར་ཤེས་པ་གཞན་གྱི་གྲོང་ཁྱེར་ལ་
འཇུག་པར་ནུས་པ་ཡིན་ཏེ། བྱང་ཕྱོགས་དེར་གླང་པོ་ཆེ་ཤིན་ཏུ་ཆེ་བ་གཅིག་ཤི་བ་
ལ། དེའི་རོ་ནི་སུས་ཀྱང་མི་ཐེག །ཤའི་རུལ་གསུངས་ཀྱིས་ནི་དེར་ནད་ངན་ཡོང་
བས་མི་ཐམས་ཅད་སྡུག་བསྔལ་གྱིས་ཟིན་ནོ། །དེར་ཇོ་བོ་ནཱ་རོ་པའི་ཞལ་ནས་
ཁྱེད་རང་གྲོང་ལས་ཤིན་ཏུ་ཐག་རིང་བའི་ས་ཞིག་ཏུ་གླང་པོ་ཆེའི་རོ་ཤོང་བའི་ཁུང་
བུ་བྲུས་ཤིག་གསུངས་སོ། །མི་རྣམས་ཀྱིས་དེ་ལྟར་བྱས་པ་དང༌། ཇོ་བོ་ནཱ་རོ་པས་
ཁོང་རང་གི་དབེན་ཁང་དུ་བཞུགས་ནའང་
། རླུང་སེམས་གླང་པོ་ཆེའི་རོ་ལ་བཙུད་
པས། གླང་པོ་ཆེ་ཧར་གྱིས་ལངས་ནས་ལྡམ་ལྡམ་སོང་ནས། ཁུང་བུར་ཕྱིན་པ་དང་
ཧྲུལ་གྱིས་སོ། །དེའི་ཚེ་ཇོ་བོའི་སྐུ་ལུས་ལ་དབུགས་ནར་གྱིས་བྱུང་སྐད་དོ། །
240 -25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཞན་ཡང་ཇོ་བོ་འདིས་རེངས་པར་བྱེད་པའི་ལས་གྲུབ་པ་ཡིན་ཏེ། ཇོ་བོ་
ཁྲུས་བྱེད་པའི་དུས་ན་ཨཉྫའི་བསྲུང་འཁོར་གཅིག་ཡོད་པ་ཕུད་ནས། རྡོ་སྟེགས་
གཅིག་གི་སྟེང་དུ་བཞག་པ་དང་
། བྱ་ཁྭ་ཏ་གཅིག་གིས་ཁྱེར་ཏེ་ནམ་མཁའ་ལ་
འཕུར་ རོ། །ཇོ་བོས་བྱ་ ཁྭ་ཏ་ལ་ ལྟ་ སྟངས་ གཅིག་ བྱས། སྡིགས་མཛུབ་ གཅིག་
བསྟན་པས། ཁཱ་ཏིས་ཡར་ལ་ཡང་འཕུར་མ་ཤེས་མར་ལ་ཡང་བབས་མ་ཤེས་པར་
རེངས་པར་གྱུར་སྐད་དོ། །དེ་བསམ་པའི་ནུས་པ་དང་ཡོན་ཏན་དཔག་ཏུ་མེད་པ་
དང་ལྡན་པ་ཡིན་ནོ། །
དེ་ལྟ་བུའི་ཇོ་བོ་ནཱ་རོ་པ་དེ་ལ་བླ་མ་ལྷོ་བྲག་པས་གསན་པ་ཡིན་ཏེ། དེ་
ཡང་བླ་མ་ལྷོ་པ་དེ་སྐུ་གནས་གཞོན་པའི་དུས་ན་མི་དང་འཐབ་པ་ལ་དགའ་བ་
གདུག་རྩུབ་ཆེ་བ་གཅིག་བྱུང་བས། ཁོང་གི་ཡབ་ཀྱི་ཐུགས་དགོངས་ལ་མི་འདི་
གསོད་ཉེན་ཡོད། ཡང་ན་འདིས་མི་གསད་ནས་ཁ་སྨྲས་དང་སྤྲོ་ཉེན་ཡོད། འདི་
སློབ་གཉེར་ལ་བཏང་ན་ཤེད་འབྱེ་བ་ལ་ཕན་ནམ་སྙམ་ནས། ཀ་ཆ་མང་པོ་བསྐུར་
ཏེ་གཙང་དུ་ཆོས་ཉན་དུ་གཏང་ངོ་
། །དེར་དགེ་བཤེས་འབྲོག་མི་ལོ་ཙཱ་བ་ལྷོ་བལ་
ནས་འབྱོན་འགྲོགས་དང་དུས་མཚུངས་ནས་ཆོས་ཞུས་པ་ལ། དགྱེས་རྡོར་མཚོ་
སྐྱེས་ ཀྱི་སྒྲུབ་ཐབས་ཙམ་རེ་ཉན་པ་ལ་ཡང་། དང་པོ་ཞུ་རྟེན། བར་དུ་ཚོགས་
འཁོར་ཐོན་ནས་དབུལ་བ་རྟ་རེ་ཙམ་དགོས་པར་འདུག །དེ་མ་གོ་ནས་བསྐྱར་
ནས་ཉན་ན་ཡང་དེ་ཀ་ལྟར་དགོས་པར་འདུག་པས། བླ་མ་ལྷོ་པའི་དགོངས་པ་ལ་
འདིར་འདི་ཀ་ཙམ་གྱིས་དཀའ་ལས་བྱེད་པ་ལས་ང་རང་ཡང་ལྷོ་བལ་ལ་འགྲོ་
དགོས་སྙམ་ན། ཀ་ཆ་ཐམས་ཅད་གསེར་དུ་དྲིལ་ཏེ་བལ་པོར་བྱོན་ནོ། །
དེར་བལ་པོ་སྤྱི་ཐེར་པ་ལ་དགྱེས་རྡོར་གྱི་སྒྲུབ་ཐབས་དང་གདན་བཞིའི་
240 ----26



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བསྒྲུབ་ ཐབས་ ལ་ སོགས་པ་ཆོས་ ཕྲན་མང་དུ་ གསན་ནོ། ཁོང་ ཡང་ དག་ པར་
རྫོགས་པའི་སངས་རྒྱས་དང་འདྲ་བ་ཡིན་ཟེར་ནས་སུས་ཀྱང་བལ་པོ་ནས་ཡང་རྒྱ་
གར་དུ་ཕྱིན་ནས་བསླབས་པའི་པཎྜི་ཏ་རྣམས་ལ་མཁས་པར་བྱེད་པར་འདུག་
པས། ང་རང་ཡང་རྒྱ་གར་དུ་འགྲོ་དགོས་སྙམ་ནས་རྒྱ་གར་དུ་བྱོན་ནོ། །རྒྱ་གར་དུ་
པཎྜི་ཏའི་ནང་ན་གང་ཆེ་དྲིས་པ་ལ། བྷི་ཀ་མ་ལའི་རྒོལ་བསྲུངས་དུས་མཚུངས་ཀྱི་
པཎྜི་ཏ་བཞི་པོ་ཆེ་ཟེར། དེ་བཞི་ཡང་གང་ཆེ་དྲིས་པ་ལ། གསུམ་པོ་གཅིག་གིས་
གཅིག་ལ་སྤྱོད་པར་འདུག་སྟེ། ཇོ་བོ་ནཱ་རོ་པ་ལ་སྨོད་པ་མི་འདུག་སྟེ། བླ་མ་ལྷོ་
པས་ཀྱང་ཇོ་བོ་ནཱ་རོ་པའི་སྤྱན་སྔར་ལོ་བཅུ་གཉིས་བཞུགས་གསེར་གྱི་མཎྜལ་ལན་
དུ་མ་ཕུལ་ནས། གསང་སྔགས་ཕ་རྒྱུད། མ་རྒྱུད་ཀྱི་ཆོས་མང་པོ་གསན་པ་ཡིན་ནོ། །
དེའི་དུས་སུ་བླ་མ་ལྷོ་པའི་དགོངས་པ་ལ། ད་ལྟར་ཇོ་བོ་ནཱ་རོ་པ་ལྟ་བུ་ཡང་དག་
པར་རྫོགས་པའི་སངས་རྒྱས་དང་འདྲ་བ་ཡང་བཞུགས། དཔལ་རྡོ་རྗེ་གདན་ལྟ་
བུའི་རྟེན་ངོ་མཚར་ཅན་ཡང་བཞུགས་ངོས་བོད་ནས་གསེར་གཅིག་བཙལ་ལ་འདི་
ཀུན་ལ་བསྙེན་བཀུར་དང་མཆོད་པ་བྱ་དགོས་སྙམ་ནས་བོད་དུ་བྱོན་ནོ། །
དང་པོར་ལ་སྟོད་དགྱེར་ཕུར་དགེ་བཤེས་ཀློགས་སྐྱ་གཅིག་གིས་སྣ་བླངས་
ནས་ཞབས་ཏོག་ཆེ་བར་བྱས། བླ་མས་ཀྱང་ཆོས་མང་དུ་གསུངས་སོ། །དེ་ནས་ཁོ་
རང་གི་ཡུལ་དུ་མ་བྱོན་པར་བྱང་ངོས་འགྲིམས་ནས་འཕན་ཡུལ་དུ་བྱོན་ཏེ། མར་
པ་མགོ་ཡགས་བྱ་བ་འཇལ་ནས། ཁོང་གིས་གསེར་སྲང་བཅུ་གཉིས་ཕུལ། ཁོང་
ལ་བརྟེན་ནས་གསེར་མང་དུ་ཡང་རྙེད། མར་པ་མགོ་ཡགས་ལ་ངས་གདམས་ངག་
འབྱིན་པ་ཡིན་གསུངས་སྐད་དོ། །
དེ་ལྟར་བོད་དུ་ལོ་གསུམ་ནས་གསེར་མང་པོ་འཁྱེར་ཏེ་རྒྱ་གར་དུ་བྱོན་
240-27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཙམ་ན་ཇོ་བོ་ནཱ་རོ་པ་དེ་སྔར་གྱི་དུས་ན་ཐུན་བཞིར་བསྒོམ། ཐུན་བར་དུ་བཤད་པ་
བྱེད་པ་ཡིན་པ་ལ། དེ་ཙ་ན་ཌ་མ་རུ་དང་ཐོད་ཕོར་གཅིག་མ་གཏོགས་པ། དཔེ་ཆ་
ལ་སོགས་པའི་དངོས་པོ་ཐམས་ཅད་གཏང་ནས་སྤྱོད་པ་ལ་གཤེགས་ནས་གདའ་
སྐད། བདག་མེད་མ་བཅོ་ལྔའི་ཐ་ཆུང་གཅིག་ཁྱོད་ལ་བཞག་པ་ཡིན་གསུངས་ནས་
གཞན་ལ་བཅོལ་ནས་བྱུང་ངོ་
། །དེའི་དུས་ཚོགས་ཀྱི་འཁོར་ལོའི་དཔོན་པོ་ཞུས་ན་
གནང་རྩམ། བྱིན་རླབས་ཞུས་ནས་གནང་ཙམ། སྔར་གྱི་སློབ་མ་རྙིང་པས་ཆོས་མ་
དྲིས་ན་གནང་ཙམ་གདའ་སྐད་དོ། །གཞན་ཡང་ཇོ་བོ་དེ་སྤྱོད་པ་མཛད་པའི་དུས་
ན་སུ་ཕྲད་ཕྲད་ལ་སླང་དང་སླང་དང་ཟེར་གྱིན་ཐོད་ཕོར་ཟེད་པར་མཛད་པ་ལ། བྱི་
བོ་ལྔ་དང་ཕྲད་ནས་དེ་སྐད་བྱས་པས། བྱི་བོ་ལྔ་པོས་བཀག་ནས་ཆུ་གྲི་རྣོན་པོ་རེ་
རེ་ཕྱུང་ནས་ཇོ་བོའི་ཐོད་ཕོར་དུ་བཅུག་པ་དང་། ཆུ་གྲི་ལྔ་པོ་དེ་སླང་ཚན་གྱི་སྟེང་དུ་
མར་བཞག་པ་ལྟར་ཁུ་བ་ལྟེངས་ཀྱིས་བཞུ་ནས། ཧུབ་བྱས་ཏེ་འཐུངས་ནས་བཞུད་
སྐད་དོ། །
དེ་ནས་བླ་མ་ལྷོ་པ་དེས་བླ་མ་མེ་ཏྲི་པ་ལྷོ་དཔལ་གྱི་རི་ལས་ལོག་འགྲོགས་
སྒྲ་ཆེ་རྡོར་འདུག་ནས་ཁོང་ལ་ཆོས་གསན་ནོ། །ལར་བླ་མས་རྒྱ་གར་དུ་སྔ་ཕྱི་
གཉིས་སྡེབས་པས་ལོ་བཅུ་དགུ་བཞུགས་ནས་ལྷོ་བྲག་ཏུ་བྱོན་ནོ། །དེ་ནས་བླ་མ་
ལྷོ་བྲག་ཏུ་བཞུགས་པ་ལ་དང་པོ་རྩང་གི་མེས་ཚོན་པོས་ཆོས་ཞུས་ནས་ཞབས་ཏོག་
ཀྱང་ཆེ་བར་བྱས་པ་ཡིན་གསུངས། ཞབས་ཏོག་ཇི་ཙམ་བྱས་ནས། རྟ་ཁྲབ་དང་
ཟངས་ཐེར་དང་བུར་ཚོས་དང༌། སྣམ་གོས་དང་
། གསེར་གཡུ་ལ་སོགས་པ་ཞིང་
ས་ཞོ་གཅིག་མེར་གྱིས་ཁེངས་པ་གཅིག་ཕུལ་བ་ཡིན། བླ་མས་ཀྱང་དེ་ལ་ཕྱག་
བཞེས་སུ་མདོ་སྡེ་པོ་ཏི་སུམ་ཅུ་ཐམ་པ་བ་གཅིག་བཞེངས། མཁར་དགུ་ཐོག་པ་
240 -28



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བརྩེགས་པ་ཡིན་སྐད་དོ། །
ཡང་དུས་དེ་ཙ་ན་བླ་མ་གཞུང་པ་འདི་སེ་ལུང་ན་དགེ་བཤེས་དགྱེར་ཆུང་བ་
ལ་སྔགས་རྙིང་མ་གསན་གྱིན་ཡོད་པ་ལ། དགོངས་གཅིག་དགེ་བཤེས་དགྱེས་ཆུང་
བའི་ཞལ་ནས་ལྷོ་ཕ་གི་ན་མར་པ་ལོ་ཙཱ་བ་བྱ་བ། རྒྱ་གར་དུ་བླ་མ་ནཱ་རོ་པ་བྱ་བ་ལ་
ཐུག་པའི་གསང་སྔགས་ཀྱི་གདམ་ངག་ཅན་གཅིག་ཡོད་ཟེར་ཏེ། རང་ཅག་རྔོག་
སྟོན་གཉིས་དེར་འདེང་ངམ་ཟེར་ནས། མར་པའི་ལོ་རྒྱུས་ཤིན་ཏུ་ཞིབ་པ་གཅིག་
གསུང་སྐད། དེར་བླ་མ་གཞུང་པ་ལས་འཕྲོ་སད་ནས་ཤིན་ཏུ་དད་པ་སྐྱེས་ཏེ་དེ་
རང་གི་དགོངས་མོ་སེའུ་ལུང་ནས་རི་བོར་བྱོན། མཚན་མོ་ལ་བརྔོ་འཐག་བྱས།
སང་ལ་རྟ་བཟང་གཅིག་ལ་ཁལ་བཀལ་ནས། དཔོན་གཡོག་ལྔས་འབྲོག་སྒང་ལ་
ཤ་རེ་བྱོན་ཏེ། བླ་མ་དང་མཇལ་བ་དང་རྟ་བཟང་དེ་ཕུལ་བ་དང་། བླ་མ་ལྷོ་པའི་
ཞལ་ནས་ཁྱོད་ཀྱི་འདི་ཞུས་རྟེན་ཡིན་ན་ཆེ་ཡང་ཆེ། འབུལ་བ་ཡིན་ན་ཆུང་ཡང་
ཆུང་བྱ་བའི་ཀུ་རེ་ཡང་གསུངས་སྐད། དེ་ནས་ཆོས་གསན་པ་ལ་གསང་སྔགས་ཀྱི་
ཆོས་འདི་ཡིན་ན་འདི་ལྟར་ཡིན་སྙམ་ནས་གདམ་ངག་ཅན་དུ་གོའོ། །
དེ་ནས་ འདིའི་དུས་ སུ་གཙང་ནས་མེས་ཚོན་པོས་བཙུན་ཆེན་ གཉིས་
བརྫངས་ནས་བླ་མ་གཙང་དུ་སྤྱན་འདྲེན་པའི་ཞུ་བ་འབུལ་དུ་བྱུང་
། བླ་མས་ཀྱང་
གཤེགས་པའི་ཐུགས་དགོངས་བྱས་ནས་དགའ་བ་ལ། བློ་མ་གཞུང་པའི་དགོངས་
པ་ལ། ང་ལ་ཕ་མ་རྒན་རྒོན་ཡང་ཡོད། གཙང་དུ་མི་ཐོན་པར་འདུག །དེ་མིན་ན་
ནི་ཆོས་འདི་ཡང་འཕྲོ་ཅན་དུ་འདུས་པར་འདུག །དེ་བས་ང་རང་བླ་མ་གཞུང་དུ་
སྤྱན་དྲངས་དགོས་སྙམ་ནས། བླ་མ་གཞུང་དུ་གཤེགས་པ་ཞུ་འཚལ་བྱས་པས། བླ་
མའི་ཞལ་ནས་མེ་སྟོན་གྱིས་ཞབས་ཏོག་བྱས་ཟིན་པ་ཡིན། ད་རེས་རྔོག་སྟོན་གྱི་
240 -29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཞུང་དུ་བྱ་གསུང་ནས། བཙུན་ཆེན་གཉིས་པོ་ཡར་བཟློག་སྟེ་གཏང་ངོ་། །
དེ་ནས་བླ་མ་གཞུང་དུ་སྤྱན་དྲངས། རི་བོ་དབེན་ཚང་སྦྲ་དཀར་ནག་མང་
པོ་ཕུབ་ནས་དབྱར་དེར་བཞུགས་ནས་ཆོས་ཞུས། དགུན་ཕར་གཤེགས་ཁར་འབྲི་
གནག་བདུན་བཅུ་ཐམ་པ། སྦྲུ་བཟོ་ཞོ་ཁོལ་མི་ཁྱི་དཀར་མོ་དང་བཅས་པ་ཅག་གེ་
བ་ཞིག་ཕུལ་ལོ། །དེ་ནས་ཕྱིས་མི་ལ་ཐོས་པ་དགས་གཡོགས་བྱ་སྟེ་ལུག་བརྒྱ་ཐམ་
པ་དེ་ནས་ཕུལ་ལོ། །ཡང་ཕྱིར་གསུང་རབ་ཕལ་པོ་ཆེ་གཅིག་གིས་སྣ་དྲངས་ནས་
པོ་ཏི་བཅུ་ཐམ་པ་ཕུལ་ལོ། །དེ་རྣམས་ཕུལ་ཡང་བླ་མ་ལ་ཆོས་མང་པོ་མངའ་ཏེ།
ངས་གུར་བརྟག་གཉིས་མ་ཧཱ་མཱ་ཡ་རྡོ་རྗེ་གདན་བཞི་དེ་རྣམས་ལས་མ་བྲེལ་བ་ཡིན་
གསུང་ངོ༌
། །ཕྱིན་ཅི་མ་ལོག་པར་སུས་ཤེས་པ་རྒྱུད་པ་དང་བཅས་པ་བཤད་ཟིན་
ཏོ། །
ཏི༽ རྒྱུད་ཀྱི་བསྡུས་པའི་དོན་དུས་འཆད་པ་ནི་ཆོས་ཚན་བཞི་བཅུ་ཞེ་དགུས་
འཆད་དེ། དེ་ནི་རྒྱུད་ཀྱི་ཆིངས་ཞེས་བྱ་བ་དེ་ཡིན་ནོ། །བླ་མ་ལྷོ་པའི་ཞལ་ནས་
ངེས་གསང་སྔགས་ཀྱི་པོ་ཏི་ཆེ་ཆུང་གང་འཆད་ཀྱང་། གཞུང་སྟོད་སྨད་ཀྱི་དོན་
ཐམས་ཅད་ཐུན་གཅིག་གི་ནང་དུ་བསྡུས་ནས། སློབ་མའི་བློ་ལ་སྟོན་ཤེས་པ་ཡིན་
གསུངས་ཏེ། དེ་ཀ་ན་རྒྱུད་ཀྱི་ཆིངས་འདི་ཡིན་ནོ། །དེ་ཡང་ཐེག་པ་ཐུན་མོང་གི་
བསླབ་བྱ་དང་། ཐུན་མོང་མ་ཡིན་པའི་བསླབ་བྱ་གཉིས་སུ་ཤེས་པར་བྱའོ། །དེ་ལ་
དང་པོ་ཐེག་པ་ཐུན་མོང་གི་བསླབ་བྱ་ལ་བཞི་སྟེ། ཐུན་མོང་གི་བསླབ་བྱ་ལ་སློབ་
པའི་དུས་དང་། ཐུན་མོང་གི་གོ་བ་དང་
། དེ་ལ་བསླབས་པའི་དགོས་པ་དང་
། དེ་
གཞུང་གང་ནས་བཤད་པའོ། །དེ་ལ་དང་པོ་དུས་ནི་མདང་ལྟ་བུ་སྟ་གོན་བྱས་པའི།
རྨི་ལམ་ལ་བརྟེན་ནས་དེང་སང་ཐོ་རངས་ཁ་སློབ་པའོ། །ཐུན་མོང་གི་གོ་བ་ནི་
240-30



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དཔེར་ན་ཨ་ལི་ཀ་ལི་དང་འདྲ་གསུངས། དེ་ཡང་ཨ་ལི་ཀ་ལི་ལ་ཕྱི་རོལ་མུ་སྟེགས་
པས་ སློབ་མ། ནང་པ་སངས་རྒྱས་པས་ཀྱང་སློབ་སྟེ། དེས་ན་ཐུན་མོང་དུ་གྱུར་
པའོ། །དེ་བཞིན་དུ་ཐུན་མོང་གི་སླབ་བྱ་འདི་ལ་ཕ་རོལ་ཏུ་ཕྱིན་པའི་གོར་ཞུགས་
པས་ཀྱང་སློབ་ལ། གསང་སྔགས་ཀྱི་གོར་ཞུགས་པས་ཀྱང་སློབ་པས་ན་ཐུན་མོང་
གི་བསླབ་བྱ་ཞེས་བྱའོ། །འདི་ལ་བསླབས་པའི་དགོས་པ་ནི་འཁོར་བ་ལས་བློ་
ལྡོག་པར་བྱེད་པ་སྟེ། འོ་སྐོལ་འཁོར་བ་ལས་བློ་མ་ལོག་པར་སངས་རྒྱས་མི་ཐོབ་
པས། འཁོར་བ་ལས་བློ་ལོག་དགོས་པའོ། །
འདི་གཞུང་གང་ནས་བཤད་པ་ནི། བརྟག་པ་ཕྱི་མའི་ལེའུ་བརྒྱད་པ་ནས།
དང་པོར་གསོ་སྦྱོང་སྦྱིན་པར་བྱ། དེ་རྗེས་བསླབ་པའི་གནས་བཅུ་ཉིད། དེ་ལ་བྱེ་
བྲག་སྨྲ་བ་བསྟན། །མདོ་སྡེ་པ་ཡང་དེ་བཞིན་ནོ། །དེ་ནས་རྣལ་འབྱོར་སྤྱོད་པ་ཉིད། །
དེ་ཡི་རྗེས་སུ་དབུ་མ་བསྟན། ཞེས་བཤད་དོ། །དེ་ལྟར་ཐེག་པ་ཐུན་མོང་གི་བསླབ་
བྱ་ལ་དབྱེ་ན་བཞིར་བྱུང་ཡང་དོན་གྱི་གཅིག་ཏུ་བགྲང་ངོ་
། །ཐུན་མོང་མ་ཡིན་པའི་
བསླབ་བྱ་ལ་གསུམ་སྟེ། གཞིའི་རྒྱུད། རང་བཞིན་གྱིས་རྒྱུད། དམ་ཐབས་ཀྱི་རྒྱུད།
འབྲས་བུའི་རྒྱུད་དོ། །དེ་ལ་གཞིའི་རྒྱུད་ནི་གཞི་མ་སྨིན་པ་སྨིན་པར་བྱེད་པ་དབང་
བསྐུར་བ་སྟེ། དཔེར་ན་རྩིག་པའི་རྨང་ངམ་འགྲམ་ལྟ་བུ་ཡིན་གསུངས། དེ་ལ་རྩིག་
པའི་རྨང་ངམ་འགྲམ་འདི་ལེགས་པ་གཅིག་མ་སྙིང་བར། དེའི་གོང་མའི་རྩིག་པ་
རྣམས་ལེགས་པར་རྩིག་ཏུ་མི་འདོད། དེ་བཞིན་དུ་གཞི་རྒྱུད་དབང་བསྐུར་བ་འདི་
མ་བྱས་པར། དེའི་གོང་མ་བསྐྱེད་རྫོགས་ལ་སོགས་པ་བསྒོམ་དུ་མི་འདོད་པ་ཡིན་
གསུངས། དེ་ལྟ་བུའི་གཞིའི་རྒྱུད་འདི་ལ་དོན་བཞི་སྟེ། རྡོ་རྗེ་སློབ་དཔོན་གྱི་མཚན་
ཉིད། རྡོ་རྗེ་སློབ་དཔོན་གྱི་ལས་དང་
། སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་
240-31



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྟན་པ་དང་། དབང་རིམ་པར་དབང་བསྐུར་བའོ། །
རྡོ་རྗེ་སློབ་དཔོན་གྱི་མཚན་ཉིད་ནི། བརྟག་པ་ཕྱི་མའི་ལེའུ་དང་པོ་ནས།
རབ་མཐོང་སྔགས་ཀྱི་ཕ་རོལ་སོན། །རང་འདོད་ལྷ་མཉམ་རྣལ་འབྱོར་པ། །ཞེས་
པ་དང་། གུར་ལེའུ་བརྒྱད་པ་ནས། ཉན་ཐོས་སྤྱོད་པ་སྐྱོང་བྱེད་ཅིང་
། །དེ་ཉིད་བཅུ་
ནི་ཡོངས་སུ་ཤེས། །ཞེས་པ་ལ་སོགས་པ་མཚན་ཉིད་བཅོ་བརྒྱད་གསུངས་སོ། །རྡོ་
རྗེ་སློབ་དཔོན་གྱི་ལས་ནི་དངཔོར་བསྙེན་པ་བྱེད་དེ་རྡོ་རྗེ་སློབ་དཔོན་གྱི་ལས་ཡིན།
དེ་བཞིན་དུ་སའི་ཆོ་ག་དང༌
། སྟ་གོན་གྱི་ཆོ་ག་དང་
། ཐིག་དང་ཚོན་གྱི་ཆོ་ག་དང་།
དཀྱིལ་འཁོར་གྱི་གནས་ཉེ་བར་བརྒྱན་པ་དང་
། དཀྱིལ་འཁོར་བསྒྲུབ་པ་དང་
།
སློབ་དཔོན་བདག་འཇུག་བྱེད་དེ་རྡོ་རྗེ་སློབ་དཔོན་གྱི་ལས་ཡིན་ནོ། །ལས་དེ་
རྣམས་བརྟག་པ་དང་པོའི་ལེའུ་བཅུ་པ་དང་
། གུར་ལེའུ་བརྒྱད་པ་ནས་སྟོན་ཏོ། །
སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི། སློབ་མ་དེ་ཡོལ་
བའི་ཕྱི་རོལ་དུ་ལས་བུམ་གྱི་ཆུས་ཁྲུས་བྱ་བ་དང༌། སློབ་དཔོན་ལ་མཎྜལ་དབུལ་
ཞིང་ཕྱག་འཚལ་བ་དང་། མེ་ཏོག་འཐོར་ཞིང་གསོལ་བ་འདེབས་པ་རྣམས་བྱེད་དུ་
བཅུག་ནས། རས་དམར་པོ་དྲི་མ་མེད་པས་གདོང་གཡོགས་ཏེ། ཡོལ་བའི་ནང་དུ་
ཁྲིད་ནས་དཀྱིལ་འཁོར་གྱི་སྒོ་བཞི་ནས་གཞུག །སླར་ཤར་སྒོར་བཞག་ནས་དམ་
ཚིག་དང་སྡོམ་པ་དབོག །ཡེ་ཤེས་དབབ་ཅིང་མེ་ཏོག་དོར་ནས་གདོང་གཡོགས་
དཀྲོལ་ཏེ་ལྷ་ངོ་བསྟན་པའོ། །དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། དེ་
ནས་ཐུན་ཚོད་གཉིས་པ་ལ། །གོས་ཀྱི་མིག་ནི་བཀབ་ནས་སུ། །དེར་ནི་སློབ་མ་
གཞུག་པར་བྱ། །ཕྱི་ནས་དཀྱིལ་འཁོར་རབ་ཏུ་བསྟན། །ཞེས་གསུངས་སོ། །ཇོ་བོ་
ནཱ་རོ་པ་འདིས་ཆོས་མང་པོ་གཅིག་ལ་རྡོ་རྗེ་སློབ་དཔོན་གྱི་ལས་བྱ་བར་མིང་
240-32



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
བཏགས་འདུག་གསུངས། དབང་ རིམ་པར་བསྐུར་བ་ནི། རྡུལ་ཚོན་གྱི་དཀྱིལ་
འཁོར་གྱི་ཤར་ཕྱོགས་སུ་བུམ་པའི་དབང་བསྐུར། ལྷོར་གསང་བའི་དབང་
། ནུབ་
ཏུ་ཤེས་རབ་ཡེ་ཤེས་ ཀྱི་དབང་། བྱང་དུ་ཚིག་དབང་རིན་པོ་ཆེ་བསྐུར་བའོ། །
དབང་དེ་རྣམས་ཀྱང་བརྟག་པ་དང་པོའི་ལེའུ་བཅུ་པ་དང་། ཕྱི་མའི་ལེའུ་གསུམ་པ་
དང༌། ལྔ་པ་དང་། བཅུ་གཉིས་པ་དང་
། གུར་ལེའུ་གསུམ་པ་དང་
། བཞི་པ་དང་
།
བདུན་པ་དང་། བརྒྱད་པ་དང་། བཅུ་བཞི་པ་དང་
། བཅོ་ལྔ་པ་ནས་སྟོན་ཏོ། དེ་
ལྟར་ཆོས་རྐང་གྲངས་བཞིས་གཞིའི་རྒྱུད་བསྟན་ཏོ། །
རང་བཞིན་གྱི་རྒྱུད་དང་ཐབས་ཀྱི་རྒྱུད་ལ་གསུམ་སྟེ། རྣལ་འབྱོར་དང་
།
རྣལ་འབྱོར་གྱི་སྤྱོད་པ་དང་། རྣལ་འབྱོར་གྱི་དམ་ཚིག་གོ །དང་པོ་ལ་གཉིས་ཏེ།
བསྐྱེད་པའི་རིམ་པའི་རྣལ་འབྱོར་དང་
། རྫོགས་པའི་རིམ་པའི་རྣལ་འབྱོར་རོ། །
དང་པོ་ལ་ཡང་གཉིས་ཏེ། ལས་ཚོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་
དང་། མངོན་རྟོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་རོ། །དང་པོ་ནི་རྟེན་
གྱི་གང་ཟག་གཅིག་དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་བསྐུར་ཐོབ་
ནས། བདག་ལ་ཞི་རྒྱས་ལ་སོགས་པ་ལས་ཚོགས་ཀྱི་བསྐྱེད་རིམ་ཞུ་ཟེར་ན། གུར་
བརྟག་གཉིས་ནས་ལས་ཚོགས་ཀྱི་ལྷའི་བསྐྱེད་རིམ་སུམ་ཅུ་རྩ་བཞི་བཤད་དེ། དེ་
རྣམས་གང་རུང་གཅིག་སྟོན་པའོ། །དེ་ཡང་བརྟག་པ་དང་པོའི་ལེའུ་གཉིས་པ་ནས་
མཁའ་འགྲོ་མ་བདུན་གྱི་ལས་བདུན་བསྒྲུབ་པའི་སྒྲུབ་ཐབས་བདུན་བསྟན་པ་
དང༌། བརྟག་པ་དང་པོའི་ལེའུ་བཅུ་གཅིག་པ་དང་གུར་ལེའུ་བཅོ་ལྔ་པ་ནས་ཀུ་རུ་
ཀུ་ལླེའི་སྒྲུབ་ཐབས་བསྟན་པ་དང་
། གུར་ལེའུ་གཉིས་པ་ནས་འབྱུང་པོ་འདུལ་བྱེད་
ཀྱི་སྒྲུབ་ཐབས་དང་
། སྟོབས་པོ་ཆེས་ཆར་དབབ་པའི་སྒྲུབ་ཐབས་བསྟན་པ་དང་
།
240 -33



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གུར་ལེའུ་བཞི་པ་ནས་ཁྲོ་བོ་བཅུ་ལ་སྒྲུབ་ཐབས་བཅུ་ཐམ་པ་བསྟན་པ་དང་
། གུར་
ལེའུ་བརྒྱད་པ་ནས་ལྷ་མོ་སྒྲོལ་མ་ལྷ་བཅུ་གཅིག་གི་དཀྱིལ་འཁོར་གྱི་སྒྲུབ་ཐབས་
དང༌། ཤེས་རབ་ཀྱི་ཕ་རོལ་ཏུ་ཕྱིན་མས་བློ་སྤེལ་བའི་སྒྲུབ་ཐབས་བསྟན་པ་དང་
།
གུར་ལེའུ་བཅུ་བཞི་པ་ནས་འཇམ་པའི་རྡོ་རྗེའི་ཡན་ལག་མེད་པས་བུ་མོ་དགུག་
པའི་སྒྲུབ་ཐབས་བསྟན་པ་དང་
། གུར་ལེའུ་བཅོ་ལྔ་པ་ནས་སྤྱན་རས་གཟིགས་
དང་། བསྐུལ་བྱེད་མ་ལ་སོགས་པའི་སྒྲུབ་ཐབས་བཅུ་བསྟན་པ་དང་
། མགོན་པོ་
ནག་པོས་དགྲ་གསད་པའི་སྒྲུབ་ཐབས་བསྟན་པའོ། །དེ་རྣམས་ལ་སུམ་ (ཅུ)རྩ་
བཞི་ཡོད་ཀྱང་ལས་ཚོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་བྱ་བ་གཅིག་
ཏུ་བགྲང་ངོ༌
། །མངོན་རྟོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་ནི་རྟེན་གྱི་
གང་ཟག་གཅིག་དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་བསྐུར་ཐོབ་ནས།
བདག་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་བསྐྱེད་རིམ་ཞུ་ཟེར་ན་
གཉིས་ཏེ། རིགས་བསྡུས་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ་དང་།
རིགས་བྱེ་བྲག་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པའོ། །དེ་ལྟར་ཡང་
གུར་ ལེའུ་ལྔ་པ་ནས། དཀྱིལ་ འཁོར་ རེ་རེ་བསྒོམ་པའམ། ཡང་ན་བསྡུས་པའི་
དཀྱིལ་འཁོར་རོ། །ཞེས་གསུངས་སོ། །
རིགས་བསྡུས་པ་ལམ་དུ་བྱེད་པ་ལ་གཉིས་སྟེ། དགུ་ཚན་ལྔས་བསྡུས་པའི་
དཀྱིལ་འཁོར་ལམ་དུ་བྱེད་པ་དང་
། ལྔ་ཚན་ལྔས་བསྡུས་པའི་དཀྱིལ་འཁོར་ལམ་
དུ་ བྱེད་ པའོ། །དེ་ལྟར་ཡང་གུར་ལེའུ་ལྔ་ པ་ནས། བརྒྱད་བརྒྱད་ཀྱི་ནི་དབུས་
བཞུགས་མ། ཡང་ན་ཉི་ཤུ་ལྔ་རྣམས་ནི། སྒོ་བ་རྣམས་ནི་སྒོར་བཀོད་པ། དེ་ཚེ་
བསྡུས་པའི་དཀྱིལ་འཁོར་རོ། །ཞེས་གསུངས་སོ། །དཀྱིལ་འཁོར་དེ་གཉིས་ཀྱང་
240-34



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གཙོ་བོ་འཕོས་པས་དཀྱིལ་འཁོར་བཅུར་འགྲོ་རུང་བ་གཅིག་ཡོད་དེ། དེའི་དོན་
རྣམ་སྣང་གི་གཙོ་བོ་བྱས་ནས་རྣམ་སྣང་གི་རིགས་བསྡུས་ཀྱི་དཀྱིལ་འཁོར་ཟེར་ལ།
རིགས་གཞན་གྱིས་གཙོ་བོ་བྱས་ན་དེ་དང་དེའི་དཀྱིལ་འཁོར་དུ་འགྲོ་བའི་དོན་ཏོ། །
དེ་ལྟར་ཡང་གུར་ལེའུ་ལྔ་པ་ནས། སངས་རྒྱས་མགོན་པོ་གང་ཉིད་ཀྱིས། །དཀྱིལ་
འཁོར་ དབུས་ མར་ གྱུར་ པ་ ཡི། །དེ་ ཉིད་ ཀྱི་ ནི་ དཀྱིལ་ འཁོར་ བཤད། །ཞེས་
གསུངས་སོ། དེ་ལྟར་དཀྱིལ་འཁོར་བཅུར་རུང་ཡང་ནི་བླ་མའི་བཞེད་པས་དཀྱིལ་
འཁོར་གཉིས་རང་དུ་མཛད་དོ། །
རིགས་བྱེ་བྲག་པ་ལ་ལྔ་སྟེ། མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་
འཁོར་ལོའི་ལམ་དུ་བྱེད་པ་དང་
། དེ་བཞིན་དུ་རྣམ་པར་སྣང་མཛད། རིན་འབྱུང་
།
སྣང་མཐའ་དོན་ཡོད་གྲུབ་པ་དགྱེས་པ་རྡོ་རྗེའི་དཀྱིལ་འཁོར་གྱི་འཁོར་ལོ་ལམ་དུ་
བྱེད་པའོ། །དེ་ལྟར་ཡང་གུར་ལེའུ་དང་པོ་ནས། དགྱེས་རྡོར་འབུམ་ལྔའི་བདག་
ཉིད་ལས། །དཀྱིལ་འཁོར་རྣམ་པ་ལྔར་གསུངས་ཏེ། །རྡོ་རྗེ་ཅན་དང་ལྷག་པ་དང་
། །
དེ་བཞིན་རྡོ་རྗེ་གཟི་བརྗིད་དང༌
། །པད་མ་གར་དབང་ཕྱུག་གི་དང་
། །རྟ་ཡི་རྒྱལ་
པོ་ལྔ་པའོ། །ཞེས་གསུངས་སོ།
མི་བསྐྱོད་དགྱེས་པ་རྡོ་ རྗེ་ ལ་ གཉིས་ཏེ། ཁྲག་འཐུང་ལྷ་དགུའི་དཀྱིལ་
འཁོར་གྱི་འཁོར་ལོ་ལམ་དུ་བྱེད་པ་དང་
། མཁའ་འགྲོ་མ་ལྷ་མོ་བཅོ་ལྔའི་དཀྱིལ་
འཁོར་གྱི་འཁོར་ལོ་ལམ་དུ་བྱེད་པའོ། །དང་པོ་ལ་བཞི་སྟེ། དགྱེས་པ་རྡོ་རྗེ་ཞལ་
གཅིག་ཕྱག་གཉིས་པས་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་ལོ་
ལམ་དུ་བྱེད་པ་དང་། ཕྱག་བཞི་པས་གཙོ་བོ་བྱས་པའི། ཕྱག་དྲུག་པས་གཙོ་བོ་
བྱས་པའི། ཕྱག་བཅུ་དྲུག་པས་གཙོ་བོ་བྱས་པའིའོ། །དེ་ཡང་ཕྱག་གཉིས་པ་དང་
།
240-35



གནས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བཞི་པ་དང༌། དྲུག་ པ་དང་གསུམ་གྱི་བསྐྱེད་རིམ་ནི་བཏག་པ་དང་པོའི་ལེའུ་
གསུམ་པ་དང་། གུར་ལེའུ་བཅོ་ལྔ་པ་ནས་སྟོན། ཕྱག་བཅུ་དྲུག་པོའི་བསྐྱེད་རིམ་
ནི་བརྟག་པ་ཕྱི་མའི་ལེའུ་ལྔ་པ་དང་
། གུར་ལེའུ་བཞི་པ་ནས་སྟོན། ལྷ་མོ་བཅོ་ལྔའི་
བསྐྱེད་རིམ་ནི་བརྟག་པ་དང་པོའི་ལེའུ་བརྒྱད་པ་དང་
། གུར་ལེའུ་བཞི་པ་
་དང་།
བཅུ་ གཉིས་པ་ནས་ སྟོན་ཏོ། །དེ་ ལྟར་ མི་བསྐྱོད་པའི་བསྐྱེད་ རིམ་ལྔ། རིགས་
གཞན་བཞིའི་བསྐྱེད་རིམ་བཞི་སྟེ་དགུ། རིགས་བསྡུས་ཀྱི་བསྐྱོད་རིམ་གཉིས་ཏེ་
བཅུ་གཅིག །ལས་ཚོགས་ཀྱི་བསྐྱེད་རིམ་གཅིག་ཏུ་བྱས་པ་དང་བཅུ་གཉིས་ཀྱིས།
བསྐྱེད་པའི་རིམ་པའི་རྣལ་འབྱོར་བསྟན་ཏོ། །
རྫོགས་ པའི་ རིམ་ པའི་ རྣལ་ འབྱོར་ ལ་ གསུམ་ སྟེ། དངོས་ པོའི་
སྟབས་དང་། ལམ་གྱི་གནས་སྟབས་དང་
། འབྲས་བུའི་གནས་སྟབས་སོ། །དང་པོ་
ལ་གཉིས་ཏེ། སེམས་དངོས་པོའི་གནས་སྟབས་དང་
། ལུས་དངོས་པོའི་གནས་
སྟབས་སོ། །དེ་ལ་སེམས་དངོས་པོའི་གནས་སྟབས་ནི་བསྒོམ་རྒྱུ་དོན་གྱི་ངོ་བོ་ཡང་
ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་འབེབ་པ་སྟེ། གུར་དགྱེས་རྡོར་
གཉིས་ནས་ལྟ་བའི་གནས་ལུགས་སྟོན་པའི་གཞུང་ཚིག་འདི་རྣམས་ཡིན་ནོ། །
ལུས་དངོས་པོའི་གནས་སྟབས་ནི་བསྒོམས་པའི་གནད་ཤེས་པར་བྱ་བའི་དོན་དུ་
ལུས་དངོས་པོའི་གནས་ལུགས་གཏན་ལ་འབེབས་པ་སྟེ། གུར་དགྱེས་རྡོར་གཉིས་
ནས་ལུས་ཆགས་ལུགས་དང་། རྩ་དང་རྩ་མདུད་གནས་པའི་ལུགས་དང་། ཕ་མའི་
ཁུ་ཁྲག་གི་ཐིག་ལེ་བཞུགས་པའི་བཞུགས་ ལུགས་སྟོན་པའི་ གཞུང་ཚིག་འདི་
རྣམས་ཡིན་ནོ། །
ལམ་གྱི་གནས་སྟབས་ལ་གཉིས་ཏེ། རང་ལུས་ཐབས་ལྡན་དང་། གཞན་
240-36



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལུས་ཤེས་རབ་བོ། །དེ་ལ་རང་ལུས་ཐབས་ལྡན་ནི་གང་ཟག་ཆགས་པ་དང་བྲལ་
བ་རབ་ཏུ་བྱུང་བའི་དགེ་སློང་མ། ཚངས་པར་སྤྱོད་པའི་དགེ་བསྙེན་ལྟ་བུས་བསྒོམ་
པ་ སྟེ། གཏུམ་མོ་དང་
། སྒྱུ་ ལུས་དང་། འོད་ གསལ་ལོ། །དེ་ལ་ གཏུམ་མོ་ནི་ཐ་
མལ་གྱི་རྣམ་རྟོག་དང་བསམ་གཏན་དུ་བསྲེ་བ་སྟེ། བརྟག་པ་དང་པོའི་ལེའུ་དང་པོ་
ལས། ལྟེ་བར་གཏུམ་མོ་སྦྱར་བ་ཡིས། །དེ་བཞིན་གཤེགས་པ་ལྔ་བསྲེགས་ཤིང༌
། །
སྤྱན་ལ་སོགས་པ་ཡང་བསྲེགས་ཏེ། །བསྲེགས་པར་རི་བོང་ཅན་ཧཾ་འཛག །ཞེས་
པས་བསྟན་ཏོ། །སྒྱུ་ལུས་རྨི་ལམ་དང་བསམ་གཏན་དུ་བསྲེ་བ་སྟེ། བརྟག་པ་དང་
པོའི་ལེའུ་བཅུ་པ་ནས། ཉལ་དང་སད་པའི་ཁྱད་པར་ལས། །རྟག་ཏུ་རྨི་ལམ་འདྲ་
བར་འགྱུར། །ཞེས་གསུངས་པས་བསྟན་ཏོ། །
འོད་གསལ་ནི་གཉིད་བསམ་གཏན་དུ་བསྲེ་བ་སྟེ། བརྟག་པ་ཕྱི་མའི་ལེའུ་
གསུམ་པ་ནས། །གཉིད་ནི་སྤང་བར་མི་བྱ་སྟེ། །དབང་པོ་རྣམས་ནི་མི་དགག་གོ །
ཞེས་གསུངས་པས་བསྟན་ཏོ། །གཞན་ལུས་ཤེས་རབ་ནི་གང་ཟག་ཆགས་ཅན་
གྱིས་བསྒོམ་པ་སྟེ། དེ་ཡང་གུར་བརྟག་གཉིས་ནས་ལས་རྒྱ་མཚན་ལྡན་ལ་བརྟེན་
ནས་ཕྱག་རྒྱ་ཆེན་པོ་བསྒོམ་པའི་ཐབས་སྟོན་པའི་གཞུང་ཚིག་འདི་རྣམས་ཡིན་ནོ། །
འབྲས་བུའི་གནས་སྟབས་ནི་ད་རེས་སྐུ་དང་ཡེ་ཤེས་ལ་མི་ཟེར་ཏེ། ཉམས་མྱོང་
གོང་ནས་གོང་དུ་བོགས་སྐྱེས་པ་ལ་བྱ་གསུངས། དེ་ཡང་གུར་བརྟག་གཉིས་ནས་
བསྒོམས་པའི་ཉམས་མྱོང་སྟོན་པའི་གཞུང་ཚིག་འདི་རྣམས་ཡིན་ནོ། །དེ་ལྟར་
བསྐྱེད་པའི་རིམ་པ་ལ་བཅུ་གཉིས་རྫོགས་རིམ་ལ་གསུམ་སྟེ་བཅོ་ལྔས་རྣལ་འབྱོར་
བསྟན་ཏོ། །
རྣལ་འབྱོར་གྱི་སྤྱོད་པ་ལ་གསུམ་སྟེ། དམན་པ་ལས་དང་པོ་པའི་སྤྱོད་པ
240 -37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དང༌། རྟེན་པའི་བསམ་ པས་ སློབ་ པའི་ སྤྱོད་ པ་དང་། རིག་ པ་བརྟུལ་ཞུགས་ཀྱི་
སྤྱོད་པའོ། །དེ་ལ་དང་པོ་ནི་བསྐྱེད་པའི་རིམ་པ་ལ་བརྟན་པ་མ་ཐོབ་ཅིང་རྫོགས་
པའི་རིམ་པ་ལ་རྟགས་མ་ཐོན་བར་གྱི་ཐུན་མཚམས་སུ། དཀོན་མཆོག་མཆོད་པ་
དང། ཚ་ཚ་གདབ་པ་དང། ཆུ་སྦྱིན་བྱ་བ་དང་
། གཏོར་མ་གཏང་བ་ལ་སོགས་་
བྱེད་ པ་སྟེ། དེ་ལྟར་གུར་ལེའུ་བཅོ་ལྔ་པ་ནས། ཛམ་བྷ་ལྷ་ལ་ཆུ་སྦྱིན་དང་
། །
མཆོད་རྟེན་ལས་ནི་བྱེ་མ་ལས། ཞེས་པ་ལ་སོགས་ལས་དང་པོ་པའི་བྱ་བ་བཅོ་ལྔ་
བསྟན་ནོ། །
རྟེན་པའི་བསམ་པས་སློབ་པའི་སྤྱོད་པ་ལ་གཉིས་ཏེ། བསྐྱེད་པའི་རིམ་
པའི་རྟེན་པའི་བསམ་པས་སློབ་པའི་སྤྱོད་པ་དང། རྫོགས་པའི་རིམ་པའི་རྟེན་པའི་
བསམ་པས་སློབ་པའི་སྤྱོད་པའོ། །དངཔོ་ནི་འོ་སྐོལ་ལྟ་བུ་བསྐྱེད་རིམ་གཙོ་བོར་
བསྒོམས་པའི་དུས་སུ། རྗེས་ཐོབ་ལ་ཕྱི་སྣོད་ཀྱི་འཇིག་རྟེན་འདི་རིན་པོ་ཆེ་ལྔ་ལས་
གྲུབ་པའི་གཞལ་ཡས་ཁང་འོད་ལྷག་གི་ལྷ་ངེ་བ། ནང་བཅུད་ཀྱི་སེམས་ཅན་ཅི་
མཐོང་བ་ཐམས་ཅད་ཡི་དམ་གྱི་ལྷ་དང་ལྷ་མོར་ལྟ་བའོ། །དེ་ལྟར་ཡང་བརྟག་པ་
དང་པོའི་ལེའུ་བཞི་པ་ནས། ཐུན་གསུམ་དུ་བྱིན་གྱིས་བརླབས་པའི་བསྒོམ་པ་རྣམ་
པར་བསྒོམས་པ་ནས་ལངས་ཏེ་ལྷའི་གཟུགས་སུ་བཞག་གོ །ཞེས་གསུངས་པས་
བསྟན་ཏོ། །
རྫོགས་པའི་རིམ་པའི་རྟེན་པའི་བསམ་པས་སློབ་པའི་སྤྱོད་པ་ནི། རྫོགས་
རིམ་གཙོ་བོ་བསྒོམས་པའི་དུས་སུ། རྗེས་ཐོབ་ལ་སྣང་གྲག་གི་ཆོས་ཅི་མཐོང་བ་
དང་ཅི་ཐོས་པ་ཐམས་ཅད་ལ། མཉམ་བཞག་གི་ཉམས་བདེ་སྟོང་དབྱེར་མེད་དེས་
རྒྱས་བཏབ་ནས་བསྒོམ་པའོ། །དེ་ལྟར་ཡང་བརྟག་པ་དང་པོའི་ལེའུ་བདུན་པ་
240-38



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས། ཇི་ལྟར་བདག་ཉིད་དེ་ལྟར་གཞན། །དེ་བཞིན་བདག་ཉིད་ང་མཆོག་ཉིད། །
ཞེས་པ་དང་། གུར་ལེའུ་བཞི་པ་ནས། ཡེ་ཤེས་ཕུངས་ པའི་བློ་ལྡན་པ། །དེ་ཡི་
རྗེས་སུ་ཐམས་ཅད་འབྲང་། །ཞེས་གསུངས་སོ། །སྤྱོད་པ་དེ་གཉིས་ཀྱིས་མཉམ་
རྗེས་རོ་སྙོམ་པར་བྱེད་པ་ཡིན་ནོ། །དེ་ལྟར་ལས་དང་པོ་པའི་སྤྱོད་པ་དེ་སྤྱད་རྒྱུད་
རྟེན་པའི་བསམ་པས་སློབ་པའི་སྤྱོད་པ་དེ་བསྒོམ་རྒྱུ། དེ་གཉིས་བསྐྱེད་རྫོགས་ལ་
རྟགས་མ་ཐོན་གྱི་བར་དུ་ཉམས་སུ་བླང་དགོས་པའི་སྤྱོད་པ་ཡིན་ནོ། །རིག་པ་
བརྟུལ་ཞུགས་ཀྱི་སྤྱོད་པ་ནི་བསྐྱེད་པའི་རིམ་པ་ལ་བརྟན་པ་ཐོབ་ཅིང་
། རྫོགས་
རིམ་ལ་རྟགས་ཐོན་ནས་བྱེད་པ་སྟེ། དེ་ཡང་སྤྲོས་བཅས་ཀྱི་སྤྱོད་པ་དང༌། སྤྲོས་
མེད་ཀྱི་སྤྱོད་པ་དང། ཤིན་ཏུ་སྤྲོས་མེད་ཀྱི་སྤྱོད་པ་དང་གསུམ་ཡོད་དོ། །དེ་ཡང་
དང་ པོ་ ནི་ ལྷ་ མོ་ རུས་པའི་རྒྱན་ཆ་ལྔས་བརྒྱན། སྟག་ལྤགས་ཀྱིས་སྨད་བཀྲིས། ཁ་ཊཾ་ཁ་ལ་སོགས་པ་
ལག་ཏུ་བཟུང་། གནས་དང་ཉེ་གནས་ལ་སོགས་པར་འགྲིམ་ཞིང་བཅོ་ ལྔ་ ཁྲིད་ ནས་ སྤྱོད་ པ་ བྱེད་
པའོ། །གཉིས་པ་ནི་ལྷ་མོ་བརྒྱད་ཁྲིད་ནས་སྤྱོད་པ་བྱེད་པའོ། །གསུམ་པ་ནི་ལྷ་མོ་
གཅིག་ཁྲིད་ནས་སྤྱོད་པ་བྱེད་པའོ། །དེ་དག་ཀྱང་བརྟག་པ་དང་པོའི་ལེའུ་དྲུག་པ་
དང་གུར་ལེའུ་བཅུ་གཉིས་པ་ནས་སྟོན་ཏོ། །
རྣལ་འབྱོར་གྱི་དམ་ཚིག་ལ་གཉིས་ཏེ། བཟའ་བའི་དམ་ཚིག་དང་
། བསྲུང་
བའི་དམ་ཚིག་གོ །དེ་ལ་བཟའ་བའི་དམ་ཚིག་ནི་ཤ་ལྔ་བདུད་རྩི་ལྔ་ལ་སྤྱོད་པ་སྟེ།
དེ་ཡང་བརྟག་པ་དང་པོའི་ལེའུ་དྲུག་པ་དང་བཅུ་གཅིག་པ་དང་ཕྱི་མའི་ལེའུ་བཅུ་པ་
དང་གུར་ལེའུ་བདུན་པ་ནས་སྟོན་ཏོ། །བསྲུང་བའི་དམ་ཚིག་ནི་གུར་ལེའུ་བཅོ་ལྔ་
པ་ནས་རྩ་བའི་ལྟུང་བ་བཅུ་ཐམ་པ་བསྲུང་བར་བཤད་དེ། དོན་གྱིས་རྩ་ལྟུང་བཅུ་
བཞི་པོ་བསྲུང་བའོ། །དེ་ལྟར་རྣལ་འབྱོར་ལ་བཅོ་ལྔ་སྤྱོད་པ་ལ་གསུམ་སྟེ་བཅོ་
240 -39



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ཏ༩༽
བརྒྱད། དམ་ཚིག་ལ་གཉིས་ཏེ་ཉི་ཤུས་ཐབས་ཀྱིས་རྒྱུད་བསྟན་ཏོ། །
འབྲས་བུའི་རྒྱུད་ལ་གཉིས་ཏེ། ལས་དང་། དངོས་གྲུབ་བོ། །དེ་ལ་ལས་ནི་
ཞི་བ་དང་རྒྱས་པ་ལ་སོགས་པ་ལས་ཆེན་པོ་བརྒྱད་དེ། བརྟག་པ་ཕྱི་མའི་ལེའུ་བཞི་
པ་ནས་རྐང་གྲངས་སྟོན་ཏོ། །
དངོས་གྲུབ་ལ་གཉིས་ཏེ། ཐུན་མོང་གི་དངོས་གྲུབ་དང་
། མཆོག་གི་དངོས་
གྲུབ་བོ། དེ་ལ་དང་པོ་ནི་མི་སྣང་བ་དང་
། བཅུད་ལེན་ལ་སོགས་པ་ཐུན་མོང་གི་
དངོས་གྲུབ་བརྒྱད་དེ། དེ་རྣམས་ཀྱང་གུར་ལེའུ་བཞི་པ་དང་བཅོ་ལྔ་པ་ནས་སྟོན་
ཏོ། །མཆོག་གི་དངོས་གྲུབ་ནི་སྐུ་དང་ཡེ་ཤེས་ཏེ། དེ་དག་ཀྱང་བརྟག་པ་ཕྱི་མའི་
ལེའུ་བཞི་པ་དང་གུར་ལེའུ་བཅུ་བཞི་པ་ནས་སྟོན་ཏོ། །
སྐུ་དང་ཡེ་ཤེས་དེ་དག་ལ་རྟགས་བརྒྱད་དེ་ལུས་ཀྱི་དབང་བོ་སོགས་སྐྱེད་བསྡུ་བྱེད་པ
ལ་ཕྲ་ བ་ དང་། ཡང་ འབྱུང་བཞི་སྐྱེད་བསྡུ་བྱེད་པ་བ་དང་། བདག་ འགྲོ་བ་མཐོ་དམན་བྱེད་པས་
པོར་གྱུར་པ་དང་
། གར་ཡང་ ཡིད་ཀྱི་གང་བསམ་པར་ཕྱིན་པ་དང། མཆོད་པར་འོས་པ་
ལེགས་སྟེར་བའོ་དང་། འདོད་ དགུ་ སྒྱུར་ བ་ ཡོན་ཏན་གསུལ་ལ་དབང་བསྒྱུར་བའོ་དང་། གར་
དགུར་ མཐོ་རིས་དང་ངན་འགྲོ་གར་འདོད་པར་གནས་པ་དང། དབང་དུ་གྱུར་དབང་ཕྱུག་ལ་རག་
ལས་པས་པའོ། །དེ་ལྟར་མཆོག་ལ་རྟགས་བརྒྱད། ཐུན་མོང་བ་བརྒྱད་དེ་བཅུ་དྲུག །
ལས་ཆེན་བརྒྱད་དེ་ཉི་ཤུ་རྩ་བཞིས་འབྲས་བུའི་རྒྱུད་བསྟན་ཏོ། །
དེ་ལྟར་གཞིའི་རྒྱུད་ལ་བཞི། ཐབས་ཀྱི་རྒྱུད་ལ་ཉི་ཤུ། འབྲས་བུའི་རྒྱུད་ལ་
ཉི་ཤུ་རྩ་བཞི་སྟེ་བཞི་བཅུ་རྩ་བརྒྱད། ཐུན་མོང་གི་བསླབ་བྱ་དང་བཞི་བཅུ་ཞེ་
དགུས་རྒྱུད་བརྟག་པ་གཉིས་དང་མཁའ་འགྲོ་མ་གུར་གཉིས་བསྡུས་ནས་སྟོན་ཏོ། །
དེ་ལྟར་ཆོས་ཚན་བཞི་བཅུ་ཞེ་དགུ་པོ་དེ་བློ་ལ་རྟོགས་ལ་གུར་བརྟག་གཉིས་སུ་ལྟ་
240 -40



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྟོག་འདི་ལྟར་བྱ་སྟེ།
དང་པོ་གཞིའི་རྒྱུད་ལ་རྡོ་རྗེ་སློབ་དཔོན་གྱི་མཚན་ཉིད་ལེའུ་
གང་དང་གང་ན་འདུག །རྡོ་རྗེ་སློབ་དཔོན་གྱི་ལས་ལ། དང་པོ་བསྙེན་པ་ལེའུ་གང་
དང་གང་ན་འདུག །དེ་བཞིན་དུ་སའི་ཆོ་ག་ལེའུ་གང་དང་གང་ན་འདུག །སྟ་གོན་གྱི་ཆོ་
ག །དཀྱིལ་འཁོར་ ཞག་གི་ཆོ་ག །སློབ་མ་དཀྱིལ་འཁོར་དུ་བཞུག་ཅིང་ལྷ་ངོ་
བསྟན་པ། དབང་རིམ་པར་བསྐུར་བ་རྣམས་ལེའུ་གང་དང་གང་ན་འདུག་ལྟ་རྟོག་
བྱའོ། །དེ་བཞིན་དུ་ཐབས་རྒྱུད་འབྲས་བུའི་རྒྱུད་ལ་ཡང་སྦྱར་རོ། །དེ་ལྟར་ལྟ་རྟོག་
ཤེས་ཙམ་ན་དགྱེས་པ་རྡོ་རྗེ་འཆད་ཤེས་པ་གཅིག་དང་
། བསྒོམ་ཤེས་པོ་གཅིག་
དུས་མཉམ་དུ་འོང་བ་ཡིན་ནོ། །དེ་ལྟར་བྱུང་ཙ་ན་སློབ་དཔོན་ཀུན་གྱིས་སྡེབས་
པའི་ཆོ་ག་རྣམས་ལ་རག་མི་ལུས་པར། རྒྱུད་ན་སྡེབས་ནས་དཀྱིལ་འཁོར་ཆོ་གར་
སློང་ཤེས། དེ་བཞིན་དུ་ མངོན་རྟོགས་ དང། སྦྱིན་བསྲེག་ དང་། རབ་ གནས་སུ་
སློང་ཤེས་པ་ཡིན་ནོ། །དེ་ལྟར་ཤེས་ཙམ་ན་རྒྱུད་ཀྱང་ཤེས་བྱ་བའི་དོན་གོང་ཡང་
དེ་ཡིན་ནོ། །
ད་ལྟའི་ཇོ་བོ་བ་ཀུན་མངོན་རྟོགས་མཚོ་སྐྱེས་ལ་བྱེད། དཀྱིལ་འཁོར་ཆོ་ག་
ནག་པོ་པའི་གཞུངའགྲེལ་ལ་བྱེད། རྒྱུད་ཀྱི་འབྲུ་ནོན་འགྲེལ་པས་བྱེད་ཅིང་མིང་
རྒྱུད་ཀྱང་འདོགས་ཏེ། དེ་བས་སློབ་དཔོན་མཚོ་སྐྱེས་ལྟ་བུ་ནག་པོ་ལྟ་བུའི་སྒྲུབ་
ཐབས་དང་། དེ་དཀྱིལ་འཁོར་ཆོ་ག་དང། འགྲེལ་པ་ལ་སོགས་སོ་སོའི་བཞེད་
སྲོལ་རང་ཐེན་པ་དགའ་གསུང་ངོ༌
། །རྒྱུད་ཀྱི་བསྡུས་པའི་དུས་འཆེད་པ་བཤད་
ཟིན་ཏོ། །
༼ད༽ དེ་ལྟར་ཆོས་ཚན་བཞི་བཅུ་ཞེ་དགུ་པོ་དེ་ཡང་གོ་ལུགས་རྣམ་པ་གསུམ་
ཡོད་དེ། དབང་པོ་རབ་ཀྱི་མཚན་དུ་གོ །དབང་པོ་འབྲིང་གི་བཞུགས་ཚུལ་དུ་གོ །
240-41



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དབང་པོ་ཐ་མས་རྒྱུད་རྒྱས་པ་ཚིག་དོན་རབ་ཏུ་ཕྱེ་སྟེ་གོ་བའོ། །དེ་ལ་དང་པོ་
བཤད་ན། དབང་པོ་རབ་ཞེས་པ་ནི་མཐོང་ལམ་སྐྱེས་པ་ཡན་ཆད་འོ་སྐོལ་གྱི་རབ་ལ་མི་
ཟེར་དེ་དོ། །མཚན་དུ་གོ་ཞེས་པ་ནི་རྒྱུད་ཀྱི་མཚན་ཏེ། རྒྱ་གར་སྐད་དུ་ན་ཤྲི་ཧེ་བཛྲ་
ཏན་རཱ་ཛ་ན་མ་ཞེས་བྱ་ལ། བོད་སྐད་དུ་ན་དཔལ་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་
རྒྱལ་པོ་ཞེས་པ་འདིར་ཆོས་ཚན་བཞི་བཅུ་ཞེ་དགུ་པོ་ཐམས་ཅད་གོ་བའོ། །
དེ་ཡང་ཕྱོགས་གཅིག་ཙམ་བཤད་ན། རྒྱུད་འདི་ནས་སྐྱེད་རྫོགས་གཉིས་
གཙོ་བོར་སྟོན་པས། བསྐྱེད་རིམ་གོ་ལུགས་ནི་དཔལ་ཞེས་ པ་ནི་འཁོར་ལྷ་མོ་
བརྒྱད་དོ། །ཀྱེ་ནི་ཡབ་ཧེ་རུ་ཀའོ། །རྡོ་རྗེ་ནི་ཡུམ་བདག་མེད་མའོ། །ཞེས་བྱ་བ་ནི།
བསྐྱེད་རིམ་གྱི་དོན་དེ་གཞུང་ཚིག་དང་ཡི་གེར་གཏན་ལ་འབེབས་པའོ། །རྫོགས་
རིམ་ལྟར་ན་དཔལ་ནི་དགའ་བ་བཞི་དང་སྐད་ཅིག་མ་བཞིའོ། །ཀྱེའི་རྡོ་རྗེ་ནི་
ཐབས་ཤེས་རབ་དབྱེར་མེད་པ་ལྷན་ཅིག་སྐྱེས་པའི་ཡེ་ཤེས་སོ། །ཞེས་བྱ་བ་ནི་
རྫོགས་རིམ་གྱི་དོན་དེ་གཞུང་ཚིག་དང་ཡི་གེར་གཏན་ལ་འབེབས་པའོ། །རྒྱུད་ནི་
ངོ་བོ་དང་། དབྱེ་བ་དང་། ངེས་ཚིག་དང་གསུམ་གྱིས་ཤེས་པར་བྱའོ། །དེ་ལ་ངོ་བོ་
ནི་ཐབས་ཤེས་རབ་དབྱེར་མེད་ཀྱི་རང་བཞིན་ནོ། །དབྱེ་ན་གཞིའི་རྒྱུད། རང་
བཞིན་གྱི་རྒྱུད། འབྲས་བུའི་རྒྱུད་དང་གསུམ་མོ། །ངེས་ཚིག་ནི་འབྲེལ་བའི་དོན་
གྱིས་ན་རྒྱུད། བར་ཆད་པའི་དོན་གྱིས་ན་རྒྱུད། རྒྱུན་ཆགས་པའི་དོན་གྱིས་ན་རྒྱུད་
དེ། དོན་ལ་རྟེན་གྱི་གང་ཟག་གཅིག་གི་རྒྱུད་ལ་གཞི་རང་བཞིན་འབྲས་བུ་གསུམ་
པོ་དེ་འབྲེལ་དགོས། བར་མ་ཆོད་དགོས། རྒྱུན་ཆགས་དགོས། དེ་ལྟར་དེ་རྣམས་
འབྲེལ་ཞི་བར་མ་ཆད་དེ་རྒྱུན་ཆགས་པས་རྒྱུད་ཡིན་ནོ། །དེ་ཡང་དཔེར་ན་མི་མི་
རྒྱུད་མ་ཆད་པ་ལ། མི་འདིའི་རྒྱུད་འདི་ཡིན་ཞེས་བརྡར་བཏུབ། དེ་བཞིན་དུ་རི་
240-42



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
དང༌ རི་རི་རྒྱུད་མ་ཆད་པ་ལ་རི་འདིའི་རྒྱུད་འདི་ཡིན་ཞེས་བརྡར་བཏུབ། ཆུ་ཚུ་རྒྱུ་དམ་ཆ་དཔལ་ཆུ་འདིའི་
རྒྱུད་འདི་ཡིན་ཞེས་ཆུ་ལ་ཡང་སྦྱར་ཏེ། དེས་ན་རྒྱུན་མ་ཆད་པ་ལ་རྒྱུད་ཞེས་ཟེར་བ་ཡིན་
ནོ། །རྒྱལ་པོ་ནི་རྒྱུད་ཐམས་ཅད་ཀྱི་སྙིང་པོ་ལྟ་བུར་འདུག་པས་སོ། །ཀྱེའི་རྡོ་རྗེ་ལ་
ཕྱག་འཚལ་ལོ་ཞེས་པ་ནི་ལོ་ཙཱ་བའི་ཕྱག་གོ །དབངཔོ་འབྲིང་གིས་བཞུགས་ཚུལ་
དུ་གོ་ཞེས་པའི། དབངཔོ་འབྲིང་ནི་སྦྱོར་ལམ་ལ་གནས་པའི་གང་ཟག་གོ་འོ་སྐོལ་གྱི་
དབང་པོ་འབྲིང་ལ་མི་ཟེར་རོ། །བཞུགས་ཚུལ་དུ་གོ་ཞེས་པ་ནི་འདི་སྐད་བདག་གིས་ཐོས་
པའི་དུས་ཅིག་ན། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
གསུང་དང་ཐུགས་རྡོ་རྗེའི་བཙུན་མོའི་བྷ་ག་ལ་བཞུགས་སོ་ཞེས་པ་འདིར་ཆོས་
ཚན་བཞི་བཅུ་ཞེ་དགུ་ ཐམས་ཅད་ བཞུགས་ཚུལ་དུ་ཆོས་ཅན་ཞེ་དགུ་པ་གོ་ལུགས་འདི་སྔོན་རྒྱས་
པར་གསུངས་སྐད་དེ། བདག་ཅག་མཚན་འདི་ཙམ་ལས་མི་གསུངས་སོ་གོ་ བའོ། །དེས་ནི་ ཚིག་ དེ་
རྣམས་གསང་བ་བླ་ན་མེད་པར་རང་གཞུང་ལྟར་བྱས་ན་རྒྱུད་དངོས་སུ་ཡོང་བ་
ཡིན་ནོ། །གུར་ དང་ སོམ་བུ་ཊི་གཉིས་ནས་ཀྱང་ཚིག་དེ་རྣམས་རྒྱུད་དངོས་སུ་
བཤད་དོ། །དབང་པོ་ཐ་མས་རྒྱུད་རྒྱས་པ་ཚིག་དོན་རབ་ཏུ་ཕྱེ་སྟེ་གོ་ཞེས་པའི།
དབང་པོ་ཐ་མ་ནི་ལམ་སྣ་ལ་མ་ཟིན་པ་རྣམས་སོ། །རྒྱུད་རྒྱས་པ་ཚིག་དོན་རབ་ཏུ་
ཕྱེ་བ་ནི་གླེང་གཞི་བསྟན་པ་དང་། རྒྱུད་དངོས་སོ། །
དེ་ལ་དང་པོ་ནི་གོང་གི་བཞུགས་ཚུལ་གྱི་ཚིག་རྣམས་ཐེག་པ་འོག་མ་པ་
དང་ལུང་ཙམ་སྒོ་བསྟུན་ནས་རྒྱུད་ཀྱི་གླེང་གཞི་ཞེས་བྱ་སྟེ། སྡུད་པ་པོའི་ཚིག་ཏུ་
འཆད་དོ། །དེ་ཡང་འདི་སྐད་བདག་གིས་ཐོས་པའི་དུས་གཅིག་ན་ཞེས་པ་འདི་
སྡུད་པ
པ་པོ་བྱང་ཆུབ་སེམས་དཔའ་རྡོ་རྗེ་སྙིང་པོས་རང་གི་འཁོར་གྱི་ནང་དུ་ཚིག་
འདི་བླ་ཐབས་སུ་བརྗོད་པའོ། །དེ་ཡང་ཐོས་ཞེས་པ་ལ་འདི་སྐད་ཐོས་བདག་གིས་
240-43



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཐོས། དུས་གཅིག་ན་ཐོས་ཞེས་པ་གསུམ་སྦྱར་རོ། །དེ་ལ་འདི་སྐད་ཐོས་ཞེས་པ་ནི་
སྒྲོ་སྐུར་གཉིས་དང་བྲལ་བར་ཐོས་པའི་དོན་ཏོ། །བདག་གིས་ཐོས་ཞེས་པ་ནི་རྒྱུད་
པའི་སྒྲོ་འདོགས་བཅད་དེ། བདག་རང་གིས་སྟོན་པ་ལས་དངོས་སུ་ཐོས་པའི་དོན་
ཏོ། །དུས་གཅིག་ན་ཐོས་ཞེས་པ་ནི་དུས་གཅིག་གི་ཚེ་ཆོས་འདི་རྟོགས་ཤིང་ཁོང་དུ་
ཆུད་པས་སྡུད་པ་པོ་ཤེས་རབ་ཆེ་བར་སྟོན་ཏོ། །ཡང་དུས་གཅིག་ན་ཐོས་ཞེས་པ་
དུས་ཅིག་གིས་ཚེ་ཆོས་འདི་ཐོས་ཀྱི། དུས་གཞན་དང་གཞན་དག་ན་ཆོས་གཞན་
དང་ གཞན་ དག་ ཐོས་ པས། བསྡུད་ པ་པོ་ ཐོས་ པ་ ཆེ་ བར་ སྟོན་ཏོ། །ཡང་དུས་
གཅིག་ན་ཐོས་ཞེས་པས་དུས་ཅིག་ན་ཆོས་འདི་བྱུང་གི །ཡང་དང་ཡང་དུ་མ་བྱུང་
བའི་ཆོས་བྱུང་དཀའ་བར་སྟོན་ནོ། །
དེ་སྐད་བརྗོད་པས་སྡུད་པ་པོའི་འཁོར་ལ་རྣམ་པར་རྟོག་པ་གསུམ་སྐྱེས་ཏེ།
ཁྱོད་ཀྱིས་སྟོན་པ་ནི་གང་ལས་ཐོས། གནས་ནི་གང་དུ་ཐོས། གྲོགས་ནི་གང་དང་
ལྷན་ཅིག་ཏུ་ཐོས་སྙམ་པའོ། །དེ་ལ་དང་པོ་སྟོན་པ་གང་ལས་ཐོས་སྙམ་པ་ལ།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་
རྡོ་རྗེ་ཞེས་གསུངས་ཏེ། དེ་ཡང་བཅོམ་ལྡན་འདས་ཞེས་པ་ནི་ཉོན་མོངས་པ་ལ་
སོགས་པའི་བདུད་བཅོམ་ཞིང་
། དབང་ཕྱུག་ལ་སོགས་པའི་ཡོན་ཏན་དྲུག་དང་
ལྡན་པའོ། །དེ་ལྟར་ཡང་བརྟག་པ་དང་པོའི་ལེའུ་ལྔ་པ་ནས། བྷ་ག་རྣམ་པ་དྲུག་ཏུ་
བརྗོད་དོ། །དབང་ཕྱུག་ལ་སོགས་ཡོན་ཏན་ཀུན། །ཡང་ན་ཉོན་མོངས་ལ་སོགས་
བདུད། །འཇོམས་ཕྱིར་བཅོམ་ལྡན་འདས་ཞེས་བྱ། །ཞེས་གསུངས་སོ། །དེ་བཞིན་
ཞེས་པ་ནི་ཆོས་ཀྱི་དབྱིངས་སྟོང་པ་ཉིད་དོ། །གཤེགས་པ་ནི་རང་དོན་དུ་གཤེགས་
པ་ དང་། གཞན་ དོན་ དུ་ གཤེགས་ པའོ། །རང་དོན་དུ་གཤེགས་ པ་ནི་ཆོས་ ཀྱི་
240-44



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དབྱིངས་སྟོང་པ་ཉིད་དེ་རྟོགས་ཤིང་ཐུགས་སུ་ཆུད་པའོ། །གཞན་དོན་དུ་གཤེགས་
པ་ནི་ཆོས་དབྱིངས་སྟོང་པ་དེའི་ངང་ལས། སླར་གཟུགས་སྐུ་གཉིས་ཀྱིས་འགྲོ་བའི་
དོན་ལ་གཤེགས་པའོ། །དེ་ཡང་བརྟག་པ་དང་པོའི་ལེའུ་ལྔ་པ་ལས། དཔལ་ལྡན་
དེ་བཞིན་ཉིད་གཤེགས་ཤིང༌
། །དེ་བཞིན་སླར་ཡང་གཤེགས་པ་ཉིད། །འདིས་ན་
ཤེས་རབ་རིག་པ་ཡིས། །དེ་བཞིན་གཤེགས་ཞེས་བརྗོད་པར་བྱ། །ཞེས་གསུངས་
སོ། །སྐུ་ཞེས་པ་དགྱེས་པ་རྡོ་རྗེ་ཞལ་གསུམ་ཕྱག་དྲུག་པ་སྤྲུལ་པའི་སྐུའི་བདག་
ཉིད་ཅན་དེའོ། །གསུང་ཞེས་པ་དགྱེས་པ་རྡོ་རྗེ་ཞལ་གསུམ་ཕྱག་བཞི་པ་ལོངས་
སྐུའི་བདག་ཉིད་ཅན་དེའོ། །ཐུགས་ ཞེས་ པ་ དགྱེས་པ་རྡོ་ རྗེ་ ཞལ་གཅིག་ཕྱག་
གཉིས་པ
པ་ཆོས་སྐུའི་བདག་ཉིད་ཅན་དེའོ། །རྡོ་རྗེ་ཞེས་པ་དགྱེས་པ་རྡོ་རྗེ་ཞལ་
བརྒྱད་ཕྱག་བཅུ་དྲུག་པ་བདེ་བ་ཆེན་པོའི་སྐུའི་བདག་ཉིད་ཅན་དེའོ། །དེ་རྣམས་
ཀྱང་གདུལ་བྱ་སོ་སོ་ལ་འདུལ་བྱེད་ཀྱི་སྐུ་སོ་སོར་བྱུང་བ་ཡིན་ནོ། །དེ་རྣམས་ལས་
ཆོས་གསུངས་པའི་སྟོན་པ་ནི་ཞལ་བརྒྱད་ཕྱག་བཅུ་དྲུག་པ་ཡིན་ཏེ། བརྟག་པ་ཕྱི་
མའི་ལེའུ་ལྔ་པའི་མཚམས་སྦྱོར་དང་
། གུར་ལེའུ་བཞི་པའི་མཚམས་སྦྱོར་ནས་
གསལ་ལོ། །
དེས་ན་སྟོན་པ་ནི་དཔལ་དགྱེས་པ་རྡོ་རྗེ་ལས་ཐོས་ཏེ། དེས་སྟོན་པ་གང་
ལས་ཐོས་སྙམ་པའི་རྣམ་རྟོག་བཅད་པའོ། །གནས་གང་དུ་ཐོས་ཞེ་ན། བཙུན་མོ་
བྷ་ག་ལ་ཞེས་པ་སྟེ། དེ་ཡང་བཙུན་མོ་ནི་སངས་རྒྱས་སྤྱན་མ་དང་མ་མ་ཀི་དང་
གོས་དཀར་མོ་དང་སྒྲོལ་མ་ལ་སོགས་པའོ། །བྷ་ག་ནི་དེ་རྣམས་ཀྱི་བྷ་ག་གཅིག་ཏུ་
བསྡུས་པའི་ཆོས་འབྱུང་གྲུ་གསུམ་པའོ། །གུར་གྱི་གླེང་གཞི་ནས་ཀྱང་མཁའ་དང་
ཞེས་གསུངས་སོ། །རྣམས་ཞེས་པ་ནི་གུར་གྱི་གླེང་གཞི་ནས་གསལ་ཏེ། ཇི་སྐད་དུ།
240-45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བེམས་པོ་གསལ་བ་དང་
། གསལ་བ་མེད་དང་རབ་འབྱེད་དང་
། སྣ་ཚོགས་རྡོ་རྗེ་
གཞི་ གནས་ ཁ། ཡིད་ རོལ་དང༌། སྣོད་ དང་། ཞེས་གསུངས་སོ། །དེ་རྣམས་ ཀྱིས་
དོན་ཡང་ཆོས་འབྱུང་དེའི་ནང་ན་འབྱུང་བ་ས་དང་ཆུ་དང་མེ་དང་རླུང་གིས་དཀྱིལ་
འཁོར་ལྷ་མོ་བཞི་རང་བཞིན་ཅན་དེ་ཞུ་ཞིང་འདྲེས་པ་ལས། རྡོ་རྗེ་རྒྱ་གྲམ་པའི་ལྟེ་
བའམ། དེ་གཞིར་བྱས་པའི་སྟེང་ན། གཞལ་ཡས་ཁང་གྲུ་བཞི་སྒོ་བཞི་རྟ་བབས་
བཞི་དང་བཅས་པ། དོན་ཡེ་ཤེས་ལྔའི་རང་བཞིན་ཅན་རྟགས་རིན་པོ་ཆེ་ལྔ་ལས་
གྲུབ་པའི་རྩིགས་པ་ལྔ་དང་ལྡན་པ། ཕྱི་ནས་བལྟས་ན་ནང་གསལ་བ། ནང་ནས་
བལྟས་ན་ཕྱི་གསལ་བ། མནན་ན་ནེམས་ཀྱིས་བྱེད་པ། བཏེག་ན་བར་གྱིས་བྱེད་
པ་དེའོ། །དེ་ལྟར་ཆོས་འབྱུང་གཞལ་ཡས་ཁང་དང་བཅས་པ་དེའི་ནང་དུ་ཐོས་པ་
སྟེ། དེས་ནི་གནས་གང་དུ་ཐོས་སྙམ་པའི་རྣམ་རྟོག་བཅད་པའོ།
གྲོགས་ གང་ དང་ ལྷན་ ཅིག་ཏུ་ཐོས་ན། བཞུགས་ སོ་ཞེས་ གསུངས་ ཏེ།
གྲོགས་ཀྱང་བཞུགས་སོ་བྱ་བའི་དོན་ཏོ། གྲོགས་ནི་སྟོན་པའི་འཁོར་རྣམས་སོ།
སྟོན་པའི་འཁོར་ལ་ཡང་གཉིས་ཏེ། སྟོན་པའི་ལུས་ལ་གནས་པའི་འཁོར་དང་
།
འཁོར་དུ་བཀོད་པའི་འཁོར་རོ། དང་པོ་ནི་སྐྱེ་མཆེད་དྲུག་གི་ལྷ་དྲུག །སྐུ་གསུང་
ཐུགས་ཀྱི་ལྷ་གསུམ་སྟེ་དགུ །སྙིང་གའི་ཡེ་ཤེས་སེམས་དཔའ་དང་བཅུའོ། །
འཁོར་དུ་བཀོད་པའི་འཁོར་ལ་གཉིས་ཏེ། འཇིག་རྟེན་ལས་འདས་པའི་
འཁོར་དང་
། འཇིག་རྟེན་པའི་ འཁོར་ རོ། །དང་པོ་ལ་གཉིས་ཏེ། ཤེས་ རབ་ ཀྱི་
འཁོར་དང་། ཐབས་ཀྱི་འཁོར་རོ། །དང་པོ་ནི་མཁའ་འགྲོ་མ་རི་རབ་ཀྱི་རྡུལ་ཕྲ་
རབ་དང་མཉམ་པ་ཡོད་པའོ། །ཐབས་ཀྱི་འཁོར་ནི་དེའི་ཕྱི་རོལ་ན་སངས་རྒྱས་
དང་བྱང་ཆུབ་སེམས་དཔའ་དཔག་ཏུ་མེད་པས་བསྐོར་ནས་ཡོད་པའོ། །འཇིག་
240 -46



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
རྟེན་པའི་འཁོར་ནི་དེའི་ཕྱི་རོལ་ན་འཇིག་རྟེན་པའི་གཟུགས་འཛིན་པ་མང་པོས་
བསྐོར་ནས་ཡོད་པའོ། །དེ་ལྟར་གྲོགས་དེ་རྣམས་བཞུགས་པ་དང་ལྷན་ཅིག་ཏུ་
ཐོས་པའོ། །དེས་ གྲོགས་གང་དང་ལྷན་ཅིག་ཏུ་ཐོས་སྙམ་པའི་རྣམ་རྟོག་བཅད་
པའོ། །དུས་ནམ་ཐོས་ན། དེ་རྣམས་འཛོམ་པའི་དུས་སུ་ཐོས་ པའོ། །ཆོས་གང་
ཐོས་ན། བརྗོད་བྱ་ན་རྒྱ་མཚོ་ལྟ་བུ། གཞུང་ཚད་ན་འབུམ་ཕྲག་ལྔ། བརྟག་པ་ན་
སུམ་ཅུ་རྩ་གཉིས། ལེའུ་ན་སྟོང་ཕྲག་སུམ་ཅུ་ཡོད་པའི་རྒྱུད་ཅིག་ཐོས་པའོ། །རྒྱུད་
ཀྱི་གླེང་གཞི་བཤད་ཟིན་ཏོ། །
ད་ནི་རྒྱུད་དངོས་སྟོན་ཏེ། འདི་ལ་བརྟག་པ་སུམ་ཅུ་རྩ་གཉིས་ཡོད་དོ། །དེ་
ལས་བརྟག་པ་དང་པོ་ལ་ལེའུ་བཅུ་གཅིག་ཡོད་དོ། །ལེའུ་དང་པོ་ལ་གསུམ་སྟེ།
རྒྱུད་ཀྱི་མཚན་གྱིས་གནས་ལུགས་དང་
། མཚན་ཅན་དངོས་དང་
། ལེའུའི་མཚན་
ནོ། །དང་པོ་ལ་གཉིས་ཏེ། དྲིས་ལན་མདོར་བསྟན་པ་དང༌
། དྲིས་ལན་རྒྱས་པར་
བཤད་ པའོ། །དང་པོ་ལ་གཉིས་ཏེ། དྲི་བ་མདོར་བསྟན་པ་དང༌། ལན་མདོར་
བསྟན་པའོ། །དེ་ལ་དང་པོ་ནི་དེ་བཞིན་གཤེགས་པ་ཞེས་པ་ནས་ཆེས་གསང་
བའང་ཞེས་པའི་བར་ཏེ། དེ་ཡང་བཞུགས་ཚུལ་གྱི་ཐད་ཀར་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་བྱ་བ་ཞིག་བྱུང་བ་ལ། རྡོ་རྗེ་སྙིང་པོས་དེ་
གོ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་གསང་བ་ལས་ཤིན་ཏུ་ཆེས་གསང་
བའང་བཤད་དུ་གསོལ་ཞེས་དྲིས་པའོ། །དེ་བཞིན་དུ་གསུང་དང་ཐུགས་ལ་ཡང་
སྦྱར་རོ། །ཡང་བཞུགས་ཚུལ་གྱི་ཐད་ཀར་བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་རྡོ་རྗེ་བྱ་བ་ཞིག་བྱུང་བ་ལ། རྡོ་རྗེ་སྙིང་པོས་དེ་མ་གོ་ནས་སྙིང་པོ་
རྗེ་བཙུན་གསང་བ་ལས་ཤིན་ཏུ་ཆེས་གསང་བའང་བཤད་དུ་གསོལ་ཞེས་དྲིས་
240 -47



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའོ། །དེ་ཡང་དེ་བཞིན་གཤེགས་པ་ནི་གོང་དང་འདྲའོ། །གསང་བ་ནི་བྱ་བའི་
རྒྱུད་སྤྱོད་པའི་རྒྱུད། རྣལ་འབྱོར་གྱི་རྒྱུད་མན་ཆད་དུ་དགྱེས་པ་རྡོ་ རྗེའི་གནས་
ལུགས་འདི་གསང་བའོ། །ཤིན་ཏུ་ཆེས་གསང་བ་ནི་མུ་སྟེགས་པ་དང་ཉན་ཐོས་པ་
དང་རང་རྒྱལ་དང་ཕ་རོལ་ཏུ་ཕྱིན་པའི་ཐེག་པ་མན་ཆད་དུ་ཤིན་ཏུ་ཆེས་གསང་
བའོ། །འང་ཞེས་པ་ཚིག་ལྷག་མ་ཅན་དེ། དོན་གྱི་ཤུགས་ལ་དེ་རྣམས་བཤད་དུ་
གསོལ་བྱ་བ་ཡིན་ནོ། །
ལན་མདོར་བསྟན་པ་འཆད་པ་ལ། དེ་ནས་ཞེས་པ་ནི་དྲིས་པའི་དེ་ནས་སོ། །
བཅོམ་ལྡན་འདས་ནི་སྟོན་པ་རྡོ་རྗེ་འཆང་
། བཀའ་སྩལ་པ་ནི་ལན་གྱི་དོན་ཏོ། །ཨེ་
མ་ཧོ་ནི་ངོ་མཚར་བའི་དོན་ཏོ། །གང་ལ་ངོ་མཚར་ན། རྡོ་རྗེ་སྙིང་པོ་ཁྱོད་དབང་པོ་
རབ་ཡིན་པས་མཚན་དུ་གོ་བ་ཡིན། དེར་མ་གོ་ཡང་བཞུགས་ཚུལ་དུ་གོ་བ་ཡིན་པ་
ལ། བློ་དམན་པ་རྣམས་ཀྱིས་དོན་དུ། ཁྱོད་རང་གིས་མ་གོ་བའི་ཚུལ་དུ་བསྟན་
ནས། སྐུ་གང་ལགས་གསུང་གང་ལགས་ཞེས་པ་ལ་སོགས་པ་འདྲི་བ་དེ་ངོ་མཚར་
བའོ། །བྱང་ཆུབ་སེམས་དཔའ་ཆེན་པོ་ཞེས་པ་ནི་ཐོབ་བྱའི་དོན་ནམ་ཡིད་མི་ནུར་
བར་སེམས་པའི་དོན་ཏོ། །རྡོ་རྗེ་ནི་སྟོང་པ་སྙིང་པོ་ནི་བདེ་བ་སྟེ། བདེ་སྟོང་དབྱེར་
མེད་ཀྱི་སྒོ་ནས་དྲི་བ་པོ་ལ་བསམ་པའོ། །སྙིང་རྗེ་ཆེན་པོའི་ནི་མི་དམིགས་པའི་
སྙིང་རྗེ་ཆེན་པོ་དང་ལྡན་པའོ། །ལེགས་སོ་ལེགས་སོ་ཞེས་པ་ནི་གཞན་དང་གཞན་
གྱིས་དོན་དུ་འདྲི་བ་ལ་མཉེས་པའི་ཚིག་གོ །རྡོ་རྗེ་སེམས་དཔའ་ཞེས་པ་དང་ཉོན་
ཅིག་ཞེས་འབྲེལ་བ་འདི་ནི་གོང་དུ་ཐུགས་མ་གོ་ནས་དྲིས་པའི་ལན་ནོ། །སེམས་
དཔའ་ཆེན་པོ། ཞེས་བྱ་བ་ཉོན་ཅིག་ཞེས་པ་ནི་གོང་གི་གསུང་མ་གོ་ནས་དྲིས་པའི་
ལན་ནོ། །དམ་ཚིག་སེམས་དཔའ་ཆེན་པོ། ཞེས་བྱ་བ་ཉོན་ཅིག་ཞེས་པ་ནི་གོང་གི་
240 -48



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
སྐུ་མ་གོ་ནས་དྲིས་པའི་ལན་ནོ། སྙིང་པོ་ཀྱེའི་རྡོ་རྗེ་ཞེས་བྱ་བ་ཉོན་ཅིག་ཅེས་པ་ནི་
གོང་དུ་རྡོ་རྗེ་མ་གོ་ནས་དྲིས་པའི་ལན་ནོ། །
དྲིས་ལན་རྒྱས་པར་བཤད་པ་ལ་གཉིས་ཏེ། སེམས་དཔའ་གསུམ་གྱི་དྲིས་
ལན་རྒྱས་པར་བཤད་པ་དང༌། སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་བཤད་
པའོ། །དང་པོ་ལ་གཉིས་ཏེ། སེམས་དཔའ་གསུམ་གྱི་དྲི་བ་རྒྱས་པར་བཤད་པ་
དང་། ལན་རྒྱས་པར་བཤད་པའོ། །དང་པོ་འཆད་པ་ལ་རྡོ་རྗེ་སྙིང་པོས་གསོལ་བ་
ཞེས་པ་ནི་གོང་མའི་དོན་མ་གོ་ནས་དྲིས་པའོ། །གང་ཕྱིར་རྡོ་རྗེ་སེམས་དཔའ་
ལགས་ཞེས་པ་ནི་གོང་གི་བཞུགས་ཚུལ་དུ་གསུངས་པའི་ཐུགས་མ་གོ་ནས་དྲིས་
པའི་ལན་དུ། རྡོ་རྗེ་སེམས་དཔའ་ཞེས་བྱ་བ་ཉོན་ཅིག་གསུངས་ན། དེ་རང་ལ་གོ་
རྒྱུ་མ་བྱུང་བས། གཏན་ཚིགས་གང་གི་ཕྱིར་རྡོ་རྗེ་སེམས་དཔའ་ལ་ཞེས་དྲིས་པ་སྟེ
།
དེ་བཅོམ་ལྡན་འདས་ཀྱིས་བདག་ལ་གསུངས་ཞེས་འོག་ཏུ་འགྲེ་འོ། ཚིག་འདི་
འོག་མ་གཉིས་པོ་ལ་ཡང་སྦྱར་རོ། །ཇི་ལྟར་སེམས་དཔའ་ཆེན་པོ་ལགས་ཞེས་པ་
ནི་གོང་གི་གསུང་མ་གོ་ནས་དྲིས་པའི་ལན་དུ། སེམས་དཔའ་ཆེན་པོ་ཞེས་བྱ་བ་
ཉོན་ཅིག་གསུང་ན། དེ་རང་ལ་གོ་རྒྱུ་མ་བྱུང་བས། འཐད་པ་ཇི་ལྟར་སེམས་དཔའ་
ཆེན་པོ་ལགས་ཞེས་དྲིས་པའོ། །གང་གིས་དམ་ཚིག་སེམས་དཔའ་ལགས་ཞེས་པ་
ནི་གོང་གི་སྐུ་མ་གོ་ནས་དྲིས་པའི་ལན་དུ། དམ་ཚིག་སེམས་དཔའ་ཆེན་པོ་ཞེས་
ཉོན་ཅིག་གསུངས་ན། དེ་རང་ལ་གོ་རྒྱུ་མ་བྱུང་བས། རྒྱུ་མཚན་གང་གིས་དམ་
ཚིག་སེམས་དཔའ་ལགས་ཞེས་པའོ། །
ལན་རྒྱས་པར་འཆད་པ་ལ། བཅོམ་ལྡན་འདས་ནི་སྟོན་པ་རྡོ་རྗེ་འཆང་ངོ༌
། །
བཀའ་སྩལ་པ་ནི་དྲིས་ པའི་ ལན་ནོ། །སེམས་ དཔའ་ གསུམ་པོ་འདི་ལ་ ཡང་།
240-49



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྐྱེད་རིམ་དང་སྦྱར་ཏེ་བཤད་པ་དང་
། རྫོགས་རིམ་དང་སྦྱར་ཏེ་བཤད་པ་དང་
།
འབྲས་བུ་སྦྱར་ཏེ་བཤད་པ་གསུམ་དུ་ཤེས་པར་བྱའོ། །དང་པོ་བསྐྱེད་རིམ་གྱི་
དབང་དུ་བྱས་ན་རྡོ་རྗེ་སེམས་དཔའ་ནི་དགྱེས་པ་རྡོ་རྗེ་ཞལ་གཅིག་ཕྱག་གཉིས་པ།
སེམས་དཔའ་ཆེན་པོ་ནི་ཞལ་གསུམ་ཕྱག་བཞི་པ། དམ་ཚིག་སེམས་དཔའ་ནི་
ཞལ་གསུམ་ཕྱག་དྲུག་པའོ། །དང་པོ་བཤད་ན་རྡོ་རྗེ་ཞེས་པ་ནི་ཞལ་གཅིག་ཕྱག་
གཡས་ན་རྡོ་རྗེ་བསྣམས་པ་དེའོ། །མི་ཕྱེད་ཞེས་བྱར་བརྗོད་ཞེས་པ་ནི་རྡོ་རྗེ་སྟོང་
ཉིད་ཀྱི་དོན་དེ་ལ་གཟུང་འཛིན་གྱི་རྣམ་རྟོག་གིས་མི་ཕྱེད་པའོ། །སེམས་དཔའ་ནི་
རྡོ་རྗེ་སྟོང་པའི་དོན་དེ་ལ་སེམས་པའོ། །སྲིད་པ་གསུམ་ནི་ཧེ་རུ་ཀའི་སྐུ་གསུང་
ཐུགས་གསུམ་མོ། །གཅིག་པ་ནི་གསུམ་པོ་དེ་སྟོང་ཉིད་དུ་རོ་གཅིག་པའོ། །འདི་ན་
ཞེས་པ་ནི་གཏན་ཚིགས་སུ་བཏང་བའོ། །ཤེས་རབ་སྟོང་པ་དང་ཐབས་རིག་པའི་
ཡེ་ཤེས་དབྱེར་མེད་པ་དེ་ལ་རྡོ་རྗེ་སེམས་དཔའ་ཞེས་བྱ་བར་བརྗོད་དོ། ཁྱོད་ཀྱིས་
བསྐྱེད་རིམ་གྱི་རྡོ་རྗེ་སེམས་དཔའ་མ་གོ་ན་དེ་ལ་མཛོད་ཅིག་ཞེས་པའོ། །
གཉིས་པ་བཤད་ན། ཡེ་ཤེས་ནི་ཐབས་ཀྱི་རང་བཞིན་ཧེ་རུ་ཀ་ཞལ་གསུམ་
ཕྱག་བཞི་པའོ། །ཆེན་པོ་ནི་ཤེས་རབ་ཀྱི་རང་བཞིན་ཡུམ་རྡོ་རྗེ་ཕག་མོའོ། །རོས་
གང་བ་ནི་ཡུམ་ཤེས་རབ་སྟོང་པ་དེས་ཡབ་ཐབས་བདེ་བ་མི་གཏོང་བའི་བརྡར་
ཡུམ་གྱིས་ཡབ་ལ་འཁྱུད། ཡབ་ཐབས་བདེ་བས་ཡུམ་ཤེས་རབ་སྟོང་པ་མི་གཏོང་
བའི་བརྡར་ཡབ་ཀྱིས་ཡུམ་ལ་འཁྱུད། བདེ་སྟོང་དབྱེར་མེད་དུ་རོ་གཅིག་པའི་ཕྱིར་
སྙོམས་པར་ཞུགས་པ་སྟེ། བདེ་སྟོང་གི་རོ་རྒྱས་ཤིང་ཆེར་འཕེལ་བས་སོ། །སེམས་
དཔའ་ཆེན་པོ་བརྗོད་པར་བྱ་ཞེས་པ་ནི་ཁྱོད་ཀྱིས་བསྐྱེད་རིམ་གྱིས་སེམས་དཔའ་
ཆེན་པོ་མ་གོ་ན་དེ་ལ་མཛོད་གཅིག་ཅེས་པའོ། །
240 -50



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གསུམ་པ་བཤད་ན། རྟག་ཏུ་ཞེས་པ་ནི་དབང་ཐོབ་ནས་དུས་རྒྱུན་དུའོ། །
དམ་ཚིག་ཞེས་པ་ནི་ཧེ་རུ་ཀ་ཞལ་གསུམ་ཕྱག་དྲུག་པའི་བསྐྱེད་རིམ་བསྒོམ་པ་
ལས་མི་འདའ་བའོ། །ལ་སྤྱོད་ཕྱིར་ཞེས་པ་ནི་ཐུན་གསུམ་མམ་བཞིར་ཉམས་སུ་
ལེན་པའོ། །དམ་ཚིག་སེམས་དཔར་བརྗོད་པར་བྱ་ཞེས་པ་ནི་ཁྱོད་ཀྱིས་བསྐྱེད་
རིམ་གྱི་དམ་ཚིག་སེམས་དཔའ་མ་གོ་ན་དེ་ལ་མཛོད་ཅིག་ཞེས་པའོ། །
གཉིས་པ་རྫོགས་རིམ་གྱི་དབང་དུ་བྱས་ན། རྡོ་རྗེ་སེམས་དཔའ་འདི་འོད་
གསལ། སེམས་དཔའ་ཆེན་པོ་ནི་སྒྱུ་ལུས། དམ་ཚིག་སེམས་དཔའ་ནི་གཏུམ་མོ།
དང་པོ་བཤད་ན། འོད་གསལ་ཞེས་བྱ་བ་འདི་ནི་གཉིད་དང་བསམ་གཏན་བསྲེ་
བའི་མན་ངག་གང་ཡིན་ཏེ། འདི་ལ་ཡང་བརྩོན་འགྲུས་ཅན་ཚེ་གཅིག་གིས་སངས་
རྒྱ་བ་དང་། ལེ་ལོ་ཅན་བར་དོར་སངས་རྒྱ་བ་གཉིས་ཡོད་དོ། །དང་པོ་གང་ཟག་
བརྩོན་འགྲུས་ཅན་ནི་གཉིད་ལོག་པའི་དུས་སུ་འོད་གསལ་བསྒོམས་པས་ཉམས་
མྱོང་སྐྱེས་ཀྱང་
། གཉིད་མ་ལོག་པའི་དུས་སུ་ཡང་སྣང་གྲག་གི་ཆོས་ཐམས་ཅད་ལ་
འོད་གསལ་གྱི་ཉམས་དེས་རྒྱས་བཏབ་ནས་བསྒོམས་པས། དུས་ཚོད་ཅི་ཞིག་ཙམ་
ན་གཉིད་ལོག་མ་ལོག་མེད་པར་འོད་གསལ་གྱི་ཉམས་སུ་འཆར་ཏེ། དེ་ནི་ཚེ་
གཅིག་གིས་སངས་རྒྱ་བའོ། །
གཉིས་པ་གང་ཟག་ལེ་ལོ་ཅན་ནི་གཉིད་ལོག་པའི་དུས་སུ་འོད་གསལ་
བསྒོམས་པས་ཉམས་མྱོང་སྐྱེས་ཀྱང་། གཉིད་མ་ལོག་པའི་དུས་སུ་འཇིག་རྟེན་གྱི་
བྱ་བས་ཡེངས་ནས་བསྒོམ་མ་ནུས་པའོ། །དེས་ཀྱང་གཉིད་ཀྱི་དུས་ཀྱི་འོད་གསལ་
དངོས་གཞིའི་ཉམས་སྐྱེས་པ་དེ་ལ་བརྟེན་ནས། འཆི་ཁའི་འོད་གསལ་དང་བསྲེས་
ཏེ་བར་དོར་སངས་རྒྱ་བའོ། །གང་ཟག་དེར་གཉིས་གང་གིས་བསྒོམ་ཡང་དུས་ཀྱི་
240 -51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གནད། ལུས་བཅོས་པའི་གནད། ཡུལ་གྱི་གནད་གསུམ་གྱིས་ཤེས་པར་བྱའོ། །དེ་
ལ་དུས་ཀྱི་གནད་ནི་གཉིད་ཉལ་བའི་དུས་སོ། །ལུས་བཅོས་པའི་གནད་ནི་གློ་
གཡས་ཕབ་ནས་སེང་གེའི་ཉལ་སྟངས་བྱེད་པའོ། །ཡུལ་གྱི་གནད་ནི་སྙིང་གར་རྩ་
པད་མ་འདབ་མ་བཞི་པ་ལྟེ་བ་དང་བཅས་པ་བསམ་སྟེ། དབུས་སུ་ཧཱུྃ་བསྒོམ།
པད་མ་འདབ་མ་བཞི་ལ་བསྒོམ་པའོ། །དེ་ནས་དང་པོ་ཐ་མལ་གྱི་ཤེས་པ་ཨ་ལ་
བཞག །དེ་ནས་གཉིད་དུ་ཧྲིབ་ཀྱིས་འགྲོ་ན་ནུ་ལ་བཞག །དེ་ལས་ཀྱང་ཧྲིབ་ཀྱིས་
འགྲོ་ན་ད་ལ་བཞག །དེ་ལས་ཀྱང་ཧྲིབ་ཀྱིས་འགྲོ་ན་ར་ལ་བཞག །དེ་ནས་གཉིད་
དུ་ཧྲུལ་གྱིས་འགྲོ་ན་དབུས་ཀྱི་ཧཱུྃ་ལ་ཤེས་པ་བཅུག་ནས་བཞག་པ་དང༌
། འོད་
གསལ་དངོས་གཞིའི་ཉམས་མྱོང་རྒྱུད་ལ་སྐྱེ་སྟེ། དེ་ལ་རྡོ་རྗེ་ཞེས་བྱའོ། །མི་ཕྱེད་
ཞེས་བྱར་བརྗོད་ཞེས་པ་ནི་འོད་གསལ་སྟོང་པའི་དོན་དེ་ལ་གཟུང་འཛིན་གྱི་རྣམ་
རྟོག་གིས་མི་ཕྱེད་པའོ། །སེམས་དཔའ་ཞེས་པ་ནི་དང་པོ་ཐ་མལ་གྱི་ཤེས་པ་ཡི་གེ་
ཨ་ལ་སེམས་དཔའ་དེའོ། །
སྲིད་པ་གསུམ་ནི་ཤེས་པ་རིམ་གྱིས་ནུ་དང་ཏ་དང་ར་གསུམ་ལ་བསྡུད་པ་
སྟེ། སྣང་བ་སྣང་བ་མཆེད་པ་དག་སྣང་བ་ཉེ་བར་ཐོབ་པ་གསུམ་ཡང་ཟེར། སྟོང་
པ་ སྟོང་པ་ཆེན་པོ་དང་ཤིན་ཏུ་སྟོང་པ་གསུམ་ཡང་ཟེར་བ་དེའོ། །ཞེས་པ་ནི།
དབུས་ཀྱི་ཧཱུྃ་ལ་ཤེས་པ་བཅུག་པས་ཆོས་ཐམས་ཅད་འོད་གསལ་སྟོང་ཉིད་ཏུ་རོ་
གཅིག་པར་གྱུར་པ་དེའོ། །འདི་ན་ཞེས་པ་ནི་དེ་གཏན་ཚིགས་སུ་གཏང་བའོ། །
ཤེས་རབ་སྟོང་པ་དང་ཐབས་རིག་པ་ཡེ་ཤེས་དབྱེར་མེད་ཀྱིས་ཉམས་སྐྱེས་པ་དེ་
ལ་རྡོ་རྗེ་སེམས་དཔའ་ཞེས་བྱ་བར་བརྗོད་དོ། ཁྱོད་ཀྱིས་རྫོགས་རིམ་གྱི་རྡོ་རྗེ་
སེམས་དཔའ་མ་གོ་ན་དེ་ལ་མཛོད་ཅིག་ཞེས་པའོ། །
240-52



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གཉིས་པ་བཤད་ནི། སྒྱུ་ལུས་ཞེས་པ་ནི་རྨི་ལམ་དང་བསམ་གཏན་བསྲེ་
བའི་མན་ངག་ཡིན་ཏེ། འདི་ལ་ཡང་བརྩོན་འགྲུས་ཅན་ཚེ་གཅིག་གིས་སངས་རྒྱ་
བ་དང་།
ལེ་ལོ་ཅན་བར་དོར་སངས་རྒྱ་བ་གཉིས་ཡོད་དོ། །དེ་ལ་དང་པོ་གང་
ཟག་བརྩོན་འགྲུས་ཅན་ནི་རྨི་ལམ་གྱི་དུས་སུ་སྒྱུ་ལུས་བསྒོམས་ནས་སྒྱུ་ལུས་ཀྱི་
ཉམས་མྱོང་བསྐྱེད་དེ། གཉིད་སད་པའི་དུས་སུ་ཡང་སྣང་གྲག་གི་ཆོས་ཐམས་ཅད་
སྒྱུ་ལུས་ཀྱི་ཉམས་དེས་རྒྱས་བཏབ་ནས་བསྒོམས་པས་དུས་ཚོད་གཅིག་ན་
གཉིད་ཉལ་མ་ཉལ་མེད་པར་སྒྱུ་ལུས་ཀྱི་ཉམས་མྱོང་ཏཱལ་ཏཱལ་སྐྱེ་སྟེ། དེ་ནི་ཚེ་
གཅིག་གིས་སངས་རྒྱའོ། །
གཉིས་ པ་ གང་ ཟག་ ལེ་ལོ་ཅན་ནི་ གཉིད་ཉལ་བའི་དུས་སུ་སྒྱུ་ལུས་
བསྒོམས་པས་ཉམས་མྱོང་སྐྱེས་ཀྱང་། གཉིད་མ་ཉལ་བའི་དུས་སུ་འཇིག་རྟེན་གྱི་
བྱ་བ་ལ་ཡེངས་ནས་བསྒོམ་མ་ནུས་པའོ། །དེས་ཀྱང་རྨི་ལམ་གྱི་ཉམས་དེ་ལ་
བརྟེན་ནས་སྲིད་པའི་བར་དོ་ཞེས་བྱ་བ། སྔོན་དུས་སྲིད་འབྱུང་ཤ་ཚུགས་ཅན། །
དབང་པོ་ཀུན་ཚང་ཐོགས་མེད་ལྡན། །ཞེས་བྱ་བ་ཅིག་བྱུང་བ་དེར་བསྲེས་ནས་
བསྒོམས་པས་བར་དོར་སངས་རྒྱ་བའོ། །བར་དོར་འདེབས་པའི་གདམས་ངག་ལ་
འདི་ལས་ལྷག་པ་མེད་གསུང་ས་སོ། །གང་ཟག་དེ་གཉིས་གང་གིས་བསྒོམ་ཡང་།
དུས་ཀྱི་གནད། ལུས་བཅོས་པའི་གནད། ཡུལ་གྱི་གནས་གསུམ་གྱིས་ཤེས་པར་
བྱའོ། །དེ་ལ་དུས་ཀྱི་གནད་ནི་རྨི་ལམ་གྱི་དུས་སོ། །ལུས་བཅོས་པའི་གནད་ནི་
སེང་གེའི་ཉལ་སྟངས་བྱེད་པའོ། །ཡུལ་གྱི་གནད་ནི་མགྲིན་པར་རྩ་འདབ་བཞི་པ་
ལྟེ་བ་དང་བཅས་པ་བསམས་ལ། དབུས་སུ་ཨོ་སྒོམ། འདབ་མ་བཞི་ལ་ཨ་ནུ་ཏ་ར་
བསྒོམ་པའོ། །དེ་ནས་ཨ་ནུ་ཏ་ར་ལ་ཤེས་པ་རིམ་གྱིས་བསྡུས་ཏེ་ཨོ་ལ་ཤེས་པ་
240 53



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཞུག་པར་བྱའོ། །དེ་ནི་གཉིད་མི་ཡོང་བ་ཡོང་བ་བྱེད་པའི་ཐབས་སོ། །དེ་ནས་
གཉིད་ཉལ་བ་དང་བག་ཆགས་ཀྱི་སྟོབས་ཀྱིས་རྨི་ལམ་རྨིས་ཏེ། དེ་ལ་བརྟེན་ནས་
སྒྱུ་ལུས་ཀྱི་ཉམས་མྱོང་སྐྱེ་བར་འགྱུར་རོ། །དེར་སྐྱེས་པའི་ཉམས་མྱོང་དེ་གཞུང་
དང་སྦྱར་ན། ཡེ་ཤེས་ནི་ཐབས་བདེ་བའོ། །ཆེན་པོ་ནི་ཤེས་རབ་སྟོང་པའོ། །རོས་
གང་བ་ནི་རྨི་ལམ་གྱི་དུས་སུ་བདེ་སྟོང་གི་རོས་གང་བ་དང་
། བདེ་སྟོང་གི་རོ་ཆེད་
འཕེལ་བ་སྟེ། བླ་མའི་ཞལ་ནས་སྒྱུ་ལུས་ཀྱི་རྫོགས་རིམ་འདི་ལ། སངས་རྒྱས་
ཀྱིས་ཡེ་ཤེས་ཆེན་པོའི་རོས་གང་བ་བྱ་བར་མིང་བཏགས་ནས་འདུག་སྟེ། འདི་
མིང་གདགས་ལེགས་གཅིག་འདུག །ང་རང་གིས་འདི་བསྒོམས་པ་དང་གཞན་
བསྒོམ་དུ་བཅུག་པའི་དུས་སུ་ཉམས་མྱོང་གད་མོ་ལྷག་ལྷག་པ་སྐྱེ་བར་འདུག་
གསུངས། སེམས་དཔའ་ཆེན་པོར་བརྗོད་པར་བྱ་ཞེས་པ་ནི། ཁྱོད་ཀྱིས་རྫོགས་
རིམ་གྱི་སེམས་དཔའ་ཆེན་པོ་མ་གོ་ན་དེ་ལ་མཛོད་ཅིག་ཞེས་པའོ། །
གསུམ་ པ་ བཤད་ན། གཏུམ་མོའི་རྫོགས་རིམ་ནི་དུས་ ཀྱི་གནད། ལུས་
བཅོས་པའི་གནད། ཡུལ་གྱི་གནད་གསུམ་གྱིས་ཤེས་པར་བྱའོ། །དེ་ལ་དུས་ཀྱི་
གནད་ནི་ གཏུམ་མོ་བསྒོམ་པའི་དུས་ སོ། །ལུས་བཅོས་པའི་ གནད་ནི་རྐང་པ་
དཀྱིལ་ཀྲུང་བྱ། ལག་པ་མཉམ་བཞག་གི་ཕྱག་རྒྱ་བྱ། སྒལ་ཚིགས་བསྲང། སྟོང་
མགོ་སྭ། ཡུལ་གྱི་གནད་ནི་ལྟེ་བ་ནས་ཡེ་ཤེས་ཀྱི་མེ་འབར་བ་ལ་སེམས་གཏད་
པའོ། །དེ་ལྟར་བྱས་པས་སྤྱི་བོ་ནས་བྱང་སེམས་ཀྱི་ཆུ་རྒྱུན་བབ་སྟེ་རྒྱུད་ལ་ཉམས་
མྱོང་འཆར་རོ། །དེ་གཞུང་དངསྦྱར་ན་རྟག་ཏུ་ཞེས་པ་དུས་རྒྱུན་དུའོ། །དམ་ཚིག་
ཞེས་པ་གཏུམ་མོ་བསྒོམས་ན་ལྟེ་བ་ནས་ཡེ་ཤེས་ཀྱི་མེ་འབར་བ་ལས་མི་འདའ།
སྤྱི་བོ་ནས་བྱང་སེམས་ཀྱི་ཆུ་རྒྱུན་འབབ་པ་ལས་མི་འདའ། མེ་ཆུ་གཉིས་འདྲེས་
240 -54



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས་རྒྱུད་ལ་ཉམས་མྱོང་སྐྱེ་བ་ལས་མི་འདའ་བའོ། །ལ་སྤྱོད་ཕྱིར་ཞེས་པ་གཏུམ་
མོ་དེ་ཡང་ཐུན་གསུམ་མམ་བཞིར་ཉམས་སུ་ལེན་པའོ། །དམ་ཚིག་སེམས་དཔའ་
བརྗོད་པར་བྱ་ཞེས་པ་ལ་ཁྱོད་ཀྱིས་རྫོགས་རིམ་གྱི་དམ་ཚིག་སེམས་དཔའ་མ་གོ་
ན་དེ་ལ་མཛོད་ཅིག་ཞེས་པའོ། །
གཉིས་པ་འབྲས་བུའི་དབང་དུ་བྱས་ན། རྡོ་རྗེ་སེམས་དཔའ་ནི་ཆོས་སྐུ།
སེམས་དཔའ་ཆེན་པོ་ནི་ལོངས་སྐུ། དམ་ཚིག་སེམས་དཔའ་ནི་སྤྲུལ་སྐུའོ། །དང་
པོ་བཤད་ན། རྡོ་རྗེ་ཞེས་པ་ཆོས་ཀྱི་སྐུ་སྟོང་པ་ཉིད་དོ། །མི་ཕྱེད་ཞེས་བྱར་བརྗོད་
ཞེས་
་པ་ཆོས་སྐུ་སྟོང་ཉིད་དེ་ལ་གཟུང་འཛིན་གྱི་རྟོག་པ་མི་ཕྱེད་པའོ། །སེམས་
དཔའ་ནི་ཆོས་སྐུ་སྟོང་ཉིད་དེ་ལ་སེམས་པའོ། །སྲིད་པ་གསུམ་ནི་འདོད་པ་དང་
གཟུགས་དང་གཟུགས་མེད་པའི་སྲིད་པ་གསུམ་མོ། །གཅིག་པ་ཞེས་པ་སྲིད་པ་དེ་
གསུམ་ཆོས་ཀྱི་སྐུ་གཅིག་པའོ། །འདི་ལྟར་ཞེས་པ་དེ་གཏན་ཚིགས་སུ་གཏང་བའོ། །
ཤེས་རབ་སྟོང་པ་དང་ཐབས་རིག་པའི་ཡེ་ཤེས་དབྱེར་མེད་པ་དེ་ལ་རྡོ་རྗེ་སེམས་
དཔའ་ཞེས་བྱ་བ་བརྗོད་དོ། ཁྱོད་ཀྱི་འབྲས་བུའི་རྡོ་རྗེ་སེམས་དཔའ་མ་གོ་ན་དེ་ལ་
མཛོད་ཅིག་ཞེས་པའོ། །
གཉིས་ པ་བཤད་ན། སྤྱིར་གསང་སྔགས་ཀྱི་ལུགས་ཀྱིས་བདེ་བ་ལས་
ལོངས་སྤྱོད་པ་ནི་ལོངས་སྐུར་བཞེད་དོ། དེ་དང་སྦྱར་ན་ཡེ་ཤེས་ནི་བདེ་བའོ། །
ཆེན་པོ་ནི་སྟོང་པའོ། །རོས་གང་བ་ནི་བདེ་སྟོང་གི་རོས་གང་ནས་བདེ་སྟོང་གི་རོ་
ལ་ལོངས་སྤྱོད་པའོ། །དེས་ན་ལོངས་སྤྱོད་རྫོགས་ པའི་སྐུ་ཞེས་བྱའོ། །སེམས་
དཔའ་ཆེན་པོར་བརྗོད་པར་བྱ་ཞེས་པ་ཁྱོད་ཀྱིས་འབྲས་བུའི་སེམས་དཔའ་ཆེན་པོ་
མ་གོ་ན་དེ་ལ་མཛོད་ཅིག་ཞེས་པའོ། །
240-55



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གསུམ་པ་བཤད་ན། རྟག་ཏུ་ནི་དུས་རྒྱུན་དུའོ། །དམ་ཚིག་ནི་སྤྲུལ་པའི་སྐུ་
སྟེ། དེས་སེམས་ཅན་གྱི་དོན་བྱེད་པ་ལས་མི་འདའ་བའི་ཕྱིར་རོ། །ལ་སྤྱོད་ཕྱིར་
ཞེས་པ་སེམས་ཅན་གྱི་དོན་བྱེད་ལུགས་ཏེ། གདུལ་བྱའི་བསམ་པ་དང་བསྟུན་ནས་
གང་ལ་གང་འདུལ་དུ་སྤྲུལ་པ་འགྱེད་པ་ལ་སོགས་པ་མཛད་པའོ། །དམ་ཚིག་
སེམས་དཔར་བརྗོད་པར་བྱ་ཞེས་པ་ཁྱོད་ཀྱིས་འབྲས་བུའི་དམ་ཚིག་སེམས་དཔའ་
མ་གོ་ན་དེ་ལ་མཛོད་ཅིག་ཞེས་པའོ། །
སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་བཤད་པ་ལ་གཉིས་ཏེ། དྲི་བ་
རྒྱས་པར་བཤད་པ་དང་། ལན་རྒྱས་པར་བཤད་པའོ། །དང་པོ་ནི་རྡོ་རྗེ་སྙིང་པོས་
གསོལ་པ་ཞེས་པ་ལ་སོགས་པ་སྟེ། མིང་བསྡུས་པ་ནི་འདི་ལྟ་བུ། གང་གིས་ཀྱེའི་
རྡོ་རྗེ་ལགས་ཞེས་པ་ནི་སྤྱིར་སྡོམས་ནས་དྲིས་པའོ། །དེ་ཡང་མིང་བསྡུས་པ་ཞེས་
པ་ཧེ་བཛྲ་ཞེས་བྱ་བའམ་ཀྱེའི་རྡོ་རྗེ་ཞེས་སྨོས་པའི་མིང་འདིར་དོན་མ་ལུས་པ་
འདུས་པས་སོ། །གང་གིས་ཀྱེའི་རྡོ་རྗེ་ལགས་ཞེས་པ་གོང་གི་བཞུགས་ཚུལ་དུ་
གསུངས་པའི་རྡོ་རྗེ་མ་གོ་ནས་དྲིས་པའི་ལན་དུ། སྙིང་པོ་ཀྱེའི་རྡོ་རྗེའི་ཞེས་བྱ་བ་
ཉོན་ཅིག་གསུངས་ན། དེ་རང་ལ་གོ་རྒྱུ་མ་བྱུང་བས། རྒྱུ་མཚན་གང་གིས་ཀྱེའི་རྡོ་
རྗེ་ལགས་ཞེས་དྲིས་པའོ། །ཧེ་ཡི་རྣམ་པས་ཅི་ཞིག་བཤད། །བཛྲ་ཡིས་ཀྱང་དེ་
བཞིན་ཅི། །ཞེས་པ་ནི། བྱེ་བྲག་ཏུ་ཕྱེ་ནས་དྲིས་པ་སྟེ། ཧེ་ཅི་ལ་ཟེར་བཛྲ་ཅི་ལ་
ཟེར་བྱ་བའོ། །བཅོམ་ལྡན་འདས་ཀྱིས་བཀའ་སྩལ་པ་ནི་ལན་གྱི་དོན་ཏོ། །
སྙིང་པོ་ཀྱེའི་རྡོ་རྗེ་འདི་ལ་ཡང་
བསྐྱེད་རིམ་དང་སྦྱར་ཏེ་བཤད་པ་དང་།
རྫོགས་རིམ་དང་སྦྱར་ཏེ་བཤད་པ་དང་། འབྲས་བུ་དང་སྦྱར་ཏེ་བཤད་པ་དང་
གསུམ་དུ་ཤེས་པར་བྱའོ། །དེ་ལས་དང་པོའི་བསྐྱེད་རིམ་གྱི་དབང་དུ་བྱས་ན།
240 56



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཧེས་ནི་སྙིང་རྗེ་ཆེན་པོ་ཉིད་ཞེས་པ་ཡབ་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་
པའོ། །བཛྲའང་ཤེས་རབ་བརྗོད་པར་བྱ་ཞེས་པ་ཡུམ་ཇོ་མོ་བདག་མེད་མའོ། །
ཐབས་དང་ཤེས་རབ་ཞེས་པ་ནི་ཡབ་དེ་ཐབས་ཀྱི་རང་བཞིན་ཡིན་ལ། ཡུམ་དེ་
ཤེས་རབ་ཀྱི་རང་བཞིན་ཡིན་པའི་དོན་ཏོ། །བདག་ཉིད་རྒྱུད་ཞེས་པ་ནི་ཡབ་སྣང་
བ་ཐབས་དེས་ཡུམ་ཤེས་རབ་སྟོང་པ་མི་གཏོང་བའི་བརྡར་ཡབ་ཀྱིས་ཡུམ་ལ་
འཁྱུད། ཡུམ་ཤེས་རབ་སྟོང་པ་དེས་ཡབ་སྣང་བ་ཐབས་མི་གཏོང་བའི་བརྟར་ཡུམ་
གྱིས་ཡབ་ལ་འཁྱུད་ནས། བདེ་སྟོང་དབྱེར་མེད་དུ་རོ་གཅིག་པའི་བརྡར་སྙོམས་
པར་ཞུགས་པའོ། །དེ་ནི་ང་ཡིས་བཤད་ཀྱིས་ཉོན་ཞེས་པ་ནི་ཁྱེད་ཀྱིས་བསྐྱེད་རིམ་
གྱི་སྙིང་པོ་ཀྱེའི་རྡོ་རྗེ་མ་གོ་ན་དེ་ལྟ་བུ་གཅིག་ཡིན་པས་ངས་བཤད་པ་དེ་ཉོན་ཅིག་
ཞེས་པའོ། །
གཉིས་པ་རྫོགས་རིམ་གྱི་དབང་དུ་བྱས་ན། འདི་གཞན་ལུས་ལས་ཀྱི་ཕྱག་
རྒྱའི་མན་ངག་ཡིན་ཏེ། དེ་ཡང་དུས་ཀྱི་གནད། ལུས་བཅོས་པའི་གནད། ཡུལ་གྱི་
གནད་གསུམ་གྱིས་ཤེས་པར་བྱའོ། དེ་ལ་དུས་ཀྱི་གནད་ནི་ལས་རྒྱ་བརྟེན་པའི་
དུས་སོ། །ལུས་བཅོས་པའི་གནད་ནི། རྐང་པ་དཀྱིལ་ཀྲུང་བྱ་བ་ལ་སོགས་པའོ། །
ཡུལ་གྱི་གནད་ནི་སྤྱི་བོ་བདེ་ཆེན་གྱི་ཧཱུྃ་ལ་ཤེས་པ་གཏད་པའོ། །དེ་གཞུང་དང་
སྦྱར་ན་ཧེ་ནི་སྙིང་རྗེ་ཆེན་པོ་ཞེས་པ་ཡབ་འདུ་ཤེས་གསུམ་ལྡན་ཏེ། ལུས་ལྷའི་འདུ་
ཤེས། ངག་ སྔགས་ ཀྱི་འདུ་ཤེས། སེམས་ཆོས་ ཀྱི་སྐུའི་འདུ་ཤེས་སོ། །བཛྲའང་
ཤེས་རབ་བརྗོད་པ་ནི་ཡུམ་འདུ་ཤེས་གསུམ་ལྡན་ནོ། །ཐབས་ནི་རྡོ་རྗེ་དང་པད་མ་
བྱིན་གྱིས་བརླབས་ནས་སྙོམས་པར་འཇུག་པ་དང་ཐིག་ལེ་དབབ་པ་དང་ལུས་ཀྱི་
འཁྲུལ་འཁོར་དྲུག་གིས་ཐིག་ལེ་རྡོ་རྗེ་ནོར་བུའི་རྩེ་མོར་བཟུང་བ་རྣམས་བྱེད་པའོ། །
240 -57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཤེས་རབ་ནི་ཐིག་ལེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་ཉམས་
སུ་མྱོང་བའོ། །བདག་ཉིད་རྒྱུད་ནི་ཐིག་ལེ་འཆོར་འཆོར་འདྲ་ན་གྱེན་ལ་བཟློག་པ་
དང་རྩ་དམིགས་སུ་གདབ་པ་དང་རླུང་དང་བསྲེ་བ་རྣམས་བྱེད་པའོ། །དེ་ནི་ང་
ཡིས་བཤད་ཀྱིས་ཉོན་ཞེས་པ་ནི་ཁྱོད་ཀྱིས་རྫོགས་རིམ་གྱི་སྙིང་པོ་ཀྱེའི་རྡོ་རྗེ་མ་གོ་
ན་དེ་ལྟ་བུ་གཅིག་ཡིན་པས། ངས་བཤད་པ་དེ་ཉོན་ཅིག་ཞེས་པའོ། །
གསུམ་པ་འབྲས་བུའི་དབང་དུ་བྱས་ན་བདེ་བ་ཆེན་པོའི་སྐུ་སྟེ། དེ་ཡང་ཧེ་
ནི་སྙིང་རྗེ་ཆེན་པོ་ཉིད་ཞེས་པ་ནི་བདེ་བ་ལོངས་སྐུ་དང་
། གསལ་བ་སྤྲུལ་སྐུའོ
། །
བཛྲའང་ཤེས་རབ་བརྗོད་པར་བྱ་ནི་སྟོང་པ་ཆོས་སྐུའོ། །ཐབས་ནི་ལོངས་སྐུ་དང་
སྤྲུལ་སྐུ་ཉིད་དོ། །ཤེས་རབ་ནི་ཆོས་སྐུའོ། །བདག་ཉིད་རྒྱུད་ནི་སྐུ་གསུམ་པོ་དེ་རོ་
གཅིག་ཏུ་གྱུར་པ་བདེ་བ་ཆེན་པོའི་སྐུའོ། །དེ་ལྟར་ཡང་བརྟག་པ་ཕྱི་མའི་ལེའུ་བཞི་
པ་ནས། སྐུ་གསུམ་ཡོངས་ སུ་ གྱུར་ པ་ནི། བདེ་བ་ཆེན་པོའི་སྐུ་རུ་བརྗོད། ཞེས་
གསུངས་སོ། །དེ་ནི་ང་ཡིས་བཤད་ཀྱིས་ཉོན་ཞེས་པ་ནི་ཁྱོད་ཀྱིས་འབྲས་བུའི་སྙིང་
པོ་ཀྱེའི་རྡོ་རྗེ་མ་གོ་ན་དེ་ལྟ་བུ་གཅིག་ཡིན་པས། ངས་བཤད་པ་དེ་ཉོན་ཅིག་ཞེས་
པའོ། །དེ་ཡན་ཆད་ཀྱིས་རྒྱུད་ཀྱི་མཚན་གྱི་གནས་ལུགས་བཤད་ཟིན་ཏོ། །
མཚན་ ཅན་ དངོས་ ལ་ གསུམ་ དེས་རྒྱུད་ཀྱི་ཆིངས་སུ་གཞི་རང་བཞིན་འབྲས་བུ་གསུམ་
བྱས་པ་ལྟར། འདིར་ཡང་ལེའུ་དང་པོ་འདིར་གཞི་རང་བཞིན་འབྲས་བུ་གསུམ་གྱི་མདོར་བསྟན་དུ་འདོད་དོ་
སྟེ། འབྲས་ བུའི་རྒྱུད་མདོར་བསྟན་པ་དང། གཞིའི་རྒྱུད་མདོར་བསྟན་ པ་ དང་།
རང་བཞིན་གྱིས་རྒྱུད་དམ་ཐབས་ཀྱི་རྒྱུད་མདོར་བསྟན་པའོ། །དང་པོ་ལ་གཉིས་
ཏེ། ལེའུ་བཅུ་གཅིག་པ་ལྟ་སྟངས་ཀྱི་ལེའུ་མདོར་བསྟན་པ་དང་
། ལེའུ་གཉིས་པ་
སྔགས་ཀྱི་ལེའུ་མདོར་བསྟན་པའོ། །
240 -58



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
སྟེ།
དེ་ལ་དང་པོའི་འཆད་པ་ལ། ལྟ་སྟངས་ཞེས་པ་ནི་ལྟུང་བར་བྱེད་པའི་ལྟ་
སྟངས་ ལ་སོགས་པ་རྣམ་པ་བཞི་སྟེ། རྒྱས་པར་བརྟག་པ་དང་པོའི་ལེའུ་བཅུ་
གཅིག་པས་འཆད་དོ། །ལེའུ་གཉིས་པ་སྔགས་ཀྱི་ལེའུའི་མདོར་བསྟན་པ་འཆད་པ་
ལ། དགུག་དང་ཞེས་པ་ནི་བསྒྲུབ་བྱ་དགུག་པར་བྱེད་པའི་ཆོ་ག་སྟེ། རྒྱས་པར་
བརྟག་པ་དང་པོའི་ལེའུ་གཉིས་པ་ནས་ས་སྤྱོད་མས་རྒྱུ་འགུགས་པར་བྱེད་པའི་
ལས་ཀྱིས་འཆད་དོ། །དོན་བྱེད་རྣམ་མང་བརྗོད་པ་དང་ཞེས་པ་ནི་ཆར་དབབ་པ་
དང་སྤྲིན་བྲལ་བ་དང་
། བུད་མེད་དབང་དུ་བྱ་བ། ཉི་ཟླ་བཟུང་བ་ལ་སོགས་པ་
རྒྱས་པར་ལེའུ་གཉིས་པས་འཆད་དོ། །
རེངས་པར་བྱེད་དང་ཞེས་པ་ནི་བསྒྲུབ་བྱ་རེངས་པ་བྱེད་པའི་ཆོ་ག་སྟེ།
རྒྱས་པར་ལེའུ་གཉིས་པ་ནས་རྡོ་རྗེ་མས་ཧཱུྃ་རེངས་པར་བྱེད་པའི་ལས་ཀྱིས་འཆད་
དོ། །བསྐྱོད་པ་ཉིད་ཞེས་པ་ནི་བསྒྲུབ་བྱ་ཡུལ་ནས་བསྐྱོད་པའི་ཆོ་ག་སྟེ། རྒྱས་པར་
ལེའུ་གཉིས་པ་ནས་ཆུའི་རྣལ་འབྱོར་མས་ཁཾ་བསྐྱོད་པར་བྱེད་པའི་ལས་ཀྱིས་
འཆད་དོ། །སྡེ་རེངས་བྱེད་དང་མངོན་སྤྱོད་དང་ཞེས་པ་ལ། །སྡེ་ནི་ཕ་རོལ་ གྱི་
དམག་གི་དཔུང་ངོ་
། །རེངས་བྱེད་ནི་དམག་གི་དཔུངས་རེངས་པར་བྱེད་པའོ། །དེ་
ལས་བརྒྱད་ལས་གང་དུ་ གཏོགས་ན་མངོན་སྤྱོད་དོ། །འདི་ཡང་རྒྱས་ པ་ལེའུ་
གཉིས་པ་ནས་ཁ་ཏི་ཀའི་བསྒྲུབ་པས་འཆད་དོ། །ཡང་མངོན་སྤྱོད་དང་ཞེས་པ་ནི།
ཕྱིའི་གྲོང་ཁྱེར་དཀྲུག་ པ་ དང༌། དགྲ་ལ་ རིམས་བཏང་བ་དང་། ལྷ་དག་པ་ལ་
སོགས་པ་ཡིན་ཏེ། རྒྱས་པར་ལེའུ་གཉིས་པ་ནས་འཆད་དོ། །
གཞིའི་རྒྱུད་ཀྱི་མདོར་བསྟན་ནི། ཇི་ལྟར་རིགས་པའི་རྣལ་འབྱོར་མ་ཞེས་
པ་སྟེ། དེ་ཡང་ཇི་ལྟར་ རིགས་པ་ནི་རྡོ་རྗེ་སློབ་དཔོན་མཚན་ཉིད་དང་ལྡན་པ
240 -59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཅིག་གིས་དང་པོར་བསྙེན་པ་ཇི་ལྟར་རིགས་པ་ཞིག་བྱེད། དེ་ནས་སའི་ཆོ་ག་
དང༌། སྟ་གོན་ དང་ དང་། དཀྱིལ་ འཁོར་ ཞག་ གི་ ཆོ་ ག་ དང་། སློབ་ མ་ དཀྱིལ་
འཁོར་དུ་གཞུག་ལྷ་ངོ་བསྟན་པ་རྣམས་ཇི་ལྟར་ རིགས་པར་བྱེད། དེ་ནས་བུམ་
དབང་ཙམ་མམ། གསང་དབང་ལ་སོགས་པ་དབང་ཇི་ལྟར་རིགས་པ་ཞིག་བསྐུར་
བའོ། །དེ་ཡང་ལྷ་གང་གིས་ང་རྒྱལ་གྱིས་བྱེད་ན་རྣལ་འབྱོར་མ་ཞེས་པ་སྟེ། རྣལ་
འབྱོར་མ་བཅོ་ལྔའམ། ཡང་ན་ཧེ་རུ་ཀ་རྣལ་འབྱོར་མ་བརྒྱད་དང་བཅས་པའི་ང་
རྒྱལ་གྱིས་བྱེད་པའོ། །འདི་ནི་རྒྱས་པར་བརྟག་པ་དང་པོའི་ལེའུ་བཅུ་པས་འཆད་
དོ། །
རང་བཞིན་ གྱི་ རྒྱུད་ དོམ་ ཐབས་ ཀྱི་ རྒྱུད་མདོར་ བསྟན་ པ་ ལ་དྲུག་ སྟེ།
བདག་མེད་མའི་བསྐྱེད་རིམ་མདོར་བསྟན་པ་དང་
། ལྷ་དབང་བསྐུར་བའི་ལེའུ་
མདོར་བསྟན་པ་དང། རྣམ་དག་གིས་ལེའུ་མདོར་བསྟན་པ་དང། བརྡའ་དང་སྤྱོད་
པའི་ལེའུ་མདོར་བསྟན་པ་དང་
། ཧེ་རུ་ཀའི་བསྐྱེད་རིམ་མདོར་བསྟན་པ་དང་
།
རྫོགས་རིམ་མདོར་བསྟན་པའོ། །དེ་རྣམས་རིམ་པ་ལྟར་སྦྱར་ནས་འཆད་པ་ལ།
དང་པོ་བདག་མེད་མའི་བསྐྱེད་རིམ་མདོར་བསྟན་པ་ནི་ཇི་ལྟར་རིགས་པའི་ཞེས་
པ་ལ་སོགས་པ་སྟེ། དེ་ཡང་བསྐྱེད་བྱའི་ལྷ་ཇི་ལྟར་རིགས་པ་དང་
། བསྐྱེད་ཚུལ་གྱི་
ཆོ་ག་ཇི་ལྟར་རིགས་པའོ། །དང་པོ་ནི་ཇི་ལྟར་རིགས་པའི་རྣལ་འབྱོར་མ་ཞེས་པ་
རྒྱས་པར་རྣལ་འབྱོར་མ་བཅོ་ལྔ་བསྐྱེད་ན་ཡང་བསྐྱེད། དེ་ལས་བསྡུས་ནས་
བཅུ་གསུམ་དེ་ལས་བསྡུས་ན་དགུ། དེ་ལས་བསྡུས་ན་ལྔ། དེ་ལས་བསྡུས་ན་རྣལ་
འབྱོར་མ་གཅིག་བསྐྱེད་ན་ཡང་བསྐྱེད་བྱ་བའོ། །
གཉིས་པ་ནི་ཇི་ལྟར་རིགས་པར་བསྐྱེད་དང་ཞེས་པས་རྣལ་འབྱོར་མ་དེ་
240-60



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
རྣམས་མངལ་སྐྱེས་ཀྱི་ཆོ་གས་བསྐྱེད་ན་ཡང་བསྐྱེད། སྒོང་སྐྱེས་ཀྱི་ཆོ་གས་བསྐྱེད་
ན་ཡང་བསྐྱེད། རྫུས་སྐྱེས་ཀྱི་ཆོ་ག་བསྐྱེད་ན་ཡང་བསྐྱེད་བྱ་བའོ། །འདི་ཡང་རྒྱས་
པར་བརྟག་པ་དང་པོའི་ལེའུ་བརྒྱད་པའི་གཞུང་ཅི་ནས་ཅི་ཕྱེད་ཡན་ཆད་ཀྱིས་
འཆད་དོ། །
གནས་དང་ཞེས་པ་ནི་དབང་བསྐུར་ནས་གནས་སྐབས་ཀྱི་ཆོ་ག་རྫོགས་
པར་བྱེད་པའི་དོན་ཏེ། ལྷ་དབང་བསྐུར་བའི་ལེའུའི་མདོར་བསྟན་ནོ། །འདི་
རྒྱས་པར་བརྟག་པ་དང་པོའི་ལེའུ་བཞི་པས་འཆད་དོ། །ཡང་གནས་དང་ཞེས་པ་
ནི་རྣམ་དག་གི་སྒོ་ནས་སེམས་མི་གནས་པ་གནས་པར་བྱེད་པའི་དོན་ཏེ། རྣམ་
དག་གིས་ལེའུ་ཡི་མདོར་བསྟན་ནོ། །རྒྱས་པར་བརྟག་པ་དང་པོའི་ལེའུ་དགུ་པས་
འཆད་དོ། །བྱེད་རྒྱུ་ཞེས་པ་ནི་ལེའུ་གཉིས་པའི་ལྷ་མོ་བཅོ་ལྔའི་ས་བོན་ གྱིས་
མདོར་བསྟན་ཡིན་ཏེ་གོང་གིས་བསྐྱེད་རིམ་དུ་བསྡུའོ། །ནུས་པའི་དང་བརྡའ་ཆེན་
གྱིས་བརྡའ་དང་སྤྱོད་པའི་ལེའུ་མདོར་བསྟན་ཏེ། དེ་ཡང་ནུས་པའི་ནི་འགྱུར་ལ་ལ་
ན་མཐུ་ཟེར། ལ་ལ་ན་སྟོབས་ཟེར་རོ། །དོན་ལ་ནུས་པའམ་མཐུའམ་སྟོབས་རྙེད་
ནས་སྤྱོད་པ་བྱེད་དགོས་པའི་དོན་ཏོ། །སྤྱོད་པའི་ལེའུ་ལས་ཀྱང་
། ཅུང་ཟད་དྲོད་ནི་
ཐོབ་པ་ན། སྤྱོད་པ་དག་ནི་བརྩམས་པར་བྱ། ཞེས་གསུངས་སོ། །འདི་ཡང་རྒྱས་
པར་བརྟག་པ་དངཔོའི་ལེའུ་དྲུག་པས་འཆད་དོ། །དེ་ལྟར་སྤྱོད་པ་བྱེད་པའི་དུས་སུ་
དགྱེས་པ་རྡོ་རྗེའི་སྤུན་དང་མིང་སྲིང་དུ་ངོ་ཤེས་པར་བྱ་བའི་ཕྱིར་བརྡའ་བྱེད་དགོས་
པས་ན་བརྡ་ཆེན་དང་ཞེས་པ་སྟེ། འདི་ཡང་རྒྱས་པར་བརྟག་པ་དང་པོའི་ལེའུ་
བདུན་པས་འཆད་དོ། །ཧེ་རུ་ཀའི་བསྐྱེད་རིམ་མདོར་བསྟན་པ་ནི་ལྷ་རྣམས་ཇི་
ལྟར་འབྱུང་བ་པོ་ཞེས་པའོ། །དེ་ཡང་ལྷ་རྣམས་ནི་བསྐྱེད་བྱའི་ལྷ་སྟེ། ཧེ་རུ་ཀ་ཕྱག་
240 - 61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཉིས་པ་དང་། བཞི་པ་དང་། དྲུག་པ་དང། བཅུ་དྲུག་པའོ། །ཇི་ལྟར་འབྱུང་བ་ ནི་
བསྐྱེད་ཚུལ་གྱིས་ཆོ་ག་སྟེ། མངལ་སྐྱེས་སམ་སྒོང་སྐྱེས་སམ་རྫུས་སྐྱེས་སོ། །འདི་
ཡང་རྒྱས་པར་བརྟག་པ་དང་པོའི་ལེའུ་གསུམ་པས་འཆད་དོ། །
རྫོགས་རིམ་མདོར་བསྟན་པ་ལ་བཞི་སྟེ། བདག་མེད་མའི་རྫོགས་རིམ་
མདོར་བསྟན་པ་དང་
། ཧེ་རུ་ཀའི་རྫོགས་རིམ་མདོར་བསྟན་པ་དང་
། རྫོགས་རིམ་
དངོས་པོའི་གནས་སྟབས་ཤེས་བྱའི་ཡུལ་དུ་བསྟན་པ་དང་། གཏུམ་མོའི་རྫོགས་
རིམ་རྒྱས་པར་བཤད་པའོ། །དེ་ལ་དང་པོ་ནི་ཡེ་ཤེས་རྣམ་ཤེས་དང་ཞེས་པ་སྟེ།
དེ་ཡང་རྣམ་ཤེས་ནི་ཀུན་གཞིའི་རྣམ་པར་ཤེས་པའོ། །ཡེ་ཤེས་ནི་ཀུན་གཞིའི་རྣམ་
ཤེས་དེ་ཉིད་ཡེ་ཤེས་ཆེན་པོར་གྱུར་པ་སྟེ། རྣམ་ཤེས་ཡེ་ཤེས་སུ་བསྒྱུར་བའི་མན་
ངག་ཞེས་བྱ་བའོ། །འདི་ཡང་རྒྱས་པར་བརྟག་པ་དང་པོའི་ལེའུ་བརྒྱད་པའི་གཞུང་
ཅི་ནས་ཅི་ཕྱེད་མན་ཆད་ཀྱིས་འཆད་པའོ། །
ཧེ་རུ་ཀའི་རྫོགས་རིམ་མདོར་བསྟན་པ་འཆད་པ་ལ། ཧེ་རུ་ཀ་ཞེས་པ་ནི་
དོན་གྱི་ཧེ་རུ་ཀ་དང་རྟགས་ཀྱི་ཧེ་རུ་ཀའོ། །དེ་ལ་དོན་གྱི་ཧེ་རུ་ཀ་ནི་རྣམ་པར་ཐར་
པའི་སྒོ་གསུམ་མོ། །རྟོགས་ཀྱི་ཧེ་རུ་ཀ་ནི་ཞལ་གཅིག་ཕྱག་གཉིས་པ་ལ་སོགས་
པའི་སྐུའོ། །དེ་ལྟར་དོན་བརྟག་གཉིས་ཀྱིས་ཧེ་རུ་ཀ་དེ་བསྒྲུབ་བྱར་བཞག་ནས།
དེ་བསྐྱེད་པའི་རྒྱུར་གང་འགྲོ་ཞེ་ན། དང་པོའམ་གཙོ་བོར་གཅིག་ནི་བསྒོམས་པ་བྱ་
ཞེས་སྨོས་ཏེ། གཅིག་ན་རྒྱ་གར་སྐད་དུ་ཨེ་ཀ་བྱ་བ་ཡིན་ལ། ཨེ་ནི་ཤེས་རབ་སྟོང་པ། ཀ་
ན་ཐབས་བདེ་བ་སྟེ། བདེ་སྟོང་དབྱེར་མེད་ཀྱི་དོན་བསྒོམ་བྱ་བའོ། །རྡོ་རྗེ་སྙིང་པོ་
སྙིང་རྗེ་ཆེ་ཞེས་པ་ནི་ཞུ་བ་པོའི་མིང་ནས་བོས་པའོ། །དངོས་པོ་ཞེས་པ་ནི་སྣང་
གྲག་གི་དངོས་པོ་ཐམས་ཅད་དོ། །ཉིད་ཀྱིས་རྣམ་གྲོལ་ཞིང་ཞེས་པ་ནི་རྫོགས་རིམ་
240 -62



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གྱི། ཐབས་ཀྱིས་ཟིན་ན་སྣང་གྲག་གི་དངོས་པོ་ཡང་མི་དགོས་པར་རང་གྲོལ་དུ་
འགྲོ་ཞེས་པའོ། །དངོས་པོའི་འཆིང་བས་འཆིང་བར་འགྱུར་ཞེས་པ་ནི་སྣང་གྲག་
གི་དངོས་པོ་རྣམས་ཐབས་ ཀྱིས་མ་ཟིན་པར་རང་རྒྱུད་པར་བཟུང་ན། འདིས་
འཆིང་བྱེད་བྱས་ནས་ཁམས་གསུམ་གྱི་འཁོར་བར་འཆིང་བར་འགྱུར་བའོ། །འོ་ན་
དངོས་པོ་ཉིད་ཀྱིས་གྲོལ་བར་འགྱུར་བའི་ཐབས་གང་ཡིན་ན། དེ་ཡོངས་ཤེས་
པས་ གྲོལ་བ་ཡིན་ཞེས་པ་སྟེ། དེ་སྨོས་པ་ནི་གོང་གི་གཅིག་ཞེས་པ་བདེ་སྟོང་
དབྱེར་མེད་དུ་བསྒོམས་པ་དེའོ། །ཡོངས་ཤེས་པས་ཞེས་པ་ནི་བདེ་སྟོང་དེ་བསྒོམ་
པས་ཆོས་ཐམས་ཅད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་ཤེས་པར་འགྱུར་
བའོ། །གྲོལ་བ་ཡིན་ཞེས་པ་ནི་དེ་ལྟར་ཤེས་པས་འཁོར་བ་ལས་གྲོལ་བའི་དོན་ཏོ། །
ཐབས་དེ་བསྒོམ་ན་ཇི་ལྟར་བསྒོམས་འཆད་པ་ལ་དངོས་པོ་མེད་པ་ཡོངས་
ཤེས་པས་ཞེས་པ་ནི་ནང་དུ་ཆོས་ཐམས་ཅད་སྤྲོས་མེད་དུ་རྟོགས་པའི་ཉམས་དེས་
སོ། །དངོས་པོ་བསྒོམ་འགྱུར་ཞེས་པ་ནི་ཕྱིའི་སྣང་བ་ལ་རྒྱས་བཏབ་ནས་བསྒོམ་
པའོ། །ཤེས་རབ་ཅན་ཞེས་པ་ནི་ཕྱིའི་སྣང་བ་ཡང་སྤྲོས་མེད་དུ་རྟོགས་པའི་ཤེས་
རབ་འཆད་པའོ། །དངོས་པོ་གྱུར་ཤེས་ཞེས་པ་ནི་དེ་ལྟར་བསྒོམས་པས་ཕྱི་ནང་
གཉིས་ཆར་གྱི་དངོས་པོ་ཐམས་ཅད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་གྱུར་
པར་ཤེས་པའོ། །ཡོངས་ཤེས་པས་དེ་ལྟར་བསྒོམ་པའི་མན་ངག་ཤེས་པའོ། །དེ་
ལྟར་ཧེ་རུ་ཀ་བསྒོམ་བྱ་ཞེས་པ་ནི་ཧེ་རུ་ཀ་ཐོབ་པར་བྱེད་པ་ལ་རྫོགས་རིམ་དེ་ལྟ་བུ་
གཅིག་བསྒོམ་པར་བྱ་ཞེས་པའི་དོན་ཏོ། །དེ་ལྟར་ཧེ་རུ་ཀའི་རྫོགས་རིམ་འདི་དང་
འོག་གི་དེ་ཁོ་ན་ཉིད་བཞི་པོ་འདིས་དེ་ཁོ་ན་ཉིད་ཀྱི་ལེའུ་མདོར་བསྟན་ཏེ། རྒྱས་
པར་བརྟག་པ་དང་པོའི་ལེའུ་ལྔ་པས་འཆད་དོ།
།
240 ---63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྫོགས་རིམ་དངོས་པོའི་ གནས་སྟབས་ཤེས་བྱའི་ཡུལ་དུ་བསྟན་པ་ལ་
གསུམ་སྟེ། སེམས་དངོས་པོའི་གནས་སྟབས་ཀྱིས་བསྒོམ་རྒྱུ་དོན་གྱི་ངོ་བོ་ཤེས་
པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་དང་
། ལུས་དངོས་པོའི་གནས་
སྟབས་ཀྱིས་བསྒོམ་པའི་གནད་ཤེས་པར་བྱ་བའི་ཕྱིར་ལུས་དངོས་པོའི་གནས་
སྟབས་གཏན་ལ་དབབ་པ་དང་། ལུས་སེམས་གཉིས་སྡོམ་པ་ལ་འཁོར་བ་དང་མྱ་
ངན་ལས་འདས་པའི་ཆོས་ཐམས་ཅད་ཚང་བར་བསྟན་པའོ། །
དེ་ལ་དང་པོ་ནི་ཇོ་བོ་ནཱ་རོ་པའི་བཞེད་པས་སེམས་ཉིད་རྣམ་མེད་དག་པ་
གསལ་བ་གཟུང་འཇུག་གཉིས་སུ་མེད་པའི་ཡེ་ཤེས་ཏེ། ད་ལྟའི་ཤེས་པ་ཅིར་ཡང་
སྣང་ཅིར་ཡང་ཤར་བ་འདི་དྲི་མ་ཡིན། འཁྲུལ་པ་ཡིན། བརྫུན་པ་ཡིན། མ་དག་པ་
ཡིན། འདི་ཕར་བསལ་བའི་དུས་ན། རྣམ་པ་ཐམས་ཅད་ནུབ་པའི་ཤེས་པར་བྱའོ། །
གསལ་བའི་རོ་བདེ་བར་ཤར་བ། བདེ་བ་དང་སྟོང་པ་དབྱེར་མེད་པ་གཅིག་ཡོད་
དེ། དེ་ནི་སེམས་དངོས་པོའི་གནས་སྟབས་ཡིན་ནོ། །དེ་ལྟ་བུའི་དོན་དེ་ཁ་ཅིག་
གྲུབ་མཐའ་མི་འདྲ་བའི་སྒོ་ནས་ཚིག་གི་གཏན་ལ་འབེབས་ཏེ། དེས་གཏན་ལ་
ཕེབས་པ་མ་ཡིན་ནོ། །དེ་ཡང་བླ་མ་དཔེ་གཅིག་གསུངས་ཏེ། དཔེར་ན་མི་གཅིག་
ལ་མིག་སེར་གྱི་ནད་ཀྱིས་བཏབ་པར་གྱུར་ན། དུང་ཁ་དོག་དཀར་པོ་ཡིན་པ་ལ་
འཁྲུལ་ནས་སེར་པོ་སྣང་ངོ༌
། །དེ་ལ་གཞན་གཅིག་གིས་དུང་འདི་སེར་པོ་མིན་
དཀར་པོ་ཡིན། སེར་པོ་སྣང་བ་ཁྱོད་རང་གིས་ནད་ཀྱིས་སྟོབས་ཀྱིས་འཁྲུལ་བ་
ཡིན་བྱས་ནས་ཚིག་གམ་ངག་ཏུ་བརྗོད་པས། མི་དེས་དུང་དཀར་ལམ་གྱིས་མཐོང་
ངམ་ཞེ་ན། མི་དེའི་བསམ་པ་ལ་འདི་དཀར་པོ་ཡིན་པར་འདུག་སྟེ། ང་ལ་སེར་པོ་
སྣང་ སྙམ་ པ་ ཙམ་ ལས། དཀར་ པོར་ མཐོང་ བར་ མི་ འགྱུར་རོ། །དེ་ བཞིན་དུ་
240 - 64



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
སེམས་དངོས་པོའི་གནས་སྟབས་འདི་ཡང་སེམས་ཙམ་མཁན་དང་
། དབུ་མ་ལ་
སོགས་པ་གྲུབ་མཐའ་མི་འདྲ་བ་སྣ་ཚོགས་ཀྱིས་ཚིག་གམ་ངག་གིས་གཏན་ལ་
ཕབ་ཀྱང་། དོན་སྤྱིའི་རྣམ་པ་ཙམ་ལས། དོན་རང་གིས་མཚན་ཉིད་གཏན་ལ་མི་
ཕེབས་སོ། །འོ་ན་དོན་རང་གི་མཚན་ཉིད་དེ་གཏན་ལ་འབེབས་པའི་ཐབས་མེད་
དམ་བྱས་པ་ལ་ཡོད་དེ། དཔེར་ན་མི་མིག་སེར་གྱི་ནད་ཅན་དེ་སྨན་པ་མཁས་པ་
གཅིག་གི་དྲུང་དུ་ཁྲིད་ནས་ནད་དེ་བཅོས་པས་དག་ཙམ་ན། དུང་མཐོང་བ་དང་
།
འདི་དཀར་པོ་ཡིན་བྱས་ནས་ཚིག་གམ་ངག་ཏུ་བརྗོད་མི་དགོས་ཏེ། དུང་ཆོས་ཉིད་
ཀྱིས་དཀར་པོ་ཡིན་པ་དང་
། མི་དེའི་མིག་སེར་གྱིས་ནད་དེ་དག་པའི་སྟོབས་ཀྱིས་
དཀར་ལམ་གྱིས་མཐོང་བར་འགྱུར་རོ། །དེ་བཞིན་དུ་སེམས་ཀྱི་གནས་སྟབས་དེ་
ངག་ཏུ་བརྗོད་པས་གཏན་ལ་མི་ཕེབས་ཀྱང་
། བླ་མ་དམ་པའི་བྱིན་རླབས་དང་
གསང་སྔགས་ཀྱི་ཐབས་ཁྱད་པར་ཅན་གྱི་སྒོ་ནས་རྟོགས་པར་འགྱུར་རོ། །
དེ་ལྟར་ཡང་བརྟག་དང་པོའི་ལེའུ་བརྒྱད་པ་ནས། གཞན་གྱིས་བརྗོད་མིན་
ལྷན་ཅིག་སྐྱེས། །གང་དུ་ཡང་ནི་མི་རྙེད་དེ། །བླ་མའི་དུས་ཐབས་བརྟེན་པ་དང་
། །
བདག་གི་བསོད་ནམས་ལས་ཤེས་བྱ། །ཞེས་པ་དང་། ངག་གི་ལམ་འདས་སྤྱོད་
ཡུལ་ཏེ། །འདི་ནི་བྱིན་བརླབས་རིམ་པའི་ཕྱིར། །ཞེས་གསུངས་སོ། །འོ་ན་གསང་
སྔགས་ཀྱི་ལམ་ཁྱད་པར་ཅན་རང་གང་ཡིན་ཞེ་ན། དབང་བཞི་གསུམ་གྱི་མན་
ངག་ཡིན་ཏེ་དེའི་དུས་སུ་རྟོགས་པའོ། །དེ་ལྟར་ཡང་བརྟག་པ་ཕྱི་མའི་ལེའུ་གསུམ་
པ་ནས། སངས་རྒྱས་ཀུན་གྱི་སྡོམ་པ་ནི། ཨེ་ཝཾ་རྣམ་པར་རབ་ཏུ་གནས། །ཨེ་ཝཾ་
རྣམ་པའི་བདེ་ཆེན་པོ། །དབང་ལས་ཡང་དག་ཤེས་པར་འགྱུར། །ཞེས་གསུངས་
སོ། །འོ་ན་དབང་གི་དགའ་བའི་གོ་རིམ་གར་སྐྱེས་ཞེ་ན། དགའ་བ་དང་མཆོག་
240 -65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དགའི་མ་མཐའ། །དགའ་བྲལ་གྱི་ཡ་མཐའ་དེར་ལྷན་ཅིག་སྐྱེས་པའི་དགའ་བ་
ཞེས་པ་ཞིག་སྐྱེ་བས་དེར་རྟོགས་པ་ཡིན་ནོ། །དེ་ལྟར་ཡང་བརྟག་པ་ཕྱི་མའི་ལེའུ་
གཉིས་པ་ནས། མཆོག་མཐའ་དགའ་བྲལ་དང་པོར་ནི། །མུན་པ་ལ་ནི་མར་མེ་
ལྟར། །དེ་བཞིན་དུ་ནུས་ཀྱང་ཡིད་ཅེས་ཀྱིས། །ཞེས་གསུངས་སོ། །
དེའི་དུས་སུ་གཏན་ལ་ཕབ་པའི་ཉམས་མྱོང་དེ་གཞུང་དུ་བཤད་པ་ནི།
གུར་ལེའུ་དང་པོ་ལས། འདི་ལྟར་ཀུན་གཞིའི་རྣམ་ཤེས་དང་
། །ཆོས་ཀྱི་དབྱིངས་
དང་མ་སྐྱེས་དངོས། །སེམས་ཅན་ཁམས་དང་མཁའ་མཁས་དང་
། །བདག་མེད་
བདག་གིས་འདུ་ཤེས་དང་
། །དངོས་དང་བྲལ་ཡང་དངོས་མེད་མིན། །ཞེས་
དང་། བརྟག་པ་དང་པོའི་ལེའུ་ལྔ་པ་ནས་ཀྱང་
། བསྒོམ་པ་མེད་བསྒོམས་པའོང་
མེད། །ལྷ་མེད་སྔགས་ཀྱང་ཡོད་མ་ཡིན། །སྤྲོས་པ་མེད་པའི་རང་བཞིན་ལས། །
སྔགས་དང་ལྷ་ནི་ཡང་དག་གནས། །ཞེས་གསུངས་སོ། །འདི་ནས་ཀྱང་ལུས་ལ་ཡེ་
ཤེས་ཆེན་པོ་གནས། །རྟོག་པ་ཐམས་ཅད་ཡང་དག་སྤངས། །དངོས་པོ་ཀུན་ལ་
ཁྱབ་པ་པོ། །ལུས་གནས་ལུས་ལས་མ་སྐྱེས་པའོ། །ཞེས་གསུངས་སོ། །དེ་ཡང་
ལུས་ནི་མངོན་པར་བྱང་ཆུབ་པ་ལྔས་བསྐྱེད་པའི་ལུས་འདིའོ། །ལུས་ཞེས་པ་ནི་
གནས་པའི་ཚིག་སྟེ། དཔེར་ན་ཤིང་ལ་བྱ་གནས་ཟེར་བ་དང་འདྲ་བར་ལུས་ཀྱི་རྩ་
མདུད་ཆེན་པོ་བཞི་ལ་ཡེ་ཤེས་ཆེན་པོ་གནས་པའོ། །དེ་ཡང་ཡེ་ཤེས་ནི་ཐབས་
བདེ་བ་ཡིན་ལ། ཆེན་པོ་ནི་ཤེས་རབ་སྟོང་པ་སྟེ། དོན་ལ་བདེ་སྟོང་དབྱེར་མེད་ཀྱི་
དོན་དེ་གནས་པའོ། །ཡེ་ཤེས་དེའི་མཚན་ཉིད་ཇི་ལྟ་བུ་ཡིན་འཆད་པ་ལ་རྟོག་པ་
ཐམས་ཅད་ཡང་དག་སྤངས་ཞེས་པ་ནི་རྣམ་པར་རྟོག་པ་ཐམས་ཅད་ལས་ལོག་
ནས་རྟོག་མེད་དུ་གནས་པའོ། །དངོས་པོ་ཀུན་ལ་ཁྱབ་པ་པོ་ཞེས་པ་ནི་མ་ཁྱབ་པ་
240 -66



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལས་ལོག་ནས་འཁོར་འདས་ཀྱི་ཆོས་ཐམས་ཅད་ལ་ཁྱབ་པའོ། །
ལུས་གནས་ལུས་ལས་མ་སྐྱེས་པའོ་ཞེས་པ་ནི་ཡེ་ཤེས་ཆེན་པོ་དེ་ལུས་ལ་
གནས་ཀྱང་ལུས་ཀྱི་རྩོལ་བས་བསྐྱེད་པ་མ་ཡིན་ཏེ། ལུས་གྲུབ་པའི་དུས་སུ་ཡེ་
ཤེས་ཆེན་པོ་རང་ཆས་སུ་གྲུབ་པའོ། །དཔེར་ན་བུམ་པ་གྲུབ་པའི་དུས་སུ་བུམ་པའི་
ནམ་མཁའ་རང་ཆས་སུ་གྲུབ་པ་དང་འདྲའོ། །ནམ་ཞིག་ལུས་ཞིག་ནས་དོད་བརླག་
དུ་འགྲོ་བའི་དུས་སུ། ཡེ་ཤེས་ཆེན་པོ་ཡང་ཞིག་ནས་དོད་བརླག་ཏུ་འགྲོའམ་ཞེ་ན་
མ་ཡིན་ཏེ། དཔེར་ན་མཐོ་རྩིགས་པའི་སྟེང་དུ་བྱ་བབས་ན་མཐོ་བྱ་ཅན་ཟེར་ལ།
མཐོང་ཞིག་པའི་དུས་སུ་བྱ་མི་འཇིག་པར་ཕུར་ནས་འགྲོ་བ་བཞིན་དུ། ལུས་ཞིག་
ནས་དོད་བརླག་དུ་འགྲོ་བའི་དུས་སུ། ཡེ་ཤེས་ཆེན་པོ་མི་འཇིག་པར་འཕོས་ནས་
འགྲོ་བ་ཡིན་ནོ། །
ལུས་དངོས་པོའི་གནས་སྟབས་ཀྱིས་བསྒོམ་པའི་གནད་ཤེས་པར་བྱ་བའི་
ཕྱིར་ལུས་དངོས་པོའི་གནས་སྟབས་གཏན་ལ་དབབ་པ་འཆད་པ་ལ། ཀྱེ་བཅོམ་
ལྡན་འདས་ཞེས་པ་ནི་ཞུ་བ་པོས་སྟོན་པ་ལ་བོས་པའོ། །རྡོ་རྗེའི་བཅུ་པ་ནི་སེམས་
ཅན་ཕོ་ཐམས་ཅད་དགྱེས་པ་རྡོ་རྗེ་ལས་མ་འདས། མོ་ཐམས་ཅད་བདག་མེད་མ་
ལས་མ་འདས། དགྱེས་པ་རྡོ་རྗེའི་ལུས་ལ་རྩ་དུ་ལགས་ཞེས་དྲིས་པའོ། །ཡང་ན་
རྡོ་རྗེ་ནི་བདེ་སྟོང་དབྱེར་མེད་ཡིན་ལ། སེམས་ཅན་ཐམས་ཅད་བདེ་སྟོང་དབྱེར་
མེད་ལས་མ་འདས་པས། བདེ་སྟོང་དབྱེར་མེད་ཀྱི་ལུས་ལ་རྩ་དུ་ལགས་ཞེས་དྲིས་
པའོ། །དེ་ཡང་དྲིས་ས་གང་ལ་དྲིས་ན། གོང་གི་ལུས་ལ་ཡེ་ཤེས་ཆེན་པོ་གནས་
ཞེས་གསུངས་པའི་ལུས་དེ་ལ་འདྲི་བ་སྟེ། དེ་ཡང་ལུས་ཀྱི། གནས་ལུགས་མ་ཤེས་
ན་རྩའི་གནས་ལུགས་མི་ཤེས། དེ་མ་ཤེས་ན་རྩ་འདུད་ཀྱི་གནས་ལུགས་མི་ཤེས།
240-67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་མ་ཤེས་ན་ཕ་མའི་ཁུ་ཁྲག་གི་ཐིག་ལེ་རང་ལ་ཡོད་པའི་ཡོད་ས་མི་ཤེས། དེ་མ་
ཤེས་ན་སེམས་ཀྱི་རྒྱལ་པོའི་བཞུགས་ས་མི་ཤེས། དེ་མ་ཤེས་ན་བསྒོམས་ཀྱང་ཡེ་
ཤེས་མི་སྐྱེ་བས། ལུས་དང་རྩའི་གནས་ལུགས་དྲིས་པའོ། །བཅོམ་ལྡན་འདས་
ཀྱིས་བཀའ་སྩལ་པ་ནི་ལན་གྱི་དོན་ཏོ། །
དེ་ཡང་ཇོ་བོ་ནཱ་རོ་པ་དེ་རང་བཞིན་གྱི་སྐུ་གསུམ། ལམ་ཀྱི་སྐུ་གསུམ།
འབྲས་བུའི་སྐུ་གསུམ་བྱ་བར་བཞེད་སྐད། དེ་ལ་རང་བཞིན་གྱི་སྐུ་གསུམ་ནི་ཤི་བ་
སྟོང་པ་ཆོས་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་ལུས་ཆགས་
ནས་ད་ལྟ་ཡན་ཆད་དུ་སྤྲུལ་པའི་སྐུ་ཡིན་ནོ། །
དེ་ལ་དང་པོ་ཤི་བ་སྟོང་པ་ཆོས་ཀྱི་སྐུ་བཤད་ནི། འཆི་བའི་དུས་སུ་འབྱུང་
བ་རྣམས་རིམ་གྱིས་བསྡུད་དེ། དང་པོ་ཆུ་ལ་ཐིམ་པ་དང་ནད་གཡོགས་པས་བལྟ་
རྒྱུ་ལ་ལུས་ཟུག་མི་ཐུག །ངོ་གདོང་ས་གོན། སྣ་ཞོམ་རྣ་བ་ཆགས་པ་འབྱུང་ངོ་
། །
ཆུ་མེ་ལ་ཐིམ་པ་དང་
། ཁ་ཆུ་སྣ་ཆུ་མིག་ཆུ་རྣམས་འོར་གཅིག་ཕྱིར་ལྷུག་གིས་བྱུང་
ནས་དེ་ནས་སིང་གིས་སྐམས་ནས་འགྲོའོ། །མེ་རླུང་ལ་ཐིམ་པ་དང་ལུས་ཀྱི་དྲོད་
འཆོར་རོ། །རླུང་རྣམ་པར་ཤེས་པ་ལ་ཐིམ་པ་དབུགས་ཤ་ཤ་བོ་
འགྲོ་ཡང་ང་ར་ར། ནང་དུ་ཡོང་ཡང་ང་ར་ར་སྟེ། དབུགས་འབྱུང་འཇུག་ཤིན་ཏུ་
དཀའོ། །རྣམ་པར་ཤེས་པ་དེ་སྣང་བ་རགས་པ་ལ་ཐིམ། དེ་ཕྲ་བ་ལ་ཐིམ། དེ་ཤིན་
ཏུ་ཕྲ་བ་ལ་ཐིམ་ནས། སྣང་བ་བཀག་གིས་འགགས་པ་དང་། ནད་གཡོགས་པས་
ལྟ་རྒྱུ་ལ། འོ་སྐོལ་གྱི་ནད་པ་དེ་ཤི་ནས་གདའ་བྱ་བ་ལས་མེད་དོ། །
ལུས་ལ་དྲོད་མེད། དབུགས་ལ་འབྱུང་རྔུབ་མེད། ལུས་ལ་གཡོ་འགུལ་
མེད་དོ། །འཆི་བ་པོ་དེ་རང་གི་ཤེས་པ་ཨེན་ཅིག་མི་འཕོ་བར་ལུས་དེ་ཉིད་ལ་
འབྱུང་སྟེ། ཕྱིར་
240-68



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གནས་ཏེ། དེའི་དུས་སུ་ཆོས་ཀྱི་སྐུ་ཇི་ལྟ་བ་ཞིག་སྒྱུར་ལ་འཆར་རོ། །དེའི་ཐད་ཀ་
འདི་ལ་ཆོས་འགལ་ན་མར་ལ་འཆི་བ་དོན་དམ་པ་ཤེས་རབ་ཀྱི་ཕ་རོལ་ཏུ་ཕྱིན་པ་
ཞེས་ཟེར་རོ། །ལ་ལ་ནི་མར་ལ་འཆི་བ་སྟོང་པ་འོད་གསལ་ཞེས་བྱ་བར་མིང་
བཏགས་ཡོད། ཇོ་བོ་ནཱ་རོ་པ་ནི་འཆི་བ་སྟོང་པ་ཆོས་ཀྱི་སྐུ་བྱ་བ་ཡིན་གསུང་ངོ༌
། །
དེ་ནས་སཾ་བུ་ཊིའམ་གདན་བཞི་ནས་བཤད་པའི་ལུས་འདི་ལ་སྒོ་རབ་
གསུམ། འབྲིང་གསུམ། ཐ་མ་གསུམ་སྟེ། སྒོ་དགུ་ཡོད་པའི་གང་དུ་གཅིག་ནས་
རླུང་སེམས་ཤོད་ཀྱིས་འཕོ་སྟེ། བར་དོ་ཡིད་ཀྱི་གཟུགས་ཅན་བྱ་བ། རི་བྲག་ལ་
སོགས་པ་དངོས་པོ་ཐམས་ཅད་ལ་ཐོགས་སྡུག་པ་མེད་པ་གཅིག་ཏུ་ལྡང་སྟེ། ཇི་
སྐད་དུ། སྔོན་དུས་ སྲིད་འབྱུང་ཤ་ཚུགས་ཅན། །དབང་པོ་ཀུན་ཚང་ཐོགས་མེད་
ལྡན། །རིས་མཐུན་ལྷ་མིག་དག་པས་མཐོང་
། །ལས་ཀྱི་ རྫུ་ འཕྲུལ་ཤུགས་དང་
ལྡན། །ཞེས་འབྱུང་བ་དེ་ཡིན་ དེའི་ཚེ་བར་དོ་ལ་བར་དོར་ཤེས་ན་དེ་རང་གིས་ཆོག་སྟེ། གདམ་ངག་
མེད་པས་ཤེས་བར་དཀའ་གསུངས་ནོ། །
དེ་ལ་ལོངས་སྤྱོད་རྫོགས་པའི་སྐུ་ཞེས་བྱའོ། །དེ་ལྟ་བུའི་བར་དོ་དེར་ཞག་
བདུན་སྡད་ནས་ལུས་ལེན་པ་ཡང་སྲིད། དེ་ལ་རྐྱེན་མ་འཛོམ་ན་བདུན་ཚན་གཉིས་
ན། གསུམ་ན་བཞི་ན། ལྔ་ན། དྲུག་ན། དེ་ལ་རྐྱེན་མ་འཛོམ་ན་ཞག་བདུན་ཚན་
བདུན་ན་ཅི་ཀྱང་ལེན་ཏེ། ལེན་ལུགས་ཀྱང༌། དཔེར་ན་འོ་སྐོལ་ལོ་ད་ལྟ་ཆར་ཆེན་
པོ་འབབ་པའམ། ཁ་བ་ཆེན་པོ་བབ་ན་ཅིས་ཀྱང་སྐྱབས་གནས་ཞིག་འཚོལ་ཏེ།
ཁད་པའམ་སྤྱི་བོའམ། གད་སྐྱིབས་ལྟ་བུ་ཞུགས་སོ། །དེ་བཞིན་དུ་བར་དོ་དེ་ལ་
འཁྲུལ་པའི་སྣང་བ་ཆར་ཆེན་པོ་བབ་པའམ། བུ་ཡུག་ཆེན་པོ་འཚུགས་པའམ།
རླུང་ཚུབ་ཆེན་པོ་ལངས་པ་ལྟ་བུའི་སྣང་བ་འབྱུང་སྟེ། དེར་སྐྱབས་གནས་ཚོལ་བ་
240 -69



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩
ལ་ཕ་མ་འཁྲིགས་པ་སྤྱོད་དུས་ཀྱི་ཐིག་ལེ་དེ་སྐྱབས་གནས་སུ་མཐོང་སྟེ། ཁང་པའི་
རྣམ་ པ་ལྟ་བུའམ། གད་སྐྱིབས་ཀྱི་རྣམ་ པ་ལྟ་བུའམ། གོས་ ཀྱི་རྣམ་པ་ལྟ་བུར་
མཐོང་ནས་དེར་འཇུག་གོ །དེ་ཡང་ཕ་ནད་མེད་ལ་ཁུ་བ་དང་ལྡན་པ། མ་ནད་མེད་
ལ་ཁྲག་དང་ལྡན་པ། ཕ་མ་གཉིས་དང་བར་དོའི་ཤེས་པ་གསུམ་ལས་མཐུན་པ་
གཅིག་དགོས་གསུངས། དེ་ཡང་མའི་རྣམ་པར་སྣང་མཛད་ཀྱི་ལམ་ནས་ཞུགས་
ནས་མངལ་དུ་ཕྱིན་པ་དང་
། ཕའི་ཁུ་བ་ཡི་གེ་འབྲུ་གསུམ་གྱི་སྒྲ་དང་བཅས་པ།
མའི་ཁྲག་ཡི་གེ་འབྲུ་གསུམ་གྱི་སྒྲ་དང་བཅས་པ། བར་དོ་ཤེས་པ་གསུམ་དཀྲུག་
གིས་འདྲེས་ཏེ། དེ་ནས་འགྲོ་བར་འདོད་ཀྱང་ཐོགས་པ་དང་བཅས་པ་ཡིན་ནོ། །
དེ་ནས་མིས་བཟའ་བཏུང་ཟོས་པའི་དངས་མས་བསྐྱེད་ཅིང་གསོས་པས།
དང་པོ་མེར་མེར་པོ་ཞག་བདུན། དེ་ནས་ཏར་ཏར་པོ་ཞག་བདུན། དེ་ནས་གོར་
གོར་པོ་ཞག་བདུན་ཏེ། ཞག་ཉི་ཤུ་རྩ་གཅིག་ན་ལྟེ་བའི་རྩ་འདུད་དང་
། རྩའི་གཙོ་
མོ་གསུམ་དང་། ཨ་ཤད་ཀྱི་རྣམ་པ་ལྟ་བུ་རྣམས་ཆགས་སོ། །དེ་ནས་ཡན་མན་དུ་
བསྐྱེད་ཅིང་གསོས་པས་སྙིང་གའི་རྩ་འདུད་ཆགས། དེ་ནས་མགྲིན་པའི། དེ་ནས་
སྤྱི་བོའི། དེ་ནས་རྐང་མཐིལ་གྱི་བར་དུ་ཆགས་སོ། །དེ་ནས་ཕྱིར་སྐྱེ་བ་ཡང་མ་དེ་
ལས་ཐང་གཅིག་ཏུ་བྱེད་གོས་ཐང་གཅིག་ཏུ་གོན། ཟས་ཐང་གཅིག་ཏུ་ཟ། བུ་ཕྲུག་
དེ་ཁྱེའུ་ཡིན་ན་ཟླ་བ་ཧྲིལ་པོ་དགུ་ངོ་བཅུ་ན་སྐྱེ་བོ། །མ་གོས་ཟས། ལས་གསུམ་མ་
སྙོམས་པ་དང་
། བུ་ཕྲུག་མོ་ཡིན་ན་ངེས་པ་མེད་དོ། །ཕྱིར་སྐྱེ་ལུགས་ཀྱང་སྤྲུལ་
པའི་སྐུ་འཇིག་རྟེན་དུ་བྱོན་པ་དང་ཆོས་མཐུན་ཏེ། ཟླ་བ་བཅུ་མའི་ལྟོ་བར་སྡོད་པ་
དེ་ས་བཅུ་བགྲོད་པའི་ཚུལ། ཕ་དང་མ་གཉིས་མཁན་པོ་དང་སློབ་དཔོན་གྱི་ཚུལ།
ཁུ་མས་ལུས་གཡོགས་པ་ཆོས་གོས་ཀྱི་ཚུལ། སྐྲ་དང་ཁ་སྤུ་མེད་པ་དགེ་སློང་གི་
240-70



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཚུལ་སྟེ། ཨ་ཧཾ་གི་སྔགས་འདོན་ཞིང་བྱོན་པའོ། །
དེ་ལྟར་བརྟག་པ་ཕྱི་མའི་ལེའུ་བཞི་པ་ནས། ལྟོ་བ་གནས་སུ་བརྗོད་པར་
བྱ། །སྐྱེ་གནས་འདོད་ཆགས་བྲལ་བར་འགྱུར། །མངལ་གྱི་ཁུ་མ་ཆོས་གོས་ཡིན། །
དེ་བཞིན་མ་ནི་མཁན་པ་ཉིད། །མགོ་བོར་ཐལ་མོ་སྦྱར་བ་ཕྱག །འགྲོ་བའི་བྱ་བ་
ཁྲིམས་ཀྱི་གནས། །སྔགས་ཀྱི་བཟླས་པ་ཨ་ད་ཧཾ། །སྐྱེ་གནས་འཁོར་ལོའི་རྣམ་པ་
ཨ། །བདེ་ཆེན་གྱི་ཡང་རྣམ་པ་ཧཾ། །གཅེར་བུ་སྐྲ་དང་ཁ་སྤུ་བྲེག་པ། སྔགས་འདོན་
སྐྱེས་པ་དགེ་སློང་ཉིད། འདི་དག་རྐྱེན་གྱིས་སེམས་ཅན་རྣམས། །སངས་རྒྱས་ཉིད་
དུ་ཐེ་ཚོམ་མེད། །ཟླ་བ་བཅུ་ཡང་ས་རྣམས་ཉིད། །ཞེས་གསུངས་སོ། །
དེ་ནས་ཕྱིར་སྐྱེས་པ་དང་བཟའ་བཏུང་དངོས་སུ་བྱེད་དགོས་ཏེ། དེ་ཡང་ལྟེ་
བའི་གཏུམ་མོའི་མེས་དངས་སྙེགས་ཕྱེ་ནས། ཚིགས་མ་དྲི་ཆེན་དང་དྲི་ཆུར་བྱས་
ནས་ཕྱིར་འདོར། དངས་མ་ནི་ལྟེ་བ་ནས་སྙིང་གར་འཕེན། དེ་ནས་མགྲིན་པར་
འཕེན། དེ་ནས་སྤྱི་བོར་འཕེན་ནོ། །སྤྱི་བོར་ཐིག་ལེ་རྒྱས་ནས་ཡས་བབས་པས་
མགྲིན་ པ་ཡན་ཆད་དུ་ ཕན་འདོགས། དེ་ནས་སྙིང་ག །དེ་ནས་ལྟེ་བ། དེ་ནས་
ཕྱོགས་ཐམས་ཅད་དུ་ཁྱབ་པས་ཐ་ན་སྐུ་དང་
། སོ་དང་སེན་མོ་ཡན་ཆད་ཁ་དོག་
དང་སྐྲག་མདངས་དང་ལྡན་པ་སྣུམ་ཞུ་ལེ་འོང་བ་འདི་ཐེག་ལེའི་ཡོན་ཏན་ཡིན་ནོ། །
དེ་ཡང་ཟླ་བ་ཡར་ངོའི་དུས་སུ་བྱང་སེམས་མས་འཕེན་པས། ཉའི་ཉིན་མོ་སྤྱི་བོ་ན་
ཕུང་པོ་རྒྱས། ཁམས་རྒྱས། བྱང་སེམས་རྒྱས་ཏེ། དེའི་ཉིན་མོ་གཏང་ཀ་བྱར་མི་
རུང་མེ་ཙ་བྱར་མི་རུང་ངོ༌། །མར་ངོའི་དུས་སུ་ཐིག་ལེ་ཡས་བབ་པས། གནམ་སྟོང་
གི་ཉིན་མོ་རྐང་མཐིལ་ན་ཕུང་པོ་རྒྱས་ཁམས་རྒྱས། བྱང་སེམས་རྒྱས་ཏེ། དེའི་
ཉིན་མོ་གཏར་སྲེག་བྱར་མི་རུང་ངོ༌
། །
240 --71



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
་ཡང་རྩའི་གཙོ་མོ་གསུམ་ལས་རྩ་དབུ་མ་ནས་བྱང་སེམས་དཀར་པོ་
འབབ་སྟེ། སྐྱེས་པ་རྣམས་ཀྱིས་དངོས་སུ་ཕྱིར་འདོན་ནུས། བུད་མེད་རྣམས་ལ་ནི་
རིགས་ཅན་རྣམ་པ་བཞིས་རྩ་སྣམ་འཐུམས་ནས་ཕྱིར་འདོན་མི་ནུས་སོ། །དེ་ལ་
རིགས་ཅན་བཞི་ནི་གླང་སྣ་མའི་ རིགས་དང་། དུང་ཅན་མའི་ རིགས་དང་། རི་
དྭགས་ཅན་གྱི་རིགས་དང་
། པད་མ་ཅན་གྱི་རིགས་དང་བཞིའོ། །དེ་ལ་གླང་སྣ་
མའི་རིགས་ནི་རྩ་དབུ་མའི་མར་སྣ་དེ་གླང་པོ་ཆེའི་སྣ་བཞིན་དུ་དགུག་ནས་ཡོད་
པའོ། །དུང་ཅན་མའི་རིགས་ནི་རྩ་སྣ་དེ་དུང་གི་སྣ་བཞིན་དུ་འཁྱིལ་ནས་ཡོད་པའོ། །
རི་དགས་ཅན་གྱི་རིགས་ནི་རི་དགས་ཀྱི་སྣ་བཞིན་དུ་ཅུང་ཟད་བསྟེབ་ནས་ཡོད་
པའོ། །པད་མ་ཅན་གྱི་རིགས་ནི་པད་མ་ཁ་མ་བྱེ་བ་བཞིན་དུ་ཟླུམས་ནས་ཡོད་
པའོ། །དེ་ལྟར་རིགས་ཅན་བཞིས་བསྐུམས་པའོ། །གཡོན་རྩ་ནས་དྲི་ཆུ་བབ་སྟེ།
སྐྱེས་པ་དང་བུད་མེད་གཉིས་ཆར་གྱིས་ཕྱིར་འདོན་ནུས་པའོ། །གཡས་རྩ་ནས་
ཁྲག་ཅན་འབབ་སྟེ། བུད་མེད་རྣམས་ལ་དངོས་སུ་ཟླ་མཚན་དུ་འཛག་གོ །སྐྱེས་པ་
རྣམས་ལ་རྩ་སྣང་དེ་རྡོ་རྗེའི་རྩེ་མོ་ནས་ལོག་སྟེ། སྣ་བུག་གཡས་པ་ལ་ཟུག་ནས་
ཡོད། ཁམས་བདེ་བ་དང་འབྱུང་བ་ཆ་སྙོམས་པ་ན་སྣ་བུག་གཡས་པ་ནས་སྣ་ཁྲག་
འབྱུང་བ་དེ་ཡིན་ནོ། །
དེ་ལྟ་བུའི་རྩའི་གཙོ་མོ་གསུམ་པོ་དེ་ལས་གྱེས་པས་རྩ་སུམ་ཅུ་རྩ་གཉིས།
དེ་ལས་གྱེས་པས་སྟོང་ཕྲག་བདུན་བཅུ་རྩ་གཉིས། དེ་ལས་གྱེས་པས་ལུས་ལ་རྩ་
རིགས་སྟེ་རིང་བ་མདོམ་གང་བ་ཡོད། ཐུང་སྟེ་བྱུང་བ་ཁབ་ཙམ་པའམ། ནས་ཙམ་
པ་ཡོད་དེ་ལུས་རྩའི་དྲ་བར་ཡོད་པ་ཡིན་ནོ། །རྩ་དེ་རྣམས་འདྲེས་ཤིང་རོ་གཅིག་
པའི་རྩ་འདུད་བཞི་ཡོད་དེ། དང་པོ་ལྟེ་བར་རྩ་འདུད་གྲུ་གསུམ་པ་གཅིག་ཏུ་འདྲེས་
240 -72



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས་ཡོད་དོ། །དེ་ནས་གྱེས་ནས་སྙིང་ཁར་རོ། །དེ་ནས་གྱེས་ནས་མགྲིན་པར་རོ། །
དེ་ནས་གྱེས་ནས་སྤྱི་བོ་རོ། །རྩ་འདུད་གྲུ་གསུམ་པ་དེ་བཞི་ཀའི་དཀྱིལ་ན་ཕ་མའི་
ཁུ་ཁྲག་འདྲེས་པའི་ཐིག་ལེ་རེ་རེ་ཡོད་དོ། །ཐིག་ལེ་བཞི་པོའི་དེ་ལ་སེམས་ཀྱི་རྒྱལ་
པོ་བརྟེན་ནས་གནས་པ་ཡིན་ནོ། །དེ་ཡང་ད་ལྟ་ཤེས་པ་མི་དྲན་དགུ་དྲན་གྱི་དུས་
ན་ལྟེ་བ་ན་གནས་སོ། །གཉིད་ལོག་པའི་དུས་ན་སྙིང་ག་ན་གནས་སོ། །རྨི་ལམ་གྱི་
དུས་ན་མགྲིན་པ་ན་གནས་སོ། །བུད་མེད་དང་སྙོམས་པར་ཞུགས་པའི་དུས་ན་སྤྱི་
བོར་གནས་སོ། །
ནམ་ཞིག་འཆི་བའི་དུས་ན་ཡང་ཕ་མའི་ཁུ་ཁྲག་གི་ཐིག་ལེ་ཤོར་བས་
སེམས་ཀྱི་རྒྱལ་པོ་འཕོ་བ་ཡིན་ཏེ། དེ་ཡང་ལུས་གཟུངས་རབ་གཅིག་འཆི་ན།
མར་ལ་ཁུ་བའི་ཐིགས་པ་གཉིས། ཡར་ལ་ཁྲག་གི་ཐིགས་པ་གཉིས་ཏེ་བཞི་འཆར་
རོ། །འབྲིང་ཡིན་ན་མར་ལ་ཁུ་བའི་ཐིགས་པ་གཉིས། ཡར་ལོ་ཁྲག་གི་ཐིགས་པ་
གཅིག་སྟེ་གསུམ་འཆོར་རོ། །ལུས་གཟུངས་ཐ་མ་གཅིག་ལ་ཡང་མར་ཁུ་བའི་
ཐིགས་པ་གཅིག་ཡར་ཁྲག་གི་ཐིགས་པ་གཅིག་སྟེ་གཉིས་འཆོར་རོ། །ཐིག་ལེ་
ཤོར་བ་དང་སེམས་ཀྱི་རྒྱལ་པོ་ལ་བསྡད་ས་མེད་ནས་འཕོས་པས་འཆི་བ་ཡིན་ནོ། །
དེ་ལྟར་མའི་མངལ་དུ་ལུས་གྲུབ་ནས་ད་ལྟ་གནས་ཚད་འདི་སྤྲུལ་པའི་སྐུ་ཡིན་ནོ། །
དེ་ལྟར་ལུས་སྐུ་གསུམ་དུ་གཏན་ལ་ཕབ་པས་ལུས་ཀྱི་གནས་ལུགས་ཤེས། དེ་
ཤེས་པ་རྩའི་གནས་ལུགས་ཤེས། དེ་ཤེས་པས་རྩ་འདུད་ཀྱི་གནས་ལུགས་ཤེས།
དེ་ཤེས་པས་ཕ་མའི་ཁུ་ཁྲག་གི་ཐིག་ལེ་ཡོད་པ་ཤེས། དེ་ཤེས་སེམས་ཀྱི་རྒྱལ་པོའི་
ཞུགས་ས་ཤེས། དེ་ཤེས་པས་བསྒོམས་ན་ཡེ་ཤེས་སྐྱེ་བ་ཡིན་ནོ། །
དེ་ཡང་ད་ལྟ་ཐ་མལ་གྱི་དུས་ན་སེམས་ཀྱི་རྒྱལ་པོ་ལྟེ་བ་ན་བཞུགས་པས།
24073



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ༼༡༩༽
གཏུམ་མོའི་མན་ངག་གིས་སེམས་ལྟེ་བ་དང་གཏད་ནས་བསྒོམས་ནས་ཡེ་ཤེས་
སྐྱེའོ། །གཉིད་ཀྱི་དུས་ན་སྙིང་ག་ན་བཞུགས་པས། འོད་གསལ་གྱི་མན་ངག་གིས་
སེམས་སྙིང་གར་གཏད་ནས་བསྒོམས་ན་ཡེ་ཤེས་སྐྱེའོ། །རྨི་ལམ་གྱི་དུས་ན་མགྲིན་
པ་ནས་བཞུགས་པས། སྒྱུ་ལུས་ཀྱི་མན་ངག་གིས་སེམས་མགྲིན་པར་གཏད་ནས་
བསྒོམས་པས་ཡེ་ཤེས་སྐྱེའོ། །སྙོམས་འཇུག་གི་དུས་ན་སེམས་ཀྱི་རྒྱལ་པོ་སྤྱི་བོ་ན་
བཞུགས་པས། གཞན་ལུས་ཀྱི་མན་ངག་གིས་སྤྱི་བོར་གཏད་ནས་བསྒོམས་ན་ཡེ་
ཤེས་སྐྱེའོ། །དེས་ན། གཉིད་ཀྱི་དུས་སུ་སྙིང་གར་གནས། །རྨི་ལམ་དུས་སུ་མགྲིན་
པར་རོ། །སྙོམས་འཇུག་དུས་སུ་བདེ་ཆེན་ནོ། །གཞན་དུ་སྤྲུལ་པ་འཁོར་ནང་ངོ༌། །
དེ་བས་སྤྲུལ་པར་སེམས་གཟུང་བྱ། །ཞེས་རྗེ་བཙུན་ནཱ་རོ་པས་གསུངས་སོ། །
དེས་ནི་ལུས་ཀྱི་གནད་ཤེས་པའི་སྟོབས་ཀྱིས་འབྱུང་བ་ཡིན་ཏེ། གནད་མ་
ཤེས་ན་ཡེ་ཤེས་མ་སྐྱེའོ། དཔེར་ན་བ་བཞོན་གྱིས་ལུས་ལ་འོ་མ་ཡོད་ཀྱང་
། རྐང་
པ་དང་། རྭ་དང་། ལག་ པ་དང་མཇུག་མ་ནས་ བཞེས་ པས་འོ་མ་ཐོན་པར་མི་
འགྱུར་རོ། །དེ་ནི་གནད་མ་ཤེས་པས་ལན་པ་ཡིན་ནོ། །འོ་ན་གནད་གང་ཡིན་ན།
འོ་མ་ཡོ་བའི་གནད་ནི་ནུ་མ་ཡིན་ཏེ། ནུ་མ་ནས་ཐོན་ཏེ་འགྲིལ་ནས་བཞོས་ན་ད་
ལྟ་ཉིད་དུ་སྐྱ་ཆོད་ཀྱིས་ཡོང་ངོ་
། །དེས་ནཱ་རོ་པའི་གདམ་ངག་འདི་གནད་ལ་རྟེན་
པའི་བསྒོམ་ཡིན་ཏེ། བ་བཞོན་གྱི་གྱི་འོ་མ་ནུ་མ་ནས་འཇོ་བ་ལྟ་བུ་ཡིན་ནོ། །
གཞན་གྱིས་གདམ་ངག་ནི་གནད་མེད་པའི་བསྒོམ་ཡིན་ཏེ། བ་བཞོན་གྱིས་འོ་མ་
རྐང་ལག་གམ་རྭའམ་མཇུག་མ་ནས་འཇོ་བ་ལྟ་བུ་ཡིན་ནོ། །
གལ་ཏེ་བསྒོམ་བྱུང་ན་ཡང་། ཁར་རྗེ་དང་སྟེས་དབང་གིས་བྱུང་བ་ཡིན་ནོ། །
དེ་ཁོ་རང་ཡང་ཁས་དེ་ལྟར་ལེན་ཏེ། བསྒོམས་ཀྱང་ཉམས་མྱོང་མ་སྐྱེས་ན། ཚེ་སྔ་
240-74



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
མའི་ བསོད་ ནམས་ མ་ བསགས་ པ་ ཡིན་ ཟེར། བསྒོམ་ སྐྱེས་ ན་ བསོད་ ནམས་
བསགས་པ་ཡིན་ཟེར་རོ། །འོ་སྐོལ་གྱི་བླ་མའི་ཞལ་ནས་བསོད་ནམས་བསགས་
མ་བསགས་བླ་མ་དམ་པ་དང་ཕྲེད་མ་ཕྲད་ལ་བྱེད་པ་ཡིན། བླ་མ་དམ་པ་དང་ཕྲད་
ཅིང་དེའི་གདམ་ངག་ཐོབ་ནས་བསྒོམ་མི་སྐྱེ་མི་སྲིད་གསུངས་སོ། །
ད་ནི་དེ་རྣམས་གཞུང་དང་སྦྱར་ན། རྩ་རྣམས་ནི་སུམ་ཅུ་སྟེ་ཞེས་པ་ནི་རྩའི་
དབྱེ་བའོ། །གང་དང་གང་ཡིན་ན་མི་བྱེད་མ་དང་ཞེས་པ་ལ་སོགས་པ་སྟེ། རྩ་འདི་
རྣམས་ལ་འགྲེལ་པ་མཁན་པོ་རྣམས་ཀྱིས། རྩའི་མིང་ཅི་ཡིན་པ་དང་། གནས་ས་
གང་ན་གནས་པ་དང་། ལས་ཅི་བྱེད་པ་དང་གསུམ་གསུམ་དུ་སྦྱར་འདུག་ སེམ་བུ་ཊི་
ན་ཡ་དེ་ལྟར་ཡོད་དོ་སྟེ། བློ་མ་ནི་མིང་ཙམ་ལས་མི་གསུངས་སོ། །དེ་ཡང་མི་ཕྱེད་མ་ལ་
སོགས་པ་འབྱུང་བ་བཞིའི་རྩ་བཞི། འབྱུང་བ་གཉིས་གཉིས་འདུས་པའི་རྩ་བཞི་སྟེ་
བརྒྱད་ནི་ལྟེ་བ་ནས་གནས་སོ། །དེ་བཞིན་དུ་སྐྱོན་མ་ལ་སོགས་པ་བརྒྱད་ནི་སྙིང་
ག་ན་གནས་སོ། །རོ་མ་ལ་སོགས་པ་བརྒྱད་ནི་མགྲིན་པ་ན་གནས་སོ། །གྲུ་མ་ལ་
སོགས་པ་བརྒྱད་ནི་སྤྱི་བོ་ན་གནས་སོ། །རྩ་དེ་རྣམས་ཀྱིས་ལས་ཅི་བྱེད་འཆད་པ་
ལ། བྱང་ཆུབ་ཀྱི་སེམས་སུམ་ཅུ་རྩ་གཉིས་ཕབ་པ་ནི་གཡས་བྱང་སེམས་ཀྱི་རྒྱུན་
འབབ་པ་སྟེ། སྤྱི་བོ་ནས་མགྲིན་པ། མགྲིན་པ་ནས་སྙིང་ག །སྙིང་ག་ནས་ལྟེ་བ།
ལྟེ་བ་ནས་རྐང་མཐིལ་གྱི་བར་དུ་བབ་པ་ལུས་ལ་ཕན་འདོགས་པའོ། །
བདེ་བ་ཆེན་པོའི་གནས་སུ་འཛག་པའོ་ཞེས་པ་ནི་མས་ཟས་ཀྱི་དངས་མས་
གསོ་བ་སྟེ། ལྟེ་བ་ནས་སྙིང་ག །སྙིང་ག་ནས་མགྲིན་པ། མགྲིན་པ་ནས་སྤྱི་བོར་
འཕེན་པའོ། །དེ་རྣམས་ཀྱི་ནང་ནས་ཞེས་པ་ནི་མི་ཕྱེད་མ་ལ་སོགས་པ་སུམ་ཅུ་རྩ་
གཉིས་པོའི་ནང་ནས་སོ། །རྩ་རྣམ་པ་གསུམ་ནི་ཞེས་པ་ནི་འོག་གི་རྐྱང་མ་རོ་མ་
240-75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དང་ཀུན་འདར་མ་དང་གསུམ་མོ། །གཙོ་བོ་སྟེ་ཞེས་པ་ནི་དང་པོ་ཁོ་ན་གྲུབ་པའི་
ཕྱིར་རོ། །རྩ་དེ་གསུམ་གྱི་མཚན་ཉིད་འཆད་པ་ལ་རྐྱང་མ་ཤེས་རབ་རང་བཞིན་ནི་
སྟོང་ཉིད་མཚོན་པ་སྟེ། འཛིན་པའི་རྩའོ། །དེ་ནི་གཡོན་ན་གནས་སོ། །ཐབས་ཀྱི་
རོ་མ་ལ་ཡང་དག་གནས་ནི་བདེ་བ་མཚོན་པ་སྟེ། བཟུང་བའི་རྩའོ། །དེ་ནི་གཡས་
ན་གནས་པའོ། །ཀུན་འདར་མ་ནི་དབུས་ན་གནས་པ་སྟེ། གཟུང་འཛིན་གཉིས་ཀ་
རྣམ་པར་སྤངས་པའི་རྩའོ། །རྩ་དེ་གསུམ་གྱི་ལས་འཆད་པ་ལ། རྐྱང་མ་མི་བསྐྱོད་
འབབ་པ་སྟེ་ཞེས་པ་གཡོན་རྩ་ནས་དྲི་ཆུ་འབབས་པའོ། །རོ་མ་དེ་བཞིན་ཁྲག་
འབབ་ པའི་ཞེས་པ་གཡས་རྩ་ནས་བྱང་སེམས་དམར་པོ་འབབ་པ་བཤད་པ།
ཤེས་རབ་ཟླ་བ་འབབ་བཤད་པ། དེ་ནི་ཀུན་འདར་མར་རབ་གྲགས་ཞེས་པ་རྩ་
དབུ་མ་ནས་བྱང་སེམས་དཀར་པོ་འབབ་པའོ། །
ད་ནི་རྩའི་མཚན་ཉིད་དྲིས་ལན་གྱིས་སྟོན་པ་ལ། བཅོམ་ལྡན་འདས་རྩ་
སུམ་ཅུ་རྩ་གཉིས་པོ་འདི་རྣམས་ཇི་ལྟ་བུ་ལགས་ཞེས་པ་འདི་རྣམས་ཀྱི་རང་བཞིན་
ནམ་མཚན་ཉིད་མ་ཤེས་ནས་དྲིས་པའོ། །བཅོམ་ལྡན་འདས་ཀྱིས་བཀའ་སྩལ་པ་
ཞེས་པ་ལན་གྱི་དོན་ཏེ། སྲིད་གསུམ་ཡོངས་གྱུར་ནི་རྩའི་གཙོ་མོ་གསུམ་མོ། །
ཐམས་ཅད་ཞེས་པ་ལུས་ལ་རྩ་སྟོང་ཕྲག་བདུན་ཅུ་རྩ་གཉིས་ལ་སོགས་ལ་གནས་
ཚད་གཙོ་བོ་གསུམ་པོ་དེར་འདུས་པའི་དོན་ཏོ། །གཟུང་དང་འཛིན་པ་རྣམ་པར་
སྤང་བ་ཞེས་པ་གཙོ་བོ་གསུམ་པོ་རང་ཡང་དབུས་ཀྱི་ཨ་བ་དྷུ་ཏིར་གཅིག་པའི་དོན་
ཏོ། །
ཡང་ན་ཐབས་ནི་ཐམས་ཅད་ཀྱིས་ཞེས་པ་དབྱེ་བ་སྟེ། ཨ་བ་དྷུ་ཏི་ལས་
གཙོ་མོ་གསུམ་དུ་དབྱེ། དེ་ལས་སུམ་ཅུ་རྩ་གཉིས་སུ་གྱེས། དེ་ལས་རྩ་སྟོང་ཕྲག་
240 -76



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བདུན་ཅུ་རྩ་གཉིས་ལ་སོགས་པར་གྱེས་པའོ། །འོ་ན་དེ་རྣམས་ཐ་དད་དམ་ཞེ་ན།
དངོས་པོའི་མཚན་ཉིད་དུ་ནི་བརྟག་ཞེས་པ་རྩ་འདུད་ཆེན་པོ་བཞིར་འདྲེས་ཤིང་རོ་
གཅིག་པའོ། །ལུས་སེམས་གཉིས་སྡོམ་པ་ལ་འཁོར་བ་དང་མྱ་ངན་ལས་འདས་
པའི་ཆོས་ཐམས་ཅད་རང་ལ་ཚང་བར་འཆད་པ་ལ། སྡོམ་པ་ནི་ལུས་དང་སེམས་
གཉིས་སྡོམ་པ་སྟེ། དེ་ཡང་ལུས་གང་ལ་ཟེར་ན་གོང་དུ་རྡོ་རྗེའི་ལུས་ལ་རྩ་དུ་
ལགས་ལ་སོགས་པ་དྲིས་ལན་གྱིས་བསྟན་པ་དེའོ། །སེམས་ཅི་ལ་ཟེར་ན་དེའི་
ཡང་གོང་དུ་ལུས་ལ་ཡེ་ཤེས་ཆེན་པོ་གནས་པར་བཤད་པ་དེའོ། །དབྱེ་བ་ནི་ལུས་
སེམས་གཉིས་སྡོམ་པའི་རྣམ་པར་འཕྲུལ་པའོ། །བཤད་པར་བྱ་སྟེ་ཞེས་པ་འཁོར་
འདས་ཀྱི་ཆོས་ཐམས་ཅད་རང་ལ་ཚང་བ་གཅིག་བཤད་པར་དམ་བཅས་པའོ། །
དེ་ཡང་དང་པོར་ཨ་ལི་དང་ཞེས་པ་ནས་ཐུགས་སོ་སོའི་བར་གྱི་ཆོས་འདི་རྣམས་
རང་བཞིན་གནས་ལུགས་ཀྱིས་རང་གིས་ལུས་སེམས་གཉིས་ལ་ཚང་བ་ཡིན་ནོ། །
འོ་ན་དེ་རྣམས་རང་བཞིན་གྱིས་ཚང་ན་ལམ་དུ་བཟློག་ནས་བསྒོམ་དུ་
བཏུབ་བམ་ཞེ་ན། བསྒོམ་དུ་བཏུབ་སྟེ། དང་པོར་སྨོན་ལམ་དབང་ལ་ཚང་ལུགས་
དང་། གཉིས་པ་གྲོལ་ལམ་བསྐྱེད་རྫོགས་ལ་ཇི་ལྟར་ཚང་ལུགས་སོ། །དང་པོ་
བཤད་ན། དབང་གི་ནང་ནས་ཀྱང་དབང་གསུམ་པ་ལ་ཚང་སྟེ། དེ་ཡང་ཨ་ལི་ནི་
ཨ་ལི་ཐམས་ཅད་འདུས་པའི་ངོ་བོ་ཡི་གེ་ཨས་ཡུམ་གྱི་པད་མ་བྱིན་གྱིས་བརླབས་
པའོ། །ཀ་ལི་ནི་ཀ་ལི་ཐམས་ཅད་འདུས་པའི་ངོ་བོ་ཡི་གེ་ཧཱུྃ་གིས་ཡབ་ཀྱི་རྡོ་རྗེ་
བྱིན་གྱིས་བརླབ་པའོ། །ཟླ་བ་ནི་ཡབ་འདུ་ཤེས་གསུམ་ལྡན་ནོ། །ཉི་མ་ནི་ཡུམ་
འདུ་ཤེས་གསུམ་ལྡན་ནོ། །ཐབས་ནི་ལུས་ཀྱི་རྩོལ་བས་ཐིག་ལེ་དབབ་པ་དང་
བཟུང་བའོ། །ཤེས་རབ་ནི་དེ་ལ་བརྟེན་ནས་ལྷན་ཅིག་སྐྱེས་པའི་ཉམས་མྱོང་སྐྱེས་
240 -77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའོ། །ཆོས་དང་ལོངས་སྤྱོད་རྫོགས་པ་དང་སྤྲུལ་པ་ཞེས་པ་ཉམས་དེ་སྐུ་གསུམ་དུ་
འཆར་བའི་དོན་ཏེ། དེ་ཡང་མི་སྟོང་བ་ལས་ལོག་ནས་སྟོང་པ་ནི་ཆོས་སྐུ། སྡུག་
བསྔལ་བ་ལས་ལོག་ནས་བདེ་བ་ནི་ལོངས་སྤྱོད་རྫོགས་པའི་སྐུའོ། །མི་གསལ་བ་
ལས་ལོག་ནས་གསལ་བ་ནི་སྤྲུལ་སྐུའོ། །དེ་ལྟ་བུའི་ཉམས་མྱོང་དེ་གང་ལ་བརྟེན་
ནས་སྐྱེ་ན། སྐུ་དང་གསུང་དང་ཐུགས་སོ་ཞེས་པས། ལས་རྒྱའི་ཆོས་འབྱུང་གྲུ་
གསུམ་ ལ་བརྟེན་ནས་སྐྱེ་བ་བསྟན་པ་སྟེ་དེ་ཡང་སྐུ་ཟུར་གཅིག །གསུང་ཟུར་
གཅིག །ཐུགས་ཟུར་ཅིག་གོ །
གྲོལ་ལམ་སྐྱེད་རྫོགས་ལ་ཇི་ལྟར་ཚང་ལུགས་ལ་གཉིས་ལས། སྐྱེད་རིམ་
ལ་ཚང་ལུགས་འཆད་པ་ནི། ཨ་ལི་ལས་ཟླ་བ་ནི་མངོན་པར་བྱང་ཆུབ་པ་ན་དང་
པོ། ཡེ་ཤེས་ན་མེ་ལོང་ལྟ་བུའི་ཡེ་ཤེས་སོ། །ཀ་ལི་ལས་ཉི་མ་ནི་མངོན་པར་བྱང་
ཆུབ་པ་ན་གཉིས་པ་ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །ཉི་ཟླའི་བར་དུ་ས་
བོན་དང་ཕྱག་མཚན་བསྒོམ་པ་ནི་མངོན་པར་བྱང་ཆུབ་པ་ནི་གསུམ་པ། ཡེ་ཤེས་
ན་སོ་སོར་ཀུན་དུ་རྟོག་པའི་ཡེ་ཤེས་སོ། །ཟླ་བ་ཉི་མ་ས་བོན་ཕྱག་མཚན་དཀྲུག་
གིས་འདྲེས་པ་ནི་མངོན་པར་བྱང་ཆུབ་པ་ན་བཞི་པ། “ཡེ་ཤེས་ན་བྱ་བ་གྲུབ་པའི་ཡེ་
ཤེས་སོ། །ཤེས་ རབ་དང་ཐབས་སོ་ཞེས་ པ་ལྷའི་སྐུར་བཞེངས་པ་སྟེ། དེ་ ཡང་
ཐབས་ནི་ཧེ་རུ་ཀའོ། །ཤེས་རབ་ནི་ཡུམ་མོ། །
དེ་ལྟར་ཡབ་ཡུམ་གྱི་སྐུར་བཞེངས་པ་དེ་མངོན་པར་བྱང་ཆུབ་པ་ན་ལྔ་པ།
ཡེ་ཤེས་ན་ཆོས་ཀྱི་དབྱིངས་ཀྱི་ཡེ་ཤེས་སོ། །ཆོས་དང་ལོངས་སྤྱོད་རྫོགས་པ་དང་
སྤྲུལ་པ་ཞེས་པ་བསྐྱེད་རིམ་དེ་ཡང་སྐུ་གསུམ་དུ་གནས་པའི་དོན་ཏེ། དེ་ཡང་ཆོས་
སྐུ་ནི་དང་པོ་བདག་དང་དངོས་པོ་ཐམས་ཅད་སྟོང་ཉིད་དུ་བསྒོམ་པ་དེའོ། །སཾ་བུ་
240 -78



ཆོ་ག་གསུམ
དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཊིའི་རྒྱུད་ལས་ཀྱང་། དང་པོར་སྟོང་ཉིད་རྣམས་བསམ་ནས། །ལུས་ཅན་རྣམས་ཀྱི་
དྲི་མ་དཀུ། །ཞེས་གསུངས་སོ། །ལོངས་སྐུ་ནི་སྟོང་པ་དེའི་ངང་ལས་སྐད་ཅིག་
མའམ། གསུམ་མམ་མངོན་བྱང་ལྔ་ལས་ལྷའི་སྐུ་མཚན་བཟང་པོ་སུམ་ཅུ་རྩ་
གཉིས་དང་དཔེ་བྱད་བཟང་པོ་བརྒྱད་ཅུ་དང་ལྡན་པར་བཞེངས་པའོ། །སྤྲུལ་པའི་
སྐུ་ནི་དེའི་འོད་ཟེར་གྱི་སྤྲོ་བསྡུས། སངས་རྒྱས་མཆོད་ཅིང་སེམས་ཅན་གྱི་དོན་
མཛད་པ་དེའོ། །སྐུ་དང་གསུང་དང་ཐུགས་སོ་ཞེས་པ་སྐུ་གསུང་ཐུགས་བྱིན་གྱིས་
བརླབས་པའོ། །
རྫོགས་པའི་རིམ་པ་ལ་ཚང་ལུགས་ནི། བྷོ་ལ་ལ་བརྟེན་པའི་རྫོགས་རིམ་
སྟེ། བརྟག་པ་ ཕྱི་མའི་ལེའུ་བཞི་པ་ནས་འཆད་དོ། །དེ་ལྟར་དབང་དང་བསྐྱེད་
རྫོགས་ལ་ཚང་བར་བཤད་པ་དེ་དག་ཉམས་སུ་བླང་བྱ་ཡིན་ནམ་བྱས་པ་ལ་མ་
ཡིན་ཏེ། །དེ་དག་ལུས་སེམས་གཉིས་ལ་ཚང་ལུགས་སམ། ལམ་དུ་བཟློག་ནས་
བསྒོམ་དུ་བཏུབ་པའི་འདོད་ཙམ་རྩིས་པ་ཡིན། །ལར་ཡང་ལེའུ་དང་པོ་དེ་ཐམས་
ཅད་ཤེས་བྱའི་ཆོས་ཡིན་ཉམས་སུ་བླང་བྱའི་ཆོས་མ་ཡིན་གསུང་ངོ་། །
ད་ནི་མྱ་ངན་ལས་འདས་པའི་ཆོས་ཐམས་ཅད་རང་གི་རྒྱུད་ལ་ཚང་བ་སྟོན་
ཏེ། དེ་ཡང་ཨེ་ཝཾ་ག་ཨ་ཞེས་པའི་ཡི་གེ་བཞི་པོ་འདི་མདོ་རྒྱུད་ཐམས་ཅད་ཀྱི་ཀླད་
ན་བཞུགས་པ་ཡིན་ནོ། །དེ་ལྟར་སམ་བུ་ཊི་ལས། དམ་ཆོས་ཀུན་གྱི་ཐོག་མར་ནི།
དེ་ཕྱིར་ཨེ་ཝཾ་བརྗོད་པར་བྱ། ཞེས་གསུངས་སོ། །ཡང་ཡི་གེ་བཞི་པོ་འདི་རང་གི་
འཁོར་ལོ་བཞི་ལ་ཡང་ཚང་ནས་ཡོད་དོ། །
དེ་ཡང་རྒྱས་པར་བཤད་ན། ཨེ་ཡི་རྣམ་པ་ལྷ་མོ་སྤྱན་ཞེས་པ་ཡི་གེ་ཨེ་
འབྱུང་བ་ན་ས་རྣམ་པར་དག་པ་ལྷ་མོ་ན་སྤྱན་མ། ཡེ་ཤེས་ན་མེ་ལོང་ལྟ་བུའི་ཡེ་
240-79



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཤེས། འཁོར་ལོ་ན་ལྟེ་བ་སྤྲུལ་པའི་འཁོར་ལོ་ལ་ཚང་བའོ། །ཝཾ་གི་རྣམ་པ་བདག་
མར་བརྗོད་དོ་ཞེས་པ་ཡི་གེ་ན་ཝཾ། འབྱུང་བ་ན་ཆུ་རྣམ་པར་དག་པ། ལྷ་མོ་མ་མ་ཀི །
ཡེ་ཤེས་ན་མཉམ་པ་ཉིད་ཀྱི་ཡེ་ཤེས། འཁོར་ལོ་ན་སྙིང་ག་ཆོས་ཀྱི་འཁོར་ལོ་ལ་
ཚང་བའོ། །མས་ནི་ལྷ་མོ་གོས་དཀར་མོ་ཞེས་པ་ཡི་གེ་ན་མ། འབྱུང་བ་ན་མེ་རྣམ་
པར་དག་པ། ལྷ་མོ་ན་གོས་དཀར་མོ། ཡེ་ཤེས་ན་སོ་སོར་ཀུན་ཏུ་རྟོག་པའི་ཡེ་
ཤེས། འཁོར་ལོ་ན་མགྲིན་པ་ལོངས་སྤྱོད་ཀྱི་འཁོར་ལོ་ལ་ཚང་བའོ། །ཨ་ཨི་རྣམ་
པ་སྒྲོལ་མར་བརྗོད་ཞེས་པ་ཡི་གེ་ན་མ། འབྱུང་བ་ན་རླུང་རྣམ་པར་དག་པ། ལྷ་མོ་
ན་སྒྲོལ་མ། ཡེ་ཤེས་ན་བྱ་བ་གྲུབ་པའི་ཡེ་ཤེས། འཁོར་ལོ་ན་སྤྱི་བོ་བདེ་བ་ཆེན་
པོའི་འཁོར་ལོ་ལ་ཚང་བའོ། །
ད་ནི་ལུས་སེམས་གཉིས་སྡོམ་པ་ལ་དཀོན་མཆོག་གསུམ་ཚང་བར་སྟོན་
ཏེ། དེ་ལས་ཀྱང་དང་པོ་སངས་རྒྱས་དཀོན་མཆོག་ཚང་བར་སྟོན་པ་ནི། སྤྲུལ་པའི་
འཁོར་ལོ་ཞེས་པ་ལ་སོགས་པ་སྟེ། དེ་ཡང་སངས་རྒྱས་དཀོན་མཆོག་གི་མིང་དང་།
གནས་ པ་ དང་། དུས་ནམ་གནད་དུ་འགྲོ་བ་དང་
། འཐད་པ་དང་། གྲངས་མང་
ཉུང་དང་། རྣམ་པར་དག་པ་དང་དྲུག་གིས་ཤེས་པར་བྱའོ། །
དེ་ལ་དང་པོ་མིང་ནི། ཆོས་སྐུ། ལོངས་སྐུ། སྤྲུལ་སྐུ། བདེ་བ་ཆེན་པོའི་
སྐུའོ། །དེ་ལྟར་ཡང་བརྟག་པ་ཕྱི་མའི་ལེའུ་བཞི་པ་ནས། ཆོས་དང་ལོངས་ སྤྱོད་
སྤྲུལ་པ་དང༌། །དེ་བཞིན་དུ་ཡང་བདེ་ཆེན་ཉིད། །ཞེས་གསུངས་སོ། །སྐུ་བཞི་པོ་
གནས་པ་གང་ན་གནས་ན་སྤྲུལ་སྐུ་དེ་ལྟེ་བ་ན་གནས། ཆོས་སྐུ་སྙིང་ག་ན་གནས།
ལོངས་སྐུ་མགྲིན་པར་གནས། བདེ་བ་ཆེན་པོའི་སྐུ་སྤྱི་བོ་ན་གནས་པའོ། །དེ་ལྟར་
ཡང་ཕྱི་མའི་ལེའུ་བཞི་པ་ནས། སྐྱེ་གནས་སྙིང་མགྲིན་མགོ་བོར་ཡང་། །སྐུ་གསུམ་
240 -80



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པོ་ནི་རྣམ་པར་གནས། །ཞེས་གསུངས་སོ། །དུས་ནམ་གནད་དུ་འགྲོ་ན་ཐ་མལ་མི་
དྲན་དགུ་དྲན་གྱི་དུས་འདིར་ལྟེ་བའི་སྤྲུལ་སྐུ་དེ་གནད་དུ་འགྲོ། གཉིད་ཀྱི་དུས་སུ་
སྙིང་གའི་ཆོས་སྐུ་དེ་གནད་དུ་འགྲོ། རྨི་ལམ་གྱི་དུས་སུ་མགྲིན་པའི་ལོངས་སྐུ་དེ་
གནད་དུ་འགྲོ། སྙོམས་འཇུག་གི་དུས་སུ་སྤྱི་བོ་བདེ་བ་ཆེན་པོའི་སྐུ་དེ་གནད་དུ་
འགྲོ་བའོ། །
འཐད་པ་འཆད་པ་ལ། ལྟེ་བ་ལ་སྤྲུལ་སྐུར་བཞག་པའི་འཐད་པ་ཅི་ཡོད་ན།
ཕྱིའི་ལེའུ་བཞི་པ་ནས། །གང་ཕྱིར་སྤྲུལ་པ་གནས་པའི་ཕྱིར། །དེ་ལ་སྤྲུལ་པའི་སྐུ་
ཉིད་ཡིན། །གང་གིས་བསྐྱེད་དང་སྤྲུལ་བྱེད་པ། །སྐུ་ནི་སྤྲུལ་པ་ཅན་ཞེས་བརྗོད། །
ཞེས་ གསུངས་སོ། །སྙིང་ག་ལ་ཆོས་ཀྱི་སྐུར་བཞག་པའི་འཐད་པ་ཅི་ཡོད་ན།
སེམས་ནི་ ཆོས་ ཀྱི་ རང་བཞིན་ཏེ། །ཆོས་ ཀྱི་ སྐུ་ ཡང་ སྙིང་ གར་ གནས། །ཞེས་
གསུངས་སོ། །མགྲིན་པ་ལ་ལོངས་སྐུར་བཞག་པའི་འཐད་པ་ཅི་ཡོད་ན། རོ་རྣམ་
དྲུག་ གི་གཟུགས་ཅན་གྱི། །བཟའ་ བ་ ངེས་པར་ལོངས་སྤྱོད་ཕྱིར། །མགྲིན་པ་
ལོངས་སྤྱོད་འཁོར་ལོ་དང༌། །ཞེས་གསུངས་སོ། །སྤྱི་བོ་ལ་བདེ་བ་ཆེན་པོའི་སྐུར་
བཞག་པའི་འཐད་པ་ཅི་ཡོད་ན། སྤྱི་བོ་བདེ་བ་ཆེན་པོ་གནས། ཞེས་གསུངས་སོ། །
གྲངས་མང་ཉུང་འཆད་པ་ལ། སྤྲུལ་པའི་འཁོར་ལོ་ལ་འདབ་མ་དྲུག་ཅུ་རྩ་
བཞི་དང་ཞེས་པ་ལྟེ་བའི་འཁོར་ལོའི་རྩ་འདབ་ཀྱི་གྲངས་སོ། །ཆོས་ཀྱི་འཁོར་ལོ་
ལ་འདབ་མ་བརྒྱད་དང་ཞེས་པ་སྙིང་གའི་འཁོར་ལོའི་རྩ་འདབ་ཀྱི་གྲངས་སོ། །
ལོངས་སྤྱོད་རྫོགས་པའི་འཁོར་ལོ་ལ་འདབ་མ་བཅུ་དྲུག་དང་ཞེས་པ་མགྲིན་པའི་
འཁོར་ལོའི་རྩ་འདབ་ཀྱི་གྲངས་སོ། །བདེ་བ་ཆེན་པོའི་འཁོར་ལོ་ལ་འདབ་མ་སུམ་
ཅུ་རྩ་གཉིས་སོ་ཞེས་པ་སྤྱི་བོའི་འཁོར་ལོའི་རྩ་འདབ་ཀྱི་གྲངས་སོ། །འོ་ན་གོང་དུ་
240-81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འཁོར་ལོ་བཞི་ལ་འབྱུང་བ་བཞི་བཞིའི་རྩ་བཞི། འབྱུང་བ་གཉིས་གཉིས་འདུས་
པའི་རྩ་བཞི་སྟེ། རྩ་འདབ་བརྒྱད་བརྒྱད་གནས་པར་བཤད་པ་དང་མི་འགལ་ལམ་
ཞེ་ན། མི་འགལ་ཏེ། གོང་དུ་བཤད་པ་ནི་རྩའི་དངོས་ པོ་ལ་ དགོངས་ པ་ ཡིན།
འདིར་བཤད་པ་ནི་རྩའི་སྐྱོག་ལ་དགོངས་པ་ཡིན་ཏེ། ལྟེ་བ་སྤྲུལ་པའི་འཁོར་ལ་
སྐྱོག་དྲུག་ཅུ་རྩ་བཞི་ཞེས་པ་ལ་སོགས་པར་ཤེས་པར་བྱའོ། །རྣམ་པར་དག་པ་ནི་
སྤྲུལ་པའི་འཁོར་ལོས་དབྱུག་གུ་དྲུག་ཅུ་རྩ་བཞི་རྣམ་པར་དག་པའོ། །ཆོས་ཀྱི་
འཁོར་ལོ་ཐུན་ཆེན་པོ་བརྒྱད་རྣམ་པར་དག་པའོ། །ལོངས་སྤྱོད་ཀྱི་འཁོར་ལོས་
འཕོ་བ་བཅུ་དྲུག་རྣམ་པར་དག་པའོ། །བདེ་ཆེན་གྱི་འཁོར་ལོས་ཆུ་ཚོད་སུམ་ཅུ་སོ་
གཉིས་རྣམ་པར་དག་པའོ། །འཁོར་ལོ་ནི་འཁོར་ལོ་རྣམ་པ་བཞིའོ། །གྲངས་ཀྱི་
རིམ་པ་རྣམ་པར་གཞག་པ་ཞེས་པ་རྩ་འདབ་ཀྱི་གྲངས་ཀྱི་རྣམ་གཞག་གོ །དེ་ལྟར་
ན་རང་གི་ལུས་སེམས་གཉིས་བསྡོམས་པ་ལ་སངས་རྒྱས་དཀོན་མཆོག་ཚང་བས་
ན། ཕྱི་རོལ་ནས་སངས་རྒྱས་ཚོལ་བ་རྣམས་ནི་ལུས་ཚི་ཤ་ཆད་པ་མིན་པ་རྙེད་པར་
མི་འགྱུར་རོ། །
ད་ནི་རང་གི་ལུས་སེམས་གཉིས་བསྡོམས་པ་ལ་ཆོས་དཀོན་མཆོག་ཚང་
བར་སྟོན་པ་ནི་འཕགས་པའི་བདེན་པ་བཞི་ནི་ཞེས་པ་ལ་སོགས་པ་སྟེ། དེ་ཡང་
སྤྱིར་ཆོས་ཐམས་ཅད་བསྡུ་ན་འཁོར་བའི་ཆོས་དང་མྱ་ངན་འདས་པའི་ཆོས་གཉིས་
སུ་འདུས་ལ། འཁོར་བའི་ཆོས་ཐམས་ཅད་བསྡུ་ན་ཡང་རྒྱུ་ཀུན་འབྱུང་གི་བདེན་པ
དང་འབྲས་བུ་སྡུག་བསྔལ་གྱི་བདེན་པ་གཉིས་སུ་འདུས་སོ། །མྱ་ངན་ལས་འདས་
པའི་ཆོས་ཐམས་ཅད་བསྡུ་ན་ཡང་རྒྱུ་ལམ་གྱི་བདེན་པ་དང་
། འབྲས་བུ་འགོག་
པའི་བདེན་པ་གཉིས་སུ་འདུས་སོ། །དེ་རྣམས་ཀྱང་རང་གི་འཁོར་ལོ་བཞི་ལ་ཚང་
240-82



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྟེ། སྡུག་བསྔལ་དང་ཞེས་པ་ལྟེ་བ་སྤྲུལ་པའི་འཁོར་ལོ་ལ་ཚང་ངོ༌། །ཀུན་འབྱུང་ནི་
སྙིང་ག་ཆོས་ཀྱི་འཁོར་ལོ་ལ་ཚང་། །འགོག་པ་ནི་མགྲིན་པ་ལོངས་སྤྱོད་ཀྱི་འཁོར་
ལོ་ལ་ཚང་
། །ལམ་ནི་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་ངོ༌
། །
དེ་ལྟར་ཕྱི་མའི་ལེའུ་བཞི་པ་ནས། །ཨེ་ཝཾ་རྣམ་པས་རྒྱུ་མཐུན་ཉིད། །རྣམ་
སྨིན་ཆོས་ཀྱི་འཁོར་ལོ་ལས། །ལོངས་སྤྱོད་སྐྱེས་བུ་བྱེད་པ་ཉིད། །བདེ་བའི་འཁོར་
ལོ་དྲི་མེད་ཉིད། །རྒྱུ་མཐུན་སོགས་པས་རབ་ཕྱེ་བའི། །འབྲས་བུ་རྣམ་པ་བཞི་ཞེས་
བརྗོད། །ཞེས་ གསུངས་སོ། དེ་ལྟར་བདེན་པ་བཞི་ རང་ ལ་ ཚང་ པས་ ལམ་ དུ་
བཟློག་ནས་བསྒོམ་དུ་བཏུབ་སྟེ། དེ་ཡང་སྟན་བདེ་བའི་སྟེང་དུ་རྐང་པ་རྡོ་རྗེ་
དཀྱིལ་དཀྲུང་བཅས་པ་ལ་སོགས་པས་ལུས་བཅོས་ནས། །རླུང་ནང་དུ་བསྡམ་པ་
ནི་སྡུག་བསྔལ་གྱི་བདེན་པ་སྟེ། བདེ་བའི་སྣ་སྡུག་བསྔལ་གྱིས་འདྲེན་པའོ། །
དེ་ཡང་ཇོ་བོ་ནཱ་རོ་པའི་ཞལ་ནས། དཔེར་ན་ཞིང་ལས་བྱེད་པ་དེ་སྡུག་
བསྔལ་ཡིན་ཏེ། སྟོན་ཐོག་ཟ་བ་དེ་བདེ་བ་ཡིན། ཚོང་གི་རྩོལ་བ་དེ་སྡུག་བསྔལ་
ཡིན་ཏེ། ཁེ་ཟ་བ་དེ་བདེ་བ་ཡིན། དེ་བཞིན་དུ་ལུས་འཆོས་པ་དང་རླུང་སྡོམ་པ་དེ་
སྡུག་བསྔལ་ཡིན་ཏེ། ཉམས་མྱོང་འབྱུང་བ་དེ་བདེ་བ་ཡིན་གསུངས་སོ། །དེ་ནས་
ལས་ཀྱི་རླུང་མགོ་ནས་ཡེ་ཤེས་ཀྱི་མེ་འབྱུང་བ་ནི་ཀུན་འབྱུང་གི་བདེན་པའོ། །དེ་
ནས་ཀུན་རྫོབ་བྱང་ཆུབ་ཀྱི་སེམས་ཉུངས་དཀར་གྱིས་འབྲུ་གུའམ། སྲན་མའི་སྲོག་
མ་ཙམ་པ་རྩ་དམིགས་ཀྱི་ལམ་ནས་མར་ལ་སི་ལི་གཤེགས་པ་ནི་ལམ་གྱི་བདེན་
པའོ། །དེ་ནས་མེ་ཆུ་གཉིས་འདྲེས་པས་དངོས་གཞི་ཟག་པ་མེད་པའི་ཉམས་མྱོང་
སྐྱེས་ཏེ་རྣམ་རྟོག་ཐམས་ཅད་འགགས་པ་ནི་འགོག་པའི་བདེན་པའོ། །དེ་དག་
འདིར་ཉམས་སུ་བླང་བྱར་བསྟན་ཡང་དོན་གྱི་ཤེས་བྱའི་ཆོས་སུ་བསྡུའོ། །དེ་ལྟ་
240-83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རང་གི་ལུས་སེམས་གཉིས་སྡོམས་པ་ལ་ཆོས་དཀོན་མཆོག་ཚང་བས་ན། ཕྱི་རོལ་
ནས་ཆོས་ཚོལ་བ་རྣམས་ལུས་ཚི་ཤ་ཆད་པ་མིན་པ་རྙེད་པར་མི་འགྱུར་རོ། །
ད་ནི་རང་གིས་ལུས་སེམས་གཉིས་སྡོམ་པ་ལ་དགེ་འདུན་དཀོན་མཆོག་
ཚང་བར་སྟོན་པ་ནི། སྡེ་པ་བཞི་ནི་ཞེས་པ་ལ་སོགས་པ་སྟེ། སྤྱི་དགེ་འདུན་ལ་མང་
དུ་ཡོད་ཀྱང་ཉན་ཐོས་ཀྱི་དགེ་འདུན་ཐམས་ཅད་སྡེ་པ་བཞིར་འདུས་པ་ཡིན་ནོ། །
དེ་ཡང་གནས་བརྟན་པ་དང་ཞེས་པའི་སྡེ་པ་འདི་ལྟེ་བ་སྤྲུལ་པའི་འཁོར་ལོ་ལ་ཚང་
བའོ། །དེ་ལྟར་ཕྱི་མའི་ལེའུ་བཞི་པ་ནས། གང་ཕྱིར་སྤྲུལ་པ་གནས་བརྟན་ཕྱིར།
སྤྲུལ་པའི་འཁོར་ལོར་གནས་བརྟན་ཉིད། །ཞེས་གསུངས་སོ། །ཐམས་ཅད་ཡོད་
པར་སྨྲ་བ་དང་ཞེས་པའི་སྡེ་པ་འདི་སྙིང་ག་ཆོས་ཀྱི་འཁོར་ལོ་ལ་ཚང་བའོ། །དེ་
ལྟར་ཡང་། ཆོས་ནི་སྨྲ་བ་འབྱུང་བའི་ཕྱིར། ཆོས་ཀྱི་འཁོར་ལོར་ཐམས་ཅད་ཡོད།
ཞེས་སོ། །ཀུན་གྱི་བཀུར་པ་དང་ཞེས་པའི་སྡེ་པ་འདི་མགྲིན་པ་ལོངས་སྤྱོད་ཀྱི་
འཁོར་ལོ་ལ་ཚང་བའོ། །དེ་ལྟར་ཡང་
། གང་ཕྱིར་མགྲིན་པར་ཀུན་སྐུར་གྱིས། །
ལོངས་སྤྱོད་འཁོར་ལོ་ཀུན་སྐུ་ཉིད། །ཞེས་སོ། །དགེ་འདུན་ཕལ་ཆེན་ནོ་ཞེས་པའི་
སྡེ་པ་འདི་སྤྱི་བོ་བདེ་ཆེན་གྱི་འཁོར་ལོ་ལ་ཚང་བའོ། །དེ་ལྟར་ཡང་། གང་ཕྱིར་
བདེ་ཆེན་མགོར་གནས་པ། །བདེ་བའི་འཁོར་ལོ་དགེ་འདུན་ཆེ་སྡེ་པ་ཞེས་བྱ་སྐུ་རུ་
བརྗོད། ཞེས་གསུངས་སོ། །དེ་ལྟར་ན་ལུས་སེམས་གཉིས་སྡོམ་པ་ལ་དགེ་འདུན་
དཀོན་མཆོག་ཚང་བས་ན། ཕྱི་རོལ་ནས་དགེ་འདུན་དཀོན་མཆོག་ཚོལ་བ་ནི་ལུས་
ཚི་ཤ་ཆད་པ་མིན་པ་རྙེད་པ་མི་འགྱུར་རོ། །དེ་ལྟར་དཀོན་མཆོག་གསུམ་ཀ་
ལ་ཚང་བར་བསྟན་པས་སེམས་ཀྱི་གདུང་བ་གཅོད་པ་ཡིན་ནོ། །
ད་ནི་ལུས་སེམས་གཉིས་སྡོམ་པ་ལ་སྐད་ཅིག་མ་བཞི་ཞེས་པ་འདི་ཡང་
240-84



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཚང་བར་སྟོན་ཏེ། རྣམ་པར་སྣ་ཚོགས་པའི་སྐད་ཅིག་མ་ནི་ལྟེ་བ་སྤྲུལ་པའི་འཁོར་
ལོ་ལ་ཚང་
། རྣམ་པར་སྨིན་པའི་སྐད་ཅིག་མ་ནི་སྙིང་ག་ཆོས་ཀྱི་འཁོར་ལོ་ལ་ཚང་།
རྣམ་པར་ཉེད་པའི་སྐད་ཅིག་མ་ནི་མགྲིན་པ་ལོངས་སྤྱོད་ཀྱི་འཁོར་ལོ་ལ་ཚང་
།
མཚན་ཉིད་དང་བྲལ་བའི་སྐད་ཅིག་མ་ནི་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་
བའོ། །དེ་ལྟར་ཚང་བས་ལམ་དུ་བཟློག་ནས་ཉམས་སུ་བླང་དུ་བཏུབ་སྟེ། དེ་ཡང་
གང་ཟག་ཆགས་ཅན་གཞན་ལུས་ལས་རྒྱུ་ལ་བརྟེན་ནས་ཉམས་སུ་ལེན་པ་དང་
།
གང་ཟག་ཆགས་བྲལ་རབ་ཏུ་བྱུང་བའི་དགེ་སློང་མ་ཚངས་པར་སྤྱོད་པའི་དགེ་
བསྙེན་ལྟ་བུས་རང་ལུས་གཏུམ་མོ་ལ་བརྟེན་ནས་ཉམས་སུ་ལེན་པའོ། །
དང་པོ་ནི་ལས་རྒྱུ་དེ་ལ་ནོམ་པ་དང་མྱུག་པའི་དུས་སུ་རྣམ་པ་སྣ་ཚོགས་ཀྱི་
སྐད་ཅིག་མའོ། །དགའ་བ་བཞི་ལས་ནི་དགའ་བའོ། །དེ་ནས་སྙོམས་པར་ཞུགས་
པ་དང་ཀུན་རྫོབ་བྱང་སེམས་ཀྱི་ཐིག་ལེ་རྡོ་རྗེ་ནོར་བུའི་རྩ་བར་སླེབ་པ་རྣམ་པར་
སྨིན་པའི་སྐད་ཅིག་མའོ། །དགའ་བ་བཞི་ལས་མཆོག་དགའོ། །དེ་ནས་ཀུན་རྫོབ་
བྱང་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩེ་མོ་རུ་ལུས་ཀྱི་འཁྲུལ་འཁོར་རྣམ་པ་
དྲུག་གི་སྒོ་ནས་བཟུང་བ་དང་
། དངོས་གཞི་ལྷན་ཅིག་སྐྱེས་པའི་ཉམས་མྱོང་སྐྱེས་
པ་ནི་མཚན་ཉིད་དང་བྲལ་བའི་སྐད་ཅིག་མའོ། །དགའ་བ་བཞི་ལས་ལྷན་ཅིག་
སྐྱེས་པའི་དགའ་བའོ། །དེ་ནས་ཐིག་ལེ་འཆོར་འཆོར་འདྲ་ན་གྱེན་ལ་བཟློག་པ་
དང༌། རྩ་ དམིགས་སུ་གདབ་པ་དང་། རླུང་དང་བསྲེ་བ་རྣམས་བྱ་སྟེ། རྗེས་རྟོག་
དཔྱོད་ཀྱི་བློ་དང་བཅས་པ་དེ་ནི་རྣམ་པར་ཉེད་པའི་སྐད་ཅིག་མའོ། །དགའ་བ་
བཞི་ལས་དགའ་བྲལ་གྱི་དགའ་བ་ཞེས་བྱའོ། །
གཉིས་པ་རང་ལུས་གཏུམ་མོ་ལ་བརྟེན་ནས་ཉམས་སུ་ལེན་ན། དང་པོར་
240-85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལུས་བཅོས་ནས་རླུང་ནང་དུ་སྡིགས་པའི་དུས་དེ་ལ་རྣམ་པ་སྣ་ཚོགས་པའི་སྐད་
ཅིག་མའོ། །དགའ་བ་བཞི་ལས་ནི་དགའ་བ་ཞེས་བྱའོ། །དེ་ནས་ལས་ཀྱི་རླུང་
ལོག་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མ་འབར། འབར་ལ་ནི་
ཁད་པ་དེ་རྣམ་པ་སྨིན་པའི་སྐད་ཅིག་མའོ། །དགའ་བ་བཞི་ལས་མཆོག་དགའོ། །
དེ་ནས་ལྟེ་བ་ནས་གཏུམ་མོའི་མེ་འབར་བ་དེས་སྤྱི་བོ་ནས་བྱང་སེམས་ཀྱི་ཆུ་རྒྱུན་
ཕབ་ནས། མེ་ཆུ་གཉིས་དཀྲུག་གིས་འདྲེས་ནས་བདེ་ལ་མི་རྟོག་པའི་ཉམས་མྱོང་
སྐྱེས་པ་དེ་མཚན་ཉིད་དང་བྲལ་བའི་སྐད་ཅིག་མའོ། །དགའ་བ་བཞི་ལས་ལྷན་
ཅིག་སྐྱེས་པའི་དགའ་བའོ། །ཏིང་ངེ་འཛིན་དེ་ལས་ལངས་པ་དང་རྗེས་རྟོག་དཔྱོད་
ཀྱི་བློ་དང་བཅས་པ་ཞིག་འབྱུང་བ་དེ་རྣམ་པར་ཉིད་པའི་སྐད་ཅིག་མའོ། །དགའ་
བ་བཞི་ལས་དགའ་བྲལ་གྱི་དགའ་བའོ། །འོ་ན་འདིར་བཤད་པའི་གཞན་ལུས་
དང་རང་ལུས་གཉིས་ཀྱིས་མན་ངག་འདི་ཉམས་སུ་བླང་བྱའི་ཆོས་ཡིན་ནམ་བྱས་
པ་ལ་མ་ཡིན་ཏེ། ལུས་སེམས་གཉིས་ལ་སྐད་ཅིག་མ་བཞི་ཚང་ལུགས་སམ། ཚང་
བོས་ལམ་དུ་བཟློག་ལ་བསྒོམ་དུ་བཏུབ་བྱ་བའི་འདོད་ཅིག་ཅེས་རྩིས་པ་ཙམ་ཡིན་
ནོ། །
ད་ནི་ལུས་སེམས་གཉིས་སྡོམས་པ་ལ་དེ་ཁོ་ན་ཉིད་བཞི་ཞེས་པ་འདི་ཡང་
ཚང་བར་སྟོན་ཏེ། དེ་ཡང་བདག་གིས་དེ་ཁོ་ན་ཉིད་ནི་ལྟེ་བ་སྤྲུལ་པའི་འཁོར་ལོ་ལ་
ཚང་། སྔགས་ཀྱི་དེ་ཁོ་ན་ཉིད་ནི་སྙིང་ག་ཆོས་ཀྱི་འཁོར་ལོ་ལ་ཚང་། ལྷའི་དེ་ཁོ་ན་
ཉིད་ནི་མགྲིན་པ་ལོངས་སྤྱོད་ཀྱི་འཁོར་ལོ་ལ་ཚང་
། ཡེ་ཤེས་ཀྱི་དེ་ཁོ་ན་ཉིད་ནི་སྤྱི་
བོ་བདེ་ཆེན་གྱི་འཁོར་ལོ་ལ་ཚང་བའོ། །དེ་ལྟར་ཚང་བས་ཉམས་སུ་བླང་དུ་བཏུབ་
བོ། །ཇི་ལྟར་ཉམས་སུ་ལེན་ན་དེ་ཁོ་ན་ཉིད་བཞི་ཡོད་ཀྱང་གནས་སྟབས་རྣམ་པ་
240-86



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གསུམ་དུ་བསྡུས་ནས་ཉམས་སུ་ལེན་ནོ། །དེ་ཡང་ལྷའི་དེ་ཁོ་ན་ཉིད་བདག་གི་དེ་
ཁོ་ན་ཉིད་ནི་དངོས་པོའི་གནས་སྟབས་སུ་བསྡུད་དོ། །དངོས་པོའི་གནས་སྟབས་
ལ་གཉིས་ཡོད་པ་ལས། སེམས་དངོས་པོའི་གནས་སྟབས་ཀྱིས་བསྒོམ་རྒྱུ་དོན་གྱི་
ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་ནི་ལྷའི་དེ་ཁོ་ན་
ཉིད་ཀྱི་བསྟན། ལུས་དངོས་པོའི་གནས་སྟབས་ཀྱིས་བསྒོམ་པའི་གནད་ཤེས་པར་
བྱ་བའི་ཕྱིར་ལུས་དངོས་པོའི་གནས་ལུགས་གཏན་ལ་དབབ་པ་ནི་བདག་གི་དེ་ཁོ་
ན་ཉིད་ཀྱིས་བསྟན་ཏོ། །སྔགས་ཀྱི་དེ་ཁོ་ན་ཉིད་ནི་ལམ་གྱི་གནས་སྟབས་ སུ་
འདུས་ཏེ། རང་ལུས་ཐབས་ལྡན་དང་གཞན་ལུས་ཤེས་རབ་གཉིས་ཀྱིས་ཉམས་སུ་
ལེན་པའོ། །ཡེ་ཤེས་ཀྱི་དེ་ཁོ་ན་ཉིད་ནི་འབྲས་བུའི་གནས་སྟབས་སུ་འདུས་ཏེ།
ཉམས་མྱོང་གོང་ནས་གོང་དུ་བོགས་སྐྱེས་པ་ལ་བྱའོ། །འདི་དག་ལུས་སེམས་
གཉིས་ལ་ཚང་ལུགས་སམ། བསྒོམ་དུ་བཏུབ་པའི་དོད་ཅིག་རྩིས་པའི་ཙམ་ཡིན་
ཏེ། རྒྱས་པར་དེ་ཁོ་ན་ཉིད་ཀྱི་ལེའུ་ལས་འཆད་དོ། །
ད་ནི་ལུས་སེམས་གཉིས་སྡོམ་པ་ལ་དགའ་བ་བཞི་ཞེས་པ་འདི་ཡང་ཚང་
ར་སྟོན་ཏེ། དེ་ཡང་དགའ་བ་ནི་ལྟེ་བ་སྤྲུལ་པའི་འཁོར་ལོ་ལ་ཚང་
། མཆོག་ཏུ་
དགའ་བ་ནི་སྙིང་ག་ཆོས་ཀྱི་འཁོར་ལ་ཚང་
། དགའ་བྲལ་གྱི་དགའ་བ་ནི་མགྲིན་པ་
ལོངས་སྤྱོད་ཀྱི་འཁོར་ལོ་ལ་ཚང་
། ལྷན་ཅིག་སྐྱེས་པའི་དགའ་བ་ནི་སྤྱི་བོ་བདེ་ཆེན་
གྱི་འཁོར་ལོ་ལ་ཚང་བའོ། །དེ་ལྟར་ཚང་བས་ཉམས་སུ་བླང་དུ་བཏུབ་ཏེ། དེ་ཡང་
ཆགས་ཅན་དང་ཆགས་བྲལ་གཉིས་ཀ་ལ་སྦྱར་རོ། །སྦྱོར་ལུགས་གོང་གི་སྐད་ཅིག་
མ་ལ་བཤད་པ་དང་འདྲའོ། །འོ་ན་སྐད་ཅིག་མའང་དགའ་བའི་ཁྱད་པར་ཅི་ཡིན་
ཞེ་ན། དུས་ཚོད་དང་རྣམ་པ་མི་འདྲ་བར་གཅོད་པའི་སྒོ་ནས་སྐད་ཅིག་མ་བཞི་
བར་
240-87



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡིན། ཡེ་ཤེས་རང་གི་ངོ་བོ་སྒོ་ནས་དགའ་བ་བཞི་ཡིན་ནོ། །
ད་ནི་ལུས་སེམས་གཉིས་སྡོམ་པ་ལས་འཁོར་བའི་ཆོས་ཐམས་ཅད་ཚང་
བར་སྟོན་ཏེ། དེ་ཡང་ཟླ་བ་དང་
། ཉི་མ་དང་
། ཨཱ་ལི་དང་། ཀཱ་ལི་དང་
། འཕོ་བ་
བཅུ་དྲུག་དང་ཞེས་པ་ལ་སོགས་པ་ཕྱིའི་ཆོས་འདི་དག་རང་བཞིན་གནས་ལུགས་
ཀྱིས་རང་ལ་ཚང་བ་ཡིན་ནོ། །འཕོ་བ་ལ་སོགས་པ་འདི་དག་ཀྱང་རྒྱ་གར་ཕན་
ཆད་ན་རྒྱལ་པོ་ལ་སོགས་རྩིས་ཀྱི་རིམ་པ་འདི་ལྟར་བྱེད་དེ། གསེར་སྲང་གཅིག་ལ་
གཞོང་པ་ཞེང་དུ་སོར་བརྒྱད། དཔངས་སུ་སོར་བཞི་གཅིག་བརྡུང་བ། གསེར་གྱི་
ཞོ་གཅིག་ལ་ཐུར་མ་སོར་དྲུག་པ་གཅིག་བྱས། གཞོང་པའི་མཐིལ་དུ་བུག་པ་ཐུར་
མ་དེ་ཤོང་ཙམ་གཅིག་དབུག །བུག་པ་དེར་ཐུར་མ་དེ་བཙངས་ལ། གསེར་གཞོང་
དེ་ཟངས་ཆུས་བཀང་བ་གཅིག་གི་སྟེང་དུ་བཞག །ཐུར་མ་དེ་བསྟན་ནས་ཟངས་ཀྱི་
ཁོ་ལ་དབྱུག་གུ་གཅིག་བརྒྱག །ཐུར་མ་སྟོན་པའི་ཤུལ་ན་ཡར་ལ་ཆུ་འབུ་རུ་རུ་བྱུང་
ནས། གསེར་གཞོང་ཆུས་བཀང་བ་དེ་ཟངས་ཀྱིས་ཐིལ་དུ་དཀྲོག་གིས་སོང་བ་
དང༌། དབྱུག་གུ་གཅིག་རྒྱག་སྟེ། དེ་ལྟར་ཆུ་ཚོད་ན་གཅིག །དབྱུག་གུ་ན་གཉིས་
སོ། །
དེ་ནས་གསེར་གཞོང་ཆུ་བཀང་བ་དེའི་ཞབས་ཀྱི་བུག་པ་ཐུར་མས་བཀག་
ལ། ཟངས་སྟོང་པ་ཤིང་གི་ཁྲམ་བཏང་བོ་གཅིག་གི་སྟེང་དུ་གཞག །ཐུར་མ་སྟོན་
ལ་དབྱུག་གུ་གཅིག་བརྒྱག །དེ་ནས་ཆུ་དེ་མར་ཟངས་ཀྱིས་ཟད་པ་དང་དབྱུག་གུ་
གཅིག་རྒྱག །དེ་ལྟར་ཆུ་ཚོད་ན་ གཉིས། དབྱུག་གུ་ན་བཞིའོ། །དེ་ནས་གསེར་
གཞོང་སྟོང་པའི་བུག་པ་ཐུར་མས་བཙངས་ནས། སྔར་གྱི་ཟངས་ཆུས་བཀངབའི་
སྟེང་དུ་སྤོ་སྟེ། འཕོ་བ་ན་གཅིག་གོ །དེ་ལྟར་དེ་རྣམས་ལ་འཕོ་བ་གཅིག །ཆུ་ཚོད་
240-88



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གཉིས། དབྱུག་གུ་བཞི་སྟེ། དེ་ལྟར་བྱས་པས་ཉིན་ཞག་གཅིག་ལ་འཕོ་བ་བཅུ་དྲུག །
དབྱུག་གུ་དྲུག་ཅུ་རྩ་བཞི། ཆུ་ཚོད་སུམ་ཅུ་རྩ་གཉིས། ཐུན་ཚོད་བཞི་ཡོང་ངོ༌། །དེ་
རྣམས་ཀྱི་རྩིས་ཀྱིས་རོ་ཉིན་དང་ཆོ་ཧི་ར་ལ་སོགས་པ་དུས་སྦྱོང་བཅུ་གཉིས་གཏན་
ལ་ཕབ་ནས། འདི་ཙམ་ནི་སོ་ནམ་བྱ་བའི་དུས་ཡིན། འདི་ཙམ་ནི་གཉེན་སྦྱོར་བྱ་
བའི་ དུས་ ཡིན། །དེ་བཞིན་དུ་བག་མ་བླང་བ་ དང་། སྨན་སྦྱང་བ་དང་། དམག་
དྲངས་ བ་དང་། ཞི་བའི་
སོགས་པའི་དུས་ཤེས་པའོ། །དུས་ཤེས་པས་དུས་དེ་དང་དེར་ལས་དེ་བྱས་པས་
འདོད་པའི་དོན་གྲུབ་པ་ཡིན་ནོ། །
འོ་ན་དཔལ་དགྱེས་པ་རྡོ་རྗེའི་རྣལ་འབྱོར་པ་གཅིག་གིས་ཀྱང་རྒྱལ་པོ་ལྟར་
རྩིས་དེ་ལྟར་བྱའམ་ཞེ་ན་མ་ཡིན་ཏེ། དེ་ལྟར་བྱས་ན་སེམས་གཡེང་བ་འགྲོའོ། །འོ་
ན་དུས་མི་ཤེས་པས་ལས་མི་འགྲུབ་བོ་སྙམ་ན། །དུས་དེ་རྣམས་རླུང་ལ་བརྟེན་
ནས་ཤེས་ པར་ བྱ་སྟེ། དེ་ཡང་ཟླ་བ་ནི་གཡོན་ནས་རྒྱུ་བའི་རླུང་ངོ༌
། ཉི་མ་ནི་
གཡས་ནས་བྱུང་བའི་རླུང་ངོ༌
། །ཨ་ལི་ནི་རླུང་ནང་དུ་འཇུག་པའོ། །ཀ་ལི་ནི་རླུང་
ཕྱིར་འགྲོ་བའོ། །དེ་ལྟར་ན་རླུང་གཡོན་ནས་རྒྱུ་གཡས་ནས་རྒྱུ་བ་ཕྱིར་འགྲོ་ནང་དུ་
ཡོང་བྱེད་པ་དེ་རླུང་གིས་ངོ་བོའོ། །དེ་ལྟ་བུའི་རླུང་དེ་སྐྱེས་བུ་དར་ལ་བབ་པ་ཞིག་
ལ་ཞག་གཅིག་ལ་ཉི་ཁྲི་གཅིག་སྟོང་དྲུག་བརྒྱ་རྒྱུ་སྟེ། དེ་ལྟར་དཔལ་གདན་བཞི་
ལས། ཉི་ཁྲི་དང་ནི་གཅིག་སྟོང་དང་
། དྲུག་བརྒྱད་དུ་ནི་རྩིས་པ་ཡི། ཞེས་གསུངས་
སོ། །རྒན་པོ་རྣམས་ལ་ནི་རླུང་དལ་བས་ གྲངས་དེ་ཙམ་མི་ཐེམ་མོ། །བྱིས་པ་
རྣམས་ལ་སུ་རུ་རུ་རྒྱུ་བས་གྲངས་དེ་བས་ལྷག་གོ །དེ་ལྟར་སྐྱེས་བུ་དར་ལ་བབས་
པའི་དབང་དུ་བྱས་ན་འཕོ་བ་བཅུ་དྲུག་ལས། འཕོ་བ་རེ་རེ་ལ་རླུང་སྟོན་སུམ་བརྒྱ་
240 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལྔ་བཅུ་རྒྱུའོ། །དེ་ལྟ་བུ་བཅུ་དྲུག་ཐེམ་ཙ་ན་ཞག་གཅིག་གི་རླུང་ཐེམ། ཞག་གཅིག་
གི་འཕོ་བ་ཐེམ་པས་འཕོ་བའི་རྩིས་ཤེས་པར་འདོད་ན་དེ་ལྟར་ཤེས་པར་གྱིས་
ཤིག་བྱ་བའོ། །དབྱུག་གུ་དྲུག་ཅུ་རྩ་བཞི་ལས་དབྱུག་གུ་རེ་རེ་ལ་རླུང་སུམ་བརྒྱ་
བཅུ་སོ་ཕྱེད་བརྒྱད་བརྒྱད་རྒྱུ་སྟེ། དེ་ལྟ་བུ་དྲུག་ཅུ་རྩ་བཞི་ཐེམ་ན་ཞག་གཅིག་གི་
རླུང་ཐེམ་ཞག་གཅིག་གི་དབྱུག་གུ་ཐེམ་པས་དབྱུག་གུའི་རྩིས་ཤེས་པར་འདོད་ན་
དེ་ལྟར་ཤེས་པར་གྱིས་ཤིག་བྱ་བའོ། །ཆུ་ཚོད་སུམ་ཅུ་རྩ་གཉིས་ལས་ཆུ་ཚོད་རེ་རེ་
ལ་རླུང་དྲུག་བརྒྱ་བདུན་བཅུ་རྩ་ལྔ་ལྔ་རྒྱུ་སྟེ། དེ་ལྟ་བུ་སུམ་ཅུ་རྩ་གཉིས་ཐེམ་ཙ་ན་
ཞག་གཅིག་གི་རླུང་ཐེམ། ཞག་གཅིག་གི་ཆུ་ཚོད་ཐིམ་པས། ཆུ་ཚོད་ཀྱི་རྩིས་ཤེས་
པར་འདོད་ན་དེ་ལྟར་ཤེས་པར་གྱིས་ཤིག་བྱའོ། །ཐུན་ཚོད་བཞི་ལས་ཐུན་ཚོད་རེ་
རེ་ལ་རླུང་ལྔ་སྟོང་བཞི་བརྒྱ་རྒྱུ་སྟེ། དེ་ལྟ་བུ་བཞི་ཐེམ་ཙ་ན་ཞག་གཅིག་གིས་རླུང་
ཐེམ། ཞག་གཅིག་གི་ཐུན་ཐེམ་པས། ཐུན་ཚོད་ཀྱི་རྩིས་ཤེས་པར་འདོད་ན་ཡང་དེ་
ལྟར་ཤེས་པར་གྱིས་ཤིག་བྱ་བའོ། །དེ་ལྟར་ཐམས་ཅད་བཞིའོ། །ཞེས་པ་ཡི་གེ་
རྣམ་པ་བཞི། ལྷ་མོ་བཞི། སྐུ་བཞི། སྐད་ཅིག་མ་བཞི། བདེན་པ་བཞི། དེ་ཁོ་ན་
ཉིད་ བཞི། དགའ་བ་བཞི། སྡེ་ པ་ བཞི། རྩིས་ མགོ་ བཞི་སྟེ། བཞི་ ཚན་ མང་ པོ་
གཅིག་བྱུང་བའོ། །དེ་ལྟར་འཁོར་འདས་ཀྱི་ཆོས་ཐམས་ཅད་རང་གི་རྒྱུད་ལ་ཚང་
བར་བསྟན་པས་ཕྱི་རོལ་ནས་ཚོལ་བར་འདོད་པའི་སེམས་ཀྱི་གདུང་བ་གཅོད་
པའོ། །
གཏུམ་མོའི་རྫོགས་རིམ་རྒྱས་པར་འཆད་པའི་ལྟེ་བར་གཏུམ་མོ་ཞེས་པ་ལ་
སོགས་པ་སྟེ། དེ་ཡང་གོང་དུ་བསྟན་པ་བཞིན་དུ་དཀོན་མཆོག་གསུམ་ལ་སོགས་
པའི་ཆོས་ཐམས་ཅད་རང་ལ་ཚང་བར་ཡོད་པས། ད་ཅི་ཡང་བྱ་མི་དགོས་སམ་ཞེ་
240 -90



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩེར་ཕྲེང་།
ན་མ་ཡིན་ཏེ། རང་ལ་ཚང་བས་བསྒོམ་དུ་བཏུབ་སྟེ། གཏུམ་མོའི་རྣལ་འབྱོར་ལ་
བརྟེན་ལ་སྒོམས་ཤིག་བྱ་བའོ། དེ་ཡང་དང་པོ་རླུང་ཨ་བ་དྷུ་ཏིར་གཞུག་པ་ཐིག་ལེ་
ཨ་བ་དྷུ་ཏིར་གཞུག་པ་ཤེས་པ་ཨ་བ་དྷུ་ཏིར་གཞུག་པ་རྣམས་བྱའོ། །དེ་ནི་གཏུམ་
མོ་བསྒོམས་པའི་སྔོན་འགྲོ་རླུང་སེམས་བྲིད་པ་བྱ་བ་ཡིན་ནོ། །དེ་ནས་དངོས་གཞི་
ལ་དུས་ ཀྱི་གནད། ལུས་བཅོས་པའི་གནད། ཡུལ་གྱི་གནད་གསུམ་གྱིས་ཤེས་
པར་བྱའོ། །དེ་ལ་དུས་ཀྱི་གནད་ནི་གཏུམ་མོ་བསྒོམས་པའི་དུས་སོ། ལུས་བཅོས་
པའི་གནད་ནི་རྐང་པ་རྡོ་རྗེ་དཀྱིལ་ཀྲུང་བཅའ། སྒལ་པ་སངས། མགོ་དགུག །
ལག་པ་མཉམ་གཞག་གི་ཕྱག་རྒྱ་ལྟེ་བའི་འོག་ཏུ་བརྩིར་རོ། །ཡུལ་གྱི་གནད་ནི་ལྟེ་
བར་ཤེས་པ་གཏད་ལ་རླུང་བཟུང་བའོ། །དེ་ལྟར་བྱས་པས་ལས་ཀྱི་རླུང་ལྡོག་གོ
དེ་ལོག་པས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་བ་གྱུར་པ་ནི་ལྟེ་བར་གཏུམ་
མོ་འབར་བ་ཡིས་ཞེས་པའོ། །མེ་དེ་ཡར་སོང་ནས་སྤྱི་བོ་ན་ཡི་གེ་ཧཱུྃ་དཀར་པོ་མགོ་
ཐུར་དུ་ལྟ་བ་བྱང་སེམས་ཀྱི་རང་བཞིན་ཡོད་པ་ལ་རེག་པས། ཧཱུྃ་དེ་ལས་བདུད་རྩི་
བྱང་སེམས་ཀྱི་ཐིག་ལེ་འཛག་པ་ནི་ཧིཾ་བསྲེགས་པས་རི་བོང་ཅན་འཛག་ཞེས་པའོ། །
དེ་བཞིན་གཤེགས་པ་ལྔ་བསྲེགས་ཞིང་ཞེས་པ་ནི། གཞན་དག་ནི་སྙིང་
གར་བུ་ཨེ་ཛཾ་ཁཾ་ཧཱུྃ་ཞེས་པ་རྣམས་བཀོད་ནས་གཏུམ་མོའི་མེས་བསྲེགས་པ་ཡིན་
ལ། སྤྱན་ལ་སོགས་པ་ཡང་བསྲེགས་ཏེ་ཞེས་པ་ཡང་
། མགྲིན་པར་ལཾ་མཾ་པཾ་ཏཾ་
ཞེས་པ་རྣམས་བཀོད་ནས་བསྲེགས་པ་ཡིན་ཟེར་ནས། འཁོར་ལོ་བཞི་ལ་བརྟེན་
པའི་མན་ངག་ཏུ་འདོད་དོ། །བླ་མ་བ་ལྟར་ན་དེ་བཞིན་གཤེགས་པ་ལྔ་བསྲེགས་
ཞིང་ཞེས་པ་ནི་གཏུམ་མོའི་མེ་དང་བྱང་སེམས་ཐིག་ལེ་འདྲེས་པས་བདེ་སྟོང་གི་
ཉམས་མྱོང་སྐྱེས་པའི་དུས་ན། སྔར་ཐ་མལ་གྱི་དུས་སུ་ཕུང་པོ་ལྔར་འཛིན་པའི་
24) ཨཡ9I



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྣམ་རྟོག་ཡོད་པ་དེ་ནུབ་པ་ལ་བཞེད། སྤྱན་ལ་སོགས་པ་ཡང་
བ་སོགས་པ་ཡང་བསྲེགས་ཏེ་ཞེས་པ་
ཡང་ཐ་མལ་གྱི་དུས་སུ་ཐ་མལ་གྱི་དུས་སུ་འབྱུང་བ་བཞིར་འཛིན་པའི་རྣམ་རྟོག་
ཡོད་པ་དེ་ཉམས་མྱོང་སྐྱེས་པའི་དུས་སུ་ནུབ་པ་ལ་བཞེད་དོ། །དེ་ལྟར་གཏུམ་མོའི་
རྫོགས་རིམ་དེ་བསྐྱེད་པའི་རིམ་པ་ལ་བརྟེན་ནས་ཐུན་གསུམ་མམ་བཞིར་ཉམས་
སུ་བླངས། ཐུན་མཚམས་སུ་ལས་དང་པོ་པའི་སྤྱོད་པ་ཅི་ནུས་སུ་བྱ། དེའི་དུས་ཀྱི་
མཉམ་བཞག་གི་ཉམས་མྱོང་དེས། རྗེས་ཅི་མཐོང་ཅི་ཐོས་ཐམས་ཅད་ལ་རྒྱས་
བཏབ་ལ་འབད་རྩོལ་དང་བཅས་པས་བསྒོམ། དེ་ལྟར་ཡང་དང་ཡང་དུ་བསྒོམས་
པས་བསྒོམ་རྟེན་དེ་མཉམ་བཞག་རྗེས་ཐོབ་འདྲེས་ཏེ་ཡོང་། མཉམ་བཞག་རྗེས
ཐོབ་འདྲེས་པའི་གོ་བ་ནི་བསྒོམས་པས་ཉམས་མྱོང་ལ་ཆེ་རྒྱུ་མེད། མ་བསྒོམས་
པས་ཉམས་མྱོང་ལ་ཆུང་རྒྱུ་མེད་པ་གཅིག་འབྱུང་ངོ༌། །དེ་ལྟར་འབྱུང་ཙམ་ན་ལྷ་
བསྒོམས་པ་དང་སྔགས་བཟླས་པ་དང༌། སྐྱབས་འགྲོ་དང་མཆོད་པ་དང་དཀའ་
ཐུབ་ལ་སོགས་པ་ཅི་ཡང་མི་དགོས་སོ། །
འདི་ལ་ཇོ་བོ་ཁ་ཅིག་ཁ་ཚིག་ཙམ་དུ་ཆོས་ཐམས་ཅད་སྐྱེ་མེད་སྤྲོས་བྲལ་
ཡིན་ཟེར་ནས་མཚན་བཅས་ཀྱི་དགེ་སྦྱོར་ཐམས་ཅད་འདོར་ཏེ། དེ་ནི་ཕྱལ་པ་ཡིན་
ནོ། །གོང་གི་ཉམས་དེ་ལྟར་སྐྱེས་ཙམ་ན་སློབ་དཔོན་བྷི་བ་པའི་གླུ་དང་འདྲ་སྟེ།
སློབ་དཔོན་གྱི་ཞལ་ནས། ཟ་ན་ཡང་བདེ་སྟོང་གི་ངང་ལ་ཟ། འགྲོ་ན་ཡང་བདེ་
སྟོང་གི་ངང་དུ་འགྲོ། ང་ཡིས་བལྟས་པས་འགྲོ་ཀུན་ནི་སྨྱོ་བར་མཐོང་
། །འགྲོ་བ་
ཀུན་ གྱིས་བལྟས་ པས་ ང་ ནི་ སྨྱོ་བར་ མཐོང་
། ཞེས་ གསུངས་ཏེ། །གཞན་ གྱིས་
བལྟས་པས་བྷིར་བ་པ་ཆོས་པ་ཡིན་ཟེར་བ་ལ། དཀོན་མཆོག་ལ་ཕྱག་མི་འཚལ་
སྐྱབས་འགྲོ་མི་བྱེད། འདོན་བཟློས་མི་བྱེད་པར་སྨྱོན་པ་ལྟ་བུར་མཐོང་ངོ༌
། །བྷི་བ་
240 -92



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པས་གཞན་ལ་བལྟས་པས་བདེ་སྟོང་གི་ཉམས་འདི་ལྟ་བུ་ལ་བློ་མི་འཇོག་པར།
འཇིག་རྟེན་གྱི་ཡ་ད་མ་ད་ལ་ཡེངས་ནས་འདུག་པས་སྨྱོན་པ་ལྟ་བུར་མཐོང་ངོ༌
། །
དེ་ཡན་ཆད་ཀྱིས་འབྲས་བུའི་རྒྱུད། གཞིའི་རྒྱུད། རང་བཞིན་གྱི་རྒྱུད་གསུམ་གྱི་
མདོར་བསྟན་དུ་བྱས་ནས་མཚན་ཅན་དངོས་བཤད་པའོ། །
ད་ནི་ལེའུ་མཚན་འཆད་པ་ལ་རྡོ་རྗེ་ནི་དངོས་པོའི་གནས་ལུགས་བདེ་སྟོང་
དབྱེར་མེད་དོ། །རིག་པ་ནི་སྡེ་ཚན་ནོ། །ལེའུ་ནི་པ་ཏ་ལ་ཞེས་པ་སྟེ་གཞུང་གཅོད་
ཅིང་སྐྱོང་བའོ། །དང་པོའོ་ཞེས་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་
བརྟག་པ་དང་པོ་ལས་ལེའུ་དང་པོའི་བཤད་པའོ།། !!
ད་ནི་ལེའུ་གཉིས་པ་མན་ཆད་ལ་ལེའུ་ལེའུ་ཡི་འབྲེལ་དང༌། ལེའུ་མདོར་
བསྟན་རྒྱས་བཤད་ཀྱི་འབྲེལ་དང་
། ལེའུ་མངོན་པར་རྟོགས་པའི་འབྲེལ་དང་དེ་
ལྟར་ཆོས་དོན་སྡེབས་རྣམ་པ་གསུམ་གསུམ་དུ་མཛད་དོ། །དེ་ལ་ལེའུ་གཉིས་པ་
འདིའི་ལེའུ་ལེའུའི་འབྲེལ་ནི་ལེའུ་དང་པོར་གཞི་རང་བཞིན་འབྲས་བུ་གསུམ་
མདོར་བསྟན་པ་དེ་ལ། སྔགས་མེད་ན་མི་འགྲུབ་པས། ལེའུ་གཉིས་པ་སྔགས་ཀྱི་
ལེའུ་འདི་བྱུང་ངོ༌
། །ལེའུ་མདོར་བསྟན་རྒྱས་བཤད་ཀྱི་འབྲེལ་ནི། ལེའུ་དང་པོར་
དགུག་དང་དོན་བྱེད་རྣམས་མང་བརྗོད་པ་དང་
། ཞེས་པ་ལ་སོགས་པས་མདོར་
བསྟན་ནས། སྔགས་ཀྱི་ལེའུ་འདིས་རྒྱས་པར་འཆད་དོ། །ལེའུ་མངོན་པར་རྟོགས་
པའི་འབྲེལ་ནི་གང་ཟག་གཅིག་གིས་ཆ་རྐྱེན་དུ་མངོན་རྟོགས་ཐད་སོ་ཐད་
སོར་
དགྲིག་པ་ལ་བྱའོ། །
ལེའུ་འདིར་རང་ལ་གསུམ་སྟེ། ལེའུ་བཤད་པར་ཞལ་གྱིས་བཞེད་པ་དང་
།
ལེའུ་ཡི་གཞུང་དང༌
། ལེའུའི་མཚན་ནོ། །དེ་ལ་དངཔོ་ནི་སྔགས་ཀྱི་ལེའུ་བཤད་
24093



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པར་བྱའོ་ཞེས་པ་སྟེ། དེ་ཡང་སྔགས་ནི་ངོ་བོ་དང༌། དབྱེ་བ་དང་
། ངེས་ཚིག་དང་།
སྤེལ་ཚིག་དང་
། དག་པར་བྱེད་པའི་ཡན་ལག་དང་ལྔས་ཤེས་པར་བྱའོ། །དེ་ལ་ངོ་
བོ་ནི་ཨ་ལི་ཀ་ལི་སྟེ་ཐབས་ཤེས་རབ་གཉིས་སུ་མེད་པའོ། །དབྱེ་ན་གཉིས་ཏེ།
སྔགས་མཚན་ཉིད་པ་དང་། རྒྱུ་མཐུན་པའོ། །དེ་ལ་མཚན་ཉིད་པ་ནི་སངས་རྒྱས་
ཀྱི་ཐུགས་ཡང་དག་པའི་ཡེ་ཤེས་སོ། །དེ་ལྟར་ཡང་
། རྡོ་ རྗེ་རྩེ་མོ་ནས། སྔགས་
རྣམས་ ཀུན་གྱི་མཚན་ཉིད་ནི། །སངས་ རྒྱས་ ཀུན་ གྱི་ཐུགས་ ལ་ གནས། །ཞེས་
གསུངས་ སོ། །རྒྱུ་ མཐུན་ པ་ ལ་ གསུམ་ སྟེ། གཞིའི་ རྒྱུད་ ཀྱི་ སྔགས་ དང༌། རང་
བཞིན་གྱི་ རྒྱུད་ ཀྱི་སྔགས་དང་
། འབྲས་བུའི་རྒྱུད་ཀྱི་སྔགས་སོ། །ངེས་ ཚིག་ནི་
སངས་རྒྱས་སྤྱན་འདྲེན་པར་བྱེད་པས་ན་སྔགས་སོ། །དེ་ལྟར་མཁའ་འགྲོ་མ་གུར་
ལེའུ་དྲུག་པ་ལས། སྔགས་ནི་སྤྱན་འདྲེན་པར་གསུངས་ཏེ། སངས་རྒྱས་བྱང་ཆུབ་
སེམས་དཔའ་དང༌། །མཁའ་འགྲོ་མ་དང་བཙུན་མོ་བཟང་
། །དཔེར་ན་སྐྱེས་ཆེན་
གང་ཞིག་ལ། །ཚེ་ལ་མྱུར་བའི་སྒྲ་བོས་ན། །ཐོས་པ་ཙམ་གྱིས་འོང་བ་བཞིན། །
སངས་རྒྱས་སྐད་ཅིག་གིས་བྱོན་འགྱུར། །ཞེས་གསུངས་སོ། །ཡང་ན་ཡིད་སྐྱོབ་
པས་ན་སྔགས་ཏེ། གསང་བ་འདུས་པ་ལས། མན་ནི་ཡིད་ཅེས་བྱ་བ་སྟེ། །ཏྲ་ནི་
སྐྱོབ་པ་ཞེས་སུ་བཤད། །ཞེས་གསུངས་སོ། །སྤེལ་ཚིག་ནི་ཞི་རྒྱས་ལ་སོགས་པའི་
སྔགས་ལ་མཐའ་རྟེན་ཇི་ལྟར་གདགས་ཐབས་ཏེ། གུར་ལེའུ་བཅུ་གཅིག་པ་ནས་
སྟོན་ནོ། །དག་པར་བྱེད་པའི་ཡན་ལག་ནི་བཏུ་བ་སྟེ། བརྟག་པ་ཕྱི་མའི་ལེའུ་དགུ་
པ་ནས་སྟོན་ནོ། །ལེའུ་ཞེས་ པ་གཞུང་གཅོད་ཅིང་སྐྱོང་བའོ། །བཤད་པར་བྱའོ་
ཞེས་པ་ཞལ་གྱིས་བཞེས་པའོ། །
ད་ནི་ལེའུའི་གཞུང་འཆད་དེ། དེ་ཡང་རྒྱུད་ཀྱི་ཆིངས་སུ་གཞི་རང་བཞིན་
240--94



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
འབྲས་བུ་གསུམ་དུ་བྱས་པ་ལས། ལེའུ་ཡི་གཞུང་འདི་ནས་ཀྱང་གཞི་རང་བཞིན་
འབྲས་བུ་གསུམ་གྱི་སྔགས་སྟོན་ཏོ། །དེ་ཡང་དབྱེ་ན་གཉིས་སུ་མཛད་དེ། གཞི་
རང་བཞིན་འབྲས་བུ་གསུམ་ཆར་དུ་གཏོགས་པའི་སྔགས་དང་
། འབྲས་བུ་ལས་
ཚོགས་ ཀྱི་སྔགས་སོ། དང་པོ་ལ་བཅུ་གཅིག་སྟེ། གཏོར་མའི་སྔགས་དང་། དེ་
བཞིན་གཤེགས་པ་རྣམས་ཀྱི་ས་བོན་དང་
། ཀྱེའི་རྡོ་རྗེའི་སྙིང་པོ་དང༌
། སྔགས་ཀྱི་
སྤེལ་ཚིག་དང་། གྲོང་ཁྱེར་དཀྲུག་པའི་སྔགས་དང་
། རྣལ་འབྱོར་མ་རྣམས་ཀྱི་ས་
བོན་དང་། ཕྱག་གཉིས་པའི་སྔགས་དང་། ཕྱག་བཞི་པའི་སྔགས་དང་
། ཕྱག་དྲུག་
པའི་སྔགས་དང་། སྐུ་གསུང་ཐུགས་བྱིན་གྱིས་བརླབས་པའི་སྔགས་དང་
། ས་སྦྱང་
བའི་སྔགས་སོ། །
དེ་དག་རིམ་པ་ལྟར་འཆད་པ་ལ། དང་པོ་གཏོར་མའི་སྔགས་འདི་གཞི་
རྒྱུད་དབང་བསྐུར་བའི་དུས་སུ་ཡང་གཏོར་མ་གཏོང་དགོས། རང་བཞིན་གྱི་རྒྱུད་
བསྐྱེད་རྫོགས་བསྒོམ་པའི་ཐུན་མཚམས་སུ་ཡང་གཏོར་མ་གཏོང་དགོས། འབྲས་
བུ་ལས་ཚོགས་བསྒྲུབ་པའི་དུས་སུ་ཡང་གཏོར་མ་གཏོང་དགོས་པས་གཞི་
བཞིན་འབྲས་བུ་གསུམ་ཆར་དུ་གཏོགས་པའི་སྔགས་ཡིན་ནོ། །དེ་ཡང་གཏོར་མ་
དབུལ་བའི་ཡུལ་དང་། ཕུལ་བའི་དགོས་པ་དང་
། ངེས་ཚིག་དང་
། དབུལ་བའི་
སྔགས་དང་ལྔ་ཤེས་པར་བྱའོ། །དེ་ལ་དབུལ་བའི་ཡུལ་ནི་གུར་ལེའུ་གསུམ་པ་
ནས་ལྷ་ཆེན་བརྒྱད། ཕྱོགས་སྐྱོང་བ་བརྒྱད། ཀླུ་ཆེན་བརྒྱད་དེ་མགྲོན་ཉི་ཤུ་རྩ་བཞི་
ལའོ། །ཕུལ་བའི་དགོས་པ་ནི་བར་ཆད་ཐམས་ཅད་ཞི་བར་བྱེད་པའོ། །དེ་ལྟར་
ཡང་། བརྟག་པ་ཕྱི་མའི་ལེའུ་བཞི་པ་ནས། བར་ཆད་ཐམས་ཅད་ཉེར་ཞིའི་ཕྱིར་
རྒྱུན་དུ་གཏོར་མ་གཏང་བར་བྱ། ཞེས་གསུངས་སོ། །གཏོར་མའི་ངེས་ཚིག་ནི་བྷ་
རང་
240 -95



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལིང་བྱ་བ་ཡིན་ལ། བྷའི་སྒྲ་ནི་སྟོབས་སམ་ནུས་པ་ལ་འགྲོ་བ་སྟེ། སྟོབས་སམ་
ནུས་པ་བསྐྱེད་པས་ན་གཏོར་མ་ཞེས་ བྱའོ། །དབུལ་བའི་ཐབས་ནི་བྱིན་གྱིས་
བརླབས་ནས་འབུལ་བ་སྟེ བརྟག་པ་དང་པོའི་ལེའུ་བདུན་པ་ནས། རྡོ་རྗེ་ཐོད་
པའི་སྦྱོར་བ་ལས། སྐྱེ་བོ་གང་དང་གང་རྣམས་ཀྱི། །ཤ་ནི་མཁས་པས་བཟའ་བྱ་
བ། །སེམས་ཅན་དེ་དེ་དབང་དུ་འགྱུར། ཞེས་པས་བསྟན་ནོ། །དབུལ་བའི་སྔགས་
ནི་རྒྱས་པ་གཅིག་བརྟག་པ་ཕྱི་མའི་ལེའི་བཞི་པ་ནས་སྟོན། བསྡུས་པ་ནི་གཅིག་པ་ཨོཾ་
ཨ་ཀ་རོ་ཞེས་པ་ལ་སོགས་པ་འདིའོ། །འབྱུང་པོ་ཐམས་ཅད་ཞེས་པ་མགྲོན་ཉི་ཤུ་
རྩ་བཞི་པོ་སྟེ་ལས་དང་ཉོན་མོངས་པ་ལས་བྱུང་བའི་ཕྱིར་རོ། །གཉིས་པ་ཤྲཱི་ཨོ་ཛཾ་ཁཾ་
ཧཱུཾ་དེ་བཞིན་གཤེགས་པ་རྣམས་ཀྱིས་ས་བོན་ནོ། །ཞེས་པ་ལ། འདི་རྒྱུད་གསུམ་
ལས་རང་བཞིན་གྱི་རྒྱུད། དེ་ལས་ཀྱང་བསྐྱེད་རྫོགས་གཉིས་ཆར་གྱི་སྔགས་སོ། །
དེ་ཡང་བསྐྱེད་རིམ་ལྟར་ན་རིགས་བསྡུས་བསྒོམས་པའི་རྣལ་འབྱོར་པ་ །
བླ་མ་དག་པའི་ཆོ་གའི་དུས་སུ་རང་གི་སྙིང་གར་ས་བོན་ལྔ་པོ་འདི་བསྒོམས་པ་
དང་། ལྷའི་སྐུ་བསྐྱེད་པའི་དུས་སུ་ཧཱུཾ་ལས་རྣམ་སྣང་
། ཨོཾ་ལས་རིན་ཆེན་འབྱུང་
ལྡན། དྲི་ལས་སྣང་བ་མཐའ་ཡས། ཁཾ་ལས་དོན་ཡོད་གྲུབ་པ། ཧཱུྃ་ལས་མི་བསྐྱོད་
པ་བསྐྱེད་པའོ། །རྫོགས་རིམ་ལྟར་ན་སྙིང་ག་ཆོས་ཀྱི་འཁོར་ལོར་རྩའི་ཡི་གེ་འབྲུ་
ལྔ་པོ་འདི་བསྒོམ་ནས། ལྟེ་བ་ནས་གཏུམ་མོ་ཡེ་ཤེས་ཀྱི་མེས་བསྲེགས་པའོ། །
གསུམ་པ་ཨོ་དེ་བ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཀྱེའི་རྡོ་རྗེའི་སྙིང་པོའོ་ཞེས་པ་འདི་
རྒྱུད་གསུམ་ལས་རང་བཞིན་གྱི་རྒྱུད། དེའི་ནང་ནས་ཀྱང་བསྐྱེད་པའི་རིམ་པའི་
སྔགས་སོ། །དེ་ཡང་ལེའུ་དང་པོར་ལྷ་རྣམས་ཇི་ལྟར་འབྱུང་བ་པོ་ཞེས་པས་སྒྲུབ་
ཐབས་མདོར་བསྟན། སྔགས་འདིར་བྱུང་། མངོན་རྟོགས་ནི་ལེའུ་གསུམ་པའི་མ་
240-96



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཚང་བ་ཁ་སྐོང་བར་བྱས་ནས། བརྟག་པ་ཕྱི་མའི་ལེའུ་ལྔ་པ་ནས་སྟོན་ནོ། །
དེ་ཡང་སྔགས་ཀྱི་སྒྲ་བཤད་ན། ཨོཾ་ནི་དམ་བཅའ་བའམ་བཀྲ་ཤིས་པའི་
ཚིག་གོ །དེ་བ་ནི་ལྷའོ། །པི་ཙུ་ནི་ཚུར་གཤགས་སོ། །བཛྲ་ནི་དགྱེས་པ་རྡོ་རྗེའོ། །
ཧཱུྃ་གསུམ་ནི་སྐུ་གསུང་ཐུགས་གསུམ་མོ། །ཕཊ་ནི་མི་མཐུན་པའི་ཕྱོགས་ཐམས་
ཅད་ མགོ་ ཁོས་ གཅིག་ པའོ། །སྭཱ་ ཧཱ་ ནི་ བདག་ ཁམས་ གསུམ་ འཁོར་ བ་ ལས་
དབུགས་ཕྱུང་ལ་སངས་རྒྱས་ཀྱི་སར་གཞི་ཚུགས་ཤིག་པའོ། །བཞི་པ་སྔགས་ཐམས་
ཅད་ཀྱི་རྐང་པར་དང་པོར་ཨོཾ་གྱི་རྣམ་པ་དང་། མཐར་ནི་སྭཱ་ཧཱ་དང་ཧཱུྃ་ཕཊ་ཀྱི་རྣམ་
པ་ནི་ནང་དུ་གཞུག་གོ །ཞེས་པ་ནི་སྔགས་ཀྱི་སྤེལ་ཚིག་སྟེ་གཞི་རང་བཞིན་འབྲས་
བུ་གསུམ་ཀའི་སྔགས། ཨོཾ་དང་ཧཱུྃ་ཕཊ་སྭཱ་ཧཱ་མེད་པ་རྣམས་ལ་འཇུག་པའོ། །དེས་
ན་འདི་རྒྱུད་གསུམ་ཆར་དུ་གཏོགས་པའོ། །ལྔ་པ་ཨོ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ།
གྲོང་ཁྱེར་དཀྲུག་པའི་སྔགས་སོ། །ཞེས་པ་འདི་ལ་ཕྱིའི་གྲོང་ཁྱེར་དཀྲུག་པ་དང་།
ནང་གི་གྲོང་ཁྱེར་དཀྲུག་པ་གཉིས་སུ་སྦྱར་རོ། །
འདིའི་ཕྱི་ལ་གྲོང་ཁྱེར་དཀྲུག་པ་དང་
། ནང་གི་གྲོང་ཁྱེར་དཀྲུག་པ་གཉིས་
སུ་སྦྱར་རོ། །དེ་ལ་ཕྱིའི་གྲོང་ཁྱེར་དཀྲུག་པ་ནི་རྒྱུད་གསུམ་ལ་འབྲས་བུའི་རྒྱུད།
དེའི་ནང་ནས་ལས་ཚོགས་སུ་གཏོགས་ཏེ། དེ་ཡང་ཡི་དམ་ལྷའི་བསྐྱེད་རིམ་ལ་
བརྟན་པ་ཐོབ་ པས། དེའི་ སྔགས་ ལ་འབུམ་མམ་ བྱེ་བ་སྐྱལ་བ་ནི་བསྙེན་ པ།
སྔགས་འདི་ལ་ཁྲི་བཟླས་པ་ནི་བསྒྲུབ་པའོ། །དེ་ནས་ལས་སྦྱོར་གྱི་དུས་སུ་རང་གི་
ལག་མཐིལ་ལ་དུག་ཁྲག་འདྲེས་པའི་ཁུ་བས་འཁོར་ལོ་རྩིབས་བརྒྱད་པ་བྲིས་ཏེ།
ལྟེ་བ་ལ་ཨོ་གྲོང་ཁྱེར་ཆེ་གེ་མོ་ནང་འཐབ་པར་གྱུར་ཅིག་སྭཱ་ཧཱ་ཞེས་པ་བྲི། རྩིབས་
བརྒྱད་ལ་ཨ་ཀ་ཙ་ཏ་ཊ་པ་ཡ་ཤ་བྲི། དེ་ནས་ཏིང་ངེ་འཛིན་ནི། འཁོར་ལོ་དེ་གྲོང་
240 -97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཁྱེར་དེར་བསྐྱེད། དཀྲུག་ པར་འདོད་ པའི་ གྲོང་ཁྱེར། གྲོང་ཁྱེར་དེར་དེ་དགུག་
གཞུག་ཡང་ཡང་བྱ། དེ་ནས་ཐལ་མོ་གཉིས་དཀྲུག་ཅིང་
། ཨོཾ་ཨ་ཀ་ཙ་ཊ་ཏ་པ་ཡ་
ཤ་གྲོང་ཁྱེར་ཆེ་གེ་མོ་ནང་འཐབ་པར་གྱུར་ཅིག་སྭཱ་ཧཱ་ཞེས་བརྗོད་ན། གྲོང་ཁྱེར་དེ་
འཁྲུག་པ་ཤོར་ནས་གཅིག་གིས་གཅིག་ཡུལ་འབྱིན་པར་འགྱུར་རོ། །དེ་ནི་མངོན་
སྤྱོད་ཀྱི་ལས་སོ། །
ནང་གི་གྲོང་ཁྱེར་དཀྲུག་པ་ནི་རྒྱུད་གསུམ་ལས་རང་བཞིན་གྱི་རྒྱུད། དེའི་
ནང་ནས་ཀྱང་རྫོགས་རིམས་སུ་འགྲོ་སྟེ། དེ་ཡང་སེམས་ཅན་ཐམས་ཅད་ཀྱི་ལྟེ་བ་
ན་སྡེ་ཚན་བརྒྱད་ཀྱི་ཡི་གེ་འདི་རང་ཆས་སུ་ཡོད་པས། །ངག་ཏུ་ཅི་བརྗོད་པ་ཐམས་
ཅད་ཨ་ལི་ཀ་ལི་ལས་མི་འདའ་བ་དེ་ལྟར་ཡིན་ནོ། །བསྒོམ་པའི་དུས་སུ་ལྟེ་བར་
རྩ་པད་འདབ་བརྒྱད་པ་ལ་སྡེ་ཚན་བརྒྱད་ཀྱིས་ཡིག་འབྲུ་རྣམས་བསམ་སྟེ། གཏུམ་
མོ་ཡེ་ཤེས་ཀྱི་མེ་སྤར་ནས་ཡི་གེ་རྣམས་བསྲེག་པའོ། །དྲུག་པ་ཨ་ཨཱ་ནས་ཨོ་རྣལ་
འབྱོར་མ་རྣམས་ཀྱི་ས་བོན་ནོ་ཞེས་པ་ནི་རྒྱུད་གསུམ་ལས་རང་བཞིན་གྱི་རྒྱུད།
དེའི་ནང་ནས་བསྐྱེད་རིམ་གྱི་སྔགས་སོ། །
དེ་ཡང་ལེའུ་དང་པོར་བྱེད་རྒྱུ་ཞེས་པས་ལྷ་མོ་བཅོ་ལྔའི་ས་བོན་མདོར་
བསྟན། ཨ་ ཨཱ་ ལ་ སོགས་པ་རྣམས་ཀྱིས་རྒྱས་ པར་ བཤད། མངོན་རྟོགས་ལེའུ་
བརྒྱད་པ་ནས་སྟོན་ནོ། །བདུན་པ་ཨོཾ་ཏེ་ལོ་ཀྱ་ཨ་ཀེ་པ་ཧཱུཾ་ཧཱུཾ་ཧཱུཾ་ཕཊ་སྭ་ཧཱ། ཕྱག་
གཉིས་པའིའོ། །ཞེས་པ་ལ་སོགས་པ་སྔགས་ཚན་གསུམ་པོའི་འདི་རྒྱུད་གསུམ་
ལས་རང་བཞིན་གྱི་རྒྱུད། དེའི་ནང་ནས་ཀྱང་ཧེ་རུ་ཀ་གསུམ་གྱི་སྔགས་ཡིན་ནོ། །
དེ་ཡང་ལེའུ་དང་པོར་ལྷ་རྣམས་ཇི་ལྟར་བྱུང་བ་པོ་ཞེས་པས་བསྐྱེད་རིམ་
མདོར་བསྟན། སྔགས་འདི་འབྱུང་
། སྒྲུབ་ ཐབས་ལེའུ་གསུམ་པར་འོང་
། སྔགས་
240 -98



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
། །
ཀྱི་སྒྲ་བཤད་ན། ཨོཾ་དང་ཧཱུྃ་གསུམ་དང་ཕཊ་དང་སྭཱ་ཧཱ་དང་དེ་རྣམས་གོང་དང་
འདྲའོ། །ཏེ་ནི་གསུམ་མོ། །ལོཀྱ་ནི་འཇིག་རྟེན་ནོ། །ཨ་ཀྵེ་པ་ནི་ཁྱབ་པའོ། །བརྒྱད་
པ་ཛྭ་ལ་ཛྭ་ལ་ནི་འབར་བ་འབར་བའོ། བྷོ་ནི་དགྱེས་པ་རྡོ་རྗེའོ། །དགུ་པ་ཀི་ཊི་ཀི་ཊི་
ནི་ཆོད་ཅིག་ཆོད་ཅིག་པའོ། །བཛྲ་ནི་དགྱེས་པ་རྡོ་རྗེའོ། །བཅུ་པ་ཨོཾ་ཨཱ༔ཧཱུྃ་སྐུ་དང་
གསུང་དང་ཐུགས་ བྱིན་གྱིས་བརླབས་ པའི་ སྔགས་ སོ། །ཞེས་ པ་ འདི་ནི་རྒྱུད་
གསུམ་ལས་རང་བཞིན་གྱི་རྒྱུད། །དེའི་ནང་ནས་བསྐྱེད་རིམ་གྱི་སྔགས་སོ། །
སྐུ་གསུང་ཐུགས་བྱིན་གྱིས་བརླབས་པ་འདི་ལ་གུར་བརྟག་གཉིས་ནས་
ལུགས་གསུམ་བཤད་དེ། དེ་ཡང་གང་ཟག་སྤྲོས་པ་ལ་དགའ་ན་གུར་ལེའུ་དགུ་པ་
ནས་འབྱུང་བ་ལྟར་རྣམ་པར་སྣང་མཛད། སྣང་ བ་ མཐའ་ ཡས། མི་བསྐྱོད་པ་
གསུམ་གྱིས་བྱིན་གྱིས་བརླབ་པའོ། །གང་ཟག་བསྡུས་པ་ལ་དགའ་ན་གུར་ལེའུ་
བཞི་པ་དང་བཅུ་གཉིས་པ་ནས་འབྱུང་བ་ལྟར་མཁའ་སྤྱོད་མ། ས་སྤྱོད་མ། བདག་
མེད་མ་གསུམ་གྱིས་བྱིན་གྱིས་བརླབས་པའོ། །གང་ཟག་ཤིན་ཏུ་བསྡུས་པ་ལ་
དགའ་ན་འདི་ནས་འབྱུང་བ་ལྟར་ཡི་གེ་འབྲུ་གསུམ་གྱིས་བྱིན་གྱིས་བརླབས་པའོ། །
དེ་ཡང་སྤྱི་བོར་ཨོཾ་དཀར་པོ། མགྲིན་པར་ཨ་དམར་པོ། སྙིང་གར་ཧཱུྃ་ནག་པོ། བཅུ་
གཅིག་ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། སོ་སྦྱངས་བའི་སྔགས་སོ། །ཞེས་པ་འདི་
རྒྱུད་གསུམ་ལས་གཞི་རྒྱུད་ཀྱི་སྔགས་ཡིན་ནོ། །དེ་ཡང་ལེའུ་དང་པོར་ཇི་ལྟར་
རིགས་ པའི་རྣལ་འབྱོར་མ་ཞེས་པས་མདོར་བསྟན་སྔགས་འདི་འབྱུང་
། མངོན་
རྟོགས་ལེའུ་བཅུ་པར་འདི་ལ་ཁ་འཕངས་ནས་འོང་ངོ༌
། །
འབྲས་བུ་ལས་ཚོགས་ཀྱིས་སྔགས་ལ་ཉི་ཤུ་རྩ་གཉིས་ཏེ། མཁའ་འགྲོ་མ་
བདུན་གྱིས་ལས་བདུན་བསྒྲུབ་པའི་སྔགས་བདུན་དང། ཀུ་རུ་ཀུ་ལླེའི་སྔགས་
240 -.99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
དང་། ཆར་དབབ་པ་དང༌། སྤྲིན་བྲལ་བ་དང་། རྡོ་རྗེ་ གྲི་གུག་གི་ཆོ་ག་དང་། ལྷ་
དག་པའི་ཆོ་ག་དང༌
། རིམས་ནད་གཏང་བ་དང་
། ཆང་སྐྱུག་པ་དང་། བུད་མེད་
དབང་དུ་བྱ་བ་དང་། ཉི་ཟླ་གཟུང་བ་དང་
། རྡོ་རྗེ་གར་མ་སྤུ་དབབ་པ་དང་
། གླིང་
པོ་ཆེ་དགར་བ་དང་
། སྟག་དགར་བ་དང་། བསེ་དགར་བ་དང་། སྦྲུལ་དགར་བ་
དང་། ཁྱི་དགར་བའོ། །དེ་རྣམས་རིམ་པ་ལྟར་འཆད་པ་ལ། དང་པོ་མཁའ་འགྲོ་
མ་བདུན་གྱིས་ལས་བདུན་འགྲུབ་པའི་སྒྲུབ་ཐབས་འདི་རྣམས་ལ་ཇོ་བོ་ཁ་ཅིག་ན་
རེ་ཀུ་རུ་ཀུ་ལླེའི་བསྙེན་བསྒྲུབ་ཐོན་པ་གཅིག་གིས་ལས་སྦྱོར་འདི་ལྟར་བྱེད་པ་
ཡིན་ཟེར་རོ། ཁ་ཅིག་ན་རེ་འདི་རང་གི་བསྙེན་བསྒྲུབ་བྱས་ནས་ལས་འབྱོར་འདི་
བྱེད་པ་ཡིན་ཟེར་རོ། །
ཇོ་བོ་ནཱ་རོ་པ་ནི་ཡི་དམ་ལྷའི་བསྐྱེད་རིམ་ལ་བསྟན་ཏེ་བསྙེན་པ་ཐོན་པས།
འདི་རྣམས་ཀྱི་བསྒྲུབས་པ་དང་ལས་སྦྱོར་བྱེད་པ་ཡིན་གསུངས་སོ། །དེ་ཡང་ལྷ་མོ་
རྡོ་རྗེ་མ་ལ་མཚོན་ན། སྔོན་འགྲོ་དང་
། དངོས་གཞི་དང༌
། རྗེས་གསུམ་མོ། །སྔོན་
འགྲོ་ལ་རང་རྡོ་རྗེ་མའི་ཐུགས་ཀར་ཨཱ་བསམ། དེ་ལས་འོད་སྤྲོས་ལྷ་མོ་རྡོ་རྗེ་མ་
དང་བླ་མ་སྤྱན་དྲངས་ལ་བློ་མ་དག་པར་བྱ། དེ་ནས་ཚད་མེད་པ་བཞི་བསྒོམ་པའོ།
དངོས་གཞི་ལ་དང་པོ་སྟོང་པ་ཉིད་དུ་བསྒོམ། གཉིས་པ་ལ་རྡོ་རྗེའི་ས་བོན་ཨཱ་
བསམ། གསུམ་པ་བདག་རང་རྡོ་རྗེ་མའི་གཟུགས་སུ་བསྐྱེད། བཞི་པ་ལས་ཐུགས་
ཀར་ཡི་གེ་ཨཱ་དགོད། རྗེས་ལ་འདྲའི་ཡེ་ཤེས་སེམས་དཔའ་སྤྱན་དྲངས་ལ་གཉིས་
སུ་མེད་ པར་བསྲེ། ལྷ་མོ་བདུད་རྩིའི་བུམ་ཆུ་ ཐོགས་ པས་ དབང་ བསྐུར་ བས་
རིགས་ཀྱི་བདག་པོ་རྣམ་པར་སྣང་མཛད་ཀྱིས་དབུ་བརྒྱན། དེ་ལྟར་ཆོ་ག་ཐོ་བརྒྱད་
ཀྱིས་བསྐྱེད་ལ་ཨོཾ་ཧཱུྃ་སྭཱ་ཧཱ་ཞེས་པ་འདི་ལ་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །
240 -100



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་ནས་ལས་སྦྱོར་ནི་ཨོ་ཧཱུྃ་ཆེ་གེ་མོ་རེངས་པར་གྱུར་ཅིག་སྭཱ་ཧཱ་ཞེས་བརྗོད་ན་
བསྒྲུབ་བྱ་རེངས་པར་བྱེད་དོ། །དེ་ནི་ལྷ་མོ་རྡོ་རྗེ་མའི་སྒོ་ནས་སོ། །དེ་བཞིན་དུ་
སྦྱར་ཏེ་ཨོ་ཨོཾ་སྭཱ་ཧཱ། དབང་དུ་བྱེད་པའོ་ཞེས་པ་ནི་གསང་བའི་གོ་རི་མའི་སྒོ་ནས་
སོ། །ས་བོན་ནི་ཨིའོ། །དབུ་རྒྱན་ནི་རིན་ཆེན་འབྱུང་ལྡན་ནོ། །ཨོཾ་ཁཾ་སྭཱ་ཧཱ། སྤྲོད་
པར་བྱེད་པའོ་ཞེས་པ་ནི་ཆུའི་རྣལ་འབྱོར་མའི་སྒོ་ནས་ཏེ། ས་བོན་ནི་ཨཱིའོ། །དབུ་
བརྒྱན་ནི་སྣང་བ་མཐའ་ཡས་སོ། །ཨོཾ་ཛི་སྭཱ་ཧཱ། སྡང་བར་བྱེད་པའོ་ཞེས་པ་ནི་རྡོ་རྗེ་
མཁའ་འགྲོ་མའི་སྒོ་ནས་ཏེ། ས་བོན་ནི་ཨུའོ། །དབུ་རྒྱན་དོན་ཡོད་གྲུབ་པའོ།
བུ་སྭཱ་ཧཱ། མངོན་སྤྱོད་དོ་ཞེས་པ་ནི་བདག་མེད་མའི་སྒོ་ནས་ཏེ། ས་བོན་ནི་ཨའོ། །
དབུ་རྒྱན་ནི་མི་བསྐྱོད་པའོ། །ཨོཾ་ཧཱུྃ་སྭཱ་ཧཱ་འགུགས་པར་བྱེད་པའོ་ཞེས་པ་ནི་ས་སྤྱོད་
མའི་སྒོ་ནས་ཏེ། ས་བོན་ནི་ཨཱའོ། དབུ་རྒྱན་ནི་རྣམ་པར་སྣང་མཛད་དོ། །ཨོཾ་བྷུསྭཱ་
ཧཱ་གསོད་པར་བྱེད་པའོ། །ཞེས་པ་ནི་མཁའ་སྤྱོད་མའི་སྒོ་ནས་ཏེ། ས་བོན་ནི་ཨཾ་
མོ། དབུ་རྒྱན་ནི་སྣང་ བ་ མཐའ་ ཡས་
།ལས་བདུན་པོ་དེས་ལེའུ་དང་པོའི་
དགུག་དང་། རེངས་པར་བྱེད་དང་
། སྐྱོད་པ་ཉིད། སྡེ་རེངས་བྱེད་དང་མངོན་སྤྱོད་
ཞེས་པའི་རྒྱས་བཤད་ཡིན་ནོ། །ཨོཾ་ཀུ་རུ་ཀུལླེ་ཧཱུྃ་སྭཱ་ཧཱ། ཀུ་རུ་ཀུལླེའི་སྔགས་སོ། །
ཞེས་པ་ནི་ལེའུ་དང་པོ་ལྟ་སྟངས་ཞེས་པས་མདོར་བསྟན། སྔགས་འདིར་འབྱུང་།
སྒྲུབ་ཐབས་ལེའུ་བཅུ་གཅིག་པ་ནས་འོང་ངོ༌
། །
ད་ནི་ཆར་དབབ་པའི་ཆོ་ག་འདིས་ལེའུ་དང་པོའི་དོན་བྱེད་རྣམ་མང་རྒྱས་
པར་འཆད་དེ། འདི་ལ་བསྙེན་པ་དང་
། བསྒྲུབ་པ་དང་། ལས་སྦྱོར་དང་
། མ་གྲུབ་
ན་སྤོབས་པའི་ཆོ་ག་དང་བཞིའོ། །དེ་ལ་བསྙེན་པའི་ཡི་དམ་གང་ཡིན་གྱི་བསྐྱེད་
རིམ་ལ་བརྟེན་པས། དེའི་སྔགས་ལ་འབུམ་མ་བྱེད་བྱེ་བ་བསྐྱལ་བའོ། །བསྒྲུབ་པ་
240 ---101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནི་ལྷའི་ང་རྒྱལ་གྱིས་སྔགས་རིངའདི་ལ་ཁྲི་ཕྲག་གཅིག་བཟླས་པའོ། །ལས་སྦྱོར་
འཆད་ པ་ ལ་ ཨ་ ཕུ་ནི་ཀླུ་བསྐྱེད་ པར་ བྱེད་ པའི་ ས་བོན་ནོ། །མཐའ་ ཡས་ ཀྱི་
གཟུགས་བརྙན་བྱས་པ་ཞེས་པ་ནི་ཆུ་ཕར་འགྲམ་ཚུར་འགྲམ་གྱི་ས་དང་
། བྱ་མོ་
ནག་མོའི་སྒོ་ང་དང་
། རྒྱ་གྲོང་དམར་པོས་བྲུས་པའི་ས་དང་
། བ་དམར་སེར་གྱིས་
ལྕི་བ་དང་། བག་ཕྱེ་དང་། དེ་རྣམས་བསྲེས་ལ་མཐའ་ཡས་ཀྱི་གཟུགས་རོ་སྨད་
སྦྲུལ་འཁྱིལ་བར་འདུག་པ། རོ་སྟོད་མི་ཐལ་མོ་སྙིང་གར་སྦྱར་བ། སྤྲུལ་ མགོ་
བདུན་གྱི་གདེངས་ཀ་ཡོད་པ་ཅིག་བྱས་ལ། དེ་སྐད་ཅིག་གིས་སྟོང་པར་བསྒོམ།
དེ་ནས་ཨ་ཕུལ་ལས་མཐའ་ཡས་ཀྱི་རྣམ་པར་བསྐྱེད། བདུད་རྩི་ལྔ་འོ་མ་ཞོ་མར་སྦྲང་རྩི་
ཀ་ར་འི་ཆུ་ཡིས་དེ་ལ་བྱུག །མེ་ཏོག་ནག་པོས་ནི་དེ་ལ་མཆོད། ཀླུ་འདུལ་བར་བྱེད་
པའི་ཁུ་བ་ཞེས་པ་ཚ་འགར་བའི་ཞེ་གར་བ་ཞུ་བས་བྱུག །གླང་པོ་ཆེའི་ཆང་ཞེས་
པ་གླང་པོ་ཆེ་གླང་མོ་ཆེ་ལ་སྙོམས་པར་ཞུགས་དུས་ཀྱི་རྣ་རྩའི་རྡུལ་གྱིས་མཐའ་
ཡས་གྱི་མགོ་ལ་བྱུག །དེ་ཁམ་ཕོར་ཁ་སྦྱར་དུ་བཞག །བ་ནག་ཆེའི་འོ་མས་ཁམ་
ཕོར་དེ་དགང་
། གཞོན་ནུ་མ། ཞེས་པ་བུ་མོ་སྐྱེས་པ་དང་མ་ཕྲད་པ་ཁ་དོག་ནག་
མོར་འདུག་པས་སྐུལ་བའི་སྐུད་པས་ནི་ཁམ་ཕོར་དེ་རྒྱ་གྲམ་དུ་དཀྲིའོ། །
རླུང་གི་ཕྱོགས་ནི་དཀྱིལ་འཁོར་གྱི་ནུབ་བྱང་གི་ཕྱོགས་སུའོ། །རྫིང་བུ་ནི་
སོ་ཕག་གི་རྫིང་བུ་བྱ་བའམ། ཡང་ན་ཟངས་ཆུས་བཀང་བ་གཅིག་དེར་བཞག་ལ།
མཐའ་ཡས་དེར་བཞག་གོ །དེའི་འགྲམ་དུ་དཀྱིལ་འཁོར་བཞེས་པར་བྱ་སྟེ། དེ་
ཡང་སྟེགས་བུའི་ཚད་ནི་དཀྱིལ་འཁོར་གྱི་ངོས་རེ་ལ་ཁྲུ་གསུམ་པ་བྱ་སྟེ། དུར་ཁྲོད་
ཀྱི་སྲད་བུ་ནི་རོའི་རྒྱུ་མའམ་རྒྱུས་པའམ་རོ་རས་ཏེ། གར་རྙེད་ཀྱིས་ཐིག་གདབ་
པའོ། །
240-102



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་ནས་ཚོན་འཆད་པ་ནི། དུར་ཁྲོད་ཀྱི་སོལ་བ་ཞེས་པ་ལ་སོགས་པ་སྟེ་
གཞུང་ན་གསལ་ལོ། །དཀྱིལ་འཁོར་བཞེངས་སོ་ཞེས་པ་དབུས་ཀྱི་ལྟེ་བ་པད་མ་
འདབ་བརྒྱད་བཅས་པ་གཅིག་གོ །དེ་ནས་མཆོད་པ་དང་གཏོར་མ་ལ་སོགས་པ་
ཡང་ཅི་འབྱོར་དུ་བཤམ་མོ། །དེའི་དབུས་སུ་ཟེར་ཡང་དཀྱིལ་འཁོར་དེའི་ཤར་
ཕྱོགས་སུ་སྟན་བདེ་བའི་སྟེང་དུའོ། །མཐའ་ཡིས་མནན་པའི་ཀྱེའི་རྡོ་རྗེ་ཞེས་པ་ལ་
སོགས་པ་ནི་རང་ཉིད་འདི་ལྟར་བསྒོམ་པ་སྟེ་གཞུང་ན་གསལ་ལོ། །བྲིའོ་ཟེར་ཡང་
ཆོ་ག་ཐོ་བརྒྱད་ཀྱིས་བསྒོམ་པའོ། །དེ་ནས་ཞེས་པ་རང་ཉིད་ལྷར་བསྒོམས་པའི་འོ།
སློབ་དཔོན་ནི་གོང་དུ་བསྙེན་བསྒྲུབ་སྔོན་དུ་སོང་བ་དེས་མདུན་གྱི་དཀྱིལ་འཁོར་
དེ་སྟོང་པ
པར་བསྒོམ། དེའི་ངང་ལས་བསྲུང་འཁོར། དེའི་ནང་དུ་ཆོས་འབྱུང་། དེའི་
ནང་དུ་འབྱུང་བ་རིམ་བརྩེགས། དེ་ཞུ་བ་ལས་རྡུལ་ཚོན་གྱི་དཀྱིལ་འཁོར་དེ་རིན་
པོ་ཆེ་ལས་གྲུབ་པའི་གཞལ་ཡས་ཁང་ཞིག་ཏུ་བསྒོམ། པད་མ་འདབ་བརྒྱད་ལ་
ནཾ།
བརྒྱད་ལས་ཀླུ་ཆེན་བརྒྱད་མགོ་དབུས་སུ་བསྡུས་པ་བསྒོམ། གུར་ནས་འཇུག་མ་
དབུས་སུ་བསྡུས་པར་བཤད་དོ། །
དེའི་སྟེང་དུ་ཧཱུཾ་ལས་བྱ་ཁྱུང་བསྐྱེད། དེའི་སྦྱར་བས་ཀླུ་ཆེན་བརྒྱད་ཀྱི་སྐེ་
རེས་འཆིང་རེས་ཀློད་པར་བསྒོམ། དེའི་སྟེང་དུ་ཧཱུྃ་ལས་ཁྲོ་བོ་སྟོབས་པོ་ཆེ་ཞལ་
བཞིའི་རྩ་
ནིའི་རྩ་ཞལ་ནག་གཡས་དཀར་རྒྱབ་སེར་གཡོན་དམར་ཕྱག་བརྒྱད་ ཀྱིས་ཀླུར་བསྣམས་པ་ གཅིག་
བསྐྱེད། དེ་ནས་ཀླུ་ཆེན་བརྒྱད་བྱ་ཁྱུང་དང་དགུ་སྟོབས་པོ་ཆེ་དང་བཅུའི་ཡེ་ཤེས་
སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ། ལྷ་མོ་བདུད་རྩི་བུམ་ཆུ་
ཐོགས་པས་དབང་བསྐུར། སྟོབས་པོ་ཆེ་ལ་མི་བསྐྱོད་པས་དབུ་བརྒྱན། དེ་རྣམས་
ལ་མཆོད་པ་བྱ། དེ་ནས་བཟླས་པ་བྱ་བ་ལ་ནང་གི་མ་རུང་བའི་སེམས་ནི་བཤིས་
240 - 103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ངན་འཆར་བ་ལ་མི་ཟེར་ཏེ། ཆར་ཕེབས་སམ་མི་ཕེབས་སམ་སྙམ་པའི་ཐེ་ཚོམ་མི་
ཟ་བའོ། །དབེན་པའི་གནས་སུ་སྔགས་བཟླས་ཏེ་ཞེས་པའི་གནས་དེར་སྐྱེ་བོ་
གཞན་གྱི་རྒྱུ་འགྲུལ་སྡམས་ནས་བཟླས་པའི་དོན་ཏོ། །
ཇི་ལྟར་བཟླས་ན་ ཨཾ་གྷུ་རུ་བྷུ་རུ་ནས་ སྭཱ་ཧཱའི་བར་བཟླས་པས་བདག་
དཔལ་ཀྱེའི་རྡོ་ རྗེས་ མདུན་ གྱིས་ ཁྲོ་ བོ་ སྟོབས་ པོ་ ཆེ་ ལ་ ཆར་ ཕོབ་ཅིག་ བར་
གཟིགས། སྟོབས་པོ་ཆེས་བྱ་ཁྱུང་ལ་བདག་ལ་དཔལ་དགྱེས་རྡོ་རྗེའི་བཀའ་བྱུང་
བས་ཁྱོད་ཀྱིས་ཆར་ཕོབ་ཅིག་པར་གཟིགས། བྱ་ཁྱུང་གིས་ཀླུ་ཆེན་བརྒྱད་ཀྱི་སྐེ་
རེས་འཆི་རེས་ཀློད་ཅིང་བདག་ལ་ཁྲོ་བོ་སྟོབས་པོ་ཆེའི་བཀའ་བྱུང་བས། ཁྱེད་
ཀྱིས་ཆར་ཕོབ་ཅིག །མི་འབེབས་ན་གསོད་དོ་ཟེར་ཞིང་གཟིགས། ཀླུ་ཆེན་བརྒྱད་
ཀྱིས་ནུབ་བྱང་གི་མཐའ་ཡས་ལ། ཀྱེ་མཐའ་ཡས་ཁྱོད་ཀྱིས་ཆར་ཕོབ་ཅིག །ཆར་
མ་ཕབ་ན་བདག་ཅག་རྣམས་ནི་འགུམ་པ་ལ་ཐུག་གོ་ཟེར་བར་བསྒོམ་མོ། །དེ་
ལྟར་བྱས་པས་མཐའ་ཡས་ཀྱིས་ཆར་ཤར་གྱིས་འབེབས་སོ། །དེ་ལྟར་བྱས་ཀྱང་མ་
ཕེབས་ན་སྤོབས་ཆོག་བྱ་བ་ནི་གནས་ཏེ་ཞེས་པ་ལ་སོགས་པ་སྟེ། སྔགས་འདི་
བཟློག་
ལ་ཞེས་པ་ནི་འཇུག་ནས་མགོའི་བར་དུ་བཟླས་པའོ། །གལ་ཏེ་དེ་ལྟར་
བྱས་ཀྱང་ཆར་མི་འབབ་ན་ཀླུ་རྣམས་ཀྱི་མགོ་ཤིང་ཨ་རྫ་ཀཱའི་དོག་པ་ཞེས་པ་མི་
ཕྱུགས་ཀྱི་རྟོག་པ་རེག་པོ་ཙམ་གྱིས་འབྲས་བུ་དེ་བརྒྱ་སྟོང་དུ་སིལ་གྱིས་འགྲོ་བ་
གཅིག་ཡོད་དེ། དེ་ལྟར་འགལ་བར་འགྱུར་རོ། །ཆར་དབབ་པའི་ཆོ་ག་འདི་ཡང་
ལོ་ཐོག་རྒྱས་པར་བྱེད་པས། རྒྱས་པའི་ལས་སུ་གཏོགས་སོ། །
ད་ནི་སྤྲིན་བྲལ་པ་འདིས་ཀྱང་ལེའུ་དང་པོའི་དོན་བྱེད་རྣམས་ཡང་རྒྱས་
པར་འཆད་དེ། ཧ་ཅང་ཆར་ཆེ་ནས་ཅོད་པའི་ཆོ་གའོ། །དེ་ཡི་དམ་གྱི་བསྐྱེད་རིམ་
240 -104



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལ་བརྟན་པ་ཐོབ་ཅིང་བསྙེན་པ་སྐྱོལ་བས། སྔགས་འདི་ལ་ཁྲི་ཕྲག་གཅིག་བཟླས་
པ་ནི་བསྒྲུབ་པའོ། །ལས་སྦྱར་འཆད་པ་ལ་དུར་ཁྲོད་ཀྱིས་རས་ལ་འདུག་ནས་ཞེས་
པ་ནི་རོ་རས་ཀྱི་སྟེང་དུ་བསྡད་པའོ། །སྔགས་འདི་བཟླས་ཤིང་དྲལ་ཏེ་ཞེས་པ་ལ་
སོགས་ པའི་དོན་ནི་ལུས་ཀྱིས་ ཁུ་ཚུར་བཅངས་ལ་མཛུབ་མོ་བསྒྲེང་ནས་ནམ་
མཁའི་སྤྲིན་བྲལ་བ་ལྟར་བྱ། ངག་ཏུ་ཨོ་ཨ་རྒྱུ་རྒྱ་ཞེས་པ་ལ་སོགས་པ་བཟླས།
སེམས་ཀྱིས་སྤྲིན་ཐམས་ཅད་འཐོར་ནས་མེད་པར་བསམ་མོ། །འདིས་ཀྱང་ལོ་
ཐོག་ རྒྱས་ པར་ བྱེད་ པས་ ཆར་ཧ་ཅང་ཆེ་ས་ན་ཡང་ལོ་ཐོག་འགྱངས་ནས་འགྲོ་བས། སྤྲིན་བྲལ་ན་ཆར་
འཆད། དེས་ལོ་ཐོག་རྒྱས་རྒྱས་པའི་ལས་སུ་གཏོགས་སོ། །
ད་ནི་རྡོ་རྗེའི་གྲི་གུག་གི་ཆོ་ག་འདིས་ཀྱང་ལེའུ་དང་པོའི་སྡེ་རེངས་བྱེད་དང་
མངོན་སྤྱོད་དང་ཞེས་པ་རྒྱས་པར་འཆད་དེ། ཕ་རོལ་གྱི་སྡེ་ནི་དམག་གི་དཔུང་ངོ་
། །
རྣམ་པར་གཞིག་པ་ནི་དེ་གཞོམ་པའོ། །ཁ་ཊི་ཀའི་འགྲུབ་པ་བཤད་དེ་ཞེས་པ་ནི་
ཐོད་ལ་སྐོར་གྱི་བསྒྲུབ་པ་འཆད་པའོ། །སྔོན་དུ་བསྙེན་པ་འབུམ་བཟླས་ཏེ་ཞེས་པ་
ནི་ཡི་དམ་གྱི་བསྐྱེད་ རིམ་ལ་བརྟེན་ པས། སྔགས་འདི་འབུམ་ ཕྲག་གཅིག་ཏུ་
བཟློས་པའོ། །དེ་ནས་བསྒྲུབ་པ་བྱེད་པ་ལ་རྫས་འདི་རྣམས་བསགས་ཏེ་ཁ་ཊི་ཀ་
ནི་ཐོད་ལོ་སྐོར་གྱིས་དཀར་པོ་བྱེད་པའོ། །བདུད་རྩི་ལྔས་ནི་རི་ལུའི་རྒྱུ་དངོས་བྱེད་
པའོ། །ཀུ་ཁཱ་ཙྪིན་དང་ནི་སྨ་ལོ་གང་བུ་སྟེ། དེ་རྣམས་སྦྱོར་བའི་སྦྱིན་བྱེད་པའོ། །
ལྷན་ཅིག་བཏགས་ལ་ཞེས་པ་ནི་རང་གི་དྲི་ཆུ་དང་སྦྱར་ལ་རྡོ་སྐོང་དུ་འཐག་པའོ། །
རི་ལུ་བྱ་སྟེ་ཞེས་པ་ནི་མཛུབ་མོ་ཙམ་གྱི་ནར་མོ་བྱེད་པའོ། །
དེ་ལ་སྔགས་ནི། ཨོཾ་བཛྲ་ཀརྟ་རི་ལ་སོགས་པ་ཁྲི་ཕྲག་གཅིག་བཟླས་པའོ། །
གལ་ཏེ་བསྙེན་པ་དེས་ལས་དེ་མི་འགྲུབ་བམ་སྙམ་དུ་ཐེ་ཚོམ་ཟ་ན་དངོས་གྲུབ་ཀྱི་
240 -105



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
དོན་དུ་བྱེ་བ་བཟླས་པའོ། །དེ་བསྒྲུབ་ལ་ཞེས་པའི་རྗེས་ལ་ལས་སྦྱོར་སྟོན་ཏེ།
རིལ་བ་སྤྱི་བླུགས་ཀྱི་མགྲིན་པ་གོང་གི་རི་ལུ་དེས་སྐོར་ཞིག །དེའི་རྗེས་ནས་ཕར་
་སྐོར་ནས་བཅད་ན་དགྲ་ཐམས་ཅད་ཀྱི་མགོ་འཆད་པར་འགྱུར་རོ། །འདི་ནི་
མངོན་སྤྱོད་ཀྱི་ལས་ཡིན་ནོ། །དེ་ནི་སློབ་དཔོན་བྷི་བ་པས་གྲུབ་པའི་ལོ་རྒྱུས་
གསུང་སྟེ། བྷི་བ་པ་འདི་རྒྱལ་པོ་ཡིན་ཏེ། བཙུན་མོ་གསུམ་ཡོད་པ་ལ་ནང་ནི་ཆུང་
བ་དེ་ཁོ་ན་དང་ལྷན་ཅིག་གཟིམས་སོ། །དུས་ཕྱིས་ན་མར་བཙུན་མོ་དེ་ཤིན་ཏུ་རྫུད་
པ་ལུས་སེན་རྗེས་ཀྱིས་གང་བ་གཅིག་ཏུ་སོང་ངོ་
། །རྒྱལ་པོས་ཁྱོད་འདི་འདྲ་ཞིག་
ཏུ་འགྲོ་བ་ཅི་ཉེས་ཟས་ནི་ཅི་འདོད་བཟའ་རུ་ཡོད་ལས་ནི་ཅི་ཡང་མི་བྱེད་བྱས་
པས། མོ་ན་རེ་ཨེ་ཤ་རྒྱལ་པོ་གླེན་པ། ང་ལ་ནུབ་ཀྱི་རིགས་ལ་སྟག་དྲ་མ་གཅིག་
འོངས་ནས་བྲ་བཤངས་ཀྱིན་འགྲོ། སེན་རྗེས་ཀྱང་དེའི་སེན་རྗེས་ཡིན། རྫུད་པ་
ཡང་དེས་ལན་པ་ཡིན་ཟེར་རོ། །དོ་ནུབ་ཡོང་ངམ་མི་ཡོང་བྱས་པས་ནུབ་ཀྱི་རིགས་
ལ་ཡོང་ཟེར་རོ། །
དེར་རྒྱལ་པོ་མར་མེ་ཆེན་པོ་གཅིག་གཏམ། རལ་གྲི་གཅིག་ཐོགས་ནས་
བསྡད་པ་དང་། སྟག་དེ་གློ་དཀར་ན་ཚུར་བྱུང་ནས་མོ་ལ་བྲད་བཤངས་པས། རྒྱལ་
པོས་རལ་གྲི་བཏབ་པས་མ་ཕོག་པར་གློད་དཀར་ལ་བྲོས། ཡང་བྱུང་ཞིང་བྲད། དེ་
ཀ་ལྟར་ནུབ་གསུམ་དུ་བསྲུངས་པས་མ་ཐུབ་བོ། །དེར་རྒྱལ་པོའི་བསམ་པ་ལ་ང་
རིགས་ནི་མིའི་རིགས། དེའི་ནང་ནས་རྒྱལ་པོ་གཅིག་གིས་དུད་འགྲོ་འདི་འདྲ་བ་
གཅིག་མི་ཐུབ་པ་སྙམ་ནས་འཁོར་བ་ལ་སྐྱོ་བ་ཆེན་པོ་སྐྱེས་སོ། །དེ་ནས་སློབ་
དཔོན་གཅིག་གིས་སྤྱན་སྔར་རབ་ཏུ་བྱུང་སྟེ། དགྱེས་པ་རྡོ་རྗེའི་མན་ངག་ཞུས་ནས་
ནགས་ཁྲོད་གཅིག་ཏུ་བསྒོམས་སོ། །དེའི་ཚེ་ཉི་མ་གཅིག་རྡོ་རྗེ་གདན་གྱི་བྱང་
240 -106



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཕྱོགས་ནས་ཕར་ལ་སྐྱོ་སངས་ལ་བྱོན་པ་དང་
། བྱེ་གསེབ་གཅིག་ན་གླ་བ་གཅིག་
འདར་ཡེངས་ཡེངས་འདུག་པ་གཟིགས་སོ། །དེ་ནས་བསམ་པས་སྤྱིར་ནམ་ཟླ་
སོས་ཀ་མི་འདར། དེའི་ནང་ནས་ཉི་མ་ཕྱེད་ན་བྱེ་ཚན་གྱི་ཁུང་འདིར་མི་འདར་
སྙམ་སྟེ་ངོ་མཚར་ཆེ་ནས་དེར་ཕྱིན་པ་དང་གླ་བ་དེ་བྲོས་ནས་སོང་
། དེའི་ཤུལ་དུ་
རྐོས་པས་ཙན་དན་སྦྲུལ་གྱི་སྙིང་པོ་བྱ་བ་ཤི་པོས་ཀྱི་སྨན་གཅིག་རྙེད། དེར་བྷི་བ་
པའི་བསམ་པ་ལ་འདི་ལ་དཔལ་དགྱེས་པ་རྡོ་རྗེའི་སྐུ་རྐོས་མི་གཅིག་བྱ་དགོས་
སྙམ་ནས་ཁྱེར་ཏེ་ཕྱིན་ནོ། །
དེ་ནས་ལྷ་བཟོ་མཁས་པ་གཅིག་བོས་ནས་འདི་ལ་ཆོས་མི་གཅིག་ཞུས་
དགོས་བྱས་པས། ལྷ་བཟོ་ན་རེ་ཙན་དན་འདི་འདར་བ་ལ་བུད་མེད་མཚན་དང་
ལྡན་པ་གཅིག་དགོས་ཟེར། དེ་བཙལ་བས་མུ་སྟེགས་ཀྱི་རྒྱལ་པོ་གཅིག་ལ་བཙུན་
མོ་མཚན་དང་ལྡན་པ་གཅིག་འདུག་པ་ལ། མོ་ལ་རྔན་པ་བྱིན་པས་ནི་མོ་ནོར་གྱིས་
དྲེགས་པ་ཡིན་པས་མི་བཏུབ་པས། བྷི་བ་བ་པས་དགུག་པའི་ལས་བྱས་ཤིང་ནུབ་
ཀྱི་རིགས་ལ་ཙན་དན་འདར་དུ་བཅུག་གོ །དུས་ཕྱིས་མུ་སྟེགས་ཀྱི་རྒྱལ་པོ་དེས་
བཙུན་མོ་ལ་ཁྱོད་འདི་བཞིན་དུ་རྫུད་པ་ལ་ལག་པ་སེར་ཀས་གང་བ་ཅི་ཉེས། ཟས་
ནི་ཅི་འདོད་བཟའ་རྒྱུ་ཡོད་ལས་ནི་མི་བྱེད་བྱས་པ་ལ། མོ་ན་རེ་ཨ་རེ་རྒྱལ་པོའི་
གླེན་པ། ང་ནུབ་ཀྱི་རིགས་ལ་བཙུན་ཆེན་རྒན་པོ་གཅིག་གི་ནང་དུ་ཕྱིན་ཞིང་ཙན་
དན་འདར་དུ་འཇུག །དེས་ལག་པའི་སེར་ཀ་དང་འཆོར་བས་བརྒྱུད་པ་ཡིན་ཟེར་
རོ། །དེར་དོ་ནུབ་ཀྱང་འགྲོ་བའམ་བྱས་པ་ལ་འགྲོ་ཟེར། དེར་མོའི་ཁར་ལི་ཁྲི་
བཅུག་ནས་ཁྱོད་འགྲོ་བའི་ལམ་ལ་ཐེད་ཐེད་ཟེར་ཞིང་སོང་ཅིག་བྱས་སོ། །དེ་ནས་
མོ་མལ་ན་ཡོད་ཙམ་ཇི་ལྟར་ཡིན་ཆ་མེད་པར་ཡེ་རེ་རེ་སོང་ངོ་
། །མོས་ཁའི་ལི་ཁྲི་
240 --107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བཅུག་པ་དེ་ཐེད་ཐེད་ཟེར་ཞིང་ཕྱིན་ནོ། །ནངས་པར་ཇི་ལྟར་ཡིན་ཆ་མེད་པར་རང་
གི་ཁྱིམ་དུ་ཕྱིན་ནས་འདུག་གོ །དེ་ནས་ལི་ཁྲི་དམར་པོའི་རྗེས་བཅད་པས་བྷི་བ་པ་
ལ་ཐུག་གོ །བྷི་བ་པས་བཀུག་པར་ཤེས་ནས་མུ་སྟེགས་ཀྱི་རྒྱལ་པོས་དམག་
དྲངས་སོ། །དེར་བྷི་བ་པས་རྡོ་རྗེ་གྲི་གུག་གི་ཆོ་ག་འདི་བྱས་པས་རྟ་དང་གླང་པོ་ཆེ་
ལ་སོགས་པ་དང་
། རྒྱལ་པོ་ལ་སོགས་པ་ཐམས་ཅད་ཀྱི་སྐེ་ལ་སྐར་ཀྱིས་སོང་ངོ་
། །
དེར་བཅུས་ཀྱིས་བཅུས་པས་མདུན་ངོས་རྒྱབ་ཏུ་ལོག་གིས་སོང་ངོ༌
། །སློབ་དཔོན་
ཐེག་པ་ཆེན་པོའི་རིགས་ཅན་ཡིན་པས་དེ་དག་གསོད་རང་ནི་མི་གསོད་དེ་སྡིགས་
ནས་སངས་རྒྱས་པར་འཇུག་པ་ཡིན་ནོ། །དེ་ནས་ད་འདི་བཅད་ན་མགོ་འཆད་དོ་
ཇི་ལྟར་བྱེད་བྱས་པ་ལ། རྒྱལ་པོ་ན་རེ་བཟོད་པར་ཞེས་ཟེར་རོ། །དེ་ནས་བྷི་བ་
པས་ཁྱེད་ཅག་སངས་རྒྱས་པ་བྱེད་ན་བཟོད་པ་བྱ་ཡིས། དེ་མིན་ན་སྐེ་གཅོད་
ཞེས་བྱས་སོ། །དེར་མུ་སྟེགས་པ་ཐམས་ཅད་སངས་རྒྱས་པར་
ད་ནི་ལྷ་དགས་པའི་ཆོ་ག་འདིས་ཀྱང་ལེའུ་དང་པོའི་མངོན་སྤྱོད་དང་ཞེས་
པ་རྒྱས་པར་འཆད་དེ། ལྷ་ཐམས་ཅད་དག་ལ་རང་འདོད་པས་ཞེས་པ་ནི་མུ་
སྟེགས་པའི་ལྷ་བསྟེན་ནོ། །དེ་ཡང་ཡི་དམ་ལྷའི་བསྐྱེད་རིམ་ལ་བརྟན་པ་ཐོབ་པ་
གཅིག་གིས་དེའི་སྔགས་འབུམ་དུ་བཟླས་པ་ནི་བསྙེན་པའོ། །བསྒྲུབ་པ་ནི་ཐིག་ལེ་
བསྒྲུབས་ཏེ་ཞེས་པ་ལ་སོགས་པ་སྟེ། ཚངས་པའི་ས་བོན་ནི་ཤིང་པ་ལ་ཤའི་འབྲས་
བུའོ། །རྒྱལ་ལ་ནི་སྐར་མ་རྒྱལ་ལ་བབ་པའི་དུས་སུ། བསྒྲུབས་ཏེ་ཞེས་པ་བླངས་
ནས། ཀུ་ཋཱ་ར་ཙྪིན་དང་ནི་སྨྲ་ལོ་ག་བུ་སྟེ། དེ་དང་བསྲེས་ལ། དུས་ཚོད་ཉི་མ་
གཟའ་ཟིན་པའི་དུས་ན། མི་བསྐྱོད་པ་དང་ཞེས་པ་རང་གི་དྲི་ཆུ་དང་སྦྱར་ནས་རྡོ་
སྐོང་དུ་བརྟག་ཅིང་བརྟགས་ནས། དགྲ་སྟའི་དབྱིབས་བྱས་ནས། དེ་རང་ལྷག་པའི་
བར་ལོག་གོ །
240 -108



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལྷར་བསྐྱེད་པའི་ང་རྒྱལ་གྱིས་རྐང་པས་མནན་ནས། སྔགས་བཟླས་པ་
པ་ནི།
ཙྩཾ,
བཛྲ་ཀུཏྤ་ར་ཞེས་པ་ལ་སོགས་པ་ཁྲི་ཕྲག་གཉིས་བཟླས་སོ། །བྱེ་བ་བཟླས་ཏེ་ཞེས་
པ་ནི་བསྙེན་བསྒྲུབ་ལ་ཐེ་ཚོམ་ཟ་ན་དེ་ལྟར་བཟླས་པའོ། །ཐིག་ལེའི་བྱ་སྟེ་ཞེས་པ་
ནི་རྐང་པ་འོག་གི་ རྫས་དེས་རང་གི་དཔྲལ་པར་ཐིག་ལེ་དབུས་ན་དགྲ་སྟའི་
དབྱིབས་ཡོད་པ་གཅིག་བྲིའོ། །གང་ལ་ཞེས་པས་འཇིག་རྟེན་པའི་ལྷ་རྟེན་གང་
དང་གང་ལའོ། །ཕྱག་བྱས་པ་དེ་འགས་སོ་ཞེས་པ། བྷན་དྷ་མི་ཞེས་བརྗོད་ནས་
ཐལ་མོ་ཕྱེ་བ་ཙམ་གྱིས་སོ། །འདི་ཡང་སློབ་དཔོན་བིརླ་པས་གྲུབ་པའི་ལོ་
རྒྱུས་
གསུངས་ཏེ། སློབ་དཔོན་བིརླ་པས་མུ་སྟེགས་ཀྱི་གླིང་དུ་སྤྱོད་པ་ལ་བྱོན་པས། དེ་
ན་མུ་སྟེགས་པ་རྣམས་བཟའ་བཏུང་གི་ཕུད་ཐམས་ཅད་དབང་ཕྱུག་ཆེན་པོའི་ལྷ་
རྟེན་ལ་དུས་གསུམ་དུ་འབུལ་ཞིང་འདུག་གོ །དེའི་ཕུད་ཐམས་ཅད་བིདྨ་པས་ཟོས་
པས། མུ་སྟེགས་པ་ན་རེ་འདི་ང་ཅག་གི་ལྷ་ལ་དྲངས་པའི་ཕུད་ཐམས་ཅད་འདིས་
ཟོས། བདག་ཅག་གི་ལྷ་ལ་ཕྱག་ནི་བྱེད་མི་འདྲ་ཟེར་རོ། །
དེར་བིརྱ་པས་ཁྱེད་ཅག་གི་ལྷ་ལ་ཕྱག་བྱས་ན་གས་ཏེ་འགྲོ་ཟེར་རོ། །
དེར་ཁོ་ན་རེ་འོ་ན་ཁྱོད་ཀྱིས་གྱིས་ཤིག་ཟེར་རོ། །དེར་བིརླ་པས་ལས་སྦྱོར་འདི་
བཞིན་དུ་བྱས་ནས་ལྷ་རེ་ལ་གཏད་ཅིང་བྷན་དྷ་མི་བྱས་པས་ལྷ་ཐམས་ཅད་ཚལ་
ཚལ་གསོ། དེར་ལྷ་གཅིག་སིག་སིག་བྱེད་ཅིང་འགས་སུ་མ་བཏུབ་ཙམ་ན་ནངས་
པ་སངས་རྒྱས་པའི་ལྷ་སྣང་བ་མཐའ་ཡས་ཆུང་ཆུང་གཅིག་མགོ་ལ་བཞུགས་པས་
མ་གས་སོ། །དེར་མུ་སྟེགས་པ་རྣམས་བིརླ་པས་ཕྱག་བྱས་པས་གས་པ་ཡིན་ཟེར་
ནས། གསེར་དངུལ་ཟངས་ གསུམ་གྱིས་ ཁྱུད་མོ་གཏང་བ་བླ་མ་ལྷོ་པས་ཀྱང་
གཟིགས་པར་གདའོ། །དེས་ན་ཐེ་ཚོམ་མི་ཟའོ། །
240 -109



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ད་ནི་རིམས་ནད་གཏང་བའི་ཆོ་ག་འདིས་ཀྱང་ལེའུ་དང་པོའི་མངོན་སྤྱོད་
ཞེས་པ་རྒྱས་པར་འཆད་དོ། །ཚ་བས་གདུང་བར་འདོད་པས་ཞེས་ པ་དགྲ་ལ་
རིམས་ནད་གཏང་བར་འདོད་པས་སོ། །དེ་ཡང་ཡི་དམ་ལྷའི་བསྐྱེད་རིམ་ལ་བརྟེན་
པས་དེའི་སྔགས་འབུམ་བཟླས་པ་ནི་བསྙེན་པའོ། །བསྒྲུབ་པ་ལ་དང་པོ་ལ་ལིངྒ་
བྲིས་ཏེ། དེ་ཡང་བྲི་གཞི་ནི་ཨརྒའི་ལོ་མ་ཞེས་པ་ལ་བྱེད་པའོ། །གནག་ཚ་ནི་དུག་
སྣ་ཚོགས་དང་། སྐེ་ཚེ་དང༌། ཙི་ཏྲ་ཀའི་ཁུ་བ་ཞེས་པ་རས་དམར་པོ་ཙིར་བའི་ཁུ་བ་
རྣམས་བསྲེས་ལ། དགྲ་གང་ཡིན་པའི་གཟུགས་བྲི། དེའི་སྙིང་གར་མིང་བྱང་ཞེས་
པ་མིང་རུས་བྲི། དེ་ནས་དེ་དོང་གྲུ་གསུམ་པ་རོ་སོལ་གྱི་བྱུགས་པ་གཅིག་ཏུ་བཞག་
ལ། ཨོ་ཧེ་བཛྲ་ཞེས་པ་ལ་སོགས་པའི་སྔགས་ཁྲི་ཕྲག་ཏུ་བཟླས་སོ། །དེ་ནས་ལས་
སྦྱོང་བྱེད་པ་ནི་ལིངྒ་དེ་ཤིང་གི་རྩེ་མོ་ལ་སྐྱོན་དེ། འབྲུབ་ཁུང་དུ་འབྲས་བུ་ཕུབ་
ཀྱིས་མེ་ གཏང་ལ། མེ་དེའི་དུ་བ་ལ་ལིངྒ་བདུག་སྟེ་སྔགས་ལ་ ཁྲི་ ཕྲག་གཅིག་
བཟླས་པས་དགྲ་ལ་རིམས་འོང་ངོ༌། ཁོ་ཞུ་བ་འབུལ་ན་ཆུ་དང་འོ་མ་བསྲེས་པས་
གོང་གི་ལིང་དཀྲུག་ན་རིམས་ཞི་བར་འགྱུར་རོ། །
ད་ནི་ཆང་སྐྱུག་པར་འདོད་པ་འདིས་ཀྱང་ལེའུ་དང་པོའི་མངོན་སྤྱོད་དང་
ཞེས་པ་རྒྱས་པར་འཆད་དེ། ཆང་སྐྱུག་པར་བྱ་བར་འདོད་པས་ཞེས་པ་ནི་བྲམ་
ཟེར་བའམ་དགེ་སློང་ཆང་མི་འཐུང་བའི་གང་ཟག་གཅིག་རྨ་དབབ་པའི་ཕྱིར་ཚང་
སྐྱུག་ཏུ་བཞུག་འདོད་པས་སོ། །དེ་ཡང་ཡི་དམ་ལྷའི་བསྙེན་བསྒྲུབ་སྔོན་དུ་སོང་བ་
ལས་སྦྱོར་འདི་ལྟར་བྱ་སྟེ། བསྒྲུབ་བྱ་ནི་བྲམ་ཟེའམ་དགེ་སློང་ཆང་མི་འཐུང་བས་
གང་ཟག་དེའོ། །ལྟེ་བར་ཟེར་ཡང་ལྟོ་བའི་ནང་དུའོ། །ཡཾ་གི་རྣམ་པ་བསྒོམ་ཞེས་པ་
རླུང་གི་དཀྱིལ་འཁོར་རོ། །མཾ་གིས་རྣམ་པ་གྱུར་པ་ལས་ཆང་ཞེས་པ་ས་བོན་དེ་
24 མག-110



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལས་འབྲས་བུ་ཆང་དུ་འགྱུར་པར་རོ། །ལྟོ་བར་རྣམ་པར་བསྒོམ་སྟེ་ཞེས་པ་སེར་
མེར་གྱིས་གང་བར་རོ། །སྐྱུག་པར་བྱེད་པར་བལྟས་ན་ཞེས་པ་ཆང་སྐྱུག་
བསྒོམས་ན་ཆང་སྐྱུག་ གོ །འདི་ཡང་སློབ་དཔོན་བིརྱ་པས་གྲུབ་པའི་ལོ་རྒྱུས་
གསུང་སྟེ། བིརཱུ་པ་བྷི་ཀྲ་མ་ན་བཞུགས་ཙམ་ན། སྤྱིར་རྒྱ་གར་ན་མི་གྲ་མ་ཆང་
འཐུང་བ་རྟོག་པར་བྱེད། དེའི་ནང་ནས་བཙུན་པ་ཆང་འཐུང་པ་ལ་རྟོག་པ་ཆེ་བ་ལ།
བྷི་བ་པས་དགྱེས་པ་རྡོ་རྗེའི་མཆོད་པ་ལ་དགོས་པས་ཉོ་ཆང་མའི་ཁྱིམ་ནས་ཆང་
བུམ་པ་གང་ཉོས་ནས་ཁྱེར་ཕྱིན་པ་དང་
། སྒོ་རྩ་རུ་བཙུན་ཆུང་གཅིག་དང་ཕྲད་དེ།
དེས་སློབ་དཔོན་ལ་ཆང་ཁྱེར་བའི་ལོ་རྒྱུས་བཤད་དོ། །དེ་ནས་ནངས་པར་ཚ་བའི་
གྲལ་དུ་སློབ་དཔོན་གྱིས་འདི་ན་ཆང་འཐུང་བ་ཡོད་ཟེར་བ་གནས་ཀྱི་ནང་ནས་
སོང་ཅིག་ཅེས་སྨྲས་སོ། གཅིག་ན་རེ་ངས་མ་འཐུང་པ་ཟེར་གཅིག་ན་རེ་ངས་ཀྱང་
མ་འཐུང་པ་ཟེར། བིརླ་པས་ན་རེ་ངས་ཀྱང་མ་འཐུང་པ་ཟེར་རོ། །དེ་ནས་བཙུན་
ཆུང་གིས་ངོས་རྒྱལ་བྱ་སྟེ། མདང་ཐེམ་རྩར་ཕྲད་ཙམ་ན་ཁྱོད་ཀྱིས་ཆང་ཁྱེར་ནས་
སོང་ངོ་བྱས་པས། བིརྱ་པས་ན་རེ་རང་ཅག་གཉིས་སྐྱུག་ཟེར་ཏེ། བིརྱ་པས་སྐྱུག་
པས་འོ་མ་བྱུང་
། བཙུན་ཆུང་ལ་ལས་སྦྱོར་འདི་བྱས་པས་ཆང་དུ་བྱུང་ངོ་
། །དེ་ནས་
སློབ་དཔོན་གྱིས་བཙུན་ཆུང་དེ་ཕྱུང་ངོ༌། །
ད་ནི་བུད་མེད་དབང་དུ་བྱ་བ་འདི་མན་ཆོད་ཐམས་ཅད་ཀྱིས་ལེའུ་དང་
པོའི་དོན་བྱེད་རྣམས་ཡང་རྒྱས་པར་འཆད་དོ། །དེ་ཡང་རབ་ཏུ་མྱོས་པ་ཞེས་པ་
བུད་མེད་དེ་ཤིན་ཏུ་ཆགས་པ་ཆེ་བའི་ཕྱོགས་ནས་སྨོས་པའོ། །དབང་དུ་བྱ་བར་
འདོད་པས་ཞེས་པས་འགུགས་པར་འདོད་པས་སོ། །དེ་ཡང་ཡི་དམ་ལྷའི་བསྙེན་
པ་སྔོན་དུ་སོང་བས་སྒྲུབ་པ་འདི་ལྟར་བྱ་སྟེ། མྱ་ངན་མེད་པའི་བརྒྱ་ལ་ཞེས་པ་
240 -111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དཔྱིད་ཟླ་འབྲིང་པོའི་ཚེས་བརྒྱད་ལའོ། །མྱ་ངན་མེད་པའི་འོག་ཏུ་སོང་སྟེ་ཤིང་མྱ་
ངན་མེད་པ་ལོ་འདབ་དང་བཅས་པའི་དྲུང་དུ་ཕྱིན་ནས། ཁ་ནུབ་ཏུ་བལྟས་གོས་
དམར་པོ་གྱོན། མྱོས་བྱེད་ཀྱི་འབྲས་བུ་ཞེས་པ་གྲྭ་ལ་བཟའ་ཞིང་། ཀ་ཀ་མ་ཙིའི་
ཁུལ་ཞེས་པར་རས་དམར་པོ་རྩིར་བའི་ཁུ་བས་རང་གི་དཔྲལ་བར་ཐིག་ལེ་བྱས་
ནས་དེའི་དཀྱིལ་དུ་ཟླ་བ་ཕྱེད་པ་བྲིས་ལ། སྔགས་བཟླས་ཏེ། ཨོཾ་ཨ་མུ་ཀ་ཞེས་པ་
ལ་སོགས་པ་ཁྲི་བཟླས་པའོ། །ལས་སྦྱོར་གྱི་དུས་སུ་སྔགས་འདི་ཅི་རིགས་པར་
བཟླས་ཤིང་། དཔྲལ་བའི་ཐིག་ལེ་དེ་བུད་མེད་སུ་ལ་བསྟན་པ་དབང་དུ་བྱེད་དོ། །
འདི་ནི་དབང་གི་ལས་ཡིན་ནོ། །སློབ་དཔོན་བིརླ་པས་རྒྱལ་པོའི་བཙུན་མོ་བཀུག་
པ་ཡང་གདམ་ངག་འདིས་བཀུག་པ་ཡིན་ནོ། །
ད་ནི་ཉི་ཟླ་བཟུང་བའི་ཆོ་ག་འདིས་ཀྱང་ལེའུ་དང་པོའི་དོན་བྱེད་རྣམ་མང་
རྒྱས་པར་འཆད་དེ། ཉི་མ་དང་ཟླ་བ་དབང་དུ་བྱ་བར་འདོད་པས་ཞེས་པ་དེ་
གཉིས་བཟུང་བར་འདོད་པས་སོ། །དེ་ཡང་ཡི་དམ་ལྷའི་བསྐྱེད་རིམ་ལ་བརྟེན་
པས་དེའི་སྔགས་འབུམ་དུ་བཟླས་པ་ནི་བསྙེན་པའོ། །དེ་ནས་བསྒྲུབ་པ་ཞེས་བྱེད་
པ་ལ། སཱ་ལུ་བཏགས་པའི་ཞེས་པ་ལ་སོགས་པའི་དོན་ནི། །འབྲས་སཱ་ལུའི་ཆེན་
བྱས་ལ་དེ་སྐབས་ཏེ། དེ་ནས་འདམ་ཐགས་སུ་བཏགས་ལ་ཉི་ཟླ་གང་འཛིན་གྱི་
གཟུགས་བྱ་བའོ། །རྡོ་རྗེའི་ཆུ་ལ་གཞུག་ཅིང་ཞེས་པ་ལྕགས་སྐོང་དུ་རང་གི་དྲི་ཆུ་
བླུགས་ ལ། དེའི་སྟེང་དུ་སོག་མའི་ ཁྲམ་གཏང་། དེའི་སྟེང་ དུ་ ཉི་ ཟླ་འཛིན་ གྱི་
གཟུགས་བཞག་ལ་ཁ་ཚོས་སུ་བྱའོ། །
དེ་ནས་ དེ་མདུན་དུ་ བཞག་ལ་ སྔགས་བཟླས་ཏེ། ཨོཾ་བཛྲ་ཞེས་པ་ལ་
སོགས་པའོ། །དེ་ཡང་ཟླ་བ་འཛིན་ན་ཨ་ཙ་ལ་ཨ་ཙ་ལ་ཞེས་བཟླས། ཉི་མ་འཛིན་
240 --112



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ན་མ་ཙ་ལ་མ་ཙ་ལ་ཞེས་བྱའོ། །བྱེ་བ་ཕྲག་བདུན་བཟླས་ཏེ་ཞེས་པ་བསྙེན་པ་
ཐེ་ཚོམ་ཟ་ནའོ། །ཐེ་ཚོམ་མི་ཟ་ན་ཁྲི་ཕྲག་གཅིག་བཟླས་པའོ། །དེ་ནས་ལས་སྦྱོར་
བྱེད་པ་ལ་ཐོད་པའི་ནང་དུ་རང་གི་དྲི་ཆུ་བཏང་
། དེའི་ནང་དུ་ཉི་མ་གང་འཛིན་གྱི་
གཟུགས་དེ་གཞུག །ཡིད་ཀྱིས་ཀྱང་ཉི་ཟླ་གང་འཛིན་བཀུག་ལ་བསྟིམ། དེ་ནས་
སྔགས་གོང་མ་བཟློས་ཤིང་ཕུར་པ་བཏབ་པས་ཉི་མ་དང་ཟླ་བ་མི་ནུབ་པར་ཡང་
དག་པར་གནས་ཤིང་ཉིན་མཚན་བྱེ་བྲག་མེད་པར་འགྱུར་རོ། །འདི་ནི་དབང་གིས་
ལས་ཡིན་ནོ། །འདི་ཡང་སློབ་དཔོན་བིརླུ་པས་འགྲུབ་པའི་ལོ་རྒྱུས་གསུངས་ཏེ།
བིརླུ་པ་ཆང་འཚོང་མའི་ཁྱིམ་དུ་འོངས་ཏེ། ཆང་ཉོར་ཆུག་བྱས་པ་ལ་རིན་ག་རེ་
ཟེར། ཉི་གྲིབ་མཚམས་སུ་ས་རིས་བྱས་ཏེ་འདི་རྒལ་མ་ཐག་ཏུ་ཆང་རིན་གཞལ་
ཟེར། དེར་མོས་ཆང་དྲངས་སོ། །བིརཱུ་པས་ལས་སྦྱོར་འདི་བྱས་སོ། །ཉི་མ་ལ་འགྲོ་
དུས་མེད་ནས་མོའི་ཆང་ཟད་ནས་ཕྱི་རོལ་ནས་ཆང་བཙལ་ཞིང་དྲངས་སོ། །
དེ་ནས་རྒྱལ་པོའི་ཆུ་ཚོད་དང་དབྱུག་གུའི་རྩིས་མ་བཏུབ་ནས་རྣལ་འབྱོར་
པས་ཉི་མ་བཟུང་བ་གཅིག་འདུག་ཟེར་ནས་ཕྱོགས་ཐམས་ཅད་ཏུ་མི་སྐྱེའོ། །དེང་
ཆང་འཚོང་མ་ན་རེ་ངའི་ཁྱིམ་ན་འདི་འདྲ་གཅིག་འདུག་ཟེར། དེ་ནས་ཞུ་བ་ཕུལ་
བས་ཆང་རིན་མེད་ཟེར། དེར་རྒྱལ་པོས་ཆང་རིན་བཞལ་ནས་ཉི་མ་བཏང་བས་
ཞག་གསུམ་གྱི་ཐོ་རེངས་ཁར་སོང་ངོ༌
། །
ད་ནི་རྡོ་རྗེ་སྐར་མ་པྲ་དབབ་པ་སྟོན་ཏེ། དེ་ཡང་ཡི་དམ་ལྷའི་སྔགས་ལ་
འབུམ་བཟླས་པ་ནི་བསྙེན་པའོ། །དེ་ནས་བསྒྲུབ་པ་ལ་ཨོ་ན་གྲ་ན་གྲ་ཧཱུྃ་ཕཊ་སྭཱ་ཧཱ།
ཞེས་བྱ་བའི་སྔགས་འདི་ལ་ཁྲི་ཕྲག་གཅིག་བཟླས་པའོ། །དེ་ནས་ལས་སྦྱོར་འཆད་
པ་ལ་དུས་མ་ཡིན་པའི་དུས་ནི་ནོར་སྟོར་བའི་དུས་སུའོ། །དོན་བསྒྲུབ་པའི་ཕྱིར་
240 ww113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེས་པ་ནོར་རྙེད་པར་བྱ་བའི་ཕྱིར་རོ། །བཅུ་བཞི་པའམ་བརྒྱད་པ་ཞེས་པ་ཚེས་
གྲངས་ཏེ། དེ་གཉིས་འདམ་ཀའོ། །དུས་སུ་ཞེས་པ་དེ་དག་གི་སྔ་དྲོའི་དུས་སུའོ། །
བུམ་པ་ལ་སོགས་པ་བཞག་ཅིང་ཞེས་པ་ལ་སོགས་ཆུས་བཀང་བའི་བུམ་པ་གཙང་
མ་དང་མེ་ལོང་དང་མེ་ཏོག་ལ་སོགས་པའི་མཆོད་པ་བཤམས་པའོ། །འབྲུ་མར་ནི་
ཏིལ་གྱི་མར་ཁུའོ། །ཨ་ལ་ཀའི་ཁུ་བ་ནི་རྒྱ་སྐགས་ཀྱི་ཁུ་བའོ། །སྔགས་འདི་ཉིད་
ཞེས་པ་གོང་གི་ཨོ་ན་གྲ་ན་གྲའོ། །ལན་བརྒྱ་རྩ་བརྒྱད་མངོན་པར་བསྔག་གོ་ཞེས་
པ་རྫས་དེ་རྣམས་ལ་གདབ་པའོ། །དེ་ནས་ལ་སོགས་པ་གོ་སླའོ། །སྔགས་པ་ནི་
རང་ཉིད་དོ། །མཐེ་བོང་རྒན་པོ་ནི་པྲ་རྟེན་ཁྱེའུ་ཡིན་ན་མཐེ་བོང་གཡས་པ། སྨྲ་
སྟན་བུ་མོ་ཡིན་ན་མཐེ་བོང་གཡོན་པའོ། །བསྡུས་ནས་ཞེས་པ་རྒྱ་སྐགས་ཀྱི་ཁུ་བ་
བྱུགས་ཤིང་སྐམས་བྱུགས་ཤིང་སྐམས་པས་དམར་དཔྱིད་དེ་བ་ཞིག་ཡོང་ངོ་
ང་ངོ༌། །
འབྲུ་མར་གྱིས་ཀྱང་བླུགས་པ་ཞེས་པ་ནི་ཐམས་ཅད་དེ་ལ་ཏིལ་མར་དེས་བྱུག་
པའོ། །གཞོན་ནུ་མ་ནི་ཕྲ་རྟེན་དེ་ཁྱེའུ་བུ་མོ་འདོད་པའི་མཚོན་གྱིས་མ་ཕོག་པའོ། །
དེའི་མིག་དག་ལ་སྔགས་གོང་མ་མཆིལ་མ་དང་བཅས་པ་བརྒྱ་རྩ་བརྒྱད་མངོན་
པར་བསྔག་གོ །
དེ་ནས་པྲ་སྟན་ཁྱེའུ་ཡིན་ན་ཧེ་རུ་ཀོ་ཞལ་གཅིག་ཕྱག་གཉིས་པར་བསྐྱེད།
བུ་མོ་ཡིན་ན་བདག་མེད་མར་བསྐྱེད་ལ། མེ་ཏོག་དང་
། སོགས་ཁོངས་ནས་འབྱུང་
བའི་སྤོས་དང་མར་མེ་དང་དྲི་དང་ལྷ་བཤོས་རྣམས་ཀྱི། མཆོད་པ་ལྔས་ཡང་དག་
པར་མཆོད་ཅིང་ངའི་རྫས་སུ་ཁྱེར་སྨྱོས་ཤིག་ཅེས་སྙན་གསན་དབབ་པོ། གཞོན་ནུ་
མ་ལ་སྟན་དེ་ཞེས་པ་ཕྲ་རྟེན་དེ་ལ་མཐེ་བོང་དམར་པོ་དེ་བསྟན་ལ་མ་ཡེངས་པར་
སྐུལ་ཏེ། གོང་གི་སྔགས་ཀྱི་ཞབས་སུ་ངའི་རྫས་སུས་ཁྱེར་སྨོས་ཤིག་བརྒྱ་རྩ་
240 -114



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
བརྒྱད་བཟླས་སོ། །དེས་ནི་སྤྲ་སྟན་དེས་སོ། །དེ་ལ་ནི་སྔགས་པ་དེ་ལའོ། །ཐ་མ་
ཆེ་གེ་མོ་ཞེས་བྱ་བས་ཁྱེར་རོ་ཞེས་པ་ཡུལ་འདི་ན་ཡོད་པའི་མི་འདིས་ཁྱེར་རོ་ཞེས་
སྨྲ་བར་འགྱུར་བའོ། །རྡོ་རྗེ་སྐར་མ་པྲ་དབབ་པའི་ཞེས་བྱའོ། །
ད་ནི་གླང་པོ་ཆེ་འབྲོས་པ་ལ་སོགས་པའི་སྔགས་འདི་རྣམས་ཀྱིས་དགར་
བའི་ལས་སྟོན་ཏེ། སྤྱོད་པ་བྱེད་པའི་དུས་སུ་རྣལ་འབྱོར་པའི་ཆ་རྐྱེན་དུ་དགོས་
སྲིད་དོ། དེ་ཡང་ཡི་དམ་ལྷའི་སྐྱེད་རིམ་ལ་བསྟན་པས་དེའི་སྔགས་ལ་འབུམ་དུ་
བཟླས་པ་ནི་བསྙེན་པའོ། །དེ་ནས་ཨོཾ་བེ་ཊུ་ཡཱ་ཨོ་བེ་ཊུ་ཡཱ་ཧཱུཾ་ཕཊ་སྭཱ་ཧཱ་ཞེས་ཁྲི་
ཕྲག་བཟླས་པ་ནི་བསྒྲུབ་པའོ། །ལས་སྦྱོར་གྱི་དུས་སུ་མཐེ་འོང་གིས་མཐེའུ་ཆུང་
མནན་ཏེ་སོར་མོ་གསུམ་ཅུང་ཟད་བཀུག་ནས། སྔགས་དེ་ཅི་རིགས་པར་བརྗོད་ན་
གླང་པོ་ཆེ་སྨྱོན་པ་འབྲོས་པར་འགྱུར་རོ། །ཡང་བསྙེན་པ་ནི་གོང་དང་འདྲའོ། །ཨོ་
མཱམྨཱ་མཱམཱི། ཧཱུྃ་ཕཊ་སྭཱ་ཧཱ་ཞེས་པ་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །ལས་
སྦྱོར་གྱི་དུས་སུ་སྲིན་ལག་དང་དགུང་མོ་གཉིས་བཀུག་ལ་ཐེ་བོང་དང་སྦྱར། ཐེའུ་
ཆུང་དང་མཛུབ་མོ་གཉིས་བསྒྲེས་ནས། སྔགས་དེ་ཅི་རིགས་པར་བརྗོད་ན་རྟག་
འབྲོས་པར་འགྱུར་རོ། ཡང་བསྙེན་པ་གོང་དང་འདྲའོ། །ཨོ་ཏེ་ལྕི་ཡ་ཏེ་ལྕི་ཡ་ཧཱུྃ་
ཕཊ་སྭཱ་ཧཱ། ཞེས་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །
ལས་སྦྱོར་གྱི་དུས་སུ་སྡིགས་མཛུབ་བྱས་ནས། སྔགས་དེ་ཅི་རིགས་པར་
བརྗོད་ན་བསེ་འབྲོས་པར་འགྱུར་རོ། །ཡང་བསྙེན་པ་གོང་དང་འདྲའོ། །ཨོཾ་ཨི་ལི་
མི་ལི་ཕུཕུ༔ཧཱུྃ་ཕཊ་སྭཱ་ཧཱ་ཞེས་ཁྲི་ཕྲག་གཅིག་བཟླས་པ་ནི་བསྒྲུབ་པའོ། །ལས་
སྦྱོར་གྱི་དུས་སུ་སོར་མོ་རྣམས་སྦྲུལ་མགོ་གདེངས་པའི་ཚུལ་དུ་བྱས་ནས། སྔགས་
དེ་ཅི་རིགས་པར་བརྗོད་ན་སྦྲུག་གདུག་པ་ཅན་འབྲོས་པར་གྱུར་རོ། །ནོར་སྐྱོང་ནི་
240 -115



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཁྱིའོ། །དེ་འདུལ་བའི་ཕྱག་ནི་བླ་མའི་ཞལ་ནས་མཐེ་ཆུང་དང་སྲིན་ལག་བཀུག་ཏེ།
སོར་མོ་གསུམ་བརྐྱང་བ་ཡིན་གསུངས། མདོ་ལས་སོར་མོ་ལྔ་ཆར་གདེངས་པ་ལ་
བཤད་དོ། །དེ་ལྟ་བུའི་ལག་པ་ཁྱི་ལ་རབ་ཏུ་བསྟན་ནས་གོང་གི་དགྱེས་པ་རྡོ་རྗེའི་
སྔགས་བཟླས་ནས་ཁྱི་འབྲོས་པར་འགྱུར་རོ། །རྡོ་རྗེ་མ་དང་ཞེས་པ་ལ་
་སོགས་པ་
འདི་རྣམས་གོང་གི་རེངས་པ་བྱེད་པ་ལ་སོགས་པ་ལས་བདུན་བསྒྲུབ་པའི་ལྷ་ཡིན་
ནོ། །དེ་ཅིས་ཤེས་ན་རེངས་པར་བྱེད་པ་ལ་སོགས་པ་ཞེས་པས་ཤེས་སོ། །བརྟུག་
ཞུགས་ཅན་ནི་ཐ་མལ་པའི་ལུས་ངག་ ཡིད་གསུམ་བརྟུལ་ཏེ། ལྷ་མོའི་རྒྱན་ཆ་
ལུགས་སུ་ཞུགས་པ་ལས་དེ་རྣམས་བྱེད་དོ། །དེ་ཡན་ཆད་ཀྱིས་ལེའུ་གཞུང་བཤད་
ཟིན་ཏོ། །
ད་ནི་ལེའུ་མཚན་འཆད་པ་ལ། སྔགས་ཞེས་པ་ངོ་བོ་དང་དབྱེ་བ་ལ་ལ་
སོགས་ པ་ གོང་ དང་ འདྲའོ། །ལེའུ་ཡང་ གོང་ དང་ འདྲའོ། །གཉིས་པའོ་ ཞེས་ པ་
གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་དང་པོ་ལས་ལེའུ་གཉིས་པའི་
བཤད་པའོ།། 11
ལེའུ་གསུམ་པ་ལ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནས་
སྔགས་དེ་ཡང་ལྷ་དང་བྲལ་ན་མི་འགྲུབ་པས་ལེའུ་གསུམ་པ་ལྷའི་ལེའུ་འདི་བྱུང་
བའོ། །ལེའུ་མདོར་བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར་ལྷ་རྣམས་ཇི་
ལྟར་འབྱུང་བ་པོ་ཞེས་པས་ཧེ་རུ་ཀའི་བསྐྱེད་རིམ་མདོར་བསྟན། དེ་ལེའུ་གསུམ་པ་
འདིས་རྒྱས་པར་འཆད་དོ། །ལེའུ་མངོན་པར་རྟོགས་པའི་འབྲེལ་ནི་སློབ་དཔོན་
ཀུན་གྱིས་མཛད་པའི་སྒྲུབ་ཐབས་ལ་རག་མི་ལུས་པས། རྒྱུད་ནང་སྡེབས་ནས་
མངོན་རྟོགས་ཐད་ཀ་ཐད་ཀར་སློང་བའོ། །
240 -116



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལེའུའི་འདི་རང་ལ་གསུམ་སྟེ། ལེའུ་བཤད་པར་ཞལ་གྱིས་བཞེད་པ་དང་།
ལེའུ་གཞུང་དང། ལེའུ་ཡི་མཚན་ནོ། །དེ་ལ་དང་པོ་ནི་དེ་ནས་ལྷའི་ལེའུ་བཤད་
པར་བྱའོ། །ཞེས་པ་སྟེ། དེ་ནས་ནི་ལེའུ་གཉིས་པ་བཤད་པའིའོ། །ལྷ་ནི་གདུལ་
བྱའི་མིང་འདུལ་བྱེད་ལ་བཏགས་པ་སྟེ་སྔོན་སྲིད་པ་ཆགས་པའི་དུས་སུ་འཇིག་
རྟེན་པ་རྣམས་ཀྱིས་ལྷ་ཚངས་པ་ཁྱབ་འཇུག་ཞེས་པ་ལ་སོགས་པར་བཏགས་པས།།
གདུལ་བྱ་དེ་འདུལ་བའི་འདུལ་བྱེད་ལ་ཡང་ལྷ་ཞེས་བྱའོ། །ལེའུ་ནི་གཞུང་གཅོད་
ཅིང་སྐྱོང་བའོ། །བཤད་པར་བྱའོ་ཞེས་པ་ཞལ་གྱིས་བཞེས་པའོ། །
ལེའུ་གསུམ་པ་འདི་ཡང་རྒྱུད་ཀྱི་ཆིངས་ཀྱི་གང་དུ་བསྡད་ན་རྒྱུད་གསུམ་
ལས་རང་བཞིན་གྱི་རྒྱུད་དོ། །དེ་ལ་གསུམ་ཡོད་པ་ལས་འདི་རྣལ་འབྱོར་རོ། །དེ་
ལ་གཉིས་ཡོད་པ་ལས་འདི་བསྐྱེད་རིམ་མོ། །དེ་ལ་གཉིས་ཡོད་པ་ལས་འདི་
མངོན་རྟོགས་ལྷའི་བསྐྱེད་རིམ་མོ། །དེ་ལ་གཉིས་ཡོད་པ་ལས་འདི་རིགས་བྱེ་བྲག་
པའི་བསྐྱེད་རིམས་སོ། །དེ་ལ་ལྔ་ཡོད་པ་ལས་འདི་མི་བསྐྱོད་དགྱེས་པ་རྡོ་རྗེའི་
བསྒྲུབ་ཐབས་སོ། །དེ་ལ་གཉིས་ཡོད་པ་ལས་འདི་ཧེ་རུ་ཀའི་སྒྲུབ་ཐབས་སོ། །དེ་
ལ་བཞི་ཡོད་པ་ལས་འདི་ཧེ་རུ་ཀ་ཞལ་གཅིག་ཕྱག་གཉིས་པ་དང་། ཕྱག་བཞི་པ་
དང་། དྲུག་པ་གསུམ་གྱི་སྒྲུབ་ཐབས་སྟོན་ནོ། །
ལེའུ་ གཞུང་ ལ་ གསུམ་སྟེ། རྡོ་རྗེ་རྣམ་བཞིའི་བསྐྱེད་ཆོག་ དང་། ཆོ་ག་
གསུམ་གྱི་བསྐྱེད་ཆོག་དང་
། བྱང་ཆུབ་པ་ལྔའི་བསྐྱེད་ཆོག་གོ །རྡོ་རྗེ་རྣམ་བཞིའི་
བསྐྱེད་ཆོག་ནི། ཡང་ནི་སྟོང་པའི་བྱང་ཆུབ་སྟེ། ཞེས་པའི་ཚིག་བཞིས་བསྟན།
ག་གསུམ་གྱི་བསྐྱེད་ཆོག་ནི། །ཧཱུྃ་ལས་བྱུང་བའི་རྡོ་རྗེ་ནི་ཞེས་པའི་ཚིག་བཅུས་
བསྟན། བྱང་ཆུབ་པ་ལྔའི་བསྐྱེད་ཆོག་ནི། ཨ་ལི་ཟླ་བ་དང་ཀ་ལི་ཉི་མ་ཞེས་པའི་
240 -117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཚིག་བཞིས་བསྟན་ནོ། །འོ་ན་བསྐྱེད་ཆོག་མི་འདྲ་བ་གསུམ་པོ་དེ། ཧེ་རུ་ཀ་མི་འདྲ་
བ་གསུམ་པོ་དེའི་བསྐྱེད་ཆོག་མི་འདྲ་བ་རེ་རེ་ཡིན་ནམ་ཞེ་ན་མ་ཡིན་ཏེ། གང་ཟག་
སྤྲོས་པ་ལ་དགའ་མི་དགའི་སྒོ་ནས་བཞག་པ་ཡིན་ནོ། །དེ་ཡང་ཇི་ལྟར་གཞག་ན།
ཧེ་རུ་ཀ་གསུམ་པོ་དེ་གང་ཟག་བསྡུས་པ་ལ་དགའ་བ་གསུམ་གྱིས་རྡོ་རྗེ་རྣམ་
བཞིས་བསྐྱེད་ནས་བསྒོམ། དེ་བས་སྤྲོས་པ་ལ་དགའ་བ་གསུམ་གྱིས་ཆོ་ག་གསུམ་
གྱིས་བསྐྱེད་ནས་བསྒོམ། ཤིན་ཏུ་སྤྲོས་པ་ལ་དགའ་བ་གསུམ་གྱིས་བྱང་ཆུབ་པ་
ལྔས་བསྐྱེད་ནས་བསྒོམ་པ་སྟེ། དེ་ལྟར་ཧེ་རུ་ཀ་གསུམ་པོ་དེ་ལ་སྒྲུབས་ཐབས་
བསྡུས་པ་གསུམ། བར་པ་གསུམ། རྒྱས་པ་གསུམ་སྟེ་དགུར་འགྲོའོ། །
དང་པོ་བསྡུས་པ་ལ་དགའ་བའི་གང་ཟག་གསུམ་གྱིས་ཧེ་རུ་ཀ་གསུམ་པོ་
དེ་རྡོ་རྗེ་རྣམ་བཞིས་བསྐྱེད་ནས་བསྒོམ་པའི་དབང་དུ་བྱས་ན། རྟེན་གྱི་གང་ཟག་
སུམ་པོ་དེས་བླ་མ་དམ་པ་གཅིག་ལ་དབང་བསྐུར་ཐོབ་དགོས། བླ་མ་དེས་ཀྱང་
བརྟག་པ་དང་པོའི་ལེའུ་བཅུ་པར། །ཕྱི་མའི་ལེའུ་གསུམ་པ། ལྔ་པ། བཅུ་གཉིས་
པ། གུར་ ལེའུ་གསུམ་པ། བཞི་པ། བདུན་པ། བརྒྱད་པ། བཅུ་བཞི་པ། བཅོ་ལྔ་
པ་ནས་འབྱུང་བ་བཞིན་དུ་དབང་བསྐུར་རོ། །དེ་ལྟར་དབང་ཐོབ་ནས་བརྟག་པ་ཕྱི་
མའི་ལེའུ་དྲུག་པ་ནས་འབྱུང་བ་བཞིན་རྟེན་ཐང་སྐུ་རེ་རེ་བྲིས་ཏེ། དེ་ཡང་རྟེན་གྱི་
གང་ཟག་གསུམ་པོ་དེ་ཧེ་རུ་ཀ་ཞལ་གཅིག་ཕྱག་གཉིས་པ། ཞལ་གསུམ་ཕྱག་བཞི་
པ། ཞལ་གསུམ་ཕྱག་དྲུག་པ་གསུམ་འཁོར་མེད་རྐྱང་པར་བཞེངས་པའོ། །
དེ་ནས་དེ་ལ་ཕྱི་མའི་ལེའུ་དང་པོ་ལ་གུར་ལེའུ་དགུ་པ་བཞིན་དུ་རབ་ཏུ་
གནས་པ་བྱའོ། །དེ་གུར་ལེའུ་བཞི་པའི། དུར་ཁྲོད་དང་ནི་ཆུ་འགྲམ་དང་
། ནགས་
ཚལ་འབབ་ཆུའི་གྲོང་ཁྱེར་དུ། །སྙིང་རྗེ་ཆེན་པོ་ཀྱེའི་རྡོ་རྗེ་དང་
། བསྙེན་བསྐུར་ལ་
240 -118



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དངོས་གྲུབ་སྟེར། ཞེས་པའི་གནས་དེར་བཀྲམ་ལ། མཎྜལ་དང་མཆོད་པ་དང་།
གཏོར་མ་ལ་སོགས་པ་ཅི་འབྱོར་བར་བཤམས་ལ། དབེན་ཁང་གསུམ་གྱི་བསྒོམ་
ཆེན་པོ་གསུམ་ཀས་སྲོད་ལ་ཉལ་ལོ། །ནངས་པར་སྐྱ་རེངས་ཤར་ནས་བསྒོམས་པ་
ལ། སྤྱིར་ལུས་ཀྱི་ཞེན་པ་སྤང་བའི་དོན་དུ་བསྐྱེད་རིམ་བསྒོམ་པ་དང་
། ངག་གི་
ཞེན་པ་སྤང་བའི་དོན་དུ་བཟླས་པ་བྱ་བ་དང་། སེམས་ཀྱི་ཞེན་པ་སྤང་བའི་དོན་དུ་
རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་དང་བཞིར་གནས་པ་ལས།
འདིར་ནོར་བུ་ལུགས་སུ་བགྲངས་ན། ཆོས་རྐང་གྲངས་བཅུ་གཉིས་ཡོད་དེ། བླ་མ་
དག་པའི་ཆོ་ག་དང་
། ཚད་མེད་པ་བཞི་བསྒོམ་པ་དང་
། སྟོང་པ་ཉིད་དུ་བསྒོམས་
པ་དང་། ས་བོན་བསྡུ་བ་དང་
། གཟུགས་རྫོགས་པ་དང་། ཡི་གེ་དགོད་པ་དང་
།
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་
བསྐུར་བ་དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་དང་
། བཟླས་པ་བྱ་
བ་དང་། རྫོགས་རིམ་བསྒོམ་པ་དང་། ཐུན་མཚམས་ཀྱི་ཆོས་སོ། །
དང་པོ་བླ་མ་དག་པའི་ཆོ་ག་ནི་བསྒྲུབ་བློ་ཕུན་སུམ་ཚོགས་པའི་བསྒོམ་
ཆེན་གསུམ་ཆར་གྱིས། ཧེ་བཛྲ་ཞེས་བརྗོད་པས་སོ་སོའི་ཧེ་རུ་ཀར་བསྐྱེད་པའི་
སྙིང་ཧྲི་ལས་པད་མ་འདབ་མ་བརྒྱད་པ་ཁ་དབྱེ། དེའི་སྟེང་དུ་ར་ལས་ཉི་མའི་
དཀྱིལ་འཁོར་དམར་པོ་རེ་བསྒོམ། དེའི་སྟེང་དུ་ཧཱུཾ་སྔོན་པོ་རེ་རེ་བསྒོམ། དེ་ལས་
འོད་ཟེར་སྤྲོས་ཏེ་མདུན་གྱི་ནམ་མཁར་ཚོགས་བསོག་པའི་རྟེན་སྤྱན་འདྲེན་པ་ནི།
དབེན་ཁང་དང་པོའི་བསྒོམ་ཆེན་ པས། ཧེ་རུ་ཀ་ ཞལ་ གཅིག་ ཕྱག་ གཉིས་ པ།
དབེན་ཁང་གཉིས་པའི་བསྒོམ་ཆེན་པས་ཞལ་གསུམ་ཕྱག་བཞི་པ། དབེན་ཁང་
གསུམ་པའི་བསྒོམ་ཆེན་པས་ཞལ་གསུམ་ཕྱག་དྲུག་པ། དེ་དག་ལ་ཡང་འཁོར་ལྷ་
240 -119



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མོ་བརྒྱད་མཆོད་པ་བྱེད་བཞིན་པ་དང་བཅས་པ། ཤར་འཁྱམས་ན་རང་གི་བླ་མ་
བཞུགས་པའོ། །དེའི་སྤྱན་སྔར་བདུན་རྣམ་དག་བྱ་སྟེ། དེ་ཡང་མཆོད་པ་དབུལ་བ་
ནི། གོ་རི་ལ་སོགས་པ་ལྷ་མོ་བརྒྱད་ཀྱིས་མཆོད་པའོ། །སྡིག་པ་བཤགས་པ་ནི་
སྔོན་ཆད་སྡིག་པ་མི་དགེ་བའི་ལས་བྱས་པ་ལས་འགྱོད་པ་དྲག་པོ་སྐྱེས། ཕྱིས་མི་
བྱེད་པར་དམ་བཅའ་བའོ། །
རྗེས་སུ་ཡི་རངས་བ་ནི་སྤྱིར་སངས་རྒྱས་ཀྱི་བསྟན་པ་ལ་ཞུགས་ཚད། དེའི་
ནང་ནས་ཀྱང་དཔལ་དགྱེས་པ་རྡོ་རྗེ་ཉན་པ་དང་འཆད་པ་དང་བསྒྲུབ་པ་ལ་ཕྲག་
མི་དག་པར་རྗེས་སུ་ཡིད་རངས་བར་བྱའོ། །སྐྱབས་སུ་འགྲོ་བ་ནི་སྐྱབས་ཀྱི་ནང་
ན་དམ་པའམ་མཆོག་ནི་ཇོ་བོ་དཀོན་མཆོག་གསུམ་ཡིན་ཏེ། དེ་ཡང་སངས་རྒྱས་
དཀོན་མཆོག་ནི་དཔལ་དགྱེས་པ་རྡོ་རྗེ་ཡབ་ཡུམ། ཆོས་དཀོན་མཆོག་ནི་དེའི་ཞལ་
ནས་གསུངས་པའི་གསུང་རབ། དགེ་འདུན་དཀོན་མཆོག་ནི་དེའི་འཁོར་ན་གནས་
པའི་ལྷ་མོ་རྣམས་ཡིན་པས། ཁྱེད་རྣམས་ཀྱི་སྐྱབས་འོག་ཏུ་ཆུད་པར་ཞུའོ་སྙམ་དུ་
སྒོམ་མོ། །ལམ་བསྟན་པ་ནི་ལམ་གྱི་ནང་ན་དམ་པའམ་མཆོག་དཔལ་དགྱེས་པ་རྡོ་
རྗེའི་འདི་ཡིན་པས། འདི་རང་གི་རྒྱུད་ལ་རྟེན་ཅིང་བསྒོམ་པར་བྱའོ། །སྙམ་དུ་
བསམ་པའོ། །
སེམས་བསྐྱེད་པ་ནི་བདག་དཔལ་དགྱེས་པ་རྡོ་རྗེའི་སྒོ་ནས་སངས་རྒྱས་
ཐོབ་པ་བྱས་ལ་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་དགོད་པར་
བྱའོ་སྙམ་དུ་བསམ་པའོ། །དགེ་བའི་རྩ་བ་བསྔོ་བ་ནི་བདག་གིས་དེ་ཡན་ཆད་དུ་
དགེ་བའི་རྩ་བའི་ཅི་བསགས་པ་ཐམས་ཅད་བདག་དང་སེམས་ཅན་ཐམས་ཅད་བླ་
ན་མེད་པའི་བྱང་ཆུབ་ཐོབ་པའི་རྒྱུ་གྱུར་ཅིག་སྙམ་དུ་བསྔོ་བའོ། །དེ་ནས་ཧེ་བཛྲ་
240 120



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
མཎྜ་ལ་མུཞེས་བརྗོད་པ་དང༌། སེ་གོལ་གྱི་སྒྲས་ལྷ་ཚོགས་དེ་དག་གཤེགས་པར་
བསམ་མོ། །
དེ་ནས་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་དང་
། སེམས་ཅན་ཐམས་ཅད་སྡུག་
བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་དང་། བདེ་བ་དེ་ཡང་རྒྱུན་བརྟན་
ན་ཅི་མ་རུང་སྙམ་པའི་དགའ་བ་དང་
། དགྲ་གཉེན་མེད་པའི་བཏང་སྙོམས་པ
བསྒོམ་པའོ། །
དེ་ནས་རྟོགས་ པ་ཉིད་ དུ་བསྒོམས་པ་ནི། བསྒོམ་ཆེན་པ་གསུམ་ཀའི་
ཐུགས་ཀའི་ཧཱུཾ་ལས་འོད་འཕྲོས་པས་ཕྱི་སྣོད་ཀྱི་འཇིག་རྟེན་ལ་ཁྱབ་ནས། དེའི་
འོག་ཏུ་ཞུགས་ནས་ནང་བཅུད་ཀྱི་སེམས་ཅན་ལ་ཐིམ། དེ་རང་གི་ལུས་ལ་ཐིམ།
དེ་སྙིང་པད་མ་འདབ་བརྒྱད་ལ་ཐིམ། དེ་ཉི་མའི་དཀྱིལ་འཁོར་ལ་ཐིམ། དེ་ཧཱུྃ་
གིས་ཞབས་ཀྱུ་ལ་ཐིམ། དེ་ཧ་ལ་ཐིམ། དེ་ཟླ་ཚེས་ལ་ཐིམ་ནས། ན་དའི་རྣམ་པར་
ལྟ་བུར་བསྒོམ་མོ། །ས་བོན་བསྡུ་བ་ནི། སྟོང་པའི་ངང་ལས་རོའི་གདན་ རེ་རེའི་
སྟེང་དུ་ན་ད་དེ་ཧཱུྃ་རེ་རེ་སྒོམ་པའོ། །
གཟུགས་རྫོགས་པ་ནི། ཧཱུྃ་ལས་འོད་ཟེར་ཕར་སྤྲོས་ཚུར་བསྡུས་པ་ལས།
དབེན་ཁང་དང་པོ་ཧེ་རུ་ཀ་ཞལ་གཅིག་ཕྱག་གཉིས་པའི་སྐུར་བཞེངས་པ། དབེན་
ཁང་གཉིས་པར་ཞལ་གསུམ་ཕྱག་བཞི་པ་ཡུམ་ཕག་མོ་དང་ཞལ་སྦྱར་བའི་སྐུར་
བཞེངས། དབེན་ཁང་གསུམ་པར་ཞལ་གསུམ་ཕྱག་དྲུག་པ་ཡུམ་ལུ་གུ་རྒྱུད་ཞལ་
སྦྱར་བའི་སྐུར་བཞེངས་པའོ། །
ཡི་གེ་དགོད་པ་ནི། སྤྱི་བོར་ཨོཾ་དཀར་པོ། མགྲིན་པར་ཨཱདམར་པོ། སྙིང་
240 -121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གར་ཧཱུྃ་ནག་པོ་རེ་རེ་བསྒོམ་པའོ། །ཡེ་ཤེས་སེམས་དཔའ་སྤྱན་དྲངས་ནས་གཉིས་
སུ་མེད་པར་བསྲེ་བ་ནི། སོ་སོའི་ཐུགས་ཁའི་ཧཱུྃ་ལས་འོད་སྤྲོས་ཏེ། རང་འདྲ་བའི་
ཡེ་ཤེས་སེམས་དཔའ་སྤྱན་དྲངས་ཏེ་ཛ་ཧཱུྃ་ཧཱུྃ་བཾ་ཧོས་གཉིས་སུ་མེད་པར་བསྲེ་བའོ། །
དབང་བསྐུར་བ་ནི་ལྷ་མོ་བདུད་རྩིའི་བུམ་ཆུ་ཐོགས་པ་དཔག་ཏུ་མེད་པ་བྱོན་ནས་
དབང་བསྐུར་བའི་མི་བསྐྱོད་པས་དབུ་རྒྱན་པར་བསྒོམ་པའོ། །བསྐྱེད་པའི་རིམ་
པའི་ཏིང་ངེ་འཛིན་བསྒོམ་པ་ནི་དབེན་ཁང་དང་པོར་ཞལ་གཅིག་ཕྱག་གཉིས་པའི་
སྐུ་དེ་ ཤིན་ཏུ་ གསལ་བར་བསྒོམ། དེ་བཞིན་དུ་དབེན་ ཁང་ གཉིས་ པར་ ཞལ་
གསུམ་ཕྱག་བཞི་པ། དབེན་ཁང་གསུམ་པར་ཞལ་གསུམ་ཕྱག་དྲུག་པའི་སྐུ་ཤིན་
ཏུ་གསལ་བར་བསྒོམ་མོ། །
བཟླས་པ་བྱ་བ་ནི། སྔགས་གོང་ལེའུ་གཉིས་པ་ནས་འབྱུང་བཟླས་ཐབས་
དབེན་ཁང་གཉིས་པ་ནས་བསྒོམ་པའི་ཧེ་རུ་ཀ་ཞལ་གཅིག་ཕྱག་གཉིས་པ་ལ་ཡུམ་
མེད་པས་ཕྱག་ཏུ་བསམ་སྟེ་སྤྲོ་ཞིང་བཟླས་ཏེ། ཕྱག་གཡོན་པའི་ཐོད་པ་ཁྲག་གིས་
བཀང་བ་དེའི་ནང་ན་ཉི་མའི་དཀྱིལ་འཁོར། དེའི་སྟེང་ན་ཧཱུྃ་དེའི་མཐའ་མ་ཕར།
ཨོ་ཏྲེ་ལོ་ཀྱ་ཥཱ་པ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ་ཞེས་པས་བསྐོར་བར་བསམས་ལ། ཐོད་པའི་
ནང་གི་སྔགས་ལས་འོད་ཟེར་བྱུང་ནས་ཕྱག་གཡས་པའི་རྡོ་རྗེ་ལ་ཕོག །དེ་ལས་
འོད་ཟེར་ བྱུང་ སྔགས་ ལ་ ཕོག་སྟེ། དེ་ལྟར་འོད་ཟེར་ ཡར་སྤྲོ་མར་བསྡུ་བ་ལ་
དམིགས་པའོ། །དེ་ལྟར་གུར་ལེའུ་བཅོ་ལྔ་ པ་ནས། ཕྱག་ཏུ་བསམ་སྟེ་ སྤྲོ་ཞིང་
བཟླས། ཞེས་གསུངས་སོ། །
དབེན་ཁང་གཉིས་པ་དང་གསུམ་པ་ནས་བསྒོམས་པའི་ལྷ་ལ་ཡུམ་ཡོད་
པས་སྔགས་ཀྱི་ཡིག་འབྲུ་རྣམས་ཡུམ་དང་འཁོར་བར་བསམ་ཞིང་བཟླས་ཏེ། དེ་
240 -122



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཡང་དབེན་ཁང་གཉིས་པ་བས་ༀ་ཛྭ་ལ་ཛྭ་ལ་བྷོ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་བཟླས།
དབེན་ཁང་གསུམ་པ་བས་ཨོ་ཀི་ཊི་ཀི་ཊི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་བཟླས་སོ། །
དེ་ནས་རྫོགས་རིམ་བསྒོམ་པ་ནི་གང་ཟག་ཆགས་ཅན་ཡིན་ན་ལས་ཀྱི་ཕྱག་རྒྱ་ལ་
བརྟེན་ནས་བསྒོམ། ཆགས་བྲལ་ཡིན་ན་གཏུམ་མོའམ་སྒྱུ་ལུས་སམ་འོད་གསལ་
གང་ཡང་རུང་བ་གཅིག་བསྒོམ་པའོ། །
ཐུན་མཚམས་ཀྱི་ཆོས་ནི་རྣམ་དག་བསྒོམ་པ་དང་། གཏོར་མ་གཏང་བ་
དང་། གླུ་བླང་བ་དང་། སྨོན་ལམ་གདབ་པ་རྣམས་ བྱའོ། །དེ་རྣམས་གཞུང་དང་
སྦྱར་ན་རྟེན་གྱི་གང་ཟག་གསུམ་པོ་དེས་ཧེ་བཛྲ་ཞེས་བརྗོད་པས་སོ་སོའི་ཧེ་རུ་ཀར་
བསྒོམས་པའི་སྙིང་པད་མ་འདབ་བརྒྱད་པར་ཁ་ཕྱེ་བའི་དབུས་སུ་ཉི་མའི་དཀྱིལ་
འཁོར་གྱི་སྟེང་དུ་ཧཱུཾ་རེ་བསྒོམ་པ་ནི་རང་གི་སྙིང་གར་རེ་པ་བསྒོམ་ཞེས་པ་ལ
སོགས་ པའི་ཚིག་བཞིས་བསྟན། དེ་ནས་ཧཱུྃ་གི་འོད་ཟེར་ གྱིས་ནམ་མཁར་ལྷ་
ཚོགས་སྤྱན་དྲངས་ནས་བླ་མ་དག་པ་བྱ་བ་ནི་ནམ་མཁར་རྗེ་བཙུན་བལྟས་ནས་ནི་
ཞེས་པ་ལ་སོགས་པའི་ཚིག་བཅུ་བཞིས་བསྟན། དེ་ནས་ཚད་མེད་པ་བཞི་བསྒོམ་
པ་ནི་དང་པོར་བྱམས་པ་བསྒོམ་པར་བྱ་ཞེས་པ་ལ་སོགས་པའི་ཚིག་བཞིས་བསྟན།
དེ་ནས་སྟོང་པ་ཉིད་དུ་བསྒོམས་པ་ནི་ཡང་ནི་སྟོང་པའི་བྱང་ཆུབ་སྟེ་ཞེས་པས་
བསྟན། དེ་ནས་རོའི་གདན་བསྒོམས་ནས་དེའི་སྟེང་དུ་ས་བོན་ཧཱུྃ་བསྒོམ་པ་ནི་
གཉིས་པ་ལ་ནི་ས་བོན་བསྡུ་ཞེས་པས་བསྟན།
དེ་ལས་འོད་སྤྲོས་བསྡུས་པ་ལས་སོ་སོའི་ཧེ་རུ་ཀར་བསྒོམས་པ་ནི་གསུམ་
པ་ལ་ནི་གཟུགས་བརྙན་རྫོགས་ཞེས་པས་བསྟན། སོ་སོའི་སྤྱི་བོར་ཨོཾ། མགྲིན་
པར་ཨཱཿཐུགས་ཀར་ཧཱུྃ་བསྒོམ་པ་ནི་བཞི་པ་ལ་ནི་ཡིག་འབྲུ་དགོད་ཞེས་པས་
240 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྟན། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་ནི་ནམ་
མཁའི་ དཀྱིལ་ འཁོར་ ཁྱབ་ པ་ ཡི་ཞེས་ པ་ ལ་ སོགས་ པའི་ ཚིག་བཞིས་བསྟན།
དབང་བསྐུར་བ་ནི་འོག་ལེའུ་བཞི་པ་ལྟར་བྱ། བསྐྱེད་པའི་རིམ་པའི་ཏིང་ངེ་བསྒོམ་
པ་ལས། དབེན་ཁང་དང་པོ་བས་བསྒོམ་པ་ནི་སྔོ་དང་ཉི་མ་མཚུངས་པའི་མདོག་
ཞེས་པ་ལ་སོགས་པ་ཚིག་བཅུ་གསུམ་གྱིས་བསྟན། དབེན་ཁང་གཉིས་པ་བས་
བསྒོམ་པ་ནི་ཕྱག་བཞི་ནི་བདུད་བཞི་ལས་རྣམ་པར་རྒྱལ་བ་ཞེས་པ་ལ་སོགས་
བས་བསྟན། དབེན་ཁང་གསུམ་པ་བས་བསྒོམ་པ་ནི་ཕྱག་དྲུག་པ་ཞལ་གསུམ་པ་
ཞེས་པ་ལ་སོགས་པས་བསྟན། དེ་ནས་བཟླས་པ་བྱ་བའི་སྔགས་ནི་གོང་ལེའུ་
གཉིས་པ་ནས་བསྟན། དེ་ནས་རྫོགས་རིམ་བསྒོམ་པ་ལ། ཆགས་ཅན་གཞན་ལུས་
ཀྱི་གདམ་ངག་བསྒོམས་པ་ནི་ལེའུ་ལྔ་པ་དང་བརྒྱད་པ་ནས་བསྟན་ནོ། །ཆགས་
བྲལ་རང་ལུས་ཀྱི་གདམ་ངག་ལ་གཏུམ་མོ་བསྒོམས་པ་ནི་ལེའུ་དང་པོ་ནས་བསྟན་
ཏོ། །སྒྱུ་ལུས་བསྒོམ་པ་ནི་ལེའུ་བཅུ་པ་ནས་སྟོན་ནོ། །འོད་གསལ་བསྒོམ་པ་ནི་
བརྟག་པ་ཕྱི་མའི་ལེའུ་གསུམ་པ་ནས་སྟོན་ནོ། །
ཐུན་མཚམས་ཀྱི་ཆོས་ལ་རྣམ་དག་ལེའུ་དགུ་པ་ནས་སྟོན་ནོ། །གཏོར་མ་
གཏོང་ བའི་ མགྲོན་བསྐྱེད་ པ་ གུར་ ལེའུ་ གསུམ་ པ་ ནས་ སྟོན་ ནོ། །བྱིན་ གྱིས་
བརླབས་པ་བརྟག་པ་དང་པོའི་ལེའི་བདུན་པ་ནས་སྟོན་ནོ། །དབུལ་བའི་སྔགས་
བརྟག་པ་དང་པོའི་ལེའུ་གཉིས་པ་དང་
། ཕྱི་མའི་ལེའུ་བཞི་པ་ནས་སྟོན་ཏོ། །གླུ་
ལང་བ་ཕྱི་མའིལེའུ་བཞི་པ་ནས་སྟོན་ནོ། །སྨོན་ལམ་གདབ་པ་ཕྱི་མའི་ལེའུ་བརྒྱད་
པ་ནས་སྟོན་ནོ། །དེ་ནས་བསྒོམ་ཆེན་གསུམ། གང་ཡིན་ཡང་ལས་ཀྱི་ཧེ་རུ་ཀ་ཞལ་
གཅིག་ཕྱག་གཉིས་པར་ལངས་ལ། གུར་ལེའུ་བཅོ་ལྔ་པ་ནས་བཤད་པའི་ཛམྦྷ་ལ་
240-124



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལ་ཆུ་སྦྱིན་བྱ་བ་ལ་སོགས་པ་ལས་དང་པོའི་བྱ་བ་བཅོ་ལྔ་པོ་བྱའོ། །
དེ་རྣམས་ཀྱང་སེམས་མི་གནས་པ་གནས་པར་བྱ་བ་ལ་དང་པོ་ལ་ལན་
ཅིག་བསྒོམ། གནས་པ་བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་
དབྱུང་བའི་དོན་དུ་སྤྱོད་པ་བྱས་ནས་ཟླ་བ་གསུམ་དང་ཞག་བདུན་ན་སངས་རྒྱ་བ།
བརྟག་པ་ཕྱི་མའི་ལེའུ་གཉིས་པ་དངོས་གྲུབ་གཏན་ལ་དབབ་པ་ནས་སྟོན་ནོ། །
གང་ཟག་བསྡུས་པ་ལ་དགའ་བ་གསུམ་གྱི་སྒྲུབ་ཐབས་བཤད་ཟིན་ཏོ། །
ད་ནི་གང་ཟག་སྤྲོས་པ་ལ་དགའ་བ་གསུམ་གྱིས་ཧེ་རུ་ཀ་གསུམ་པོ་དེ་ཆོ་
ག་གསུམ་གྱིས་བསྐྱེད་ནས་བསྒོམ་པའི་དབང་དུ་བྱས་ན། དང་པོ་བླ་མ་དམ་པ་ལ་
དབང་བསྐུར་ཐོབ་པར་བྱ་བ་དང་། ཐང་སྐུ་བྲི་བ་དང་། རབ་གནས་བྱ་བ་དང།
གུར་ལེའུ་བཞི་པར་གསུངས་ པའི་ གནས་སུ་ཁྱེར་ནས་དགྲམ་པ་ དང། མཎྜལ་
བཤམས་ནས་སྲོད་ལ་ཉལ་བ་ལ་སོགས་པ་གོང་བསྡུས་པ་དང་ཁྱད་དུ་མེད་སྦྱོར་དུ་
མེད་དོ། །
ནངས་པར་སྐྱ་རེངས་ཤར་ནས་བསྒོམས་པ་ལ། སྤྱིར་ལུས་ཀྱི་ཞེན་པ་སྤང་
བའི་དོན་དུ་བསྐྱེད་པའི་རིམ་པ་བསྒོམ་པ་ལ་སོགས་པ་བཞིར་གནས་པ་ལས།
ནོར་བུ་ལུགས་སུ་བགྲངས་ན་རྐང་གྲངས་བཅུ་དྲུག་ཡོད་དེ། བླ་མ་དག་པ་བྱ་བ་
དང་། ཚད་མེད་པ་བཞི་ བསྒོམས་ པ་དང་། སྟོང་ པ་ཉིད་དུ་བསྒོམས་ པ་ དང་།
བསྲུང་བའི་འཁོར་བསྒོམ་པ་དང་། གདན་བསྒོམ་པ་དང་
། ཆོ་ག་གསུམ་གྱིས་སྐུ་
བསྐྱེད་པ་དང་། ས་བོན་དགོད་པ་དང་། ཡེ་ཤེས་སེམས་དཔའ་སྤྱན་དྲངས་ནས་
གཉིས་སུ་མེད་པར་བསྲེ་བ་དང་
། དབང་བསྐུར་བ་དང་། མཆོད་པ་དང་
། བསྟོད་
པ་དང་། བདུད་རྩི་མྱང་བ་དང་
། །བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་
240-125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
དང་། བཟླས་པ་བྱ་བ་དང་། རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་
སོ། །
དང་པོ་བླ་མ་དག་པའི་ཆོ་ག་བྱ་བ་དང༌
། ཚད་མེད་པ་བཞི་བསྒོམ་པ་དང་།
སྟོང་པ་ཉིད་དུ་བསྒོམས་པ་ནི་གོང་བསྡུས་པ་དང་ཁྱད་མེད་དོ། །བསྲུང་བའི་འཁོར་
ལོ་བསྒོམ་པ་ནི་སྟོང་ཉིད་ཀྱི་ངང་དེ་ལས་ར་ལས་ཉི་མའི་དཀྱིལ་འཁོར། དེའི་སྟེང་
དུ་ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་པ་དེའི་ལྟེ་བ་ལ་ཧཱུྃ། དེའི་འོད་ཟེར་འོག་ཏུ་སོང་
བས་རྡོ་རྗེའི་ས་གཞི། སྟེང་དུ་སོང་བས་རྡོ་རྗེའི་གུར། བར་སྣང་དུ་སོང་བས་རྡོ་
རྗེའི་དྲ་བ་དང་རྭ་བར་བསྒོམ། དེ་ནས་གཞི་མའི་ཉི་མའི་དཀྱིལ་འཁོར་ལས་འོད་
ཟེར་འཕྲོས་པས་ཕྱི་རོལ་དུ་མེ་རི་བྱས། གཞི་མའི་རྡོ་རྗེ་རྒྱ་གྲམ་པ་ལས་རྡོ་རྗེའི་
རྐྱང་པའི་འོད་ཟེར་སྤྲོས་པས་རྡོ་རྗེའི་ར་བའི་བུག་སང་སེང་བཀག་ནས་ཞལ་ལ་
བྱས་པར་བསྒོམ་མོ། །གདན་བསྒོམས་པ་ནི་བསྲུང་བའི་འཁོར་ལོའི་ནང་དུ་རོའི་
གདན་རེ་རེ་བསྒོམ་པའོ། །ཆོ་ག་གསུམ་གྱིས་སྐུ་བསྐྱེད་པ་ནི་རོའི་གདན་གྱི་སྟེང་དུ་
སེམས་ཀྱི་ངོ་བོ་ན་ད་དེ་ཧཱུྃ་རེ་རེར་བསྒོམ། དེ་ལས་འོད་འཕྲོས་འདུས་པ་ལས་རྡོ་
རྗེ་ཧཱུྃ་གིས་མཚན་པ་རེ་རེར་གྱུར། དེ་ལས་འོད་འཕྲོས་འདུས་པ་ལས་དབེན་ཁང་
དང་པོ་བས་ཞལ་གཅིག་ཕྱག་གཉིས་པར་བསྐྱེད། དབེན་ཁང་གཉིས་པ་བས་ཞལ་
གསུམ་ཕྱག་བཞི་པར་བསྐྱེད། དབེན་ཁང་གསུམ་པ་བས་ཞལ་གསུམ་ཕྱག་དྲུག་
པར་བསྐྱེད་པའོ། །ཡི་གེ་དགོད་པ་དང་
། ཡེ་ཤེས་སེམས་དཔའ་སྤྱན་དྲངས་ནས་
གཉིས་སུ་མེད་པར་བསྲེ་བ་དང་། དབང་བསྐུར་བ་རྣམས་ཀྱང་གོང་བསྡུས་པ་དང་
ཁྱད་མེད་དོ། །
དེ་ནས་མཆོད་པ་ནི་ཕྱི་ནང་གསང་བ་གསུམ་གྱི་མཆོད་པའི་ལྷ་མོར་སྤྲུལ་
240-126



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ནས་ཚུར་ལ་མཆོད་པར་བསྒོམ། དངོས་སུ་བདག་རང་གིས་མཆོད་པའོ། །དེ་ནས་
བསྟོད་པ་ནི་ལྷ་མོ་དེ་རྣམས་ཀྱིས་ཚུར་ལ་བསྟོད་པར་བསམས་ལ། དངོས་ སུ་
བདག་རང་གིས་བསྟོད་པ་རྒྱས་བསྡུས་གང་རུང་གིས་བསྟོད་པའོ། །དེ་ནས་བདུད་
རྩི་མྱང་བ་ནི་མདུན་དུ་ཡཾ་ལས་རླུང་རཾ་ལས་མེ། ཨ་ལས་ཐོད་པ། དེའི་ནང་དུ་ཤ་
ལྔ་བདུད་རྩི་ལྔ་བསམས་ནས། སྟེང་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་ཕབ་
སྟེ། ཨོཾ་ཨཱ༔ཧཱུྃ་བརྗོད། དེ་ནས་རང་ལྷར་བསྒོམས་པའི་ལྕེ་ལ་རྡོ་རྗེ་ནས་འབྲུ་ཙམ་པ་
བསམ་པའི་འོད་ཟེར་གྱི་སྦུ་གུས་དྲངས་ནས་གསོལ་བར་བསྒོམ་པའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་དང་
། བཟླས་པ་བྱ་
བ་དང༌། རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་ བྱ་བ་རྣམས་གོང་
བསྡུས་པ་དང་ཁྱད་མེད་དོ། །
དེ་རྣམས་གཞུང་དང་སྦྱར་ན། དབེན་ཁང་གསུམ་དུ་ཧེ་ཀ་གསུམ་སོ་སོར་
བསྐྱེད་ནས། ཚོགས་བསོག་པའི་རྟེན་སྤྱན་དྲངས་ཏེ། བླ་མ་དག་པའི་ཆོ་ག་བྱ་བ་
དང་། ཚད་མེད་པ་བཞི་བསྒོམས་ པ་ དང༌
། སྟོང་པ་ཉིད་དུ་བསྒོམ་པ་རྣམས་པ་
གཞུང་དང་སྦྱར་བ་ནི་གོང་བསྡུས་པ་དང་ཁྱད་མེད་དོ། །བསྲུང་འཁོར་བསྒོམ་པ་ནི་
རེ་པས་ཉི་མ་སྔོན་དུ་རྣམ་བསྒོམས་ནས་ཞེས་པ་ལ་སོགས་པའི་ཚིག་བཞིས་བསྟན་
ནོ། །གདན་བསྒོམས་པ་ནི་དང་པོར་རོ་ནི་རྣམས་བསྒོམས་པ། ཆོས་ཀྱི་དབྱིངས་ནི་
བདག་ཉིད་བརྗོད་ཞེས་པས་བསྟན། དེའི་སྟེང་དུ་ཆོ་ག་གསུམ་གྱིས་སྐུ་བསྐྱེད་པ་
ནི་དེ་དེ་རྣལ་འབྱོར་པ་གནས་ནས། ཧེ་རུ་ཀ་ཉིད་རྣམ་པར་བསྒོམ་ཞེས་པས་དམ་
བཅས་པའོ། །དེ་ཇི་ལྟར་བསྒོམ་ན་ཧཱུྃ་ལས་བྱུང་བའི་རྡོ་རྗེ་ནི་ཞེས་པ་ལ་སོགས་
པའི་ཚིག་བཅུས་བསྟན། ཡི་གེ་དགོད་པ་ནི་བཞི་པ་ལ་ནི་ཡི་གེ་དགོད་ཞེས་པ་
240 -127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྟན། ཡེ་ཤེས་སེམས་ཅན་སྤྱན་དྲངས་ནས་གཉིས་སུ་མེད་པར་བསྲེ་བ་ནི་ནམ་
མཁའི་དཀྱིལ་ འཁོར་ ཁྱབ་པ་ ཡི་ ཞེས་ པ་ ལ་སོགས་ པའི་ ཚིག་བཞིས་ བསྟན།
དབང་བསྐུར་བ་ནི་འོག་ལེའུ་བཞི་པ་ལྟར་བྱ། མཆོད་པ་བརྟག་པ་ཕྱི་མའི་ལེའུ་དང་
པོ་ནས་ཁ་བསྐང་། བསྟོད་པ་དང་བདུད་རྩི་མྱང་བ་མཁའ་འགྲོ་མ་གུར་ནས་ཁ་
བསྐང་། བསྐྱེད་པའི་རིམ་པ་བསྒོམ་པའི་གཞུང་ཚིག་གོང་བསྡུས་པ་དང་ཁྱད་མེད་
དོ། །དེ་ནས་བཟླས་པ་བྱ་བ་དང་
། རྫོགས་རིམ་བསྒོམ་པ་དང་
། ཐུན་མཚམས་གྱི་
གཞུང་ཟིན་ཡང་གོང་བསྡུས་པ་དང་ཁྱད་མེད་དོ། །དེ་ནས་ཧེ་རུ་ཀ་ཞལ་གཅིག་
ཕྱག་གཉིས་པར་ལངས་ལ། གུར་ལེའུ་བཅོ་ལྔ་ནས་བསྟན་པ་བཞིན་ལས་དང་པོ་
པའི་སྤྱོད་ལམ་བཅོ་ལྔ་པོ་བྱའོ། །དེ་རྣམས་ཀྱང་སེམས་མི་གནས་པ་གནས་པར་
བྱེད་པའི་དོན་དུ་ལན་ཅིག་བསྒོམས། གནས་པ་བརྟན་པ་ལ་ཡང་བསྒོམས་ཡང་
བསྒོམ་བྱ། བརྟན་པ་སོགས་དབྱུང་བ་ལ་སྤྱོད་པ་བྱས་ནས་ཟླ་བ་གསུམ་དང་ཞིག་
བདུན་ན་སངས་རྒྱ་བར་བརྟག་པ་ཕྱི་མའི་ལེའུ་གཉིས་པ་ནས་བསྟན་ནོ། །གང་ན་
སྤྲོས་པ་བརྟག་པ་གསུམ་གྱི་དབང་དུ་བྱས་པའི་བསྒྲུབ་ཐབས་བཀོད་ཟིན་ཏོ། །
ད་ནི་གང་ཟག་ཤིན་ཏུ་སྤྲོས་པ་ལ་དགའ་བ་གསུམ་གྱིས་ཧེ་རུ་ཀ་གསུམ་པོ་
དེ་བྱང་ཆུབ་པ་ལྔས་བསྐྱེད་ནས་བསྒོམས་པའི་དབང་དུ་བྱས་ན། གོང་བསྡུས་པར་
བསྟན་པ་བཞིན་དུ་བླ་མ་དམ་པ་ལ་དབང་བསྐུར་ཐོབ་པར་བྱས། དེ་ནས་ཕྱི་མའི་
ལེའུ་དྲུག་པ་ནས་འབྱུང་བ་བཞིན་དུ་རྟེན་ཐང་སྐུ་རེ་རེ་བྲི་སྟེ། དེ་ཡང་གོང་བསྡུས་
པ་དང་མི་འདྲ་བ་དང་ད་རེས་དཀྱིལ་འཁོར་གྱི་འཁོར་ལོ་བཞེངས་པའོ། །དེ་ནས་
དེ་ལ་ཕྱི་མའི་ལེའུ་དང་པོ་དེ་གུར་ལེའུ་དགུ་པ་བཞིན་དུ་རབ་ཏུ་གནས་པ་བྱ། དེ་
གུར་ལེའུ་བཞི་པ་ནས། དུར་ཁྲོད་དང་ནི་ཆུ་འགྲམ་དང་
། ཞེས་པ་ལ་སོགས་པ་
240 -128



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གསུངས་པའི་གནས་དེར་ཁྱེར་ལ་དགྲམ། མཎྜལ་དང་མཆོད་པ་ལ་སོགས་པ་
བཤམས། དེ་ནས་བསྒོམ་ཆེན་པ་གསུམ་ཀས་སྲོད་ལ་ཉལ་ལོ། །
ནངས་པར་སྐྱ་རེངས་ཤར་ནས་བསྒོམ་པ་ལ་ཆོས་བཞི་སྟེ། ལུས་ཀྱི་ཞེན་པ་
སྤང་བའི་དོན་དུ་བསྐྱེད་པའི་རིམ་པ་བསྒོམ་པ་དང་། ངག་གི་ཞེན་པ་སྤང་བའི་དོན་
དུ་བཟླས་པ་བྱ་བ་དང་། སེམས་ཀྱི་ཞེན་པ་སྤང་བའི་དོན་དུ་རྫོགས་རིམ་བསྒོམ་པ་
དང༌། ཐུན་མཚམས་ཀྱི་ཆོས་སོ། །དེ་ལྟར་གུར་ལེའུ་བརྒྱད་པ་ནས། ཕྱག་རྒྱ་ཆེན་
པོར་རབ་སྦྱོར་བས། རིན་ཆེན་སྐུར་ནི་རྣམ་པར་བསྒོམ། བསམ་གཏན་རྡོ་རྗེ་རབ་
བསམ་ནས། །རིན་ཆེན་སེམས་སུ་རབ་ཏུ་བསྒྲུབས། །རྡོ་རྗེ་བཟླས་པའི་ཁྱད་པར་
གྱིས། །དྲི་མེད་རྡོ་རྗེ་གསུང་དུ་འགྱུར། །ཞེས་གསུངས་སོ། །དང་པོ་ལུས་ཀྱི་ཞེན་
པ་སྤངས་བའི་དོན་དུ་བསྐྱེད་པའི་རིམ་པ་བསྒོམ་པ་ལ་གཉིས་ཏེ། རྒྱུའི་ཧེ་རུ་ཀ་
བསྐྱེད་པ་དང་། འབྲས་བུའི་ཧེ་རུ་ཀ་བསྐྱེད་པའོ། །
དང་པོ་ལ་བཅུ་སྟེ། བླ་མ་དག་པའི་ཆོ་ག་དང་། ཚད་མེད་པ་བཞི་བསྒོམ་པ་
དང། སྟོང་པ་ཉིད་དུ་བསྒོམ་པ་དང་
། བསྲུང་འཁོར་བསྒོམ་པ་དང། ཆོས་འབྱུང་
བསྒོམ་པ་དང༌
། འབྱུང་བ་རིམ་བརྩེགས་བསྒོམ་པ་དང་
། གཞལ་ཡས་ཁང་གདན་
དང་བཅས་པ་བསྒོམས་པ་དང་། མངོན་པར་བྱང་ཆུབ་པ་ལྔས་རྒྱུའི་ཧེ་རུ་ཀ་ཡབ་
ཡུམ་བསྐྱེད་པ་དང་། རྡོ་རྗེ་དང་པད་མ་བྱིན་གྱིས་བརླབས་ནས་སྙོམས་འཇུག་བྱ་
བ་དང་། འཁོར་གྱི་ལྷ་མོ་བསྐྱེད་པའོ། །
དེ་རྣམས་གཞུང་དང་སྦྱར་ནས་འཆད་པ་ལ། དང་པོ་བླ་མ་དག་པའི་ཆོ་ག་
ནི་རང་གི་སྙིང་གར་རེ་ཕ་བསྒོམ་ཞེས་པ་ལ་སོགས་པ་སྟེ། དེ་ཡང་རང་གི་ཞེས་པ་
བསྒོམ་ཆེན་པ་ གསུམ་ཀས་ཧེ་རུ་ཀ་ཞེས་བརྗོད་པས་སྐད་ཅིག་ལ་ཧེ་རུ་ཀར་
240 -129



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྒོམས་པའི་རང་གིའོ། །སྙིང་གར་ཞེས་པ་སྙིང་ཧྲི་ལས་པད་མ་དམར་པོ་འདབ་
མ་བརྒྱད་པར་ཁ་ཕྱེ་བའོ། །རེ་པ་བསྒོམ་ཞེས་པ་ཡི་གེ་ར་དམར་པོ་བསྒོམ་པའོ། །
དེ་ལས་བྱུང་བ་ནི་ར་དེ་ལས་སོ། །ཉི་དཀྱིལ་འཁོར་ཞེས་པ་ཉི་མའི་དཀྱིལ་འཁོར་
དམར་པོ་རེ་རེ་བསྒོམ་པའོ། །དེར་ནི་ཞེས་པ་ཉི་མའི་དཀྱིལ་འཁོར་གྱི་སྟེང་ངོ༌
། །
ཧཱུྃ་གིས་རྣམ་པ་ཉིད་ཞེས་པ་ས་བོན་ཧཱུཾ་སྔོན་པོ་རེ་རེ་བསྒོམ་པའོ། །ཐབས་དང་
ཤེས་རབ་རང་བཞིན་ཅན་དེ་ཉིད་ལ་བྱ་སྟེ། ཧཱུཾ་གིས་ལུས་པོ་ཧ་དང་ཟླ་ཚེས་ཐིག་
ལེ་དེ་ཐབས་ཀྱི་རང་བཞིན་ནོ། །ཞབས་ཀྱུ་ཨུས་བྱས་པ་དང་སྲོག་ཨས་བྱས་པ་ནི་
ཤེས་རབ་ཀྱི་རངབཞིན་ནོ། །དེ་ལས་འོད་ཟེར་སྤྲོས་ཏེ་ཚོགས་བསོག་པའི་རྟེན་
སྤྱན་ འདྲེན་ པ་ ལ། ནམ་ མཁར་ ཞེས་ པ་ ག་ ཤེད་ ལ་ མི་ཟེར་ཏེ། རང་ གི་ སྨིན་
མཚམས་ཀྱི་ཐད་ཀའི་ནམ་མཁའ་དེ་ལ། རྗེ་བཙུན་བསྟན་ནས་ནི་ཞེས་པ་སོ་སོའི་
ཡི་དམ་གྱི་ལྷ་སྟེ། དེ་ཡང་དབེན་ཁང་དང་པོའི་རྗེ་བཙུན་ནི་ཧེ་རུ་ཀ་ཞལ་ཕྱག་
གཉིས་པ། དབེན་ཁང་གཉིས་པའི་རྗེ་བཙུན་ཞལ་གསུམ་ཕྱག་བཞི་པ། དབེན་
ཁང་གསུམ་ པའི་རྗེ་བཙུན་ཞལ་གསུམ་ཕྱག་དྲུག་པ། དེ་དག་ལ་འཁོར་ལྷ་མོ་
བརྒྱད་མཆོད་པ་བྱེད་བཞིན་པས་བསྐོར་བ། རང་གི་བླ་མ་ཤར་འཁྱམས་པ་ནས་
བཞུགས་པའོ། །
རྗེ་བཙུན་དེ་རྒྱུ་གང་ལས་བསྐྱེད་པ་ཡིན་ཞེ་ན། རྡོ་རྗེ་སྐྱེ་བ་སྙིང་རྗེ་ཆེ་ཞེས་
པ་སྟེ། རྡོ་རྗེ་ནི་སྟོང་པ། སྙིང་རྗེ་ནི་བདེ་བ། དོན་ལ་བདེ་སྟོང་དབྱེར་མེད་ལས་
སྐྱེས་པའོ། །དེའི་འཁོར་བཅས་འཆད་པ་ལ་རྒྱན་རྣམས་ཐམས་ཅད་འཛིན་པ་ནི་
རུས་པའི་རྒྱན་ཆ་ལྔས་བརྒྱན་པའོ། །ལྷ་མོ་བརྒྱད་པོ་རྣམས་ཞེས་པ་གོ་རི་ལ་
སོགས་པའོ། །མཆོད་ཞེས་པ་དེ་རྣམས་གཙོ་བོ་ལ་མཆོད་པ་བྱེད་བཞིན་པ་དང་
240 -130



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཅས་པའོ། །དེ་ཡང་དཀར་མོ་ཞེས་པ་ལྷ་མོའི་མིང་ངོ༌
། །རི་དྭགས་མཚན་མ་
འཛིན་ནི་ཕྱག་ན་བདུད་རྩི་བྱང་ཆུབ་སེམས་དཀར་པོས་ཐོད་པ་བཀང་བ་ཐོགས་
ནས་མཆོད་པ་བྱེད་བཞིན་པ་དང་བཅས་པའོ། །ཆོས་རྐུན་ནི་མིང་
། བདུད་ལས་
རྒྱལ་བའི་སྣོད་ནི་པད་མ་རཀྟས་ཐོད་པ་བསྐང་ནས་མཆོད་པའོ། །རོ་ལངས་མ་ནི་
མིང་
། ཆུ་ལག་མ་ནི་བདུད་རྩི་དྲི་ཆུས་ཐོད་པ་བསྐང་བའོ། །གྷསྨ་རི་ནི་མིང་། སྨན་
འཛིན་ནི་དྲི་ཆེན་གྱིས་ཐོད་པ་བསྐང་ནས་སོ། །པུ་ཀ་སི་ནི་མིང་
། རྡོ་རྗེ་ལག་ནི་ཤ་
སྣ་ཚོགས་ཀྱིས་ཐོད་པ་བསྐང་ནས་སོ། །རི་ཁྲོད་མ་ནི་མིང་
། རོ་འཛིན་པ་ནི་སྦྲང་
ཆང་གིས་ཐོད་པ་བསྐྱང་ནས་སོ། །གདོལ་པ་མོ་ནི་མིང་། ཅང་ཏེའུ་ནི་ཌ་མ་རུའི་
སྒྲས་མཆོད་པའོ། །འདི་རྣམས་ཀྱིས་ནི་ཞེས་པ་ལྷ་མོ་འདི་རྣམས་སོ། །གཙོ་བོ་ནི་
དབུས་ཀྱི་ཧེ་རུ་ཀ་ཡབ་ཡུམ་མོ། །མཆོད་ཞེས་པ་མཆོད་པ་བྱེད་བཞིན་པ་དང་
བཅས་པའོ། །འདོད་ཆགས་ཆེན་པོ་རྗེས་ནས་ཞེས་པ་ཟག་མེད་ཀྱི་བདེ་བའོ། །
གཡུང་མོས་སྐུ་ལ་འཁྱུད་པ་ཉིད་ནི་ཌོམ་པི་ནི་ཁྲ་མོ་གར་དང་བཅས་པས་གཙོ་བོའི་
ལ་འཁྱུད་དུ་འགྲོ་ག་མ་དང་བཅས་པའོ། །
དེ་ལྟ་བུའི་ཚོགས་བསོག་པའི་རྟེན་སྤྱན་དྲངས་པ་དེ་ལ་ཨོ་གོ་རི་གཾ་ཨ་ཧཱུྃ་སྭཱ་
ཧཱ་ཞེས་བརྗོད་པས་རང་གི་སྙིང་གའི་ཧཱུྃ་ལས་གོའི་ནག་མོ་བྱང་སེམས་དཀར་པོས་
ཐོད་པ་བཀང་བ་ཐོགས་པ་དཔག་ཏུ་མེད་པ་སྤྲོས་ནས་མཆོད། དེ་བཞིན་དུ་ཙོ་རི་
མ་ལ་སོགས་པས་ཀྱང་མཆོད་དོ། །གོང་གི་ཆོམ་རྐུན་བདུད་ལས་རྒྱལ་བའི་སྣོད་
ལ་ སོགས་ པའི་ བཤད་ པ་ དང་ འདྲ་བའོ། །དེ་ ལྟར་ མཆོད་ པ་ དང་། སྡིག་ པ་
བཤགས་པ་དང་། རྗེས་སུ་ཡི་རང་བ་དང་
། སྐྱབས་སུ་འགྲོ་བ་དང་
། ལམ་བརྟེན་
པ་ དང་
སེམས་བསྐྱེད་ པ་ དང༌། དགེ་བ་བསྔོ་བ་རྣམས་རྒྱས་པར་ བྱ་ སྟེ། གོང་
240 131



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྡུས་པ་དང་ཁྱད་མེད་དོ། །དེ་རྣམས་ཟིན་པ་དང་ཧེ་བཛྲ་མཎྜལ་འབུལ་ཞེས་
བརྗོད་པས་ལྷ་ཚོགས་རྣམས་གཤེགས་སུ་གསོལ་ལོ། །དེ་ལྟར་གུར་ལེའུ་བཞི་པ་
ནས། །བླ་མ་རྡོ་རྗེ་ཅན་མཆོད་ཅིང་
། བདུན་པོ་ཡོངས་སུ་དག་པ་བྱ། ཞེས་པ་དང་
།
གུར་ ལེའུ་བཅུ་ གཉིས་ པ་ ལས་ ཀྱང་། བརྟུལ་ལྡན་བླ་མ་ སངས་ རྒྱས་མཆོད། །
དཀོན་མཆོག་གསུམ་ལ་སྐྱབས་སུ་མཆི། ཞེས་པ་ལ་སོགས་པ་གསུངས་སོ། །
དེ་ནས་ཚད་མེད་པ་བཞི་བསྒོམས་པ་ལ། དང་པོར་ཞེས་པ་ཚད་མེད་ཞེས་
དང་པོར་རོ། །བྱམས་པ་བསྒོམ་པར་བྱ་ཞེས་པ་སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་དུ་བསྒོམས་པའོ། །གཉིས་པ་སྙིང་རྗེ་རྣམ་བསྒོམ་ཞིང་
ཞེས་པ་སེམས་ཅན་ཐམས་ཅད་སྡུག་བསྔལ་དང་བྲལ་ན་ཅི་མ་རུང་སྙམ་དུ་བསྒོམ་
པའོ། །གསུམ་པ་དགའ་བ་སྒོམས་པ་དང་ཞེས་པ་བདེ་བའི་ཐོབ་པ་རྣམས་རྒྱུན་
བརྟན་ན་ཅི་མ་རུང་སྙམ་དུ་བསྒོམ་པའོ། །ཀུན་གྱིས་མཐའ་ནས་བཏང་སྙོམས་སོ་
ཞེས་པ་དགྲ་མེད་གཉེན་མེད་བཤེས་མེད་པར་མཉམ་པ་བསྒོམ་པའོ། །
དེ་ནས་སྟོང་པ་ཉིད་བསྒོམ་པ་འཆད་པ་ལ། ཡང་ནི་ཞེས་པ་སྔར་བསོད་
ནམས་ཀྱི་ཚོགས་བསགས་པ་ལས། དེ་ཡང་ཡེ་ཤེས་ཀྱི་ཚོགས་བསགས་ཞེས་སྐྱར་
བའི་ཆོ་གའོ། །སྟོང་པའི་བྱང་ཆུབ་སྟེ་ཞེས་པ་བསྒོམ་ཆེན་པ་གསུམ་ཀའི་སོ་སོའི་
ཐུགས་ཀའི་ཧཱུྃ་ལས་འོད་འཕྲོས་པས་ཕྱི་སྣོད་ཀྱི་འཇིག་རྟེན་ལ་ཕོག །དེ་འོད་དུ་ཞུ་
ནས་བཅུད་ཀྱི་སེམས་ཅན་ལ་ཐིམ། དེ་ རང་གི་ལུས་ལ་ ཐིམ། དེ་ སྙིང་ པད་མ་
འདབ་མ་བརྒྱད་པ་ལ་ཐིམ། དེ་ཉི་མའི་དཀྱིལ་འཁོར་ལ་ཐིམ། དེ་ཧཱུྃ་གིས་ཞབས་
ཀྱུ་ལ་ཐིམ། དེ་ཧ་ལ་ཐིམ། དེ་ཟླ་ཚེས་ལ་ཐིམ་ནས་ན་དའི་རྣམ་པ་ལྟ་བུར་བསྒོམ་
པའོ། །དེ་ནས་བརྗོད་པ་བདག་གིས་བརྗོད་ཀྱང་ན་ད་ལས་ རང་སྒྲ་བྱུང་བར་
240 -132



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
བསྒོམས་ལ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷ་ཝ་ཨད་མ་ཀོ་ཧཱུྃ་ཞེས་བརྗོད་དོ། །
འདི་ལ་ཇོ་བོ་ནཱ་རོ་པ་འཇུག་པ་བྱང་ཆུབ་ཀྱི་སེམས། གནས་པ་བྱང་ཆུབ་
ཀྱི་སེམས། བརྟན་པ་བྱང་ཆུབ་ཀྱི་སེམས་བྱ་བ་གསུམ་དུ་མིང་འདོགས་སོ། །དེ་ལ་
འཇུག་པ་བྱང་ཆུབ་ཀྱི་སེམས་ནི་ཕྱི་སྣོད་ནས་རིམ་པ་བཞིན་དུ་ད་ནའི་བར་དུ་
བསྡུས་པ་ལ་བཞེད་དོ། །གནས་པ་བྱང་ཆུབ་ཀྱི་སེམས་ནི་རང་གི་སེམས་ཉིད་ན་ད་
ལ། ན་ད་ཉིད་སེམས་ཉིད་དུ་བྱས་ནས་བསྒོམས་པའོ། བརྟན་པ་བྱང་ཆུབ་ཀྱི་
སེམས་ནི་ཤུ་ནྱ་ཏའི་སྔགས་བརྗོད་པས་སྟོང་ཉིད་ཀྱི་ང་རྒྱལ་བྱེད་པ་དེ་ཡིན་ནོ། །
དེ་ནས་བསྲུང་འཁོར་བསྒོམ་པ་འཆད་པ་ལ། རེ་ ཕ་ནི་ས་བོན་གྱི་ཡི་གེ་
དའོ། །ཉི་མ་ནི་ར་དེ་ལས་གྱུར་པའི་ཉི་མའི་དཀྱིལ་འཁོར་རོ། །སྔོན་དུ་ཞེས་་
ཆོས་ འབྱུང་དང་ གཞལ་ཡས་ཁང་བསྒོམས་པའི་མདུན་ནམ་སྔོན་དུ་རྣམ་པར་
བསྒོམ་པའི་དོན་ཏོ། །ཉིད་དེ་ཞེས་པ་ཉི་མའི་དཀྱིལ་འཁོར་གྱི་སྟེང་དེར་རོ། །ཧཱུྃ་
བྱུང་སྣ་ཚོགས་རྡོ་རྗེ་སྟེ་ཞེས་པ་ཧཱུྃ་ལས་བྱུང་བའི་སྣ་ཚོགས་རྡོ་རྗེ་རྒྱ་གྲམ་པ་ལྟེ་བ་
ལ་ཧཱུྃ་གིས་མཚན་པ་བསྒོམ་པའོ། །རྡོ་རྗེ་དེ་ཉིད་ཀྱིས་ནི་ར་བ་དང་། གུར་བཅིང་བ་
ཞེས་པ་ནི་རྡོ་རྗེ་རྒྱ་གྲམ་པའི་འོད་ཟེར་བར་སྣང་དུ་སོང་བས་རྡོ་རྗེ་ར་བ། སྟེང་དུ་
སོང་བས་རྡོ་རྗེའི་གུར་དུ་གྱུར་པར་བསྒོམ་པའོ། །ཡང་བསྒོམ་པ་ཉིད་ཞེས་པ་
སྨོས་པ། གཞན་བསྡུད་པར་བྱེད་པའི་ཚིག་གོ །འོད་ཟེར་འོག་ཏུ་སོང་བ་རྡོ་རྗེའི་ས་
གཞིར་བསྒོམ་པའོ། །དེ་ནས་གཞི་མའི་ཉི་མ་ལས་འོད་འཕྲོས་པས་ཕྱི་རོལ་དུ་མེ་
རི་བྱས། གཞི་མའི་རྡོ་རྗེ་རྒྱ་གྲམ་ལས་རྡོ་རྗེ་རྐྱང་པའི་འོད་འཕྲོས་པས་རྡོ་རྗེ་ར་བའི་
བུ་ག་གསང་སེང་ཐམས་ཅད་བསྐང་ནས་ཞ་ལ་བྱས་པར་བསྒོམ་སྟེ་ཨོ་རཀྵ་རཀྵ་ཧཱུྃ་
ཧཱུྃ་ཧཱུྃ་ཞེས་ལན་གསུམ་བརྗོད་པར་བརྟན་པར་བྱའོ། །
ས་པ་མ་
240 -133



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་ནས་ཆོས་འབྱུང་བསྒོམ་པ་ནི། རྒྱུད་ཀྱི་དོན་སྡེབས་ནས་ཁ་བཀང་སྟེ།
བརྟག་པ་དང་པོའི་ལེའུ་བརྒྱད་པ་ནས། ནམ་མཁའི་ཁམས་སུ་བྷ་ག་བསམ། གུར་
ལེའུ་བཞི་པ་ནས། ཆོས་ཀྱི་འབྱུང་གནས་རྣམ་པར་བསྒོམ། ཞེས་པ་དང༌། གུར་
ལེའུ་བདུན་པ་དང་
། བཅུ་གཉིས་པ་ནས། ནམ་མཁའ་དབྱིངས་ཀྱི་དབུས་གནས་
པར། ཞེས་ གསུངས་ སོ། །དེའི་ དོན་བསྲུང་ འཁོར་ དེའི་ནང་དུ་ཆོས་ འབྱུང་གྲུ་
གསུམ་པ་རྩ་བ་ཕྲ་བ་ཐུར་དུ་ཟུགས་པ་ཁ་གདེངས་ཆེ་བ་གྱེན་ལ་བསྟན་པ། ཁ་
དོག་དཀར་པོ་འདུག་པ་གཅིག་བསྒོམས་པའོ། །དེ་ནས་འབྱུང་བ་རིམ་བརྩེགས་
བསྒོམས་པའི་ཡང་རྒྱུད་ཀྱི་དོན་སྡེབས་ཏེ་དེ་ཡང་གུར་ལེའུ་བཅུ་གཉིས་པ་ནས་ཕྱི་
སྣོད་ཀྱི་འཇིག་རྟེན་གྱི་ཆགས་ལུགས་དང་བསྟུན་ནས་སྲིད་པ་ལུགས་འབྱུང་དང་
བསྟུན་ནས་གསུངས་ཏེ། རྡོ་རྗེ་དཀྱིལ་འཁོར་བསྒོམ་པ་བྱ། །རྡོ་རྗེ་དཀྱིལ་འཁོར་
དབུས་གནས་པར། །འོད་ཀྱི་དཀྱིལ་འཁོར་བསྒོམ་པར་བྱ། །ཞེས་པ་ལ་སོགས
པའོ། །བརྟག་པ་དང་པོའི་ལེའུ་བརྒྱད་པ་ནས་ནང་བཅུད་ཀྱི་སེམས་ཅན་གྱི་གནས་
ལུགས་ དང་ བསྟུན་ནས། སྲིད་ པ་ ལུགས་ བཟློག་ཏུ་ བསྒོམ་ པར་ གསུངས་ ཏེ།
དབུས་སུ་རྣམ་པ་བསྒོམ་པ་ནི། འཁོར་ལོའི་སྔོན་དང་ཅི་རིགས་པར། ལྷ་རྣམས་ཇི་
ལྟར་འབྱུང་བ་ཉིད། ཞེས་པའོ། །དེའི་དོན་ཡངས་པའི་དཀྱིལ་འཁོར་གྲུ་བཞི་པ།
དེའི་སྟེང་དུ་ཆུའི་དཀྱིལ་འཁོར་ཟླུམ་པོ། དེའི་སྟེང་དུ་མེའི་དཀྱིལ་འཁོར་གྲུ་གསུམ།
དེའི་སྟེང་དུ་རླུང་གི་དཀྱིལ་འཁོར་ཟླ་གམ་པ་བསྒོམ་པའོ། །
དེ་རྣམས་ཀྱི་སྟེང་དུ་ཧཱུཾ་ལས་འཁོར་ལོ་རྩིབས་སུམ་ཅུ་སོ་གཉིས་པ་གཅིག་
བསྒོམ་སྟེ། དེ་ལྟར་གུར་ལེའུ་བདུན་པ་ནས། དེ་སྟེང་སངས་རྒྱས་བསམ་བྱས་ནས། །
སྤྲོ་བ་དང་ནི་བསྡུས་པའི་སྐུ། །རྒྱལ་ཆེན་རྣམ་པར་སྣང་མཛད་དེ། །ཞེས་པ་དང་།
240 -134



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གུར་ལེའུ་བཅུ་གཉིས་པ་ནས། དབང་ཆེན་དཀྱིལ་འཁོར་སྟེང་དུ་ནི། །ཡི་གེ་ཧཱུཾ་
ལས་གནས་བསམ་སྟེ། །ཞེས་གསུངས་སོ། །དེའི་དབུས་སུ་ནམ་མཁའི་ན་ད་དེ་ཆ་
གཉིས་སུ་བྱས་པའི། ཆ་གཅིག་བབས་པར་བསྒོམ་མོ། དེ་ལྟར་བརྟག་པ་དང་པོའི་
ལེའུ་བརྒྱད་པ་ནས། ཇི་ལྟར་བསྒོམ་པ་པོ་འབྱུངབ་ཞེས་པ་དང་། གུར་ལེའུ་བཅུ་
གཉིས་པ་ནས། བདག་ཉིད་རྣམ་པར་བསྒོམ་པར་བྱ། ཞེས་གསུངས་སོ། །
དེ་ནས་གཞལ་ཡས་ཁང་བསྒོམ་པ་ཡང་རྒྱུད་ཀྱི་དོན་བསྡེབས་ཏེ། བརྟག་
པ་དང་པོའི་ལེའུ་བརྒྱད་པ་ནས། ཆོས་འབྱུང་ལས་སྐྱེས་འཁོར་ལོ་ཉིད་ཞེས་པ་དང་།
བརྟག་པ་ཕྱི་མའི་ལེའུ་ལྔ་པ་ནས། འཁོར་ལོ་ཇི་ལྟར་སྔར་གསུངས་པ། །དོ་ཤལ་
དོ་ཤལ་ཕྱེད་པས་བརྒྱན། །མཚམས་བཞི་པ་ལ་སྒོ་བཞི་པ། །རྡོ་རྗེ་སྲད་བུས་ཡང་
དག་བརྒྱན། །ཞེས་པ་དང་། གུར་ལེའི་བཞི་པ་ལ་སོགས་པ་ཡང་། དེ་ལ་སངས་
རྒྱས་གནས་བསམ་སྟེ། །ཞེས་པ་ལ་སོགས་པ་གསུངས་སོ། །དེའི་དོན་ཡང་འབྱུང་
བ་བཞི་འཁོར་ལོ་དང་ལྔ། ན་ད་དང་དྲུག་འདྲེས་པ་ལས། གཞལ་ཡས་ཁང་གྲུ་
བཞི་སྒོ་བཞི་རྟ་བབས་བཞི་དང་ལྡན་པ། དབུས་པད་མ་འདབ་མ་བརྒྱད་པ་གེ་
སར་དང་བཅས་པ་དུར་ཁྲོད་བརྒྱད་ཀྱིས་བསྐོར་བ་གཅིག་བསྒོམ་པའོ། །དེའི་ནང་
དུ་གདན་བསྒོམ་པ་ནི་དང་པོར་རོ་ནི་རྣམ་བསྒོམ་པ་ཞེས་པ་སྟེ། དབུས་ཀྱི་ལྟེ་བ་ལ་
རོའི་གདན་རེ་རེ་བསྒོམ། པད་མ་འདབ་བརྒྱད་ལ་ཚངས་པ་ལ་སོགས་པའི་གདན་
བརྒྱད་བསྒོམ་མོ། །ཆོས་ཀྱི་དབྱིངས་ཀྱི་བདག་ཉིད་བརྗོད་ཞེས་པ་རོ་རྟོག་མེད་
དེས་ཆོས་དབྱིངས་སྟོང་ཉིད་མཚན་པའི་དོན་ནོ། །དེ་ལྟར་གཞལ་ཡས་ཁང་གདན་
དང་བཅས་པ་བསྒོམས་པ་དང་། གུར་ལེའུ་བདུན་པ་ནས་འབྱུང་བའི་ཨོཾ་སརྦ་ཏ་ཐཱ་
ག་ཏ་ཨ་ནི་ལ་ཏ་བཛྲ་སྭ་བྷ་ཝ་ཨད་མ་ཀོ་ཧཱུྃ་ཞེས་བརྗོད་པས། ཕོ་བྲང་རྣམ་པར་
240--135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྣང་མཛད་ཀྱི་ཡན་ལག་ཏུ་ང་རྒྱལ་བྱའོ། །
དེ་ནས་མངོན་བྱང་ལྔས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་ལ་དེ་སྟེང་ཞེས་
པ་རོའི་གདན་གྱི་སྟེང་དུའོ། །རྣལ་འབྱོར་པ་གནས་ནས་ཞེས་པ་གདན་དེའི་སྟེང་
དུ་རང་གི་བློ་གནས་པའོ། །བློ་གནས་ནས་ཅི་བྱེད་ན་ཧེ་རུ་ཀ་ཉིད་རྣམ་པར་བསྒོམ་
ཞེས་དམ་བཅས་པའོ། །ཇི་ལྟར་བསྒོམ་ན་ཨ་ལི་ཟླ་བ་ཀ་ལི་ཉི་ཞེས་པ་ལ་སོགས་
པ་སྟེ། དེ་ཡང་ཨ་ལི་ཟླ་བ་ནི་རོའི་གདན་གྱི་སྟེང་དུ་ཨ་ལི་གཡས་སྐོར་དང་གཡོན་
སྐོར་ལས་ཟླ་བའི་དཀྱིལ་འཁོར་གཅིག་བསྒོམ། དེ་མངོན་པར་བྱང་ཆུབ་པ་ན་དང་
པོ། ཡེ་ཤེས་ན་མེ་ལོང་ལྟ་བུའི་ཡེ་ཤེས་སོ། །དེའི་སྟེང་དུ་ཀ་ལི་ཉི་ཞེས་པ་ཀ་ལི་
གཡས་སྐོར་དང་གཡོན་སྐོར་ལས་ཉི་མའི་དཀྱིལ་འཁོར་གཅིག་བསྒོམ། དེ་མངོན་
པར་བྱང་ཆུབ་པ་ན་གཉིས་པ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །ས་བོན་
ཞེས་པ་ཡབ་ཀྱི་ས་བོན་ཧཱུྃ་དང་
། ཡུམ་གྱི་ས་བོན་ཨོཾ་མོ། ནང་དུ་སོན་གྱུར་པ་ནི་ཉི་
ཟླ་གཉིས་ཀྱི་བར་དུ་བསྒོམ་པའོ། དེ་ཉིད་ཞེས་པ་ས་བོན་དེ་ཉིད་དོ། །སེམས་
དཔའ་ཞེས་བྱར་བརྗོད་ཞེས་པ་བྱང་ཆུབ་སེམས་ཀྱི་བདག་ཉིད་ཡིན་པས་ནའོ། །
མཆོག་ཏུ་དགའ་བའི་རང་བཞིན་ཅན་ཞེས་པ་ས་
་པ་ས་བོན་དེ་གཉིས་རྡོ་ རྗེ་ ཧཱུྃ་གིས་
མཚན་པ་དང་
། གྲི་གུག་ཨོཾ་གྱིས་མཚན་པར་གྱུར་པ་སྟེ། བདེ་སྟོང་དབྱེར་མེད་ཀྱི་
རང་བཞིན་ཡིན་པས་སོ། །དེ་མངོན་པར་བྱང་ཆུབ་པ་གསུམ་པ། ཡེ་ཤེས་ན་སོ་
སོར་ཀུན་ཏུ་རྟོག་པའི་ཡེ་ཤེས་སོ། །
གཉིས་པ་ལ་ནི་ས་བོན་བསྡུ་ཞེས་པས་ས་བོན་དང་ཕྱག་མཚན་ལས་འོད་
འཕྲོས་འདུས་པ་ལས་ཉི་མ་ཟླ་བ་གཉིས་ས་བོན་ཕྱག་མཚན་གཉིས་ཏེ་བཞི་དཀྲུག་
གིས་འདྲེས་པའོ། །དེ་མངོན་པར་བྱང་ཆུབ་པ་ན་བཞི་པ། ཡེ་ཤེས་ན་བྱ་བ་གྲུབ་
240 -136



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པའི་ཡེ་ཤེས་སོ། །དེ་རྣམས་འདྲེས་པའི་འོད་ཟེར་ཕར་འཕྲོས་ཚུར་འདུས་པ་ལ
གསུམ་པ་ལ་ནི་ཟེར་ཡང་སྒྲའི་གནས་གྱུར་པས་ལྔ་པ་ལ་ནི་གཟུགས་བརྙན་རྫོགས་
ཏེ། བསྒོམ་ཆེན་གསུམ་ཀས་རྒྱུའི་རྡོ་རྗེ་འཆང་དགྱེས་པ་རྡོ་རྗེ་ཞལ་བརྒྱད་ཕྱག་
བཅུ་དྲུག་པར་བསྐྱེད་དོ། །དེ་མངོན་པར་བྱང་ཆུབ་པ་ན་ལྔ་པ། ཡེ་ཤེས་ན་ཆོས་ཀྱི་
དབྱིངས་ཀྱི་ཡེ་ཤེས་སོ། །
དེ་ནས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་ནི་རྒྱུད་
ཀྱི་དོན་སྡེ བ་སྟེ། དེ་ཡང་བརྟག་པ་ཕྱི་མའི་ལེའུ་ལྔ་པ་ལ་སོགས་ནས། འདོད་
ཆགས་ཆེན་པོ་རྗེས་ཆགས་པས། །ལྷན་ཅིག་སྐྱེས་དགའི་རང་བཞིན་ལས། །ཞེས་
པ་དང་། གྲོང་ཁྱེར་ཉམས་དགར་ཁྱོད་དང་ང་། །དགའ་བས་ཤིན་ཏུ་རོལ་པ་ལས། །
ཞེས་པ་དང་། རྡོ་རྗེ་པད་མ་བྱིན་གྱིས་བརླབས་པའི་སྔགས་ནི་ཞེས་པ་ལ་སོགས་
གསུངས་སོ། །གུར་ལེའུ་བཞི་པ་ལ་སོགས་པ་ནས་ཀྱང་
། དེ་ནས་རྡོ་རྗེ་ཆགས་
ཆེན་ཏེ། ཞེས་ པ་ དང་། རྡོ་ རྗེ་ པད་ མ་བསྒོམ་ པར་ བྱ། ཞེས་ པ་ ལ་ སོགས་ པ་
གསུངས་སོ། །
དེའི་ དོན་ ཡུམ་ གྱི་ གསང་ གནས་ སྟོང་ པར་ བསམ། །ཧྲི་ལས་ པད་ མར་
བསྐྱེད། །ཨས་པདྨའི་ཟེའུ་འབྲུ་བྱས། །ཕཊ་ཀྱིས་པད་མའི་བུ་ག་དགག །ཡབ་ཀྱི་
ཨོཾ་པད་མ་སུ་ཁ་ལ་སོགས་པ་བརྗོད་པས་བྱིན་གྱིས་བརླབ་བོ། །ཡབ་ཀྱི་གསང་
གནས་སྟོང་པར་བསམ། ཨོཾ་ལས་རྡོ་རྗེ་བསྐྱེད། ཨོཾ་གྱིས་རྡོ་རྗེའི་ནོར་བུ་བྱས། ཕཊ་
ཀྱིས་རྡོ་རྗེའི་བུ་ག་དགག །ཡུམ་གྱིས་ཨོ་བཛྲ་མ་ཧཱ་ལ་སོགས་པ་བརྗོད་པས་བྱིན་
གྱིས་བརླབ་བོ། དེ་ནས་སྙོམས་ འཇུག་ བྱས་པས་སྦྱོར་མཚམས་ནས་ སིད་སིད་
ཞེས་པའི་སྒྲ་དང་བཅས་པའི་འོད་ཟེར་སྤྲོས་ཏེ། སངས་རྒྱས་ཀྱི་ཐུགས་གཉིས་སུ་
240-137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མེད་པའི་བཅུད་བསྡུས་ནས་ཡབ་ཀྱི་ཞལ་དུ་ཞུགས་ཏེ། ཨ་བ་དྷུ་ཏི་ནས་རྡོ་རྗེ་ནོར་
བུ་ན་ཕར་ཡུམ་གྱི་པད་མར་སྤྲོས་པས། གོ་ཙི་ལ་སོགས་པའི་ས་བོན་བརྒྱད་དུ་
གྱུར་པར་བསྒོམ་པ་དང་
། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་བཛྲ་སྭ་བྷ་ཝ་ཨད་མ་ཀོ་
ཧཱུྃ་ཞེས་བརྗོད་པས། རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ཏུ་ང་རྒྱལ་
བྱའོ། །
དེ་ནས་འཁོར་ལྷ་མོ་བརྒྱད་བསྐྱེད་པ་ནི་རྣལ་འབྱོར་མ་བརྒྱད་ཡོངས་
བསྐོར་ནས་ཞེས་པའོ། །བསྐྱེད་ལུགས་ཀྱང་ནཱ་རོ་རྐང་ཐོན་དུ་མཛད་དེ། དེ་ལྟར་
བརྟག་པ་ཕྱི་མའི་ལེའུ་ལྔ་པ་ནས། དཀར་མོ་དབང་པོའི་ཕྱོགས་ཕྱུང་ནས། ཤར་གྱི་
སྒོ་རུ་ཡང་དག་ནས། ཞེས་པ་ལ་སོགས་པ་དང༌། གུར་ལེའུ་བཞི་པ་ནས། མཁའ་
འགྲོ་མའི་འཁོར་ལོ་སྤྲོ་ཞེས་གསུངས་སོ། །དེའི་དོན་ནི། ཨོཾ་གོ་རི་གཾ་སྭཱ་ཧཱ་ཞེས་
བརྗོད་པས་ཡུམ་གྱི་པད་མའི་གཾ་དེ་ ཕྱིར་ཐོན་པ་ལས་གོ་རི་མ་ནག་མོ། ཕྱག་
གཡས་ན་གྲི་གུག །གཡོན་ན་ཉ་བསྣམས་པ་གཅིག་ཏུ་འགྱུར་ཏེ། ཤར་གྱི་པད་མ་
ཚངས་པའི་སྟེང་དུ་གནས་པར་བསྒོམ། དེ་བཞིན་དུ་ཙོ་རི་ལ་སོགས་པ་ཡང་གདོན་
ནོ། །དེ་རྣམས་ཀྱིས་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་བཤད་ཟིན་ཏོ། །
ད་ནི་འབྲས་ བུའི་ སྡེ་ རུ་ཀ་ བསྐྱེད་ པ་ ལ་ ཆོས་ བཅུ་ སྟེ། དྲི་ ཟ་ ཉེ་བར་
བཞུགས་ པ་ དང་། ལྷ་མོ་བཞིས་གླུས་བསྐུལ་བ་ དང་། འབྲས་བུའི་ཧེ་རུ་ཀར་
བཞེངས་པ་དང་
། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ་དང་
།
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེག་པ་དང་
། དབང་
བསྐུར་བ་དང་། བདུད་རྩི་མྱང་བ་དང་
། མཆོད་པ་དང་། བསྟོད་པ་དང་
། བསྐྱེད་
པའི་རིམ་པའི་ཏིང་ངེ་འཛིན་བསྒོམ་པའོ། །
240 ---138



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དང་པོ་དྲི་ཟ་ཉེ་བར་ཞུགས་པ་ནི་རྒྱུད་དོན་སྡེབས་ཏེ། བརྟག་པ་ཕྱི་མའི་
ལེའུ་ལྔ་པ་ནས། དེ་ནས་རྡོ་རྗེའི་ཆགས་ཆེན་ལས། རིགས་མར་བཅས་པ་ཁུ་བར་
གྱུར། ཞེས་པ་དང་
། གུར་ལེའུ་བཞི་པ་ལས། དྲི་ཟ་དག་ནི་ཞུགས་གྱུར་ཏེ། ལྷུང་
སྟེ་ཞུ་བ་རྗེས་དྲན་པས་ཞེས་གསུངས་སོ། །དེའི་དོན་ནི་ནམ་མཁའི་ན་ད་དེ་སྐར་
མདའ་འཕོ་བ་བཞིན་ཡབ་ཀྱི་ཞལ་དུ་ཞུགས་ནས། ཨ་ཝ་དྷུ་ཏི་ནས་ཡུམ་གྱི་པད་
མར་ཕབ་པས་ཡུམ་བདེ་བའི་ངོ་བོར་ཞུ། ཡུམ་ཞུ་བས་ཡབ་ཀྱང་བདེ་བའི་ངོ་བོར་
ཞུ་ནས་དངུལ་ཆུའི་རྣམ་པ་ལྟ་བུར་གྱུར་པར་བསྒོམ་མོ། །དེ་ནས་ལྷ་མོ་བཞིས་གླུ་
བསྐུལ་བ་ཡང་རྒྱུད་དོན་ནི་སྟོབས་ཏེ། བརྟག་པ་ཕྱི་མའི་ལེའུ་ལྔ་པ་ནས། །དེ་ནས་
ལྷ་མོ་རྣམས་ཀྱིས་བསྐུལ། །ཞེས་པ་དང་། གུར་ལེའུ་བཞི་པ་ནས། མཚམས་ཀྱི་ལྷ་
མོ་རྣམས་ཀྱིས་བསྐུལ། ཞེས་གསུངས་སོ། །དེའི་དོན་དུ་ནི་པུ་ཀ་སི་ལ་སོགས་པ་
མཚམས་ཀྱི་ལྷ་མོ་བཞི་པོ་དེས། གཙོ་བོ་ཡབ་ཡུམ་མེད་པར་ཤེས་ནས། རྗེ་བཙུན་
སྙིང་རྗེའི་ཡིད་བཞེངས་ཤིག །པུ་ཀ་སི་ནི་བདག་ལ་སྐྱོབས། ཞེས་པ་ལ་སོགས་པ་
ཤིན་ཏུ་སྙན་པའི་གླུས་བསྐུལ་བའོ། །
དེ་ནས་འབྲས་བུའི་ཧེ་རུ་ཀར་བཞེངས་པ་ནི་ཧཱུཾ་ལས་བྱུང་བའི་རྡོ་རྗེ་ནི་ཞེས་
པ་ལ་སོགས་པ་སྟེ། དངུལ་ཆུའི་རྣམ་པ་ལྟ་བུ་དེ་ལས་འོད་འཕྲོས་པས་སངས་རྒྱས་
མཆོད་སེམས་ཅན་གྱི་དོན་བྱས་ཏེ་ཚུར་འདུས་པ་ལས་ཧཱུྃ་སྔོན་པོ་རེ་རེ་བསྒོམ། །དེ་
ལས་འཕྲོས་འདུས་པ་ལས་ཧཱུྃ་ཡང་བྱུང་བའི་རྡོ་རྗེ་རེ་རེ་བསྒོམ། །རྡོ་རྗེ་དེའི་ཁ་དོག་
ནས་ནག་པོར་འདུག་པའོ། ཁྲོ་བོའི་རྡོ་རྗེ་ཡིན་པས་འཇིགས་ཆེན་པོའོ། །རྡོ་རྗེ་ལྟེ་
བའི་དབུས་གནས་པར། ཡང་ནི་ཧཱུཾ་གི་དེ་ཉིད་བསྒོམ་ཞེས་པ་རྡོ་རྗེ་དེའི་ལྟེ་བ་ལ་ཧཱུཾ་
གིས་མཚན་པར་བསྒོམ་པའོ། །ཧཱུཾ་གིས་རྣམ་པར་གྱུར་པ་བལྟས་ནི་རྡོ་རྗེ་ཨོ་གིས་
240 -139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མཚན་པ་དེ་ཞུ་ཞིང་འདྲེས་པ་ལས། ཞེ་སྡང་རྣམ་པར་དག་པའི་བདག་ཉིད། ཧེ་རུ་
ཀའི་སྐུར་རྣམ་པར་བསྒོམ་པའོ། །དེ་ཡང་དབེན་ཁང་དང་པོ་བས་ཞལ་གཉིས་
ཕྱག་གཉིས་པའི་སྐུར་བསྒོམ། དབེན་ཁང་གཉིས་པ་བས་ཞལ་གསུམ་ཕྱག་བཞི་
པའི་སྐུར་བསྒོམ། དབེན་ཁང་གསུམ་ པ་བས་ཞལ་གསུམ་ཕྱག་དྲུག་པའི་སྐུར་
བསྒོམ་པའོ། །རྡོ་རྗེ་སྐྱེ་བ་ཞེས་པ་ཧེ་རུ་ཀ་དེ་རྣམས་རྒྱུ་རྡོ་རྗེ་ལས་སྐྱེས་པས་སོ། །
ད་ནི་དེ་རྣམས་ཀྱིས་སྐུ་མདོག་འཆད་པ་ལ། ནག་པོ་ཆེ་ཞེས་པ་ཐུགས་
རིགས་མཚོན་པའི་རྟགས་སུ་ནག་པོ་བསྒོམས་པའོ། །ཡང་ན་ཐབས་ཤེས་རབ་
གཉིས་མེད་ཀྱི་བརྡའོ། །འདམ་སྐྱེས་ནི་པད་མ་ཡིན་ལ། སྔོན་པོ་འདྲ་བའི་མདོག་
ནི་པད་མ་སྔོན་པོ་ལྟ་བུ་སྟེ། ཤེས་རབ་ཤས་ཆེ་བའི་རྟགས་སུ་སྔོན་པོར་བསྒོམས་
པའོ། །ཡང་ན་སྔོ་དང་ཉི་མའི་མདོག་ཞེས་པ་ཐབས་ཤེས་ཆེ་བའི་རྟགས་སུ་སྔོ་ཞིང་
དམར་བར་བསྒོམས་པའོ། །འོ་ན་ཧེ་རུ་ཀ་གསུམ་པོ་དེ་སྐུ་མདོག་ནག་པོ་དང་སྔོན་
པོ་དང་དམར་པོ་གསུམ་ཐ་དད་དུ་བསྒོམ་པ་ཡིན་ནམ་ཞེ་ན། དད་པས་ངེས་པར་
རྣམ་པར་བསྒོམ་ཞེས་པ་སྟེ། སྐུ་མདོག་དེ་གསུམ་རང་གང་དད་དུ་བསྒོམ་པའི་དོན་
ཏོ། །སྙིང་གར་རང་འདྲ་བའི་ཡེ་ཤེས་སེམས་དཔའ་མཚོན་གདབ་པ་དང་། དེའི་
སྙིང་གར་ཏིང་ངེ་འཛིན་སེམས་དཔའ་ཉི་མ་ལ་རྡོ་རྗེ་ཧཱུྃ་དང་བཅས་པ་ཡང་བསམ་
མོ། །དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི་བཞི་པ་ལ་
ནི་ཡིག་འབྲུ་དགོད་ཞེས་པ་མིག་ཏུ་མཾ་ལས་གཏི་མུག་རྡོ་རྗེ་མ་དཀར་མོ། །རྣ་བར་
ཧེ་ལས་ཞེ་སྡང་རྡོ་རྗེ་མ་ནག་མོ། །སྣ་ལ་མཾ་ལས་སེར་སྣ་རྡོ་རྗེ་མ་སེར་མོ། ལྕེ་ལ་རཾ་
ལས་འདོད་ཆགས་རྡོ་རྗེ་མ་དམར་མོ། །པྲལ་བར་ཨོཾ་ལས་ཕྲག་དོག་རྡོ་རྗེ་མ་ལྗང་
ཁུ། །སྙིང་གར་པཾ་ལས་བདག་མེད་མ་སྔོན་པོ། དེ་རྣམས་ཐམས་ཅད་ཀྱི་ཞལ་
240 -140



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གཅིག་ཕྱག་གཉིས་པ་གཡས་གྲི་གུག་གཡོན་ཐོད་པ། མཆན་ཁུང་དུ་ཁ་ཊཾ་ག་ལ་
བཅུག་པ། དཀྱིལ་ཀྲུང་ཕྱེད་པའི་གར་གྱིས་རོའི་གདན་ལ་བཞུགས་པའོ། །དེ་ལྟར་
བརྟག་པ་ཕྱི་མའི་ལེའུ་གསུམ་པ་ནས། མིག་ལ་གཏི་མུག་རྡོ་རྗེ་མ། རྣ་བར་ཞེ་སྡང་
རྡོ་རྗེ་མ། ཞེས་པ་ལ་སོགས་པ་གསུངས་སོ། །
དེ་ནས་ སྤྱི་བོར་ ཨོ་ལས་ སྐུ་རྡོ་ རྗེ་ མ་ དཀར་མོ། མགྲིན་ པར་ ཨཱལས་
གསུངས་རྡོ་རྗེ་མ་དམར་མོ། སྙིང་གར་ཧཱུྃ་ལས་ཐུགས་རྡོ་རྗེ་མ་སྔོན་མོ། །ཕྱག་
མཚན་དང་བཞུགས་ཚུལ་སྐྱེ་མཆེད་ཀྱི་ལྷ་དང་འདྲའོ། །དེ་ནས་ཨོཾ་སརྦ་ཏ་ཐཱ་ག་ཏ་
ཁེ་ཙ་ར་མཁའ་ལ་སྤྱོད་པ་བཛྲ་སྭ་བྷ་ཝ་ཨཏྨ་ཀོ་ཀྱེ་རྡོ་རྗེ་ལ་རྒྱས་གདབ་ཧཾ། ཨོཾ་སརྦ་ཏ་ཐཱ་ག་
ཏ་བྷུ་ཙི་ར་ས་ལ་སྤྱོད་པ་བཛྲ་སྭ་བྷ་ཝ་ཨཏྨ་ཀོ་གསུང་རྡོ་རྗེ་ཧཱུྃ། ཨོཾ་སརྦ་ཏ་ཐཱ་ག་ཏ་པ་ཏ་
ལ་ཝ་ སི་ ས་འོག་ལ་སྤྱོད་པ་ནི་བཛྲ་ སྭ་ བྷ་ཝ་ཨཏྨ་ཀོ་ཐུགས་རྡོ་རྗེ་ལ་ཧཾ། ཞེས་པས་རྒྱས་
གདབ་བོ། །དེ་ལྟར་གུར་ལེའུ་བཞི་པ་ནས། རྡོ་རྗེ་གསུམ་ནི་གནས་གསུམ་དགོད། །
ཞེས་གསུངས་པས་སོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་
ནི་ནམ་མཁའི་དཀྱིལ་འཁོར་ཁྱབ་པ་ཡི་ཞེས་པ་ལ་སོགས་པ་སྟེ། རང་གཙོ་བོ་
སུམ་རྩེགས་པའི་ཐུགས་ཀའི་ཧཱུྃ་ལས་འོད་ཟེར་སྤྲོ་བའོ། །ཇི་ལྟར་སྤྲོ་ན་ནམ་མཁའི་
དཀྱིལ་འཁོར་ཁྱབ་པར་སྤྲོ་བའོ། ཁ་དོག་ཇི་ལྟ་བུ་སྤྲོ་ན་རང་གི་ལུས་མཚུངས་རྣམ་
ར་སྤྲོ་ཞེས་པ་སྟེ། རང་ཧེ་རུ་ཀའི་སྐུ་མདོག་ནག་པོར་བསྒོམས་ན་འོད་ཟེར་ཡང་
ནག་པོ། ཡང་སྔོན་པོ་བསྒོམས་ན་འོད་ཟེར་ཡང་སྔོན་པོ། རང་སྔོ་ཞིང་དམར་བར་
བསྒོམས་ན་འོད་ཟེར་ཡང་སྔོ་ཞིང་དམར་བར་སྤྲོ་བའོ། །བསྡུས་ནས་ཞེས་པ་འོད་
ཟེར་དེས་རང་འདྲ་བའི་ཡེ་ཤེས་ཀྱི་འཁོར་ལོ་རེ་རེ་མདུན་གྱི་ནམ་མཁའ་ལ་སྤྱན་
240--141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དྲངས་པའོ། །དེ་ནས་དེ་ལ་ཕྱི་ནང་གསང་བ་གསུམ་གྱིས་མཆོད་ལ། བསྟོད་པ་ཅི་
རིགས་པ་བྱའོ། དེ་ལྟར་གུར་ལེའུ་དྲུག་པ་ནས། ནམ་མཁའི་དབྱིངས་ཀྱི་དབུས་
གནས་པར། ཡེ་ཤེས་དཀྱིལ་འཁོར་བསྒོམ་པར་བྱ། བསྐུར་གནས་ཆེན་པོར་རབ་
བྱས་ལ། འདོད་པའི་ཡོན་ཏན་ལྔར་ལྡན་པའི། མཆོད་པ་ཀུན་གྱིས་མཆོད་པར་བྱ།
ཞེས་གསུངས་སོ། །སྙིང་གར་བཀུག་པ་ན་ཞེས་པ་གོ་རི་ཛ་ཞེས་པས་ལྷ་སོ་སོའི་
མགོ་ཐོག་ཏུ་དགུག །ཙ་རི་ཧཱུྃ་གིས་སོ་སོ་ལ་གཞུག །བྷེ་ཏ་ལི་ཁཾ་གིས་བཅིང་
།
གྷསྨཱ་རི་ཧོས་མི་མཉེས་པ་མེད་པར་མཉེས་པར་བསྒོམས་པར་བྱའོ། །ཡོ་གིཞེས་པ་
རྣལ་འབྱོར་པའོ། །ཞེ་སྡང་བདག་ཉིད་འགྱུར་ནི་ཡེ་ཤེས་སེམས་དཔའ་དང་དམ་
ཚིག་སེམས་དཔའ་བསྲེས་པས་ཞེ་སྡང་རྣམ་པར་དག་པའི་སྐུར་གྱུར་པའོ། །དེ་
ནས་དབང་བསྐུར་བ་ནི་འོག་ལེའུ་བཞི་པ་ནས་རྒྱས་པར་འཆད་དོ། །དེ་ནས་ཨོཾ་
སརྦ་ཏ་ཐཱ་ག་ཏ་ཨ་བེ་ཤ་ཀ་ཏ་བཛྲ་སྭ་བྷ་ཝ་ཨཏྨ་ཀོ་ཧཾ། ཞེས་བརྗོད་པས། །དབང་
བསྐུར་བ་མི་བསྐྱོད་པའི་ཡན་ལག་ཏུ་ང་རྒྱལ་བྱའོ། །
དེ་ནས་བདུད་རྩི་མྱང་བ་ནི་རྒྱུད་ཀྱི་དོན་སྡེབས་ཏེ། དེ་ཡང་གུར་ལེའུ་བཞི་
པ་ནས། བདུད་རྩི་ཡང་ནི་མྱང་བྱ་ཞིང་། ཞེས་པ་དང་
། གུར་ལེའུ་བཅུ་གཉིས་པ་
ནས། རྡོ་རྗེ་ལྕེས་ནི་བདུད་རྩི་མྱང་
། ཞེས་གསུངས་སོ། །དེའི་དོན་ནི་མདུན་དུ་ཡཾ་
ལས་རླུང་གི་དཀྱིལ་འཁོར། དེའི་སྟེང་དུ་རཾ་ལས་མེའི་དཀྱིལ་འཁོར། དེའི་སྟེང་དུ་
ཨ་ལས་ཐོད་པ། དེའི་ནང་དུ་ཤ་ལྔ་བདུད་རྩི་ལྔ་བསྒོམས་ཏེ། ཡཾ་ལས་རླུང་བྱུང་
།
རཾ་ལས་མེ་འབར་བས་ཐོད་པ་སྤྲོས་པས་དེའི་ནང་གི་ཤ་ལྔ་བདུད་རྩི་ལྔ་པོ་ཁོལ།
དེ་ལས་རློངས་པ་བྱུང་བས། སྟེང་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་བབ།
དམ་ཚིག་གི་བདུད་རྩི་དང་འདྲེས། མཐར་ཟླ་ཕྱེད་རྡོ་རྗེ་ཐོད་པའི་ནང་དུ་ལྷུང་ནས་
240142



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཞུ་བ་དེ་ལ་ཨོཾ་ཨཱ༔ཧཱུྃ་ལན་གསུམ་བརྗོད། དེ་ནས་ལྷ་རྣམས་ཀྱི་ལྗགས་ཀྱི་རྩེ་མོ་ལ་
རྡོ་རྗེ་ནས་འབྲུ་ཙམ་གྱི་འོད་ཟེར་གྱི་སྦུ་གུ་བྱུང་ནས་བདུད་རྩི་དྲངས་ནས་གསོལ་
བར་བསྒོམ། །དེ་ནས་ཨོཾ་སརྦ་ཏ་ཐཱ་ག་ཏ་ཨ་ཀྱི་བདུད་རྩི་མཉེས་པ་མྲྀ་ཏ་ཨ་ས་ཏ་བཛྲ་
སྭ་བྷ་ཝ་ཨཏྨ་ཀོ་ཧཾ། ཞེས་བརྗོད་པས་བདུད་རྩི་མྱང་བ་སྣང་བ་མཐའ་ཡས་ཀྱི་
ཡན་ལག་ཏུ་ངོ་རྒྱལ་བྱའོ། །
དེ་ནས་མཆོད་པ་ཡང་རྒྱུད་དོན་སྡེབས་ཏེ། བརྟག་པ་ཕྱི་མའི་ལེའུ་དང་པོ་
དང་། གུར་ལེའུ་གཉིས་པ་དང༌། བཞི་པ་ལ་སོགས་པ་དང་། ལེའུ་གསུམ་པ་འདི་
ཉིད་ནས་འབྱུང་བ་ལྟར་ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་པའོ། །དེའི་
དོན་ནི་བདག་གི་ཐུགས་ཀའི་ཧཱུཾ་ལས་འོད་སྤྲོས་ཏེ་འཇིག་རྟེན་ན་གཟུགས་སྡུག་པ་
དང༌། སྒྲ་སྙན་པ་བསམ་པ་ཐམས་ཅད་ཚུར་བསྡུས་པ་དང་། ལྷ་སྣམ་གྱི་སྟེང་ན་
ཚུར་མཆོད་པའི་ལྷ་མོ་གྱུར་ནས་ཚུར་མཆོད་པར་བསམ། དངོས་སུ་བདག་རང་གི་
ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་པའོ། །དེ་ནས་ཨོཾ་སརྦ་ཏ་ཐཱ་ག་ཏ་པུ་ཛ་
བཛྲ་སྭ་བྷ་བ་ཨདྨ་ཀོ་ཧཾ། ཞེས་བརྗོད་པས་མཆོད་པ་དོན་ཡོད་གྲུབ་པའི་ཡན་ལག་
ཏུ་ང་རྒྱལ་བྱའོ། །
དེ་ནས་བསྟོད་པ་ཡང་རྒྱུད་དོན་སྡེབས་ཏེ། དེ་ཡང་གུར་ལེའུ་བཅོ་ལྔ་པ་
ནས། ཀུན་ཏུ་སེམས་ཅན་ཐམས་ཅད་ཀྱི། ཞེས་པ་ལ་སོགས་པ་བསྟོད་པ་རྒྱས་པ་
གསུངས་སོ། །གུར་ལེའུ་བརྒྱད་པ་ནས། ཞེ་སྡང་རྡོ་རྗེ་ཕྱག་འཚལ་བསྟོད། ཞེས་པ་
ལ་སོགས་པ་བསྟོད་པ་བར་པ་གསུངས་སོ། །གུར་ལེའུ་དགུ་པ་ནས། ཁྱོད་ནི་རྣལ་
འབྱོར་མའི་ཚོགས་ཀྱིས་ཡོངས་སུ་སྐོར། ཞེས་པ་ལ་སོགས་པ་བསྟོད་པ་བསྡུས་པ་
གསུངས་སོ། །
240 -143



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་རྣམས་ཀྱི་དོན་ལ་མཆོད་པའི་ལྷ་མོ་དེ་རྣམས་ཀྱིས་བདག་དཀྱིལ་འཁོར་
གྱི་ལྷ་ཚོགས་སུ་ཡོད་པ་ལ་ཚུར་བསྟོད་པར་བསམ་དངོས་སུ། བདག་རང་གི་
བསྟོད་པ་རྒྱས་བསྡུས་ཅི་རིགས་པས་བསྟོད། དེ་ནས་ཨོཾ་སརྦ་ཏ་ཐཱ་ག་ཏ་ཏུ་སྟེ་
བཛྲ་སྭ་བྷ་ཝ་ཨདྨ་ཀོ་ཧཾ། ཞེས་བརྗོད་པས་བསྟོད་པ་རིན་ཆེན་འབྱུང་ལྡན་གྱིས་
ཡན་ལག་ཏུ་ང་རྒྱལ་བྱའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམས་པ་ལ། ཐོག་མར་
དབེན་ཁང་དང་པོ་བས་ཇི་ལྟར་བསྒོམས་པ་བཤད་ན། སྔོ་དང་ཉི་མ་མཚུངས་པའི་
མདོག་ཞེས་པ་སྐུ་མདོག་སྟེ། འོད་ཟེར་ཡང་ཁ་དོག་དྲུག་དང་ལྡན་པའོ། །བན་དྷུ་
དམར་པོའི་རྒྱན་དང་ལྡན་ཞེས་པ་སྤྱན་རྩ་མེ་ཏོག་བན་དུ་ཀ་ལྟར་དམར་བའོ། །
དབུ་སྐྲ་སེར་པོ་གྱེན་དུ་བརྗེས་ཤིང་འཁྱིལ་བག་དང་ལྡན་པའོ། །ཕྱག་རྒྱ་ལྔས་ནི་
རྣམ་པར་རྒྱུན་ཞེས་པ་རུས་པའི་རྒྱན་ཆ་ལྔས་བརྒྱན་པའོ། །དེ་བཤད་པས་འཁོར་
ལོ་ལ་སོགས་པ་སྟེ་གོ་སླའོ། །སངས་རྒྱས་ལྔ་ནི་རྣམ་དག་ལས་ནི་མི་བསྐྱོད་པ་ལ་
སོགས་པ་རིགས་ལྔ་རྣམ་པར་དག་པའོ། །འདི་རྣམས་ནི་འཁོར་ལོ་ལ་སོགས་པའོ། །
ཕྱག་རྒྱ་ རབ་ཏུ་གྲགས་ནི་སྐུ་ལ་བརྒྱན་པར་གྲགས་པའོ། །སྡང་མིག་ནི་སྤྱན་རྩ་
དམར་པོ་བགྲད་པའོ། །བརྒྱད་གཉིས་ལོའི་ཚུལ་ནི་ལོ་བཅུ་དྲུག་ལོན་པ་ཙམ་དུ་
གཞོན་ཤ་ཆགས་པའོ། །གཡོན་ན་རྡོ་རྗེ་ཐོད་པ་ནི་ཁྲག་གིས་གང་བའི་ནང་ན་རྡོ་རྗེ་
བཅུག་ནས་བསྣམས་པའོ། །གཡོན་པ་ནས་ཀྱང་ཁ་ཊཾ་ག་ནི་གཡོན་གྱི་མཆན་ཁུང་
དུ་བཅུག་པའོ། །གཡས་ན་རྡོ་རྗེ་ནག་པོ་གཉིས་གདེངས་པས་འཛིན་པའོ། །ཨོ་གི་
ཡི་གེ་འདོན་པའི་བདག་ནི་ཞལ་ནས་ཧཱུྃ་ཞེས་རྒྱུན་དུ་སྒྲོག་པའོ། །དེ་ལྟ་བུའི་ཧེ་རུ་
ཀ་ཞལ་གཅིག་ཕྱག་གཉིས་པ་དེ་ལ་འཁོར་རྣལ་འབྱོར་མ་བརྒྱད་ཡོངས་སྐོར་ནས་
240 --144



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཞེས་པ་གོ་རི་ལ་སོགས་པ་ལྷ་མོ་བརྒྱད་ཀྱིས་སྐོར་བའི་ལྷ་དགུའི་དཀྱིལ་འཁོར་དུ་
བསྒོམ་པའོ། །དུར་ཁྲོད་དུ་ནི་ཞེས་པ་གཞལ་ཡས་ཁང་གི་ཕྱི་རོལ་ན་དུར་ཁྲོད་
བརྒྱད་ཀྱིས་སྐོར་བའོ། །མགོན་པོ་ནི་གཙོ་བོ་ཧེ་རུ་ཀའོ། །རོལ་ནི་དུར་ཁྲོད་བརྒྱད་
ཀྱིས་སྐོར་བའི་དབུས་ན་དགྱེས་པའི་ཉམས་ཀྱིས་བཞུགས་པའོ། །
ད་ནི་དུར་ཁྲོད་ཀྱིས་འཐད་པ་འཆད་པ་ལ། དབུགས་རྒྱུ་ཞེས་བྱའི་རིགས་
པ་འདིས་ཞེས་པར་ཤ་བ་དའི་སྒྲ་ལས། ཉམས་སུ་མྱོང་བའི་རོ་ལ་ཡང་དུར་ཁྲོད་
ཟེར། དབུགས་དང་བྲལ་བའི་རོ་ལ་ཡང་དུར་ཁྲོད་ཟེར་བ་ལས། འདིར་དབུགས་
དང་བྲལ་བའི་རོ་ལ་དུར་ཁྲོད་ཞེས་ནི་མངོན་པར་བརྗོད་ཞེས་བྱའོ། །འགྱུར་ལ་ལ་
ན། དབུགས་མི་རྒྱུ་བའི་རིགས་པ་འདི་དག །དུར་ཁྲོད་ཞེས་ནི་མངོན་པར་བརྗོད།
ཟེར་རོ། །དེ་ཡང་ཞལ་གཅིག་ཕྱག་གཉིས་པའི་སྒྲུབ་ཐབས་རྒྱ་གར་ནས་བྱུང་བ་
ཀུན་ལ་ཡུམ་ཅན་དུ་འདུག་སྟེ་ལེའུ་གསུམ་པ་འདི་དང་། གུར་ལེའུ་བཅོ་ལྔ་པ་དང་
།
སམ་བུ་ཊི་དང་གསུམ་ནས་འདིའི་སྒྲུབ་ཐབས་རེ་རེ་སྟོན་པ་ལས་ཡུམ་མ་བཤད་
པས་འདི་ཡུམ་མེད་ཡིན་ནོ། །
ད་ནི་དབེན་ཁང་གཉིས་པ་བས་ཞལ་གསུམ་ཕྱག་བཞི་པའི་བསྐྱེད་པའི་
རིམ་པའི་ཏིང་ངེ་འཛིན་བསྒོམ་པ་ནི། ཕྱག་བཞི་ནི་ཞེས་པ་ལ་སོགས་པའོ། །དེ་
ཡང་སློབ་དཔོན་མཚོ་སྐྱེས་ཀྱིས་མཛད་པའི་སྒྲུབ་ཐབས་ན་འདི་ཞལ་གཅིག་པར་
བཤད་དེ། གུར་ལེའི་བཅོ་ལྔ་ནས་ཞལ་གསུམ་པར་བཤད་དོ། །གོང་དུ་བརྗོད་
པའི་སྐུ་མདོག་དང་གཟུགས་ཅན་ཞེས་པ་སྔོ་དང་ཉི་མ་མཚུངས་པའི་མདོག་ནས།
སྡང་མིག་བརྒྱད་གཉིས་ལོའི་ཚུལ་གྱི་བར་རོ། ཧཱུྃ་ལས་བྱུང་བའོ་ཞེས་པ་བསྐྱེད་
པར་བྱེད་པའི་ས་བོན་ནོ། །ཕྱག་གཡོན་ལ་སོགས་པ་གོ་སླའོ། །གཡས་ཀྱི་ཕྱག་ན་
240 -- 145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྡོ་རྗེ་ལ། སཾ་བུ་ཊི་ནས། འོད་མེ་བཞིན་དུ་འཕྲོ་བར་བཤད་དོ། །ཤེས་རབ་རྡོ་རྗེ་
ཕག་མོ་ནི། བཅོམ་ལྡན་འདས་ཀྱི་གཟུགས་ཅན་ནོ་ཞེས་པ་ཡུམ་དེ་ཡབ་དང་སྐུ་
མདོག་དང་རྒྱན་འདྲ་བའི་དོན་ཏོ། །དེ་ལ་ཡང་རྣལ་འབྱོར་མ་བརྒྱད་ཡོངས་སྐོར་
ནས་ཞེས་པ་ལ་སོགས་པ་སྦྱར་ཏེ། ལྷ་དགུའི་དཀྱིལ་འཁོར་དུ་དུར་ཁྲོད་བཅས་
པར་བསྒོམ་པའོ། །
ད་ནི་དབེན་ཁང་གསུམ་པ་ཞལ་གསུམ་ཕྱག་དྲུག་པའི་བསྐྱེད་པའི་རིམ་
པའི་ཏིང་ངེ་འཛིན་བསྒོམ་པ་ནི་ཕྱག་དྲུག་པ་ཞེས་པ་ལ་སོགས་པ་སྟེ་གོ་སླའོ། །
གོང་དུ་བརྗོད་པའི་སྐུ་མདོག་དང་གཟུགས་ཅན་ཡང་གོང་བཞིན་དུ་སྦྱར་རོ། །
བཅོམ་ལྡན་འདས་ཇི་ལྟ་བ་དེ་ལྟར་ཤེས་རབ་ཏེ་ཞེས་པ་ཡབ་ཀྱི་སྐུ་མདོག་དང་
རྒྱན་བཞིན་དུ་ཡུམ་ཡང་གནས་པའོ། ཁམས་གསུམ་གྱིས་བདག་ཉིད་ཅན་གྱི་རོ་
མནན་པའོ་ཞེས་པ་ཁམས་གསུམ་པ་ཐམས་ཅད་སྟོང་པ་ཉིད་དུ་རོ་གཅིག་པའི་
བརྡ་རོའི་གདན་ཡོད་པའོ། །དེ་ལ་ཡང་རྣལ་འབྱོར་མ་བརྒྱད་ཡོངས་སྐོར་ནས་ཞེས་
པ་ལ་སོགས་པ་སྦྱར་ཏེ། །ལྷ་དགུའི་དཀྱིལ་འཁོར་དུ་དུར་ཁྲོད་དང་བཅས་པར་
བསྒོམ་མོ། །དེ་རྣམས་ནི་འབྲས་བུའི་ཧེ་རུ་ཀ་བསྐྱེད་པའི་ཆོས་བཅུ་སྟེ། དེ་ལྟར་
རྣམ་པ་གཉིས་ཀྱིས་ལུས་ཀྱི་ཞེས་པ་སྤང་བས་དོན་དུ་བསྐྱེད་པའི་རིམ་པ་བསྒོམ་
པའོ། །
དེ་ནས་ངག་གི་ཞེན་པ་སྤང་བའི་དོན་དུ་བཟླས་པ་བྱ་བ་ནི་འཁོར་ལྷ་མོ་
བརྒྱད་ཐུགས་ཁར་བསྡུས་ནས་བཟླས་པ་ལ། སྔགས་ནི་རྒྱུད་དོན་སྡེབས་ཏེ། གོང་
ལེའུ་གཉིས་པ་ནས། ཨོཾ་ཏྲེ་ལོཀ་ཀྵེ་པ་ཧཱུཾ་ཧཱུཾ་ཕཊ། སྭ་ཧཱ། ཕྱག་གཉིས་པའི་འོ་ཞེས་པ་
ལ་སོགས་པ་གསུངས་སོ། །བཟླས་ལུགས་ནི་གོང་བསྡུས་པ་དང་ཁྱད་མེད་དོ། །དེ་
240-146



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས་སེམས་ཀྱི་ཞེན་པ་སྤང་བའི་དོན་དུ་རྫོགས་རིམ་བསྒོམ་པ་ལ། ཆགས་ཅན་
གཞན་ལུས་ཤེས་རབ་ལ་བརྟེན་ནས་བསྒོམས་པ་དང༌། ཆགས་བྲལ་རང་ལུས་
ཐབས་ལྡན་ལ་བརྟེན་ནས་བསྒོམ་པ་སྟེ། གོང་བསྡུས་པ་ལྟར་རྒྱུད་ཀྱི་དོན་སྡེབས་སོ། །
དེ་ནས་ཐུན་མཚམས་ཀྱི་ཆོས་ལ་རྣམ་དག་བསྒོམ་པ་དང་
། གཏོར་མ་
གཏང་བ་དང་། གླུ་བླང་བ་དང་། སྨོན་ལམ་གདབ་པ་སྟེ། གོང་བསྡུས་པ་ལྟར་རྒྱུད་
ཀྱི་དོན་སྡེབས་སོ། །དེ་ནས་བསྒོམ་ཆེན་གསུམ་ཀ་གང་ཡིན་ཡང་ལས་ཀྱི་ཧེ་རུ་ཀ་
ཞལ་གཅིག་ཕྱག་གཉིས་པར་ལངས་ལ། གུར་ལེའུ་བཅོ་ལྔ་པ་ནས་བཤད་པ་
བཞིན་ལས་དང་པོ་པའི་སྤྱོད་པ་བཅོ་ལྔ་བྱའོ། །དེ་རྣམས་ཀྱང་སེམས་མི་གནས་པ་
གནས་པའི་དོན་དུ་དང་པོ་ལན་ཅིག་བསྒོམ། གནས་པ་བརྟན་པའི་དོན་དུ་ཡང་
བསྒོམ་པ་ཡང་བསྒོམ་བྱ། བརྟན་པ་བོགས་དབྱུང་བའི་དོན་དུ་སྤྱོད་པ་བྱས་ནས་ཟླ་
བ་གསུམ་དང་ཞག་བདུན་ནས་སངས་རྒྱ་བར་བརྟག་པ་ཕྱི་མའི་ལེའུ་གཉིས་པ་
ནས་སྟོན་ནོ། །དེ་ལྟར་ཧེ་རུ་ཀ་གསུམ་ལ་སྒྲུབ་ཐབས་བསྡུས་པ་གསུམ། བར་པ་
གསུམ། རྒྱས་ པ་ གསུམ་ཏེ། སྒྲུབ་ ཐབས་ དགུར་ བྱས་ནས། ལེའུ་ གཞུང་ བཤད་
ཟིན་ཏོ། །
ལེའུ་ཡི་མཚན་འཆད་པ་ལ་ལྷའི་ལེའུ་སྟེ་ཞེས་པ་གོང་དང་འདྲའོ། །གསུམ་
པའོ་ཞེས་པ་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་དང་པོ་ལས་ལེའུ་
གསུམ་པའི་བཤད་པའོ།། །།
ལེའུ་བཞི་པ་ལ་ཆོས་དོན་སྡེབས་གསུམ་ལས། ལེའུ་ལེའུའི་འབྲེལ་ནི་ལྷ་
བསྒོམ་པ་དེ་ལ་ཡང་དབང་བསྐུར་ན་གནས་སྐབས་ཀྱི་ཆོ་ག་རྫོགས་པར་མི་འགྱུར་
བས། ལེའུ་བཞི་པ་ལ་ལྷ་དབང་བསྐུར་བའི་ལེའུ་འདི་བྱུང་བའོ། །ལེའུ་མདོར་
240 -147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྟན་རྒྱུད་བཤད་ཀྱི་འབྲེལ་ནི་ལེའུ་དངཔོའི་གནས་དང་ཞེས་པ་དེ་ནི་མདོར་
བསྟན་ཡིན་ལ། ལེའུ་བཞི་པ་འདི་ནི་དེའི་རྒྱས་བཤད་ཡིན་ནོ། །ལེའུ་མངོན་པར་
རྟོགས་པའི་འབྲེལ་ནི་ལེའུ་གསུམ་པའི་སྒྲུབ་ཐབས་རྒྱས་བསྡུས་རྣམས་ཀྱི་དབང་
བསྐུར་འདི་ལ་རག་ལུས་པས་དོན་སྡེབས་གོང་དུ་བསྟན་ནོ། །
ལེའུ་འདི་རང་ལ་དོན་གསུམ་སྟེ། ལེའུ་བཤད་པར་ཞལ་གྱིས་བཞེད་
དང་། ལེའུ་གཞུང་དང་
། ལེའུའི་མཚན་ནོ། དང་པོ་འཆད་པ་ལ། ལྷ་དབང་བསྐུར་
བ་ཞེས་པ་མངོན་རྟོགས་ཀྱི་ལྷ་དང་ལས་ཚོགས་ཀྱི་ལྷའོ། །ལེའུ་བཤད་པར་བྱའོ་
ཞེས་པ་ཞལ་གྱིས་བཞེས་པའོ། །
ལེའུའི་གཞུང་ལ་གཉིས་ཏེ། ལྷ་དབང་བསྐུར་བའི་ཆོ་ག་དང༌
། རྟེན་པ་
བསམ་པས་སློབ་པའི་སྤྱོད་པའོ། །དང་པོ་འཆད་པ་ལ་རང་གི་སྙིང་ཀར་ཞེས་པ་
མངོན་རྟོགས་ཀྱི་ལྷའམ་ལས་ཚོགས་ཀྱི་ལྷ་གང་ཡིན་དུ་བསྒོམས་པའི་སྙིང་གར་རོ། །
ས་བོན་བསམ་མོ་ཞེས་པ་དབང་བསྐུར་ཐུན་མོང་བ་ལ་དགོངས་པ་སྟེ། ཁ་ཅིག་ལ་
ཧཱུཾ། ཁ་ཅིག་ལ་ཨ། ཁ་ཅིག་ལ་ཤཱི་ལ་སོགས་པ་ས་བོན་གང་ཡིན་བསམ་པའོ། །ས་
བོན་ལས་འོད་ཟེར་སྤྲོ་བ་ལ། ནག་པོ་ཞེས་པ་ཉེ་བར་མཚན་པ་ཡིན་ཏེ། རང་ལྷ་
གང་བསྒོམས་པ་དེའི་སྐུ་མདོག་དང་མཐུན་པའི་འོད་ཟེར་སྤྲོའོ། །ལྕགས་ཀྱུའི་རྣམ་
པའི་གཟུགས་ཀྱིས་ཕྱུང་ནས་ཞེས་པ་འགུག་པའི་ངོས་ནས་དཔེར་བྱས་པ་སྟེ།
དབྱིབས་ ནི་ མ་ ཡིན་ ནོ། །དཔེ་ ཞེས་ པ་ འོད་ ཟེར་ དེས་ སོ། ཁམས་ གསུམ་ན་
བཞུགས་པའི་སངས་རྒྱས་ཐམས་ཅད་ཞེས་པ་དེ་བཞིན་གཤེགས་པ་རིགས་ལྔ་
དང༌། ཁྲོ་བོ་དང་ལྷ་མོ་དང་བྱང་ཆུབ་སེམས་དཔའ་དང་བཅས་པའོ། །སྤྱན་དྲངས་
ལ་ཞེས་པ་མདུན་གྱི་ནམ་མཁའོ། །མ་མོ་བརྒྱད་ཀྱིས་ཡང་དག་པར་མཆོད་ནས་
240 -148



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཞེས་པ་མངོན་རྟོགས་ཀྱིས་ལྷ་བསྒོམས་པའི་དུས་ཡིན་ན་གོ་རི་ལ་སོགས་པ་བརྒྱད་
ཀྱི་མཆོད་པའོ། །ལས་ཚོགས་ཀྱི་ལྷ་བསྒོམས་པའི་དུས་ཡིན་ན་མེ་ཏོག་མ་ལ་
སོགས་པ་བརྒྱད་ཀྱིས་མཆོད་པའོ། །གསོལ་བ་གདབ་པར་བྱའོ་ཞེས་པ་དབང་
བསྐུར་ཞུ་བའི་གསོལ་གདབ་སྟེ། ཨོ་ཨ་བྷི་ཤིན་ཙ་ཞེས་པ་ལ་སོགས་པ་བརྗོད་
པའོ། །དེ་བོད་སྐད་དུ་བསྒྱུར་ན་དེ་བཞིན་གཤེགས་པ་ཐམས་ཅད་ཀྱིས་བདག་ལ་
དབང་བསྐུར་ཅིག་བྱ་བ་ཡིན་ནོ། །
ཡང་ན་གུར་ལེའུ་བཅུ་གཉིས་པ་ནས་འབྱུང་བའི། བྱང་ཆུབ་རྡོ་རྗེས་སངས་
རྒྱས་ལ། ཆེན་པོའི་ཆེན་པོ་སྩལ་བ་བཞིན། །ཞེས་པ་ལ་སོགས་པས་གསོལ་བ་
གདབ་བོ། །དེ་ལྟར་གསོལ་གདབ་པས། སངས་རྒྱས་དེ་རྣམས་ཧེ་རུ་ཀའི་རྣམ་
པའི་གཟུགས་ཀྱིས་ཞེས་པ་རིགས་ལྔའི་ཧེ་རུ་ཀའི་གཟུགས་སུ་གྱུར་པར་བསྒོམ་
པའོ། །དེ་རྣམས་ཀྱིས་དེ་བཞིན་གཤེགས་པ་ལྔའི་བདག་ཉིད་ཀྱི་བདུད་རྩི་ལྔས་
གང་བའི་བུམ་པ་ལྔ་ ཕྱག་ཏུ་བཟུང་ནས། གུར་ལེའི་བཅུ་གཉིས་པའི། །དབང་
བཀུར་རྡོ་རྗེ་ཆེན་པོ་ལ། ཁམས་གསུམ་ཀུན་གྱིས་ཕྱག་བྱས་པ། ཞེས་པ་ལ་སོགས་
པའི་ཚིག་བརྗོད་ཅིང་སྤྱི་བོ་ན་མར་ལ་དབང་བསྐུར་བས་བསམ་མོ། །
དབང་བསྐུར་བ་ན་མེ་ཏོག་གི་ཆར་དང་
། རྔའི་སྒྲ་དང་། གུར་གུམ་གྱི་ཆ་
རྣམས་འབྱུང་བ་ནི་དབང་རྟགས་སོ། །གཟུགས་རྡོ་རྗེ་མ་ལ་སོགས་ཞེས་པ། སྒྲ་རྡོ་
རྗེ། དྲི་རྡོ་རྗེ། རོ་རྡོ་རྗེ། རེག་བྱ་རྡོ་ རྗེ་ མ་རྣམས་སོ། །མཆོད་པར་བྱའོ་ཞེས་པ་
འདོད་ཡོན་ལྔས་སོ། །རྡོ་རྗེའི་གླུ་ཞེས་པ་ཀོ་ལླ་ཨི་རི་ཐི་ལ་སོགས་པའོ། །སྤྱན་མ་
ལ་སོགས་ཞེས་པ་མ་མ་ཀི གོས་དཀར་མོ། སྒྲོལ་མ་རྣམས་སོ། །གཞན་ཡང་
དེའི་
དུས་སུ་ཁྲོ་བོ་རྣམས་ཀྱིས་བགེགས་བསྐྲད། བྱང་ཆུབ་སེམས་དཔའ་རྣམས་ཀྱིས་
240-149



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
བཀྲ་ཤིས་བརྗོད་པར་བསྒོམ་མོ། །དེ་ལྟར་དབང་བསྐུར་ནས་ཆུ་ཅུང་ཟད་ཡར་
འཁྱིལ་བས་སྤྱི་བོར་རང་གི་རིགས་ཀྱི་བདག་པོས་དབུ་ལ་རྒྱན་པར་བསྒོམ་སྟེ།
རྒྱན་ལུགས་བརྟག་པ་ཕྱི་མའི་ལེའུ་བཞི་པ་ནས་སྟོན་ནོ། །ཡང་རང་གིས་དང་པོར་
བླ་མ་ལ་དབང་རྫོགས་པར་ཐོབ་ན་འདིར་ཡང་དབང་རྫོགས་པར་བླང་སྟེ། དེ་ཡང་
དེ་བཞིན་གཤེགས་པ་ལྔའི་བདག་ཉིད་ཀྱི་བདུད་རྩི་ལ་སོགས་པའི་ཚིག་གཅིག་
པོའི་འདི་གསང་བའི་དབང་བསྐུར་ཏེ། གསང་དབང་སྒྱུ་མ་ལྟ་བུའི་སྒྲས་བསྐུལ་
བས། ནམ་མཁའི་སངས་རྒྱས་ཡབ་ཡུམ་སྙོམས་པར་ཞུགས་པའི་ཐིག་ལེ་དཀར་
དམར་ལྕེ་ཐོག་ཏུ་གནང་བར་བསྒོམ་པའོ། །དབང་བསྐུར་བ་ན་མེ་ཏོག་གིས་ཆར་
ལ་སོགས་པ་ནི་ཤེས་རབ་ཡེ་ཤེས་ཀྱི་དབང་བསྐུར་རོ། །ནམ་མཁའི་སངས་རྒྱས་
རྣམས་ཀྱིས་བདག་ལ་ལྷ་མོ་རེག་བྱ་རྡོ་རྗེ་མ་གཏད་ནས་སྙོམས་འཇུག་བྱས་པས་
དབང་གསུམ་པའི་ཉམས་བདག་ལ་སྐྱེས་པའོ། །གཟུགས་རྡོ་རྗེ་མ་ལ་སོགས་པའི་
ཚིག་གཉིས་ནི་དབང་བཞི་པ་སྟེ། ནམ་མཁའི་ལྷ་དེ་རྣམས་ཀྱིས་བདག་ལ་ཚིག་
དབང་རིན་པོ་ཆེས་ལྟ་བ་ངོས་བསྟན་པའོ། །འདིས་ནི་ཞེས་པ་དབང་བསྐུར་བ
འདིས་ནིའོ། །ཧེ་རུ་ཀ་རྫོགས་པ་ཉིད་དོ་ཞེས་པ་གནས་སྐབས་ཀྱི་ཆོ་ག་རྫོགས་
པར་བྱས་པའོ། །
དེ་རྣམས་ནང་དུ་བཤད་ན་གཏུམ་མོའི་རྫོགས་རིམ་དང་སྦྱར་ཏེ། དེ་ཡང་
གཏུམ་མོ་བསྒོམས་པ་གཅིག་གིས་སྟན་བདེ་བའི་སྟེང་དུ་ལུས་བཅོས་ནས་རླུང་
བཟུང་བས། ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་བ་ནི་རྔའི་སྒྲ་འབྱུང་བར་
འགྱུར་རོ་ཞེས་པ་སྟེ། གཏུམ་མོ་འབར་བའི་སྦིར་སྒྲའོ། །མེ་དེས་སྤྱི་བོའི་ཧཾ་ལས་
བྱང་སེམས་ཀྱི་ཆུ་རྒྱུན་ཕབ་པ་ལ་མེ་ཏོག་གི་ཆར་འབབ་པར་འགྱུར་རོ་ཞེས་པའོ། །
240 -150



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལྟེ་བ་ནས་འབར་བའི་མེ་དང་སྤྱི་བོ་ནས་བབ་པའི་ཆུ་རྒྱུན་གཉིས་འདྲེས་པས་བདེ་
ལ་མི་རྟོག་པའི་ཉམས་མྱོང་སྐྱེས་ཏེ། ཉམས་མྱོང་དེ་ཉམས་དགའ་བའམ་དྲི་ཞིམ་
པའི་ངོ་ནས་གུར་གུམ་གྱི་ཆར་འབབ་པར་འགྱུར་རོ་ཞེས་པའོ། །ནང་དུ་ཉམས་
མྱོང་སྐྱེས་པས་ཕྱིའི་གཟུགས་དང་སྒྲ་ལ་སོགས་པ་ཐམས་ཅད་ཀྱང་ལྷན་ཅིག་སྐྱེས་
པའི་ཡེ་ཤེས་སུ་འཆར་བས་ན་གཟུགས་རྡོ་རྗེ་མ་ལ་སོགས་པ་རྣམས་ཀྱི་མཆོད་
པར་བྱའོ་ཞེས་པའོ། །འབྱུང་བ་བཞི་ཡང་ལྷན་ཅིག་སྐྱེས་པའི་ཡེ་ཤེས་སུ་འཆར་
བས་ན་རྡོ་རྗེའི་གླུ་སྤྱན་མ་ལ་སོགས་པ་རྣམས་ཀྱིས་བླང་བར་བྱའོ་ཞེས་པའོ། །
བརྟན་པ་བསམ་པས་སློབ་པའི་སྤྱོད་པ་ནི་ཐུན་གསུམ་དུ་ཞེས་པ་ལ་སོགས་པའོ། །
དེ་ཡང་གུར་ལེའུ་དྲུག་པ་ལས་ནི་ཐུན་བཞི་དུ་ནི་དམ་བཅས་ནས་ཟེར་རོ། །དེ་
གཉིས་འདམ་ཀའོ། །བྱིན་གྱིས་བརླབས་པའི་བསྒོམ་པ་ཞེས་པ་བསྐྱེད་པའི་རིམ་
པའི་ཏིང་ངེ་འཛིན་ནོ། །རྣམ་པར་བསྒོམས་ནས་ཞེས་པ་མཉམ་བཞག་ལའོ། །
ལངས་ཏེ་ཞེས་པ་རྗེས་ཐོབ་ལའོ། །ལྷའི་གཟུགས་སུ་གཞག་གོ་ཞེས་པ་ཕྱི་སྣོད་ཀྱི་
འཇིག་རྟེན་རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་དུ་བལྟ། ནང་བཅུད་ཀྱི་
སེམས་ཅན་ཅི་མཐོང་ཐམས་ཅད་ཡི་དམ་གྱི་ལྷར་བལྟ་བའོ། །དེས་སྲོག་གཅོད་པ་
དང་མ་བྱིན་པར་ལེན་པ་ལ་སོགས་པའི་མི་དགེ་བ་ཐམས་ཅད་ངང་གིས་འགག་པ་
ནོ། །
ལེའུའི་མཚན་འཆད་པ་ལ། དབང་གི་ནི་ལྷ་དབང་བསྐུར་བའི་འོ། །ལེའུ་
ནི་གཞུང་གཅོད་ཅིང་སྐྱོང་བའོ། །བཞི་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་དང་པོ་ལས། ལེའི་བཞི་པའི་བཤད་པའོ།།
།།
ལེའུ་ལྔ་པ་ལ་ཆོས་དོན་སྡེབས་གསུམ་ལས། ལེའུ་ལེའུའི་འབྲེལ་ནི་དེ་ལྟར་
240-151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལྷ་དབང་བསྐུར་ཀྱང་འབྲས་བུ་མཐར་ཐུག་ཐོབ་པར་བྱེད་པ་ལ་རྫོགས་རིམ་
བསྒོམ་དགོས་པས་ལེའུ་ལྔ་པ་རྫོགས་རིམ་གྱི་ལེའུ་འདི་བྱུང་བའོ། །ལེའུ་མདོར་
བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར་ཧེ་རུ་ཀ་ནི་བསྐྱེད་པའི་རྒྱུ་ཞེས་པ་ལ་
སོགས་པ་དང་
། དེ་ཁོ་ན་ཉིད་བཞིས་མདོར་བསྟན་ལ། ལེའུ་ལྔ་པ་འདིས་རྒྱས་
པར་འཆད་དོ། །ལེའུ་མངོན་པར་རྟོགས་པའི་འབྲེལ་ནི་ལུས་ཀྱི་ཞེན་པ་སྤང་བའི་
དོན་དུ་ལེའུ་གསུམ་པ་དང་བཞི་པ་བཞིན་དུ་བསྐྱེད་རིམ་བསྒོམས་ནས། ངག་གི་
ཞེན་པ་སྤང་བའི་དོན་དུ་ལེའུ་གཉིས་པ་བཞིན་དུ་བཟླས་པ་བྱ་སྟེ། སེམས་ཀྱི་ཞེན་
པ་སྤང་བའི་དོན་དུ་ལེའུ་ལྔ་པ་འདི་བཞིན་དུ་རྫོགས་རིམ་བསྒོམ་པའོ། །
ལེའུ་ འདི་ ལ་ གསུམ་ སྟེ། ལེའུ་ བཤད་ པར་ ཞལ་ གྱིས་ བཞེད་ པ་ དང་།
ལེའུའི་གཞུང་དང་
། ལེའུའི་མཚན་ནོ། །དང་པོ་འཆད་པ་ལ་དེ་ནས་ནི་ལེའུ་བཞི་པ་
བཤད་པའིའོ། །དེ་ཞེས་པ་གཟུགས་སྒྲ་དྲི་རོ་ལ་སོགས་པའོ། ཁོ་ན་ཞེས་པ་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་སོ། །ཉིད་ཞེས་པ་མི་སླུ་བའི་དོན་ཏོ། །གཟུགས་
ལ་སོགས་པ་རྣམས་ལྷན་ཅིག་སྐྱེས་པའི་ཡེ་ཤེས་སུ་འགྲོ་བས་ན་མི་སླུ་བའོ། ལེའུ་
བཤད་པར་བྱའོ་ཞེས་པ་ཞལ་གྱིས་བཞེས་པའོ། །
ལེའུའི་གཞུང་ལ་ལྔ་སྟེ། ཡེ་ཤེས་ཀྱི་དེ་ཁོ་ན་ཉིད་དང་
། སྔགས་ཀྱི་དེ་ཁོ་ན་
ཉིད་དང་
། ལྷའི་དེ་ཁོ་ན་ཉིད་དང་
། བདག་གི་དེ་ཁོ་ན་ཉིད་དང་
། དེ་ཁོ་ན་ཉིད་
བཞི་ལ་གདམས་པའོ། །དེ་རྣམས་སྟོན་པའི་ལེའུ་འདི་རྒྱུད་ཀྱི་ཆིངས་སུ་བསྡུད་ན།
རྒྱུད་གསུམ་ལས་རང་བཞིན་གྱིས་རྒྱུད་དུ་བསྡུས་དེ་ལ་གསུམ་ཡོད་པ་ལས་འདི་
རྣལ་འབྱོར་དུ་བསྡུ། དེ་ལ་གཉིས་ཡོད་པ་ལས་འདི་རྫོགས་རིམ་དུ་བསྡུ། རྫོགས་
རིམ་ལ་གནས་སྟབས་གསུམ་ཡོད་པ་ལས། བདག་གི་དེ་ཁོ་ན་དང་
། ལྷའི་དེ་ཁོ་ན་
240 -152



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གཉིས་ནི་དངོས་པོའི་གནས་སྟབས་སུ་བསྡུ། སྔགས་ཀྱི་དེ་ཁོ་ན་ནི་ལམ་གྱི་གནས་
སྟབས་སུ་བསྡུ། ཡེ་ཤེས་ཀྱི་དེ་ཁོ་ན་ནི་འབྲས་བུའི་གནས་སྟབས་སུ་བསྡུའོ། །
དངོས་པོའི་གནས་སྟབས་ལ་གཉིས་ཡོད་པ་ལས། ལྷའི་དེ་ཁོ་ན་ཉིད་ནི་སེམས་
དངོས་པོའི་གནས་སྟབས་སུ་བསྡུ། བདག་གི་དེ་ཁོ་ན་ནི་ལུས་དངོས་པོའི་གནས་
སྟབས་སུ་བསྡུའོ། །དེ་ལྟར་བསྡུས་ནས་ཉམས་སུ་ལེན་པ་ལ་རྒྱུད་འདི་ནས་གང་
ཟག་ཆགས་ཅན་གཅིག་གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པ་དང་
།
ཆགས་བྲལ་རབ་ཏུ་བྱུང་བའི་དགེ་སློང་མ་ཚངས་པར་དཔྱོད་པའི་དགེ་བསྙེན་
གཅིག་གིས་རང་ལུས་ཐབས་ལྡན་ལ་བརྟེན་ནས་བསྒོམ་པ་དང་གཉིས་སུ་བཤད་
དོ། །
དེ་ལྟར་བརྟག་པ་ཕྱི་མའི་ལེའུ་བཞི་པ་ནས། དཀྱིལ་འཁོར་འཁོར་ལོའི་
ཐབས་ དང་ནི། །རང་ བྱིན་བརླབ་ པའི་ རིམ་ པས་ ཀྱང་། །ཀུན་རྫོབ་དོན་དམ་
གཟུགས་ཅན་གྱི། །བྱང་ཆུབ་སེམས་ནི་རབ་ཏུ་བསྐྱེད། །ཞེས་གསུངས་སོ། །དེ་ལྟ་
བུའི་གངཟག་དེ་ཉིད་ཀྱིས་སྤྱིར་དངོས་པོའི་གནས་སྟབས། དེའི་ནང་ནས་སེམས་
དངོས་པོའི་གནས་སྟབས་ཀྱིས་བསྒོམས་རྒྱུ་དོན་གྱི་ངོ་བོ་ཤེས་པར་བྱ་བའི་ཕྱིར་
བལྟ་བའི་དོན་གཏན་ལ་དབབ་པ། དེ་ཁོ་ན་ཉིད་བཞི་ལས་ནི་ལྷའི་དེ་ཁོ་ཉིད་ཤེས་
དགོས་ཏེ། དེང་ཡང་ཇོ་བོ་ནཱ་རོ་པའི་བཞེད་པས་སེམས་ཉིད་རྣམ་མེད་དག་པ་
གསལ་བ་ཟུང་འཇུག་གཉིས་སུ་མེད་པའི་ཡེ་ཤེས་ཞེས་པ་ལ་སོགས་པ་གོང་ལྟར་
བཤད་དོ། །དེ་གཞུང་དུ་བསྟན་པ་ནི་ལེའུ་དང་པོ་ལས། ལུས་ལ་ཡེ་ཤེས་ཆེན་པོ་
གནས། །ཞེས་པ་ལ་སོགས་པས་བསྟན། གུར་ལེའུ་དང་པོ་ནས། འདི་ལྟར་ཀུན་
གཞིའི་རྣམ་ཤེས་དང་། ཞེས་པ་ལ་སོགས་པས་བསྟན། ལེའུ་འདི་ཉིད་ལས་ཀྱང་
།
240 -153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩
བསྒོམ་པ་པོ་མེད་བསྒོམ་པའང་མེད། །ལྷ་མེད་སྔགས་ཀྱང་ཡོད་མ་ཡིན། །ཞེས་པ་
ལ་སོགས་པ་བསྟན་ཏོ། །
ཡང་གནས་སྟབས་གསུམ་ལས་དངོས་པོའི་གནས་སྟབས། དེའི་ནང་ནས་
ལུས་དངོས་པོའི་གནས་ཐབས་ཀྱིས་བསྒོམས་པའི་གནད་ཤེས་པར་བྱ་བའི་ཕྱིར་
ལུས་དངོས་པའི་གནས་ཐབས་གཏན་ལ་དབབ་པ། དེ་ཁོ་ན་ཉིད་བཞི་ལས་བདག་
གི་དེ་ཁོ་ན་ཉིད་ཤེས་དགོས་ཏེ། དེ་ཡང་ཇོ་བོ་ནཱ་རོ་པའི་བཞེད་པས་རང་བཞིན་གྱི་
སྐུ་གསུམ་བྱ་བ། ཤི་བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ།
མའི་མངལ་དུ་ལུས་ཆགས་ནས་ད་ལྟ་གནས་ཚད་སྤྲུལ་པའི་སྐུ་ཡིན་ལ། དེ་ལས་
དང་པོ་ཤི་བ་སྟོང་པ་ཆོས་སྐུ་བཤད་ན་ཞེས་པ་གོང་ལྟར་བཤད་དོ། །
དེ་གཞུང་དུ་བསྟན་པ་ནི་ལེའུ་དང་པོ་ནས། ཀྱེ་བཅོམ་ལྡན་འདས་རྡོ་རྗེའི་
ལུས་ལ་རྩ་དུ་ལགས་ཞེས་པ་ལ་སོགས་པས་བསྟན། ལེའུ་དེ་ཉིད་ལས་ཀྱང་
། ཨ་
ལི་ཀ་ལི་རབ་བརྟག་པ། །བརྗོད་པ་བཟླས་པར་ཡང་དག་བཤད། །ཞེས་པ་ལ་
སོགས་པས་བསྟན་ནོ། །དེ་ནས་ཉམས་ལེན་དངོས་ནི་གནས་ཐབས་གསུམ་ལས་
ལམ་གྱི་གནས་ཐབས། དེ་ཁོ་ན་ཉིད་བཞི་ལས་སྔགས་ཀྱི་དེ་ཁོ་ན་ཉིད་ཀྱིས་སྟོན་
ཏེ། དེ་ཡང་གང་ཟག་ཆགས་ཅན་དེས་དང་པོར་གཞན་ལུས་ཀྱི་གདམ་ངག་གཅིག་
བླ་མ་ལ་ཞུས་ནས། དབེན་ཁང་དང་པོར་ལས་ཀྱི་ཕྱག་རྒྱ་ལ་བརྟེན་ནས་བསྒོམ་
པའོ། །གང་ཟག་ཆགས་བྲལ་རབ་ཏུ་བྱུང་བའི་དགེ་སློང་མ་ཚངས་པར་སྤྱོད་པའི་
དགེ་བསྙེན་དེས་དང་པོར་ རང་ལུས་ཀྱི་གདམ་ངག་གཅིག་བླ་མ་ལ་ཞུས་ནས།
དབེན་ཁང་གཉིས་པར་གཏུམ་མོའམ་སྒྱུ་ལུས་སམ་འོད་གསལ་གང་ཡང་རུང་བ་
ལ་བརྟེན་ནས་བསྒོམ་པའོ། །དེ་ལྟར་བསྒོམ་པས་བསྒོམ་ཆེན་དེ་གཉིས་ཀ་ལ་
240 -154



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཚོའི་རྩར་ཕྲེང་
།
མཉམ་བཞག་གི་དུས་སུ་ཉམས་མྱོང་ཇི་ལྟ་བ་རྒྱུད་ལ་སྐྱེ་ལ། རྗེས་ཐོབ་ལ་མཉམ་
བཞག་གི་ཉམས་དེས་ཅི་མཐོང་ཅི་ཐོས་ལ་རྒྱས་བཏབ་མས་འབད་རྩོལ་དང་
བཅས་པས་བསྒོམ་པའོ། །
དེ་ལྟར་ཡང་དང་ཡང་དུ་བསྒོམས་པས་མཉམ་གཞག་དང་རྗེས་ཐོབ་འདྲེས་
ཏེ། བསྒོམས་པས་ཉམས་མྱོང་ལ་ཆེ་རྒྱུ་མེད། མ་བསྒོམས་པས་ཉམས་མྱོང་ཆུང་དུ་
མི་འགྲོའོ། །དེ་ལྟར་བྱུང་ཙམ་ན་གནས་ཐབས་གསུམ་ལས་འབྲས་བུའི་གནས་
ཐབས། དེ་ཁོ་ན་ཉིད་བཞི་ལས། ཡེ་ཤེས་ཀྱི་དེ་ཁོ་ན་ཉིད་ཡིན་ཏེ། །དེ་བཤད་ན་
ངོ་བོ་ནི་བདེ་སྟོང་རང་གི་ངོ་བོ་ལའོ། །གཟུགས་མེད་ཞེས་པ་ད་ལྟ་གཟུགས་རང་
རྒྱུད་པར་སྣང་བ་འདི་མེད་པའོ། །དེ་གར་སོང་ན་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་སུ་སོང་བའོ། །མཐོང་བ་པོ་ཞེས་པ་གཟུགས་དེ་མཐོང་བར་བྱེད་པ་མིག་གི་
དབང་པོ་ཡང་མེད་པའོ། །དེ་གར་སོང་ན་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་
སོང་བའོ། །ཡང་མེད་ཞེས་པ་མིག་གི་རྣམ་པར་ཤེས་པ་ཡང་མེད་པའོ། །དེ་གར་
སོང་ན་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་སོང་བའོ། །དེ་བཞིན་དུ་སྒྲ་མེད་
ལ་སོགས་པ་ཡང་སྦྱར་རོ། །སེམས་མེད་ཞེས་པ་རྣམ་པར་ཤེས་པའི་ཚོགས་བརྒྱད་
མེད་པའོ། །དེ་གར་སོང་ན་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་སོང་བའོ། །
སེམས་ལས་བྱུང་བའང་མེད་ཞེས་པ་འདུ་བྱེད་ལྔ་བཅུ་རྩ་གཅིག་མེད་པའོ། །དེ་
གར་སོང་ན་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་སོང་བའོ། །དེ་ལྟར་འབྲས་
བུའི་གནས་ཐབས་ཞེས་བྱ་བའམ་ཡེ་ཤེས་ཀྱི་དེ་ཁོ་ན་ཉིད་སྐྱེ་བ་ལ་ལམ་གྱི་གནས་
ཐབས་ཞེས་བྱ་བའམ་སྔགས་ཀྱི་དེ་ཁོ་ན་ཉིད་ལ་བརྟེན་དགོས་སོ། །
འདི་ལ་གཞན་ལུས་དང་
། རང་ལུས་གཉིས་ལས། གཞན་ལུས་ལས་ཀྱི་
240-155



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༡༩)
ཕྱག་རྒྱ་ལ་བརྟེན་ནས་བསྒོམ་ཐབས་བཤད་ན་བཅུ་གཉིས་ཏེ། ཕྱག་རྒྱ་མའི་མཚན་
ཉིད། །ཕྱག་རྒྱ་མའི་དབྱེ་བ་དང་
། ཕྱག་རྒྱ་མ་བརྟེན་པའི་ཐབས་དང་
། ཕྱག་རྒྱ་མ་
མི་མཐོང་བར་བྱ་བར། །ཕྱག་རྒྱ་མ་མ་སངས་པའི་སྐྱོན་དང་
། ཕྱག་རྒྱ་བརྟེན་པའི་
དགོས་པ་དང་
། ཕྱག་རྒྱ་མའི་ངེས་ཚིག་དང་
། ཕྱག་རྒྱ་མ་ལྔར་ངེས་པའི་འཐད་པ་
དང་། རིགས་གང་དང་གང་ལ་ཕྱག་རྒྱ་མ་གང་དང་གང་ཤེས་པའི་འཐད་པ་དང་
།
རིགས་ལྔ་དང་ཕྱག་རྒྱ་མ་ལྔ་པོ་ཐ་མི་དད་པར་བསྟན་པ་དང་
། རིགས་ལ་ཞེན་པ་
མེད་པའི་ཕྱིར་རིགས་ཀྱི་དབྱེ་བ་དང༌
། རིགས་སུ་བཞག་པའི་འཐད་པའོ། །
དང་པོ་བཤད་ན་སྐྱེད་བྱེད་མ་ཞེས་པ་ལྷན་ཅིག་སྐྱེས་པའི་ཡེ་ཤེས་
ཉམས་མྱོང་བསྐྱེད་པར་བྱེད་པས་སོ། །ཡང་ན་མ་ལྟར་བྱམས་པའི་ཕྱག་རྒྱ་མའོ། །
སྲིང་མོ་ཉིད་ཞེས་པ་ལྷན་ཅིག་སྐྱེས་པའི་ཡེ་ཤེས་ཀྱི་སྐལ་བའམ་དུམ་བུའམ་ལུས་
ཆ་ཤས་སྟེར་བས་སོ། །ཡང་ན་སྲིངམོ་ལྟར་བརྩི་བའི་ཕྱག་རྒྱ་མའོ། །རྣལ་འབྱོར་
ནི་རྟེན་གྱི་གང་ཟག་གོ །རིག་པས་ནི་ལས་རྒྱ་བསྟེན་པའི་མན་ངག་ཡོད་པས་སོ། །
རྟག་ཏུ་ནི་དུས་རྒྱུན་དུའོ། །མཆོད་ཞེས་པ་དེ་བརྟེན་པས་ཉམས་མྱོང་དང་ལྡན་པར་
བྱ་བའོ། །ཕྱག་རྒྱའི་དབྱེ་བ་ནི་གར་མ་ཞེས་པ་ལ་སོགས་པ་སྟེ་གོ་སླའོ། །དེ་ལྟར་
མཚན་ཉིད་དབྱེ་བ་བཤད་པ་དེ་ཕྱག་རྒྱ་བསྟེན་པའི་སྔོན་འགྲོའི་ཆོས་སོ། །ཕྱག་རྒྱ་
མ་བསྟེན་པའི་ཐབས་འཆད་པ་ལས་ཐབས་དང་ཞེས་པ་བདག་ཉིད་ཧེ་རུ་ཀ་གང་
ཡིན་གྱི་སྐུར་བསྐྱེད་པའོ། །ཤེས་རབ་ཞེས་པ་ལས་རྒྱ་དེ་ཡུམ་གང་ཡིན་དུ་བསྐྱེད་
པའོ། །ཆོ་ ག་ནི་རྡོ་རྗེ་པདྨ་ བྱིན་གྱིས་བརླབ་པ་དང་། སྙོམས་འཇུག་བྱ་བ་དང་
།
བྱང་སེམས་དབབ་པ་དང༌། ཐིག་ལེ་རྡོ་རྗེ་ནོར་བུའི་རྩེ་མོར་ལུས་ཀྱི་འཕྲུལ་འཁོར་
རྣམ་པ་
་པ་དྲུག་གིས་བཟུང་བ་རྣམས་བྱེད་པའོ། །དེ་ཉིད་རིག་པ་ནི་ཐིག་ལེ་བཟུང་བ་
240 -156



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྡུར་ཕྲེང་།
དེའི་དུས་སུ་དོན་དམ་ལྷན་ཅིག་སྐྱེས་པའི་ཡེ་ཤེས་རྒྱུད་ལ་ཤར་བའོ། །རྟག་ཏུ་ནི་
དུས་རྒྱུན་དུའོ། །མཆོད་ཞེས་པ་ལྷན་ཅིག་སྐྱེས་པའི་ཉམས་ལ་གནས་པར་བྱའོ། །
དེ་ནི་ལས་རྒྱ་བསྟེན་པའི་དངོས་གཞིའོ། །
འདི་མན་ཆད་ ལས་ རྒྱ་བསྟེན་པའི་ ཡན་ ལག་ ཡིན་ནོ། །ཕྱག་རྒྱ་མ་མི་
མཐོང་བར་བྱ་བ་ནི་ཇི་ལྟར་ཞེས་པ་ལ་སོགས་པ་སྟེ། བྱེ་བར་ཞེས་པ་འཇིག་རྟེན་
གྱི་གྲགས་ པར་ མི་འགྱུར་བར་རོ། །རབ་ཏུ་འབད་པས་ནི་བརྩོན་འགྲུས་དང་
བཅས་པའོ། །རྟེན་པ་ཉིད་ནི་ཤིན་ཏུ་གསང་ནས་སོ། །དེ་ཡང་ཕྱག་རྒྱ་མ་འདི་
བསྟེན་པར་དཀའ་སྟེ། དཔལ་བདེ་མཆོག་གི་ རྒྱུད་ ལེའུ་ལྔ་བཅུ་རྩ་གཅིག་པ་ལས་ལས།
ཕོ་ཉ་རལ་གྲི་སོ་དང་འདྲ། ཞེས་གསུངས་སོ། །དེ་ལ་ཕོ་ཉ་ནི་ཕྱག་རྒྱ་བསྟེན་པ་ལ་
ཟེར་ལ། རལ་གྲིའི་སོ་ནི་རལ་སྐོར་བྱེད་པ་དང་འདྲ་བ་སྟེ། རིལ་སྐོར་ལེགས་ན་
ཕས་ཀྱིས་འཕངས་པའི་མཚོན་ཆ་ཐམས་ཅད་གཅོད་ལ། རལ་སྐོར་མ་ལེགས་ན་
རང་གི་མགོ་དང་རྐང་པ་གཅོད་པར་བྱེད་དོ། །དེ་བཞིན་དུ་ལས་རྒྱ་བསྟེན་ལེགས་
ན་བཙན་ཐབས་སུ་སངས་རྒྱ་བ་ཡིན་ལ། བསྟེན་མ་ལེགས་ན་བཙན་ཐབས་སུ་
ངན་སོང་དུ་འགྲོ་བ་ཡིན་ཏེ། དེས་ན་ཉེན་ཆེ་གསུངས་སོ། །ཕྱག་རྒྱ་མ་མ་གསང་
བའི་སྐྱོན་འཆད་པ་ལ་མ་གསང་ན་སྐྱོན་ཡོད་ཞེས་པའོ། །སྐྱོན་ཅི་ཡོད་ན། ཚེ་འདི་
ལ་སྦྲུལ་དུག་ཅན་དང་། ཆོམ་པོ་དང་རྐུན་མས་གསོད་པར་འགྱུར་བའོ། །ས་སྤྱོད་
ཞེས་པ་རྒྱལ་པོའི་འཆད་པ་འབྱུང་བའོ། །མེ་ཡིས་སྡུག་བསྔལ་བྱེད་ཞེས་པ་མེས་
ཚིག་པའམ་ཆུས་ཁྱེར་བ་ལ་སོགས་འབྱུང་བའོ། །ཡང་ས་སྤྱོད་མེ་ཡིས་སྡུག་བསྔལ་
བྱེད་ཞེས་པ་ཚེ་ཕྱི་མ་ལ་ས་འོག་ཏུ་ཚ་བའི་དམྱལ་བར་སྐྱེས་ནས་སྡུག་བསྔལ་མྱོང་
བའི་དོན་ཏོ། །
240 -157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཕྱག་རྒྱ་མ་བསྟེན་པའི་དགོས་པ་འཆད་པ་ལ། རིགས་ལྔའི་ཕྱག་རྒྱ་ཞེས་བྱ་
བ་ཞེས་པ་གོང་གི་གར་མ་ཚོས་མ་ལ་སོགས་པའོ། །ལྔ་པོ་དེས་འཁོར་བ་ལས་ཐར་
པའི་ཐབས་སམ་རྒྱུར་ནི་བརྗོད་པར་བྱའོ། །ཕྱག་རྒྱ་མའི་ངེས་ཚིག་འཆད་པ་ལ།
རྡོ་རྗེ་ཞེས་པ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཏེ། གདབ་རྒྱུའོ། འདིས་ནི་
ཞེས་ པ་ ལས་ ཀྱི་ ཕྱག་རྒྱ་མ་སྟེ། འདེབས་བྱེད་དོ། གདབ་པ་ཉིད་ཞེས་པ་རྣལ་
འབྱོར་པའི་ལུས་ངག་ཡིད་གསུམ་ལ་འདེབས་པ་སྟེ། གདབ་བྱའི་ཡུལ་ལོ། །རྒྱུ་
མཚན་དེས་ན་རིགས་ལྔ་པོ་དེ་ལ་ཕྱག་རྒྱ་མ་ཞེས་བྱ་བ་བརྗོད་པར་བྱའོ། །
ཕྱག་རྒྱ་མ་ལྔར་ངེས་པའི་འཐད་པ་འཆད་པ་ལ། རྡོ་རྗེ་ཞེས་པ་རྡོ་རྗེའི་
རིགས་སོ། །དེ་བཞིན་དུ་པད་མའི་རིགས་དང་
། དེ་བཞིན་དུ་ལས་ཀྱི་རིགས་དང་
།
དེ་བཞིན་གཤེགས་པའི་རིགས་དང་
། རིན་ཆེན་གྱི་རིགས་དང༌། སྙིང་རྗེ་ཆེན་པོ་
ཞེས་རྡོ་རྗེ་སྙིང་པོ་ལ་བོས་ནས། དམ་པ་ཞེས་པ་སངས་རྒྱས་ལ་རིགས་ནི་རྣམ་པ་
ལྔ་རུ་བརྗོད་ཞེས་པ་བསྟན་ཏེ། དེས་ན་སངས་རྒྱས་ལ་རིགས་ལྔ་ཡོད་པས་ཕྱག་རྒྱ་
མ་ཡང་ལྔར་ངེས་པའོ། །རིགས་གང་དང་གང་ལ་ཕྱག་རྒྱ་གང་དང་གང་ཞེས་པ་ནི་
རྡོ་རྗེའི་ཕྱག་རྒྱ་གཡུང་མོ་ཉིད་ཞེས་པ་ལ་སོགས་པ་སྟེ་གོ་སླའོ། །རིགས་ལྔ་དང་
ཕྱག་རྒྱ་མ་ལྔ་པོ་ཐ་མི་དད་པར་བསྟན་པ་འཆད་པ་ལ་འདི་རྣམས་ཞེས་པ་ཕྱག་རྒྱ་
མ་ལྔ་པོ་དང་རིགས་ལྔ་པོའོ། །དེ་བཞིན་གཤེགས་པའི་རིགས་སུ་མདོར་བསྡུས་
པས་ནི་བརྗོད་པར་བྱ། བསྟན་པར་བྱ་སྟེ། དེ་བཞིན་གཤེགས་པའི་ རིགས་སུ་
གཅིག་ཅེས་བྱའོ། །
འོ་ན་དེ་བཞིན་གཤེགས་པ་ཞེས་ཟེར་བའི་རྒྱུ་མཚན་ཅི་ཞེ་ན། རང་དོན་དུ་
དེ་བཞིན་གཤེགས་པ་དང་
། གཞན་དོན་དུ་དེ་བཞིན་གཤེགས་པའོ། །རང་དོན་དུ་
240 - 158



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་བཞིན་གཤེགས་པ་ནི་དཔལ་ལྡན་དེ་བཞིན་ཉིད་གཤེགས་ཤིང་ཞེས་པ་སྟེ། དེ་
ཡང་དཔལ་ལྡན་ནི་རིགས་ལྔ་དང༌། ཕྱག་རྒྱ་མ་ལྔ་པོ་ལ་བྱ་སྟེ། གདུལ་བྱ་ལ་
ལེགས་པའི་ཡོན་ཏན་སྟེར་བས་སོ། །དེ་བཞིན་ཆོས་དབྱིངས་སྟོང་པ་ཉིད་དོ། །
གཤེགས་པ་ནི་དོན་དམ་ཆོས་དབྱིངས་དེ་རྟོགས་པར་འགྱུར་པའོ། །གཞན་དོན་དུ་
དེ་བཞིན་གཤེགས་པ་ནི། དེ་བཞིན་སླར་ཡང་གཤེགས་པ་ཉིད་ཞེས་པ། དེ་བཞིན་
ནི་ཆོས་དབྱིངས་སྟོང་པ་ཉིད་དོ། །གཤེགས་པ་ནི་དེའི་ངང་ལས་ཀུན་རྫོབ་ཙམ་དུ་
རིགས་ལྔ་དང་ཕྱག་རྒྱ་མ་ལྔར་གཤེགས་ནས་འགྲོ་དོན་མཛད་པའོ། །ཤེས་རབ་ནི་
སྟོང་པ་སྟེ་རང་དོན་དུ་གཤེགས་པ་དེའོ། །རིགས་པ་ནི་ཐབས་ཏེ་གཞན་དོན་དུ་
གཤེགས་པ་དེའོ། །འདིས་ན་ཞེས་པ་རང་དོན་དང་གཞན་དོན་དུ་འགྲོ་བ་དེ་གཏན་
ཚིགས་སུ་གཏང་བའོ། །དེས་ན་དེ་བཞིན་གཤེགས་ཞེས་བརྗོད་པར་བྱའོ། །
རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་བསྟན་པ་འཆད་པ་ལ་
རིགས་ནི་རྣམ་པ་དྲུག་བརྗོད་ཅིང་ཞེས་པ་རིགས་ལྔ་རྡོ་རྗེ་འཆང་དང་དྲུག་གོ །
མདོར་བསྡུས་པས་ནི་རྣམ་པ་ལྔ་ཞེས་པ་རྡོ་རྗེ་འཆང་ལས་གཞན་རིགས་ལྔའོ། །སྐུ་
གསུང་ཐུགས་ཀྱི་དབྱེ་བ་ཡིས། ཕྱི་ནས་རྣམ་པ་གསུམ་དུ་འགྱུར་ཞེས་པ་སྐུའི་
རིགས་རྣམ་སྣང་། གསུང་གི་རིགས་སྣང་མཐའ། ཐུགས་ཀྱི་རིགས་མི་བསྐྱོད་པ་
དང་གསུམ་མོ། །
རིགས་སུ་བཞག་པའི་འཐད་པ་འཆད་པ་ལ། འོ་ན་སངས་རྒྱས་ལ་རིགས་
དྲུག་གམ། ལྔའམ། གསུམ་མམ། གང་དུ་ཡང་འདྲ་བར་འདུག་པ་ལ། ད་ལྟ་ལྔ་ཁོ་
ན་འཇོག་པ་ཇི་ལྟར་ཡིན་ཞེ་ན། རིགས་དང་ཞེས་པ་སེམས་ཅན་ལ་རྒྱལ་རིགས་
དང་། བྲམ་ཟེའི་ རིགས་དང༌
། རྗེའུ་རིགས་ དང་། དམངས་ རིགས་ དང་། གདོལ་
240 -159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའི་རིགས་ཏེ་དེ་ལྟར་རིགས་ལྔའོ། །འབྱུང་བ་ལྔ་རྣམས་དང་ཞེས་པ་དང་པོ་ཕ་
མས་ལུས་བསྐྱེད་པའི་དུས་སུ་ཕ་མའི་ཁུ་ཁྲག་ལ། སྲ་བ་སའི་ཆོས་ཡོད། གཤེར་བ་
ཆུའི་ཆོས་ཡོད། །དྲོ་བ་མེའི་ཆོས་ཡོད། གཡོ་བ་རླུང་གི་ཆོས་ཡོད། བདེ་བ་ནམ་
མཁའི་ཆོས་ཡོད་པ་སྟེ། དེ་ལྟར་འབྱུང་བ་ལྔའོ། །ཕུང་པོ་ལྔའི་རངབཞིན་གྱིས་ཞེས་
པ་ གཟུགས་ ཀྱི་ ཕུང་པོ་དང་། ཚོར་བའི། འདུ་ཤེས། འདུ་བྱེད། རྣམ་པར་ཤེས་
པའི་ཕུང་པོ་སྟེ། དེ་ལྟར་ཕུང་པོ་ལྔའོ། །རིགས་དང་བགྲང་བྱ་འདི་ཡིས་ནི་ཞེས་པ།
དེ་ལྟར་སེམས་ཅན་ལ་སྦྱང་གཞི་རིགས་ལྔ་ལ་སོགས་པ་བགྲང་བྱ་རྣམ་པ་ལྔར་བྱུང་
བས་ན། སྦྱོང་བྱེད་སངས་རྒྱས་ལ་ཡང་རིགས་རྣམ་པ་ལྔ་ཞེས་མངོན་པར་བརྗོད་
པར་བྱའོ། །དེ་ཡན་ཆད་ཀྱིས་ཆགས་ཅན་ལས་ཀྱི་ཕྱག་རྒྱ་ལ་བརྟེན་ནས་བསྒོམ་
པའི་ཐབས་བཤད་དོ། །ཆགས་བྲལ་རང་ལུས་ཐབས་ལྡན་ལ་རྟེན་ནས་བསྒོམ་པ་
ཡང་ཤེས་པར་བྱའོ། །
དེ་ལྟར་ཉམས་སུ་ལེན་པ་ལ་སྔོན་དུ་སེམས་དངོས་པོའི་གནས་སྐབས་ཀྱི་
བསྒོམ་རྒྱུ་དོན་གྱི་ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་ཕབ་ནས་
བསྒོམ་དགོས་པས། ལྷའི་དེ་ཁོ་ན་ཉིད་སྟོན་ཏེ། བསྒོམ་པ་པོ་མེད་ཞེས་པ་
དོན་
དམ་པར་བསྒོམ་པར་བྱེད་པའི་མཁན་པོ་ཡང་མེད་པའོ། །བསྒོམ་པའང་མེད་ནི་
བསྒོམ་པར་བྱ་བའི་ཡུལ་ཡང་མེད་པའོ། །ལྷ་མེད་ནི་ལྷའི་སྐུ་ཞལ་ཕྱག་གི་རྣམ་པ་
ཅན་མེད་པའོ། །སྔགས་ཀྱང་ཡོད་མ་ཡིན་ནི་སྙིང་པོ་དང་ཉེ་སྙིང་དང་རྩ་སྔགས་
ཀྱང་མེད་པའོ། །འོ་ན་རྒྱུན་ཆད་དེ་ཐམས་ཅད་ལ་བསྐུར་པ་བཏབ་བོ་ཞེ་ན། དོན་
དམ་པར་ཆོས་ཐམས་ཅད་སྤྲོས་པ་མེད་པ་ལྷན་ཅིག་སྐྱེས་པའི་ཡེ་ཤེས་ཀྱི་རང་
བཞིན་ལས། ཀུན་རྫོབ་ཙམ་དུ་སྔགས་ཐམས་ཅད་དུ་ཡང་བྱུང་
། ལྷའི་སྐུ་ཐམས་
240-160



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཅད་དུ་ཡང་ཡང་དག་གནས་པའོ། །ལྷར་ཇི་ལྟར་གནས་ན། སངས་རྒྱས་པའི་ལྷར་
གནས་པ་དང་། མུ་སྟེགས་པའི་ལྷར་གནས་པ་གཉིས་ལས། དང་པོ་འཆད་པ་ལ་
རྣམ་སྣང་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་དེ་རྣམ་པ་སྣ་ཚོགས་སུ་སྣང་
ཞིང་ཤར་བས་ན་རྣམ་པར་སྣང་མཛད་ཞེས་བྱ། ཀུན་རྫོབ་ཙམ་དུ་རྣམ་པར་སྣང་
མཛད་ཀྱི་སྐུ་ཕྱག་རྒྱ་ཆེན་པོར་ཡང་འབྱུང་བའོ། །མི་བསྐྱོད་ཞེས་པ་སྤྲོས་མེད་ལྷན་
ཅིག་སྐྱེས་པའི་ཡེ་ཤེས་དེ་རྣམ་པར་རྟོག་པ་གང་གིས་ཀྱང་བསྒུལ་བའམ་བསྐྱོད་
པར་མི་ནུས་པས་མི་བསྐྱོད་པ་ཞེས་བྱ། ཀུན་རྫོབ་ཙམ་དུ་གོང་ལྟར་བཤད་དོ། །
དོན་ཡོད་ཞེས་པ། སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེས་འདོད་པའི་དོན་
ཐམས་ཅད་གྲུབ་པར་བྱེད་པས་དོན་ཡོད་གྲུབ་པ་ཞེས་བྱའོ། །ཀུན་རྫོབ་ཙམ་དུ་
གོང་ལྟར་བཤད་དོ། །རིན་ཆེན་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་དེ་
ལས་ དགོས་འདོད་ཐམས་ཅད་འབྱུང་བར་རིན་ཆེན་འབྱུང་ལྡན་ཞེས་བྱ། ཀུན་
རྫོབ་ཙམ་དུ་གོང་ལྟར་བཤད་དོ། །དཔག་མེད་ཞེས་པ་སྤྲོས་མེད་ལྷན་ཅིག་སྐྱེས་
པའི་ཡེ་ཤེས་དེས་ཨ་རོ་ལི་ཀ་ཞེས་བྱ་སྟེ། སྤྲོས་པ་ཐམས་ཅད་གཅོད་པར་བྱེད་
པས་འོད་དཔག་མེད་ཞེས་བྱ། ཀུན་རྫོབ་ཙམ་དུ་གོང་ལྟར་བཤད་དོ། །
སེམས་དཔའོ་ཞེས་པ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོ་
དབྱེར་མེད་དུ་སེམས་དཔས་ན་རྡོ་རྗེ་སེམས་དཔའ་ཞེས་བྱ། ཀུན་རྫོབ་ཙམ་དུ་
སངས་རྒྱས་རྡོ་རྗེ་སེམས་དཔའི་སྐུ་ཕྱག་རྒྱ་ཆེན་པོར་ཡང་བྱུང་བའོ། །མུ་སྟེགས་
པའི་ལྷར་གནས་པ་ནི་ཚངས་པ་ཞེས་པའི་ཚིག་གཉིས་ཀྱིས་མདོར་བསྟན་ནས།
དཔྱད་པར་འཆད་པ་ལ། ཚངས་པ་ཚངས་པ་བཤད་པ་སྒྲིབ་བྲལ་སངས་རྒྱས་ཉིད་ཞེས་
པ་དོན་དམ་སངས་རྒྱས་ཉིད་ཀྱི་དོན་ལྷན་ཅིག་སྐྱེས་པའི་ཡེ་ཤེས་དེ། སྒྲིབ་བྲལ་གྱི་དོན་སྒྲིབ་
240--161



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཉིས་དང་བྲལ་བས་ན་ཚངས་པའི་དོན་ཚངས་པ་ཞེས་བྱ། ཀུན་རྫོབ་ཙམ་དུ་མུ་
སྟེགས་པས་བཏགས་པའི་ལྷ་ཚངས་ པའི་སྐུ་ཡང་བྱུང་བའོ། །འཇུག་ཕྱིར་ཁྱབ་
འཇུག་བརྗོད་པར་བྱ་ཞེས་པ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་བརྟན་
གཡོའི་དངོས་པོ་ཐམས་ཅད་ལ་ཁྱབ་ཅིང་འཇུག་པར་ཁྱབ་འཇུག་ཞེས་བྱ། ཀུན་
རྫོབ་ཙམ་དུ་གོང་ལྟར་བཤད་དོ། །རྟག་ཏུ་ཞིབ་བཤད་པ་ཞེས་པ་དོན་དམ་ལྷན་ཅིག་
སྐྱེས་པའི་ཡེ་ཤེས་དེ་དུས་ཐམས་ཅད་དུ་གནས་པའོ། །དགེ་བ་སྤྲོས་མེད་ཀྱི་ངོ་
བོར་གནས་པའོ། །ཞི་བ་ནི་རྣམ་རྟོག་ཐམས་ཅད་ཞི་བའོ། །ཀུན་རྫོབ་ཙམ་དུ་གོང་
ལྟར་བཤད་དོ། །ཐམས་ཅད་བཤད་པ་ཐམས་ཅད་ཀུན་གྱི་བདག་ཉིད་གནས་ནི་དོན་
དམ་ལྷན་ཅིག་སྐྱེས་པའི་ཡེ་ཤེས་དེ་རྣམ་པ་སྣ་ཚོགས་པ་ཐམས་ཅད་ཀྱི་བདག་ཉིད་
དུ་བྱུང་ཞིང་གནས་པའོ། །ཀུན་རྫོབ་ཙམ་དུ་མུ་སྟེགས་པའི་ལྷ་ཐམས་ཅད་པའི་
བདག་ཉིད་དུ་བྱུང་བའོ། །དེ་ཉིད་བཤད་པ་དམ་པའི་བདེ་བ་དེ་ཉིད་དེ་ཞེས་པ་དོན་
དམ་ལྷན་ཅིག་སྐྱེས་པའི་བདེ་བ་ལས་མ་འདས་པས་དེ་ཉིད་པ་ཞེས་བྱ། ཀུན་རྫོབ་
ཏུ་མུ་སྟེགས་པའི་ལྷ་དེ་ཉིད་པར་ཡང་བྱུང་བའོ། །སངས་རྒྱས་བཤད་པ་བདེ་བ་རྟོགས་
ཕྱིར་རྣམས་སངས་རྒྱས་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་ཀྱི་བདེ་བ་
རྟོགས་ཤིང་ཁོང་དུ་ཆུད་པས་རྣམ་སངས་རྒྱས་ཞེས་བྱ། ཀུན་རྫོབ་ཏུ་མུ་སྟེགས་པའི་
ལྷ་རྣམས་སངས་རྒྱས་སུ་ཡང་བྱུང་བའོ། །
འོ་ན་འཇིག་རྟེན་པའི་ལྷ་དང་འཇིག་རྟེན་ལས་འདས་པའི་ལྷ་དེ་རྣམས་ལ་
གང་གི་ཕྱིར་ན་ལྷ་ཞེས་བྱ་ཞེས་དྲིས་པ་ལ། ལུས་ལས་བྱུང་བ་ཉིད་ཀྱི་ཕྱིར་ལྷ་ཞེས་
མངོན་པར་བརྗོད་པར་བྱ་ཞེས་ལན་བཏབ་པ་སྟེ། དེའི་དོན་ལུས་ལས་ཀུན་རྫོབ་
བྱང་ཆུབ་ཀྱི་སེམས་བྱུང་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་སྐྱེ་
240-162



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩེར་ཕྲེང་
།
ལ། དེ་ཉིད་སངས་རྒྱས་པ་དང་མུ་སྟེགས་པ་གཉིས་ཀའི་ལྷར་གདགས་སུ་བཏུབ་
པ་བྱུང་བའོ། །དེར་མ་ཟད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་བཅོམ་
ལྡན་འདས་ཀྱི་མིང་གིས་ཀྱང་གདགས་སུ་གཏུབ་པར་འཆད་པ་ལ། སངས་རྒྱས་
འདི་ལ་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ལ་བམ་སེམས་དངོས་པོའི་གནས་
སྟབས་དེ་ལ་བྷ་ག་མངའ་བའོ། །བྷ་ག་ཅི་ལ་ཟེར་ན་བཅོམ་ལྡན་འདས་ཞེས་བརྗོད་
པར་བྱའོ། །དེའི་དོན་འཆད་པ་ལ་གཉིས་ལས། དང་པོ་འཇོམས་བྱེད་ཀྱི་སྒོ་ནས་
འཆད་པ་ནི། བྷ་ག་རྣམ་པ་དྲུག་ཏུ་བརྗོད་ཞེས་པའོ། །དྲུག་པོ་གང་ཡིན་ན། དབང་
ཕྱུག་ལ་སོགས་ཡོན་ཏན་ཀུན་ཞེས་པ་སྟེ། དབང་ཕྱུག་དང་། གཟུགས་བཟང་དང༌།
དཔལ་དང་། གྲགས་པ་དང་། ཡེ་ཤེས་དང་། བརྩོན་འགྲུས་སོ། །དེ་ལྟར་དཔལ་
སམ་བུ་ཊི་ལས། དབང་ཕྱུག་དང་ནི་གཟུགས་བཟང་དང་
། དཔལ་དང་གྲགས་
དང་ཡེ་ཤེས་དང་། བརྩོན་འགྲུས་ཕུན་སུམ་ཚོགས་ལྡན་པ། དྲུག་པོ་དེས་ནི་བཅོམ་
པར་བཤད། དེ་འདི་ལ་ཡོད་པས་ན་བཅོམ་ལྡན་འདས་སོ། །ཞེས་གསུངས་སོ། །
ཡང་ན་ཞེས་པ་ལ་སོགས་པ་ནི་གཞོམས་བྱའི་སྒོ་ནས་འཆད་པ་སྟེ། ཉོན་
མོངས་ལ་སོགས་བདུད་ནི་ཉོན་མོངས་པའི་བདུད་དང་
། ཕུང་པོའི་བདུད་དང་
།
ལྷའི་བུའི་བདུད་དང༌
། འཆི་བདག་གི་བདུད་དོ། །འཇོམས་ཕྱིར་ཞེས་པ་བཞི་པོ་དེ་
ལྷན་ཅིག་སྐྱེས་པའི་ཡེ་ཤེས་ཀྱིས་རྩོད་ནས་བཅད་པས་ན་བཅོམ་ལྡན་འདས་ཞེས་
བྱའོ། །དེར་མ་ཟད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་ཕྱག་རྒྱ་མི་རྣམས་
ཀྱིས་མིང་གིས་ཀྱང་གདགས་སུ་བཏུབ་པར་འཆད་པ་ལ། གང་ཕྱིར་སྤྲོས་མེད་ལྷན་
ཅིག་སྐྱེས་པའི་ཡེ་ཤེས་ལ་མ་ཞེས་བྱ་ཞེས་དྲིས་པ་ལ། དེའི་ལན་སྐྱེ་འགྲོ་བསྐྱེད་པ་
ཞེས་པ་དཔེར་ན་མས་ལུས་བསྐྱེད་པར་བྱེད་པ་བཞིན་དུ། ལྷན་ཅིག་སྐྱེས་པའི་ཡེ་
240--163



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཤེས་ཀྱིས་སྐྱེ་འགྲོ་ཐམས་ཅད་བསྐྱེད་པར་བྱེད་པས་ན། ཤེས་རབ་ལྷན་ཅིག་སྐྱེས་
པའི་ཡེ་ཤེས་ལ་མ་ཞེས་བརྗོད་པར་བྱའོ། །ཡང་གང་ཕྱིར་ཞེས་པ་དྲི་བ་སྟེ་གོང་
དང་འདྲའོ། །སྐལ་བ་སྟོན་པ་ནི་དཔེར་ན་སྲིང་མོས་སྐལ་བའམ་དུམ་བུ་ཆ་ཤས་
སྟེར་བར་བྱེད་པ་བཞིན་དུ། དོན་དམ་ལྷན་ཅིག་སྐྱེས་པའི་ཡེ་ཤེས་དེས་བདག་ལ་
ཉམས་མྱོང་དང་རྟོགས་པའི་སྐལ་བ་སྟེར་བར་བྱེད་པས་ན། ཤེས་རབ་ལྷན་ཅིག་
སྐྱེས་པའི་ཡེ་ཤེས་ལ་སྲིང་མོ་ཞེས་བྱ་ཉིད་དོ། །བཙོ་བླག་མ་དང་བུ་མོ་དང་
། གར་
མཁན་མར་ཡང་བརྗོད་པར་བྱ་ཞེས་པ་མདོར་བསྟན་ནོ། །
དེ་རྒྱས་པར་འཆད་པ་ལ། སེམས་ཅན་ཐམས་ཅད་ཞེས་པ་ལ་སོགས་པའི་
དོན་ནི། དཔེར་ན་རས་དཀར་པོ་དེ་སེར་པོ་ལ་སོགས་པར་ཁ་སྒྱུར་བ་དེ་ལ་ཚོས་
མཁོན་མ་ཟེར་བ་དང་འདྲ་བར། སེམས་ཅན་ཐམས་ཅད་སྤྲོས་མེད་ཀྱི་ཉམས་མྱོང་
དུ་བསྒྱུར་ཞིང་འཆོད་པས་ན། བཙོ་བླག་མ་ཞེས་བྱའོ། །ཡོན་ཏན་བསམ་པའི་དོན་
དཔེར་ན་བུ་མོས་མའི་འོ་མ་འཇོ་ཞིང་འཐུང་བ་དང་འདྲ་བར། སྤྲོས་མེད་ལྷན་ཅིག་
སྐྱེས་པའི་ཉམས་མྱོང་ལ་བརྟེན་ནས། སངས་རྒྱས་ཀྱི་ཡོན་ཏན་སྟོབས་དང་མི་
འཇིགས་པ་ལ་སོགས་པ་འཇོ་ཞིང་ཐོབ་པའི་ཕྱིར་བུ་མོ་ཞེས་བྱའོ། །སྙིང་རྗེ་ཆེན་པོ་
ཞེས་པ་ལ་སོགས་པའི་དོན་ནི། །དཔེར་ན་ལུས་སྒེག་པ་ལ་སོགས་པའི་སྤྱོད་ལམ་
སྣ་ཚོགས་སུ་བསྒྱུར་བ་ལ་གར་མཁན་ཟེར་བ་དང་འདྲ་བ། ལྷན་ཅིག་སྐྱེས་པའི་ཡེ་
ཤེས་ལས་མི་དམིགས་པའི་སྙིང་རྗེ་ཆེན་པོ་གཡོ་ཞིང་བསྒྱུར་བའི་ཕྱིར་གར་མཁན་
མ་ཞེས་བྱའོ། །སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལ་གང་གི་ཕྱིར་གཡུང་མོར་
གདགས་ཞེ་ན། དེའི་ལན་བཅོམ་ལྡན་མི་རེག་པ་ནི་དཔེར་ན་གཡུང་མོ་ནི་རིགས་
ངན་མ་ཡིན་པས། རྒྱལ་རིགས་ལ་སོགས་པ་གང་གིས་ཀྱང་རེག་པར་མི་བྱེད་དོ། །
240 -164



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་བཞིན་དུ་བཅོམ་ལྡན་ནི་ལྷན་ཅིག་སྐྱེས་པའི་ཡེ་ཤེས་ཏེ་དེ་ལ། མི་རེག་པ་ནི་
རྣམ་རྟོག་གིས་མ་རེག་པའོ། །རྒྱུ་མཚན་དེའི་ཕྱིར་ན་གཡུང་མོ་བརྗོད་པར་བྱའོ། །
དེ་ལྟར་སེམས་དངོས་པོའི་གནས་སྟབས་ཀྱིས་བསྒོམ་རྒྱུད་དོན་གྱི་ངོ་བོ་ཤེས་པར་
བྱས་ནས།
ད་ནི་ལུས་དངོས་པོའི་གནས་སྟབས་ཀྱིས་བསྒོམ་པའི་གནད་ཤེས་པར་བྱ་
བའི་ཕྱིར། ལུས་དངོས་པོའི་གནས་སྟབས་བདག་གི་དེ་ཁོ་ན་ཉིད་ཀྱིས་གཏན་ལ་
འབེབ་སྟེ། དེ་ཡང་ཤི་བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ།
མའི་མངལ་དུ་ལུས་ཆགས་ནས་ད་ལྟ་གནས་ཚད་སྤྲུལ་པའི་སྐུ་ཡིན་ནོ། །དེ་ལྟར་
རང་ཉིད་སྐུ་གསུམ་ཡིན་པས་ངག་ཏུ་བརྗོད་པ་ཐམས་ཅད་ཨ་ལི་ཀ་ལི་ལས་མི་
འདའ་སྟེ་བཟླས་པ་ཡིན་ནོ། །དེས་ན་ཨ་ལི་ཀ་ལིར་རབ་བརྟགས་པ། བརྗོད་པས་
བཟླས་པར་ཡང་དག་བཤད་ཞེས་པའོ། །རྐང་པས་ཇི་ལྟར་ཕྱིན་པའི་རྗེས་ཐམས་
ཅད་དཀྱིལ་འཁོར་ཡིན་ནོ། །དེས་ན་རྐང་པའི་རྗེས་ནི་དཀྱིལ་འཁོར་ཡིན་ཞེས་
པའོ། །ཅིའི་ཕྱིར་དཀྱིལ་འཁོར་ཡིན་ན་ཉིན་ཕྱེད་དཀྱིལ་འཁོར་བརྗོད་པར་བྱ་ཞེས་
པ་སྟེ། མཎྜལ་ཞེས་པ་སྙིང་པོ་ལེན་པའི་ཕྱིར་ན་དཀྱིལ་འཁོར་རོ། །ལག་པས་བྱ་
བ་ཅི་བྱས་པ་ཐམས་ཅད་ཕྱག་རྒྱ་ཡིན་ནོ། །དེས་ན་ལག་པ་བསྒྱུར་བ་ཕྱག་རྒྱ་ཡིན
། །
སོར་མོ་ཉེད་པའམ་དེ་བཞིན་ནོ་ཞེས་པའོ། །ཡིད་ལ་ཅི་སེམས་པ་ཐམས་ཅད་
བསམ་ གཏན་ ཡིན་ནོ། །དེས་ན་གང་ཕྱིར་རྣམ་ སེམས་ བསམ་གཏན་ནི། གང་
བསམ་པ་དེ་ནི་བསམ་གཏན་ནོ་ཞེས་པའོ། །
དེ་ཁོ་ན་ཉིད་བཞི་ལ་གདམས་པ་འཆད་པ་ལ། ཇི་ལྟར་ཕ་ནི་རྡོ་རྗེའི་སློབ་
དཔོན་ནོ། །བདེ་ཐོབ་པ་ནི་ཆགས་ཅན་གྱིས་ལས་རྒྱ་བསྟེན་པའི་མན་ངག་ཐོབ།
240 -165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཆགས་བྲལ་གྱི་རང་ལུས་ཐོབ་ལྡན་ལ་རྟེན་པའི་མན་ངག་ཐོབ་པའོ། །ཐོབ་པ་ཙམ་
གྱིས་མི་ཡོང་སྟེ། གང་ཟག་གཉིས་པོ་དེ་དགོན་པ་རེ་རེར་སོང་ནས་བསྒོམ་དགོས་
པས་ན་དེའི་བདེ་བ་རང་གིས་བཟའ་ཞེས་པའོ། །དེ་ལྟར་བསྒོམ་པས་བདེ་བའི་
ཉམས་མྱོང་སྐྱེས་ནས་རྣམ་རྟོག་ཐམས་ཅད་འཆིང་བར་འགྱུར་བས་ན་བདེ་བ་གང་
གིས་འཆི་བ་འདིར་ཞེས་པའོ། །དེ་ལྟར་བསྒོམས་པའི་ཉམས་མྱོང་ལ་གནས་པར་
བྱ་བ་ལ་དེའི་བདེ་བ་བསམ་གཏན་བརྗོད་ཞེས་པའོ། །དེ་རྣམས་ལ་ནང་དོན་དུ་
འཆད་ན་ལས་རྒྱའི་རྫོགས་རིམ་དང་སྦྱར་བ་དང་
། གཏུམ་མོའི་རྫོགས་རིམ་དང་
སྦྱར་བ་དང་། རྡོ་རྗེ་སེམས་དཔའ་དབབ་པ་དང་སྦྱར་བ་གསུམ་དུ་གསུངས་སོ། །
དང་པོ་འཆད་པ་ལ། ཇི་ལྟར་ཕ་ནི་ལས་ཀྱི་ཕྱག་རྒྱ་མའོ། །བདེ་བ་ཐོབ་པ་ནི་ཐབས་
ལ་བརྟེན་ནས་དབང་གསུམ་པའི་ཉམས་མྱོང་སྐྱེས་པའོ། །དེའི་བདེ་བ་ནི་ཉམས་
མྱོང་སྐྱེས་པའི་བདེ་བའོ། །རང་གིས་བཟའ་ནི་རྒྱུན་བསྲིངས་ལ་བསྒོམ་ཞེས་པའོ། །
བདེ་ བ་གང་གིས་ཞེས་པ་ཉམས་མྱོང་གི་བདེ་བ་གང་གིས་སོ། །འཆིང་བ་ནི་རྣམ་
རྟོག་ ཐམས་ཅད་ འཆིང་ བའོ། །དེ་བསྒོམས་པའི་ ཉམས་ ཀྱི་བདེ་བ་ལ་བསམ་
གཏན་ཞེས་བརྗོད་དོ། །
གཉིས་པ་འཆད་པ་ལ་ཇི་ལྟར་ཕ་ནི་བདེ་ཆེན་གྱི་ཧཾ་ངོ་། །བདེ་བ་ཐོབ་པ་ནི་
ལྟེ་བའི་གཏུམ་མོའི་མེས་ཧཾ་ལས་བྱང་སེམས་ཀྱི་ཆུ་རྒྱུན་འབེབས་པའོ། །དེའི་བདེ་
བ་ནི་མེ་ཆུ་གཉིས་འདྲེས་པས་བདེ་ལས་མི་རྟོག་པའི་ཡེ་ཤེས་སྐྱེས་པ་དེའོ། །རང་
གིས་ བཟའ་བ་ནི་འབར་འཛག་ལ་བརྟེན་ནས་བསྒོམ་པར་བྱ་ཞེས་པའོ། །དེ་ལྟར་
བསྒོམས་པས་རྣམ་རྟོག་ཐམས་ཅད་འཆིང་བར་འགྱུར་བས་ན་བདེ་བ་གང་གིས་
འཆིང་བ་འདིར་ཞེས་པའོ། །དེའི་ལྟ་བུའི་བདེ་བ་དེ་ལ་བསམ་གཏན་ཞེས་བརྗོད་དོ། །
240--166



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གསུམ་པ་འཆད་པ་ལ། ཇི་ལྟར་ ཕ་ལ་ནི་རང་གི་སྤྱི་བོའི་སྟེང་དུ་རྡོ་རྗེ་
སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་གཉིས་རྡོ་རྗེ་དྲིལ་བུ་བསྣམས་
པ་བསྒོམ་པ་དེའོ། །བདེ་བ་ཐོབ་པ་ནི་རླུང་བཟུང་བས་ལྟེ་བ་ནས་གཏུམ་མོའི་མེ་
འབར་ཏེ། སྤྱི་བོའི་རྡོ་རྗེ་སེམས་དཔའི་མཐེ་བོང་ནས་བྱང་སེམས་ཀྱི་ཐིག་ལེ་ཕབ་
པས། ལུས་ཐམས་ཅད་ཐིག་ལེས་གང་ནས་བདེ་སྟོང་གི་ཉམས་སྐྱེས་པ་དེའོ། །
དེའི་བདེ་བ་ནི་རྡོ་རྗེ་སེམས་པ་ལ་བརྟེན་པའི་ཉམས་ཀྱིས་བདེ་བའོ། །རང་གིས་
བཟའ་བ་ནི་བསྒོམས་པར་བྱ་ཞེས་པའི་དོན་ཏོ། །དེ་ལྟར་བསྒོམས་པའི་བདེ་བས་
རྣམ་རྟོག་འཆིང་བར་འགྱུར་བས་ན། བདེ་བ་གང་གིས་འཆིང་བ་འདིར་ཞེས་པའོ། །
དེའི་བདེ་བ་དེ་ལ་བསམ་གཏན་ཞེས་བརྗོད་དོ། །དེ་ཡན་ཆད་ཀྱིས་ལེའུའི་གཞུང་
བཤད་ཟིན་ཏོ། །
ལེའུའི་ཡི་མཚན་འཆད་པ་ལ། དེ་ཞེས་པ་གཟུགས་དང་སྒྲ་ལ་སོགས་པའོ།
ཁོ་ན་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །ཉིད་ནི་མི་སླུ་བའོ། །ལེའུ་ནི་
གཞུང་གཅོད་ཅིང་སྐྱོང་བར་བྱེད་པའོ། ལྔ་པའོ་ཞེས་པ་གྲངས་སོ། །དཔལ་ཀྱེའི་རྡོ་
རྗེའི་རྩ་རྒྱུད་བརྟག་པ་དང་པོ་ལས། ལེའུ་ལྔ་པའི་བཤད་པའོ།། །།
ལེའུ་དྲུག་པ་ལ་ཆོས་སྟོན་སྡེབས་གསུམ་ལས། ལེའུ་ལེའུ་ལི་འབྲེལ་ནི་
རྫོགས་རིམ་དེས་སེམས་མི་གནས་པ་གནས་པར་བྱས། གནས་པ་བརྟན་པར་
བྱས་ནས། བརྟན་པ་བོགས་དབྱུང་བའི་དོན་དུ་སྤྱོད་པ་བྱ་དགོས་པས། ལེའུ་དྲུག་
པ་སྤྱོད་པའི་ལེའུ་འདི་བྱུང་བའོ། །ལེའུ་མདོར་བསྟན་རྒྱས་བཤད་ཀྱིས་འབྲེལ་ནི་
ལེའུ་དང་པོར་ནུས་པ་ཞེས་པས་མདོར་བསྟན། དེ་ལེའུ་དྲུག་པ་འདིས་རྒྱས་པར་
འཆད་པའོ། །ལེའུ་མངོན་པར་རྟོགས་པའི་འབྲེལ་ནི་ལུས་ཀྱི་ཞེན་པ་སྤང་བའི་དོན་
240 ----167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དུ་བསྐྱེད་པའི་རིམ་པ་ལེའུ་གསུམ་པ་དང་བཞི་པ་བཞིན་དུ་བསྒོམ། ངག་གི་ཞེན་
པ་སྤང་བའི་དོན་དུ་བཟླས་པའི་ལེའུ་གཉིས་པ་བཞིན་དུ་བྱ། སེམས་ཀྱི་ཞེན་པ་
སྤང་བའི་དོན་དུ་རྫོགས་པའི་ རིམ་པ་ལེའུ་ལྔ་པ་བཞིན་བསྒོམ། དེ་རྣམས་ལ་
སེམས་མི་གནས་པ་གནས་པ་ལ་དང་པོ་ལན་ཅིག་བསྒོམ། གནས་པ་བརྟན་པ་ལ་
ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བ་ལ་སྤྱོད་པ་བྱ་དགོས་པས།
སྤྱོད་པ་ལེའུ་དྲུག་པ་འདི་བཞིན་དུ་བྱེད་པའོ། །
ལེའུ་འདི་ལ་གསུམ་སྟེ། ལེའུ་བཤད་པར་ཞལ་གྱིས་བཞེད་པ་དང་
། ལེའུ་
གཞུང་དང་། ལེའུ་ཡི་མཚན་ནོ། །དང་པོ་ནི་དེ་ནས་གཞན་ཡང་རབ་བཤད་བྱ་
ཞེས་པ་སྟེ། དེ་ནས་ནི་ལེའུ་ལྔ་པ་བཤད་པའིའོ། །གཞན་ནི་རྫོགས་རིམ་ལས་
གཞན་དུ་གྱུར་པ་སྤྱོད་པ་ཡང་རབ་བཤད་བྱ་ཞེས་པའོ། །དེ་ཡང་སྤྱོད་པ་ལ་དབྱེ་བ་
དང་། དགོས་ པ་དང་། ངེས་ཚིག་དང༌། དུས་ཚོད་དང་
། ཇི་ལྟར་བྱ་བའི་རིམ་པ་
དང་ལྔས་ཤེས་པར་བྱའོ། །དང་པོ་སྤྱོད་པའི་དབྱེ་བ་ནི། སྤྱིར་གསུམ་སྟེ། ལུས་
དང་པོ་པའི་སྤྱོད་པ་དང་། རྟེན་པ་བསམ་པས་སློབ་པའི་སྤྱོད་པ་དང་
། རིག་པ་
བརྟུལ་ཞུགས་ཀྱི་སྤྱོད་པའོ། །དེ་ལྟར་གསུམ་ལས་ལེའུ་འདི་ནས་རིག་པ་བརྟུལ་
ཞུགས་ཀྱི་སྤྱོད་པ་སྟོན། འདི་ལ་ཡང་དབྱེ་བ་གསུམ་སྟེ། སྤྲོས་བཅས་ཀྱི་སྤྱོད་པ་
དང་། སྤྲོས་མེད་ ཀྱི་ སྤྱོད་པ་དང༌། ཤིན་ཏུ་སྤྲོས་མེད་ཀྱི་ སྤྱོད་པའོ། །དེ་ལ་སྤྲོས་
བཅས་ནི་ཕྱག་རྒྱ་མ་བཅོ་ལྔ་ཁྲིད་ནས་སྤྱོད་པ་བྱེད་པའོ། །སྤྲོས་མེད་ནི་ཕྱག་རྒྱ་མ་
བརྒྱད་ཁྲིད་ནས་སྤྱོད་པ་བྱེད་པའོ། །ཤིན་ཏུ་སྤྲོས་མེད་ནི་ཕྱག་རྒྱ་མ་གཅིག་ཁྲིད་
ནས་སྤྱོད་པ་བྱེད་པའོ། །
སྤྱོད་པའི་དགོས་པ་ལ་ལྔ་སྟེ། སངས་རྒྱས་ཀྱིས་གསང་སྔགས་ཀྱི་རྒྱུད་དུ་
240 ----168



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྤྱོད་པ་བྱ་དགོས་པར་གསུངས་ཏེ། དེ་ལྟར་སྤྱོད་པ་ བྱས་པས་ སངས་རྒྱས་ ཀྱི་
བཀའ་མ་ཅག་པར་འགྲོ་བའི་དགོས་པ་དང་
། གནས་དང་ཉེ་བའི་གནས་ལ་
སོགས་པར་བགྲོད་པས་ ཕ་རོལ་ཏུ་ཕྱིན་པའི་ས་བཅུ་བགྲོད་པར་འགྱུར་བའི་
དགོས་པ་དང་
། གནས་དེ་རྣམས་སུ་བགྲོད་པས་དེ་ན་གནས་པའི་མཁའ་འགྲོ་མ་
རྣམས་ཀྱིས་བྱིན་གྱིས་རློབ་པར་འགྱུར་བའི་དགོས་པ་དང་། ཡང་དག་པར་རྫོགས་
པའི་སངས་རྒྱས་ཐོབ་པར་འགྱུར་བའི་དགོས་པ་དང༌
། ཉིང་དགོས་དཔལ་དགྱེས་
པ་རྡོ་རྗེ་ཐོབ་པའི་དགོས་པའོ། །
སྤྱོད་པའི་ངེས་ཚིག་ནི། ཅིའི་ཕྱིར་རིག་པ་བརྟུལ་ཞུགས་ཀྱི་སྤྱོད་པ་ཞེས་བྱ་
ཞེ་ན། བསྐྱེད་རིམ་གྱི་དབང་དུ་བྱས་ན་རིག་པ་ནི་ལྷའི་སྐུའོ། །བརྟུལ་བ་ནི་ཐ་མལ་
པའི་ལུས་ངག་ཡིད་གསུམ་གྱི་སྤྱོད་པ་བརྟུལ་ནས། ཞུགས་པ་ནི་ཧེ་རུ་ཀའི་རྒྱན་ཆ་
ལུགས་ སུ་ཞུགས་ཏེ། སྤྱོད་པ་བྱེད་པས་སོ། །རྫོགས་རིམ་གྱི་དབང་དུ་བྱས་ན།
རིག་པ་ནི་ལྷན་ཅིག་སྐྱེས་པའི་ཡེ་ཤེས་སོ། །བརྟུལ་བ་ནི་ཐ་མལ་གྱི་ལུས་ངག་ཡིད་
གསུམ་བཏུལ་ནས་ཞུགས་པ་ནི་ལྷན་ཅིག་སྐྱེས་པའི་ཡེ་ཤེས་ཀྱི་རྒྱན་ཆ་ལུགས་སུ་
ཞུགས་པར་ སྤྱོད་པ་བྱེད་པའོ། །སྤྱོད་པའི་དུས་ཚོད་ནི་བསྐྱེད་པའི་རིམ་པ་ལ་
བརྟན་པ་ཐོབ། རྫོགས་པའི་རིམ་པ་ལ་རྟགས་པ་ཐོན་ཏེ་གཞན་མི་དད་པ་བསྒྱུར་
ནུས་ གསད་གསོ་གཉིས་ནུས་པ་ལ་སོགས་པ་སྟེ། དོན་ལ་དྲོད་ཐོབ་པའོ་པའི་དུས་ སུ་ སྤྱོད་ པ་ བྱེད་
པའོ། །དེ་ལྟར་འོག་ནས་ཅུང་ཟད་དྲོད་ནི་ཐོབ་པ་ན། སྤྱོད་པ་དག་ནི་བརྩམ་པར་
བྱ། ཞེས་གསུངས་སོ། །སྤྱོད་པ་ཇི་ལྟར་བྱ་བའི་རིམ་པ་ནི་ལེའུ་ཡི་གཞུང་ནས་སྟོན་
ནོ། །
ལེའུའི་ གཞུང་ ལ་བཅུ་དྲུག་ཡོད་པ་ལས། དང་པོ་སྤྱོད་ པའི་ དགོས་ པ
240 -169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འཆད་པ་ལ། སྤྱོད་པ་ཕ་རོལ་ཕྱིན་ཞེས་པ་སྤྱོད་པ་བྱས་པས་ཁམས་གསུམ་འཁོར་
བའི་ཕ་རོལ་ཏུ་ཕྱིན་པར་འགྱུར་བའོ། །འོ་ན་ཉན་རང་གི་གོ་འཕང་ལྟ་བུ་ཡིན་ནམ་
ཞེ་ན། མ་ཡིན་ཏེ། མཆོག་ཉིད་ཞེས་པ་ཡང་དག་པར་རྫོགས་པའི་སངས་རྒྱས་ཀྱི་
གོ་འཕང་འཐོབ་པའོ། །སངས་རྒྱས་ལ་ཡང་བྱེ་བྲག་ཕྱེ་ནས་འཆད་པ་ལ། གང་
གིས་ཞེས་པ། སྤྱོད་པ་བྱས་པ་གང་གིས་སོ། །དངོས་གྲུབ་མཐར་འགྲོ་བ་ཞེས་པ་
དངོས་གྲུབ་ཐམས་ཅད་ཀྱི་མཐར་ཐུག་པ་དེ་ལས་ཡར་ལྷག་མེད་པ་འཐོབ་བྱ་བའོ། །
དེ་གང་ཡིན་ན་ཀྱེའི་རྡོ་རྗེ་ཡི་དངོས་གྲུབ་ཡིན་པའོ། །རྒྱུས་ཞེས་པ་དེ་ཐོས་པའི་
རྒྱུར་སྤྱོད་པ་བྱ་བའོ། །
གཉིས་པ་སྤྱོད་པའི་དུས་ཀྱི་རྒྱན་གྱིས་མཚན་ཉིད་འཆད་པ་ལ་བསྒོམ་པ་པོ་
ནི་སྤྱོད་པ་བྱེད་པའི་རྣལ་འབྱོར་པའོ། །རྣམ་པར་འཛིན་པ་ནི་རྒྱན་ཆའོ། །ན་བ་
དག་ལ་རྣ་ཆ་བཟང་ཞེས་པ། རུས་པའི་ཝང་མིག་ཁྲོ་ཞལ་གསུམ་ལྡན་དྲིལ་ཆུང་
འཆང་བ་རྣ་བ་ལ་གཞུག་པའོ། །དེ་བཞིན་དུ་སྤྱི་བོ་རུས་པའི་འཁོར་ལོ། ལག་པ་
དག་ལ་རུས་པའི་ལག་འདུབ། སྐེད་པ་ལ་ཡང་རུས་པའི་སྐུ་རགས། རྐང་པར་
རུས་པའི་རྐང་གདུབ། ལག་པའི་རྩ་བར་རུས་པའི་དཔུང་རྒྱན། མགྲིན་པར་རུས་
པའི་དྲ་བ་དྲ་ཕྱེད་ཀྱི་ཕྲེང་བ་གདགས་པའོ། །
གསུམ་པ་སྤྱོད་པའི་དུས་ཀྱི་ཟས་གོས་ཀྱི་མཚན་ཉིད་འཆད་པ་ལ། སྤྱོད་པ་
བྱེད་པའི་དུས་ཀྱི་རྣལ་འབྱོར་པ་དེས་གོས་སུ་ཅི་བགོ་ཞེ་ན། བགོ་བ་སྟག་གི་
པགས་པ་ཉིད་ཞེས་པ། སྟག་ལྤགས་འགོང་རས་ གཅིག་གིས་སྨད་གཡོགས་སུ་
བཀྲི་བའོ། །ཟས་སུ་ཅི་བཟའ་ཞེ་ན། བཟའ་བ་མི་འཆི་བཅུ་ཕྱེད་དེ་ཞེས་པ་བདུད་
རྩི་རྣམ་པ་ལྔ་བཟའ་བའོ། །
240 -170



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཞི་པ་སྤྱོད་པའི་དུས་ཀྱི་བསམ་པའི་ཁྱད་པར་འཆད་པ་ལ། ཧེ་རུ་ཀར་
སྦྱོར་སྐྱེས་བུ་ཉིད་ཞེས་པ་རང་ཉིད་ཧེ་རུ་ཀར་བསྒོམ་པའོ། །ཧེ་རུ་ཀ་གང་ཡིན་
འཆད་པ་ལ་ཁ་དོག་ཞེས་པ་ཝར་ན་ཞེས་པ་ཁ་དོག་ལ་འགྲོ། །ཡི་གེ་ལ་འགྲོ་
རིགས་ལ་འགྲོ་བ་ལས། སྐབས་འདིར་རིགས་ཡིན་ཏེ། རིགས་ལྔ་ལ་ནི་རྣམ་པར་
གནས་བྱ་བར་འོང་བས། །རིགས་ལྔའི་ཧེ་རུ་ཀ་གང་ཡིན་དུ་བསྒོམ་པའོ། །འོ་ན་
རིགས་ལྔ་པོ་དེ་ཐ་དད་དམ་ཞེ་ན། རིགས་ལྔ་པོ་དེ་དག་ལྷན་ཅིག་སྐྱེས་པའི་ཡེ་
ཤེས་སུ་མཉམ་པར་ལྡན་པའོ། །དེ་བས་ན་རིགས་གཅིག་ཏུ་ནི་རྣམ་པར་བརྟག་ཏེ།
རིགས་གང་ཡིན་ཡང་
། གསང་ཆེན་རིགས་གཅིག་ཏུ་ཤེས་པར་བྱའོ། །
ད་ནི་དེའི་འཇུག་བསྡུད་འཆད་པ་ལ་ཁ་དོག་ནི་རིགས་ཏེ། རིགས་ནི་དུ་མ་
ཉིད་ཀྱིས་ནི་གང་ཕྱིར་དབྱེ་བ་མཚོན་མི་བྱ་ཞེས་པ་ཡིན་པས། རིགས་ལྔ་ཐ་དོད་
མེད་པར་ཤེས་པར་བྱས་ལ་སྤྱོད་པ་བྱ་བའོ། །ལྔ་པ་སྤྱོད་པའི་གནས་འཆད་པ་ལ།
ཤིང་གཅིག་ནི་རྩ་བ་གཅིག་པ་ལ་སྡོང་པོ་ཡལ་འདབ་རྒྱས་པ། །ཤིང་དེའི་གྲིབ་
མས་ཤིང་གཞན་ལ་མི་སླེབ་ཅིང་ཤིང་གཞན་གྱི་གྲིབ་མས་ཤིང་དེ་ལ་མི་སླེབ་པ་སྟེ།
དེ་ལ་འཇིག་རྟེན་གྱི་མིང་མ་ཡིན་ཤིན་ཏུ་ཆེ་བ་གནས་པ་ཡིན་ནོ། །དུར་ཁྲོད་ནི་རོ་
གསང་རྙིང་མང་པོར་སྐྱལ་བའི་ས། །ལྕེ་སྤྱང་དང་ཁྭ་ཏ་ལ་སོགས་པ་རྟག་ཏུ་ཤའི་
ཆེད་དུ་འཁོར་བ། འཇིག་རྟེན་པའི་ལྷ་འདྲེ་དངོས་སུ་གནས་པ། མོས་གྲོགས་མེད་
པར་ཉིན་པར་ཡང་འགྲོ་མ་ནུས་པ་ཡོད་པའོ། །མ་མོའི་ཁྱིམ་ནི་ཚངས་པ་མོ་དང།
ཁྱབ་འཇུག་མོ་དང༌། དྲག་མོ་དང་། དབང་མོ་དང༌། གཞོན་ནུ་མ་དང་
། ཕག་མོ་
དང༌
། རྒན་བྱེད་མ་སྟེ། འཇིག་རྟེན་གྱི་མ་མོའི་ཆེན་མོ་བདུན་གནས་པའི་ཁྱིམ་ཡོད་
པའོ། །མཚན་མོ་ནི་དུས་མཚན་མ་ནག་མོ་གནས་པའི་ས་ཡོད་པའོ། །ཡང་ན་
240 -171



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དབེན་པ་ནི་སྐྱེ་བོ་མི་འདུ་བའི་སའོ། །བས་མཐའ་ནི་གྲོང་ལས་བས་པའི་མཐའ་མ་
ཤིན་ཏུ་རིང་བའི་སའོ། །བསྒོམ་པ་བཟང་བར་བརྗོད་པར་བྱ་ཞེས་པ་གནས་དེ་
རྣམས་སུ་ཕྱིན་ལ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་དང་ལྡན་པས་སྤྱོད་པ་བྱ་
བའོ། །དེ་ རྣམས་ ལ་ ནང་ དོན་ དུ་ གཏུམ་མོའི་ རྫོགས་ རིམ་ ལ་ སྦྱར་ བ་ གཅིག་
གསུངས་ཏེ། ཤིང་གཅིག་ནི་ཨ་ཝ་དྷུ་ཏི་སྤྱི་བོ་ནས་ལྟེ་བའི་བར་དུ་སླེབས་པ་དེའོ། །
དུར་ཁྲོད་ནི་ལུས་བཅོས་ནས་རླུང་སྡིགས་ཏེ་དབུགས་མི་རྒྱུ་བར་གནས་པའོ། །མ་
མོའི་ཁྱིམ་ནི་ལྟེ་བའི་རྩ་མདུད་ཀྱི་ནང་གི་ཨས་གཏུམ་མོའི་མེ་འབར་བའོ། །
དབེན་པ་ནི། སྤྱི་བོའི་ཧཾ་ལས་བྱང་སེམས་ཀྱི་ཆུ་རྒྱུན་འབབ་པའོ། །མཚན་
མོ་ནི་མེ་ ཆུ་གཉིས་འདྲེས་པས་རྣམ་རྟོག་འགགས་པའོ། །བས་མཐའ་ནི་ཉོན་
མོངས་ཟད་པའོ། །བསྒོམ་པ་བཟང་བ་ནི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་
དང་ལྡན་པའོ། །དྲུག་པ་སྤྱོད་པའི་དུས་འཆད་པ་ལ། ཅུང་ཟད་དྲོད་ནི་ཐོབ་པ་ན་
ཞེས་པ་བསྐྱེད་པའི་རིམ་པ་ལ་བརྟན་པ་ཐོབ་ནས། རྫོགས་པའི་རིམ་པ་ལ་རྟགས་
ཐོན་ཏེ། གསད་གསོ་གཉིས་ནུས་པ། གཞན་མི་དད་པ་སྒྱུར་ནུས་པ། ཞེན་པ་ཏིལ་
གྱི་ཕུབ་མ་ཙམ་ཡང་མེད་པ་སྟེ། དཔེར་ན་སློབ་དཔོན་ཀུ་ཀུ་རི་པའམ། སློབ་
དཔོན་ཏོག་རྩེ་པའམ། ཇོ་བོ་ནཱ་རོ་པ་ལྟ་བུས་སྤྱོད་པ་བྱེད་པའོ་ད་ལྟའི་རྣལ་འབྱོར་པ་ཁྱི་
མི་ཐུབ་པར་རུས་པའི་རྒྱན་ཆ་གོན། ཁ་ཊཾ་ག་དང་ཌ་མ་རུ་ཐོགས་ནས་སྤྱོད་པ་བྱེད། ཀྱེ་ཡོན་བདག་མངོན་
སུམ་ཁྱེད་དེ་འགོག་པ་ཞུད་ཟེར་གསུངས། དེ་ལྟ་བུའི་གང་ཟག་གཅིག་གིས་ གལ་ཏེ་གཞན་
དོན་དུ་རིག་པ་བརྟུལ་ཞུགས་ཀྱི་སྤྱོད་པ་བྱེད་པར་འདོད་པས་དང་
། གལ་ཏེ་རང་
དོན་དུ་ཚེ་འདི་ཉིད་ལ་ཕྱག་རྒྱ་ཆེན་པོའི་དངོས་གྲུབ་འགྲུབ་པར་འགྱུར་བར་འདོད་
པ་ཡོད་ན། སྤྱོད་པ་བྱ་བའི་ཐབས་འདིས་ནི་སྤྱོད་པ་སྤྱད་པ་ཉིད་དོ། །
240 -172



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་བ་རིན་པོ་ཆེའི་རྩར་ཕྲེང་།
བདུན་པ་སྤྱོད་པའི་གྲོགས་ཕྱག་རྒྱ་མ་བསྟེན་པ་ནི་ཤིན་ཏུ་ཞེས་པ་ལ་
སོགས་པ་སྟེ། བཞིན་བཟང་བ་ནི་སྐྱེ་བྱེད་ལེགས་པའོ། །མིག་ཡངས་པ་
་ཡངས་པ་ནི་མིག་ཆེ་
བ། མིག་སྐྱུས་རིང་བ། མིག་རྩ་དམར་བའོ། །དེ་ལྟ་བུའི་ཕྱག་རྒྱ་མ་དེ་དང་པོར་
བཙལ་ལ། རང་གི་དབང་བསྐུར་བ་ཞེས་པ་བདག་ཉིད་ཀྱིས་དེ་ལ་དབང་ལེགས་
པར་བསྐུར་བའོ། །སྙིང་རྗེ་ཅན་ཞེས་པ་བདག་བསྒྲུབས་པ་པོ་ལ་མོས་ཤིང་སེམས་
ཅན་རྣམས་ལ་བརྩེ་བའོ། །རྡོ་རྗེ་བུ་མོ་ཞེས་པ་ཕྱག་རྒྱ་མ་དེ་རྡོ་རྗེ་མ་ཞེས་བྱ་བ་
རིགས་ཐམས་ཅད་ལ་ཤིས་པ་ཡིན་གསུང་ངོ༌
། །དེ་ལྟ་བུའི་ནི་ཁྱེར་ནས་དེ་དང་
གཉིས་སྤྱོད་པ་བྱ་སྟེ་ལྷན་ཅིག་སྐྱེས་པའི་ཡེ་ཤེས་རྟོགས་པར་བྱའོ། །རྡོ་རྗེ་རིགས་
ཀྱི་དངོས་མེད་ན་ཞེས་པ་རིགས་ཐམས་ཅད་ལ་ཤིས་པའི་ཕྱག་རྒྱ་མ་དེ་མ་རྙེད་
ནའོ། །རང་འདོད་ལྷའི་རིགས་ཀྱིས་བྱ་ནི་ལེའུ་ལྔ་པ་ནས་བཤད་པའི་གར་མ་ལ་
སོགས་པ་གང་རྙེད་ལ་བྱའོ། །དེ་ཡང་མ་རྙེད་ན་ཡང་ན་གཞན་གྱི་རིགས་ལས་བྱུང་
ཞེས་པ་མུ་སྟེགས་པའི་བུད་མེད་ཤེས་རབ་དང་སྙིང་རྗེ་ལྡན་པ་རྙེད་ན་ཡང་། དེ་ལ་
བྱང་ཆུབ་ས་བོན་རབ་བཅུག་ནས་ཞེས་པ་སྨོན་འཇུག་གཉིས་ཀྱིས་སེམས་བསྐྱེད་
ནས། སྦྱངས་ཏེ་ཞེས་པ་དབང་བསྐུར་བས་རྒྱུད་སྦྱངས་ཏེ། དེ་ཁྱེར་ནས་སྤྱོད་པ་བྱ་
བའོ། །
ད་ནི་བརྒྱད་པ་གླུ་ལེན་གར་བྱེད་པའི་ཚུལ་གྱིས་སྤྱོད་པ་བྱ་བ་ནི་གལ་ཏེ་
ཞེས་པ་ལ་སོགས་པ་ སྟེ། དེ་ཡང་གལ་ཏེ་གཉིས་པོའི་འདི་བླ་མ་བ་གང་ཚེར་
གསུང་བས་འདི་གང་ཚེར་བྱའོ། །དེ་ཡང་སྤྱོད་པ་བྱེད་པ་གང་གིས་ཚེ་སྤྱོད་པ་ལ་
དགའ་བས་རྡོ་རྗེའི་གླུ་བླང་བའོ། །རྡོ་རྗེའི་གླུ་བླངས་པ་དེའི་ཚེ་ན། རྡོ་རྗེ་མཆོག་
ལྡན་ནི་བདེ་སྟོང་དབྱེར་མེད་ཀྱི་ཉམས་དང་ལྡན་པར་བྱ་བའོ། །སྤྱོད་པ་བྱེད་པའི་
240--173



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དུས་གང་གི་ཚེ་ན་བདེ་སྟོང་ཉམས་སུ་མྱོང་བའི་དགའ་བ་སྐྱེས་པ་ན། འཁོར་བ་
ལས་ཐར་པའི་རྒྱུད་ནི་རྐང་པ་དང་ལག་པས་གར་བྱ་སྟེ། གར་བྱེད་པའི་ཚེ་རང་
དགྱེས་པ་རྡོ་རྗེའི་ང་རྒྱལ་གྱི་རྐང་པས་གར་བྱའོ། །ཡོ་གི་ནི་རྣལ་འབྱོར་པའོ། །
མཉམ་པར་བཞག་པས་ནི་ལྷན་ཅིག་སྐྱེས་པའི་ཉམས་མྱོང་དང་ལྡན་པས་བྱེད་
པའོ། །
ད་ནི་དགུ་པོ་རྣམ་དག་དྲན་པའི་ཚུལ་གྱིས་སྤྱོད་པ་བྱ་བ་འཆད་པ་ལ།
འཁོར་ལོའི་གཟུགས་ཀྱིས་མི་བསྐྱོད་པ་ཞེས་པ་རང་གི་སྤྱི་བོ་ན་རུས་པའི་འཁོར་
ལོ་ཡོད་པ་དེ། སངས་རྒྱས་མི་བསྐྱོད་པར་རྣམ་པར་དག་པའོ། །དེ་བཞིན་དུ་རྣ་
ཆའི་བདག་ཉིད་སངས་རྒྱས་འོད་དཔག་མེད་དུ་དག །མགུལ་གྱི་ཕྲེང་བ་ནི་སངས་
རྒྱས་རིན་ཆེན་འབྱུང་ལྡན་དུ་དག །ལག་པའི་གདུབ་བུ་དེ་སངས་རྒྱས་རྣམ་པར་
སྣང་མཛད་དུ་དག །སྐ་རགས་ནི་སངས་རྒྱས་དོན་ཡོད་གྲུབ་པར་རྣམ་པར་དག་
པའོ། ཁ་ཊཾ་ག་གཟུགས་མཆན་ཁུང་དུ་འཛིན་པ་ནི་ཤེས་རབ་དེ་སྟོང་ཉིད་རྣམ་པར་
དག་པའོ། །ཐབས་ཀྱི་གཟུགས་ཀྱིས་ཅང་ཏེའུ་ཉིད་ཞེས་པ་ལག་པ་གཡས་པས་ཌ་
མ་རུ་བཀྲོལ་བ་དེ་ཐབས་བདེ་བ་རྣམ་པར་དག་པའོ། །རང་གི་ཞེ་སྡང་རྣམ་པར་
དག་པ་རྣལ་འབྱོར་པ་མི་བསྐྱོད་པའོ། །དེས་མཚོན་ནས་གཏི་མུག་རྣམ་སྣང་།
སེར་སྣ་རིན་འབྱུང་། འདོད་ཆགས་སྣང་མཐའ། །ཕྲག་དོག་དོན་ཡོད་གྲུབ་པར་
དག་གོ །གླུ་བླངས་པ་ཐམས་ཅད་ཨ་ལི་ཀ་ལི་ལས་མི་འདའ་བས་ན་རྣམ་དག་
སྔགས་སུ་གནས་ཞེས་པའོ། །གར་བྱས་ཚད་བདེ་སྟོང་དབྱེར་མེད་ལས་མ་འདས་
པས་ན་གར་ནི་བསྒོམ་པར་བྱ་བ་ཉིད་དོ། །དེ་ཡི་ཕྱིར་ན་ཞེས་པས་གླུ་བླངས་པ་
སྔགས་ཡིན། གར་བྱས་པ་བསྒོམས་ཡིན་པ་དེའི་ཕྱིར་ནའོ། །གླུ་དང་གར་དེ་ཡོ་གི་
240--174



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྣལ་འབྱོར་པས་རྟག་ཏུ་མཉམ་བཞག་ལ་བྱེད། རྟག་ཏུ་རྗེས་ཐོབ་ལ་ཡང་བྱེད་
པའོ། །
དེ་རྣམས་ ལ་ནང་དོན་དུ་ལས་རྒྱ་ལ་བརྟེན་པའི་རྫོགས་རིམ་ལ་སྦྱར་བ་
གཅིག་གསུང་སྟེ། གལ་ཏེ་དགའ་བས་གླུ་བླངས་ཏེ་ནི་ལས་རྒྱ་མས་ཆགས་པའི་སྒྲ་
ཧ་ཧ་དང་ཧི་ཧི་དང་སི་སིས་བསྐུལ་བའོ། །དེ་ཚེ་རྡོ་རྗེ་མཆོག་ལྡན་ནི་རྡོ་རྗེ་དང་པད་
མ་སྦྱར་བའོ། །གལ་ཏེ་དགའ་བ་སྐྱེས་པ་ན་ནི་དེའི་དུས་སུ་དགའ་བ་བཞི་རིམ་
གྱིས་སྐྱེས་པའོ། །ཐར་པའི་རྒྱུར་ནི་གར་བྱ་སྟེ་སྙོམས་འཇུག་དངོས་བྱེད་པའོ། །དེ་
ཚེ་རྡོ་རྗེ་རྐང་པས་གར་ནི་དེའི་དུས་ཀྱི་ཡན་ལག་བསྐྱོད་པ་ཐམས་ཅད་ཕྱག་རྒྱའོ། །
ཡོ་གིས་མཉམ་པར་བཞག་པས་ཕྱེད་ནི་སྙོམས་འཇུག་གི་བདེ་བ་ལ་ཞེན་པ་མེད་
པའོ། །འཁོར་ལོའི་གཟུགས་ལ་སོགས་པས་ནི་ལུས་ཀྱི་འཁྲུལ་འཁོར་དྲུག་གིས་
བྱང་སེམས་འཛིན་པ་སྟོན་ཏེ། མི་བསྐྱོད་པ་ནི་ཧཱུྃ་ཞེས་པས་ཐིག་ལེ་ཡར་འདྲེན་
པའོ། །རྣ་ཆའི་བདག་ཉིད་ནི་ཕྱག་རྒྱ་མས་ཐབས་ཀྱི་ཤེས་པ་དགྲིན་བསྐུར་བའི་
ཕྱིར་རྣ་བ་ལ་སེན་མོ་གདབ་པའོ། །མགུལ་བའི་ཕྲེང་བ་ནི་ལྕེ་རྐན་ལ་སྦྱར་བའོ། །
ལག་པ་རྣམ་པར་ནི་རྐང་ལག་གི་སོར་མོ་རྣམས་ནང་དུ་བསྐུམ་པའོ། །སྐ་རགས་
ལ་ནི་ལྟོ་བ་བསྒལ་པ་ལ་སྦྱར་བའོ། ཁ་ཊཾ་ག་གཟུགས་ཤེས་རབ་ནི་ལས་རྒྱའི་ཆོས་
འབྱུང་གྲུ་གསུམ་མོ། །ཐབས་ཀྱི་གཟུགས་ཀྱིས་ཅང་ཏེའུ་ནི་ཐབས་ཀྱི་རྡོ་རྗེ་རྩེ་ལྔ་
པའོ། །ཞེ་སྡང་རྣམ་དག་རྣལ་འབྱོར་པ་ནི་དེའི་དུས་སུ་ཉོན་མོངས་པ་རྣམས་དག་
པའོ། །གླུ་དང་གར་གྱི་ཚིག་གཉིས་ནི་སྙོམས་འཇུག་དུས་སུ་སྒྲ་དང་འགུལ་སྐྱོད་
ཐམས་ཅད་རྡོ་རྗེའི་གླུ་གར་དུ་གྱུར་པའོ། །དེ་ཡི་ཕྱིར་ན་གླུ་དང་གར། ཡོ་གིས་རྟག་
ཏུ་རྟག་ཏུ་བྱེད། ཞེས་དེ་རྣམས་ནང་དོན་དུ་བཤད་པའོ། །
240-175



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༡༩༽
ད་ནི་གོང་གི་བཟའ་བ་མི་འཆི་བཅུ་ཕྱེད་རྒྱས་པར་འཆད་པས། སྨན་ནི་
རྣམ་པར་བཟའ་བ་སྟེ་ནི་དྲི་ཆེན་དང་
། བྱང་སེམས་དཀར་དམར། སྐྱུངས་པའོ། །
ཆུ་ནི་དྲི་ཆུ་སྟེ་རྟག་པར་བཏུང་བའོ། །དེ་རྣམས་ཟོས་ཤིང་འཐུངས་པའི་ཕན་ཡོན་ནི་
རྒས་པ་མི་ཡོང་བ་དང་
། ཤི་བས་ཟིལ་གྱིས་མི་ནོན་ཏེ་ཚེ་རིང་བ་དང་
། ས་བདག་
དང་དུག་དང་ནད་ཐམས་ཅད་རྟག་ཏུ་བསྲུང་བར་འགྱུར་བ་དང་
། མཁའ་འགྲོ་མ་
ཐམས་ཅད་ཀྱིས་བྱིན་གྱིས་བརློབ་པ་དང། སངས་རྒྱས་ཀྱི་སར་ཉེ་བར་འགྲོ་བ་
དང་། ཕན་ཡོན་ལྔ་ཡོད་པའོ། །གུར་ལེའུ་བདུན་པ་ནས་ཀྱང་ཕན་ཡོན་མ་ཡོང་
གསུངས་སོ། །རྐུན་མའི་སྐུ་ནི་རོའི་སྒྲའོ། །ཅོད་པན་བྱས་པ་ནི་ཞྭའམ་ཐོར་ཅོག་
ཆེན་པོ་བྱེད་པའོ། །དེ་ལ་ཧཱུྃ་བྱུང་སྦྱར་བར་བྱ་ཞེས་པ་ཐོར་ཅོག་དེའི་རྩེ་མོ་ལ་ཧཱུྃ་
ཡོངས་སུ་གྱུར་པ་ལས་བྱུང་བའི་མི་བསྐྱོད་པའི་སྐུ་བཞུགས་པར་བསྒོམས་པའོ། །
སངས་རྒྱས་ལྔའི་ཐོད་པ་རྣམས་ཞེས་ པ་ ཐོར་ཅོག་དེའི་མཐའ་མར་ རིགས་ལྔ་
མཚོན་པའི་ཐོད་ཆུང་ལྔས་བརྒྱན་པའོ། །དེ་སུས་འཛིན་ན་རྣལ་འབྱོར་པ་སྤྱོད་པ་
བྱེད་པ་དེས་རྣམ་པར་འཛིན་པའོ། །ཐོད་པ་ལ་སོགས་པའི་ཚིག་གཉིས་ཀྱིས་གོང་
གི་ཐོད་པ་ལྔའི་ཚད་འཆད་པའོ། །ཐབས་ལ་སོགས་པའི་ཚིག་གཉིས་ཀྱིས་སྐུ་
རགས་ཀྱི་རྣམ་དག་བཤད་པའོ། །ཐལ་བ་ནི་རྡོ་རྗེ་འཆང་ལ་སྟོང་པའི་རྒྱ་དང་མ་
བྲལ་བའི་རྟགས་སུ་ཐལ་ཆེན་གྱིས་ལུས་ལ་བྱུགས་པའོ། །སྐྱའི་མཆོད་ཕྱིར་ཐོགས་
ནི་རོའི་སྒྲའི་སྐུད་པ་ལ་རུས་པའི་ཕྲེང་བ་མང་པོ་རྒྱུས་ཏེ། ཚོན་སྔོན་དམར་གྱིས་
མིག་མངས་སུ་བྲིས་ནས་ག་ཤལ་ཐོགས་པའོ། །དེ་སུས་འཛིན་ན་རྣལ་འབྱོར་པའི་
སྤྱོད་པས་འཛིན་ཞེས་སོ། །
འོ་ན་སྤྱོད་པ་བྱེད་པའི་རྣལ་འབྱོར་པ་དེ་ལ་བཟླས་པ་དང་བསྒོམ་པ་མེད་
240 -176



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དམ་ཞེ་ན་ཅང་ཏེའུ་སྒྲ་ནི་བཟླས་པ་སྟེ་ཞེས་པ་ཌ་མ་རུ་བཀྲོལ་ནུས་ཚད་བྱེད་པ་ནི་
བཟླས་པ་ཡིན་ནོ། ཁ་ཊཾ་ག་བསྒོམ་ཤེས་རབ་ཉིད་ཞེས་པ་ཁ་ཊཾ་རྩེ་གསུམ་མཆན་
ཁུང་དུ་ཁྱེར་བ་ནི་རྣམ་ཐར་སྒོ་གསུམ་མཚོན་པའི་བསྒོམ་ཡིན་ནོ། །རྡོ་རྗེ་ཐོད་པའི་
སྤྱོད་པ་ཡིས་ཞེས་པ་ནི་རྡོ་རྗེས་མཚན་པའི་ཐོད་པ་ལག་པ་གཡོན་པས་ཐོགས་པ་
དེ་བདེ་བ་སྐྱོང་བའི་སྤྱོད་པ་ཡིན་པའོ། །འདི་དག་ཞེས་པ་གོང་གི་གསུམ་པོ་འདི་
དག་གོ །བཟླས་དང་བསྒོམ་པ་ཡིན་ཞེས་པ་ཅང་ཏེའུ་བཀྲོལ་བ་དེ་བཟླས་པ་ཡིན།
ཁ་ཊཾ་ག་འཛིན་པ་དེ་བསྒོམ་པ་ཡིན། ཐོད་པ་ཐོགས་པ་དེ་སྤྱོད་པ་ཡིན་པའོ། །
ད་ནི་བཅུ་པ་སྤང་བྱ་སྤངས་པའི་ཚུལ་གྱིས་སྤྱོད་པ་བྱ་བ་འཆད་པ་ལ།
བརྐམ་པ་ནི་འདོད་ཆགས་ཏེ་དེ་རྣམ་པར་སྤངས་ལ་སྤྱོད་པར་བྱའོ། རྨོངས་པ་ནི་
གཏི་མུག་ སྟེ་ འོག་ དང༌ སྦྱར་རོ། འཇིག་ པ་ནི་ ཡུལ་ཉོན་མོངས་ པས་ གོས་ཏེ་
འགྲོའམ་སྙམ་པའི་འཇིགས་པ་སྟེ། འོག་དང་སྦྱར་རོ། ཁྲོ་བ་ནི་གཞན་གྱི་བདག་
ལ་བརྡེག་པ་ལ་སོགས་པ་ཁྲོ་བ་སྟེ། འོག་དང་སྦྱར་རོ། །ངོ་ཚའི་འབྲས་བུ་ནི་
འཇིག་རྟེན་གྱི་ངོ་ཚའི་རྣམ་པ་རྣམས་ཏེ། དེ་རྣམ་པར་སྤང་བ་ལ་སྤྱོད་པ་བྱའོ། །དེ་
ཡང་ནན་ཚིར་དུ་སྤངས་པས་མི་ཡོང་སྟེ། བསྒོམས་པའི་སྟོབས་ཀྱིས་རང་ཤུགས་སུ་
བྱུང་བ་ཡིན་ནོ། །བདག་ཉིད་ཀྱི་ཐ་མལ་གྱི་གཉིད་སྤངས་ནས་སྤྱོད་པ་ལ་ཐེ་ཚོམ་
མི་ཟ་བར་སྤྱོད་པ་བྱའོ། །ལུས་ཀྱི་སྦྱིན་པ་བྱིན་བྱ་ནས་ཞེས་པ་དེ་རིང་ལྟ་བུ་སྤྱོད་པ་
ལ་འགྲོ་བའི་དེ་སང་ཐོ་རངས་ཁ་སངས་རྒྱས་དང་བྱང་ཆུབ་སེམས་དཔའ་དང་བླ་
མ་རྣམས་ མདུན་ གྱི་ནམ་མཁའ་སྤྱན་དྲངས་པ་ལ། རང་གི་ལུས་འདི་ཕུལ་ལ་
གཏང་བའོ། །ཕྱི་ནས་ཞེས་པ་ལུས་དེ་ལྟར་ཕུལ་བའི་ཕྱི་ནས་སོ། །སྤྱོད་པ་ཡང་
དག་སྤྱད་ཞེས་པ་ལུས་གཡར་པོའི་ཚུལ་དུ་བྱས་ནས་སྤྱོད་པ་བྱ་བའོ། །
240177



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེའི་དུས་སུ་རྣལ་འབྱོར་པ་དེ་ལ་མགོ་དང༌། མིག་དང་ལག་པ་ལ་སོགས་
པ་ལུས་སློང་བ་བྱུང་ན་སྦྱིན་ནམ་ཞེ་ན། སྐལ་དང་སྐལ་མིན་རྣམ་དཔྱད་ནས་ཞེས་
པ་སྐལ་བ་དང་ལྡན་པ་གཅིག་ཡིན་ཡང་རུང་
། སྐལ་བ་དང་མི་ལྡན་པ་གཅིག་ཡིན་
ཡང་རུང༌། དེ་ཕྱིར་ཞེས་པ་ལུས་སྔར་སངས་རྒྱས་ལ་སོགས་པ་ལ་ཕུལ་ཟིན་པ་
དེའི་ཕྱིར་རོ། །སྦྱིན་པ་སྦྱིན་མི་བྱ་ཞེས་པ་ངའི་ལུས་འདི་ཕྱོགས་བཅུའི་སངས་རྒྱས་
དང་བྱང་ཆུབ་སེམས་དཔའ་དང་བླ་མ་རྣམས་ལ་ཕུལ་ཟིན་པས། ད་ང་རང་ཡང་མི་
དབང་། ངའི་ལུས་འདི་བགོས་ཀྱང་ཁྱོད་ཀྱིས་སྲ་ཉག་མ་ཙམ་ལས་མི་འཐོབ་ཅེས་
སྨྲས་ལ་སྦྱིན་པར་མི་བྱའོ། །
ད་ནི་བཅུ་གཅིག་པ་བླང་དོར་མེད་པའི་ཚུལ་གྱིས་སྤྱོད་པ་བྱ་བ་འཆད་པ་
ལ། བཟའ་བཅའ་དེ་བཞིན་དུ་བཏུང་བ་ཉིད། ཇི་ལྟར་རྙེད་པ་རབ་ཏུ་བཟའ་ཞེས་
པ་ལུག་ཤ་ལ་སོགས་པ་བཟའ་བ་བཟང་པོ་བཟའ་བ་བཞིན་དུ། ཁྱི་ཤ་ལ་སོགས་
པ་ངན་པ་ཡང་བཟའ་ལ། བཟའ་བ་ངན་པ་སྤངས་བ་བཞིན་དུ་བཟའ་བ་བཟང་པོ་
ཡང་སྤངས་ནས། ཇི་ལྟར་རྙེད་པ་ལྟར་བཟའ་བའོ། །དེའི་ཅིའི་ཕྱིར་ཞེ་ན། ཡིད་
འོང་མི་འོང་རྣམ་རྟོག་ཕྱིར་ཞེས་པ། ལུག་ཤ་ལ་སོགས་པ་ཞིམ་པས་ཡིད་དུ་འོང་བ་
དེ་ཡང་རྣམ་རྟོག་ཡིན་ཏེ། དེས་ན་ཞེན་པ་ཙམ་དུ་མི་བྱའོ། །བཟའ་དང་བཅའ་བ་
མི་དཔྱོད་པ་ཞེས་པ་བླང་དོར་མི་བྱེད་པའི་དེ་བཞིན་དུ་བཏུང་དང་བཏུང་མིན་ཉིད་
དེ། ཇ་ཆང་ལ་སོགས་པ་བཏུང་བ་བཟང་པོ་ཡིན་སྙམ་ནས་འཐུང་བ་ལྟར། བཀྲུ་
བཤལ་ལ་སོགས་པ་བཏུང་བ་ངན་པ་ཡང་བཏུང་བར་བྱའོ། །བཏུང་བ་ངན་པ་སྤོང་
བ་ལྟར། བཏུང་བ་བཟང་པོ་ཡང་སྤོང་བའོ། །དེས་ན་ཇི་ལྟར་རྙེད་པ་དེ་ལྟར་བཏུང་
བའོ། །དེ་ཅིའི་ཕྱིར་ཞེ་ན། ཡིད་འོང་མི་འོང་རྣམ་རྟོག་ཡིན་པའི་ཕྱིར། ཞེན་པ་ཙམ་
240 -178



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དུ་མི་བྱ་བའོ། །བགྲོད་དང་བགྲོད་མིན་ཞེས་པ་འདི་ངའི་སྲུ་མོ་ལ་སོགས་པ་བགྲོད་
བྱའི་ཡུལ་ཡིན་ནོ་སྙམ་ནས་བགྲོད་པ་ལྟར། མ་སྲིང་ལ་སོགས་པ་ལ་སྤང་བགྲོད་
པའོ། །འདི་ངའི་མ་སྲིང་ལ་སོགས་པ་བགྲོད་བྱའི་ཡུལ་མ་ཡིན་ནོ་སྙམ་ནས་མི་
བགྲོད་པ་ལྟར། སྲུ་མོ་ལ་སོགས་པ་ལ་ཡང་མི་བགྲོད་པའོ། །དེ་ཅིའི་ཕྱིར་ཞེ་ན།
སྔགས་པ་ཡིས་ཞེས་པ་རྣལ་འབྱོར་པས་སོ། །རྣམ་རྟོག་ཉིད་དུ་མི་བྱའོ་བགྲོད་བྱ་
དང་བགྲོད་བྱ་མ་ཡིན་པར་འཛིན་པ་དེ་རྣམ་རྟོག་ཡིན་པས་སྤང་བའི་དོན་ཏོ། །
ད་ནི་བཅུ་གཉིས་པ་བླ་མ་དྲིན་ཅན་ལ་འདུད་པའི་ཚུལ་གྱིས་སྤྱོད་པ་བྱ་བ་
འཆད་པ་ལ། དངོས་གྲུབ་རྙེད་པའི་སློབ་མ་གང་ཞེས་པ་སློབ་མ་གྲུབ་པ་ཐོབ་པ་
དེས་བྱ་བ་ཐམས་ཅད་ལ་བླང་དོར་མེད་པར་བྱེད་ན། ད་བླ་མ་ཡང་སྤོང་ངམ་བྱས་
པ་ལ་མ་ཡིན་ཏེ། ཡང་དག་ཡེ་ཤེས་གནང་བ་པོ་ཞེས་པ་སློབ་མས་ཡང་དག་པའི་
ཡེ་ཤེས་ཀྱི་སྣང་བ་རྙེད་པ་དེ་བླ་མའི་བྱིན་རླབས་ཡིན་པས་དང་བླ་མ་ལ་མ་གུས་ན་
མནར་མེད་པའི་དམྱལ་བར་འགྲོ་བས། དེ་སྤང་བའི་རྒྱུའི་ཕྱིར། གུས་པའི་སྒོ་ནས་
བླ་མ་ལ་ཕྱག་འཚལ་ཞིང་བསྙེན་བཀུར་ནུས་ཚད་བྱེད་པའོ། །དེ་ལྟར་དཔལ་སམ་
བུ་ཊི་ལས། བྱ་བ་བྱས་པའི་བློ་ཆེན་གྱིས། །དཔལ་ལྡན་རྡོ་རྗེ་སློབ་དཔོན་ཅན། །
ལུས་ཀྱིས་མགོན་ལ་ཕྱག་བྱས་ནས། །ཞེས་གསུངས་སོ། །
བླ་མ་ལ་མཆོད་ན་བསོད་ནམས་ཆེ་བར་ཡང་དེ་ཉིད་ལས་གསུངས་ཏེ།
གང་ཕྱིར་ཕྱོགས་བཅུའི་སངས་རྒྱས་དང་
། །བྱང་ཆུབ་སེམས་དཔའི་བསོད་ནམས་
པས། །སློབ་དཔོན་བ་སྤུའི་ཁུང་གཅིག་མཆོག །ཞེས་གསུངས་སོ། །རྣལ་འབྱོར་
ཆེན་པོ་མི་ལ་རས་པ་དེ་ཡང་
། གཙང་ལ་སྟོད་ན་བསྒོམ་ཙམ་ན། ཁ་ཤར་ཕྱོགས་སུ་
རི་བོ་ལ་གཏད་ནས་བསྒོམ། ངའི་བླ་མ་སྤྲིན་ཡ་གིའི་འོག་ན་ཡོད་གསུང་ནས་
240 -179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཕྱོགས་སུ་ཕྱག་འཚལ་བསྟོད་དོ། །
ད་ནི་བཅུ་གསུམ་པ་ལས་དང་པོའི་སྤྱོད་པ་ལས་གྲོལ་བའི་ཚུལ་གྱིས་སྤྱོད་
པ་བྱ་བ་འཆད་པ་ལ། བསླབ་དང་ཞེས་པ་ཉན་ཐོས་ཀྱི་བསླབ་པ་དང་
། ཀྲི་ཡའོ་
ཁྲུས་གསུམ་བྱེད་པ་དང་
། གོས་གསུམ་རྗེ་བ་ལ་སོགས་པའོ། །དབང་ལས་ཞེས་
པ་ལྷ་མོ་བདུད་རྩིའི་བུམ་ཆུ་ཐོགས་པས་སྤྱི་བོ་མར་དབང་བསྐུར་བས་རིགས་ཀྱི་
བདག་པོས་དབུ་རྒྱན་པར་བསྒོམ་པའོ། །རྣམ་པར་གྲོལ་ཞེས་པ་དེ་ཀུན་མི་དགོས་
པའི་དོན་ཏོ། །དེ་ནས་འོག་གི་དམ་ཚིག་སྡོམ་ལས་རྣམ་པར་གྲོལ་ཞེས་པ་གསང་
སྔགས་ཀྱི་དམ་ཚིག་དང་སྡོམ་པ་ཡང་མི་དགོས་པའི་དོན་ཏོ། །དེ་ནས་གོང་གི་དེ་
བཞིན་ངོ་ཚའི་འབྲས་བུ་ནི་འཇིག་རྟེན་པས་ངོ་ཚ་བར་བྱེད་པའི་ཆོས་རྣམས་ཀྱང་
སྤང་བའོ། །དངོས་པོ་ཀུན་ནི་སྣང་གྲག་གི་དངོས་པོའོ། །རང་བཞིན་ནི་བདེ་སྟོང་
དབྱེར་མེད་དུ་རྟོགས་པའི་རང་བཞིན་ནོ། །ཡོ་གི་ནི་རྣལ་འབྱོར་པའོ། །རྣམ་དཔྱད་
ནི་ལྷན་ཅིག་སྐྱེས་པའི་ཡེ་ཤེས་སུ་རྣམ་པར་དཔྱད་པའོ། །སྙིང་རྗེ་ཆེ་ནི་རྡོ་རྗེ་སྙིང་
པོ་ལ་བོས་པའོ། །
ད་ནི་དོན་བཅུ་བཞི་པ་བཅོས་མ་ལས་གྲོལ་བའི་ཚུལ་གྱིས་སྤྱོད་པ་བྱ་བ་
འཆད་པ་ལ། སྦྱིན་སྲེག་ནི་ཞི་བ་དང་རྒྱས་པ་ལ་སོགས་པའོ། །མཆོད་སྦྱིན་ནི་སྤོས་
དང་མེ་ཏོག་ལ་སོགས་པའོ། །དཀའ་ཐུབ་ནི་ཆང་དང་ཕྱི་གྲོའི་ཁ་ཟས་སྤོང་བ་ལ་
སོགས་པའོ། །འདས་ཞེས་པ་དེ་དག་མི་དགོས་པའི་དོན་ཏོ། །སྔགས་ནི་སྙིང་པོ་
དང་ཉེ་སྙིང་ལ་སོགས་པ་བཟླས་པའོ། །བསམ་གཏན་ནི་ལྷའི་སྐུ་བསྒོམ་པ་ལ་
སོགས་པའོ། །རྣམ་པ་སྤངས་ཞེས་པ་དེ་དག་མི་དགོས་པའི་དོན་ཏོ། །རྣལ་འབྱོར་
ལྡན་པ་ནི་བདེ་སྟོང་དབྱེར་མེད་ཀྱི་ཉམས་དང་ལྡན་པས་སྤྱོད་པ་བྱེད་པའོ། །
240-180



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ད་ནི་བཅོ་ལྔ་པ་འཇིགས་པ་མེད་པའི་ཚུལ་གྱིས་སྤྱོད་པ་བྱ་བ་འཆད་པ་ལ།
ངེས་པར་མངོན་དུ་ཞེས་པ་མངོན་གསུམ་ཁོ་ནར་རོ། །ལྷ་མིན་ནམ་བརྒྱ་བྱིན་ལྟ་བུ་
རང་གི་མདུན་དུ་བྱུང་བ་ཡིན་ན་ཡང་ངོ༌། །དེ་ལ་འཇིགས་པར་མི་བྱ་སྟེ་ཞེས་པ་
ཉམ་ང་བའམ་བག་ཚ་བ་མེད་པ་སྟེ། དཔེར་ན་སེང་གེའི་གཟུགས་ཀྱིས་རྣམ་པར་
བསྡུ་བར་བྱའོ། །དེ་ ཡང་གཅན་གཟན་ གྱིས་ རྒྱལ་པོ་སེང་གེ་ དེ་ གང་ལ་ ཡང་
འཇིགས་པའམ་བག་ཚ་བ་མེད་པ་བཞིན་དུ། སྤྱོད་པ་བྱེད་པའི་རྣལ་འབྱོར་པ་དེ་
གང་ལ་ཡང་བག་ཚ་བའམ་འཇིགས་པའམ་སྙེམས་པ་མེད་པར་གྱུར་བའོ། །
ད་ནི་བཅུ་དྲུག་པ་བཟའ་བཏུང་ལ་མ་ཆགས་པའི་ཚུལ་གྱིས་སྤྱོད་པ་བྱ་བ་
འཆད་པ་ལ། སེམས་ཅན་ཀུན་གྱི་དོན་གྱི་ཕྱིར། ཞེས་པ་བདག་སངས་རྒྱས་པར་
བྱས་ལ་སེམས་ཅན་ཐམས་ཅད་ཀྱི་དོན་བྱའོ་སྙམ་པའི་སེམས་བསྐྱེད་སྔོན་དུ་སོང་
བའོ། །རྟག་ཏུ་སྙིང་རྗེ་བཏུང་བར་བྱ་ཞེས་པ་སེམས་བསྐྱེད་སྔོན་དུ་སོང་བ་དེས་
བསྐོམ་དུ་མི་དམིགས་པའི་སྙིང་ རྗེ་ཆེན་པོའི་ཆུ་རྒྱུན་བཏུང་དགོས་བྱའོ། །དེས་
མཚོན་ནས་ཟས་སུ་སྣང་གྲག་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་ཤར་བའི་
ཤུ་བཟའ་དགོས་པའོ། །དེ་ལས་ལྷག་པའི་བཏུང་བ་དང་དེ་ལས་ལྷག་པའི་བཟའ་
བ་མེད་པས་ན་རྣལ་འབྱོར་པ་ཞེས་པའོ། །གཞན་གྱི་བཏུང་བ་ནི་ཇ་ཆང་ལ་སོགས་
པ་སྟེ། བཟི་བ་མེད་པ་ནི་ངོམས་པ་མེད་པའོ། །དེ་ཡང་འོ་སྐོལ་ལྟ་བུ་ཁ་སང་འཐུང་
ཀྱང་དེ་རིང་སྐོམ། དེ་རིང་འཐུང་ཀྱང་སང་སྐོམ་སྟེ། རྟག་ཏུ་ངོམས་པའི་བཏུང་བ་
མེད་པའོ། །ཡང་གཞན་གྱི་བཟའ་བས་འགྲངས་པ་མེད་ཞེས་པར་ཡང་སྦྱར་ཏེ།
སྐོལ་ལྟ་བུ་ཁར་སང་འགྲངས་པར་ཟོས་ཀྱང་དེ་རིང་བཀྲེས། དེ་རིང་འགྲངས་པར་
ཟོས་ཀྱང་སང་བཀྲེས་ཏེ། རྟག་ཏུ་འགྲངས་པའི་ཟས་མེད་པའོ། །དེས་ན་རྟག་ཏུ་
འོ་
240 -181



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ངོམས་པའི་བཏུང་བ་དང་
། འགྲངས་པའི་ཟས་དེ་གལ་ཆེའོ། །
དེ་རྣམས་ལ་ནང་དུ་བཤད་ན་ལས་རྒྱའི་རྫོགས་རིམ་དང་སྦྱར་བ་དང༌།
གཏུམ་མོའི་རྫོགས་རིམ་དང་སྦྱར་བ་གཉིས་ལས། དང་པོ་བཤད་ན། སེམས་ཅན་
ཀུན་གྱི་དོན་གྱི་ཕྱིར་ཞེས་པ་སེམས་ཅན་ཐམས་ཅད་སངས་རྒྱས་ཐོབ་པར་བྱ་བའི་
ཕྱིར་བདག་གིས་ལས་རྒྱའི་རྫོགས་རིམ་བསྒོམ་པར་བྱ་སྙམ་སུ་སེམས་བསྐྱེད་པའོ
། །
རྟག་ཏུ་སྙིང་རྗེ་བཏུང་བ་ནི་ལས་རྒྱ་བསྟེན་ནས་ཀུན་རྫོབ་བྱང་ཆུབ་ཀྱི་སེམས་
འབེབས་པའོ། །རྣལ་འབྱོར་བཏུང་བ་དགའ་ནི་ལས་རྒྱ་ལ་བརྟེན་པའི་ཉམས་མྱོང་
ལ་དགའ་བའོ། །གཞན་གྱི་བཏུང་བས་བཟི་བ་མེད་ནི་ལས་རྒྱ་མ་བརྟེན་པར་
བསྒོམས་ཀྱང་ཉམས་མྱོང་མི་སྐྱེ་ཞེས་པའོ། །
གཉིས་པ་བཤད་ན། སེམས་ཅན་ཀུན་གྱི་དོན་གྱི་ཕྱིར་ཞེས་པ་སེམས་ཅན་
ཐམས་ཅད་སངས་རྒྱས་ལ་དགོད་པར་བྱ། དེ་དོན་དུ་གཏུམ་མོ་བསྒོམ་པར་བྱ་སྙམ་
དུ་སེམས་བསྐྱེད་པའོ། །རྟག་ཏུ་སྙིང་རྗེ་བཏུང་བ་ཉིད་ནི། ལུས་བཅོས་རླུང་བཟུང་
ལྟེ་བའི་གཏུམ་མོའི་མེ་སྤར་ནས། སྤྱི་བོའི་ཧཾ་ལས་བྱང་སེམས་ཀྱི་ཐིག་ལེ་དབབ་
པའོ། །རྣལ་འབྱོར་བཏུང་བ་དགའ་ནི་གཏུམ་མོ་འབར་འཛག་གི་ཉམས་མྱོང་ལ་
དགའ་བའོ། །གཞན་གྱི་བཏུང་བས་བཟི་བ་མེད་ནི་གཏུམ་མོ་མ་བརྟེན་པར་
བསྒོམས་ཀྱང་ཉམ་མྱོང་མི་སྐྱེ་ཞེས་པའོ། །དེ་ཡན་ཆད་ཀྱིས་ལེའུ་ཡི་གཞུང་བཤད་
ཟིན་ཏོ། །
ལེའུ་ཡི་མཚན་འཆད་པ་ལ་སྤྱོད་པ་གོང་དང་འདྲ། ལེའུ་ནི་གཞུང་གཅོད་
ཅིང་སྐྱོང་བའོ། །དྲུག་བཞི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་དང་
པོ་ལས་ལེའུ་དྲུག་པ་བཤད་པའོ།། །།
240 -182



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལེའུ་བདུན་པ་ལ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནི་དེ་
ལྟར་སྤྱོད་པ་བྱེད་པ་ལ་དགྱེས་པ་རྡོ་རྗེའི་ཡུན་དང་མིང་སྲིང་དུ་ངོ་ཤེས་པར་བྱ་བའི་
ཕྱིར། བརྡའ་བྱ་ དགོས་ པས། ལེའུ་བདུན་ པ་བརྡའི་ ལེའུ་ འདི་བྱུང་བའོ། །ལེའུ་
བདུན་མདོར་བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར་བརྡའ་ཆེན་ཞེས་པས་
མདོར་བསྟན། དེ་ལེའུ་བདུན་པ་འདིས་རྒྱས་པར་འཆད་པའོ། །ལེའུ་མངོན་པར་
རྟོགས་པའི་འབྲེལ་ནི་བསྐྱེད་རྫོགས་གཉིས་པོ་དེས་སེམས་མི་གནས་པ་གནས་
པོར་བྱས། གནས་པ་བརྟན་པར་བྱས། བརྟན་པ་བོགས་དབྱུང་བ་ལ་སྤྱོད་པ་བྱ་
དགོས་ལ། དེའི་དུས་སུ་བརྡའ་དགོས་པས་ལེའུ་འདི་ནས་འབྱུང་བ་ལྟར་བརྡའ་
བྱེད་པའོ། །
ལེའུ་འདི་རང་ལ་གསུམ་སྟེ། བཤད་པར་ཞལ་གྱིས་བཞེད་པ་དང་། ལེའུ་
ཡི་གཞུང་དང་
། ལེའུ་ཡི་མཚན་ནོ། །དང་པོ་ནི་དེ་ནས་ཙོ་མའི་ལེའུ་བཤད་པར་
བྱའོ་ཞེས་པ་སྟེ། དེ་ནས་ནི་ལེའུ་དྲུག་པ་བཤད་པའི་དེ་ནས་སོ། །དེ་ཡང་དགེ་
བཤེས་འབྲོག་མིའི་ལོ་ཙཱ་བས་ནི་སྐད་སོར་བཞག་པ་ཡིན་ནོ། །འགོས་ལོ་ཙཱ་བས་
བརྡའ་ཞེས་པར་བསྒྱུར་ནས་ཡོད། དེ་ཡང་བརྡའ་ལ་དབྱེ་བ་དང་། དགོས་པ་དང་།
ངེས་ཚིག་དང་། དུས་དང་། ཇི་ལྟར་བྱ་བ་དང་ལྔས་ཤེས་པར་བྱའོ། །
དང་པོ་བརྡའི་དབྱེ་བ་ལ་གཉིས་ཏེ། ལུས་ཀྱི་བརྡའ་དང་
། ངག་གི་བརྡའ་
འོ། །ལུས་ཀྱི་བརྡའ་ནི་ལེའུ་འདི་ནས་སྟོན་ལ། ངག་གི་བརྡའ་ནི་ལེའུ་འདིའི་མ་
ཚང་བ་ཁ་སྐོང་བར་བྱས་ནས་བརྟག་པ་ཕྱི་མའི་ལེའུ་གསུམ་པར་སྟོན་ནོ། །བརྡའི་
དགོས་པ་ནི་སྤུན་ནམ་མིང་སྲིང་དུ་ངོ་ཤེས་པར་བྱེད་པ་སྟེ། དེ་ཡང་བོད་ཀྱི་རྣལ་
འབྱོར་པ་གཅིག་རུས་པའི་རྒྱན་གོན། ཁ་ཊཾ་ག་ལ་སོགས་པ་ཐོགས་ནས་སྤྱོད་པ་ལ་
240 -183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འོང་པ་དང་
། རྒྱ་གར་ནས་ཀྱང་རྣལ་འབྱོར་པ་གཅིག་བྱུང་ན་དེ་གཉིས་བརྡའ་སྤྱད་
དེ། གཅིག་གིས་དགྱེས་པ་རྡོ་རྗེའི་བརྡའ་བྱས་པ་དང་། གཅིག་གིས་གདན་བཞི་ལྟ་
བུའི་བརྡའ་བྱས་ན། དེ་གཉིས་བརྡའ་མ་མཐུན་པས་ཅིར་ཡང་མི་འོང་སྟེ་གྱེས་ནས་
འགྲོའོ། །ཡང་བོད་ཀྱི་རྣལ་འབྱོར་པ་ལྟ་བུས་དགྱེས་པ་རྡོ་རྗེའི་བརྡའ་བྱས་ལ། རྒྱ་
གར་གྱི་རྣལ་འབྱོར་པ་དེས་ཀྱང་དགྱེས་པ་རྡོ་རྗེའི་བརྡའ་བྱས་ན། དགྱེས་པ་རྡོ་
རྗེའི་ སྤྱན་ ཡིན། ཡང་ རྒྱ་ གར་ གྱི་རྣལ་ འབྱོར་ མ་ དང་། བོད་ ཀྱི་རྣལ་ འབྱོར་མ་
གཉིས་བརྡའ་མཐུན་ན་ཡང་སྤུན་ཡིན། ཡང་བོད་ཀྱི་རྣལ་འབྱོར་པ་དང་
། རྒྱ་གར་
ནས་འོང་པའི་རྣལ་འབྱོར་མ་གཉིས་བརྡའ་མཐུན་དགྱེས་པ་རྡོ་རྗེའི་མིང་སྲིང་ཡིན་
ནོ། །བརྡའི་ངེས་ཚིག་གི་རྣལ་འབྱོར་པ་ནང་གིས་གོ་ཞིང་གཞན་གྱིས་མི་གོ་བས་ན་
བརྡའ་ཞེས་བྱ་སྟེ། དཔེར་ན་ཀླ་ཀློའི་སྐད་བཞིན་ནོ། །བརྡའ་བྱ་བའི་དུས་ནི། སྤྱོད་
པའི་དུས་དང་
། དབང་བསྐུར་བའི་དུས་དང་། ཚོགས་འཁོར་བྱེད་པའི་དུས་དང་
།
སྐྱེད་རྫོགས་བསྒོམ་པའི་ཐུན་མཚམས་ཀྱི་དུས་དང་རྣམས་སུ་བརྡའ་བྱེད་པའོ། །
བརྡའ་ཇི་ལྟར་བྱ་བ་ནི་ལེའུ་ཡི་གཞུང་ལས་སྟོན་ཏོ། །
ལེའུ་ཡི་གཞུང་ལ་བརྒྱད་ལས། དང་པོ་བརྡའི་དགོས་པ་འཆད་པ་ལ་གང་
གིས་ཞེས་པ་བརྡའ་བྱས་པ་གང་གིས་སོ། །སྤུན་དང་ཞེས་པ་རྣལ་འབྱོར་ཕ་ནང་
ཕྲད་པའམ་རྣལ་འབྱོར་མ་ནང་ཕྲད་དེ་བརྡའ་མཐུན་ནོ། །སྲིང་མོ་ཡང་ཞེས་པ་རྣལ་
འབྱོར་ཕ་མ་གཉིས་ཕྲད་དེ་བརྡའ་མཐུན་ནའོ། །ཐེ་ཚོམ་མེད་པར་ནི་ངེས་པ་ཁོ་
ནར་ཤེས་པར་བྱའོ། །
ད་ནི་གཉིས་པ་བརྡའ་སོ་སོའི་མཚན་ཉིད་སྟོན་པ་ལ་གང་གིས་ཞེས་པ་
བརྡའ་བསྐུལ་མཁན་ཏེ། དེ་ཡང་སྐྱེས་པ་ཡིན་ཡང་རུང་བུད་མེད་ཡིན་ཡང་རུང་སྟེ།
240 -184



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
སྔོན་ལ་བརྡའ་བསྐུལ་མཁན་གཞོན་ཤོས་ཀྱིས་བྱེད་དགོས་པས་གཞོན་ཤོས་དེས་
སོ། །སོར་མོ་གཅིག་སྟོན་པ་ཞེས་པ་ལེགས་པར་འོང་སམ་ཞེས་འདྲི་བའོ། །དེའི་
ལན་དུ་གཉིས་ཀྱིས་ལེགས་པར་འོངས་པ་ཡིན་ཞེས་པ། སོར་མོ་གཉིས་གཤིབས་
ནས་བསྟན་པས་ང་ལེགས་པར་འོངས་སོ་བྱ་བ་ཡིན་ནོ། །དེ་ལྟར་ངོ་ཤེས་ནས་ད་
ནི་སྙུན་འདྲི་བ་ལ་གཡོན་པའི་མཐེ་བོང་བཅངས་ནས་ སྟོན་པ་ནི་ཁམས་བདེ་
བའམ་ཞེས་འདྲི་བའོ། །སྙན་གྱི་ཕྱག་རྒྱར་རབ་ཏུ་ཤེས་ཞེས་པ་སླར་མཐེ་བོང་
བཅངས་ནས་བསྟན་པ་སྟེ། ཁམས་བདེའོ་བྱ་བའོ། །དེ་ལྟར་སྙན་སྨོས་པ་དང་བུམ་
དབང་མ་ཐོབ་པའི་རྣལ་འབྱོར་པ་མི་འོང་བས། བུམ་དབང་གཞིར་བཞག་ནས་
གསང་དབང་ལ་འདྲི་བ་ལ། གང་ཞིག་སྲིན་ལ་སྟོན་པ་ལ་ཞེས་པ་སྲིན་ལག་དང་
མཐེ་བོང་སྦྱར་ནས་སྟོན་པ་སྟེ། བྱང་སེམས་དཀར་དམར་གཉིས་པོ་དེ་སྲིན་མཐེབ་
གཉིས་ཀྱིས་ལྕེ་ཐོག་ཏུ་བཞག་གམ་ཞེས་འདྲི་བའོ། །དེའི་ལན་དུ་དེ་ཡིས་མགྲིན་
པ་རབ་ཏུ་བསྟན་ཞེས་པ་ལག་པ་མགྲིན་པར་བཞག་ནས་སྟོན་པ་སྟེ། ཐིག་ལེ་
དཀར་དམར་དེ་ལྕེ་ཐོག་ཏུ་བཞག་ནས་ལོངས་སྤྱད་ཞེས་པའོ། །
ད་ནི་དབང་གསུམ་པ་ལ་འདྲི་བ་ལ་གང་ཞིག་སྲིན་ལག་སྟེར་བ་ལ་སྲིན་
ལག་ སྦྱིན་ནས་སྟོན་པ་ཏེ། མཛུབ་མོ་ནས་བགྲོངས་བའི་གསུམ་པ་ཡིན་པས་
དབང་གསུམ་པ་ཐོབ་པའམ་ཞེས་འདྲི་བའོ། །དེའི་ལན་དུ་དེ་ཡིས་མཐེའུ་ཆུང་རྣམ་
པར་སྦྱིན་ཞེས་པ་མཐེའུ་ཆུང་སྒྲེང་ནས་སྟོན་པ་སྟེ་སུམ་པ་དག་ཨ་ཅང་ཆེས་ཏེ་བཞི་
པའི་དོན་ལ་ཡང་རེག་གོ་ཞེས་པའོ། །དེ་ལྟར་དབང་རྫོགས་པར་ཐོབ་ཀྱང་ལྷན་
ཅིག་སྐྱེས་པའི་དོན་མངོན་དུ་མ་བྱས་པ་སྲིད་པས་དེ་ལ་འདྲི་བ་ལ། གང་ཞིག་གུང་
མོ་སྟོན་པ་ལ་ཞེས་པ་ཁུ་ཚུར་བཅངས་ནས་སྟོན་པ་སྟེ། གུང་མོ་ནི་སོར་མོ་རྣམས་
240--185



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཀྱི་དབུ་མ་ཡིན་ལ། དེ་དང་འདྲ་བར་གཉུག་མ་གཉིས་སུ་མེད་པའི་ཡེ་ཤེས་དབུ་
མའི་དོན་དེ་མངོན་སུམ་དུ་བྱས་སམ་ཞེས་འདྲི་བའོ། །དེའི་ལན་དུ་དེ་ཡིས་མཛུབ་
མོ་རབ་ཏུ་སྦྱིན་ཞེས་པ་མཛུབ་མོའི་ཚིགས་བཀྲོལ་བ་སྟེ། ངས་གཉུག་མ་གཉིས་སུ་
མེད་པའི་ཡེ་ཤེས་དེ་མངོན་སུམ་དུ་བྱས་པས་ད་རྣམ་རྟོག་ལས་གྲོལ་ལོ་ཞེས་པའོ། །
ད་ནི་བྱང་སེམས་ཀྱི་རྟེན་རྩའི་མན་ངག་འདྲི་བ་ལ་གང་ཞིག་གོས་ནི་སྟོན་
པ་ལ་ཞེས་པ་རྒྱ་གར་ན་གོས་ཀྱི་མཆོག་ཐོད་ལ་བྱེད་དེ། །མི་ཏྲ་མ་རྣམས་ཀྱིས། ཁ་
སང་བཅིངས་པའི་ཐོད་དེ་ རིང་མི་འཆིང་ལ། དེ་རིང་བཅིངས་པའི་ཐོད་པ་མི་
འཆིང་ངོ་
། །དེ་མིན་པ་རྣམས་ཀྱི་ཀྱང་ཐུགས་དྲི་མ་ཅན་གོན་པའི་ལུགས་མེད་དོ། །
དེས་ན་གོས་ནི་ཐོད་ལ་ཟེར་ལ། ཐོད་འཆིང་བའི་སར་ལག་པ་བཞག་ནས་སྟོན་ན་
བདེ་བ་ཆེན་པོ་མཚོན་པའི་རྩ་གང་ཡིན་ཞེས་འདྲི་བའོ། །དེའི་ལན་དུ་དེ་ཡིས་རྩེ་
གསུམ་རབ་ཏུ་བསྟན་ཞེས་པ་མཐེ་བོང་གིས་མཐེབ་ཆུང་ནས་མནན་ནས་གཞན་
གསུམ་བསྟན་ཏེ། ལ་ལ་ན་དང་ར་ས་ན་ཨ་ཝ་དྷུ་ཏི་གསུམ་ཡིན་ཞེས་པའོ། །རྩའི་
མན་ངག་ཤེས་ནས་འདུག་གིས།
ད་བྱང་ཆུབ་སེམས་ཀྱི་མན་ངག་ཤེས་སམ་ཞེས་འདྲི་བ་ལ། གང་ཞིག་ནུ་
མ་སྟོན་པ་ལ་ཞེས་པ་ནུ་མ་ལག་པས་འཇུས་ནས་སྟོན་པ་སྟེ། འོ་མ་དང་འདྲ་བའི་
ཀུན་རྫོབ་བྱང་ཆུབ་ཀྱི་སེམས་གང་ན་གནས་ཞེས་དྲིས་པའོ། །དེའི་ལན་དུ་དེ་ཡིས་
མཚམས་ནི་རབ་ཏུ་བསྟན་ཞེས་པ་མགོའི་སྐྲ་མཚམས་སྟོན་པ་སྟེ། ཀུན་རྫོབ་བྱང་
ཆུབ་ཀྱི་སེམས་དེ་ཕལ་ཆེར་སྤྱི་བོར་ན་གནས་ཞེས་པའོ། །གང་ཞིག་ས་ནི་སྟོན་
་ཞེས་པ་
པ་ལ་སོགས་པ་ལ་བཞག་ནས་སྟོན་པ་སྟེ། ཀུན་རྫོབ་བྱང་ཆུབ་ཀྱི་སེམས་
དེ་ཤེས་རབ་མ་ས་གཞི་དང་འདྲ་བ་ལ་བརྟེན་ནས་སྐྱེད་ཅིང་ལོངས་སྤྱོད་དམ་ཞེས་
240 -186



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
འདྲི་བའོ། །དེའི་ལན་དུ་དེ་ཡིས་མཁའ་ནི་རབ་ཏུ་བསྟན་ཞེས་པ་ལ་ལག་པ་ནམ་
མཁའ་ལ་ཡུག་ཡུག་བྱེད་པ་སྟེ། ཕྱག་རྒྱ་མ་ཤེས་རབ་སྟོང་ཉིད་ནམ་མཁའ་དང་
འདྲ་བ་ལ་ལོངས་སྤྱད་དོ་བྱ་བའོ། །གང་ཞིག་ཁྲོ་གཉེར་སྟོན་པ་ལ་ཞེས་པ་སྨིན་
དཔག་ཏུ་གཉེར་མ་བསྡུས་ནས་སྟོན་པ་སྟེ། གཉེར་མ་ནི་རྒས་པའམ་འཆིང་བའི་
བརྡའ་ཡིན་པས་ཁྱོད་ཕྱག་རྒྱ་མ་ལ་བརྟེན་ནས་བཅིངས་པར་མ་གྱུར་རམ་ཞེས་
འདྲི་བའོ། །དེའི་ལན་དུ་གཙུག་ཕུད་དགྲོལ་བར་བརྗོད་པར་བྱ་ཞེས་ པ་ སྐུའི་
གཙུག་ཕུད་བཅིངས་པ་དེ་བཀྲོལ་ནས་སྟོན་དེ། བདག་བླ་མའི་གདམ་ངག་དག་
གིས་ལས་རྒྱས་མ་བཅིངས་པར་གྲོལ་བར་གྱུར་རོ་ཞེས་པའོ། །གང་ཞིག་དཔྲལ་བ་
སྟོན་པ་ནི་རྩ་རླུང་བྱང་ཆུབ་སེམས་ཀྱི་གདམ་ངག་ལ་བརྟེན་ནས་ལྷན་ཅིག་སྐྱེས་
པའི་ཡེ་ཤེས་མངོན་དུ་བྱས་སམ་ཞེས་འདྲི་བའོ། །དེའི་ལན་དུ་དེ་ཡིས་རྒྱབ་ནི་རབ་
ཏུ་བསྟན་ཞེས་པ་དེ་ལ་རྒྱབ་ལོག་གིས་བསྟན་པ་སྟེ། རྒྱབ་ཐོབ་ཀྱི་ཡེ་ཤེས་ཞེས་བྱ་
རྗེས་ཐོབ་ཀྱི་ཡེ་ཤེས་ཞེས་བྱ་སྟེ། རྣམ་རྟོག་གི་རྒྱབ་སམ་རྗེས་ལ་ལྷན་ཅིག་སྐྱེས་
པའི་ཡེ་ཤེས་མངོན་དུ་བྱས་སོ་ཞེས་པའོ། །
གང་ཞིག་རྐང་མཐིལ་སྟོན་པ་ནི་རྐང་མཐིལ་དེ་དུས་རྒྱུན་དུ་ཐུར་དུ་བལྟ་བ་
ལྟར། ཁྱོད་ཀྱིས་ལྷན་ཅིག་སྐྱེས་པའི་ཡེ་ཤེས་དེ་མངོན་དུ་བྱས་པས། ད་ངན་སོང་
ལ་སོགས་པ་ཐུར་དུ་མི་ལྟུང་ངམ་ཞེས་འདྲི་བའོ། །དེའི་ལན་དུ་ལྟོ་ཡིས་རྣམ་པར་
རྩེ་བར་བྱ་ཞེས་པ་བྱིས་པ་རྡོ་ཇེ་མཐོ་ཇེ་མཐོར་རྩེ་བ་ལྟར། ང་ཐུར་དུ་མི་ལྟུང་སྟེ་ཇེ་
མཐོ་ཇེ་མཐོར་འགྲོ་ཞེས་པའོ། །ཕྱག་རྒྱ་ཕྱག་རྒྱའི་ལན་གྱིས་ནི་ཞེས་པ་སྔ་མ་སྔ་མ་
ནི་ཕྱག་རྒྱ་ལ། ཕྱི་མ་ཕྱི་མ་ནི་ཕྱག་རྒྱའི་ལན་གྱིའོ། །དམ་ཚིག་གིས་ནི་རྣམ་པར་
དབྱེ་ཞེས་པ་དམ་ཚིག་གཅིག་གམ་མི་གཅིག་དང་
། སྤྱན་དང་མིང་སྲིང་དུ་འོང་མི་
240 -187



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འོང་དབྱེ་བའོ། །དེ་ལ་ཞེས་པ་བརྡའ་སྐུལ་མཁན་ནམ། ལན་འདེབས་མཁན་དེ་
ལའོ། །རྣལ་འབྱོར་མས་སྨྲས་ པ་ཞེས་པ་གཅིག་གིས་དངོས་སུ་སྨྲ་བའོ། །ཨེ་མ་
ཞེས་པའོ་ངོ་མཚར་བའོ། །བུ་ཞེས་པ་སྤྱན་ནམ་སྲིང་མོ་དེ་ལའོ། །སྙིང་རྗེ་ཆེ་ཞེས་
པ་ངས་ཁྱོད་ལ་བརྩེ་བར་བྱའོ་ཙམ་གཅིག་སྨྲ་བའོ། །གལ་ཏེ་ཕྲེང་བ་ལ་ལག་སྟོན་
ན་ཞེས་པ་ཕྲེང་ཁུག་ནས་ཕྲེང་བ་ཕྱུང་ནས་ལག་པས་སྟོན་ནའོ། །འདུ་བ་བྱ་ཞེས་
སྨྲ་བ་ཡིན་ཞེས་པ་འོ་སྐོལ་རང་སྟབས་གཅིག་ཏུ་ཚོགས་པར་བྱ་ཞེས་པའོ། །ཕྲེང་
བ་མངོན་པར་བཏང་བྱས་ན་ཞེས་པ་ས་ལ་བཏང་བའམ་གྲོགས་དེའི་ལག་ཏུ་
བཏང་ནའོ། །དམ་ཚིག་ལ་མནོས་ཞེས་པ་ཚོགས་འཁོར་དང་སྤྱོད་པ་དང་བསྒོམ་པ་
གསུམ་སྟབས་གཅིག་ཏུ་མི་བྱེད་ན་དམ་ཚིག་ཉམས་སོ་ཞེས་གནད་ལ་བསྒྲེས་པའོ། །
བརྟུལ་ཞུགས་བཟང་ཞེས་པ་བོད་པའོ། །
གསུམ་པ་བརྡའི་གནས་བསྟན་པ་ལ་གསུམ་སྟེ། མདོར་བསྟན་པ་དང་
།
རྒྱས་པར་བཤད་པ་དང་། ཤིན་ཏུ་རྒྱས་པར་བཤད་པའོ། །དང་པོ་འཆད་པ་ལ་དེ་
ལ་ཞེས་ པ་གོང་གི་དམ་ཚིག་ལ་མནོས་ཞེས་པ་ལ་སྙག་པའི་ཚིག་སྟེ། ཚོགས་
འཁོར་དང་བསྒོམ་པ་དང་སྤྱོད་པ་རྣམས་སྟབས་གཅིག་ཏུ་བྱེད་པ་དེ་ལའོ། །ཕྱི་
རོལ་ཞེས་འདུ་བར་ཞེས་པ་ཕྱི་རོལ་ན་མཁའ་འགྲོ་འདུ་བའི་གནས་ཡོད་པས་དེར་
བྱ་ཞེས་པའོ། བཟང་པོའི་སྤྱོད་ཡུལ་གནས་པ་ནི་ཞེས་པ་མཁའ་འགྲོ་འདུ་བའི་
གནས་དེར་གནས་ནས་དགྱེས་པ་རྡོ་རྗེའི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་
དང་ལྡན་པར་བྱེད་པའོ། །དེ་ལ་ཞེས་པ་གནས་དེ་ལའོ། འདུ་བ་ནི་མཁའ་འགྲོ་
མའོ། །རྣལ་འབྱོར་མས། གང་སྨྲས་དེ་ལྟར་ཐམས་ཅད་བྱ་ཞེས་པ་མཁའ་འགྲོ་མ་
དེ་ ཀུན་ན་རེ་ཁྱོད་ཀྱིས་སྤྱོད་པ་འདི་ ལྟར་ གྱིས་ཞེས་པ་ལ་སོགས་པ་ ཇི་ སྐད་
240 -188



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གསུངས་པ་ལྟར་བྱས་ན་དངོས་གྲུབ་འཐོབ་པས་བྱ་དགོས་སོ། །མ་བྱས་ན་ཉེས་པ་
ཡོད་དེ། །སྔོན་རྒྱ་གར་གྱི་ཡུལ་ན་དོལ་བྱ་བ་ན་བྲམ་ཟེ་ཁྱོ་ཤུག་གཉིས་ཡོད་པ་ལ།
ཁོང་གི་ཁང་པ་དེ་ལྡིང་ཁང་ཞིག་ཡོད་སྐད། དེར་བྲམ་ཟེས་ལྡིང་ཁང་དུ་བསྡད་ནས་
ཆུང་མས་འོག་ཁང་དུ་འབྲས་ཐུབ་བཙོས་ཏེ་འཁར་གཞོང་དོ་ཁྱེར་དེ་འོངས་ནས།
གང་བྲམ་ཟེ་ལ་འདྲེན། གང་མོ་རང་ཟ་བ་ཡིན་པ་ལ། ན་མ་གཅིག་བྲམ་ཟེ་དེ་ཟ་
སྐྱེན་པར་བྱུང་བས་ཆུང་མས་ཁོ་མ་འགྲངས་པར་ཚོར་ནས། ད་དུང་ཁྱེར་ལ་འོང་
ངམ་བྱས་པ་རུང་ཟེར་སྐད། ལར་བྲམ་ཟེ་བྱ་བ་དེ་ཟས་ཟོས་དང་ཆོ་ག་མང་པོ་བྱ་
དགོས་པས་ནམ་དགའ་བཟར་མེད་དཀའ་སླ་བ་ཆེ་སྐད། དེར་མོ་འོག་ཁང་དུ་སོང་
ནས་ཡུན་ཐག་འཇེ་རབ་གཅིག་ལོན་པས། བྲམ་ཟེ་ངང་ཐུངས་ནས་བལྟས་པས།
མོས་འབྲས་ཐུག་ཁྱེར་ནས་བྱུང་ནས་བྲམ་ཟེ་ལ་དྲངས་པས། བྲམ་ཟེ་མོའི་ཞབས་
མ་ལ་ཁྲག་གཅིག་འདུག་པ་མཐོང་སྟེ། བྲམ་ཟེ་ན་རེ་ཁྱོད་ཀྱི་ཁྲག་འདི་མངལ་ཁྲག་
ཡིན་ཏེ་འོང་བས་ང་མི་འདོད་ཟེར། དེར་མོ་ན་རེ་འདི་མངལ་ཁྲོག་མིན་ང་ལ་ལོ་
རྒྱུས་གཅིག་ཡོད་འདི་ཟོ་དང་བྱས་པས། དེར་ཁོས་རིངས་པར་ཟོས་ཏེ་ལོ་རྒྱུས་
ཤོད་བྱས་པས། མོ་ན་རེ་མཁའ་འགྲོ་མ་ཡིན།
ད་ཅིའི་བར་དུ་ཡུལ་པ་ལ་པུ་ཏྲ་བྱ་བར་རྒྱལ་པོ་གཅིག་གིས་རྒྱལ་པོ་གཅིག་
བསད། ངས་དེའི་རོ་ཁྱེར་ཏེ་འོང་ནས་དྷེ་བི་ཀོ་ཊི་ བྱ་བར་སྐྱལ་ཡོད། དོ་ནུབ་
མཁའ་འགྲོ་མ་ཐམས་ཅད་དྷེ་བི་ཀོ་ཊིར་འཚོགས་ནས་ཚོགས་འཁོར་བྱེད་ང་ཡང་
དེར་འགྲོ། ཁྱོད་དང་ང་གཉིས་ཀྱང་འགྲོགས་ཡུན་དེ་རིང་ལས་མེད་ཟེར་སྐད། དེ་
ཡང་ན་རྡོལ་ནས་པ་ལ་པུ་ཏྲར་འགྲོ་བ་ལ་མི་བཤའ་མ་འགྲོ་བའི་ཟླ་བ་ཕྱེད་ཡོད་
སྐད། པ་ལ་པུ་ཏྲ་ནས་དྷེ་བི་ཀོ་ཊིར་འགྲོ་བ་ལ་ཟླ་བ་ཕྱེད། དྷེ་བི་ཀོ་ཊི་ནས་ན་རྡོལ་
240 --189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དུ་འགྲོ་བ་ལ་ཟླ་བ་ཕྱེད་ཡོད་སྐད། མོས་ཟླ་བ་ཕྱེད་གཉིས་ཀྱི་ལམ་དར་གཅིག་ལ་
འཁོར་ནས་བྱུང་སྐད། དེར་བྲམ་ཟེས་མོ་ལ་ང་ཡང་ཁྲིད་པར་ཞུ་བྱས་པས། མོ་ན་
རེ་ཁྱེད་བྲམ་ཟེ་བྱ་བ་རྣམ་རྟོག་ཤིན་ཏུ་ཆེ་བས་གསང་སྔགས་ཀྱི་སྣོད་མ་ཡིན་པས་
མི་འཁྲིད་ བྱས་ པས། བྲམ་ཟེ་མོ་ ལ་ འོ་སྐོལ་ གཉིས་ དེ་ ཙམ་ གཅིག་ འགྲོགས་
འགྲོགས་ནས། ད་མི་འཁྲིད་དམ་རྣམ་རྟོག་ཡེ་མི་བྱེད་བྱས་པས། དེར་འཁྲིད་པར་
ཁས་བླངས་ཏེ་དོ་ནུབ་ས་སྲོས་ཙམ་ན་མོའི་རྫུ་འཕྲུལ་ལ་བརྟེན་ནས་ཕྱིན་པས། ཅི་
ཙུག་ཡིན་ཆ་མེད་པར་དྷེ་བེ་ཀོ་ཏིར་ཕྱིན་པ་དང་
། དེ་ནས་མཁའ་འགྲོ་མ་མང་པོས་
ལ་ལས་ནི་མི་རོ་མང་པོ་ཁྱེར་ནས་བྱུང་། ལ་ལས་ནི་རྟ་རོ་མང་པོ་ཁྱེར་ནས་བྱུང་
།
ལ་ལས་ནི་ཤིང་ཐོབ། ལ་ལས་ནི་སྤོས་ཀྱི་བྱེ་བྲག །ལ་ལས་ནི་ཆང་
། ལ་ལས་ནི་
དྲིའི་བྱེ་བྲག་མང་པོ་ཁྱེར་བྱུང་སྐད། དེར་མཁའ་འགྲོ་མ་ཐམས་ཅད་འདུས་པ་དང་
མི་རོ་གཅིག་གི་ཐོད་པ་བཀོགས་ཏེ། ཐོད་པ་ཤ་ཁྲག་ཤིག་གེ་བ་གཅིག་གིས་ཆང་
ལྷུམས་ཀྱིས་བཅུས་ནས་མཁའ་འགྲོ་མ་ཐམས་ཅད་ཀྱིས་ཧུབ་སྐོར་བྱ་སྟེ་བྲམ་ཟེ་ལ་
ཡང་དྲངས་པས། བྲམ་ཟེ་ཐོད་པ་ཕྱོགས་སུ་མི་སྙེན། ཆང་ཕྱོགས་ སུ་མི་སྙེན་པ་
ཡིན་པས། ཁོ་སྣ་བཀབ་ནས་མ་འདོད་སྐད། དེར་མཁའ་འགྲོ་མ་ཐམས་ཅད་ཀྱིས་
ཀྱང་འདི་ལ་ཧུབ་གཅིག་མཐུང་བྱས་པས་ཀྱང་མ་བཏུབ་བོ། ཁྱད་པར་དུ་ཁོ་རང་
གི་ཆུང་མས་ནན་ཆེན་པོ་བྱས་ཀྱང་མ་བཏུབ་བོ། །
དེ་ནས་མཁའ་འགྲོ་མ་གཅིག་གིས་ཁོའི་སྦྱར་བ་ཟད་དུ་བཅུག་སྟེ། དེར་མེ་
ཏོག་ཕུལ་མཁའ་འགྲོའི་མ་རང་གི་ཆུང་མ་དེས་ཕྱག་གིས་བཀབ་ནས་ཁོ་ལ་མིག་
ཚུམས་ཤིག་གསུངས་ནས། དེར་ཁོས་མིག་བཙུམས་པས། ད་སྟེ་ཞག་བདུན་ནས་
འདིར་ཤོག་ཟེར་ཙམ་ན། ཇི་ལྟར་ཡིན་ཆ་མེད་པར་ས་རྙིང་པར་ཕྱིན་ནས་འདུག་
240 -190



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྟེ། དེར་ཁོ་ཞག་བདུན་ན་ནས་ཤིང་སྐད། ད་ཅིའི་ཆང་དེ་ལ་ཧུབ་གཅིག་མཐུངས་
ན་དེ་ཉིད་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་ཡིན་ཏེ། དེའི་ཕྱིར་
མཁའ་འགྲོ་མ་ཅི་གསུངས་ཉན་དགོས་སྐད་དོ། །
གནས་རྒྱས་པར་བཤད་པ་ལ་གཉིས་ལས། དང་པོ་དྲི་བ་འཆད་པ་ལ། སྐྱེ་
བཅོམ་ལྡན་འདས་ཞེས་པ་སྟོན་པ་ལ་རྡོ་རྗེ་སྙིང་པོས་བོད་པའོ། །འདུ་བའི་གནས་
དུ་ལགས་ཞེས་པ་མཁའ་འགྲོ་མ་འདུ་བའི་གནས་སུ་ཙམ་ཡོད་པ་ལགས་བྱ་བ་
ཡིན་ཏེ། གོང་གི་དེ་ལ་ཕྱི་རོལ་ཞེས་འདུ་བོར་ཞེས་པ་དྲིས་པའོ། །དེའི་ལན་བཅོམ་
ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། གནས་དང་བདེ་བའི་
གནས་ནི་རྟག་ཏུ་མཁའ་འགྲོ་མ་གནས་པའི་སའོ། །ཞིང་དང་ལྟེ་བའི་ཞིང་ནི་ཡོན་
ཏན་ཐམས་ཅད་བསྐྱེད་པའི་དོན་གྱིས་ཞིང་པའོ། །ཚན་དྷོ་ཉི་བའི་ནི་འདོད་ཅིང་
འདུག་པའི་སའོ། །དེ་བཞིན་དུ་འདུ་བ་ནི་མང་ག་དའོ། །ཉེ་འདུ་ནི་ལས་ཨང་ག་
མ་ག་ད་སྟེ། འདི་ན་རྡོ་རྗེ་གདན་ཡོད་པས་མི་མང་པོ་འདུ་བ་བའམ་བཀྲ་ཤིས་པའི་
གནས་ཡིན་ནོ། །འདི་གཉིས་ཡུལ་རྣམས་ཀྱི་གཞིར་བཞག་ནས་རྩི་བ་ཡིན་པས་
གནས་ཤིན་ཏུ་རྒྱས་པར་བཤད་པའི་ནང་ན་ཡང་མེད་དོ། །འཐུང་གཅོད་དང་ཉེ་
བའི་འཐུང་གཅོད་དང་ནི་བར་ཆད་མི་འབྱུང་བའི་སའོ། །དུར་ཁྲོད་ཉེ་བའི་དུར་
ཁྲོད་ནི་མི་རྟོག་པའི་ཡེ་ཤེས་སྐྱེ་བའི་སའོ། །གནས་བཅུ་གཉིས་པོ་འདི་རྣམས་ས་
བཅུ་གཉིས་ཀྱི་རང་བཞིན་ཡིན་པའོ། །ས་བཅུ་གཉིས་པོ་རང་གང་གང་ཡིན་ན་ས་
བཅུའི་དབང་ཕྱུག་མགོན་པོ་ཉིད་ཞེས་པ་ས་བཅུ་ནི་བྱང་ཆུབ་སེམས་དཔའི་ས་
བཅུའོ། །དབང་ཕྱུག་ནི་ཡང་དག་པར་རྫོགས་པའི་སངས་རྒྱས་ཀྱི་སའོ། །མགོན་
པོ་ནི་དཔལ་རྡོ་རྗེ་འཆང་ཆེན་པོའི་སའོ། །འདིས་ནི་ཞེས་པ་གནས་བཅུ་གཉིས་
240 -191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བགྲོད་པ་འདིས་ནའོ། །གཞན་གྱིས་བརྗོད་མི་བྱ་ཞེས་པ་ཕ་རོལ་ཏུ་ཕྱིན་པའི་ཐེག་
པ་ལྟར་ས་ལམ་གྱི་རིམ་པ་བགྲོད་མི་དགོས་པའི་དོན་ཏོ། །
གནས་ཤིན་ཏུ་རྒྱས་པར་བཤད་པ་གཉིས་ལས། དང་པོ་དྲི་བ་འཆད་པ་ལ།
ཀྱེ་བཅོམ་ལྡན་འདས་ཞེས་པ་སྟོན་པ་ལ་བོད་པའོ། །གནས་ལ་སོགས་པ་ཞེས་པ་
གོང་རྒྱས་བཤད་ཀྱི་སྐབས་ན་གནས་དང་ཉེ་བའི་གནས་ལ་སོགས་པ་བཅུ་གཉིས་
བཤད་པ་དེ་རྣམས་སོ། །གང་ལགས་ཞེས་པ་མ་གོ་ནས་དྲིས་པའོ། །དེའི་ལན་
བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། དེ་ཡང་ཛ་ལན་དྷ་
ར་ལ་སོགས་པ་གནས་སུམ་བཅུ་སོ་བཞི་པོའི་འདི་རྣམས་ལ། བླ་མ་ལྷོ་པའི་ཞལ་
ནས། འདུ་བ་དང་ཉེ་འདུའི་གནས་རྡོ་རྗེའི་གདན་གཞིར་བཞག་ནས་དེ་ནས་རྩིས་
པའི་ཕྱོགས་འདི་ན་ཡོད་བྱ་བ། ཉིན་ལམ་འདི་ཙམ་ན་ཡོད་བྱ་བ། དེ་ན་ཤིང་ཐོག་
ངོ་མཚར་ཅན་འདི་སྐད་ བྱ་བ། འཇིག་རྟེན་པའི་ལྷ་འདི་སྐད་བྱ་བ་ཡོད་བྱ་བ།
འཇིག་རྟེན་པ་དེའི་ལྷ་རྟེན་འདི་སྐད་བྱ་བ་ཡོད་བྱ་བའི་བཤད་པ་ཤིན་ཏུ་ཞིབ་པ་
ཞིག་གསུངས་པ་ལ། དེ་ཙམ་དགོངས་པ་མི་འདུག་ཏུ་ཚིར་ནས་མ་ཟུང་གསུང་
ནས། ཕྱོགས་འདི་ན་ཡོད་བྱ་བ་ཙམ་ལས་མི་གདའོ། །
དེ་ལ་གོང་གི་གནས་བྱ་བ་དེ་འཆད་པ་ལ། གནས་ནི་ཛཱ་ལ་དྷ་རར་བཤད་
ཞེས་པ་རྡོ་རྗེ་གདན་ནས་རྩིས་པའི་ལྷོ་ནུབ་ངོས་ནས་ཡོད་དེ། ཉིན་མོ་དུ་བ་རེང་
རེང་ནུབ་མོ་རེང་རེང་ཡོང་བ་གསུངས་སོ། །དེ་བཞིན་དུ་ཨུ་རྒྱན་ནི་ནུབ་ཕྱོགས་
ནའོ། །ཀོ་ལླ་པ་གི་རི་ནི་ལྷོ་ངོས་ནའོ། །ཀམ་རུ་ནི་བྱང་ཤར་ངོས་ནའོ། །གོང་གི་ཉེ་
བའི་གནས་འཆད་པ་ལ་མ་ལ་ཝ་ནུབ་ངོས་ནའོ། །སིན་དྷུ་ཡང་ནུབ་ངོས་ནའོ། ནཱ་
ག་རུ་ལྷོ་ནུབ་ངོས་ནའོ། །གོང་གི་ཞིང་འཆད་པ་ལ་མུསླུ་ནི་ལྷོ་ནུབ་ཐག་རིང་པོ་
240-192



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གར་ལོག་གི་ཡུལ་ལོ། །བྱེད་པའི་འབྲང་ཉིད་ནི་ཤར་ཕྱོགས་བྷ་ག་ལ་དང་ཀམ་
རུའི་བར་ན་ཡོད་དོ། །དེ་ཝི་ཀོ་ཊ་ནི་ཤར་ངོས་ནའོ། །ལྕགས་པའི་པྲ་ནི་ཤར་ངོས་
ཀྲ་མ་པུ་རི་བྱ་བ་ན་མཚོ་གཅིག་ཡོད་པའོ། །གོང་གི་ཉེ་བའི་ཞིང་འཆད་པ་ལ་ཀུ་ལུ་
ཏ་ལྷོ་ངོས་ཐག་ཉེ་བ་ན་ཡོད་པའོ། །ཨར་བུ་ཏ་ནི་ལྷོ་ངོས་ཐག་རིང་པོ་ན་ཡོད།
ལྷའི་མཆོག་སྦྱིན་ནི་ལྷོ་ངོས་ནའོ། ཁ་བའི་རི་ནི་བལ་ཡུལ་དང་བོད་ཀྱི་བར་ན་ཡོད་
པའོ། །གོང་གི་ཚན་དྷོ་འཆད་པ་ལ་ཧ་རི་ཀེ་ལ་ནི་བྷི་ཀྲ་མ་སུ་རིའོ། །ལན་ཚ་རྒྱ་
མཚོའི་ནང་སྐྱེས་ནི་ཤར་ཕྱོགས་མྱ་ངན་མེད་པའི་ཡུལ་ལོ། །ལམ་པ་ཀ་ནི་ལྷོ་ངོས་
ཐག་ཉེ་བ་ནའོ། །ཀན་ཚེ་ཡང་ལྷོ་ཉེ་བ་ནའོ། །པཱུ་ར་ཋ་ལྷོ་ཐག་ཉེ་བ་ན་མ་ཧ་དེ་
བའི་མཚན་མ་ཡོད་པའི་གནས་སོ། །
གོང་གི་ཉེ་བའི་ཙྪན་དོ་འཆད་པ་ལ། ཀ་ལི་ཀ་དང་གཅིག །གསེར་གླིང་
དང་གཉིས། ཀོ་ཀ་ན་དང་གསུམ་ལ་འདི་ན་ཡོད་བྱ་བ་མི་གསུང་ངོ་
། །གོང་གི་
འཐུང་གཅོད་འཆད་པ་ལ། འཐུང་གཅོད་གྲོང་ཁྱེར་གྱི་དང་ཡང་ནི་མི་རིགས་མི་
འདྲ་བ་བཅོ་བརྒྱད་ཡོད་པའི་བཅུ་བདུན་བཞག་པའི་གྲོང་མཐའ་མ་དེའོ། །གྲོང་གི་
མཐར་གནས་པ་ནི་མི་རིགས་མི་འདྲ་བ་ལྔ་ཡོད་པའི་གྲོང་གི་མཐའ་མའོ། །
གོང་གི་ཉེ་བའི་འཐུང་གཅོད་འཆད་པ་ལ། ཙ་རི་ཏྲ་ནི་རྡོ་རྗེ་ཕག་མོ་ཆང་གི་
མཆོད་པ་བྱེད་པའི་གནས་ཏེ་ལྷོ་ཐག་ཉེ་བ་ན་ཡོད་པའོ། །ཀོ་ཤ་ལ་ནི་ལྷོ་ངོས་ཐག་
རིང་པོ་ན་ཡོད་པའོ། །བིན་དྷུ་གཞོན་ནུའི་གྲོང་ཁྱེར་ནི་ལྷོ་ནུབ་ངོས་རི་འབིགས་
བྱེད་ཀྱི་རྩེ་ལ་གྲོང་ཡོད་པ་དེའོ། །རྡོ་རྗེ་སྙིང་པོ་སྙིང་རྗེ་ཆེ་ཞེས་བོས་ནས་ཉེ་བའི་
འཐུང་གཅོད་རྒྱས་པར་བཤད་པའོ། །
གོང་གི་དུར་ཁྲོད་འཆད་པ་ལ། དུར་ཁྲོད་རབ་སོན་ཞེས་པ་རོ་བཞི་ཡན་
240-193



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཆད་སྐྱལ་བའི་སའོ། དགེ་འདུན་ཞེས་པ་དགེ་སློང་བཞི་ཡན་ཆད་ཚོགས་པ་ལ་
དགེ་འདུན་ཟེར་བ་དང་འདྲ་བར། རོ་བཞི་སྐྱལ་བའི་ས་དེ་ལ་ཡང་དུར་ཁྲོད་རབ་
སོང་ དགེ་ འདུན་ ཞེས་ བྱའོ། །དུར་ཁྲོད་རྒྱ་མཚོའི་འགྲམ་ཞེས་པ་ཕྱི་རྒྱ་མཚོའི་
འགྲམ་གྱི་སྦེ་ལ་རོ་སྐྱལ་བའི་ས་ཡོད། །དེ་རྒྱ་མཚོའི་འགྲམ་གྱི་དུར་ཁྲོད་དོ། །
གོང་གི་ཉེ་བའི་དུར་ཁྲོད་འཆད་པ་ལ། སྐྱེད་ཚལ་ར་བ་ནི་རྒྱལ་པོའི་སྐྱེད་
མོས་ཚལ་དུ་ཤིང་བཙུགས་པའི་སར་ཕྱིས་རོ་སྐྱལ་བ་དེ་ལ་སྐྱེད་ཚལ་རྭ་བའི་དུར་
ཁྲོད་དོ། །རྫིང་བུའི་འགྲམ་ཞེས་པ་སོ་ཕག་གི་རྫིང་བུ་བྱས་པའི་འགྲམ་དུ་རོ་སྐྱལ་
བའི་ས་དེ་ལ་རྫི་ང་བུ་འགྲམ་གྱི་དུར་ཁྲོད་དོ། །གནས་གཉིས་པོ་དེ་ལ་ཉེ་བའི་དུར་
ཁྲོད་ཞེས་བརྗོད་པར་བྱའོ། །གནས་དེ་རྣམས་ལ་སུམ་ཅུ་སོ་གཉིས་ཡོད་དོ། །དེའི་
སྟེང་དུ་གོང་གི་འདུ་བ་དང་ཉེ་འདུ་གཉིས་བསྣན་པས་གནས་སུམ་ཅུ་སོ་བཞི་ཡོད་
དོ། །
བཞི་པ་དུས་ནམ་བརྡའ་བྱ་བ་འཆད་པ་ལ། གནས་དེ་རྣམས་སུ་ཚོགས་
འཁོར་དང་སྤྱོད་པ་དང་བརྡའ་རྣམས་དུས་རྟག་ཏུ་བྱའམ་ཞེ་ན། སེམས་ཅན་ཀུན་
གྱི་དོན་གྱི་ཕྱིར་ཞེས་པ་སེམས་ཅན་གྱི་དོན་དུ་ནམ་འགྱུར་འགྱུར་གྱིས་བྱེད་པའོ། །
འོ་ན་སེམས་ཅན་གྱི་དོན་དུ་ནམ་འགྱུར་ཞེ་ན། གནས་དེ་རྣམས་སུ་མཁའ་འགྲོ་
འདུ་བའི་དུས་ཡོད་པས་དེའི་དུས་སུ་ཡོད་པས་དེའི་དུས་སུ་དེ་དག་བྱས་ན་སེམས་
ཅན་གྱི་དོན་དུ་འགྱུར་བའོ། །འོ་ན་མཁའ་འགྲོ་མ་འདུ་བའི་དུས་དེ་ནམ་ཡིན་ཞེ་ན།
རྣལ་འབྱོར་མ་ཞེས་པ་ལ་སོགས་པས་འཆད་དེ། དེ་ཡང་རྒྱུད་ཀྱེའི་རྡོ་རྗེ་འདི་རྣལ་
འབྱོར་མ་རྣམས་ལེགས་པར་འདུ་བའི་ཉི་མ་ཡོད་པས་དེ་རབ་ཏུ་བཤད་དོ་ཞེས་
དམ་བཅས་པའོ། །དེ་ནས་རྡོ་རྗེ་སྙིང་པོས་ཀྱེ་བཅོམ་ལྡན་འདས་ཞེས་བོས་ནས་
240-194



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྣལ་འབྱོར་མ་འདུ་བའི་ཉི་མ་གང་ལགས་ཞེས་དྲིས་པའོ། །དེའི་ལན་བཅོམ་ལྡན་
འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། ཡི་དྭགས་ཟླ་ཕྱེད་ནི་མར་གྱི་
པོའོ། །བཅུ་བཞི་ནི་ཉི་ཤུ་དགུའོ། །དེ་བཞིན་དུ་ཡང་ཞེས་པ་མར་གྱི་ངོ་བོ། བརྒྱད་
པ་ཉིད་ཉི་ཤུ་གསུམ་མོ། །དེ་གཉིས་ཀྱིས་དུས་སུ་མཁའ་འགྲོ་འདུ་བས་དེའི་དུས་
སུ་ཚོགས་འཁོར་དང་
། སྤྱོད་པ་དང་། བརྡའ་རྣམས་བྱས་ན་ཁྱད་པར་དུ་སེམས་
ཅན་གྱི་དོན་དུ་འགྱུར་བ་ཡིན་ནོ། །
ལྔ་པ་ཚོགས་ཀྱི་ཁ་ཟས་བཙལ་བ་གདམས་པ་དང་བཅས་པ་འཆད་པ་ལ།
རྒྱལ་མཚན་ནི་འགགས་ནི་ཤི་བའི་ཤུའོ། །མཚོན་སྙན་ནི་དཔའ་བོ་གཡུལ་ངོར་
གསད་པའི་ཤའོ། །ལན་བདུན་པ་ནི་སྐྱེ་བ་བདུན་པའི་ཤའོ། །བཟའ་བར་བྱ་ནི་ཤ་
དེ་དག་ལ་ཚོགས་འཁོར་བྱས་ནས་ལོངས་སྤྱད་པའོ། །འོ་ན་སྐྱེ་བ་བདུན་པ་དེ་
མཚན་ཉིད་ཅི་འདྲ་ཞིག་འོང་
། དེའི་ཤ་ཇི་ལྟར་ཐོབ་པར་བྱ་ཞེ་ན། དེའི་མཚན་ཉིད་
ནི་བརྟག་པ་དང་པོའི་ལེའུ་བཅུ་གཅིག་པ་ནས་སྟོན་པས། དེ་ནས་འབྱུང་བ་ལྟར་ངོ་
ཤེས་པར་བྱའོ། །དེའི་ཤ་ཇི་ལྟར་ཐོབ་པར་བྱ་བ་འཆད་པ་ལ། འབད་པས་ཞེས་པ་
བརྩོན་འགྲུས་བཅས་པས་སོ། །སྙིང་རྗེ་བསྐྱེད་པ་ཡིས་ཞེས་པ་སེམས་ཅན་ཐམས་
ཅད་སྡུག་བསྔལ་བས་སྙིང་རྗེ། དེའི་ཆེད་དུ་བདག་བྱང་ཆུབ་བསྒྲུབ་པ་ལ་མཐུན་
རྐྱེན་དུ་སྐྱེ་བ་བདུན་པའི་ཤ་དགོས་པས་དེང་འདི་ལ་སླང་ངོ་སྙམ་པའི་ཀུན་སློང་
སྔོན་དུ་གཏོང་བའོ། །གསད་པར་བྱ་བར་བརྗོད་པ་ཉིད་ཞེས་པ་སྐྱེ་བ་བདུན་པའི་
མི་དེ་ལ་ཕྱག་དང་སྐོར་བ་བྱས་ཏེ། མེ་ཏོག་ཕྱག་ཏུ་ཕུལ་ནས་ཁྱོད་ཀྱིས་ལུས་འདི་
བདག་ལ་ཞུ་བྱས་ན། ཁོ་བྱང་ཆུབ་སེམས་དཔའ་ཡིན་པས་སེམས་འཕོས་ནས་
ལུས་དེ་བདག་ལ་སྟེར་བར་འགྱུར་རོ། །སྙིང་རྗེ་མེད་ན་མི་འགྲུབ་པས་ཞེས་པ་དེའི་
240 --195



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དུས་སུ་སྙིང་རྗེ་ཆེན་པོའི་ཀུན་སློང་དེ་མེད་ན་ཁོས་ལུས་མི་སྟེར་བའོ། །དེ་ཕྱིར་
ཞེས་
་པ་ཀུན་ལུས་མི་སྟེར་བའི་དེའི་ཕྱིར་རོ། །སྙིང་རྗེ་བསྐྱེད་པ་ཉིད་ཞེས་པ་སྙིང་
རྗེ་ཆེན་པོའི་ཀུན་སློང་དེ་གལ་ཆེ་བའོ། །
འོ་ན་དེ་ལྟར་སྙིང་རྗེ་ཆེན་པོ་དགོས་ན་གོང་ལེའུ་གཉིས་པ་གསད་པ་དང་
རེངས་པ་དང་ བསྐྲད་པའི་ལས་བསྟན་པ་དང་མི་འགལ་ལམ་ཞེ་ན། ལས་དེ་
རྣམས་ཐམས་ཅད་སྙིང་རྗེ་མེད་པས་བྱ་བ་མ་ཡིན་ཏེ། གདུལ་བྱ་གདུག་པ་ཅན་
བསྟན་པ་ལ་གནོད་པའམ། བླ་མ་ལ་སྡང་ཞིང་སེམས་ཅན་ལ་འཚེ་བ་རྣམས་
སངས་རྒྱས་ཀྱི་བསྟན་པ་ལ་བཞུགས་པའི་དོན་དུ་བྱ་བ་ཡིན་ཏེ། དེས་ན་ཐམས་
ཅད་གདུག་པ་བཞུག་བྱ་སྟེ་ཞེས་པའོ། །ཆོ་གའི་གཙོ་བོས་ཞེས་པ་མཆོག་གི་དངོས་
གྲུབ་བསྒྲུབ་ནའོ། །དགག་པར་བྱ་ཞེས་པ་སྙིང་རྗེ་དང་མི་ལྡན་པའི་གསད་པ་དང་
བསྐྲད་པ་ལ་སོགས་པ་དགག་པའོ། །དེ་ལྟར་བརྟག་པ་དང་པོའི་ལེའུ་བཅུ་གཅིག་
པ་ནས། སེམས་ཅན་གནོད་པ་ཙམ་གྱིས་ནི། ཕྱག་རྒྱའི་དངོས་གྲུབ་རྙེད་མི་འགྱུར།
ཞེས་གསུངས་སོ། །
དེ་རྣམས་ལ་ནང་དོན་དུ་བཤད་ན། ལས་རྒྱའི་རྫོགས་རིམ་དང་སྦྱར་བ་
དང་། གཏུམ་མོའི་རྫོགས་རིམ་དང་སྦྱར་བ་གཉིས་ལས། དང་པོ་འཆད་པ་ལ།
རྒྱལ་མཚན་ནི་ལས་རྒྱའི་པད་མའོ། །མཚོན་ནི་ཐབས་ཀྱི་རྡོ་རྗེའོ། །སྣུན་པ་ ནི་
སྙོམས་པར་ཞུགས་པའོ། །ལན་བདུན་པ་ནི་ཀུན་རྫོབ་བྱང་ཆུབ་ཀྱི་སེམས་སོ། །
ཀུན་རྫོབ་བྱང་ཆུབ་ཀྱི་སེམས་ལ་ལན་བདུན་པ་ཟེར་བ་ཇི་ལྟར་ཡིན་ན། ཁོ་ལ་སྐྱེ་
བ་བདུན་ཡོད་དེ། ཟས་ཅི་ཟོས་པ་ཐམས་ཅད་དང་པོ་བད་ཀན་དུ་འགྲོ་བ་དང་
།
དེ་ཆུ་སེར་དུ་འགྲོ་བ་དང་། དེ་ཁྲག་ཏུ་འགྲོ་བ་དང་
། དེ་ཤར་འགྲོ་བ་དང་
། དེ་ཚིལ་
240 -196



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དུ་འགྲོ་བ་དང་། དེ་རྐང་མར་དུ་འགྲོ་བ་དང་
། དེ་ཀུན་རྫོབ་བྱང་ཆུབ་སེམས་སུ་
འགྲོ་བའོ། །བཟའ་ བར་ བྱ་ནི་ཀུན་རྫོབ་བྱང་ཆུབ་ཀྱི་སེམས་ དབབ་ པ་ དང་།
གཟུང་བ་ལ་བརྟེན་ནས་བདེ་སྟོང་གི་ཉམས་རྒྱུད་ལ་སྐྱེས་པ་དེ་བསྒོམ་པར་བྱ་བའོ། །
འབད་པས་ཞེས་པ་བརྩོན་འགྲུས་དང་བཅས་པ་ལས་རྒྱ་བསྟེན་པའོ། །སྙིང་རྗེ་
བསྐྱེད་པ་ཡིས་ཞེས་པ་ལས་རྒྱ་བསྟེན་པའི་མན་ངག་ཡོད་པའོ། །གསད་པར་བྱ་
ནི་ཐ་མལ་གྱི་ཉོན་མོངས་པ་རྣམས་གསད་པའོ། །སྙིང་རྗེ་མེད་ན་མི་འགྲུབ་པ་ནི་
ལས་རྒྱ་བསྟེན་པའི་མན་ངག་མེད་ན་མི་འགྲུབ་པའོ། །དེ་ཕྱིར་སྙིང་རྗེ་བསྐྱེད་པའི་
ཉིད་ཞེས་པ་ལས་རྒྱ་རྟེན་པའི་མན་ངག་ཤེས་དགོས་པའོ། །ཐམས་ཅད་གདུག་པ་
གཞུག་པར་བྱ་ཞེས་པ། རྣམ་རྟོག་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་
གཞུག་པའོ། །ཆོ་གའི་གཙོ་བོས་ཞེས་པ་ལྷན་ཅིག་སྐྱེས་པའི་ཡེ་ཤེས་ཉམས་སུ་
མྱོང་བ་དེས་སོ། །དགག་པ་བྱ་ནི་ཐ་མལ་གྱི་རྣམ་རྟོག་ཐམས་ཅད་དགག་པའོ། །
གཉིས་པ་གཏུམ་མོའི་རྫོགས་རིམ་དང་སྦྱར་ན། རྒྱལ་མཚན་ནི་སྤྱི་བོའི་ཧཾ་
ཐུང་དུ་འཕྱང་བ་དེའོ། །མཚོན་ནི་ལྟེ་བ་ནས་གཏུམ་མོ་འབར་བ་དེའོ། །སྣུན་པ་ནི་
མེ་ལྕེའི་རྩེ་མོས་ཧཾ་བཞུ་བའོ། །ལན་བདུན་པ་ནི་ཀུན་རྫོབ་བྱང་ཆུབ་སེམས་སོ། །
དེ་ལ་སྐྱེ་བ་བདུན་ཡོད་པ་ནི་གོང་དུ་བཤད་དོ། །བཟའ་བར་བྱ་ནི་མེ་ཆུ་གཉིས་
འདྲེས་པ་ལ་བརྟེན་པའི་བདེ་སྟོང་གི་ཉམས་རྒྱུད་ལ་སྐྱེས་པ་དེ་བསྒོམ་པར་བྱ་བའོ། །
འབད་པས་ཞེས་པ་མན་ངག་གོང་ལས་རྒྱ་ལས་བསྒྲེས་ཏེ་ཤེས་པར་བྱའོ། །
དྲུག་པ་སྤྱོད་པ་ཇི་ལྟར་བྱ་བའི་རིམ་པ་འཆད་པ་ལ། དེ་ལ་འདི་ལྟ་བ་ལྟ་བ་
ཉིད་ཞེས་པ་ཚོགས་ལ་སོགས་པ་བྱེད་དུས་སུ་འདི་ལྟ་བའོ། །ཉིན་མོའི་སྣང་བའི་ཆ་
ཐམས་ཅད་དོ། །བཅོམ་ལྡན་རྡོ་རྗེ་ཅན་ཞེས་ལ་ཐབས་བདེ་བ་བལྟ་བའོ། །མཚན་
240 --197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མོ་ནི་མུན་པའི་ཆ་ཐམས་ཅད་དོ། །ཤེས་རབ་བརྟག་པར་བྱ་ཞེས་པ་སྟོང་ཞིང་
བདག་མེད་པར་བལྟའོ། །ལྟ་བ་དེ་ལྟར་རྟོགས་པས་ལུས་ངག་ཡིད་གསུམ་གྱི་སྤྱོད་
པ་བྱེད་པ་ལ། མི་བྱ་ཅུང་ཟད་ཡོད་མ་ཡིན་ཞེས་པ་ལུས་ཀྱིས་འདི་བྱ། འདི་མི་བྱ་
མེད་པར་ཅི་བྱ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་ངང་དུ་སྤྱད་པར་བྱའོ། །
རྟག་ཏུ་མི་བཟའ་ཡོད་མ་ཡིན་ཞེས་པ་ཟས་ལ་བཟའ་འདི་མི་བཟའ་བྱ་མེད་པར་ཅི་
ཟ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་ངང་དུ་ཟ་བའོ། །འདི་ལ་མི་བསམ་
ཡོད་མེད་མ་ཡིན་ཞེས་པ་སེམས་ལ་འདི་ལ་བསམ་འདི་མི་བསམ་བྱ་བ་མེད་པར་
ཅི་བསམ་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་ཤེས་པར་བྱའོ། །བཟང་ངན་
མི་སྨྲ་གང་ཡང་མེད་ཞེས་པ་ངག་ཏུ་འདི་སྨྲ་འདི་མི་སྨྲ་བྱ་བ་མེད་པར། ཅི་སྨྲ་ཐམས་
ཅད་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་དུ་སྨྲ་བའོ། །
འོ་ན་ལྷན་ཅིག་སྐྱེས་པའི་ཡེ་ཤེས་དེ་རང་ཉིད་གཅིག་དབུ་མའམ་ཞེ་ན། ཇི་
ལྟར་བདག་ཉིད་དེ་ལྟར་ཞེས་པ་བདག་ཉིད་ཀྱི་ལུས་ངག་ཡིད་གསུམ་ལྷན་ཅིག་
སྐྱེས་པའི་ཡེ་ཤེས་སུ་ཉམས་སུ་མྱོང་བ་དེ་ལྟར། གཞན་ཞེས་པ་ཕྱི་ནང་སྣོད་བཅུད་
ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་བལྟ་ཞིང་བསྒོམ་པའོ། །སྤྱོད་པ་དེ་ལྟར་
སྤྱད་པས། དེ་བཞིན་བདག་ཉིད་ང་མཆོག་ཉིད་ཞེས་པ་བདག་གཞན་ཕྱི་ནང་སྣོད་
བཅུད་ཐམས་ཅད་ལྷན་ཅིག་སྐྱེས་ པའི་ཡེ་ཤེས་སུ་འགྱུར་བའོ། །དེ་རྣམས་ཀྱི་
འཇུག་བསྡུ་བ་ལ། འདི་ལྟར་སེམས་དཔའི་རྣལ་འབྱོར་བདག་ཞེས་པ་གོང་གི་དེ་
ལ་འདི་ལྟར་བལྟ་བ་ཉིད་ཞེས་པ་ལ་སོགས་པ་ཚིག་རྐང་པ་གསུམ་གྱི་འཇུག་
བསྡུད་དོ། །བཟའ་དང་བཏུང་བ་ལ་སོགས་སྤྱད་ཞེས་པ་གོང་གི་རྟག་ཏུ་མི་བཟའ་
བ་ཡོད་མ་ཡིན་གྱི་འཇུག་བསྡུད་དོ། །ཡན་ལག་གི་ཇི་སྙེད་བསྒྱུར་བ་དང་ཞེས་པ་
240---198



ངག་ཏུ་རྩི་
དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གོང་གི་མི་བྱ་ཅུང་ཟད་ཡོད་མ་ཡིན་གྱི་འཇུག་བསྡུད་དོ། །ཚིག་རྣམས་རབ་ཏུ་རྒྱས་
པ་ཉིད་ཞེས་པ་གོང་གི་བཟང་ངན་མི་སྨྲ་གང་ཡང་མེད་ཀྱི་འཇུག་བསྡུད་དོ། །ཧེ་རུ་
ཀ་དཔལ་གནས་བཞུགས་པས་ཞེས་པ་གོང་གི་འདི་ལ་མི་བསམ་ཡོད་མ་ཡིན་གྱི་
འཇུག་བསྡུད་དོ། །དེ་རྙེད་ནི་ལུས་ངག་ ཡིད་གསུམ་མོ། །སྔགས་ནི་ངག་
བརྗོད་ཐམས་ཅད་དོ། །ཕྱག་རྒྱ་ན་ལུས་ཀྱི་ཅི་བྱས་ཐམས་ཅད་དོ། །ཡིད་ལ་ཅི་
བསམ་ཐམས་ཅད་བདེ་སྟོང་དུ་སེམས་དཔའོ། །
བདུན་པ་ཧེ་རུ་ཀ་གསུམ་གྱི་མཚན་ཉིད་འཆད་པ་ལ། གོང་གི་ཧེ་རུ་ཀ་
དཔལ་བྱ་བ་དེ། རྒྱ་གར་སྐད་དུ་ཤྲཱི་ཧེ་རུ་ཀ་བྱ་བ་ཡིན་ཏེ། དེ་ལ་ཤི་ནི་གཉིས་སུ་
མེད་པའི་ཡེ་ཤེས་སོ། །ཧེ་ནི་རྒྱུ་སོགས་སྟོང་པ་ནི་རྣམ་པར་ཐར་པའི་སྒོ་སྟོང་པ་
ཉིད་དོ། །རུ་ནི་ཚོགས་དང་བྲལ་བའི་རྣམ་པར་ཐར་པའི་སྒོ་མཚན་མ་མེད་པའོ། །
ཀ་ནི་གང་དུའང་མི་གནས་པ་ནི་རྣམ་པར་ཐར་པའི་སྒོ་སྨོན་པ་མེད་པའོ། །དེ་ལྟར་
ན་གཉིས་མེད་ཀྱི་ཡེ་ཤེས་རྣམ་པར་ཐར་པའི་སྒོ་གསུམ་གྱི་ཉིད་ཅན་དེ་དོན་གྱི་
དཔལ་ཧེ་རུ་ཀ་ཡིན་ནོ། །
བརྒྱད་པ་རྡོ་རྗེ་ཐམས་ཅད་ཀྱི་མཚན་ཉིད་འཆད་པ་ལ། རྡོ་རྗེ་ཐོད་པའི་
སྦྱར་བ་ཡིས་ཞེས་པ་ལ་སོགས་པའི་ཚིགས་བཅད་འདི་ལ། ཚོགས་ བྱིན་གྱིས་
བརླབ་པ་དང་སྦྱར་བ་དང་། གཏོར་མ་བྱིན་གྱིས་བརླབས་པ་དང་སྦྱར་བ་དང་
།
ལས་རྒྱའི་རྫོགས་རིམ་དང་སྦྱར་བ་དང༌། གཏུམ་མོའི་རྫོགས་རིམ་དང་སྦྱར་བ་
དང་། རླུང་གི་རྫོགས་རིམ་དང་སྦྱར་བ་སྟེ། དེ་ལྟར་བཤད་ཡམ་ལྔ་གསུངས་ཏེ།
ལེའུ་འདིར་རང་དང་མ་འབྲེལ་བ་ཡེ་མེད་དོ། །
དང་པོ་བཤད་ན། གོང་ནས་རྒྱལ་མཚན་དང་ནི་མཚོན་བསྣུན་ཉིད། །ལན་
240 -199



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བདུན་པ་ཡང་བཟའ་བར་བྱ། །ཞེས་གསུངས་ནས། ཚོགས་འཁོར་བྱ་བར་བསྟན་
པ་ལ། ཚོགས་ དེ་ བྱིན་གྱིས་བརླབ་པ་ནི་ཚོགས་ ཀྱིས་ཡོ་བྱད་ཐམས་ཅད་སྟག་
ལྤགས་ཀྱི་སྟེང་དུ་སྤུངས་ཏེ། འོག་ཏུ་ཡཾ་ལས་རླུང་གི་དཀྱིལ་འཁོར། དེའི་སྟེང་དུ་
རཾ་ལས་མེའི་དཀྱིལ་འཁོར། དེའི་སྟེང་དུ་ཨ་ལས་ཐོད་པའི་སྣོད་ཕྱི་དཀར་ལ་ནང་
དམར་བ་རྒྱ་ཆེ་བ་གཅིག་བསམ་པ་ནི་ཐོད་པ་ཞེས་བྱའོ། །དེའི་ནང་གི་ཚོགས་རྫས་
རྣམས་བདུད་ རྩི་ ལྔར་བསམ་སྟེ། སྟེང་གི་ནམ་མཁའ་ལ་ཟླ་ཕྱེད་རྡོ་ རྗེ་ ཧཱུཾ་དང་
བཅས་པ་གཅིག་བསྒོམ་པ་ནི་རྡོ་རྗེ་ཞེས་པའོ། །སྦྱོར་བ་ཡིས་ཞེས་པ་རླུང་གཡོས།
མེ་སྦར། ཐོད་པ་དྲོས། རྗེས་ཁོལ། སྟེང་གི་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་
བབ་ནས་དམ་ཚིག་གི་བདུད་རྩི་དང་འདྲིས་པར་བསྒོམ་པའོ། །སྐྱེ་བོ་གང་དག་
གང་རྣམས་ཀྱིས་ཞེས་པ་དཔལ་དགྱེས་པ་རྡོ་རྗེའི་དཔའ་བོ་དང་དཔའ་མོ་རྣམས་
ཀྱིས་སོ། །ཤ་ནི་མཁས་པས་བཟའ་བྱ་བ་ཞེས་པ་སྟེ་གཅིག་གི་སྟེང་དུ་བཟའ་བའོ། །
སེམས་ཅན་དེ་དབང་དུ་འགྱུར་ཞེས་པ་མཁའ་འགྲོ་མ་ཐམས་ཅད་དཔའ་བོ་དང་
དཔའ་མོའི་དབང་དུ་འགྱུར་པའོ། །
གཉིས་པ་བཤད་ན། ཚོགས་རྫས་དེའི་ཡང་དང་པོ་ཤིན་ཏུ་ཕུད་བཅས་
ནས་བླ་མ་དང་དཀྱིལ་འཁོར་གྱི་ལྷ་ལ་བདུད་རྩི་མྱང་བར་འབུལ་བ་ཡིན་ལ། དེ་
ནས་ཕུད་བཅད་ནས་མགྲོན་ཉི་ཤུ་རྩ་བཞི་ལ་གཏོར་མར་འབུལ་བ་སྟེ། དེ་ལ་
གཏོར་མ་བྱིན་གྱིས་བརླབས་པ་ནི་གཏོར་མའི་འོག་ཏུ་ལས་རླུང་གི་དཀྱིལ་འཁོར་
རཾ་ལས་མེ། ཨ་ལས་ཐོད་པ་ཕྱི་དཀར་ལ་ནང་དམར་བ་ཤིན་ཏུ་ཆེ་བ་ གཅིག་
བསམ་པ་ནི་ཐོད་པ་ཞེས་པའོ། །དེའི་ནང་གི་གཏོར་རྫ་ས་དེ་ཤ་ལྔ་བདུད་རྩི་ལྔར་
བསམ་ལ། སྟེང་གི་ནམ་མཁའ་ལ་ཟླ་བ་ཕྱེད་རྡོ་རྗེ་ཧཱུྃ་དང་བཅས་པ་གཅིག་བསྒོམ་
240 - 200



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པ་ནི་རྡོ་རྗེ་ཞེས་པའོ། །སྦྱོར་བ་ཡིས་ཞེས་པ་རླུང་གཡོས། ཨེ་སྤར། ཐོད་པ་དྲོ་བ།
བདུད་རྩི་ཁོལ། ཟླ་ཕྱེད་རྡོ་རྗེ་ལས་བདུད་རྩི་བབ་ནས་བདུད་རྩི་རྣམ་གཉིས་དམ་
ཡེ་འདྲེས་པར་བསྒོམ་པའོ། །སྐྱེ་བོ་གང་དང་གང་རྣམས་ཀྱིས་ཞེས་པ་གུར་ལེའུ་
གསུམ་པ་ནས་བཤད་པའི་ལྷ་ཆེན་བརྒྱད། ཕྱོགས་སྐྱོང་བརྒྱད་ཀླུ་ཆེན་བརྒྱད་དེ་
ལྟར་མགྲོན་ཉི་ཤུ་རྩ་བཞི་པོ་དེས་སོ། །ཤ་ནི་ཞེས་པ་གཏོར་མའོ། །མཁས་པས་
བཟའ་བྱ་བ་ཞེས་པ་མགྲོན་དེ་རྣམས་ཀྱིས་ཧབ་དི་རེ་ཟོས་པའོ། །སེམས་ཅན་དེ་
དབང་དུ་འགྱུར་ཞེས་པ་མགྲོན་ཉི་ཤུ་རྩ་བཞི་པོ་དེ་གཏོར་མཁན་གྱི་དབང་དུ་གྱུར་
ནས་ལས་ཅི་བཅོལ་བ་བྱེད་པའོ། །
གསུམ་པ་བཤད་ན། ཚོགས་འཁོར་དེ་ལ་གང་ཟག་ཆགས་ཅན་གཅིག་
ཞུགས་ན། རྫོགས་རིམ་ཀྱི་དུས་སུ་ལས་རྒྱ་བསྟེན་ནས་བསྒོམ་པ་སྟེ། དེ་ཡང་རྡོ་རྗེ་
ནི་ཡབ་འདུ་ཤེས་གསུམ་ལྡན་གྱི་རྡོ་རྗེའོ། །ཐོད་པ་ནི་ཡུམ་འདུ་ཤེས་གསུམ་ལྡན་
གྱི་པད་མའོ། །སྦྱོར་བ་ནི་སྙོམས་པར་ཞུགས་པ་སྟེ། དེ་ལྟར་བརྟག་པ་ཕྱི་མའི་ལེའུ་
དྲུག་པ་ནས། ལྷ་མོ་ལ་ནི་དམ་འཁྱུད་ཅིང་། །བྷོ་ལ་ཐོད་པར་བཅུག་ནས་ནི། །
ཞེས་གསུངས་སོ། །སྐྱེ་བོ་གང་དང་གང་རྣམས་ཀྱིས་ཞེས་པ་ལས་རྒྱ་བསྟེན་པའི་
བསྒོམ་ཆེན་དེས་སོ། །ཤ་ནི་མཁས་པས་བཟའ་བྱ་བ་ཞེས་པ་ཐིག་ལེ་དབབ་བཟུང་
ལ་བརྟེན་ནས་ཉམས་མྱོང་བསྒོམ་པའོ། །སེམས་ཅན་དེ་དབང་དུ་འགྱུར་ཞེས་པ་
རྣམ་རྟོག་ཐམས་ཅད་བདེ་སྟོང་དབྱེར་མེད་ཀྱི་དབང་དུ་འགྱུར་བའོ། །
བཞི་པ་བཤད་ན། ཚོགས་འཁོར་དེ་ལ་གང་ཟག་ཆགས་པ་དང་བྲལ་བ།
རབ་ཏུ་བྱུང་བའི་དགེ་སློང་ལ་ཚངས་པར་སྤྱོད་པའི་དགེ་བསྙེན་གཅིག་ཞུགས་ན།
རྫོགས་རིམ་གྱི་དུས་སུ་གཏུམ་མོའི་རྫོགས་རིམ་བསྒོམ་པ་སྟེ། དེ་ཡང་རྡོ་རྗེ་ནི་ལྟེ་
240 -201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བ་ནས་འབར་བའི་གཏུམ་མོའི་མེའོ། །ཐོད་པ་ནི་སྤྱི་བོའི་ཧཾ་ངོ༌
། །སྦྱོར་བ་ནི་
གཏུམ་མོའི་མེས་བྱང་སེམས་ཀྱི་ཐིག་ལེ་ཕབ་པའོ། །སྐྱེ་བོ་གང་དང་གང་རྣམས་
ཀྱིས་ཞེས་པ་གཏུམ་མོ་བསྒོམ་པའི་གང་ཟག་དེས་སོ། །ཤ་ལ་མཁས་པས་བཟའ་
བྱ་བ་ཞེས་པ་མེ་ཆུ་འདྲེས་པ་ལ་བརྟེན་ནས་སྐྱེས་པའི་ཉམས་མྱོང་དེ་བསྒོམ་པའོ། །
སེམས་ཅན་དེ་དེ་དབང་དུ་འགྱུར་ཞེས་པ་རྣམ་རྟོག་ཐམས་ཅད་བདེ་སྟོང་དབྱེར་
མེད་ཀྱི་དབང་དུ་འགྱུར་བའོ། །
ལྔ་པ་བཤད་ན། གང་ཟག་ཆགས་བྲལ་དེ་གཏུམ་མོ་ལ་མི་མོས་པར་རླུང་
གི་རྫོགས་རིམ་ལ་མོས་ན། ལུས་བཅོས་ནས་རང་གི་ལྟེ་བའི་ནང་དུ་ཐོད་པ་གཅིག་
བསྒོམ་པ་ལ་ཐོད་པ་ཞེས་བྱ་བ་ལ། དེའི་སྟེང་དུ་རླུང་གི་རྡོ་རྗེ་རྩེ་ལྔ་པ་གཅིག་
བསྒོམ་པ་ལ་རྡོ་རྗེ་ཞེས་བྱའོ། །དེ་ནས་རླུང་ཕྱིར་འགྲོ་བའི་དུས་སུ་རྡོ་རྗེ་དེ་ཕྱིར་
རྒྱང་རྒྱང་སོང་བར་བསྒོམ། རླུང་ནང་དུ་རྔུབ་པའི་དུས་སུ་རྡོ་རྗེ་ནང་དུ་སོང་བར་
བསྒོམ། རླུང་ནང་ན་གནས་པའི་དུས་སུ་རྡོ་རྗེ་ཐོད་པ་ལ་ཕྱེད་ཕྱེད་ཙམ་ཐིམ་པར་
བསྒོམ་པ་ནི་སྦྱོར་བའོ། །སྐྱེ་བོ་ལ་སོགས་ནི་རླུང་བསྒོམས་པའི་བསྒོམ་ཆེན་པ་དེས་
སོ། །ཤ་ལ་སོགས་པ་ནི་རླུང་འགྲོ་འོང་ལ་བརྟེན་ནས་སྐྱེས་པའི་ཉམས་མྱོང་དེ་
བསྒོམས་པའོ། །སེམས་ཅན་ལ་སོགས་ནི་རྣམ་རྟོག་ཐམས་ཅད་བདེ་སྟོང་དབྱེར་
མེད་ཀྱི་དབང་དུ་འགྱུར་བའོ། །དེ་རྣམས་ཀྱིས་ལེའུ་ཡི་གཞུང་བཤད་ཟིན་ཏོ། །
ལེའུ་ཡི་མཚན་འཆད་པ་ལ། བརྡ་དང་ཞེས་པ་ལུས་ཀྱི་བརྡ་དང་ངག་གི་
བརྡའོ། །གནས་ནི་ཛ་ལན་དྷ་ར་ལ་སོགས་པ་གནས་སུམ་ཅུ་སོ་བཞིའོ། །ལེའུ་ནི་
གཞུང་གཅོད་ཅིང་སྐྱོང་བའོ། །བདུན་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་དང་པོ་ལས། ལེའུ་བདུན་པའི་བཤད་པའོ།། 11
240 ---202



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལེའུ་བརྒྱད་པ་ལ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནི་དེ་
ལྟར་བརྡའ་དང་སྤྱོད་པ་དེ་ཇོ་མོ་བདག་མེད་པའི་རྣལ་འབྱོར་པས་ཀྱང་བྱར་རུང་
བས། ལེའུ་བརྒྱད་པ་རྣལ་འབྱོར་མ་འདུ་བའི་ལེའུ་འདི་བྱུངབའོ། ལེའུ་མདོར་
བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར་རྣལ་འབྱོར་མ་རྣམས་ཅི་རིགས་
པར། བསྐྱེད་ཞེས་པ་དང། ཡེ་ཤེས་རྣམ་ཤེས་དང་ཞེས་པས། ཇོ་མོ་བདག་མེད་
མའི་བསྐྱེད་རྫོགས་མདོར་བསྟན་པ་ཡིན་ལ། དེ་ལེའུ་བརྒྱད་པ་འདིས་རྒྱས་པར་
འཆད་པའོ། །ལེའུ་མངོན་པར་རྟོག་པའི་འབྲེལ་ནི་སློབ་དཔོན་ཀུན་གྱིས་མཛད་
པའི་སྒྲུབ་ཐབས་ལ་རག་མི་ལུས་པར། རྒྱུད་ཀྱི་དོན་སྡེབས་ནས་མངོན་རྟོགས་སུ་
སློང་བའོ། །
ལེའུ་འདི་རང་ལ་དོན་གསུམ་སྟེ། ལེའུ་བཤད་པར་ཞལ་གྱིས་བཞེད་པ
དང༌། ལེའུ་ཡི་གཞུང་དང་
། ལེའུ་ཡི་མཚན་ནོ། །དང་པོ་ནི་དེ་ནས་རྣལ་འབྱོར་མའི་
འཁོར་ལོ་བཤད་པར་བྱའོ་ཞེས་པ་སྟེ། དེ་ནས་ནི་ལེའུ་བདུན་པ་བཤད་པའིའོ།
རྣལ་འབྱོར་མ་ནི་ལྷ་མོ་བཅོ་ལྔའོ། འཁོར་ལོ་རྟེན་གཞལ་ཡས་ཁང་དང་བཅས་
པའོ། །ཡང་ལེའུ་འདི་ནས་རྫོགས་རིམ་ཀྱང་སྟོན་པར། རྫོགས་རིམ་ལྟར་སྦྱར་ན།
རྣལ་འབྱོར་མ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །འཁོར་ལོ་ནི་དེས་
རྣམ་རྟོག་གི་སྒྲོ་འདོགས་གཅོད་པས་སོ། །བཤད་པར་བྱའོ་ཞེས་པ་ཞལ་གྱིས་
བཞེས་པའོ། །
ལེའུ་ཡི་གཟུང་ལ་གསུམ་སྟེ། བསྐྱེད་པའི་རིམ་པ་བསྟན་པ་དང་། བསྐྱེད་
རྫོགས་གཉིས་ཀྱི་མཚམས་སྦྱར་བ་དང། རྫོགས་རིམ་བསྟན་པའོ། །དང་པོ་བསྐྱེད་
རིམ་བསྟན་པའོ། །དང་པོ་བསྐྱེད་འཆད་པ་ལ། བླ་མའི་ཞལ་ནས་དཔལ་བདེ་
240 ---203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མཆོག་གི་སྙིང་པོ་ལྟ་བུ་ནི་རྡོ་རྗེ་ཕག་མོ་ཡིན་ལ། དཔལ་དགྱེས་པ་རྡོ་རྗེའི་སྙིངཔོ་
ལྟ་བུ་ནི་ཇོ་མོ་བདག་མེད་མ་འདི་ཡིན་ཏེ། དེས་ན་བྱིན་བརླབས་ཆེ་བ། གྲུབ་ཐག་
ཉེ་བ། བསྒོམ་སླ་བ་ཡིན་གསུངས་སོ། །དེ་ཡང་བླ་མ་ལྷོ་པའི་ཞལ་ནས་གུར་ལེའུ་
བཞིཔར་བཤད་པའི་བདག་མེད་མའི་བསྐྱེད་རིམ་དེ་མདོར་བསྟན་ཡིན། །ལེའུ་
བརྒྱད་པར་བཤད་པའི་འདི་རྒྱས་བཤད་ཡིན། །གུར་ལེའུ་བཅུ་གཉིས་པར་བཤད་
པ་དེ་ཤིན་ཏུ་རྒྱས་བཤད་ཡིན་གསུངས་ཏེ། བལྟ་བར་ནི་གུར་ལེའུ་བཞི་པའི་དེ་ལྷ་
མོ་བཅུ་གསུམ་གྱི་བསྐྱེད་རིམ། འདི་དང་གུར་ལེའུ་བཅུ་གཉིས་པའི་དེ་ལྷ་མོ་བཅོ་
ལྔའི་སྐྱེད་རིམ་དུ་བདེ་གསུངས་སོ། །
དེ་ལྟ་བུའི་ཇོ་མོ་དེ་བསྒྲུབ་པར་འདོད་པའི་རྟེན་གྱི་གང་ཟག་མཚན་ཉིད་པ
དང་ལྡན་པ་དེས། དང་པོར་བླ་མ་དམ་པ་གཅིག་ལ་དབང་བསྐུར་ཐོབ་དགོས་སོ། །
བུ་མ་དེས་ཀྱང་བརྟག་པ་དང་པོའི་ལེའུ་བཅུ་པ་བརྟག་པ་ཕྱི་མའི་ལེའུ་གསུམ་པ།
ལྔ་པ། བཅུ་གཉིས་པ། གུར་ལེའུ་གསུམ་པ། བཞི་པ། བདུན་པ། བརྒྱད་པ། བཅུ་
བཞི་པ། བཅོ་ལྔ་པ་ནས། འབྱུང་བ་བཞིན་དུ་དབང་བསྐུར་བར་བྱའོ། །དེ་ལྟར་
དབང་བསྐུར་ཐོབ་པ་དེས་བརྟག་པ་ཕྱི་མའི་ལེའུ་དྲུག་པ་ནས་འབྱུང་བ་བཞིན་དུ་
ལྷ་མོ་བཅོ་ལྔའི་ཐང་སྐུ་བྲིས་ལ། བརྟག་པ་ཕྱི་མའི་ལེའུ་དང་པོ་དང་
། གུར་ལེའུ་
དགུ་པ་བཞིན་རབ་ཏུ་གནས་པ་བྱ་སྟེ། གུར་ལེའུ་བཅུ་གཉིས་པ་ནས་གསུངས་
པའི། མེ་ཏོག་འབྲས་བུ་སོགས་བརྒྱན་པའི། །རི་བོ་རི་ཟུར་ཚང་ཚིང་དུ་ཞེས་པའི་
གནས་དེར་བཀྲམ་ལ། མཎྜལ་དང་མཆོད་པ་དང༌
། གཏོར་མ་ལ་སོགས་པ་བཤམ་
སྟེ། སྲོད་ལ་ཉལ་ནས། ཐོ་རངས་སྐྱ་རེངས་ཤར་བ་དང་ལངས་ལ། དང་པོར་ཁྲུས་
ཀྱི་རྣལ་འབྱོར་ནི་ཅིས་ཀྱང་བྱ་བ་ཡང་མིན། ཅིས་ཀྱང་མི་བྱ་བྱ་བ་ཡང་མིན་ཏེ།
240 204



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
ཡུལ་རྩང་ལ་སྟོད་ལྟ་བུའམ་དུས་ནམ་ཟླ་དགུན་ལྟ་བུའམ། གང་ཟག་གྲང་བ་ཤས་
ཆེ་བ་ལྟ་བུས་ཁྲུས་བྱས་ན་ཁམས་མི་བདེ་བས། ཁྲུས་མ་བྱས་ཀྱང་བཏུབ་བོ། །
ཡང་ཡུལ་བལ་ཡུལ་ཐིལ་ལྟ་བུའམ་དུས་ནམ་ཟླ་དབྱར་ལྟ་བུའམ། གང་ཟག་ཁྲག་
ཁྲིས་ཤས་ཆེ་བ་ཁྲུས་བྱས་ན་ལེགས་སོ། །
དེ་ནས་སྟན་བདེ་བ་ལ་འདུག་ནས། རྡོ་རྗེ་དཀྱིལ་ཀྲུང་དུ་སྤྱད་དེ་ཞེས་པས་
ལུས་བཅོས་བས་ཉམས་སུ་ལེན་པ་ལ། ལུས་ཀྱི་ཞེན་པ་ཡང་བའི་དོན་དུ་བསྐྱེད་
པའི་རིམ་པ་བསྒོམ་པ་དང་། ངག་གི་ཞེན་པ་སྤང་བའི་དོན་དུ་བཟླས་པ་བྱ་བ་དང་།
སེམས་ཀྱི་ཞེན་པ་སྤང་བའི་དོན་དུ་རྫོགས་ པའི་ རིམ་པ་བསྒོམ་པ་དང་། ཐུན་
མཚམས་ཀྱི་ཆོས་དང་བཞིའོ། །
དངཔོ་ལ་ཆོས་རྐང་གྲངས་བཅུ་དྲུག་ཡོད་དེ། བླ་མ་དག་པའི་ཆོ་ག་བྱ་བ་
དང༌། ཚད་མེད་བཞི་བསྒོམ་ པ་ དང་། སྟོང་པ་ ཉིད་དུ་བསྒོམ་པ་ དང་། བསྲུང་
འཁོར་བསྒོམ་པ་དང་། ཆོས་འབྱུང་བསྒོམ་པ་དང་
། འབྱུང་བ་རིམ་རྩེགས་བསྒོམ་
པ་དང་། གཞལ་ཡས་ཁང་བསྒོམ་པ་དང་། གདན་བསྒོམ་པ་དང་
། མངོན་པར་
བྱང་ཆུབ་པ་ལ་ལྔ་པ་ལྷ་མོ་བཅོ་ལྔ་བསྐྱེད་པ་དང་། སྐྱེ་མཆེད་དྲུག་དང་སྐུ་གསུང་
ཐུགས་བྱིན་གྱིས་བརླབས་པ་དང་
། ཡེ་ཤེས་སེམས་དཔའ་སྤྱན་དྲངས་ནས་གཉིས་
སུ་མེད་པར་བསྲེ་བ་དང་
། དབང་བསྐུར་བ་དང་། བདུད་རྩི་མྱང་བ་དང་
། མཆོད་
པ་དང་། བསྟོད་པ་དང། བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །
དངཔོ་བླ་མ་དག་པའི་ཆོ་ག་བྱ་བ་ནི། བདག་དང་གནས་དང་རྣལ་འབྱོར་
བསྲུང་བའི་ཕྱིར། ཨོ་རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་ལན་གསུམ་བཟླས་པར་བྱའོ། །དེ་
ནས་ཨོཾ་བཛྲ་ཨདྨ་ཞེས་བརྗོད་པས། བདག་ཉིད་སྐད་ཅིག་གིས་ཇོ་མོ་བདག་མེད་
240 205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མའི་སྐུ་ཇི་ལྟ་བ་བཞིན་དུ་བསྒོམ་པར་བྱའོ། །དེའི་སྙིང་ཡི་གེ་ཧྲི་ལས་ པད་མ་
དམར་པོ་འདབ་མ་བརྒྱད་པའི་དབུས་སུ་ཨ་ལས་ཟླ་བའི་དཀྱིལ་འཁོར། དེའི་
སྟེང་དུ་ཨོ་སྔོན་པོ་འོད་ཟེར་ཁ་དོག་ལྔ་འཕྲོ་བ་ཞིག་བསྒོམ་པའོ། །དེ་ལས་འོད་
འཕྲོས་པས་མདུན་གྱི་ནམ་མཁའ་ལ་རང་གི་བླ་མ་གཉིས་སུ་སྤྱན་དྲངས་པས་ཆོ་ག་
བྱ་བ་བླ་མ་སློབ་པ་གསུངས་སྐད་དེ། སློབ་དཔོན་པའི་ཞལ་ནས་ལྷ་མོ་བཅོ་ལྔ་བླ་
མ་དང་བཅས་པའམ། ཧེ་རུ་ཀ་ལྷ་དགུ་བླ་མ་དང་བཅས་པ་སྤྱན་དྲངས་པ་ལ་
འགལ་བ་མེད་གསུངས་དེ་ལ་བདུན་རྣམ་དག་བྱ་སྟེ། དང་པོར་མཆོད་པ་བྱ་བ་ནི་
ཨོ་གོ་རི་ཨ་ཧཾ་ཧཱུྃ་སྭཱ་ཧཱ་ཞེས་བརྗོད་པས་རང་གི་སྙིང་གའི་ས་བོན་གྱི་ཡི་གེ་ལས་
བྱུང་བའི་གོ་རི་ལ་ནག་མོ་ཕྱག་ན་ཐོད་པ་བྱང་སེམས་དཀར་པོས་གང་བ་ཐོགས་
པས་མཆོད་པར་བྱའོ། དེ་ཟིན་པའི་བརྡར་སེ་གོལ་གཅིག་གོ །དེ་བཞིན་དུ་ཙོ་རི་
མ་ལ་སོགས་པ་རྣམས་ཀྱིས་ཀྱང་མཆོད་པར་བྱའོ། །སྡིག་པ་གཤེགས་པ་ནི་སྔོན་
ཆད་སྡིག་པ་བྱས་པ་ལ་འགྱོད་པ་དྲག་པོ་བསྐྱེད། ཕྱིས་སྡིག་པ་མི་བྱེད་པར་བསྡམ་
མོ། །རྗེས་སུ་ཡིད་རངས་བ་ནི་སྤྱིར་སངས་རྒྱས་ཀྱི་བསྟན་པ་ལ་ཞུགས་ཚད་ལ་
རྗེས་སུ་ཡིད་རངས། དེའི་ནང་ནས་དཔལ་དགྱེས་པ་རྡོ་ རྗེའི་སྒོར་ཞུགས་པ་ལ་
རྗེས་སུ་ཡིད་རང་བར་བྱའོ། །
སྐྱབས་ སུ་འགྲོ་བ་ནི། སྐྱབས་ ཀྱི་ནང་ནས་ དམ་ པའམ་མཆོག་ དཀོན་
མཆོག་གསུམ་ཡིན་ཏེ། དེ་ཡང་སངས་རྒྱས་དཀོན་མཆོག་དབུས་ཀྱི་གཙོ་བོ། ཆོས་
ནི་ དེའི་ ཞལ་ ནས་ གསུངས་ པའི་ གསུང་ རབ། དགེ་ འདུན་ ནི་ དེའི་ འཁོར་ ན་
བཞུགས་ པའི་ ལྷ་མོ་རྣམས་ཏེ། དེ་རྣམས་ལ་ སྐྱབས་ སུ་འགྲོ་ བར་ བྱའོ། །ལམ་
བསྟན་པ་ནི། ལམ་གྱི་ནང་ནས་དམ་པའམ་མཆོག་དཔལ་དགྱེས་རྡོ་རྗེ་འདི་ཡིན་
240 -206



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པས། འདི་རང་གི་རྒྱུད་ལ་བསྟེན་ཅིང་བསྒོམ་པར་བྱའོ་སྙམ་དུ་བསམ་པའོ། །
སེམས་བསྐྱེད་པ་ནི་བདག་གིས་དཔལ་དགྱེས་པ་རྡོ་རྗེའི་སྒོ་ནས་སངས་རྒྱས་པར་
བྱས་ལ། སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་དགོད་པར་བྱའོ་
སྙམ་དུ་བསམ་པའོ། །
དགེ་བ་བསྔོ་བ་ནི། དེ་ཡན་ཆད་དུ་དགེ་བའི་རྩ་བ་ཅི་བྱས་པ་ཐམས་ཅད་
ཁམས་གསུམ་གྱི་སེམས་ཅན་ཐམས་ཅད་ཀྱིས་རྫོགས་པའི་སངས་རྒྱས་ཐོབ་པར་
གྱུར་ཅིག་སྙམ་དུ་བསྔོ་བའོ། །དེ་ནས་གུར་ལེའུ་བཅུ་གཉིས་པ་ནས་གསུངས་པའི།
དཀོན་མཆོག་གསུམ་ལ་སྐྱབས་སུ་མཆི། ཞེས་པ་ལ་སོགས་པ་བརྗོད་ལ་དེ་རྣམས་
གསལ་ གདབ་བོ། །དེ་ ནས་ བཛྲ་ པདྨ་ མཎྜལ་ མུ ཞེས་ པའམ། ཧེ་ བཛྲ་ མཎྜལ་
མུཞེས་བརྗོད་པས་ཚོགས་སོགས་པའི་རྟེན་དེ་རྣམས་གཤེགས་སུ་གསོལ་ལོ། །
ཚད་མེད་པ་བཞི་བསྒོམ་པ་ནི། དང་པོར་སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་དང་
། སེམས་ཅན་ཐམས་ཅད་སྡུག་
བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་དང་
། བདེ་བ་ཐོབ་པ་རྣམས་རྒྱུན་
བརྟན་ན་ཅི་མ་རུང་སྙམ་པའི་དགའ་བ་དང་
། དགྲ་མེད་གཉེན་མེད་བཤེས་མེད་
པར་སེམས་ཅན་ཐམས་ཅད་མཉམ་པའི་བཏང་སྙོམས་བསྒོམ་པར་བྱའོ། །
སྟོང་པ་ཉིད་དུ་བསྒོམ་པ་ནི། རང་གི་སྙིང་གའི་ཨ་ལས་འོད་འཕྲོས་པས།
ཕྱི་སྣོད་ཀྱི་འཇིག་རྟེན་ལ་ཕོག །དེ་འོད་དུ་ཞུ་ནས། ནང་བཅུད་ཀྱི་སེམས་ཅན་ལ་
ཐིམ། དེ་འོད་དུ་བཞུས་ནས་བདག་གི་ལུས་ལ་ཐིམ། བདག་གི་ལུས་ཡས་ཞུ་མས་
ཞུ་ནས་སྙིང་པདྨ་འདབ་བརྒྱད་ལ་ཐིམ། དེ་ཟླ་བའི་དཀྱིལ་འཁོར་ལ་ཐིམ། དེ་ཨ་
ལ་ཐིམ་པ་ནི་འཇུག་པ་བྱང་ཆུབ་ཀྱི་སེམས་སོ། །དེ་ནས་ཨ་དེ་ཡང་ཇེ་ཆུང་ཇེ་ཕྲ་ལ་
240 -207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ན་དའི་རྣམ་པ་ལྟ་བུར་བསྒོམ་ཏེ། སེམས་ཉིད་ན་ད་ལ། ན་ད་ཉིད་སེམས་ཀྱི་རྣམ་
པ་ཅན་དུ་བསྒོམ་པ་ནི་གནས་པ་བྱང་ཆུབ་ཀྱི་སེམས་སོ། །དེ་ནས་ན་ད་ལས་རང་
སྒྲ་བྱུང་བར་བསམ་སྟེ། ཨོཾ་ཤུ་ནྱ་ཏ་ཛྙཱ་བཛྲ་སྭ་བྷ་ཝ་ཨདྨ་ཀོ་ཧཱུྃ་ཞེས་བརྗོད་པ་ནི་
བརྟན་པ་བྱང་ཆུབ་ཀྱི་སེམས་སོ། །
བསྲུང་འཁོར་བསྒོམ་པ་ནི། སྟོང་ཉིད་ཀྱིས་ངང་ལས་ར་ལས་བྱུང་བའི་ཉི་
མའི་དཀྱིལ་འཁོར། དེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་ལྟེ་བའི་ཧཱུྃ་གིས་མཚན་པ།
དེ་ལས་འོད་ཟེར་འཕྲོས་པས་སྟེང་དུ་སོང་བའི་རྡོ་རྗེའི་གུར། འོག་ཏུ་སོང་བས་རྡོ་
རྗེ་ས་གཞི། བར་སྣང་དུ་སོང་བས་རྡོ་རྗེ་དྲ་བ་དང་ར་བར་བསྒོམས་པར་བྱའོ། །དེ་
ནས་སྣ་ཚོགས་རྡོ་རྗེ་དེ་ལས་རྡོ་རྗེ་རྐྱང་པའི་འོད་ཟེར་བྱུང་ནས་ཞ་ལ་བྱས་པ་དང་
།
ཉི་མའི་དཀྱིལ་འཁོར་ལས་ཕྱི་རོལ་དུ་མེ་རི་བསྒོམ་པར་བྱའོ། །གུར་ལེའུ་བཅུ་
གཉིས་པ་ནས་གསུངས་པའི་བསྲུང་འཁོར་རྒྱས་པ་དེ་བྱེད་ན་བསྲུང་འཁོར་དེའི་ཕྱི་
རོལ་དུ་ཧཱུཾ་ལས་འཁོར་ལོ་རྩིབས་བཅུ་པ་ཞིག་བསྒོམ། རྩིབས་བཅུ་པོ་དེའི་སྟེང་དུ་
ར་ལས་ཉི་མའི་དཀྱིལ་འཁོར་རེ་རེ་བསྒོམ། དེའི་སྟེང་དུ་ཧཱུྃ་བཅུ་ལས་ཁྲོ་བོ་བཅུ་
བསྒོམ་སྟེ་ནས་རེ་ཙམ་གྱིས་མ་རེག་པའོ། །དེ་ཡང་འཁོར་ལོ་སྐད་ཅིག་ཙམ་ཡང་
མི་སྡོད་པར་འཁོར་བས་བར་དུ་གཅོད་པའི་བགེགས་ཐམས་ཅད་དམྱལ་ལ་གཏུབ་
པར་བསྒོམ། ཁྲོ་བོ་བཅུ་པོ་ཡི་མི་འགུལ་མི་འདེགས་པ་ཡིན་ནོ། །དཔེར་ན་ཁང་
པའི་རྩ་ནས་མར་ཆུ་དྲངས་པའི་དུས་སུ་ཆུ་དེ་ཡེ་མི་སྡོད་པར་འགྲོ་སྟེ། ཁང་པའི་
གྲིབ་མ་མི་འགྲོ་བ་བཞིན་ནོ། །དེ་ལྟར་བསྲུང་འཁོར་རྒྱས་བསྡུས་གང་ཡིན་ཡང་ཨོ་
རཀྵ་རཀྟ་ཧཱུྃ་ཧཱུྃ་ཧཱུྃ་
ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་དེ། བསྲུང་འཁོར་དེ་བརྟན་པར་བྱའོ། །
ཆོས་འབྱུང་བསྒོམ་པ་ནི། བསྲུང་འཁོར་དེའི་ནང་དུ་ཆོས་ཀྱི་འབྱུང་གནས་
240 -208



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
མདོག་ དཀར་བ། དབྱིབས་གྲུ་གསུམ་པ། རྩ་ བ་ ཕྲ་བ་ཐུར་དུ་ ཕྱོགས་ པ། ཁ་
གདེངས་ ཆེ་ བ་ གྱེན་ དུ་ བསྟན་ པ་ ཞིག་ བསྒོམས་ པའོ། །འབྱུང་བ་ རིམ་རྩེགས་
བསྒོམ་པ་ནི། གུར་ལེའི་བཅུ་གཉིས་པ་ནས་སྲིད་པ་ལུགས་འབྱུང་དུ་བསྒོམ་པ
ཡོད་དོ། །ལེའུ་བརྒྱད་པ་འདི་ནས། སྲིད་པ་ལུགས་བཟློག་ཏུ་བསྒོམ་པར་ཡོད་དོ། །
དེ་ཡང་བརྟག་པ་ཕྱི་མའི་ལེའུ་བཞི་པ་ནས། ཇི་ལྟར་ཕྱི་རོལ་དེ་བཞིན་ན། ཞེས་
གསུངས་པ་ལ་དགོངས་པ་ཡིན་ནོ། །དེ་ཡང་དང་པོ་སའི་དཀྱིལ་འཁོར་གྲུ་བཞི་པ་
ཞིག་བསྒོམ། དེའི་སྟེང་དུ་ཆུའི་དཀྱིལ་འཁོར་དཀར་པོ་ཟླུམ་པོ། དེའི་སྟེང་དུ་མེའི་
དཀྱིལ་འཁོར་དམར་པོ་གྲུ་གསུམ་པ། དེའི་སྟེང་དུ་རླུང་གི་དཀྱིལ་འཁོར་དུ་དུད་ཁ་
ཟླ་གམ་པ། དེའི་སྟེང་དུ་ཧཱུཾ་ལས་འཁོར་ལོ་རྩིབས་སུམ་ཅུ་རྩ་གཉིས་པ། དེའི་སྟེང་
དུ་ནམ་མཁའི་ན་ད་དེ་ཆ་གཉིས་སུ་བྱས་པའི་ཆ་གཅིག་དེར་བབས་པར་བསྒོམ་མོ། །
གཞལ་ཡས་ཁང་བསྒོམ་པ་ནི་འབྱུང་བ་བཞི་འཁོར་ལོ་དང་ལོ་ན་ད་དང་དྲུག་
དཀྲུག་གིས་འདྲེས་པ་ལས། རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་གྲུ་བཞི་
རྩིགས་པ་ལྔ་སྒོ་བཞི་རྟ་བབས་བཞི་དང་བཅས་པ། དབུས་ཀྱི་ལྟེ་བ་ཟེ་འབྲུ་དང་
པད་མ་འདབ་མ་བཞི་དང་བཅས་པ། དེའི་ཕྱི་རོལ་ན་པད་མ་འདབ་མ་བརྒྱད་པ་
མུ་ཁྱུད་དང་བཅས་པ། དབུས་ཀྱི་ལྟེ་བའི་ཐད་ཀའི་སྟེང་གི་ནམ་མཁའ་ལ་པད་
འདབ་གཅིག །འོག་ཏུ་པད་འདབ་གཅིག་བསྒོམ་པའོ། །
གདན་བསྒོམ་པ་ནི། པད་འདབ་བཅུ་བཞི་དབུས་ཀྱི་ལྟེ་བ་དང་བཅོ་ལྔའི་
སྟེང་དུ་རོའི་གདན་མགོ་གཡོན་དུ་ལྟ་བ་གན་རྐྱལ་དུ་འགྱེལ་བ་རེ་རེ་བསྒོམ་མོ། དེ་
ལྟར་གཞལ་ཡས་ཁང་གདན་དང་བཅས་པ་དེ་ལ་གུར་ལེའུ་བདུན་པའི་ཨོཾ་སརྦ་ཏ་
ཐཱ་ག་ཏ་ཨ་ནི་ལ་ཏ་བཛྲ་སྭ་བྷ་ཝ་ཨདྨ་ཀོ་ཧཾ། ཞེས་བརྗོད་པས་ཕོ་བྲང་རྣམ་པར་
240 -209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྣང་མཛད་ཀྱི་ཡན་ལག་ཏུ་ང་རྒྱལ་བྱའོ། །
མངོན་བྱང་ལྔས་ལྷ་མོ་བཅོ་ལྔ་བསྐྱེད་པ་ནི། དབུས་ཀྱི་རོའི་སྟེང་དུ་ཨ་ལི་
གཡས་སྐོར་དང་གཡོན་སྐོར། གཞན་དུ་ཨ་ལི་རྐྱང་པ་ལས་ཟླ་བའི་དཀྱིལ་འཁོར་
རེ་རེ་བསམ། དེ་མངོན་པར་བྱང་ཆུབ་པ་ན་དང་པོ། ཡེ་ཤེས་ན་མེ་ལོང་ལྟ་བུའི་ཡེ་
ཤེས་ སོ། །ཡང་དབུས་ཀྱི་ཟླ་བའི་སྟེང་དུ་ ཀ་ལི་གཡས་སྐོར་དང་གཡོན་སྐོར།
གཞན་དུ་ཀ་ལི་རྐྱང་པ་ལས་ཉི་མའི་དཀྱིལ་འཁོར་རེ་རེ་བསམ། དེ་མངོན་པར་
བྱང་ཆུབ་པ་ན་གཉིས་པ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །ཉི་ཟླ་གཉིས་
ཀྱི་བར་དུ་ས་བོན། །ཨ་ཨཱཨི་ཨཱི ཨུ་ཨཱུ༔རི་རཱི༔ལི་ལཱིཨེ་ཨོ་ཨཱཨོཾ་ཨ་ཞེས་པ་
རྣམས་ རིམ་པ་ལྟར་བསྒོམ། ས་བོན་དེ་རྣམས་ལས་འོད་ཟེར་ཕར་འཕྲོས་པས་
སངས་རྒྱས་མཆོད་སེམས་ཅན་གྱི་དོན་བྱས་ནས། ཚུར་འདུས་པ་ལས་ཟངས་ཀྱི་
གྲི་གུག་བཅོ་ལྔ་སོ་སོའི་ས་བོན་གྱིས་མཚན་པར་བསྒོམ། དེ་མངོན་པར་བྱང་ཆུབ་
པ་ན་གསུམ་པ། ཡེ་ཤེས་ན་སོ་སོར་ཀུན་ཏུ་རྟོག་པའི་ཡེ་ཤེས་སོ། །དེ་ལས་འོད་
འཕྲོས་འདུས་པ་ལས་ཟླ་བ་ཉི་མ་ས་བོན་དེ་རྣམས་འདྲེས་པ་ལ་ནམ་མཁའི་ན་ད་
བཞུགས་པས། ཟག་པ་མེད་པའི་བདེ་བ་ཆེན་པོ་རྒྱུད་ལ་སྐྱེས་པར་བསམ། དེ་
ནས་གུར་ལེའུ་བདུན་པའི་ཨོ་སརྦ་ཏ་ཐཱ་ག་ཏ་ཨ་ནི་རཀྟ་བཛྲ་སྭ་བྷ་ཝ་ཨདྨ་ཀོ་ཧཾ།
ཞེས་བརྗོད་པས་རྗེས་སུ་ཆགས་པ་རྡོ་རྗེ་སེམས་དཔའ་ཡན་ལག་ཏུ་རྒྱས་གདབ་
པར་བྱའོ། །དེ་མངོན་པར་བྱང་ཆུབ་པ་ན་བཞི་པ། ཡེ་ཤེས་ན་བྱ་བ་གྲུབ་པའི་ཡེ་
ཤེས་སོ། །དེ་ནས་ཟླ་བ་ཉི་མ་ས་བོན་ཕྱག་མཚན་ཐམས་ཅད་འདྲེས་པ་དེ་ལས་
འོད་འཕྲོས་འདུས་པ་ལས་ལྷ་མོ་བཅོ་ལྔའི་སྐུར་བསྐྱེད་དེ། ཐམས་ཅད་ཀྱང་སྐུ་
མདོག་ནག་པོ། ཁྲོ་མོའི་གཟུགས་ཅན་ཞལ་གཅིག་ཕྱག་གཉིས་མ་རྒྱུད་ནས་ཇི་
240 -210



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྐད་བཤད་པ་ལྟར་བསྒོམས་ལ། ཨོཾ་སརྦ་དྷ་རྨ་སྭ་བྷ་ཝ་ཨདྨ་ཀོ་ཧཾ་ཞེས་བརྗོད་
པར་བྱའོ། །དེ་ནས་ལྷ་མོ་དེ་རྣམས་ཀྱི་སྙིང་གར་རང་རང་གི་ས་བོན་གྱི་ཡི་གེ་འོད་
ཟེར་དང་བཅས་པའི་བསྒོམ་པར་བྱའོ། །དེ་མངོན་པར་བྱང་ཆུབ་པ་ན་ལྔ་པ།
ཡེ་
ཤེས་ན་ཆོས་ཀྱི་དབྱིངས་ཀྱི་ཡེ་ཤེས་སོ། །
སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ་ནི། མིག་ཏུ་ཚྭ་
ལས་སྐྱེས་པའི་གཏི་མུག་རྡོ་རྗེ་མ་དཀར་མོ། རྣ་བ་དྷེ་ལས་ཞེ་སྡང་རྡོ་རྗེ་མ་ནག་མོ།
སྣར་མཾ་ལས་སེར་སྣ་རྡོ་རྗེ་མ་སེར་མོ། ལྕེ་ལ་རཾ་ལས་འདོད་ཆགས་རྡོ་རྗེ་མ་དམར་
མོ། དཔྲལ་བར་ཨི་ལས་ཕྲག་དོག་རྡོ་རྗེ་མ་ལྗང་ཁུ། སྙིང་གི་ཆ་སྟོད་ལ་ཨ་ལས་
བདག་མེད་མ་སྔོན་མོ། དེ་རྣམས་ཀྱང་གཡས་གྲི་གུག་གཡོན་ཐོད་པ་ཁྲག་གིས་
བཀང་བ། མཆན་ཁུང་དུ་ཁ་ཊཾ་ག་བཅུག་པ་རོའི་གདན་ལ་བཞུགས་པ་བསྒོམ་མོ།
སྤྱི་བོར་ཨོཾ་ལས་སྐུ་རྡོ་རྗེ་མ་དཀར་མོ། མགྲིན་པར་ཨཱ༔ལས་གསུང་རྡོ་རྗེ་མ་དམར་
མོ། སྙིང་གི་ཆ་སྨད་ལ་ཧཱུྃ་ལས་ཐུགས་རྡོ་རྗེ་མ་ནག་མོ་བསྒོམས་ཏེ། དེ་རྣམས་ཀྱི་
ཕྱག་མཚན་ལ་སྐྱེ་མཆེད་ཀྱི་ལྷ་དང་འདྲའོ། །
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་ནི། ལྷ་
མོ་དེ་རྣམས་ཀྱི་ཐུགས་ཀའི་ས་བོན་གྱི་ཡི་གེ་ལས་འོད་འཕྲོས་པས། ལྷ་མོ་བཅོ་
ལྔའི་དཀྱིལ་འཁོར་སྤྱན་དྲངས་ཏེ་མདུན་གྱི་ནམ་མཁའ་ལ་ཞུགས་པ་ལ་མཆོད་
པར་བྱའོ། །དེ་ཡང་དང་པོར་རྡོ་རྗེ་གསང་གཏོར་གྱི་ཆུ་བཅུག་ནས་མཆོད་རྫས་ལ་
གཏོར། ཧཱུྃ་ཞེས་བརྗོད་པས་བགེགས་བསྐྲད། དེ་ནས་ཡིག་འབྲུ་གསུམ་གྱིས་བདེ་
སྟོང་དུ་བྱིན་གྱིས་བརླབ། དེ་ནས་མཆོད་ཡོན་སྔོན་དུ་འགྲོ་བས་ཕྱིའི་མཆོད་པ་
དང༌། ནང་གི་མཆོད་པ་དང་
། གསང་བའི་མཆོད་པ་རྣམས་ཀྱིས་མཆོད་དོ། །དེ་
240 **211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་བསྟོད་པ་ཅི་རིགས་པས་བསྟོད་ལ། གོ་རི་ཛ་ཞེས་པས་སོ་སོའི་མགོ་ཐོག་ཏུ་
དགུག །ཙོ་རི་ཧཱུྃ་གིས་གཞུག །བྷེ་ཏ་ལི་ཐཾ་གིས་བཅིང་
། གྷསྨཱ་རི་ཧོས་མི་དགྱེས་
པ་མེད་པར་བསྒོམ་མོ། །
དབང་བསྐུར་བ་ནི། ལྷ་མོ་རྣམས་ཀྱི་ཐུགས་ཀའི་ས་བོན་གྱི་ཡི་གེ་ལས་
འོད་སྤྲོས་ཏེ། སངས་རྒྱས་དང་། བྱང་ཆུབ་སེམས་དཔའ་ཁྲོ་བོ་དང་ལྷ་མོ་རྣམ་སྤྱན་
དྲངས་ལ། གོ་རི་ལ་སོགས་པའི་མ་མོ་བརྒྱད་ཀྱིས་མཆོད་དོ། །
དེ་ནས་དབང་བསྐུར་ཅིག་པར་གསོལ་བ་གདབ་པ་ནི་འདིའི་ལེའུ་བཞི་
པའི། ཨོཾ་ཨ་བྷི་ཥིཉྩ་ཏུ་མཾ་སརྦ་ཏ་ཐཱ་ག་ཏ་ཞེས་པ་དེ་བཞིན་གཤེགས་པ་ཐམས་
ཅད་ ཀྱིས་ བདག་ ལ་ དབང་བསྐུར་ཅིག །ཅེས་པའམ། ཡང་ན་གུར་ ལེའུ་ བཅུ་
གཉིས་པའི། བྱང་ཆུབ་རྡོ་རྗེས་སངས་རྒྱས་ལ། ཞེས་པ་ལ་སོགས་པས་གསོལ་བ་
གདབ་བོ། །དེ་ནས་སངས་རྒྱས་དེ་རྣམས་ཀྱིས་ཁ་ཅིག་གིས་ནི་དབང་བསྐུར་བའི་
དགོངས་པ་བྱེད་པར་བསྒོམ། སངས་རྒྱས་ཁ་ཅིག་གིས་ནི་བདུད་རྩིའི་བུམ་ཆུ་
ཐོགས་ནས། དབང་བསྐུར་རྡོ་རྗེ་ཆེན་པོ་ལ། ཁམས་གསུམ་ཀུན་གྱིས་ཕྱག་འཚལ་
བ། ཞེས་པ་ལ་སོགས་པ་བརྗོད་ཅིང་དབང་བསྐུར་བར་བསམ། བྱང་ཆུབ་སེམས་
དཔའ་ རྣམས་ ཀྱིས་ བཀྲ་ ཤིས་ བརྗོད། ཁྲོ་ བོ་ རྣམས་ ཀྱིས་ བགེགས་ བསྐྱོད།
གཟུགས་རྡོ་རྗེ་མ་ལ་སོགས་པས་མཆོད་པ་འབུལ། སྤྱན་མ་ལ་སོགས་པ་རྣམས་
ཀྱིས་གླུ་ལེན་པར་བསྒོམ་མོ། །
དེ་ལྟར་དབང་བསྐུར་བས་ལྷ་མོ་རྣམས་ཀྱི་སྤྱི་བོར་ཆུ་ཅུང་ཟད་ཡར་འཁྱིལ་
བ་ལས། རིགས་ཀྱི་བདག་པོས་དབུ་རྒྱན་པར་བསྒོམ་ཏེ། དེ་ཡང་གཙོ་མོ་ལ་མི་
བསྐྱོད་པས་དབུ་རྒྱན་པར་བསྒོམ། དེ་བཞིན་དུ་རྡོ་རྗེ་མ་ལ་སོགས་པ་རྣམ་སྣང་ལ་
240-212



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སོགས་པས་དབུ་བརྒྱན་པ་ཡང་རྒྱུད་ལས་བཤད་པ་ལྟར་ཤེས་པར་བྱའོ། །
དེ་ནས་གུར་ལེའུ་བདུན་པའམ། ཨོཾ་སརྦ་ཏ་ཐཱ་ག་ཏ་ཐ་ཨ་བྷི་ཥེ་ཀ་ཏ་བཛྲ་
སྭ་བྷ་ཝ་ཨདྨ་ཀོ་ཧཾ། ཞེས་བརྗོད་པས་དབང་བསྐུར་མི་བསྐྱོད་པའི་ཡན་ལག་ཏུ་
རྒྱས་གདབ་བོ། བདུད་རྩི་མྱང་བ་ནི་ཐོད་པ་དུམ་བུ་བཞི་པར་ཆང་དང་བདུད་རྩི་
སྦྱར་ཏེ་མདུན་དུ་བཞག་ལ། བྱིན་གྱིས་བརླབ་པར་བྱ་སྟེ། འོག་ཏུ་ཡཾ་ལས་རླུང་
།
རཾ་ལས་མེ་སྦར། ཐོད་པ་དྲོད་པས་ཤ་ལྔ་བདུད་རྩི་ལྔ་ཁོལ་རླངས་པ་ཡར་སོང་བས་
ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་ཕབ། དམ་ཚིག་གི་བདུད་རྩི་དང་འདྲེས།
མཐར་ཟླ་ཕྱེད་རྡོ་རྗེ་ཡང་ཐོད་པའི་ནང་དུ་ལྷུང་ནས་ཞུ། ཨོཾ་ཨཱཿཧཱུྃ་ལན་གསུམ་
བརྗོད་པས་བྱིན་གྱིས་བརླབ་བོ། །དེ་ནས་ལྷ་རྣམས་ཀྱི་ལྗགས་ཀྱི་རྩེ་མོ་ལ་རྡོ་རྗེ་
ནས་འབྲུ་ཙམ་རེ་བསམ་སྟེ། དེའི་འོད་ཟེར་གྱིས་དྲངས་ནས་གསོལ་བས་ཤིན་ཏུ་
མཉེས་པར་བསྒོམ། དེ་ནས་གུར་ལེའུ་བདུན་པའི། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་ཨ་
ས་ར་བཛྲ་སྭ་བྷ་ཝ་ཨཏྨ་ཀོ་ཧཾ། ཞེས་བརྗོད་པས་བདུད་རྩི་མྱང་བ་སྣང་བ་མཐའ་
ཡས་ཀྱི་ཡན་ལག་ཏུ་ང་རྒྱལ་བྱའོ། །
མཆོད་པ་ནི། ལྷ་མོ་ཐམས་ཅད་ཀྱི་ཐུགས་ཀའི་ས་བོན་ལས་འོད་འཕྲོས་
པས། འཇིག་རྟེན་གྱི་ཁམས་ཀྱི་གཟུགས་སྡུག་པ་དང་སྒྲ་སྙན་པ་ལ་སོགས་པ་
ཐམས་ཅད་བསྡུས་ནས། ལྷ་སྣ་ན་ཚུར་ལ་མཆོད་པའི་ལྷ་མོར་གྱུར་ཏེ། ཚུར་མཆོད་
པར་བསྒོམ། དངོས་སུ་བདག་རང་གིས་ཕྱི་ནང་གསང་བ་གསུམ་གྱིས་མཆོད། དེ་
ནས་གུར་ལེའུ་བདུན་པའི། ཨོཾ་སརྦ་ཏ་ཐ་ག་ཏ་པུ་ཛ་བཛྲ་སྭ་བྷ་ཝ་ཨཏྨ་ཀོ་ཧཾ།
ཞེས་བརྗོད་པས་མཆོད་པ་དོན་ཡོད་གྲུབ་པའི་ཡན་ལག་དུ་ང་རྒྱལ་བྱའོ། །བསྟོད་
པ་ནི་མཆོད་པའི་ལྷ་མོ་དེ་རྣམས་ཀྱི་བདག་ལྷ་མོ་བཅོ་ལྔའི་དཀྱིལ་འཁོར་བསྒོམ་པ་
240 -213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལ་བསྟོད་པར་བསམ། དངོས་སུ་བདག་རང་གིས། ཨོཾ་མ་ཧ་བཛྲ་ཧཱུྃ་ཞེས་བརྗོད་དེ་
ཐབས་ཀྱི་རྟོགས་པ་དང་ལྡན་པས་ལག་པ་གཡས་པས་རྡོ་རྗེ་བླང་ཨོ་བཛྲ་གྷནྡྷེ་ཨ།
ཞེས་བརྗོད་དེ་ཤེས་རབ་ཀྱི་རྟོགས་པ་ལྡན་པས་ལག་པ་གཡོན་གྱིས་དྲིལ་བུ་བཟུང་
ལ། རྡོ་རྗེ་སོར་ཞིང་དྲིལ་བུ་བཀྲོལ་ཏེ། བསྟོད་པ་རྒྱས་བསྡུས་གང་ཡང་རུང་བ་
གཅིག་གིས་བསྟོད་པར་བྱའོ། །
དེ་ནས་གུར་ལེའུ་བདུན་པའི། ཨོཾ་སརྦ་ཏ་ཐ་ག་ཏུ་སྦི་ར་བཛྲ་སྭ་བྷ་ཝ་ཨདྨ་
ཀོ་ཧཾ། ཞེས་བརྗོད་པས་བསྟོད་པ་ནི་རིན་ཆེན་འབྱུང་ལྡན་གྱི་ཡན་ལག་ཏུ་ང་རྒྱལ་
བྱའོ། །བསྐྱེད་ པའི་ རིམ་པའི་ཏིང་ངེ་འཛིན་བསྒོམ་པ་ནི་རྟེན་གཞལ་ཡས་ཁང་
བརྟེན་པ་ལྷ་དང་བཅས་པ་དང་པོར་ནག་ཕྱམ། དེ་ནས་དམར་ཕྱམ་དེ་ནས་སེར་
ཕྱམ། དེ་ནས་ལྗང་ ཕྱམ། དེ་ནས་ སྔོ་ཕྱམ། དེ་ནས་དཀར་ཕྱམ་གྱིས་བསྒོམ། དེ་
ནས་ལྷ་མོ་ཐམས་ཅད་སྐུ་མདོག་གནག །དྲག་ཆེན་ཕྱག་རྒྱ་ལྔ་ཡིས་བརྒྱན། ཞེས་
པ་ལ་སོགས་པ་གསུངས་པ་བཞིན་དུ་ལྷ་མོ་སོ་སོའི་སྐུ་མདོག་ཕྱག་མཚན་རྒྱན་ཆ་
ལུགས། རྟེན་གཞལ་ཡས་ཁང་ཕྱི་རོལ་དུ་དུར་ཁྲོད་བཅས་པ་རྣམས་རིམ་གྱིས་ཇི་
ལྟ་བ་བཞིན་དུ་གསལ་བར་བསྒོམ་མོ། །ངག་གི་ཞེན་པས་སྤང་བའི་དོན་དུ་བཟླས་
པ་བྱ་བ་ལ། གཙོ་མོའི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཕྲེང་སྔགས་
བཀོད་ལ། རང་ཉིད་གཙོ་མོའི་ང་རྒྱལ་གྱིས་གུར་ལེའུ་བཞི་པ་ནས་གསུངས་པའི།
ཨོཾ་ ཨ་ཨཱཎཨི་ཨཱི་ཨུ་ཨཱུ་ རི་རཱི
། ལི་ལཱི་ཨེ་ཨཻ་ཨོ་ཨཽ་ཨཾ་ཨ་སྭཱ་ཧཱ། ཞེས་བཟླས་པས་
སྔགས་ཀྱི་ཕྲེང་བ་སྙིང་ག་ནས་ཡར་ཐོན་ཏེ། ཞལ་ནས་ལྟེ་བར་འཇུག་ཅིང་
། ཡང་
སྙིང་ཁ་ནས་ཞལ་ཁ་ཡར་ལྟེ་བར་འཇུག་པར་བསམ། འཁོར་ལྷ་མོ་རྣམས་ཀྱིས་
ཀྱང་བཟླས་པའི་གྲོགས་བྱེད་པར་བསམ་མོ། །ཡང་ན་སམ་བུ་ཊི་ནས་གསུངས་པ་
240 --214



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
ལྟར། ཨོཾ་ཨཱ་སྭཱ་ཧཱ། ཨོཾ་ཨཱ་སྭཱ་ཧཱ། ཞེས་པ་ལ་སོགས་པ་ཕྲལ་ནས་བཟླས་པའོ། །
སེམས་ཀྱི་ཞེན་ པ་ སྤང་བའི་དོན་དུ་རྫོགས་ པའི་ རིམ་པ་བསྒོམ་པ་ནི།
འཁོར་ལྷ་མོ་བཅུ་བཞི་པོ་སྐད་ཅིག་ཙམ་གྱིས་བདག་རང་གི་ཐུགས་ཀར་བསྡུས་ལ།
རང་གཙོ་མོའི་ང་རྒྱལ་གྱིས་བསྒོམ་པ་ཡིན་ཏེ། དེ་ཡང་གང་ཟག་ཆགས་ཅན་ཡིན་
ན་ལས་རྒྱ་ལ་བརྟེན་ནས་བསྒོམ། ཆགས་པ་དང་བྲལ་བའི་གང་ཟག་ཡིན་ན་
གཏུམ་མོའམ་སྒྱུ་ལུས་མ་འོད་གསལ་གྱི་རྫོགས་རིམ་བསྒོམ་པར་བྱའོ། །ཐུན་
མཚམས་ཀྱི་ཆོས་ལ་རྣམ་དག་དྲན་པ་དང་
། གཏོར་མ་གཏང་བ་དང་། གླུ་བླང་བ་
དང་། སྨོན་ལམ་གདབ་པ་དང་
། བཞི་ཡོད་དེ་རྒྱས་པར་བཤད་དོ། །དེ་ནས་ཐུན་
མཚམས་ཀྱི་ཆོས་ཛམྦྷ་ལ་ལ་ཆུ་སྦྱིན་བྱ་བ་ལ་སོགས་པ་ལས་དང་པོ་པའི་སྤྱོད་པ་
བཅོ་ལྔ་སྤྱད་པར་བྱའོ། །
ད་ནི་དེ་རྣམས་གཞུང་དང་སྦྱར་ན། རྟེན་གྱི་གང་ཟག་དུས་དང་པོར་དབང་
བསྐུར་ཐོབ་ པར་ བྱས། ཐང་ སྐུ་ བྲིས། རབ་ གནས་ བྱས། གུར་ལེའུ་བཅུ་གཉིས་
པའི་གནས་སུ་བཀྲམ། མཎྜལ་ལ་སོགས་པ་བཤམ། རང་ཇོ་མོ་བདག་མེད་མར་
བསྐྱེད། ཚོགས་སོགས་པའི་རྟེན་སྤྱན་དྲངས་ནས་བླ་མ་དག་པའི་ཆོ་ག་བྱ་བ་ནི།
བརྟག་པ་དང་པོའི་ལེའུ་གསུམ་པ་ནས། ནམ་མཁར་རྗེ་བཙུན་བལྟས་ནས་ནི། རྡོ་
རྗེ་སྐྱེ་བ་སྙིང་རྗེ་ཆེ། རྒྱན་རྣམས་ཐམས་ཅད་འཛིན་པ་ཡི། །ལྷ་མོ་བརྒྱད་པོ་རྣམས་
ཀྱིས་མཆོད། ཞེས་པ་ལ་སོགས་པ་དང་། གུར་ལེའུ་བཞི་པ་ནས། བླ་མ་རྡོ་རྗེ་ཅན་
མཆོད་ཅིང་
། །བདུན་པོ་ཡོངས་སུ་དག་པ་བྱ། །ཞེས་གསུངས་པ་དང་། གུར་ལེའུ་
བཅུ་གཉིས་པ་ནས། བརྟུལ་ལྡན་བླ་མ་སངས་རྒྱས་མཆོད། །དཀོན་མཆོག་གསུམ་
ལ་སྐྱབས་སུ་མཆི། །ཞེས་པ་ལ་སོགས་པས་བསྟན་ཏོ། །
240-215



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཚད་མེད་པ་བཞི་བསྒོམ་པ་ནི། བརྟག་པ་དང་པོའི་ལེའུ་གསུམ་པ་ནས།
དང་པོ་བྱམས་པ་བསྒོམ་པར་བྱ། །གཉིས་པ་སྙིང་རྗེ་རྣམས་བསྒོམ་ཞིང་
། །གསུམ་
པ་དགའ་བ་བསྒོམ་ཞིང་། །ཀུན་གྱི་མཐའ་ནས་བཏང་སྙོམས་སོ། །ཞེས་པ་དང་
།
གུར་ལེའུ་བཅུ་གཉིས་པ་ནས། ཚངས་པའི་གནས་ནི་བཞི་པོ་ལ། །བྱས་ཏེ་སེམས་
ཀྱི་ངལ་གསོ་བྱ། །ཞེས་གསུངས་པས་བསྟན་ཏོ། །
སྟོང་པ་ཉིད་བསྒོམ་པ་ནི། བརྟག་པ་དང་པོའི་ལེའུ་གསུམ་པ་ནས། ཡང་
ནི་སྟོང་པའི་བྱང་ཆུབ་སྟེ། །ཞེས་པ་དང་
། གུར་ལེའུ་བཞི་པ་ནས། བྱང་ཆུབ་ཏུ་ནི་
སེམས་བསྐྱེད་དེ། །ཞེས་པ་དང་
། གུར་ལེའུ་བཅུ་གཉིས་པ་ནས། ཨོཾ་ཤུ་ནྱ་ཏའི་
སྔགས་གསུངས་པས་བསྟན་ནོ། །བསྲུང་འཁོར་བསྒོམ་པ་ནི་བརྟག་པ་དང་པོའི་
ལེའུ་གསུམ་པ་ནས།
རེ་པས་ཉི་མ་སྔོན་དུ་རྣམས་བསྒོམས་ནས། ཉིན་དེར་ཧཱུྃ་བྱུང་
སྣ་ཚོགས་རྡོ་རྗེ་སྟེ། རྡོ་རྗེ་དེ་ཉིད་ཀྱི་ནི་ར་བ་དང་
། གུར་བཅིང་པ་ཡང་རྣམ་པར་
བསྒོམ་པ་ཉིད། ཞེས་པ་དང་། གུར་ལེའུ་བཅུ་གཉིས་པ་ནས། །སྣ་ཚོགས་རྡོ་རྗེ་
རྣམ་པར་བསྒོམ། །ཡི་གེ་ཧཱུཾ་གྱི་སྦྱོར་མཆོག་གིས། །ཞེས་པ་ལ་སོགས་པ་གསུངས་
ལས་བསྟན་ཏོ། །དེ་ལྟར་རྒྱུད་ཀྱི་དོན་སྡེབས་ནས།
ད་ནི་ཆོས་འབྱུང་བསྒོམ་པ་འཆད་པ་ལ། ནམ་མཁའི་དབུས་སུ་ཞེས་པ་
བསྲུང་འཁོར་ཤིན་ཏུ་རྒྱ་ཆེ་བ་ནམ་མཁའ་ཙམ་པ་དེའི་དབུས་སུའོ། །བྷ་ག་བསམ་
ཞེས་པ་ཆོས་ཀྱི་འབྱུང་གནས་གྲུ་གསུམ་པ་ཁ་དོག་དཀར་པོ། རྩ་བ་ཕྲ་བ་ཐུར་དུ་
ཟུག་པ་ཁ་གདེངས་ཆེ་བ་གྱེན་ལ་བསྟན་པ་བསྒོམ་པའོ། །གུར་ལེའུ་བཞི་པ་དང་
བཅུ་གཉིས་པ་ནས་ཀྱང་
། ཆོས་ཀྱི་འབྱུང་གནས་བསམ་བྱ་སྟེ། །ཞེས་གསུངས་སོ། །
དེ་ནས་འབྱུང་བ་རིམ་བརྩེགས་བསྒོམ་པ་ལ། གུར་ལེའུ་བཅུ་གཉིས་པ་ནས་ཕྱི་
240 -216



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
སྣོད་ ཀྱི་འཇིག་རྟེན་ གྱི་ ཆགས་ ལུགས་ དང་ བསྟུན་ནས་སྲིད་ པ་ ལུགས་ འབྱུང་
བསྒོམས་ པ་ བཤད་ནས་ ཡོད། འདི་ དེ་ལ་དང་པོར་སྟེང་དུ་སའི་དཀྱིལ་འཁོར་རོ། དེའི་འོག་ཏུ་
ཆུའི་དཀྱིལ་འཁོར་རོ། །དེ་ནས་ཀྱང་འོག་ཏུ་མེའི་དཀྱིལ་འཁོར་རོ། །མེའི་འོག་ཏུ་རླུང་གི་དཀྱིལ་འཁོར་ཞེས་
པའི་རིམ་པའོ་ཞེས་སོ་ནས་ནང་བཅུད་ཀྱི་སེམས་ཅན་གྱི་ཆ་ལུགས་དང་བསྟུན་ནས་སྲིད་
པ་ལུགས་བཟློག་ཏུ་བསྒོམ་པར་བཤད་དོ། །ལུགས་འདི་གཉིས་རང་གང་མོས་སུ་
བསྒོམས་པས་ཆོག་གོ །དེ་ཡང་དབུས་སུ་ཞེས་པ་ཆོས་འབྱུང་དེའི་དབུས་སུའོ། །
རྣམ་པར་བསྒོམས་པ་ནི་འབྱུང་བ་རིམ་བརྩེགས་བསྒོམ་པའོ། །འཁོར་ལོ་སྔོན་ཅི་
རིགས་པར། ལྷ་རྣམས་ཇི་ལྟར་འབྱུང་བ་ཉིད་ཞེས་པས་མདོར་བསྟན་པའོ། །
དེ་རྒྱས་པར་འཆད་པ་ལ་དང་པོར་འཁོར་ལོ་བཤད་པས། འཁོར་ལོ་ས་
དང་ཞེས་པ་སའི་དཀྱིལ་འཁོར་གྲུ་བཞི་པ་བསྒོམ་པ་སྟེ། རྐང་པ་དཀྱིལ་ཀྲུང་བྱས་
པས་གྲུ་བཞིར་གནས་པ་དེའི་རྣམ་པར་དག་པའོ། །སྔོན་དང་བཤད་པས་ཆུ་ནི་
སྔོན་ཞེས་མཆུའི་དཀྱིལ་འཁོར་ཟླུམ་པོ་གཅིག་བསྒོམ་པ་སྟེ། རང་གི་ལྟོ་བ་ཟླུམ་
པོའི་དེའི་རྣམ་པར་དག་པའོ། །ཅི་རིགས་པ་བཤད་པས། ཇི་ལྟར་རིགས་པ་བྱིན་
ཟ་ཞེས་པ་མེའི་དཀྱིལ་འཁོར་གྲུ་གསུམ་པ་བསྒོམ་པ་སྟེ། རང་གི་བྲང་གྲུ་གསུམ་པ་
དེ་རྣམ་པར་དག་པའོ། །མེ་ལ་བྱིན་ཟ་ཟེར་བ་ཡང་དངོས་པོ་ཐམས་ཅད་བསྲེག་
པར་བྱེད་པའོ། །ལྷ་རྣམས་བཤད་པས། ལྷ་རྣམས་ཀྱི་ནི་རླུང་ཆེན་ཞེས་པས་རླུང་
གི་དཀྱིལ་འཁོར་ཟླ་གམ་པ་གཅིག་བསྒོམ་པ་སྟེ། རང་གི་དཔྲལ་པ་ཟླ་གམ་པ་
དེའི་རྣམ་པར་དག་པའོ། །དེ་ཡང་ས་ལ་འཁོར་ལོ་ཟེར་བ་དང༌། ཆུ་ལ་སྔོན་པོ་ཟེར་
བ་འདི་རྣམས་ལ། འགྲེལ་པ་མཁན་པོ་ཀུན་གྱིས་རྒྱུ་མཚན་བཙལ་བའི་བཤད་པ་
བྱས་ནས་འདུག་སྟེ། འདི་ལ་རྒྱུ་མཚན་མི་དགོས་འདི་བརྡས་བརྟགས་པའི་མིང་
240 --217



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡིན་ནོ། ཁོ་ན་རེ་དགོས་ཟེར་ན། འོ་ན་བརྟག་པ་ཕྱི་མའི་ལེའུ་གསུམ་པ་ནས་ཐོད་
པ་ལ་པད་མ་བ་ཛ་ན་ཟེར་ཆང་ལ་མ་ད་ནམ་ཟེར་ཏེ། དེ་ཀུན་ལ་རྒྱུ་མཚན་ཅི་ཡོད།
དེ་ཀུན་ལ་རྒྱུ་མཚན་མི་དགོས་བརྡས་བཏགས་པ་ཡིན་ཟེར་ན། འདི་ཡང་བརྡས་
བཏགས་པ་ཡིན་བྱའོ། །དེ་ལྟར་འབྱུང་བ་བཞིའི་སྟེང་དུ་ཧཱུཾ་ལས་འཁོར་ལོ་རྩིབས་
སུམ་ཅུ་སོ་གཉིས་པ་གཅིག་བསམ་མོ། །
དེ་ལྟར་གུར་ལེའུ་བདུན་པ་ནས། དེ་སྟེང་སངས་རྒྱས་བསམ་བྱས་ནས།
སྤྲོ་བ་དང་ནི་བསྡུས་པའི་སྐུ། རྒྱལ་ཆེན་རྣམ་པར་སྣང་མཛད་དེ། ཞེས་པ་དང་
།
གུར་ལེའུ་བཅུ་གཉིས་པ་ནས། ཡི་གེ་ཧཱུྃ་ལས་གནས་བསམ་སྟེ། ཞེས་གསུངས་སོ། །
དེ་ལྟར་འཁོར་ལོ་བསྒོམ་པ་དེ་ཡང་རང་གི་སྤྱི་བོའི་རྩ་འདབ་སུམ་ཅུ་སོ་གཉིས་རྣམ་
པར་དག་པའོ། །ཇི་ལྟར་བསྒོམ་པ་པོ་འབྱུང་བ་ཞེས་པ་འཁོར་ལོ་དེའི་དབུས་སུ་ན་
ད་ཆ་ གཅིག་ ཞུགས་པར་བསྒོམས་པའོ། །གུར་ལེའུ་བཅུ་གཉིས་པ་ནས་ ཀྱང་།
བདག་ཉིད་ངེས་པར་བསམ་པར་བྱ། ཞེས་གསུངས་སོ། །དེ་ནི་སྤྱི་བོའི་ཡི་གེ་ཧཾ་
རྣམ་པར་དག་པ་ཡིན་ནོ། །
དེ་ནས་གཞལ་ཡས་ཁང་བསྒོམས་པ་ལ། ཆོས་འབྱུང་ལས་སྐྱེས་ཞེས་པ་
ཆོས་འབྱུང་གི་ནང་དུ་འབྱུང་བ་བཞི་འཁོར་ལོ་དང་ལྔ་ན་ད་བཞི་དྲུག་དཀྲུག་གིས་
འདྲེས་པ་ལས་སྐྱེས་པ་ནི་འཁོར་ལོ་ཞེས་པ་གཞལ་ཡས་ཁང་སྟེ། རིན་པོ་ཆེ་ལྔ་
ལས་གྲུབ་པའི་གཞལ་ཡས་ཁང་། གྲུ་བཟི་རྩིག་པ་ལྔ་སྒོ་བཞི་རྟ་བབས་བཞི་དང་
བཅས་པའོ། །འཕར་མ་གཉིས་དག་ཞེས་པ་པད་མ་འདབ་མ་བཞི་པའི་རིམ་པ་
དང་བརྒྱད་པའི་རིམ་པ་གཉིས་ཡོད་པའོ། །སྐྱོན་མེད་པ་ཞེས་པ་པད་མ་དེ་ཉེས་
པས་མ་གོས་པའོ། །རིམ་པ་གཉིས་པོ་དེ་ཡང་དབུས་ཀྱི་ལྟེ་བའི་ཟེ་འབྲུ་དང་པད་
240-218



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩེར་ཕྲེང་།
མ་འདབ་མ་བཞི་པ་ཉེ་བས་ན་ཟེ་འབྲུ་ལ་ནི་གཅིག་འགྱུར་ཏེ་ཞེས་པའོ། །ཕྱིའི་
ཆོས་འབྱུང་གྲུ་གསུམ་པ་དང་པད་མ་འདབ་མ་བརྒྱད་པ་ཉེ་བས་ནི་གྲུ་གསུམ་གྱིས་
ནི་ཕྱི་མ་བརྗོད་པ་ཞེས་པའོ། །
དེ་ནས་ གདན་བསྒོམ་ པ་ལ། དེ་དབུས་ཞེས་ པ་ གཞལ་ཡས་ཁང་དེའི་
དབུས་ཏེ། ལྟེ་བ་དང་འདབ་མ་བཞི་པ་དང་། བརྒྱད་པ་དང་། སྟེང་འོག་གཉིས་
དང་རྣམས་སུའོ། །ཤི་བ་བཅོ་ལྔ་ནི་རོ་བཅོ་ལྔའོ། །གདན་གྱི་བདག་ཉིད་རྣམ་པར་
བསམ་ཞེས་པ་དེ་རྣམས་ཐམས་ཅད་ཀྱང་གན་རྐྱལ་དུ་འགྱེལ་བ་མགོ་གཡོན་དུ་
བལྟ་བའོ། །དེ་ལྟར་གཞལ་ཡས་ཁོང་གདན་དང་བཅས་པ་དུར་ཁྲོད་བརྒྱད་ཀྱིས་
སྐོར་བ་དེ་ལ་གུར་ལེའུ་བདུན་པའི་སྔགས་ཀྱིས་ཕོ་བྲང་རྣམ་པར་སྣང་མཛད་ཀྱི་
ཡན་ལག་ཏུ་རྒྱས་གདབ་བོ། །
དེ་ནས་མངོན་པར་བྱང་ཆུབ་པ་ལྔས་ལྷ་མོ་བཅོ་ལྔར་བསྐྱེད་པ་ལ། དེའི་
སྟེང་དུ་ཞེས་པ་རོའི་གདན་བཅོ་ལྔའི་སྟེང་དུའོ། །ཟླ་བ་ལ་བསམ་ཞེས་པ་ཟླ་བའི་
དཀྱིལ་འཁོར་ཉ་གང་བ་ལྟ་བུ་བཅོ་ལྔའོ། །དེ་རྒྱུ་གང་གིས་བསྐྱེད་ན། ཨ་ལི་ཟླ་
བའི་གཟུགས་ཀྱིས་གནས་ཞེས་པ་དབུས་སུ་ཨ་ལི་གཡས་སྐོར་དང་། གཡོན་སྐོར་
གཞན་དུ་ཨ་ལི་རྐྱང་པ་ལས་ཟླ་བའི་དཀྱིལ་འཁོར་བསྒོམ་པའོ། །དེ་མངོན་པར་
བྱང་ཆུབ་པ་ནི་དང་པོའོ། །ཡེ་ཤེས་ན་ཟླ་བ་མེ་ལོང་ཡེ་ཤེས་ལྡན་ཞེས་པ་མེ་ལོང་
ལྟ་བུའི་ཡེ་ཤེས་སོ། །ཕྱི་ནས་ཞེས་པ་ཟླ་བ་བསྒོམས་པའི་ཕྱི་ནས་སོ། །བདུད་ལས་
རྒྱལ་བས་མནན་ནི་ཉི་མའི་དཀྱིལ་འཁོར་བསྒོམ་པ་སྟེ། ཉི་མ་དེ་བདུན་པའི་
བདུད་ལས་རྒྱལ་བ་དེ་སྐད་ཅེས་བྱའོ། །དེ་ཡང་རྒྱུ་གང་གིས་བསྐྱེད་ན། ཀ་ལིའི་
གཟུགས་ཀྱིས་སྣང་བྱེད་དོ་ཞེས་པ་དབུས་སུ་ཀ་ལི་གཡས་སྐོར་དང་གཡོན་སྐོར།
240 --219



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཞན་དུ་ཀ་ལི་རྐྱང་པ་ལས་ཉི་མའི་དཀྱིལ་འཁོར་བསྒོམ་པའོ། །དེ་མངོན་པར་
བྱང་ཆུབ་པ་ནི་གཉིས་པའོ། །ཡེ་ཤེས་ན་བདུན་གྱི་བདུན་པ་ལ་མཉམ་ཉིད་ལྡན་
ཞེས་པ། བདུན་གྱི་བདུན་ལ་ཉི་མ་སྟེ་ཤིང་རྟ་བདུན་གྱི་ཕུགས་ཀྱིས་འགྲོ་བས་སོ། །
མཉམ་ཉིད་སྟན་ནི་མཉམ་པ་ཉིད་ཀྱི་ཡེ་ཤེས་སོ། །ཟླ་བའི་སྟེང་དུ་ས་བོན་ཉིད་
ཞེས་པ་ཟླ་བའི་སྟེང་ཉི་མའི་འོག་དེར་ལྷ་མོ་བཅོ་ལྔའི་ས་བོན་བསམ་པ་སྟེ། དེ་
ཡང་ལེའུ་དང་པོ་ནས་བྱེད་རྒྱུ་ཞེས་པས་ས་བོན་མདོར་བསྟན། ལེའུ་གཉིས་པར་
ཨ་ཨཱ་ལ་སོགས་པས་ས་བོན་རྒྱས་པར་བཤད། ས་བོན་དེའི་བསྒོམ་ས་ལེའུ་འདིར་
བྱུང། ས་བོན་རེ་རེ་དང་ལྷ་མོ་རེ་རེ་ངོ་སྤྲོད་པ་ཞིག་བརྟག་པ་ཕྱི་མའི་ལེའུ་བཞི་པར་
འོང་ངོ་། །རང་ལྷའི་ས་བོན་ཕྱག་མཚན་ནི་ཞེས་པ་ས་བོན་དེ་རྣམས་ལས་འོད་ཟེར་
འཕྲོས་འདུས་པ་ལས་ཕྱག་མཚན་གྲི་གུག་ས་བོན་གྱིས་མཚན་པ་བཅོ་ལྔར་བསྒོམ་
པའོ། །དེ་མངོན་པར་བྱང་ཆུབ་པ་གསུམ་པའོ། །ཡེ་ཤེས་ན་སོ་སོར་རྟོག་པར་
བརྗོད་པར་བྱ་ཞེས་པ་སོ་སོར་ཀུན་ཏུ་རྟོག་པའི་ཡེ་ཤེས་སོ། །གཉིས་འདུས་པ་
ལས་ཞེས་པ་ཟླ་བ་ཉི་མ་གཉིས་ས་བོན་ཕྱག་མཚན་གཉིས་འདུས་ཤིང་འདྲེས་པར་
གྱུར་པའོ། །བདེ་ཆེན་པོ་ཞེས་པ་ཧེ་རུ་ཀའི་དྲི་ཟ་ཉེ་བར་ཞུགས་པའི་དོད་པོ་ནམ་
མཁའི་ན་ད་དེ་བབས་ན། འདྲེས་པ་དེ་ལ་ཞུགསས་པས་ཟག་པ་མེད་པའི་བདེ་བ་
སྐྱེས་པར་བསྒོམ་མོ། །དེ་ནས་གུར་ལེའུ་བདུན་པའི་སྔགས་ཀྱི་རྗེས་སུ་ཆགས་པ་
རྡོ་རྗེ་སེམས་དཔའི་ཡན་ལག་ཏུ་རྒྱས་གདབ་བོ། །དེ་མངོན་པར་བྱང་ཆུབ་པ་ན་
བཞི་པའོ། །ཡེ་ཤེས་ན་ཐམས་ཅད་གཅིག་གྱུར་ནན་ཏན་ཉིད་ཞེས་པ་བྱ་བ་ནན་
ཏན་གྱི་ཡེ་ཤེས་སོ། །ཟླ་བ་ཉི་མ་འདུས་པ་ལས་ཞེས་པ་དེ་ལས་འོད་ཟེར་ཕར་
འཕྲོས་ཚུར་འདུས་པ་ལས། དཀར་མོ་ལ་རབ་ཏུ་གྲགས་ཞེས་པ་ཇོ་མོ་བདག་མེད་
240-220



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
མས་དབུ་མཛད་པའི་ལྷ་མོ་བཅོ་ལྔའི་སྐུར་བཞེངས་པའོ། །གཙོ་མོའི་མཚན་ནས་
མི་སྨོས་ པར་དཀར་མོ་སྨོས་པ་ནི། དཀར་མོ་བྱ་བའི་ལྷ་མོ་གཉིས་ཡོད་པ་ལ་
དགོངས་པའོ། །དེ་མངོན་པར་བྱང་ཆུབ་པ་ན་ལྔ་པའོ། །ཡེ་ཤེས་ན་རྫོགས་པ་ཆོས་
དབྱིངས་དག་པ་སྟེ་ཞེས་པ་ཆོས་ཀྱི་དབྱིངས་ཀྱི་ཡེ་ཤེས་སོ། །
ད་ནི་འཇུག་བསྡུ་བ་གདམས་པ་དངབཅས་པ་གཅིག་སྟོན་དེ། དེ་ཡང་
གདམས་པ་འཆད་པ་ལ། མཁས་པ་ནི་ལྷའི་སྐུ་བསྒོམ་པ་ལ་མཁས་པའོ། །ཆོ་ག་
གསུངས་པ་ནི་མངོན་པར་རྟོགས་པའི་འོ། །རྣམ་པ་ལྔ་པོ་ནི་བྱང་ཆུབ་པ་རྣམ་པ་ལྔ་
ཁོ་ནས་བསྐྱེད་ཅིངབསྒོམ་པ་ཉིད་ཡིན་པའོ། །
འཇུག་བསྡུ་བ་འཆད་པ་ལ་ཨ་ལི་ཞེས་པ་གོང་གི་དེའི་སྟེང་དུ་ཟླ་བ་བསམ།
ཞེས་པ་དང་
། ཨ་ལི་ཟླ་བའི་གཟུགས་ཀྱིས་གནས། ཞེས་པ་དང༌། ཟླ་བ་མེ་ལོང་
ཡེ་ཤེས་ལྡན། ཞེས་པ་མངོན་པར་བྱང་ཆུབ་པ་དང་པོ་དེའི་འཇུག་བསྡུད་ཡིན་ནོ། །
ཀ་ལི་ཞེས་པ་གོང་གི་ཕྱི་ནས་བདུད་ལས་རྒྱལ་བས་མནན། ཞེས་པ་དང་། ཀ་ལིའི་
གཟུགས་ཀྱིས་སྣང་བྱེད་དོ། །ཞེས་པ་དང་། བདུན་གྱི་བདུན་པ་མཉམ་ཉིད་ལྡན།
ཞེས་པ་མངོན་པར་བྱང་ཆུབ་པ་གཉིས་པ་དེའི་འཇུག་བསྡུད་ཡིན་ནོ། །མཉམ་སྦྱོར་
བ། ཞེས་པ་ཨ་ལི་ཀ་ལི་གཉིས་ཉི་ཟླར་གྱུར་ནས་ཉི་ཟླ་ཁ་སྦྱར་དུ་གནས་པའོ། །
རྡོ་རྗེའི་ནི་སྟོང་པ་སེམས་དཔའ་ནི་རིག་པ་སྟེ། རིག་སྟོང་དབྱེར་མེད་ཀྱི་ས་བོན་
དང་ཕྱག་མཚན་ལ་རྡོ་རྗེ་སེམས་དཔའ་ཉིད་ཀྱི་གདན་ཞེས་པའོ། །ཉི་ཟླའི་བར་གྱི་
ས་བོན་དང་ཕྱག་མཚན་དེ་ལ་སེམས་དཔའ་ཞེས་བྱ་བར། བརྟག་པ་དང་པོའི་ལེའུ་
གསུམ་པ་ནས་བཤད་དེ། ཨ་ལི་ཟླ་བ་ཀ་ལི་ཉིད། ས་བོན་ནང་དུ་སོན་གྱུར་པ།
དེ་ཉིད་སེམས་དཔའ་ཞེས་བྱར་བརྗོད། དེ་ནི་གོང་གི་ཟླ་བའི་སྟེང་དུ་ས་བོན་ཉིད།
240 -221



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེས་པ་དང་
། རང་ལྷའི་ས་བོན་ཕྱག་མཚན་ནི། སོ་སོར་རྟོག་པར་བརྗོད་པར་བྱ།
ཞེས་པ་མངོན་པར་བྱང་ཆུབ་པ་གསུམ་པ་དེའི་འཇུག་བསྡུད་ཡིན་ནོ། །ཡི་གེ་ལས་
བྱུང་ཞེས་པ་ཕྱག་མཚན་དང་ས་བོན་གྱི་ཡི་གེ་ལས་བྱུང་བའི་འོད་ཟེར་ཕར་འཕྲོས་
ཚུར་འདུས་པ་ལས་ཐམས་ཅད་ཞུ་ནས་འདྲེས་པར་གྱུར་པ་སྟེ། དེ་ནི་གོང་གི །
གཉིས་འདུས་པ་ལས་བདེ་ཆེན་པོ། ཞེས་པ་དང་།ཐམས་ཅད་གཅིག་གྱུར་ནན་ཏན་
ཉིད་ཞེས་པ་གྱུར་པ་མངོན་པར་བྱང་ཆུབ་པ་བཞི་པ་དེའི་འཇུག་བསྡུད་ཡིན་ནོ། །
གོང་བུ་ ལ་ ཞེས་ པ་ འགྱུར་ ཁ་ ཅིག་ ན་ གཟུགས་ཞེས་ པར་ ཡོད་དེ། ལྷའི་སྐུར་
བཞེངས་པའོ། །དེ་ཡང་གོང་གི་ཟླ་བ་ཉི་མ་འདུས་པ་ལས། དཀར་མོ་ལ་སོགས་
རབ་ཏུ་གྲགས། ཞེས་པ་དང་། རྫོགས་པ་ཆོས་དབྱིངས་དག་པ་སྟེ། ཞེས་པ་མངོན་
པར་བྱང་ཆུབ་པ་ལྔ་པ་དེའི་འཇུག་བསྡུད་ཡིན་ནོ། །
ཡང་ཁ་ཅིག་ན་རེ་བདག་མེད་མ་བསྒོམ་པའི་གང་ཟག་དེ་སངས་མི་རྒྱ་སྟེ།
ཐབས་ཤེས་རབ་ཡ་བྲལ་བས་སོ་ཞེས་ཟེར་རོ། །འོ་ན་ཐབས་ཤེས་རབ་ཡ་བྲལ་
ཟེར་བ་དེ་ཞལ་སྦྱར་མེད་པ་ལ་ཟེར་བ་ཡིན་ལ། ཐབས་ཤེས་རབ་ཙམ་མེད་པ་ལ་
ཟེར་བ་ཡིན་ཞེས་ཕར་ལ་དྲིའོ། །དང་པོ་ལྟར་ཟེར་ན་འདོད་ཐོག་སྟེ། ཧཱུཾ་ཕཊ་རྣམ་
པ་འདོད་མི་བྱ་ཞེས་པ་ཧཱུཾ་གིས་རྡོ་རྗེ་བསྐྱེད་པ་དང་ཕཊ་ཀྱི་བུག་དགག་པ་མི་འདོད་
པའོ། །གཉིས་པ་ལྟར་ཟེར་ན་གཏན་ཚིགས་མ་གྲུབ་སྟེ། འོག་ནས་ ཨ་ལི་ཤེས་
རབ་ཀ་ལི་ཐབས། འདི་ལས་དཀར་མོ་ལ་སོགས་པ། ཞེས་གསུངས་པས་ཐབས་
ཤེས་རབ་འདི་ལ་ཚང་ངོ༌
། །སེམས་གཅིག་པའི་གཟུགས་བརྙན་ལས་བྱུང་བ་ ཞེས་
པ་ཐབས་ཐུགས་རྗེ་སེམས་ཅན་ལ་སེམས་དཔའ་དང་
། ཤེས་རབ་སྟོང་པས་ཆོས་
ཉིད་སྟོང་པ་ཉིད་ལ་སེམས་དཔའོ། །དཀྱིལ་འཁོར་བདག་པོ་རྣམ་པར་བསྒོམ་
240 --222



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཞེས་པ་བདག་མོ་སྟེ། ཇོ་མོ་བདག་མེད་མའོ། །ཕྱག་མཚན་ལ་སོགས་གོང་མ་
བཞིན་ཞེས་པ། གོང་ལེའུ་གསུམ་པའི་ཧེ་རུ་ཀ་ཞལ་གཅིག་ཕྱག་གཉིས་པའི་ཕྱག་
མཚན་དང་སྐུ་མདོག་དང་རྒྱན་རྣམས་དང་འདྲ་བའོ། །འདི་ལ་ཁ་ཅིག་ཡབ་ཡོད་
པར་འདོད་དེ། ཡབ་ཡོད་ཀྱང་ཧཱུྃ་ཕཊ་རྣམ་པ་འདོད་མི་བྱ་ཟེར་བས་རྡོ་རྗེ་པད་མ་
བྱིན་གྱིས་བརླབ་མི་དགོས་པའོ། །སེམས་དཔའི་གཟུགས་བརྙན་ཟེར་བས་ཀྱང་
ཡབ་ཡོད་ལ། །དཀྱིལ་འཁོར་བདག་པོ་ཟེར་བས་ཀྱག་ཡབ་ཡོད་དོ། །
འོ་ན་ཡབ་ཇི་ལྟ་བུ་གཅིག་ཡོད་ན། ཕྱག་མཚན་ལ་སོགས་གོང་མ་བཞིན་
ཞེས་ པ་གོང་ལེའུ་གཉིས་པའི་ཆར་དབབ་པའི་ཐད་ཀར་དགྱེས་པ་རྡོ་རྗེ་ཞལ་
བརྒྱད་པ་ལ་སོགས་པ་གསུངས་པས། དེ་ལྟ་བུ་གཅིག་ཡོད་པའོ་ཟེར་ཏེ། གཞུང་
ལྟར་ན་ཡབ་ཡོད་དུ་རུང་ངོ༌
། །བླ་མས་ནི་ཡོད་པར་མི་འདོད་དོ། །ཟླ་བ་ནི་ལྷ་མོའི་
རྒྱབ་ཡོལ་ལོ། །ཆུ་ཤེལ་ནི་འོད་དཀར་པོ་གཅིག་གིས་སྐོར་བའོ། །ནོར་བུ་ནི་མེ་
རིའོ། །ལྷ་མོ་བཅོ་ལྔ་པོ་ཐམས་ཅད་ཐབས་དང་ཤེས་རབ་རང་བཞིན་ལས། འདི་
ལྟར་ཐམས་ཅད་ཀྱི་སྐུ་རྫོགས་པ་ཉིད་དོ། །དེ་བས་ན་ཟླ་བ་དང་ཉི་མ་རབ་དབྱེ་
བས། ཨ་ལི་ནི་ཤེས་རབ་ཀ་ལི་ནི་ཐབས། ཐབས་ཤེས་རབ་གཉིས་མེད་འདི་
ལས་ལྷ་མོ་དཀར་མོ་ལ་སོགས་པ་སྐྱེས་པའོ། །གཙོ་མོ་མི་སྨོས་པར་དཀར་མོ་སྨོས་
པ་ནི་གཉིས་ཡོད་པ་ལ་དགོངས་པའོ། །དོན་ལ་ལྷ་མོ་བཅོ་ལྔའི་སྐུར་བཞེངས་པའོ། །
འོ་ན་ལྷ་མོ་ཐམས་ཅད་གཅིག་གམ་ཞེ་ན། ཁ་དོག་དབྱེ་བ་སོ་སོ་ཡིན་ཞེས་པ།
ཝར་ན་ཞེས་པ་ཁ་དོག་འགྲོ་རིགས་ལ་འགྲོ། ཡི་གེ་ལ་འགྲོ་བ་དེ་རེས་འདིར་ཡི་གེ་
ཡིན་ཏེ། ལྷ་མོ་བཅོ་ལྔ་པོ་བསྐྱེད་པའི་ཡི་གེ་སོ་སོ་ཡིན་ཞེས་པའོ། །
དེ་ཡང་ལྷ་མོ་བཅོ་ལྔ་པོ་འདི་རྣམས་ལ་ཐུན་མོང་གི་ཆོས་བཅུ་ཁྱད་པར་གྱི་
240 --223



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཆོས་བཞི་བྱ་བ་གསུངས་ཏེ། དང་པོ་ནི་ཐམས་ཅད་སྐུ་མདོག་ནག་པར་མཐུན་ཞལ་
གཅིག་ཕྱག་གཉིས་པར། ཕྱག་མཚན། རུས་པའི་རྒྱན། སྤྱན་གསུམ་གསུམ་ཡོད་
པ། སྤྱན་རྩ་དམར་བ། སྟག་གི་ཤམ་ཐབས། དབུ་སྐྲ་སེར་པོ་གྱེན་དུ་བརྗེས་པ།
རོའི་ གདན། བཞུགས་ ཚུལ་ རྣམས་ མཐུན་ པའོ། །གཉིས་ པ་ ནི་ དེ་ ཁོ་ ན་ ཉིད།
བསྐྱེད་པའི་ས་བོན་དང་། བཞུགས་གནས་དང་། མཚན་རྣམས་མི་མཐུན་པའོ། །
ད་ནི་ལྷ་མོའི་དགོད་པ་སྟོན་ཏེ། རེ་ཤིག་གོ་རིམས་སོ། །ནང་གི་འཕར་མ་
ནི་པད་མ་འདབ་མ་བཞི་པ་ལྟེ་བ་དང་བཅས་པ་ལ་རྣལ་འབྱོར་ལྔ་ངེས་པར་གནས་
པའོ། །ཕུང་པོ་ལྔའི་ རང་བཞིན་གྱིས་ཞེས་པ་ལྷ་མོ་ལྔ་ པོའི་རྣམ་དག་གོ །རྣལ་
འབྱོར་ནི་རྟེན་གྱི་གང་ཟག་གོ །རིག་པ་ནི་མན་ངག་ཤེས་པའོ། །རྟག་ཏུ་བསྒོམ་ནི་
ཐུན་བཞིར་རོ། །དེས་མདོར་བསྟན་ནས་རྒྱས་པར་འཆད་པ་ལ། དབང་པོར་ཞེས་
པ་ཤར་ཕྱོགས་སུ་རྡོ་རྗེ་མ་སྟེ། གཟུགས་ཕུང་དག་པའི་རང་བཞིན་ནོ། །གཤིན་རྗེ་
ཞེས་པ་ལྷོ་ཕྱོགས་སུ་དཀར་མོ་སྟེ། ཚོར་བའི་ཕུང་པོ་དག་པའི་རང་བཞིན་ནོ། །ཆུ་
བདག་ནི་ནུབ་ཕྱོགས་སུ་ཆུའི་རྣལ་འབྱོར་མ་སྟེ་འདུ་ཤེས་ཀྱི་ཕུང་པོ་དེ་དག་པའི་
རང་བཞིན་ནོ། །ལུས་ངན་ནི་བྱང་ཕྱོགས་སུ་རྡོ་རྗེ་མཁའ་འགྲོ་མ་སྟེ། འདུ་བྱེད་ཀྱི་
ཕུང་པོ་དག་པའི་རང་བཞིན་ནོ། །དབུས་སུ་ནི་ལྟེ་བ་ལ་བདག་མེད་རྣལ་འབྱོར་མ་
སྟེ། རྣམ་པར་ཤེས་པའི་ཕུང་པོ་དག་པའི་རང་བཞིན་ནོ། །ཕྱི་རོལ་གྱི་ནི་འཕར་མ་
ལ་ཞེས་པ་པད་མ་འདབ་མ་བརྒྱད་པའོ། །དཀར་མ་ནི་ཤར་ཕྱོགས་སུའོ། །ཆོམ་
རྐུན་མ་ནི་ལྷོ་ཕྱོགས་སུའོ། །རོ་ལངས་མ་ནི་ནུབ་ཕྱོགས་སུའོ། །གྷསྨ་རིན་ཆེན་བྱང་
ཕྱོགས་སུའོ། །པུ་ ཀ་ སི་ནི་བྱང་ཤར་མཚམས་ སུའོ། །རི་ཁྲོད་མ་ནི་ཤར་ལྷོར།
གདོལ་པ་མོ་ནི་ལྷོ་ནུབ་ཏུའོ། །བརྒྱད་པ་ཌོམ་བི་ནི་རུ་བརྗོད་ནི་ནུབ་བྱང་དུའོ། །
240-224



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
འོག་ལྡན་མ་ནི་ས་སྤྱོད་མ་སྟེ། གཙོ་མའི་འོག་གི་ནམ་མཁའ་གདན་རོལ་མཛད་
ཞབས་གྱེན་ལ་གཏད། དབུ་ཐུར་དུ་བསྟན་པའོ། །སྟེང་ལྡན་མ་ནི་མཁའ་སྤྱོད་མ་
སྟེ། གཙོ་མོའི་སྟེང་གི་ནམ་མཁའ་ལ་གདན་རོ་ལ་མཛད་ཞབས་ཐུར་དུ་བསྟན་དབུ་
གྱེན་དུ་བསྟན་པའོ། །
ད་ནི་ལྷ་མོ་གཉིས་པོའི་རྣམ་དག་འཆད་པ་ལ་ས་སྤྱོད་མ་ནི་སྲིད་དང་ཞེས་
པ་རྟག་པ་རྣམ་པར་དག་པའི་རངབཞིན་ནོ། །མཁའ་སྤྱོད་མ་ནི་ཞི་བའི་རང་བཞིན་
ལས་ཞེས་པ་འཆད་པ་རྣམ་པར་དག་པའི་རང་བཞིན་ནོ། །སྙིང་རྗེ་ཆེན་པོ་ཞེས་རྡོ་
རྗེ་སྙིང་པོ་ལ་བོས་ནས་ལྷ་མོ་འདི་དག་གཉིས་ཀྱང་གནས་སོ་ཞེས་པའོ། །འོ་ན་ལྷ་
མོ་བཅོ་ལྔ་པོ་ཐམས་ཅད་ཐ་དད་པ་ཡིན་ནམ་བྱས་པ་ལ། ལྷ་མོ་ཐམས་ཅད་སྐུ་
མདོག་ནག་པར་མཐུན། དག་ཆེན་ཞེས་པ་ཁྲོ་མོའི་སྐུར་ཡོད་པར་མཐུན། ཕྱག་རྒྱ་
ལྔ་ཞེས་པ་རུས་རྒྱན་ལྔ་ཡོད་པར་མཐུན། ཞལ་གཅིག་པ་སྤྱན་གསུམ་དམར་བ།
ལག་པར་ཞེས་པ་གཡས་པ་ན་གྲི་གུག་ཡུ་བ་ལྕགས་ཀྱི་རྡོ་རྗེ་ལ་གྲི་འབྲས་ཟངས་
ལ་བྱས་པའི་དམར་ཡ་གེ་བའོ། །ཐོད་པས་ཁྱབ་ནི་གཡོན་པ་ན་ཐོད་པ་དཀར་པོའི་
ནང་ན་ཁྲག་དམར་ཕྱུ་རེ་འདུག་པའོ། །འཁོར་ལོ་ཞེས་པ་ལ་སོགས་པས་ནི་གོང་
གི་ཕྱག་རྒྱ་ལྔ་རྣམ་དག་དང་བཅས་བཤད་པའོ། །ཇི་ལྟར་བདག་མེད་རྣལ་འབྱོར་
མའི་སྐུ་མདོག་དང་ཕྱག་མཚན་དང་རྒྱན་ལ་སོགས་པ་དེ་ལྟར། ཐམས་ཅད་རྣམ་
པར་བཤད་དེ་འཁོར་བཅུ་བཞི་པོ་ཡང་བསྒོམ་པའོ། །
ལག་ལ་སོགས་པ་གོ་སླའོ། །གཡོན་པ་ནི་མཆན་ཁུང་དུའོ། །སྨད་དཀྲིས་
པ་ནི་ཤམ་ཐབས་སུའོ། །རོ་ལ་ཞོན་པ་ནི་གདན་བྱས་པའོ། །གཟི་བརྗིད་འབར་ནི་
མེ་རི་དང་མེ་དཔུང་ཡོད་པའོ། །ཕྱག་གཉིས་ལ་སོགས་པ་ནི་གོ་སླའོ། །ང་རྒྱལ་ལ་
240-225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སོགས་སྐྱོན་དྲུག་ནི་དྲུག་རྩ་བའི་ཉོན་མོངས་སོ། །གཅོད་ཕྱིར་ནི་རྩད་ནས་གཅོད་
པའི་ཕྱིར་གྲི་གུག་བསྣམས་པ་སྟེ། ཉོན་མོངས་པའི་བདུད་བཅོམ་པའི་བརྡའོ། །
དངོས་དང་ནི་བརྟག་པ། དངོས་མེད་ནི་ཆད་པ། རྣམ་རྟོག་ནི་རྟག་ཆད་གཉིས་ཀྱི་
རྣམ་རྟོག་སྤངས་པའི་བརྡར། ལག་པ་གཡོན་པས་མགོ་བོའི་པད་མ་ནི་ཐོད་པ་
བཟུང་བའི་བདུད་བཞིའི་ཁྲག་གིས་བཀང་ནས། དངོས་གྲུབ་ཐོབ་པར་བྱ་བའི་
ཕྱིར་བཏུང་བ་སྟེ། འཆི་བདག་གི་བདུད་བཅོམ་པའི་བརྡའོ། །སྟོང་པའི་རྣམ་པས་
ཁ་ཊཾ་ག་ནི་ཆོས་དབྱིངས་སྟོང་པ་ཉིད་མཚོན་པ་སྟེ། ཕུང་པོའི་བདུད་བཅོམ་པའི་
བརྡའོ། །ཐབས་ཀྱིས་རོ་ནི་རྣམ་པར་རྟག་ཞེས་པ་རོའི་གདན་བཅོ་ལྔ་ཡོད་པ་ནི་
ལྷའི་བུའི་བདུད་བཅོམ་པའི་བརྡའོ། །འདིས་ནི་ཞེས་པ་དེ་ལྟ་བུའི་ཆོ་ག་འདིས་
ནིའོ། །འཁོར་ལོ་རྣམ་བསྒོམས་ན་ཞེས་པ་ལྷ་མོ་བཅོ་ལྔའི་དཀྱིལ་འཁོར་རོ། །
དངོས་གྲུབ་མྱུར་དུ་ཐོབ་པར་འགྱུར་ཞེས་པ་ཚེ་འདི་ཉིད་ལ་སངས་རྒྱས་ཐོབ་པ་སྟེ།
སྤྱིར་དགྱེས་པ་རྡོ་རྗེ་འདི་གྲུབ་ཐག་ཉེ་བ་ཡིན། དེའི་ནང་ནས་ཀྱང་ལྷ་མོ་བཅོ་ལྔའི་
དཀྱིལ་འཁོར་བསྒོམ་པ་འདི་ཉེ་བ་ཡིན་གསུངས་སོ། །
དེ་ནས་སྐྱེ་མཆེད་བྱིན་གྱིས་བརླབ་པ་འཆད་པ་ལ། དང་པོ་ནག་པོར་རབ་
ཏུ་བསྒོམ་ཞེས་པ་རྣ་བ་དྷེ་ལས་བསྐྱེད་པའི་ཞེ་སྡང་རྡོ་རྗེ་མ་ནག་མོའོ། །གཉིས་པ་
དམར་པོ་ནི་ལྕེ་ལ་རཾ་ལས་འདོད་ཆགས་རྡོ་རྗེ་དམར་མོའོ། །གསུམ་པ་སེར་པོ་ནི་
སྣ་ལ་མཾ་ལས་སེར་སྣ་རྡོ་རྗེ་མ་སེར་མོའོ། །བཞི་པ་ལྗང་ཁུ་ནི་དཔྲལ་བར་ཨི་ལས་
ཕྲག་དོག་རྡོ་རྗེ་མ་ལྗང་ཁུའོ། །ལྔ་པ་སྔོན་པོ་ནི་སྙིང་གར་ཨ་ལས་རེག་བྱ་རྡོ་རྗེ་མ་
སྔོན་མོའོ། །དྲུག་པོ་དཀར་པོའི་ལུས་ཅན་ཏེ་ནི་མིག་ཏུ་མཾ་ལས་བསྐྱེད་པའི་གཏི་
མུག་རྡོ་རྗེ་མ་དཀར་མོའོ། །
240 --226



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་ནས་སྐུ་གསུང་ཐུགས་བྱིན་གྱིས་བརླབས་པ་དང་། ཡེ་ཤེས་སེམས་
དཔའ་སྤྱན་དྲངས་ནས་གཉིས་མེད་དུ་བསྲེ་བ་དང་
། དབང་བསྐུར་བ་དང་། བདུད་
རྩི་མྱང་བ་དང་
། མཆོད་པ་དང་། བསྟོད་པ་རྣམས་ཀྱིས་བསྒོམ་ཐབས་ནི་གོང་སྟོང་
ཐུན་དུ་བཤད་དོ། །གཞུང་ཟིན་གྱི་དབང་དུ་བྱས་ན་གུར་ལེའུ་བཅུ་གཉིས་པ་ནས་
བཤད་དེ། སྐུ་གསུང་ཐུགས་བྱིན་གྱིས་བརླབ་པ་ནི། རྡོ་རྗེ་གསུམ་ནི་གནས་གསུམ་
དགོད། །ཞེས་གསུངས་སོ། །ཡེ་ཤེས་སེམས་དཔའ་སྤྱན་དྲངས་ནས་གཉིས་མེད་
དུ་བསྲེ་བ་ནི་དེ་ནས་ཡང་ཡེ་ཤེས་དགུག །ཞེས་གསུངས་སོ། །དབང་བསྐུར་བ་ནི།
བྱང་ཆུབ་རྡོ་རྗེ་སངས་རྒྱས་ལ། ཞེས་པ་ལ་སོགས་གསུངས་སོ། །བདུད་རྩི་མྱང་བ་
ནི། །རྡོ་རྗེའི་ལྕེས་ནི་བདུད་རྩི་བརྒྱན་ཞེས་གསུངས་སོ། །མཆོད་པ་བསྟོད་པ་ནི།
བསྟོད་དང་མཆོད་པ་ལ་སོགས་བྱ། ཞེས་གསུངས་སོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི། དང་པོར་ནག་པོ་
རབ་ཏུ་བསྒོམ་ཞེས་པ་རྟེན་གཞལ་ཡས་ཁང་བརྟེན་པ་ལྷ་དང་བཅས་པ་ནག་ཕྱག་
གྱིས་བསྒོམ། དེ་བཞིན་དུ་ གཉིས་པ་དམར་པོ་ལ་སོགས་པས་དམར་ ཕྱམ་ལ་
སོགས་པ་བསྒོམ་སྟེ། ཁ་དོག་ལ་ཞེན་པ་སྤང་བའི་དོན་དུ་ཁ་དོག་དྲུག་གིས་རྒྱས་
གདབ་པའོ། །དེ་ནས་ལྷ་མོ་ཐམས་ཅད་སྐུ་མདོག་ནག་ཞེས་པ་ནས་དངོས་གྲུབ་
མྱུར་དུ་ཐོབ་པར་འགྱུར་ཞེས་པའི་བར་གྱིས་དོན་ཤིན་ཏུ་གསལ་བར་བསྒོམ་མོ།
ཡན་ལག་དྲུག་བསྒོམ་རྣལ་འབྱོར་པ་ཞེས་པ་བསྐྱེད་རིམ་དེ་ཡན་ལག་དྲུག་ལྡན་དུ་
བསྒོམ་པའི་དོན་ཏེ། ཕོ་བྲང་རྣམ་པར་སྣང་མཛད་ཀྱི་ཡན་ལག་དང་། རྗེས་སུ་
ཆགས་པ་རྡོ་རྗེ་སེམས་དཔའ་ཡན་ལག་དང་། དབང་བསྐུར་བ་མི་བསྐྱོད་པའི་ཡན་
ལག་དང་། བདུད་རྩི་མྱང་བ་སྣང་བ་མཐའ་ཡས་ཀྱི་ཡན་ལག་དང་། མཆོད་པ་
240 --227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དོན་ཡོད་གྲུབ་པའི་ཡན་ལག་དང་
། བསྟོད་པ་རིན་ཆེན་འབྱུང་ལྡན་གྱི་ཡན་ལག་གོ །
དེ་ལྟར་བླ་མ་དག་པའི་ཆོ་ག་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པའི་
བར་གྱི་ཆོས་རྐང་གྲངས་བཅུ་དྲུག་གིས་ལུས་ཀྱི་ཞེན་པ་སྤང་བའི་དོན་དུ་བསྐྱེད་
པའི་རིམ་པ་བསྒོམ་པ་བཤད་ཟིན་ཏོ། །
ད་ནི་ངག་གི་ཞེན་པ་སྤང་བའི་དོན་དུ་བཟླས་པ་བྱ་བ་ལ། བཟླས་ཐབས་
སྟོང་ཐུན་དུ་བཤད་དོ། །སྔགས་ནི་གུར་ལེའུ་བཞི་པ་ནས་ ཨོ་ཨ་ཨཱ་ཞེས་པ་ལ་
སོགས་པ་གསུངས་སོ། །དེ་ནས་སེམས་ཀྱི་ཞེན་པ་སྤང་བའི་དོན་དུ་རྫོགས་པའི་
རིམ་པ་བསྒོམ་པ་ནི་དགའ་བྲལ་མཐར་ཡང་དེ་བཞིན་ནོ་ཞེས་པ། འཁོར་ལྷ་མོ་
བཅུ་བཞི་པོ་ཐུགས་ཀར་བསྡུས་ལ། དགའ་བྲལ་གྱི་ཡ་མཐའ་མཆོག་དགའི་མ་
མཐའ་དེར་སྤྲོས་བྲལ་གྱི་དོན་རྒྱུད་ལ་བསྐྱེད་ནས་བསྒོམ་པའོ། །དེ་ཡང་གང་ཟག་
ཤས་ཅན་ཡིན་ན་གཞན་ལུས་ལ་བསྟན་ནས་བསྒོམ་པ་སྟེ། འོག་གི་ནམ་མཁའི་
ཁམས་ནི་པད་མ་ལ་ཞེས་པ་ལ་སོགས་པ་ལྟར་རོ། །ཆགས་བྲལ་ཡིན་ན་རངལུས་
ལ་བརྟེན་ནས་བསྒོམ་པ་སྟེ། ཐ་མལ་གྱི་རྣམ་རྟོག་ དང་བསམ་གཏན་བསྲེ་བ་
གཏུམ་མོའི་མན་ངག་གམ། །གཉིད་དང་བསམ་གཏན་བསྲེ་བ་འོད་གསལ་གྱི་
མན་ངག་གམ། རྨི་ལམ་དང་བསམ་གཏན་བསྲེ་བ་སྒྱུ་ལུས་ཀྱི་མན་ངག་བསྒོམ་
པའོ། །
དེ་ནས་ཐུན་མཚམས་ཀྱི་ཆོས་ལ་རྣམ་དག་བསྒོམས་པ་དང་
། གཏོར་མ་
གཏང་བ་དང་། གླུ་བླང་བ་དང༌། སྨོན་ལམ་གདབ་པ་དང་བཞི་ལས། དེ་རྣམས་
ཀྱིས་བསྒོམ་ཐབས་ནི་གོང་སྟོང་ཐུན་དུ་བཤད་དོ། །གཞུང་ཟིན་གྱི་དབང་དུ་བྱས་
ན་རྣམ་དག་བསྒོམ་པ་ནི་འོག་ལེའུ་དགུ་པ་ནས་སྟོན་ནོ། །གཏོར་མ་གཏང་བ་ནི་
240 ----228



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གུར་ལེའུ་གསུམ་པ་དང་
། བརྟག་པ་དང་པོའི་ལེའུ་གཉིས་པ་དང་། བརྟག་པ་ཕྱི་
མའི་ལེའུ་བཞི་པ་ནས་སྟོན་ནོ། །གླུ་བླང་བ་ནི་བརྟག་པ་ཕྱི་མའི་ལེའུ་བཞི་པ་ནས་
སྟོན་ནོ། །སྨོན་ལམ་གདབ་པ་ནི་བརྟག་པ་ཕྱི་མའི་ལེའུ་བརྒྱད་པ་ནས་སྟོན་ནོ། །
དེ་ནས་ཐུན་བར་དུ་ལས་དང་པོ་པའི་སྤྱོད་པ་བཅོ་ལྔ་བྱ་བ་ནི་གུར་ལེའུ་
བཅོ་ལྔ་པ་ནས། ཛམྦྷ་ལ་ལ་ཆུ་སྦྱིན་དང་། བྱེ་མའི་ལས་ནི་མཆོད་རྟེན་དང་
། ཞེས་
པ་ལ་སོགས་པ་གསུངས་སོ། །དེ་རྣམས་ཀྱང་སེམས་མི་གནས་པ་གནས་པར་བྱ་
བའི་དོན་དུ་དང་པོ་ལན་གཅིག་བསྒོམ་མོ། །གནས་པ་བརྟན་པར་བྱ་བའི་དོན་དུ་
ཡང་བསྒོམ་ཡང་བསྒོམ་བྱའོ། །བརྟན་པ་བོགས་དབྱུང་བའི་དོན་དུ་སྤྱོད་པ་བྱས་
ནས་ཟླ་བ་གསུམ་དང་ཞག་བདུན་ནས་སངས་རྒྱ་བར་བརྟག་པ་ཕྱི་མའི་ལེའུ་
གཉིས་པ་ནས་སྟོན་ནོ། །བསྐྱེད་རྫོགས་གཉིས་ཀྱིས་མཚམས་སྦྱར་བ་ནི་བསྐྱེད་
པའི་རིམ་པ་ཉིད་དང་ནི་ཞེས་པ་ལ་སོགས་པ་སྟེ། སྤྱིར་བསྐྱེད་རྫོགས་གཉིས་པོ་
འདི་ལ་བསྒོམ་ལུགས་མི་འདྲ་བ་བཞི་ཡོད་དེ། སྐས་ཀྱི་ལྡང་བུ་ལྟར་འདོད་པའི་
ལུགས་དང་། ཚེ་སྟོད་སྨད་དུ་འདོད་པའི་ལུགས་དང་། དུམ་བུ་སྐྱོངས་སུ་འདོད་
པའི་ལུགས་དང་། གདན་གཅིག་སྤྲུགས་པར་འདོད་པའི་ལུགས་སོ། །
དང་པོ་སྐས་ཀྱི་ལྡང་བུ་ལྟར་འདོད་པ་ནི་ཇོ་བོ་ཁ་ཅིག་སྔོན་དུ་བསྐྱེད་རིམ་
ལ་བརྟན་པ་ཐོབ་པར་བྱས་ནས། གདོད་རྫོགས་རིམ་བསྒོམ་ལ། རྫོགས་རིམ་ན་
ཡང་འོག་མ་འོག་མ་བརྟན་པར་བྱས་ནས། གདོད་གོང་མ་བསྒོམ་པའོ། །དེ་ལྟར་
རིམ་པ་ལྔ་པ་ལས། བསྐྱེད་པའི་རིམ་པ་ལ་ལེགས་གནས་ཏེ། རྫོགས་པའི་རིམ་པ་
འདོད་རྣམས་ལ། ཐབས་འདི་རྫོགས་པའི་སངས་རྒྱས་ཀྱིས། སྐས་ཀྱི་རིམ་པ་ལྟ་
བུར་གསུངས། ཞེས་གསུངས་སོ། ཚེ་སྟོད་སྨད་དུ་འདོད་པའི་ལུགས་ནི་ཇོ་བོ་ཁ་
240 --229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཅིག་ཚེ་སྟོད་གཞོན་པའི་དུས་སུ་བསྐྱེད་རིམ་བསྒོམ་ལ། ཚེ་སྨད་རྒན་པའི་དུས་སུ་
རྫོགས་རིམ་བསྒོམ་པར་འདོད་པའོ། །དུམ་བུ་བསྐྱོངས་སུ་འདོད་པའི་ལུགས་ནི་ཇོ་
བོ་ཁ་ཅིག་ཐུན་གཉིས་གཉིས་བསྐྱེད་རིམ་བསྒོམ་ལ། ཐུན་གཉིས་གཉིས་རྫོགས་
རིམ་བསྒོམ་པར་འདོད་པའོ། །གདན་གཅིག་ལ་སྤྲུགས་པོར་འདོད་པ་ནི་ཇོ་བོ་ཁ་
ཅིག་ཐུན་སྟོད་ལ་བསྐྱེད་རིམ་བསྒོམ་ལ། ཐུན་སྨད་ལ་རྫོགས་རིམ་བསྒོམ་པར་
འདོད་པའོ། །དེ་ལྟར་རིམ་པ་བཞི་ལས། ཇོ་བོ་ནཱ་རོ་པ་ནི་གདན་གཅིག་ལ་སྤྲུག་
པའི་ལུགས་སུ་བཞེད་དོ། །དེ་ལྟར་ཡིན་པར་ཅིས་ཤེས་ན་སྐབས་འདིའི་ཚིག་བཞི་
པོ་འདིས་ཤེས་ཏེ། དེ་ཡང་ཕ་རོལ་ཕྱིན་པའི་ཐེག་པ་དང་ལུང་ཙམ་ཞིག་གོ་བསྟུན་
ན་ཀུན་རྫོབ་ཀྱི་བདེན་པ་ཞེས་བྱ་ལ། གསང་སྔགས་ཀྱི་ཐེག་པ་ལྟར་ན་
་ན་བསྐྱེད་པ་
ཡི་ནི་རིམ་པ་དང་ཞེས་པ་འདིའོ། །ཡང་ཕ་རོལ་ཏུ་ཕྱིན་པའི་ཐེག་པ་ལྟར་ན་སྔོན་
བྱུང་དུ་སྟོན་པ་སངས་རྒྱས་དེས་བདེན་པ་གཉིས་ལ་མཉམ་པར་གནས་ནས་ཆོས་
གསུངས་ལ། ཆོས་དེ་ཡང་བདེན་གཉིས་དབྱེར་མེད་གཅིག་ཡིན་ལ། རྗེས་འཇུག་
ཏུ་ཉམས་སུ་ལེན་པས་ཀྱང་བདེན་གཉིས་དབྱེར་མེད་ཏུ་ཉམས་སུ་ལེན་པའོ། །
གསང་སྔགས་ཀྱི་ཐེག་པ་ལྟར་ན་ཡང་རིམ་གཉིས་མཉམ་པར་གནས་ནས་
ནི། རྡོ་རྗེ་ཅན་གྱིས་ཆོས་བཤད་དོ་ཞེས་པ་སྔོན་བྱུང་དུ་སྟོན་པ་རྡོ་རྗེ་འཆང་གིས་
སྐྱེད་རྫོགས་གཉིས་ལ་མཉམ་པར་གནས་ནས་ཆོས་གསུངས་ལ། ཆོས་དེ་ཡང་
བསྐྱེད་རྫོགས་དབྱེར་མེད་གཅིག་ཡིན་ལ། རྗེས་འཇུག་ཉམས་སུ་ལེན་པས་ཀྱང་
རིམ་གཉིས་དབྱེར་མེད་དུ་ཉམས་སུ་ལེན་པའོ། །དེས་ན་འདོད་ལུགས་གོང་མ་
གསུམ་པོ་ལ་རིམ་གཉིས་མཉམ་པར་གནས་པ་དེ་མེད་ལ། གདན་གཅིག་ལ་སྤྲུག་
པར་འདོད་པའི་ལུགས་ལ་རིམ་གཉིས་མཉམ་པར་གནས་པ་ཡོད་པ་ཡིན་ནོ། །
240-230



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྱེང་།
བསྐྱེད་པའི་ཡི་ནི་ཆ། བཤད་དོ་ཞེས་པ་བསྐྱེད་རིམ་བཤད་ཟིན་པའི་དོན་ཏོ། །
བསྐྱེད་ པའི་ རིམ་ པ་ དེ་ ཡང་ ངོ་བོ་དང༌། ངེས་ ཚིག་ དང་། དབྱེ་ བ་ དང་
གསུམ་གྱིས་ཤེས་པར་བྱའོ། །དེ་ལ་ངོ་བོ་ནི་སྐྱེད་བྱའི་ལྷ་ཅི་རིགས་པ་ཞིག་བསྐྱེད་
ཚུལ་ཅི་རིགས་པ་ཞིག་གིས་བསྐྱེད་པའོ། །དེ་ལྟར་ལེའུ་དང་པོ་ལ། རྣལ་འབྱོར་མ་
རྣམས་ཅི་རིགས་པར་བསྐྱེད་དང་ཞེས་གསུངས་སོ། །ངེས་ཚིག་ནི་ཡེ་ཤེས་རྒྱུད་
ནས་སྐྱེ་བའི་དོན་གྱིས་ན་བསྐྱེད་པའི་རིམ་པ་སྟེ། བསྒོམས་མ་ཐག་ཏུ་ཡེ་ཤེས་མི་
སྐྱེ་བར་ཁད་ཀྱིས་ཡེ་ཤེས་སྐྱེ་བའོ། །དེ་ཡང་བསྐྱེད་པའི་རིམ་པ་འདི་ལ་སེམས་
ཟིན་པར་དཀའ། དེ་དཀའ་བས་གཉེན་པོ་ཡེ་ཤེས་སྐྱེ་དཀའ། དེ་དཀའ་བས་སྤང་
བྱ་ཉོན་མོངས་པ་འགག་སྟེ། དེས་ན་ཐ་མར་བསྟན་པའོ། །དབྱེ་ན་གཉིས་ཏེ། སྦྱང་
གཞིའི་བསྐྱེད་པའི་རིམ་པ་དང་
། སྦྱོང་བྱེད་ཀྱི་བསྐྱེད་པའི་རིམ་པའོ། །ཡང་ན་སྲིད་
པ་ལུགས་འབྱུང་གི་བསྐྱེད་པའི་རིམ་པ་དང་། སྲིད་པ་ལུགས་བཟློག་གི་བསྐྱེད་
པའི་རིམ་པ་ཞེས་བྱའོ། །ཡང་ན་མ་བཅོས་པའི་བསྐྱེད་པའི་རིམ་པ་དང་། བཅོས་
མའི་བསྐྱེད་པའི་རིམ་པ་ཞེས་ཀྱང་བྱའོ། །དང་པོ་ནི་ད་ལྟའི་ཕུང་པོ་ཁམས་དང་སྐྱེ་
མཆེད་ཀྱིས་བསྡུས་པ་འདིར་རང་ངོ༌
། །སྦྱོང་བྱེད་ཀྱི་བསྐྱེད་པའི་རིམ་པ་ནི་ལྷའི་
སྐུར་ བསྒོམ་པའོ། །དེ་ གཉིས་ ཐད་ ཀར་སྦྱར་ནས་བཤད་ན། ད་ ལྟ་ ལུས་འདི་
གནས་སྐབས་ལྔ་ལས་བསྐྱེད། ཆེན་པོ་བཞི་ལས་བསྐྱེད། རང་རིག་པ་བདེ་བ་ཆེན་
པོ་ལས་བསྐྱེད། དུམ་བུ་དང་ཆ་ཤས་ལས་བསྐྱེད་པའོ། །
དེ་ལ་གནས་སྐབས་ལྔ་ལས་བསྐྱེད་པ་ནི། ཕའི་ཁུ་བ་མའི་ཁྲག་དང་། དེ་
གཉིས་ཀྱིས་བར་དུ་བར་དོའི་ཤེས་པ་ཞུགས་པ་དང༌། དེ་རྣམས་གཅིག་ཏུ་འདྲེས་
པ་དང་། དེ་ལས་ཁ་མིག་རྣ་བ་ཅན་གྱི་གཟུགས་རྫོགས་པའོ། །ཆེན་པོ་བཞི་ལས་
240 -231



འདྲེས་ པ་ དང་།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྐྱེད་པ་ནི། བྱང་སེམས་དཀར་དམར་དེ་ལ་འབྱུང་བ་ས་ཡོད་པས་གཟུགས་སུ་
གྲུབ། ཆུ་ཡོད་པས་གཅིག་ཏུ་བསྡུས། མེ་ཡོད་པས་དེ་སྨིན་པར་བྱས། རླུང་ཡོད་
པས་གཡོ་ཞིང་འགུལ་བའོ། །རང་རིག་བདེ་བ་ཆེན་པོ་ལས་བསྐྱེད་པ་ནི། ཕ་མ་
གཉིས་སྙོམས་འཇུག་བྱས་པའི་དུས་སུ། །ཕ་ལ་ཡང་བདེ་བའི་ཉམས་སུ་མྱོང་བ་
ཞིག་ཡོད། མ་ལ་ཡང་བདེ་བའི་ཉམས་སུ་མྱོང་བ་ཞིག་ཡོད་པས། །དེའི་དུས་སུ་
ལུས་བདེ་བའི་ལུགས་སུ་བླུགས་པའོ། །དུམ་བུ་དང་ཆ་ཤས་ལས་བསྐྱེད་པ་ནི།
མའི་བྱང་སེམས་དཀར་དམར་དང་
། བར་དོའི་ཤེས་པ་ཞུགས་པ་དང་
། དེ་རྣམས་
མེར་མེར་པོ་དང་། ལྟར་ལྟར་པོ་དང༌
། མཁྲང་གྱུར་དང་། ཁྱབ་
འཇུག་ཉའི་རྣམ་པ་ལྟ་བུ་དང་
། ཁྱབ་འཇུག་རུལ་སྦལ་གྱི་རྣམ་པ་ལྟ་བུ་དང་། ཕག་
པའི་རྣམ་པ་ལྟ་བུ་དང་། མཐར་གཟུགས་རྫོགས་པའི་བར་རོ། །
དེ་རྣམས་སྦྱང་གཞིར་བྱས་ནས་སྦྱང་བྱེད་སྐྱེད་པའི་རིམ་པས་ཇི་ལྟར་སྦྱོང་
ན། གནས་སྐབས་ལྔས་བསྐྱེད་པ་དེ་སྦྱང་གཞི། བྱང་ཆུབ་པ་ལྔ་བསྒོམས་པ་དེ་སྦྱོང་
བྱེད་དེ། དེ་ཡང་ཕའི་ཁུ་བོ་སྦྱང་གཞི། ཨ་ལི་ལས་ཟླ་བ་སྒོམ་པ་སྦྱོང་བྱེད་དོ། །
མའི་ཁྲག་སྦྱང་གཞི། ཀ་ལི་ལས་ཉི་མ་བསྒོམ་པ་སྦྱོང་བྱེད། དེ་གཉིས་ལ་བར་དོའི་
ཤེས་པ་ཞུགས་པ་སྦྱང་གཞི། ས་བོན་དང་ཕྱག་མཚན་བསྒོམ་པ་སྦྱོང་བྱེད། བྱང་
སེམས་གཉིས་དང་བར་དོའི་ཤེས་པ་འདྲེས་པ་སྦྱང་གཞི། བྱང་ཆུབ་པ་བཞི་པ་
ཐམས་ཅད་གཅིག་ཏུ་འདྲེས་པ་སྦྱོང་བྱེད། །དེ་ལས་ལུས་ཡོངས་སུ་རྫོགས་པ་སྦྱང་
གཞི། བྱང་ཆུབ་པ་ལྔ་པ་ལྷའི་སྐུར་བསྐྱེད་པ་སྦྱོང་བྱེད་དོ། །ཆེན་པོ་བཞི་ལས་
བསྐྱེད་པ་སྦྱང་གཞི། ལྷ་དགུའི་དུས་སུ་མཚམས་ཀྱི་ལྷ་མོ་བཞིས་གླུས་བསྐུལ་བ་
སྦྱོང་བྱེད་དོ། །ལྷ་མོ་བཅོ་ལྔའི་དུས་སུ་མཚམས་ཀྱི་ལྷ་མོ་བཞི་པོ་དེ་འབྱུང་བ་བཞི་
240 -232



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྣམ་པར་དག་པ་ཡིན་གསུངས་སོ། །རང་རིག་པ་བདེ་ཆེན་ལས་བསྐྱེད་པ་དེ་སྦྱང་
གཞི། ཧེ་རུ་ཀའི་སྐྱེད་རིམ་ཀྱི་དུས་སུ་དྲི་ཟ་ཉེ་བར་ཞུགས་ནས་གཙོ་བོ་ཡབ་ཡུམ་
བདེ་བའི་ངོ་བོར་ཞུ་བ་སྦྱོང་བྱེད་དོ། །ལྷ་མོ་བཅོ་ལྔའི་དུས་སུ་བྱང་ཆུབ་པ་བཞི་པ་
ལ་ན་ད་ཞུགས་པ་དེ་ཡིན་ནོ། །དུམ་བུ་ཆ་ཤས་ལས་སྐྱེད་པ་སྦྱང་གཞི། བླ་མ་དག་
པའི་ཆོ་ག་ནས་སྐྱེད་པ་རིམ་པའི་ཏིང་ངེ་འཛིན་གྱི་བར་བསྐྱེད་རིམ་ཞིབ་ནལ་དུ་
བསྒོམ་པ་སྦྱོང་བྱེད་ཀྱི་བསྐྱེད་པའི་རིམ་པའོ། །
ད་ནི་ལེའུ་འདི་ན། རྫོགས་རིམ་ཡོད་པས། རྫོགས་རིམ་ལ་ཡང་
། ངོ་བོ་
དང༌། ངེས་ཚིག་དང་། དབྱེ་བ་གསུམ་གྱིས་ཤེས་པར་བྱའོ། །དེ་ལ་རྫོགས་རིམ་གྱི་
ངོ་བོ་ནི། བདེ་བ་དང་སྟོང་པ་དབྱེར་མེད་པའོ། །དེ་ལྟར་བརྟག་པ་ཕྱི་མའི་ལེའུ་
གཉིས་
པ་ནས། རྫོགས་པའི་རིམ་པའི་རྣལ་འབྱོར་འདི། དེ་ཡི་བདེ་བ་བདེ་ཆེན་
བརྗོད། ཞེས་གསུངས་སོ། །ངེས་ཚིག་ནི། ཡེ་ཤེས་དངོས་སུ་སྐྱེ་བས་ན་རྫོགས་
རིམ་སྟེ། །དཔེར་ན་ཀུན་གཞིའི་དེ་ལྡན་པའི་ལུས་ལ་མེ་ཚ་བཏབ། ད་ལྟ་ཉིད་དུ་ཚ་
བ་ཉམས་སུ་མྱོང་བ་བཞིན་དུ། འདིར་གནས་ལ་བརྟེན་ནས་སྒོམས་པས། དེ་ལྟ་
ཉིད་དུ་ཉམས་སུ་མྱོང་བ་སྐྱེ་སྟེ། དེ་སུས་ཀྱང་དགག་པ་ནུས་པ་མ་ཡིན་ནོ། །
དབྱེ་བ་ལ་གཉིས་ཏེ། སྦྱང་གཞིའི་རྫོགས་པའི་རིམ་པ་དང་
། སྦྱོང་བྱེད་ཀྱི་
རྫོགས་པའི་རིམ་པའོ། །ཡང་ན་སྲིད་པ་ལུགས་འབྱུང་གི་རྫོགས་རིམ་དང་
། སྲིད་
པ་ལུགས་བཟློག་གི་རྫོགས་པའི་རིམ་པའོ། །ཡང་ན་མ་བཅོས་པའི་རྫོགས་རིམ་
དང་། བཅོས་མའི་རྫོགས་རིམས་སོ། །དང་པོ་ནི་འོ་སྐོལ་ལ་རྫོགས་རིམ་བཤའ་མ་
བཞི་ཡོད་དེ། །ཐ་མལ་གྱི་ཤེས་པ་མི་དྲན་དགུ་དྲན་གྱི་དུས་དང་
། གཉིད་འཐུག་པོ་
ལོག་དུས་ཀྱི་ཤེས་པ་དང༌། རྨི་ལམ་གྱི་དུས་ཀྱི་ཤེས་པ་དང་
། སྙོམས་འཇུག་དུས་
240 --233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཀྱི་ཤེས་པ་རྣམས་སོ། །
འོ་ན་དེ་རྣམས་རྫོགས་རིམ་གཤའ་མ་ཡིན་ན། །དེ་རྣམས་ལ་བཞག་པས་
གྲོལ་བར་འགྱུར་རམ་ཞེ་ན། མི་གྲོལ་ཏེ་སླར་འཆིང་བར་འགྱུར་རོ། ། འོ་ན་འཆིང་
ན་དེ་རྣམས་སྤང་ངམ་ཞེ་ན། སྤངས་ན་གཞི་སྤོང་བའི་ལམ་པ། ཕ་རོལ་ཕྱིན་པའི་
ཐེག་པ་བ་དང་ཁྱད་མེད་དུ་འགྱུར་བས། གཞི་སྒྱུར་ནས་ཉམས་སུ་ལེན་པའོ། །
དེ་ལྟར་བརྟག་པ་ཕྱི་མའི་ལེའུ་གཉིས་པ་ནས། སྐྱེ་བོ་མི་ཟད་པ་ཡི་ལས།
གང་དང་གང་གིས་འཆིང་འགྱུར་བ། །ཐབས་དང་བཅས་ན་དེ་ཉིད་ཀྱིས། །སྲིད་
པའི་འཆིང་བ་ལས་གྲོལ་འགྱུར། །བཟློག་པའི་བསྒོམས་པ་འདི་ཉིད་ནི། །སངས་
རྒྱས་མུ་སྟེགས་ཀྱིས་མི་ཤེས། ཞེས་གསུངས་སོ། །དེས་ན་ཐ་མལ་གྱི་ལུས་འདི་
སྦྱང་གཞི། དེའི་སྦྱོང་བྱེད་རྣམ་རྟོག་དང་བསམ་གཏན་བསྲེ་བ་གཏུམ་མོ་ལ་བརྟེན་
ནས་ཕྱག་རྒྱ་ཆེན་པོ་བསྒོམ་པ་སྟེ། དེ་ལྟར་བརྟག་པ་ཕྱི་མའི་ལེའུ་བཞི་པ་ནས། །
ག་པུར་ཉིད་ནི་བདག་མེད་མ། །བདེ་བ་བདག་མེད་ཚུལ་ཅན་ཉིད། །དེ་ཡི་བདེ་བ་
ཕྱག་རྒྱ་ཆེ། །ལྟེ་བའི་དཀྱིལ་འཁོར་ཉིད་དུ་གནས། །ཞེས་གསུངས་སོ། །
གཉིད་འཐུག་པོ་ལོག་དུས་ཀྱི་ཤེས་པ་འདི་སྦྱང་གཞི། །དེའི་སྦྱོང་བྱེད་དུ་
གཉིད་དང་བསམ་ གཏན་བསྲེ་བ་འོད་གསལ་ལ་བརྟེན་ནས་ ཕྱག་རྒྱ་ཆེན་པོ་
བསྒོམ་པ་སྟེ། དེ་ལྟར་ཡང་བརྟག་པ་ཕྱི་མའི་ལེའུ་གསུམ་པ་ནས
། གཉིད་ནི་སྤང་
བར་མི་བྱ་སྟེ། དབང་པོ་རྣམས་ནི་མི་དགག་གོ །ཞེས་གསུངས་སོ། །རྨི་ལམ་གྱི་
དུས་ཀྱི་ཤེས་པ་སྦྱང་གཞི། དེའི་སྦྱོང་བྱེད་རྨི་ལམ་དང་བསམ་གཏན་བསྲེ་བ་སྒྱུ་
ལུས་ལ་རྟེན་ནས་ཕྱག་རྒྱ་ཆེན་པོ་བསྒོམ་པ་སྟེ། དེ་ལྟར་བརྟག་པ་དང་པོའི་ལེའུ་
བཅུ་པ་ནས། །ཉལ་དང་སད་པའི་ཁྱད་པར་ལས། །རྟག་ཏུ་རྨི་ལམ་འདྲ་བར་གྱུར། །
240 -234



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དངོས་པོའི་མཚན་ཉིད་མི་ཕྱེད་པའི། །ཕྱག་རྒྱ་རྣལ་འབྱོར་པ་ཡིས་འགྲུབ། ཞེས་
གསུངས་སོ། །སྙོམས་འཇུག་དུས་ཀྱི་ཤེས་པ་སྦྱང་གཞི། དེའི་སྦྱོང་བྱེད་ལས་རྒྱ་ལ་
བརྟེན་ནས་ཕྱག་རྒྱ་ཆེན་པོ་བསྒོམ་པའོ། །དེ་ལྟར་གུར་ལེའུ་བཅོ་ལྔ་པ་ནས། རང་
རིག་མ་མ་ཀིར་བྱས་ནས། །པད་མར་རྡོ་ རྗེ་ཅན་བཅུག་ན། དེས་ནི་དངོས་གྲུབ་
བཅས་འགྱུར་ཏེ། །ཕྱག་རྒྱ་ཆེན་པོར་འདི་གྲགས་སོ། །ཞེས་གསུངས་སོ། །
ད་ནི་རྫོགས་རིམ་འཆད་པ་ལ་དོན་བཅུ་གསུམ་ལས། དང་པོ་ཆགས་ཅན་
ལས་ཀྱི་ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་དོན་བསྒོམ་པ་ནི་འདི་རང་གི་
ལེའུ་ཡི་མགོའི། །ནམ་མཁའི་ཁམས་སུ་བྷ་ག་བསམ། །དབུས་སུ་རྣམ་པར་བསྒོམ་
པ་ནི། །འཁོར་ལོ་སྔོན་དང་ཅི་རིགས་པར། །ལྷ་རྣམས་ཇི་ལྟར་འབྱུང་བ་ཉིད། །
ཞེས་པ་རྩ་བར་བླངས་ནས་འཆད་པའོ། །དེ་ཡང་གང་ཟག་ཆགས་ཅན་དེས་ཕྱག་
རྒྱའི་མཚན་ཉིད་བརྟག་པ་ནས་བཟུང་ནས་རྩ་བླང་བར་བྱ་སྟེ།
དེ་ནས་མཁའ་གསང་བྱིན་གྱིས་བརླབ་པ་ལ། ནམ་མཁའི་རྩ་ཁམས་ནི།
པད་མ་བཤད་ལ་ཞེས་པ་ལས་རྒྱ་མཚན་ལྷན་དེའི་པད་མ་བྱིན་གྱིས་བརླབ་པའོ། །
བྷ་རྩ་ག་ཞེས་བྱ་ཡེ་ཤེས་བཤད་བརྗོད་ཞེས་པ་ཐོབས་ཀྱི་རྡོ་རྗེ་བྱིན་གྱིས་བརླབ་པའོ། །
བསྒོམ་པ་རྩ་ཞེས་བྱ་སྙོམས་བཤད་འཇུག་ཉིད་ཞེས་པ་པད་མ་ཡུལ་ཆོས་ཉིད་སྟོང་པ་
དང་རྡོ་རྗེ་ཡུལ་ཅན་རིག་པའི་ཡེ་ཤེས་ཉིད་དབྱེར་མེད་པའི་དོན་དུ་སྙོམས་པར་
ཞུགས་པའོ། །དེ་ཡི་བཤད་བདེ་བ་འཁོར་རྩ་ལོར་བརྗོད་ཞེས་པ་འཁོར་ལོས་གཅོད་
པ་ལྟར་དགའ་བ་བཞིའི་བདེ་བས་རྣམ་རྟོག་གི་སྒྲོ་འདོགས་གཅོད་པའོ། །རིམ་པ་
རྩ་ཇི་བཞིན་རང་རིག་བཤད་ཉིད་ཞེས་པ་རང་གིས་ལྷན་ཅིག་སྐྱེས་པའི་ཡེ་ཤེས་
རྟོགས་ཤིང་རིག་པའོ། །ལྷ་རྩ་ཞེས་བྱ་བ་བྱང་ཆུབ་བཤད་སེམས་ཞེས་པ་དོན་དམ་
240 - 235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བྱང་ཆུབ་སེམས་བདེ་བ་གསལ་བ་སྟོང་པ་གསུམ་དབྱེར་མེད་དུ་རྒྱུད་ལ་ཤར་བའོ
། །
ཇི་རྩ་ལྟར་འབྱུང་བ་ཁུ་བ་བཤད་ཡིན་ཞེས་པ་དོན་དམ་བྱང་ཆུབ་ཀྱི་སེམས་དེ་ཡང་ །
ཀུན་རྫོབ་བྱང་ཆུབ་ཀྱི་སེམས་ཁུ་བའི་རྣམ་པ་དེ་ལ་བརྟེན་ནས་འབྱུང་བའི་དོན་ཏོ། །
ལྷན་ཅིག་སྐྱེས་པ་རྣམ་པ་གཉིས་ཞེས་པ་རྟེན་གྱི་གོ་ནས་ཕྱེ་ནས་ལྷན་ཅིག་སྐྱེས་པ་
ལ་གཉིས་ཡོད་བྱ་བ་སྟེ། །མདོར་བསྟན་པའོ། །དེ་རྒྱས་པར་འཆད་པ་ལ། རེ་ཤིག་
དེ་གོ་རིམ་མོ། །བཙུན་མོ་ནི་ལས་རྒྱ་སྟེ་ཤེས་རབ་ཀྱི་ཆའོ། །སྐྱེས་བུ་ནི་རྟེན་གྱི
གང་ཟག་སྟེ་ཐབས་སུ་བརྗོད་པ་ཉིད་དོ། །
ད་ནི་རྟེན་པའི་གོ་ནས་དབྱེ་བ་འཆད་པ་ལ། ཀུན་རྫོབ་ནི་བྱང་ཆུབ་ཀྱི་
སེམས་སོ། །དོན་དམ་ཞེས་པ་དོན་དམ་བྱང་ཆུབ་ཀྱི་སེམས་སོ། །དབྱེ་བ་ལས། ཕྱི་
ནས་དེ་ནི་རྣམ་པ་གཉིས་ཞེས་པས་མདོར་བསྟན་པའོ། །རྒྱས་པར་འཆད་པ་ལ།
རེ་ཤིག་སྐྱེས་བུ་ཐབས་ཀྱི་ཆ་དེ་ལ་ཡང་རྣམ་པ་གཉིས་ཡོད་དོ། །དེའི་ཁུ་བའམ་
ཞེས་པ་ཀུན་རྫོབ་བྱང་ཆུབ་ཀྱི་སེམས་དང་
། །བདེ་བ་ཉིད་ཞེས་པ་དོན་དམ་བྱང་
ཆུབ་ཀྱི་སེམས་ཟག་པ་མེད་པའི་ཉམས་འབྱུང་བ་དེའོ། །སྐྱེས་བུ་ཇི་བཞིན་ཞེས་པ་
སྐྱེས་བུ་ལ་གཉིས་ཡོད་པ་བཞིན་དུ། ཤེས་རབ་ལའང་ཞེས་པ་ལས་རྒྱ་ལ་ཡང་
གཉིས་ཡོད་པའོ། །དེའི་ཁུ་བ་ནི་ཀུན་རྫོབ་བྱང་སེམས་སོ། །བདེ་བ་ཉིད་ནི་དོན་
དམ་བྱང་ཆུབ་ཀྱི་སེམས་སོ། །
དེ་ཉིད་ཕྱིར་ན་ཞེས་པ་སྐྱེས་བུ་ལ་གཉིས་ཤེས་རབ་ལ་གཉིས་ཏེ་བཞིར་
གནས་པའི་ཕྱིར་ན་དགའ་བ་ནི། བཞི་ཡི་རབ་ཏུ་དབྱེ་བ་ཡིས་ཞེས་པའོ། །དེ་རིམ་
པ་གཉིས་ལས་གང་ཡིན་ཞེ་ན། སྐྱེ་མེད་རིམ་པའི་ཕྱོགས་ལ་ནི་ཞེས་པ་རྫོགས་
རིམས་ཀྱི་ཕྱོགས་སོ། །འདི་ལྟར་ལྷན་ཅིག་སྐྱེས་རྣམ་བཞི་ཞེས་པ་སྐྱེས་བུའི་ཆ་
240 ---236



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས་ཀུན་རྫོབ་དོན་དམ་གཉིས་ཤེས་རབ་ཀྱི་ཆ་ནས་གཉིས་ཏེ་བཞི་ཡོད་པའོ། །
གཉིས་པ་དེ་ཡང་དབང་གསུམ་པའི་ཉམས་མྱོང་གིས་གཏན་ལ་ཕབ་ནས་
བསྒོམ་པ་འཆད་པ་ལ། དགའ་བ་ནི་དབང་གསུམ་པའི་དུས་སུ་ལས་རྒྱ་ལ་ནོམ་པ་
དང་མྱུག་པའི་ཚེ་བདེ་བ་ནི་ཆུང་བའོ། །དང་པོ་ནི་ཉམས་མྱོང་སྐྱེས་པའི་གོ་རིམ་
གྱིས་མགོ་བཙུགས་པའོ། །དཔའ་བོ་ནི་རྣམ་པར་རྟོག་པར་རགས་པའོ། །མཆོག་
ཏུ་དགའ་ཞེས་པ་དེར་སྙོམས་འཇུག་བྱ་སྟེ་བྱང་སེམས་ནོར་བུའི་རྩ་བར་སླེབས་
པའི་དུས་སུ་བདེ་བ་གོ་བས་ཆེ་བ་དེའོ། །རྣལ་འབྱོར་མ་ཞེས་པ་རྣམ་རྟོག་གོང་
བས་ཆུང་བའོ། །དགའ་བ་བཞི་པོ་འདི་ཡང་གཞུང་དུ་ནི་རྟོགས་བཅས་ཀྱི་དགའ་
བ་གསུམ་ཕྱོགས་གཅིག་ཏུ་བསྟན། རྟོག་མེད་ཀྱི་དགའ་བ་ཕྱོགས་གཅིག་ཏུ་བསྟན་
ལ། རྒྱུད་ལ་སྐྱེ་བའི་རིམ་པ་ནི་འཁྲུགས་ཡིག་ལྟར་ཡིན་ཏེ། དེ་ཡི་བདེ་བའི་ཐབས་
ནི་དགའ་བ་དང་མཆོག་དགའི་ཐབས་ལས་སོ། །ཐམས་ཅད་རིག་ཞེས་པ་ལྷན་
ཅིག་སྐྱེས་པའི་ཡེ་ཤེས་རྟོགས་པ་སྟེ། ལྷན་ཅིག་སྐྱེས་པའི་དགའ་བའོ། །ཤིན་ཏུ་
བདེ་དགའ་ཐམས་ཅད་དེས་ནི་དགའ་བྲལ་གྱི་དགའ་བ་སྟེ་བྱང་སེམས་གྱེན་ལ་
བཟློག་པ་དང་རྩ་དམིགས་སུ་གདབ་པ་དང་རླུང་དང་བསྲེ་བ་བྱས་ནས། རྗེས་རྟོག་
དཔྱོད་ཀྱི་བློ་དང་བཅས་པ་དེའོ། །
གཉིས་པ་ཆགས་ཅན་དང་ཆགས་བྲལ་གྱི་དགའ་བཞིའི་མཚན་ཉིད་འཆད་
པ་ལ། བཞི་པོ་ཆགས་ཅན་གཅིག་གིས་ལས་རྒྱ་བསྟེན་པའི་དབང་དུ་བྱས་ན། དང་
པོ་ལས་རྒྱ་ནོམ་པ་དང་མྱུག་པའི་དུས་དེ་ལ་དགའ་བ་ཞེས་བྱའོ། །བདེ་བ་ཅུང་ཟད་
དེ་ཞེས་པ་དེའི་ཚེ་རྣམ་རྟོག་ནི་རགས་བདེ་བ་ཅུང་ཟད་ཙམ་ལས་མེད་པས་སོ། །དེ་
ནས་སྙོམས་འཇུག་བྱ་སྟེ་ཐིག་ལེ་རྡོ་རྗེ་ནོར་བུའི་རྩ་བ་ཙམ་དུ་ཕྱིན་པའི་དུས་དེ་ལ་
240 -237



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མཆོག་ཏུ་དགའ་བ་ཞེས་བྱའོ། །དེ་བས་ལྷག་ཞེས་པ་དེའི་ཚེ་རྣམ་རྟོག་ནི་གོང་མ་
བས་ཆུང་ལ་བདེ་བ་ནི་གོང་བས་ཆེ་བས་སོ། །དེ་ནས་ཐིག་ལེ་དེ་རྡོ་རྗེ་ནོར་བུའི་རྩེ་
མོ་ལུས་ཀྱི་འཁྲུལ་འཁོར་རྣམ་པ་དྲུག་གིས་བཟུང་བའི་དུས་དེ་ལ་ལྷན་ཅིག་སྐྱེས་
པའི་དགའ་བ་ཞེས་བྱའོ། །ལྷག་མ་ཞེས་པ་དེའི་ཉམས་མྱོང་སྐྱེས་པས་ཡོན་ཏན་
ཐམས་ཅད་ལྷག་པར་འགྱུར་པས་སོ། །དེ་ནས་ཐིག་ལེ་དེ་འཆོར་འཆོར་འདྲ་ན་
གྱེན་ལ་བཟློག་པ་དང་རྩ་དམིགས་སུ་གདབ་པ་ལ་སོགས་པ་བྱས་ནས། རྗེས་རྟོག་
དཔྱོད་ཀྱི་ བློ་དང་ བཅས་ པའི་དུས་དེ་ལ་དགའ་བྲལ་གྱི་དགའ་བ་ཞེས་བྱའོ། །
ཆགས་བྲལ་ཡིན་ཞེས་པ་དེའི་ཚེ་ལྷན་ཅིག་སྐྱེས་པའི་ཉམས་ཀྱི་ཆགས་པ་དང་བྲལ་
བས་སོ། །
གཉིས་པ་གང་ཟག་ཆགས་པ་དང་བྲལ་བར་གཉིས་པོས་རང་ལུས་གཏུམ་མོ་
བསྒོམས་པའི་དབང་དུ་བྱས་ན། སྟན་བདེ་བའི་སྟེང་དུ་ལུས་བཅོས་ནས་རླུང་བཟུང་
བའི་དུས་དེ་ལ་དགའ་བ་ཞེས་བྱའོ། །བདེ་བ་ཅུང་ཟད་དེ་ཞེས་པ་རྣམ་རྟོག་ནི་རགས་
བདེ་བ་ནི་ཅུང་ཟད་ཙམ་ལས་མེད་པས་སོ། །དེ་ནས་ལྟེ་བ་ནས་གཏུམ་མོའི་མེ་དངོས་
སུ་ནི་མ་འབར། འབར་ལ་ཁད་པའི་དུས་དེ་ལ་མཆོག་ཏུ་དགའ་བ་ཞེས་བྱའོ། དེ་
བས་ལྷག་ཞེས་དེའི་ཚེ་རྣམ་རྟོག་གོང་བས་ཆུ་ལ་བདེ་བ་ནི་གོང་བས་ཆེ་བས་སོ། །དེ་
ནས་གཏུམ་མོའི་མེ་འབར་བས། སྤྱི་བོ་ནས་བྱང་སེམས་ཀྱི་ཐིག་ལེ་ཕབ་སྟེ། །མེ་ཆུ་
གཉིས་འདྲེས་པ་དེ་ལ་ལྷན་ཅིག་སྐྱེས་པའི་དགའ་བ་ཞེས་བྱའོ། །ལྷག་མ་ཞེས་པ་
དེའི་ཚེ་ཉམས་མྱོང་སྐྱེས་ནས་ཡོན་ཏན་ལྷག་པར་གྱུར་པས་སོ། །
དེ་ནས་དེ་ལས་སྐྱོ་ན་ཐུན་བཏང་སྟེ། རྗེས་རྟོག་དཔྱོད་ཀྱི་བློ་དང་བཅས་པ་དེ་
ལ་དགའ་བྲལ་གྱི་དགའ་བ་ཞེས་བྱའོ། །ཆགས་བྲལ་ཡིན་ཞེས་པ་དེའི་ཚེ་དངོས་
240 --238



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གཞིའི་ཉམས་ཀྱི་ཆགས་པ་དང་བྲལ་བས་སོ། །
བཞི་པ་རྟོག་བཅས་གསུམ་པོ་དོར་ནས་རྟོག་མེད་བཞི་པ་ཉམས་སུ་བླང་བ་
འཐད་པ་དང་བཅས་པ་ལ་གསུམ་སྟེ། སྤྱིར་བསྟན་པ་དང། གསུམ་པོ་སྐྱོན་ཅན་ཡང་
བྱ་བ་ཡིན་པའི་འཐད་པ་དང་
། བཞི་པ་ཉམས་སུ་བླང་བྱ་ཡིན་པའི་འཐད་པའོ། །
དང་པོ་འཆད་པ་ལ། དང་པོ་རིགས་པར་འདོད་པ་དང་ཞེས་པར་རང་ལུས་
གཞན་ལུས་གཉིས་ཀའི་དགའ་བའི་དུས་སུ་རེག་པའམ་བསྒྲུབ་པར་འདོད་འདོད་
པོ་ཞག་ཡོད་པའོ། །གཉིས་པ་བདེ་བར་འདོད་པ་དང་ཞེས་པར་རང་ལུས་གཞན་
ལུས་གཉིས་ཀའི་མཆོག་དགའི་དུས་སུ་བདེ་བདེ་པོ་ཞིག་འདོད་པའོ། །གསུམ་པ་
འདོད་ཆགས་འཇིག་པ་ཉིད་ཞེས་པ་རང་ལུས་གཞན་ལུས་གཉིས་ཀའི་དགའ་བྲལ་
གྱི་དུས་སུ་དངོས་གཞིའི་ཉམས་མྱོང་ཞིག་ནས་རྟོག་བཅས་སུ་སོང་བའོ། །དེས་ན་
ཞེས་པ་དགའ་བ་གསུམ་པོ་སྐྱོན་ཅན་དུ་འདུག་པ་དེས་ནའོ། །བཞི་པ་ནི་ལྷན་ཅིག་
སྐྱེས་པའི་དགའ་བ་ཟག་མེད་ཀྱི་ཡེ་ཤེས་དེའོ། །བསྒོམ་པར་བྱ་ནི་དེ་སྐྱོན་མེད་
ཡིན་པས་སོ། །
གསུམ་པོ་སྐྱོན་ཅན་སྤང་བྱ་ཡིན་པའི་འཐད་པ་འཆད་པ་ལ། མཆོག་ཏུ་
དགའ་བ་སྲིད་པར་བརྗོད་ནི་རང་ལུས་གཞན་ལུས་གཉིས་ཀའི་མཆོག་དགའི་དུས་
ན། བདེ་བ་འདི་ལས་ལྷག་པ་མེད་སྙམ་པའི་ཞེན་པ་འདུག་པས་སྲིད་པ་སྟེ་འཁོར་
བའི་ཆོས་སུ་སོང་བའོ། །དགའ་བྲལ་ལས་ནི་མྱ་ངན་འདས་ནི་རང་ལུས་གཞན་
ལུས་གཉིས་ཀའི་དགའ་བྲལ་གྱི་དུས་ན། རྟོག་དཔྱོད་ཀྱི་བློ་དང་བཅས་པའི་ཞེན་
པ་མཐར་ཐུག་གཅིག་འདུག་པས་མྱ་ངན་འདས་ཏེ་ཞི་བ་ཕྱོགས་གཅིག་པར་ལྷུང་
བའོ། །དབུ་མ་ཞེས་པ་མཆོག་དགའ་དང་དགའ་བྲལ་གྱི་དབུ་མ་དགའ་བའོ། །
240 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དགའ་ཙམ་ཉིད་དེ་ཞེས་པ་སྲིད་པ་དང་ཞི་བ་གཉིས་ཀའི་ཆོས་སུ་འདུག་པའོ། །
འདིས་ནི་ཞེས་པ་སྐྱོན་ཅན་གསུམ་པོ་འདིས་ནིའོ། །ལྷན་ཅིག་སྐྱེས་པ་སྤངས་ཞེས་
པ་སྐྱོན་ཅན་གསུམ་པོ་དེ་ལ་ལྷན་ཅིག་སྐྱེས་པའི་ཡེ་ཤེས་མེད་པའི་དོན་ཏོ། །
བཞི་པ་འཆད་པ་ལ། འདོད་ཆགས་མེད་ཅིང་ཞེས་པ་དངོས་གཞི་ལྷན་
ཅིག་སྐྱེས་པའི་ཡེ་ཤེས་དེ་ལ་མཆོག་དགའི་སྐྱོན་དེ་མེད་པའོ། །ཆགས་བྲལ་མེད་
ཞེས་པ་དགའ་བྲལ་གྱི་སྐྱོན་དེ་མེད་པའོ། །དབུ་མར་དམིགས་པར་མི་འགྱུར་ཏེ
ཞེས་པ་དགའ་བ་ཙམ་དུ་ཡང་མི་དམིགས་པ་སྟེ། སྲིད་པ་དང་ཞི་བ་གཉིས་ཀའི་
སྐྱོན་མེད་པའོ། །འདི་ལ་ཞེས་པ་དངོས་གཞི་ལྷན་ཅིག་སྐྱེས་པའི་ཡེ་ཤེས་འདི་
ལའོ། །ཐབས་མེད་ཞེས་པ་སྐྱེས་བུའམ་བྱེད་པ་པོའི་མཆོག་དགའ་འམ་དངོས་པོར་
འཛིན་པ་མེད་པའོ། །ཤེས་རབ་མེད་ཞེས་པ་བཙུན་པོའམ་བྱ་བའམ་དགའ་བྲལ་
ད་ཞི་བ་ཕྱོགས་གཅིག་པ་མེད་པའོ། །འོ་ན་སྤྲོས་མེད་དངོས་པོ་གཤིས་ཀྱི་ཆོས་
དེ་ཇི་ལྟ་བུ་ཞིག་ཡིན་ཞེ་ན། ཡང་དག་ཞེས་པ་སྒྲོ་བསྐུར་དང་བྲལ་བའོ། །དེ་ཉིད་
ཞེས་པ་བདེ་བ་དང་གསལ་བ་དང་སྟོང་པ་གསུམ་དབྱེར་མེད་པའོ། །སྣང་བ་ཞེས་
པ་དབྱེར་མེད་ཀྱི་དོན་དེ་རང་ཤུགས་སུ་རྒྱུད་ལ་འཆར་བའོ། །
འོ་ན་དགའ་བ་གསུམ་པོ་དེ་རྟོག་པ་དང་བཅས་ཏེ་སྐྱོན་ཅན་དུ་འདུག་ལ།
བཞི་པོ་དེ་རྟོག་པ་མེད་དེ་སྐྱོན་བྲལ་དུ་འདུག་པས། དང་པོ་ནས་གསུམ་པོ་དེ་དོར་
ལ་བཞི་པ་དེ་བསྒོམ་མམ་ཞེ་ན་མ་ཡིན་ཏེ། རྟོག་བཅས་གསུམ་པོ་ལ་བརྟེན་ནས་
རྟོག་མེད་བཞི་པ་སྐྱེ་བ་ཡིན་པས། དང་པོ་རྟོག་བཅས་བསྒོམ་ལ། རྟོག་མེད་སྐྱེས་
པ་དང་རྟོག་བཅས་དོར་ལ་གཏང་བའོ། །དཔེར་ན་ཆུ་བོ་ཆེན་པོ་ལས་རྒལ་ནས་
འགྲོ་བར་འདོད་པ་དེས། དངོས་པོ་གྲུ་རྫིང་ལ་བརྟེན་ནས་རྒལ་ཏེ་ཆུ་བོ་ལས་ཐར་
240-240



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
བ་དང། གྲུ་རྫིངས་དོར་ནས་འདོད་པའི་སར་འགྲོ་བ་བཞིན་ནོ། །དེ་ལྟར་སཾ་པུ་ཊི་
ལས། དཔེར་ན་ཆུ་ཡིས་གང་བའི་གྲུ། །རྒྱལ་འདོད་སྐྱེ་བོས་ཤིང་ དང་ནི། །རྩྭ་
སོགས་བསྡུས་ཏེ་འཇུས་ནས་སུ། །སྐྱེ་བོས་ཕ་རོལ་རྒོལ་བ་དང་
། །དོར་ནས་བདེ་
བར་འགྲོ་བར་གྱུར། །དེ་བཞིན་ཆོས་དང་ཆོས་མིན་ལ། །བརྟེན་ནས་འཁོར་བའི་
ཕ་རོལ་འགྲོ། །ཞེས་གསུངས་སོ། །
ལྔ་པ་སྟོན་པ་ལ། འོ་ན་ལྷན་ཅིག་སྐྱེས་པའི་ཡེ་ཤེས་དེ་ཇི་ལྟར་བྱས་ན་
རྟོགས་པར་འགྱུར། །སློབ་དཔོན་ལྟ་བུ་སྔར་རྟོགས་པ་གཅིག་གིས། སློབ་མ་ལྟ་བུ་
རྟོགས་ མ་མྱོང་བ་གཅིག་ལ། ལྷན་ཅིག་སྐྱེས་པའི་ཡེ་ཤེས་དེ་འདི་ལྟ་བུ་ཞིག་ཡིན་
ནོ་ཞེས་ངག་ཏུ་བརྗོད་པས། སློབ་མས་རྒྱུད་ལ་དོན་རང་གི་མཚན་ཉིད་སྐྱེ་
འགྱུར་ རམ་ཞེ་ན། གཞན་གྱིས་བརྗོད་མིན་ཞེས་པ་བརྗོད་ པས་ གཏན་ ལ་ མི་
ཕེབས་པའོ། །འོ་ན་རང་གི་རྒྱུད་ལ་མེད་པ་ཞིག་ཡིན་ནམ་ཞེ་ན་ལྷན་ཅིག་སྐྱེས་
ཞེས་པ་ཚེ་ཐོག་མ་མེད་པ་ནས་རང་ལ་རང་ཆས་སུ་ཡོད་པའོ། །འོ་ན་རང་ལ་ཡོད་
ན་སྤྱི་བོའི་གཙུག་ནས་རྐང་པའི་ཐིལ་གྱིས་བོར་ལས་མི་འདའ་བས། འདི་ཡིན་
ནམ་འདི་ཡིན་སྙམ་དུ་ཡིད་དཔྱོད་ཀྱིས་བཙལ་ན་རྙེད་དམ་ཞེ་ན། གང་དུ་ཡང་ནི་
མི་རྙེད་དེ་ཞེས་པ་དེ་ལྟར་བཙལ་ཀྱང་མི་རྙེད་པའོ། །འོ་ན་ལྷན་ཅིག་སྐྱེས་པའི་ཡེ་
ཤེས་དེ་གཞན་གྱིས་བརྗོད་པས་ཀྱང་མི་གོ །རང་གིས་བཙལ་བས་ཀྱང་མི་རྙེད་ན།
བཟང་ཡང་མི་ཕན་ཏེ་རྟོགས་པའི་ཐབས་མི་འདུག་གོ་ཟེར་ན། ཐབས་ཡོད་དེ་
གཞན་སྟོབས་དང་རང་སྟོབས་གཉིས་ཀྱི་རང་སྟོབས་གཉིས་ཀྱི་གོ་ནས་རྟོགས་པར་
འགྱུར་བའོ། །དེ་ལ་གཞན་སྟོབས་ནི་བླ་མའི་དུས་ཐབས་བསྟེན་པ་དང་ཞེས་པ་
པ་པ་བླ་
མ་ཡང་དག་པར་རྫོགས་པའི་སངས་རྒྱས་ནས་རྒྱུད་པ་མ་ཆད་ཅིང་མན་ངག་ཡོད་
240 241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའོ། །དུས་ཐབས་ནི་ཟླ་བ་དུ་མ་དང་ལོ་དུ་མའོ། །བསྟེན་པ་ནི་མཎྜལ་དང་ཕྱག་
དང་སྐུ་མཉེས་ལ་སོགས་པ་བླ་མ་བསྟེན་པའི་ཐབས་གང་ཡིན་གྱིས་བླ་མ་མཉེས་
པར་བྱེད་པའོ། །རང་སྟོབས་ནི་བདག་གིས་བསོད་ནམས་ཞེས་པ་རང་ཚེ་མང་པོའི་
གོང་རོལ་ནས་ བསོད་ནམས་བསགས་པའོ། །ལས་ཤེས་བྱ་ཞེས་པ་དེ་གཉིས་
འཛོམས་པ་ལས་དབང་བཞི་གསུམ་གྱི་དུས་སུ་ཤེས་པར་འགྱུར་རོ། །
དེ་ཡང་ཤེས་ལུགས་ནི་ཚྭ་ ལན་ཚྭ་ཞེས་སྨོས་ན་བདེ་བ་བསྐ་སྙམ་བྱེད་ཉམས་སུ་མྱོང་
བ་དང་འདྲ་སྟེ། ཚྭ་སྔར་མྱོང་བ་གཅིག་གིས་མ་མྱོང་བ་གཅིག་ལ་འདི་སྐད་དུ། ཚྭ་
ཞེས་བྱ་བ་ཁ་དོག་འདི་ལྟ་བུ་རོ་འདི་ལྟ་བུ་ཟས་གོང་ལ་བཏབ་ཀྱང་རོ་མཆོག་ཕུན་
སུམ་ཚོགས་པར་བྱེད་པ་ཞིག་ཡིན་ནོ་ཞེས་ངག་ཏུ་བརྗོད་པས་ནི། ཚྭ་མ་མྱོང་བ་
དེས་ནི་དོན་སྤྱིའི་རྣམ་པ་ཙམ་ནི་ཤེས་སུ་རུང་གི །དོན་རང་གི་མཚན་ཉིད་ཉམས་
སུ་མི་མྱོང་ངོ་
། །ཡང་དེས་ཚྭའི་བཤད་པ་མ་བྱས་ཀྱང་། ཚྭ་རྡོག་པོ་གཅིག་དེའི་
ལག་ཏུ་གཏད་ནས་མྱང་དུ་བཅུག་ན། དེས་དེ་མཐོང་བས་ནི་ཁ་དོག་གཏན་ལ་
ཕེབས། མྱངས་པ་ནི་རོ་གཏན་ལ་ཕེབས་པ་འགྱུར་རོ། །དེ་བཞིན་དུ་ལྷན་ཅིག་
སྐྱེས་པའི་ཡེ་ཤེས་དེ་བླ་མས་ངག་ཏུ་བརྗོད་པས་མི་གོ་ཡང་
། བླ་མ་དམ་པའི་བྱིན་
བརླབས་དང་གསང་སྔགས་ཀྱི་ཐབས་ཁྱད་པར་ཅན་གྱིས་དབང་བཞི་གསུམ་གྱི་
དུས་སུ་གཏན་ལ་ཕེབས་པར་འགྱུར་རོ། །ཡང་དཔེར་ན་ཚྭ་རྡོག་པོ་གཅིག་གི་རོ་
གཏན་ལ་ཕེབས་པས། ཚྭ་ཐམས་ཅད་ཀྱི་རོ་གཏན་ལ་ཕེབས་པ་ཡིན་ནོ། །
དེ་བཞིན་དུ་འདིར་ལྷན་ཅིག་སྐྱེས་པའི་ཡེ་ཤེས་རྟོགས་པས། དབུ་མ་དང་
ཤེར་ཕྱིན་གསང་སྔགས་ལ་སོགས་པ་ཆོས་ཐམས་ཅད་ནས་གསུངས་པའི་དེ་ཁོ་ན་
ཉིད་གཏན་ལ་ཕེབས་ པ་ ཆོས་ཅིག་གི་དེ་ཁོ་ན་ཉིད་ཤེས་པས། ཆོས་ཐམས་ཅད་ཀྱི་དེ་ཁོ་ན་ཉིད་ཤེས་
240-242



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པར་འགྱུར་བ་ཡིན་གསུངས་ཡིན་ནོ། །དེ་ཡང་སྤྲིན་མཐོངས་ ཀྱིས་ ཟླ་བ་ དང་འདྲ་བར་
ཤེས་ པར་འགྱུར་ཏེ། དཔེར་ན་ཟླ་བ་སྤྲིན་གསེབ་ཏུ་སོངབའི་དུས་སུ་ཟླ་བའི་
དབྱིབས་དང་ཁ་དོག་དང་འོད་མི་གསལ་ཡང་
། ཟླ་བ་སྤྲིན་མཐོངས་སུ་བྱུང་ཙམ་ན་
ཤིན་ཏུ་གསལ་བར་སྣང་ངོ༌
། །དེ་བཞིན་དུ་དབང་བཞི་གསུམ་གྱི་དུས་སུ་དགའ་བ་
རྟོག་བཅས་ཀྱི་བར་ནས། རྟོག་མེད་ལྷན་ཅིག་སྐྱེས་པའི་དགའ་བ་ཤར་ཙམ་ན་
གསལ་བར་འགྱུར་རོ། །དེ་ལྟར་རྟོགས་པར་ཅང་འགྱུར་རམ་སྙམ་ན། དཔེར་ན་ཉི་
མ་སྤྲིན་དང་བྲལ་བ་དང༌
། མེ་ཤེལ་སྐྱོན་དང་བྲལ་བ་དང༌
། སྤུ་བ་རླན་དང་བྲལ་བ་
གསུམ་ཚོགས་ན། མེ་འབྱུང་བ་དེ་སུས་ཀྱང་དགག་པར་ནུས་པ་མ་ཡིན་ནོ། །དེ་
བཞིན་དུ་ཉི་མ་སྤྲིན་དང་། བྲལ་བ་ལྟ་བུའི་བླ་མ་སངས་རྒྱས་ནས་རྒྱུད་པ་མ་ཆད་
པ་དང་། མེ་ཤེལ་སྐྱོན་དང་བྲལ་བ་ལྟ་བུའི་མན་ངག་སྒྲོ་བསྐུར་མེད་པ་དང་
། སྤྲ་བ་
རླན་དང་བྲལ་བ་ལྟ་བུའི་སློབ་མ་ཚེ་རབས་མང་པོར་ཚོགས་བསགས་ཤིང་བླ་མ་
ལ་གུས་ པ་གསུམ་ཚོགས་ན། ལྷན་ཅིག་སྐྱེས་པའི་ཡེ་ཤེས་སྐྱེ་བ་དེ་སུས་ཀྱང་
དགག་པར་ནུས་པ་མ་ཡིན་ནོ། །
དྲུག་པ་འཆད་པ་ལ། དམན་པ་ཞེས་པ་ལ་སོགས་པའི་མདོར་བསྟན་ལ།
དམན་པ་རྣམས་ནི་ཞེས་པ་ལ་སོགས་པས་རྒྱས་པར་འཆད་དེ། ཕྲ་བའི་དོན་ཞེས་
པ་ནི་རྡུལ་ཕྲ་རབ་ལ་སོགས་པའོ། །མཆོག་ནི་དངོས་པོར་བརྗོད་པར་བྱ་ཞེས་པ་རི་
མོ་མཆོག་རབ་ལ་སོགས་པའོ། །དབུ་མ་གཉིས་ནི་སྤངས་པ་ཉིད་ཞེས་པ་རྡུལ་དང་
རི་བོ་གཉིས་ཀ་མིན་པའི་རྩིག་པ་དང་བུམ་པ་དང་སྣམ་བུ་ལ་སོགས་པའོ། །
གཞན་རྣམས་ཞེས་བྱ་བ་དབང་པོ་དྲུག་ཞེས་པ་མིག་གི་དབང་པོ་ལ་སོགས་པའོ། །
གསང་རྣམས་ཞེས་པ་ནི་རྟེན་དང་ཞེས་པ་ཕྱི་སྣོད་ཀྱི་འཇིག་རྟེན་ནོ། །དེ་རྣམས་ཞེས་
240-243



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པ་གཡོ་ཞེས་པ་ནང་བཅུད་ཀྱི་སེམས་ཅན་ནོ། །འདི་ཀུན་ཞེས་བྱ་བ་དེ་ནི་རང་ཉིད་
མེད་དེ་རགས་པ་དང་ཕྲ་བ་དང་བར་པ་དེ་རྣམས་ཐམས་ཅད་ལྷན་ཅིག་སྐྱེས་པའི་ཡེ་
ཤེས་སུ་གཅིག་པའོ། །མཉམ་ཉིད་མཚུངས་པར་འདོད་པ་ཉིད་ནི་ལྷན་ཅིག་སྐྱེས་
པའི་ཡེ་ཤེས་སུ་མཚུངས་པར་འདྲེས་པའོ། །དེ་རྣམས་ཀྱིས་ལྟ་བ་བསྟན་ནོ། །
ད་ནི་བསྒོམས་པ་བསྟན་པ་ལ་རོ་མཉམ་དེ་ཉིད་བསྒོམ་པ་ཉིད་ཞེས་པ་
མདོར་བསྟན་གྱི་ཚིག་བླངས་པའོ། །དེའི་ཡང་མཉམ་ ཞེས་བྱ་བ་མཚུངས་པར་
བརྗོད་ཞེས་པ། དཔེར་ན་ནམ་མཁའ་ལ་སྤྲིན་དེངས་པའམ་ཆུ་སྟོད་དུ་ཁ་བ་བབ་
པའམ། རྒྱ་མཚོ་ཆེན་པོ་ལ་ཆབ་རོམ་ཞུ་བ་ལྟར་རྟོག་བཅོས་ཀྱི་ཆོས་ཐམས་ཅད་
ཟག་མེད་ཀྱི་ཡེ་ཤེས་སུ་རོ་གཅིག་པར་འགྱུར་པའོ། །རོ་བཤད་པས། དེའི་འཁོར་
ལོ་རོ་ཞེས་བརྗོད་ཞེས་པ་བདེ་སྟོང་གི་ཉམས་མྱོང་གིས་རྣམ་རྟོག་སྒྲོ་འདོགས་
པའོ། །བསྒོམ་པ་བཤད་པས། བསྒོམ་པ་རོ་གཅིག་མཉམ་པ་ཉིད་ཞེས་པ་
ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་ཅིང་མཉམ་པར་འགྱུར་པའོ། །
ད་ནི་ལྟ་བསྒོམ་གཉིས་ཀྱི་འཇུག་བསྡུད་པ་ལ་འདིས་ནི་ཞེས་པ་ལྟ་བ་དང་
བསྒོམ་པ་འདིས་ནིའོ། །དོན་གྱིས་བརྗོད་པར་བྱ་ཞེས་པ་ཐམས་ཅད་ལྷན་ཅིག་
སྐྱེས་པའི་ཡེ་ཤེས་ཀྱི་དོན་དུ་བརྗོད་པའོ། །
ད་ནི་བདུན་པ་བསྟན་པ་ལ། ང་ལས་ཞེས་པ་ང་ལྷན་ཅིག་སྐྱེས་པའི་ཡེ་
ཤེས་སོ། །འགྲོ་བ་ཐམས་ཅད་བྱུང་ཞེས་པ་ལྷ་དང་མི་ལ་སོགས་པ་རིགས་དྲུག་པོ་
ཐམས་ ཅད་ བྱུང་བའོ། །ང་ ལྷན་ ཅིག་ སྐྱེས་ པའི་ ཡེ་ ཤེས་ ལས་ འདོད་ ཁམས་
གཟུགས་ཁམས་གཟུགས་མེད་པའི་གནས་གསུམ་པོ་ཡང་བྱུང་བའོ། །ང་ཡིས་ནི་
གོང་དང་འདྲ། བརྟན་གཡོའི་དངོས་པོ་འདི་ཀུན་ཐམས་ཅད་ལ་ཁྱབ་པའོ། །འགྲོ་
240 -244



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བ་ཞེས་ པ་སྣོད་བཅུད་ཀྱིས་བསྡུས་ པའི་དངོས་པོ་ཐམས་ཅད་དོ། །གཞན་མ་
མཐོང་ཞེས་པ་ལྷན་ཅིག་སྐྱེས་པའི་ཡེ་ཤེས་ལས་མ་གཏོགས་པའི་ཕུང་པོ་གསུམ་པ་
མ་མཐོང་ནའོ། །
ད་ནི་བརྒྱད་པ་འཆད་པ་ལ། དེ་ལྟར་རྣལ་འབྱོར་པས་ཞེས་པ་རྟེན་གྱི་གང་
ཟག་གོ །ཤེས་ནས་ཞེས་པ་ལྟ་ཕྱག་རྒྱ་ཆེན་པོར་ཤེས་ནའོ། །ཤིན་ཏུ་མཉམ་བཞག་
ཞེས་པ་བསྒོམས་པ་ཡང་ཕྱག་རྒྱ་ཆེན་པོར་བསྒོམས་ནའོ། །གང་གོམས་པ་ཞེས་པ་
སྤྱོད་པ་ཡང་ཕྱག་རྒྱ་ཆེན་པོར་སྤྱད་ནའོ། །དེས་ན་ལྟ་བ་བསྒོམས་པ་སྤྱོད་པ་གསུམ་
ལ་བརྩོན་འགྲུས་ཀྱིས་འབད་ན་བསོད་ནམས་ཆུང་བའི་མི་ཞེས་པ་སྲོག་གཅོད་པ་
ལ་སོགས་པ་མི་དགེ་བའི་ལས་བྱས་པས་ཀྱང་དེ་ནི་འགྲུབ་འགྱུར་ཐེ་ཚོམ་མེད་དེ་
དངོས་གྲུབ་འཐོབ་པའོ། །དེ་ཡང་མི་དགེ་བ་བྱེད་བཞིན་པས་ནི་མ་ཡིན་ཏེ། སྔར་
བྱས་པ་ལ་འགྱོད་པ་དྲག་པོ་བསྐྱེད་ནས་ཕྱིས་མི་བྱེད་པར་དམ་བཅས་པ་དེས་
བསྒྲུབས་ནའོ། །
ད་ནི་དགུ་པ་འཆད་པ་ལ། བཟའ་བ་ཟ་བ་དང་། བཏུང་བ་འཐུང་བ་དང་།
བླུགས་པ་ཞེས་པ་ཁྲུས་བྱེད་པ་དང་། ཉལ་དང་ནི་གཉིད་ལོག་པ་དང་
། ལོག་དང་
གཉིད་སད་པ་དང་། སྒོམ་པ་ནི་ཡིད་ཀྱིས་ཅི་སེམས་པ་ཐམས་ཅད་ཀྱི་དུས་སུ་ཕྱག་
རྒྱ་ཆེན་པོའི་དོན་དེ་བསྒོམ་པར་བྱའོ། །གང་ཕྱིར་ཞེས་པ་དགོས་པ་གང་གི་ཕྱིར་
བསྒོམ་ ཞེས་དྲིས་པའོ། །དེའི་ལན་ ཕྱག་རྒྱ་ཆེན་ པོ་མངོན་འདོད་པས་ཞེས་པ་
མཆོག་ གི་ དངོས་ གྲུབ་ ཐོབ་ པར་ འདོད་ པས་ བསྒོམ་ པའོ། །དེ་ ནས་ ཞེས་ པ་
བསྒོམས་པའི་དེ་ནས་སོ། །མངོན་དུ་འགྲོ་བར་འགྱུར་ཞེས་པ་མངོན་སུམ་རང་ དུ་
དངོས་གྲུབ་ཐོབ་པའི་དོན་ཏོ། །དེ་ཡང་ཇི་ལྟར་བསྒོམ་ན། ཡིད་ཀྱིས་མི་བསྒོམས་
240-245



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པར་ཞེས་པ་ཡིད་ཀྱིས་ཕྱོགས་རེ་ལ་གཏད་པའི་བསྒོམ་པ་མི་བྱ། འགྲོ་བ་ཐམས་
ཅད་ཞེས་པ་སྣང་གྲག་གི་ཆོས་ཐམས་ཅད་དོ། །བསྒོམ་པར་བྱ་ཞེས་པ་ཟག་མེད་
ཀྱི་ཡེ་ཤེས་སུ་བསྒོམ་པའོ། །ཐམས་ཅད་ཆོས་ནི་ཞེས་པ་སྣང་གྲག་གི་ཆོས་ཐམས་
ཅད་དོ། །ཡོངས་ཤེས་ན་ཞེས་པ་ཟག་མེད་ཀྱི་ཡེ་ཤེས་སུ་ཤེས་ཙམ་ནའོ། །བསྒོམ་
པ་ཉིད་ནི་ཞེས་པ་རྩ་རླུང་ལ་བརྟེན་པ་ཡིད་ཀྱིས་ཕྱོགས་རེ་ལ་བསྒོམ་པ་དེའོ། །
བསྒོམ་པ་མིན་ཞེས་པ་བསྒོམ་པ་བཟང་བ་མིན་པའོ། །རྟེན་དང་ཞེས་པ་ཕྱི་སྣོད་ཀྱི་
འཇིག་རྟེན་སྟེ་མདོར་བསྟན་པའོ། །རྩ་ལྟུང་འཁྲིལ་ཤིང་ཞེས་པས་དེ་རྒྱས་པར་
བཤད་པའོ། །གཡོ་བའི་དངོས་པོ་གང་ཞེས་པ་ནང་བཅུད་ཀྱི་སེམས་ཅན་ཏེ་མདོར་
བསྟན་ནོ། །ལ་སོགས་པ་ཞེས་པས་དེ་རྒྱས་པར་བཤད་པའོ། །དངོས་པོ་ཞེས་པ་
གོང་གི་བརྟན་གཡོའི་སྟེ་སྣང་གྲག་གི་ཆོས་ཐམས་ཅད་དོ། །རང་བཞིན་པས་ཞེས་
པ་ཟག་མེད་བདེ་སྟོང་གི་རང་བཞིན་ལས་མ་འདས་པའོ། །དམ་པའི་དེ་ཉིད་ངེས་
བསྒོམ་བྱ་ཞེས་པ་ཟག་མེད་ལྷན་ཅིག་སྐྱེས་པའི་ཡེ་ཤེས་སུ་ངེས་པ་ཁོ་ནར་བསྒོམ་
པར་བྱའོ། །སུས་བསྒོམ་ན་བདག་གིས་ཞེས་པའོ། །འོ་ན་བདག་ལ་སོགས་
གཅིག་ གིས་སྣང་གྲག་གི་ཆོས་ལོག་ པ་གཅིག་བསྒོམ་དུ་ཅང་བཏུབ་བམ། དེ་
གཉིས་ཐ་དད་པར་འདུག་པ་ཞེ་ན་བཏུབ་པར་འཆད་པ་དེ་རྣམས་ཞེས་པ་བདག་
དང་སྣང་གྲག་གི་ཆོས་དེ་རྣམས་སོ། །
དམ་པར་ཅིག་ཡོད་མིན་ཞེས་པ་དོན་དམ་པར་དངོས་པོར་རྒྱུད་པར་གྲུབ་
པ་ཅིག་ཡོད་པ་མ་ཡིན་པའོ། །འོ་ན་དེ་རྣམས་ཅི་ཡིན་ན། །རང་རིག་བདེ་བ་ཆེན་
པོ་ཉིད་ཞེས་པ་སྟེ། ཡང་དག་པར་རང་རིག་བདེ་ཆེན་ཡིན་པའོ། །དེ་དཔེ་ཇི་ལྟར་
རྟོགས་ཞེ་ན། དཔེར་ན་ནམ་ཟླ་དྲོད་ཕེབས་པའི་དུས་སུ་ས་གཞི་ཐམས་ཅད་སྔོ་
240 -246



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལམ་གྱི་འགྲོ་བ་བཞིན་དུ། །ནང་དུ་ཟག་མེད་ཀྱི་ཉམས་མྱོང་སྐྱེས་པ་ན་སྣང་གྲག་
གི་ཆོས་ཐམས་ཅད་རང་ཤུགས་སུ་ཟག་མེད་ཀྱི་ཡེ་ཤེས་སུ་འཆར་བ་ཡིན་ནོ། །
རང་རིག་ནས་ནི་ཞེས་པ་རང་གིས་ལྷན་ཅིག་སྐྱེས་པའི་ཡེ་ཤེས་རིག་ནས་སོ། །
བྱང་ཆུབ་འགྱུར་ཞེས་པ་མངོན་པར་རྫོགས་པར་སངས་རྒྱ་བར་འགྱུར་བའོ། །དེ་
ལྟར་རང་གིས་རིག་པའི་ཕྱིར་ན་བསྒོམས་པ་ཡང་དེ་ཉིད་ཡིན་ནོ། །རང་གིས་བདེ་
སྟོང་དེ་རིག་ཅིང་རྟོགས་པར་གྱུར་པ་ལས། མནན་པ་ཞེས་པ་སྣང་གྲག་གི་ཆོས་
ཐམས་ཅད་བདེ་སྟོང་དུ་མནན་ཅིང་བསྒོམས་པ་ལས་ཟག་མེད་ཀྱི་བདེ་བ་སྐྱེ་བའོ། །
རང་གིས་འཕྲོག་ཅིང་ཞེས་པ་སྣང་གྲག་གི་ཆོས་ཐམས་ཅད་ལྷན་ཅིག་སྐྱེས་པའི་ཡེ་
ཤེས་སུ་འཕྲོག་པའོ། །རང་གིས་བྱེད་ཞེས་པ་སྣང་གྲག་གི་ཆོས་ཐམས་ཅད་ལྷན་
ཅིག་སྐྱེས་པར་བྱེད་པའོ། །དེ་ལྟར་རྟོགས་ཙམ་ན་རང་རྒྱལ་པོའམ་རང་གཙོ་བོ་ལྟ་
བུར་ཡང་འདུག་གོ །འོ་ན་དེ་ལྟ་བུའི་ཉམས་མྱོང་དེ་བསྐྱེད་རིམ་བསྒོམས་པའི་
ཉམས་དང་འདྲ་འམ་ཞེ་ན། འདོད་ཆགས་སྣང་བ་མཐའ་ཡས་ཀྱི་སྐུར་བསྒོམ་པ་
དང༌། ཞེ་སྣང་མི་བསྐྱོད་པ་དང༌
། ཕྲག་དོག་དོན་ཡོད་གྲུབ་པ། དེ་བཞིན་གཏི་མུག་
རྣམ་པར་སྣང་མཛད། ང་རྒྱལ་རིན་ཆེན་འབྱུང་ལྡན་གྱི་སྐུ་ལྟ་བུར་བསྒོམ་པ་སྟེ།
སྐྱེད་རིམ་ལྟ་བུའི་སྐུ་དེ་ཀུན་བསྒོམས་པ་རྣམས་འཇིག་རྟེན་གྱི་ཉམས་དགའ་བ་
ཙམ་ ཡིན་པའོ། །བསྐྱེད་རིམ་གྱི་ཉམས་མྱོང་རྫོགས་ རིམ་ལྷན་ཅིག་སྐྱེས་པའི་
ཉམས་མྱོང་གི་བཅུ་དྲུག་ཆར་ཡང་མི་ཕོད་དོ། །
ད་ནི་བཅུ་པ་འཆད་པ་ལ། ཆོས་འབྱུང་ཞེས་པ་དང་པོ་སྟོང་པ་འོད་གསལ་
ལོ། །ལས་སྐྱེས་ཞེས་པ་སྟོང་པ་འོད་གསལ་ལས་སྣང་བ། དེ་ལས་སྣང་བ་མཆེད་
པ། དེ་ལས་སྣང་བ་ཐོབ་པ་རྣམས་འབྱུང་བའོ། །མཁའ་མཉམ་ལྷན་ཅིག་ཞེས་པ་
240-247



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྣང་བ་གསུམ་པོ་དེ། འོད་གསལ་སྟོང་པ་དབྱེར་མེད་པའོ། །ཐབས་དང་བཅས་
ཞེས་པ་དེ་ལས་ཤེས་རིག་གི་རྣམ་པར་ལངས་པའོ། །ཐབས་ནི་ཕའོ། །ཤེས་རབ་
ནི་མའོ། །རང་བཞིན་ལས་ཞེས་པ་ཕ་མ་གཉིས་སྙོམས་འཇུག་བྱས་པའི་ཁུ་ཁྲག་
ལ་ཤེས་རིག་གི་རྣམ་པ་དེ་ཞུགས་པས་ལུས་བསྐྱེད་པ་སྟེ་དེ་ཡང་གནས་སྐབས་ལྔ།
ཆེན་པོ་བཞི་དང། རང་རིག་བདེ་ཆེན་དང་
། དུམ་བུ་ཆ་ཤས་ལས་བསྐྱེད་པའོ། །
འཇིག་རྟེན་གསུམ་པོ་ཞེས་པ་ས་འོག་ས་སྟེང་ས་བླ་གསུམ་གྱི་སེམས་ཅན་རྣམས་
སོ། །དེ་ལས་ཞེས་པ་སྟོང་པ་འོད་གསལ་བས་ལས་སྣང་བ་གསུམ། དེ་ལས་ཤེས་
རིག །དེ་ལས་ལུས་སུ་གྲུབ་པ་སྟེ། དེ་ལྟར་སྐྱེས་པའོ། །དེ་རྣམས་ཀྱི་བཤད་པ་
རྒྱས་པར་གཞན་དུ་བལྟའོ། །དེ་ནི་སྲིད་པ་ལུགས་འབྱུང་ཡིན་ཏེ། སྦྱང་གཞིའི་སྐྱེད་
པའི་རིམ་པའོ། །དེའི་སྦྱོང་བྱེད་ཀྱི་བསྐྱེད་པའི་རིམ་པ་ཞེས་བྱ་སྟེ། སྲིད་པ་ལུགས་
བཟློག་བཤད་ན། གནས་སྐབས་ལྔས་བསྐྱེད་པ་དེ་སྦྱང་གཞི། དེའི་སྦྱོང་བྱེད་བྱང་
ཆུབ་པ་ལྔའོ། །ཆེན་པོ་བཞི་ལས་བསྐྱེད་པ་སྦྱང་གཞི་སྦྱོང་བྱེད་མཚམས་ཀྱི་ལྷ་མོ་
བཞིས་གླུས་བསྐུལ་བའོ། །རང་རིག་བདེ་ཆེན་ལས་བསྐྱེད་པ་དེ་སྦྱང་གཞི། དེའི་
སྦྱོར་བྱེད་དྲི་ཟ་ཉེ་བར་ཞུགས་པའོ། །
དུམ་བུ་དང་ཆ་ཤས་ལས་སྐྱེད་པ་ནི་སྦྱང་གཞི། དེའི་སྦྱོང་བྱེད་བསྐྱེད་རིམ་
ཞིབ་ཞལ་དུ་བསྒོམ་པའོ། །དེས་ནི་ལུས་ཀྱི་སྦྱང་གཞི་སྦྱོང་བྱེད་དོ། །སེམས་ཀྱི་
དབང་དུ་བྱས་ན་ཡང་སད་པའི་གནས་སྐབས་དེ་སྦྱང་གཞི། གཏུམ་མོའི་རྫོགས་
རིམ་བསྒོམ་པ་དེའི་སྦྱོང་བྱེད་དོ། །གཉིད་འཐུག་པོ་ལོག་དུས་ཀྱི་ཤེས་པ་སྦྱང་གཞི།
འོད་གསལ་གྱི་རྫོགས་རིམ་བསྒོམ་པ་སྦྱོང་བྱེད་དོ། །རྨི་ལམ་གྱི་གནས་སྐབས་ཀྱི་
ཤེས་པ་སྦྱང་གཞི། སྒྱུ་ལུས་ཀྱི་རྫོགས་རིམ་བསྒོམ་པ་སྦྱོང་བྱེད་དོ། །སྙོམས་འཇུག་
240 -248



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གི་གནས་སྐབས་སྦྱང་གཞི། ལས་རྒྱའི་རྫོགས་རིམ་བསྒོམ་པ་དེའི་སྦྱོང་བྱེད་དོ། །
ད་ནི་བཅུ་གཅིག་པ་འཆད་པ་ལ། ཁུ་བའི་རྣམ་པ་བཅོམ་ལྡན་ཡིན་ཞེས་པ་
ཀུན་རྫོབ་བྱང་ཆུབ་ཀྱི་སེམས་ཀུན་ལྟ་བུ་དེའོ། །དེའི་བདེ་བའི་འདོད་མར་བརྗོད་
ཞེས་པ་དོན་དམ་བྱང་ཆུབ་ཀྱི་སེམས་ལྷན་ཅིག་སྐྱེས་པའི་ཡེ་ཤེས་དེའོ། །དེ་ལྟ་
བུའི་ཉམས་དེ་གཅིག་དང་དུ་མ་དང་བྲལ་བའོ། །ཉམས་སུ་མྱོང་བའི་སྐད་ཅིག་མ་
ལ་མཆོག་ཏུ་དགའ་བ་ཞེས་བྱའོ། །རང་གིས་དེ་ལྟར་རིག་ཅིང་རྟོགས་པའི་ལྷན་
ཅིག་སྐྱེས་པའི་ཡེ་ཤེས་འདི་བརྗོད་པས་གཏན་ལ་མི་ཕེབས་པས་ན་ངག་གི་ལམ་
འདས་ཞེས་པའོ། །དེ་ཡང་སེམས་སམ་ཡིད་ཀྱི་སྤྱོད་ཡུལ་དུ་གྱུར་པའོ། །
འོ་ན་ཐབས་གང་གིས་དུས་གང་གི་དུས་སུ་རྟོགས་ཞེ་ན། འདི་ནི་བྱིན་
བརླབ་རིམ་པའི་ཕྱིར་ཞེས་པ་བླ་མའི་བྱིན་བརླབ་ཀྱིས་དབང་བཞི་གསུམ་གྱི་དུས་
སུ་རྟོགས་པའོ། །ཀུན་མཁྱེན་ཡེ་ཤེས་དེ་ལྟ་བུ་ཞེས་པ་རྣམས་ཐམས་ཅད་མཁྱེན་
པའི་ཡེ་ཤེས་དེ་ལྟ་བུ་ཞིག་ཡིན་བྱ་བའོ། །ཡེ་ཤེས་དེ་རྒྱུ་ལམ་འབྲས་བུ་ཐམས་ཅད་
ལ་ཁྱབ་པར་གནས་པ་ཡིན་ནོ། །འོ་ན་དེ་ལྟར་རྟོགས་པ་ལ་ཕྱིའི་སྣང་བས་མི་
གནོད་དམ་སྙམ་ན། ས་དང་ཞེས་པ་ས་ཉིད་ལྷན་ཅིག་སྐྱེས་པའི་ཡེ་ཤེས་ཀྱི་གྲོགས་
སུ་འཆར་བའོ། །དེ་བཞིན་དུ་ཆུ་དང་རླུང་དང་
། མེ་དང་ནམ་མཁའ་ཉིད་ཀྱང་ལྷན་
ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར་བའོ། །འོ་ན་ནང་གི་རྣམ་རྟོག་གིས་མི་
གནོད་དམ་སྙམ་ན། རང་གི་ལྷན་ཅིག་སྐྱེས་པ་རིག་པའི་ཚོར་བ་ཉམས་སུ་མྱོང་
བས། རྣམ་རྟོག་ཀུན་གྱིས་སྐད་ཅིག་ཙམ་ཡང་མི་གནོད་དེ་ཐམས་ཅད་ཡེ་ཤེས་ཀྱི་
གྲོགས་སུ་འཆར་བའོ། །མཐོ་རིས་ནི་ས་བླ། མི་ཡུལ་ནི་ས་སྟེང་། རྐང་འོག་ནི་ས་
འོག །དེ་ཐམས་ཅད་སྐད་ཅིག་ལས་ནི་ལྷན་ཅིག་སྐྱེས་པའི་ཡེ་ཤེས་ཀྱི་གཟུགས་སུ་
240-249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཅིག་པར་འགྱུར་བའོ། །དེས་ན་རང་གཞན་ཆའི་རྣམ་རྟོག་གིས། གནོད་པ་ཉིད་
ནི་ནུས་མ་ཡིན་ཞེས་པ་གཟུང་འཛིན་གྱི་རྣམ་རྟོག་གིས་དེ་ལ་མི་གནོད་པའོ། །
ད་ནི་བཅུ་གཉིས་པ་འཆད་པ་ནི་ཐམས་ཅད་ཞེས་པ་ལ་སོགས་པ་སྟེ།
རིགས་ བྱེད་ ཞེས་ པ་ མུ་སྟེགས་ པའི་ སྙན་ངག་གི་རིགས་ བྱེད། ངེས་བརྗོད་ ཀྱི།
མཆོད་སྦྱིན་གྱི། སྲིད་བསྲུང་གི་རིགས་བྱེད་དང་བཞིའོ། །གྲུབ་མཐའ་ཞེས་པ་ཉན་
ཐོས་དང་རང་སངས་རྒྱས་དང་ ཕ་རོལ་ཕྱིན་པའི་གྲུབ་མཐའོ། །དེ་བཞིན་ལས་
རྒྱལ་ཞེས་པ་རྣལ་འབྱོར་གྱི་རྒྱུད་ཀྱིས་ལས་རྒྱས་པའི་རྒྱུད་དཔལ་སང་ཏྲ་ཧ་ཡིན་
ལ། རྣལ་འབྱོར་མའི་རྒྱུད་ཀྱིས་ལས་རྒྱས་པའི་རྒྱུད་དཔལ་རྡོ་རྗེ་མཁའ་འགྲོ་ཡིན་
ནོ། །ལ་སོགས་པས་ཞེས་པ་བྱ་བའི་རྒྱུད། སྤྱོད་པའི་རྒྱུད། །རྣལ་འབྱོར་གྱི་རྒྱུད།
རྣལ་འབྱོར་ཆེན་པོའི་རྒྱུད་གསང་འདུས་དང་བདེ་མཆོག་ལ་སོགས་པའོ། །སྲིད་པ་
དག་པའི་དངོས་གྲུབ་མིན་ཞེས་པ་དེ་ཀུན་གྱིས་ཚེ་འདི་ལ་སྲིད་པ་དག་པའམ།
སངས་རྒྱས་འཐོབ་པ་མ་ཡིན་པའོ། །ཡང་ནི་སྲིད་མཐར་སྐྱེ་བར་འགྱུར་ཞེས་པ་
འཁོར་བས་བར་ཆོད་དེ་འགྲོ་བའོ། །འཇིག་རྟེན་འདི་དང་ནི་ཚེ་འདིའོ། །ཕ་རོལ་
ཏུ་ཞེས་པ་ཚེ་ཕྱི་མ་ལའོ། །དེ་མེད་པས་ཀྱང་ཞེས་པ་དཔལ་དགྱེས་པ་རྡོ་རྗེ་དེ་མེད་
ནའོ། །དངོས་གྲུབ་མེད་ཞེས་པ་དེ་མི་འཐོབ་པའོ། །གང་གིས་ཞེས་པ་རྟེན་གྱི་གང་
ཟག་གང་གིས་སོ། །མི་ཤེས་ཀྱེའི་རྡོ་རྗེ་ཞེས་པ་ཀྱེའི་རྡོ་རྗེ་མི་ཤེས་ན་བྱ་བའི་དོན་
ནོ། །དེ་ནི་ངལ་བ་དོན་མེད་འགྱུར་ཞེས་པ་ལ་གཉིས་ལས། གཞུང་ཀྱེའི་རྡོ་རྗེ་ཞེས་
པ་རྒྱུད་འདི་མི་ཤེས་ན་པོ་ཏི་དང་གླེགས་བམ་མང་པོ་ཤེས་ཀྱང་ངལ་བ་དོན་མེད་
ཡིན་པའོ། །དོན་ཀྱེའི་རྡོ་རྗེ་ཞེས་པ་ལྷན་ཅིག་པའི་ཡེ་ཤེས་དེ་མ་ཤེས་བརྟག་པ་ཕྱི་མའི་
ལེའུ་དྲུག་པ་ནས། ཀྱེའི་རྡོ་རྗེ་ཞེས་བྱ་བ། ལྷན་ཅིག་སྐྱེས་པའི་གཟུགས་ཅན་ཉིད། ཞེས་གསུངས་སོ་ན། དེ་
240-250



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
མིན་ཅི་ཤེས་ཀྱང་ངལ་བ་དོན་མེད་དུ་འགྱུར་བའོ། །
ད་ནི་བཅུ་གསུམ་པ་འཆད་པ་ལ། ཆུ་བོའི་རྒྱུན་ནི་རབ་འབབ་དང་ཞེས་པ་
རྒྱུན་མི་ཆད་པའི་དེས་ནི། །བསྐྱེད་རྫོགས་གཉིས་ཀྱི་དོན་དེ་ཆུ་བོ་རྒྱུན་གྱི་རྣལ་
འབྱོར་དུ་སྒོམ་ཞེས་པའི་དོན་ཏོ། །མར་མེའི་རྩེ་མོར་རབ་བཅིངས་ལྟར་ཞེས་པ་རྩེ་
གཅིག་པའི་དཔེ་སྟེ། བསྐྱེད་རྫོགས་གཉིས་ཀྱིས་དོན་དེ་རྩེ་གཅིག་པར་བསྒོམ་བྱ་
བའི་དོན་ཏོ། །རྟག་ཏུ་ཞེས་པ་དུས་སོ། །དེ་ཉིད་རྣལ་འབྱོར་གྱིས་ཞེས་པའི་བསྐྱེད་
རྫོགས་པ་གཉིས་ཀྱི་རྣལ་འབྱོར་གྱིས་སོ། །ཉིན་དང་མཚན་དུ་རྣམ་པར་བཞག་
ཞེས་པ་ཉིན་མཚན་གཉིས་ཀར་བསྐྱེད་རྫོགས་ཀྱི་དོན་བདེ་སྟོང་དབྱེར་མེད་ལ་བློ་
བཞག་པའོ། །
དེ་རྣམས་ལ་ནང་དོན་གཏུམ་མོའི་རྫོགས་རིམ་དང་སྦྱར་ཏེ་བཤད་ན། རྟེན་
གྱི་གང་ཟག་གཅིག་གིས་སྟན་བདེ་བའི་སྟེང་དུ་ལུས་བཅོས་ནས་རླུང་སྡིགས་པས།
ལས་ཀྱི་རླུང་ལོག་ནས་ལྟེ་བ་ནས་གཏུམ་མོའི་མེ་འབར་བ་དེ་ལ་མར་མེའི་རྩེ་མོ་
ཞེས་བྱའོ། །མེ་དེས་སྤྱི་བོའི་ཧཾ་ལ་རེག་ནས་བྱང་སེམས་ཀྱི་རྒྱུན་འབབ་དེ་ལ་ཆུ་
བོའི་རྒྱུན་ནི་རབ་འབད་དང་ཞེས་བྱའོ། །ལྟེ་བའི་མེ་ཤེས་རབ་སྟོང་པ་དེ་ལ་སྤྱི་
བོའི་བྱང་སེམས་ཐབས་བདེ་བ་དེ་ཐིམ་པར་ནི་རབ་བཅིངས་ལྟར་ཞེས་བྱའོ། །
རྟག་ཏུ་ནི་དུས་རྒྱུན་དུའོ། །དེ་ཉིད་རྣལ་འབྱོར་གྱིས་ཞེས་པ་གཏུམ་མོ་ལ་བརྟེན་
པའི་བདེ་སྟོང་དེའོ། །དེ་ལ་ཉིན་མེད་མཚན་མེད་དུ་སེམས་རྣམ་པར་བཞག་པའོ། །
དེ་ཡན་ཆད་ཀྱིས་ལེའུ་ཡི་གཞུང་བཤད་ཟིན་ཏོ། །
ལེའུའི་མཚན་པ་འཆད་པ་ལ། རྣལ་འབྱོར་མའི་འཁོར་ལོ་ནི་གོང་དང་
འདྲའོ། །ཞེས་བྱ་བ་ནི་གཞུང་ཚིག་དང་ཡི་གེར་སྟོན་པའོ། །འདུ་བ་ནི་བསྐྱེད་རིམ་
240 - 251



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩) ༽
གྱི་དབང་དུ་བྱས་ན་རྟེན་གཞལ་ཡས་ཁང་དུ་བརྟེན་པ་ལྷ་འདུ་བའོ། །རྫོགས་རིམ་
གྱིས་དབང་དུ་བྱས་ན་སྣང་གྲག་གས་ཆོས་ཐམས་ཅད་བདེ་སྟོང་དུ་འདུ་བའོ། །
ལེའུ་ནི་གོང་དང་འདྲའོ། །བརྒྱད་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་
བརྟག་པ་དང་པོ་ལས། ལེའུ་བརྒྱད་པའི་བཤད་པའོ།། 11
ལེའུ་དགུ་པ་ལ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནི་དེ་
ལྟར་བདག་མེད་མའི་བསྐྱེད་རིམ་དེ་ལ་ཡང་རྣམ་དག་མ་བསྒོམས་ན་སླར་འཆིང་
བར་འགྱུར་ བས། ལེའུ་དགུ་པ་རྣམ་ པར་ དག་ པའི་ལེའུ་འདི་བྱུང་བའོ། །ལེའུ་
མདོར་བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར་གནས་དང་ཞེས་པས་མདོར་
བསྟན། ལེའུ་དགུ་པ་འདིས་རྒྱས་པར་འཆད་པའོ། །ལེའུ་མངོན་པར་རྟོགས་པའི་
འབྲེལ་ནི་བསྐྱེད་རྫོགས་གཉིས་དང་བཟླས་པ་གསུམ་གོང་ལྟར་བྱས་ནས། ཐུན་
མཚམས་སུ་རྣམ་དག་ལེའུ་དགུ་པ་འདི་བཞིན་དུ་བསྒོམ་པའོ། །
ལེའུ་འདིར་རང་ལ་གསུམ་སྟེ། ལེའུ་བཤད་པར་ཞལ་གྱིས་བཞེད་པ་
ད་པ་དང་།
ལེའུ་ཡི་གཞུང་དང་
། ལེའུ་ཡི་མཚན་དོན་ནོ། །དང་པོ་ནི་དེ་ནས་མཆོག་ཏུ་རྣམ་
པར་དག་པའི་ལེའུ་བཤད་པར་བྱའོ་ཞེས་པར། དེ་ནས་ནི་བརྒྱད་པ་བཤད་
པའི་
འོ། །མཆོག་ཏུ་རྣམ་པར་དག་པ་ནི་དོན་དམ་དེ་བཞིན་ཉིད་ཀྱི་རྣམ་དག་དང་།
ཀུན་རྫོབ་ལྷ་སོ་སོའི་རྣམ་དག་གོ །ལེའུ་བཤད་པར་བྱའོ་ཞེས་པ་གོང་དང་འདྲའོ། །
ལེའུ་ཡི་གཞུང་ལ་གཉིས་ཏེ་དོན་དམ་དེ་བཞིན་ཉིད་ཀྱི་རྣམ་དག་དང་
།
ཀུན་རྫོབ་ལྷ་སོ་སོའི་རྣམ་དག་གོ །དང་པོ་ལ་བཞི་སྟེ། རྣམ་དག་མདོར་བསྟན་པ་
དང༌། དགོས་པ་དང་། རྒྱས་པར་བཤད་པ་དང་། འཇུག་བསྡུད་དོ། །ཀུན་རྫོབ་ལྷ་
སོ་སོའི་དག་ པ་ལ་ཡང་བཞི་སྟེ། མདོར་བསྟན་པ་དང་། དགོས་པ་དང་
། རྒྱས་
240-252



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པར་བཤད་པ་དང་། འཇུག་བསྡུད་དོ། །དང་པོ་དོན་དམ་དེ་བཞིན་ཉིད་ཀྱི་རྣམ་
དག་མདོར་བསྟན་བཤད་ན། ངེས་པར་ཞེས་པ་ཐེ་ཚོམ་མེད་པར་རོ། །དངོས་པོ་
ཐམས་ཅད་ནི་ལྷ་མོ་བཅོ་ལྔའི་སྐུར་བསྒོམས་པའོ། །དེ་ལ་ཞེན་ན་འཆིང་བས་རྣམ་
དག་དགོས་པའོ། །རྣམ་དག་གང་ཡིན་ན་དག་པ་དེ་བཞིན་ཉིད་ཏུ་བརྗོད་ཞེས་པ་
ལྷ་མོ་བཅོ་ལྔ་པོ་ཆོས་ཉིད་སྟོང་པ་ཉིད་དུ་ཤེས་དགོས་པའོ། །
ད་ནི་ཀུན་རྫོབ་ལྷ་སོ་སོའི་རྣམ་དག་མདོར་བསྟན་འཆད་པ་ལ། ཕྱི་ནས་
ཞེས་པ་དོན་དམ་གྱི་རྣམ་དག་གི་མདོར་བསྟན་བཤད་པའི་ཕྱི་ནས་སོ། །རེ་རེའི་
སྦྱོར་བ་ཡིས་ཞེས་པ་ལྷ་རེ་རེ་ལ་དག་རྒྱུ་རེ་རེ་སྦྱོར་བའོ། །ལྷ་རྣམས་ཀྱི་ནི་བརྗོད་
པར་བྱ་ཞེས་པ་ལྷ་མོ་བཅོ་ལྔའི་དག་རྒྱུ་རྣམས་བརྗོད་པར་བྱ་ཞེས་པའོ། །དེ་ལ་
དག་རྒྱུ་ནི་ཕུང་པོ་ལྔ་དང་ཉོན་མོངས་པ་ལྔ་དང་
། དབང་པོ་དྲུག་དང་། སྐྱེ་མཆེད་
དྲུག་དང་འབྱུང་ཆེན་ལྔ་སྟེ། དག་རྒྱུ་ནི་ཉི་ཤུ་རྩ་བདུན་པོ་རྣམས་རང་བཞིན་གྱིས་
ལྷ་མོ་བཅོ་ལྔར་འབད་རྩོལ་མེད་པར་རྣམ་པར་དག་པའོ། །
ད་ནི་སྐབས་འདིར་ཉམས་སུ་བླང་བྱ་དང་སྦྱར་བ་ཞིག་གསུངས་ཏེ། རྟེན་
གྱི་གང་ཟག་གཅིག་གིས་བླ་མ་ལ་དབང་བསྐུར་ཐོབ་ནས་ཡི་དམ་ལྷའི་བསྐྱེད་རིམ་
བསྒོམ་དགོས། དེ་ལ་རྣམ་དག་དགོས། རྣམ་དག་ལ་གཉིས་ལས། ཀུན་རྫོབ་ལྷ་
སོ་སོའི་རྣམ་དག་ལ་དག་རྒྱུད། གང་དུ་དག་པ་དང་། དག་ལུགས་དང་། དག་པའི་
དགོས་པ་དང་བཞིས་ཤེས་པར་བྱའོ། །དེ་ལ་དག་རྒྱུད་ནི་ཕུང་པོ་ལྔ་པ་ལ་སོགས་
པ་ཉི་ཤུ་རྩ་བདུན་ནོ། །གང་དུ་དག་པ་ནི་ལྷ་མོ་བཅོ་ལྔ་དང་སྐྱེ་མཆེད་དྲུག་གིས་
ལྷར་དག་པའོ། །དག་ལུགས་ནི་འབད་རྩོལ་མེད་པར་རང་བཞིན་གྱིས་དག་པའོ། །
དག་པའི་དགོས་པ་ནི་ཉོན་མོངས་སྒྲིབ་སྦྱང་བྱ་ཞེས་པའོ། །དེ་ལྟར་ཀུན་རྫོབ་ལྷ་སོ་
240-253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
སོའི་རྣམ་དག་བསྒོམས་ཀྱང་
། དོན་དམ་དེ་བཞིན་ཉིད་ཀྱི་རྣམ་དག་མ་བསྒོམས་ན་
ལྷའི་སྐུ་ལ་ཞེན་པས་ཀྱང་འཆིང་སྟེ། དཔེར་ན་མི་གཅིག་ལ་འདྲེས་ཐག་གི་སྒྲོག་
གིས་བཅིངས་པ་དང་། གསེར་གྱི་སྒྲོག་གིས་བཅིངས་པ་གཉིས་འཆིངས་བྱེད་ལ་
བཟང་ངན་འདུག་ཀྱང། འཆིང་བའི་ནུས་པ་ལ་ཁྱད་པར་མེད་དོ། །དེ་བཞིན་དུ་
ཕུང་པོ་ལ་ཞེན་པས་བཅིངས་པ་དང་
། ལྷ་སྐུ་ལ་ཞེན་པས་བཅིངས་པ་གཉིས་
འཁོར་བར་འཆིང་བར་ཁྱད་མེད་དོ། །འོན་ཀྱང་འཆིང་བ་ལ་ཁྱད་ཡོད་དེ། ཐ་མལ་
གྱི་དངོས་པོ་ལ་ཞེན་པས་ནི་ངན་སོང་གསུམ་དུ་འཆིང་ལ། ལྷའི་སྐུ་ལ་ཞེན་པས་ནི་
ལྷ་མིའི་སྤྱོད་ཡུལ་དུ་འཆིང་བའོ། །དེ་ལྟར་འཆིང་བར་ཁྱད་མེད་པས་ན་དོན་དམ་
དེ་བཞིན་ཉིད་ཀྱི་རྣམ་དག་བསྒོམ་དགོས་པའོ། འདི་ལ་ཡང་དག་རྒྱུ་དང་། གང་དུ་
དག་པ་དང་། དག་ལུགས་དང་། དག་པའི་དགོས་པ་དང་བཞིས་ཤེས་པར་བྱའོ། །
དེ་ལ་དགི་རྒྱུད་ནི་ལྷ་དང་ལྷ་མོའོ། །གང་དུ་དག་པ་ནི་ཆོས་ཀྱི་དབྱིངས་སྟོང་པ་ཉིད་
དུའོ། །དག་ལུགས་ནི་འབད་རྩོལ་མེད་པར་རོ། །དག་པའི་དགོས་པ་ནི་ཤེས་བྱའི་
སྒྲིབ་སྦྱང་བྱ་ཞེས་པའོ། །
ད་ནི་ དོན་མེད་དེ་བཞིན་ཉིད་ ཀྱི་རྒྱས་བཤད་འཆད་པ་ལ། རང་ རིག་
བདག་ཉིད་དག་པ་ཞེས་པ་ཆོས་དབྱིངས་སྟོང་པ་ཉིད་དུ་ཤེས་པས་གྲོལ་གྱིས།
དག་པ་གཞན་གྱིས་རྣམ་གྲོལ་མིན་ཞེས་པ་གཟུང་འཛིན་དང་བཅས་པས་གྲོལ་བ་
མ་ཡིན་པའོ། །འོ་ན་དེ་དག་རྒྱུ་རང་གང་ཞེ་ན། ཡུལ་གྱི་དངོས་པོ་ཐམས་ཅད་ལྷར་
དག་པར་བྱ་བའི་ཕྱིར་དང་
། ལྷ་དེ་ཡང་རང་གིས་ཡང་དག་པར་རིག་པའི་བདེ་བ་
མཆོག་སྟེ་ཆོས་དབྱིངས་སྟོང་ཉིད་དུ་དག་པའོ། །འོ་ན་ཡུལ་གྱི་དངོས་པོ་ཞེས་པ་དེ་
གང་ཡིན་ཞེ་ན། དེ་ནི་གཟུགས་ལ་སོགས་པ་ཡུལ་རྣམས་དང་ཞེས་པ་ཡུལ་དྲུག་
240 --254



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྣམས་དང་། གཞན་ཡང་རྣལ་འབྱོར་པས་མཐོང་བ་ཞེས་པ་ཕུང་པོ་ལྔ་དང་ཉོན་
མོངས་པ་ལྔ་དང་། འབྱུང་ཆེན་ལྔ་དང་
། སྐྱེ་མཆེད་དྲུག་པོ་རྣམས་སོ། །དངོས་པོ་དེ་
ཐུན་ཞེས་པ་དག་རྒྱུ་ཉི་ཤུ་རྩ་བདུན་པའོ། །དག་པ་སྟེ་ཞེས་པ་དེ་རྣམས་ལྷར་དག་
པ་ལ། ལྷ་བདེ་སྟོང་དབྱེར་མེད་ཆོས་ཀྱི་དབྱིངས་སུ་དག་པས་ན་འདི་ལྟར་འགྲོ་བ་
སེམས་ཅན་ཐམས་ཅད་ ཀྱི་སངས་རྒྱས་ ཀྱི་བདག་ ཉིད་དུ་འདུག་ པའོ། །འོ་ན་
སེམས་ཅན་ཐམས་ཅད་འབད་པ་མེད་པར་གྲོལ་བར་འདུག་པས་ད་མ་དག་པ
མེད་དམ་སྙམ་ནས། དོན་དེ་ལ་དྲིས་པ་ནི། ཀྱེ་བཅོམ་ལྡན་འདས་ཞེས་བོས་ནས།
རྣམ་པར་མ་དག་པ་གང་ལགས་ཞེས་པའོ། །དེའི་ལན་བཅོམ་ལྡན་འདས་ཞེས་པ་
ལ་སོགས་པའོ། །ཅིའི་སླད་དུ་མ་དག་ཞེ་ན་ཞེས་ཡང་དྲིས་པའོ། །གཟུང་བ་དང་
འཛིན་པ་དང་བཅས་པའི་ཕྱིར་རོ་ཞེས་པའི་ལན་ནོ། །རྡོ་རྗེ་སྙིང་པོས་ཞེས་པ་ལ་
སོགས་པ་ནི་ཡང་དེ་རང་ལ་དྲིས་པའོ། །དེའི་ལན་ནི་བཅོམ་ལྡན་འདས་ཞེས་པ་ལ་
སོགས་པ་སྟེ། མིག་གིས་གཟུགས་ནི་བཟུང་བར་བྱ་ཞེས་པ་དང་གཟུགས་སྡུག་པ་
ལ་ཆགས་མི་སྡུག་པ་ལ་ཞེ་སྡང་
། བར་པ་ལ་གཏི་མུག་པའོ། །
དེ་བཞིན་དུ་སྒྲ་ལ་སོགས་པ་ཡང་ཤེས་པར་བྱའོ། །སོགས་ཀྱིས་ནི་སྡུག་
བསྔལ་དང་བཏང་སྙོམས་བསྡུ་བའོ། །དེ་རྣམས་ལྷའི་སྐུར་དག་པར་བྱས་ལ་དེ་
སྟོང་ཉིད་དུ་དག་པས་སྤང་བྱའི་དུག་མེད་པར་བྱས་ནས་ནིའོ། །བསྟེན་བྱ་འདི་དག་
བསྟེན་པ་ཉིད་ཞེས་པ་ཉན་རང་ངམ་ཕ་རོལ་ཏུ་ཕྱིན་པའི་ཐེག་པ་ལྟར་གཞི་མ་སྤོང་
བར། གཞི་ལྷར་བྱས་ནས་བསྟེན་པའོ། །འོ་ན་བརྟེན་ལུགས་ཇི་ལྟར་བརྟེན་ན།
ཀུན་རྫོབ་ལྷ་སོ་སོའི་རྣམ་དག་རྒྱས་པ་འདིས་སྟོན་དེ། གཟུགས་ཕུང་རྡོ་རྗེ་མ་ཡིན་
ཏེ་ཞེས་པ་གཟུགས་ཀྱི་ཕུང་པོ་རྣམ་པར་དག་པ་ལྷ་མོ་རྡོ་རྗེ་མ་ཡིན་པའོ། །ཚོར་བ་
240 --255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལ་ཡང་དཀར་མོར་བརྗོད་ལ་སོགས་པ་ཡང་དེ་བཞིན་དུ་ཤེས་པར་བྱའོ། །དེ་
རྣམས་ཀྱི་འཇུག་བསྡུས་པ་ལ། རྟག་ཏུ་ནི་དུས་སོ། །འདི་དག་ནི་ཕུང་པོ་ལྔའོ། །
རྣམ་པར་དག་པས་ཞེས་པ་ལྷ་མོ། ལྔར་རྣམ་པར་དག་པའོ། །དེ་ཉིད་ནི་ལྷའི་སྐུའོ། །
རྣལ་འབྱོར་པའི་རྟེན་གྱིས་གང་ཟག་སྟེ་དེས་བསྒོམས་ན་དངོས་གྲུབ་རྣམ་པ་གསུམ་
འགྲུབ་པར་འགྱུར་བའོ། །ནང་གི་འཕར་མའོ་ཞེས་པ་དགོས་པ་སྟེ། པད་མ་འདབ་
མ་བཞི་དབུས་ཀྱི་ལྟེ་བ་དང་ལྔའོ། །དེ་ནས་ཕྱིའི་འཕར་མ་ནི་པད་མ་འདབ་མ་
བརྒྱད་པའོ། །དབང་ལྡན་ནི་བྱང་ཤར་མཚམས་ཏེ་པུ་ཀ་སི་བཞུགས་པའོ། །མེར་
ནི་ཤར་ལྷོ་མཚམས་ཏེ་རི་ཁྲོད་མའོ། །བདེན་བྲལ་གྱི་ལྷོ་ནུབ་སྟེ་གདོལ་པ་མའོ། །
རླུང་ནི་ནུབ་བྱང་སྟེ་གཡུང་མོའོ། །ཕྱི་མ་ནི་ཕྱོགས་བཞི་སྟེ་ལྷ་མོ་དཀར་མོ་སོགས་
པ་ནི་དགོད་པའོ། །དེ་ཡང་དབང་པོ་ནི་ཤར་དུ་དཀར་མོའོ། །གཤིན་རྗེར་ནི་ལྷོར་
ཆོམ་རྐུན་མའོ། །ཆུ་བདག་ནི་ནུབ་ཏུ་རོ་ལངས་མའོ། །ལུས་ངན་པོར་ནི་བྱང་དུ་
གྷསྨ་རིའོ། །འོག་ཏུ་ནི་གཙོ་མོའི་འོག་ཕྱོགས་སུ་ས་སྤྱོད་མའོ། །སྟེང་དུ་ནི་གཙོ་
མོའི་སྟེང་གི་ཕྱོགས་སུ་མཁའ་སྤྱོད་མའོ། །
དགོད་པ་དེ་དག་ཡིན་ན་དུས་ནམ་བསྒོམ་ཞེ་ན། བསྐྱེད་པའི་རིམ་པ་ཉིད་
ཀྱི་ཕྱོགས་ཞེས་པ་བསྐྱེད་རིམ་བསྒོམ་པའི་དུས་སུའོ། །སྲིད་དང་ཞི་བའི་རང་
བཞིན་གྱིས། ལྷ་མོ་འདི་ཉིད་རྣམ་པར་གནས་ཞེས་པ་སྲིད་པ་རྣམ་པར་དག་པ་ས་
སྤྱོད་མ། ཞི་བ་རྣམ་པར་དག་པ་མཁའ་སྤྱོད་མའོ། །གཟུགས་ལ་དཀར་མོ་རྟག་ཏུ་
བཤད་ཞེས་པ་ཡུལ་གཟུགས་དག་པ་ལྷ་མོ་དཀར་མོའོ། །སྒྲ་ལ་སོགས་པ་ཡང་དེ་
བཞིན་དུ་ཤེས་པར་བྱའོ། །ཆོས་ཀྱི་དབྱིངས་ནི་ཡིད་ཀྱི་ཡུལ་དེའོ། །དུས་རྟག་ཏུ་
ཡུལ་འདི་རྣམས་འདི་ལྷའི་སྐུ་རྣམ་པར་དག་པ་ལ་ལྷ་དེ་ཉིད་ལ་སྐྱེ་མེད་ཀྱིས་རྒྱས་
240 --256



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཏབ་ནས་བསྒོམས་ན་རྣལ་འབྱོར་པས་དངོས་འགྲུབ་འགྲུབ་པར་འགྱུར་རོ། །
དེས་ནི་ཕྱོགས་བཞི་སྟེང་འོག་གཉིས་ཏེ་དྲུག་གི་རྣམ་དག་བཤད་པའོ། །
ད་ནི་མཚམས་ཀྱི་ལྷ་མོའི་རྣམ་དག་འཆད་པ་ནི། ས་ནི་པུ་ཀ་སི་ནི་ཞེས་
བཤད་པ་ཞེས་པ་ལ་སོགས་པ་སྟེ་གོ་སླའོ། །
ད་ནི་ནང་གི་འཕར་མའི་ལྷ་མོ་ལྔ་པོ་དེ་ཕུང་པོ་ལྔ་རྣམ་པར་དག་པར་མ་
ཟད་ཉོན་མོངས་པ་ལྔར་དག་པ་ཡང་སྟོན་པ་ནི། ཞེ་སྡང་ཞེས་པ་ལ་སོགས་པ་སྟེ།
ཉོན་མོངས་པ་ཞེ་སྡང་རྣམ་ པར་ དག་ པ་རྡོ་ རྗེ་བདག་མེད་མའོ། །དེ་བཞིན་དུ་
འདོད་ཆགས་ལ་སོགས་པ་ཡང་ཤེས་པར་བྱའོ། །ཞེ་སྡང་ལ་སོགས་ནི་ཉོན་མོངས་
པ་ལྔའོ། །རྣམ་སྦྱོང་བ་ནི་ལྷའི་སྐུ་བསྒོམས་པས་སོ། །དུས་ནམ་བསྒོམ་ན། བསྐྱེད་
པའི་རིམ་པའི་ཕྱོགས་ལས་ནི། འདིས་ནི་ཕུང་པོ་སྦྱང་བར་བྱ་ཞེས་པའོ
། །དེས་ནི་
ལྷ་མོ་བཅོ་ལྔའི་རྣམ་དག་བཤད་པའོ། །
ད་ནི་ཧེ་རུ་ཀའི་རྣམ་དག་འཆད་པ་ལ། ཕྱག་གི་དག་པ་སྟོང་པ་ཉིད་ཞེས་པ་
ཕྱག་བཅུ་དྲུག་ཏུ་བྱུང་བ་དེ་སྟོང་པ་ཉིད་བཅུ་དྲུག་དག་པའོ། །བདུད་དག་པ་ལ
ཞབས་རྣམས་ཉིད་ཞེས་པ་ཞབས་རྣམ་པ་བཞིར་བྱུང་བ་དེ་བདུད་བཞི་ལས་རྒྱལ་
བའམ། ཡང་ན་བསྡུ་དངོས་བཞི་རྣམ་པར་དག་པའོ། །རྣམ་ཐར་བརྒྱད་ཀྱིས་ཞལ་
རྣམས་ཉིད་ཞེས་པ་ཞལ་བརྒྱད་དུ་བྱུང་བ་དེ་རྣམ་ཐར་བརྒྱད་རྣམ་པར་དག་པའོ། །
རྡོ་རྗེ་གསུམ་གྱིས་དག་པའི་སྤྱན་ཞེས་པ་ཞལ་རེ་ལ་སྤྱན་གསུམ་གསུམ་བྱུང་བ་དེ་
སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་གསུམ་དུ་དག་པའོ། །
ད་ནི་ཀུན་རྫོབ་ལྷ་སོ་སོའི་དག་པའི་འཇུག་བསྡུད་འཆད་པ་ལ། གང་དང་
ནི་ཕུང་པོ་ལྔ་དང་ཡུལ་དྲུག་པོའོ། །གང་གིས་ནི་འབྱུང་བ་ལྔ་དང་ཉོན་མོངས་པ་
240 -257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལྔའོ། །དེ་རྣམས་ཀྱིས་འཇིག་རྟེན་པ་ཐམས་ཅད་འཁོར་བར་འཆིང་བར་འགྱུར་
བའོ། །དེ་དང་ནི་ལྷ་དག་པ་དེ་དང་ངོ༌
། །དེས་ནི་ཞེས་པ་ལྟར་བསྒོམ་པ་དེས་ནིའོ། །
འཆིང་བ་ལས་གྲོལ་ཏེ་ཞེས་པ་སྲིད་པའི་འཆིང་བ་ལས་གྲོལ་བས་འགྲོ་བའོ། །
ད་ནི་དོན་དམ་དེ་བཞིན་ཉིད་ཀྱི་དག་པའི་འཇུག་བསྡུད་འཆད་དེ། དེ་ཉིད་
མི་ཤེས་ཞེས་པ་ཆོས་དབྱིངས་སྟོང་ཉིད་ཀྱིས་རྒྱས་འདེབས་པ་མི་ཤེས་ནའོ། །
འཇིག་རྟེན་མི་གྲོལ་ཞིང་ཞེས་པ་ལྷ་བསྒོམས་སྒོམ་པ་རྣམས་ཀྱང་སླར་འཆིང་བར་
འགྱུར་བའོ། །འོ་ན་ཕ་རོལ་ཏུ་ཕྱིན་པའི་ཐེག་པ་ལྟར་གཞི་སྤང་ངམ་ཞེ་ན། དེ་ཉིད་
རྣམ་པར་སྤངས་ན་ཡང་དངོས་གྲུབ་རྙེད་པར་མི་འགྱུར་རོ། །དེ་ཕྱིར་ཞེས་པ་དེ་
ཉིད་མི་ཤེས་ན་ཡང་མི་གྲོལ་སྤངས་ནས་དངོས་གྲུབ་མི་ཐོབ་པ་དེའི་ཕྱིར་རོ། །དྲི་
མེད་ཞེས་པ་དྲི་ལྟར་བསྒོམས་ནས་དེ་ལ་བདེ་སྟོང་དབྱེར་མེད་ཆོས་ཀྱི་དབྱིངས་ཀྱི་
རྒྱས་བཏབ་པ་ལ་དྲི་མེད་པ་ཞེས་བྱའོ། །སྒྲ་ལ་སོགས་པ་ཡང་དེ་བཞིན་དུ་ཤེས་
པར་བྱའོ། །དེ་ལྟར་ཐམས་ཅད་ལྷར་བྱས་ལྷ་བདེ་སྟོང་གི་རང་བཞིན་དུ་དོག་
བསྒོམས་པའི་འགྲོ་བ་དེ་སངས་རྒྱས་ཀྱི་སར་འགྲོ་བར་ཤེས་སོ། །དེ་ལྟར་ན་ལེའུ་
གཞུང་དེ་ནས་ཀུན་རྫོབ་ལྷ་སོ་སོའི་རྣམ་དག་དང་། དོན་དམ་དེ་བཞིན་ཉིད་ཀྱི་
རྣམ་ དག་ གཉིས། དེ་གཉིས་ཀ་ལ་མདོར་བསྟན་ རེ་རེ། དགོས་པ་ རེ་རེ། རྒྱས་
བཤད་རེ་རེ། འཇུག་བསྡུད་རེ་རེ་དང་བཞི་བཞིར་བྱས་ནས་སོང་ངོ༌། །
ད་ནི་ལེའུའི་མཚན་འཆད་དེ། རྣམ་པར་དག་པ་ནི་གོང་དང་འདྲའོ། །ལེའུ་
ནི་གཞུང་གཅོད་ཅིང་སྐྱོང་བའོ། །དགུ་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་དང་པོ་ལས། ལེའུ་དགུ་པའི་བཤད་པའོ།། །།
ལེའུ་བཅུ་པ་ལ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནི་དེ་
240 ---258



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལྟར་བསྐྱེད་རིམ་རྣམ་དག་དང་བཅས་པ་བསྒོམ་པ་དེ་ལ་ཡང་
། དབང་བསྐུར་མ་
ཐོབ་པར་བསྒོམ་དུ་མི་རུང་བས། ལེའུ་བཅུ་པ་དབང་གི་ལེའུ་འདི་བྱུང་བའོ། །ལེའུ་
མདོར་བསྟན་རྒྱས་བཤད་ཀྱི་འབྲེལ་ནི་ལེའུ་དང་པོར། ཇི་ལྟར་རིགས་པའི་རྣལ་
འབྱོར་མ་ཞེས་པས་མདོར་བསྟན། དེ་ལེའུ་བཅུ་པ་འདིས་རྒྱས་པར་འཆད་པའོ། །
ལེའུ་མངོན་པར་རྟོགས་པའི་འབྲེལ་ནི། དཀྱིལ་འཁོར་ཆོ་ག་གཞན་གྱིས་བྱས་པ་
ལ་རག་མི་ལུས་པ་རྒྱུད་ནང་སྡེབས་ནས་དཀྱིལ་འཁོར་ཆོ་གར་སློང་བའོ། །
ལེའུ་འདི་རང་ལ་གསུམ་སྟེ། ལེའུ་བཤད་པར་ཞལ་གྱིས་བཞེད་པ་དང་
།
ལེའུ་ ཡི་གཞུང་དང་། ལེའུ་ཡི་མཚན་ནོ། །དང་པོ་འཆད་པ་ལ། དེ་ནས་ཞེས་པ་
དགུ་པ་བཤད་པའིའོ། ཇི་ལྟར་དཀྱིལ་འཁོར་གྱི། རིམ་པ་ནི་བསྙེན་པ་དང༌
། ས་
ཆོག་དང། སྟ་གོན་དང་། དཀྱིལ་འཁོར་བྲི་ཞིང་བསྒྲུབ་པའི་རིམ་པའོ། །ཡང་དག་
རབ་ཏུ་བཤད་ནི་ཞལ་གྱིས་ཞེས་པའོ། །གང་གིས་ཞེས་པ་རྡོ་རྗེ་སློབ་དཔོན་མཚན་
ཉིད་དང་ལྡན་པ་གང་གིས་སོ། །སློབ་མ་དཀྱིལ་འཁོར་དུ་བཅུག་ཅིང་ལྷ་ངོ་བསྟན་
པ་དབང་བསྐུར་བའི། །ཆོ་ག་རབ་ཏུ་བཤད་པར་བྱ་ཞེས་ཞལ་གྱིས་བཞེས་པའོ། །
ལེའུ་ཡི་གཞུང་ལ་བཞི་སྟེ། རྡོ་རྗེ་སློབ་དཔོན་གྱི་མཚན་ཉིད། སློབ་དཔོན་
གྱི་ལས་དང་
། སློབ་མ་དཀྱིལ་འཁོར་དུ་བཞུགས་ཅིང་ལྷ་ངོ་བསྟན་པ་དང་། དབང་
རིམ་པར་བསྐུར་བའོ། །དང་པོ་རྡོ་རྗེ་སློབ་དཔོན་གྱི་མཚན་ཉིད་ནི། བརྟག་པ་ཕྱི་
མའི་ལེའུ་དང་པོ་ནས། རང་འདོད་ལྷ་མཉམ་རྣལ་འབྱོར་པ། རབ་མཐོང་སྔགས་
ཀྱི་ཕ་རོལ་སོན། །ཞེས་པ་དང་
། གུར་ལེའུ་བརྒྱད་པ་ནས། ཉན་ཐོས་སྤྱོད་པ་སྦྱོང་
བྱེད་ཅིང་
། དེ་ཉིད་བཅུ་ནི་ཡོངས་སུ་ཤེས། ཞེས་པ་ལ་སོགས་པ་མཚན་ཉིད་བཅོ་
བརྒྱད་གསུངས་སོ། །
240 -259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
རྡོ་ རྗེ་སློབ་དཔོན་གྱི་ལས་ལ་བཞི་སྟེ། བསྙེན་པ་དང༌།ས་ཆོག་དང་
། སྟ་
གོན་དང་། དཀྱིལ་འཁོར། ཞག་གི་ཆ་གའོ། །དང་པོ་ནི་འཁོར་ལོའི་བདག་པོའི་
བཟླ་པ་འབུམ། དཀྱིལ་འཁོར་ཅན་གྱི་དེ་བཞིན་ཁྲི་ཞེས་པ་སྟེ་དེ་ཡང་གོང་ལེའུ་
བརྒྱད་པར་བསྟན་པ་ལྟར་ལྷ་མོ་བཅོ་ལྔའི་བསྐྱེད་རིམ་བསྒོམས་ལ། གུར་ལེའུ་
བཞི་པའི་སྔགས་ལ་ཁྲི་ཕྲག་གཅིག་བཟླས་པས་དཀྱིལ་འཁོར་ཅན་གྱི་ཁྲི་ཐིམ་པ་
དང་། གཙོ་མོའི་ཡང་ཁྲི་ཕྲག་གཅིག་ཐོན་པའོ། །དེ་ནས་ཨོཾ་སརྦ་སྭཱ་ཧཱ་ཞེས་པ་ལ་
ཁྲི་ཕྲག་དགུ་བཟླས་ཏེ། དེས་འཁོར་ལོའི་བདག་པོའི་བཟླས་པ་འབུམ་ཐིམ་པའོ། །
ཡང་ན་སཾ་པུ་ཊི་ནས་གསུངས་པ་ལྟར། ཨོ་དང་སཱ་ཧཱའི་བར་དུ་ས་བོན་བཅུག་ལ་
གཙོ་མོ་ལ་འབུམ། འཁོར་ལ་ཁྲི་ཕྲག་རེ་སྐྱལ་ལོ། །དེ་ནས་ནུབ་དང་པོ་སའི་ཆོ་ག་
བྱེད་པ་ལ། དང་པོ་ས་ཆོག་བྱེད་པའི་གནས་བརྟག་པ་ནི་ཚལ་དང་
དང་ཞེས་པ་ནགས་
ཚལ་ལོ། །སྐྱེ་བོ་མེད་གནས་ནི་དམ་ཚིག་མི་གཅིག་པའི་མི་མེད་པའི་གནས་སོ། །
བྱང་ཆུབ་སེམས་དཔའི་ཁྱིམ་ནི་རིགས་གསུམ་མགོན་པོའི་རྟེན་བཞུགས་པའི་ལྷ་
ཁང་ངོ་
། །དཀྱིལ་འཁོར་ཁང་པའི་ནང་ནི་གྲོང་ཁྱེར་ལས་ཐག་རིང་བའི་ས་ན་ཀ་
བས་བཏེགས་པའི་ཐོག་ནི་ཡོད། །ལོགས་ནི་མེད་པའི་ཁང་པ་ཡོད་པའོ། །དཀྱིལ་
འཁོར་དམ་པ་ཞེས་པ་དགྱེས་པ་རྡོ་རྗེ་འདི་ཐུགས་ཀྱི་རིགས་ཡིན་པ་བསམ། ཡང་
ན་རྒྱུད་སྡེ་བཞིའི་དམ་པར་འགྱུར་པའོ། །རབ་ཏུ་བཞེངས་ཞེས་པ་དེ་རྣམས་གང་
རུང་གཅིག་ཏུ་དཀྱིལ་འཁོར་གྱི་སྟེགས་བུ་བཅའ་བའོ། །
དེ་ནས་ ས་ཆོག་དངོས་ལ་ གནས་དེར་མཎྜལ་དང་མཆོད་པ་བཤམས།
སྔོན་དུ་གཏོར་མ་བཏང་ལ། དེ་ནས་ལྷ་མོ་བཅོ་ལྔའི་བསྐྱེད་རིམ་བསྒོམས་ནས་
འཁོར་བཅུ་བཞི་ཐུགས་ཀར་བསྡུས་ཏེ། ཧེ་རུ་ཀ་ཞལ་གཅིག་ཕྱག་གཉིས་
240-260



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བསྒྱུར་བ་ནི་དང་པོར་ལྷའི་བདག་ཉིད་ཀྱིས་ཞེས་པའོ། །རྣལ་འབྱོར་པས་ནི་ཞེས་
པ་ལྷའི་རྣལ་འབྱོར་དང་མ་བྲལ་བས་སོ། །ནོར་འཛིན་ནི་སའོ། །སྦྱང་ཟེར་ཀྱང་
སྔོན་དུ་ས་སློང་དགོས་ཏེ། མཎྜལ་དེ་ལ་དྲིའི་ཐིག་ལེ་གཅིག་བྱས། མེ་ཏོག་གི་ཚོམ་
བུ་གཅིག་དགྲམ། པཾ་ལས་སའི་ལྷ་མོ་སྐུ་མདོག་སེར་མོ་རིན་པོ་ཆེའི་རྒྱན་གྱིས་
བརྒྱན་པ། གཡས་པ་ཁས་ལེན་གྱི་ཕྱག་རྒྱ་བྱེད་པ། གཡོན་རིན་པོ་ཆེའི་བུམ་པ་
བསྣམས་པ། ལྟེ་བ་ཡན་ཆད་ས་གསེབ་ནས་ཐོན་པ་གཅིག་བསྐྱེད་ལ། ཡེ་ཤེས་ཀྱི་
ལྷ་མོ་སྤྱན་དྲངས་ལ་གཉིས་སུ་མེད་པར་བསྲེ། དངོས་སུ་མེ་ཏོག་ལ་སོགས་པས་
མཆོད་ལ། མ་མ་རིན་ཆེན་སྣ་ཚོགས་འཛིན། ཞེས་པ་ལ་སོགས་པས་གསོལ་བ་
གདབ་བོ། །དེ་ནས་ལྷ་མོའི་ཞལ་ནས་ཁྱོད་ས་ཕྱོགས་འདིར་དཀྱིལ་འཁོར་བྲིས་
ཤིག་ གསུངས་ ནས་ རྗེས་ གནང་ བྱིན་ པར་ བསམ། དེ་ ནས་ ཡེ་ ཤེས་ ཀྱི་ ལྷ་ མོ་
གཤེགས་ལ་དམ་ཚིག་གི་ལྷ་མོ་ས་དེ་ཉིད་དུ་ཐིམ་པར་བསྒོམ་ཏེ། དེ་ནི་ས་བླང་
བའོ། །
དེ་ནས་ས་སྦྱང་བ་ལ། ལས་དང་བྱ་བས་སྦྱང་བ་དང་། སྔགས་དང་ཏིང་ངེ་
འཛིན་གྱིས་སྦྱང་བའོ། །དང་པོ་ནི་ས་དེ་སུས་ནུབ་ཙམ་མམ་སྐེད་ནུབ་ཙམ་རྐོས་ལ་
རོ་ལྔ་བསལ་ལོ། །སྔགས་དང་ཏིང་ངེ་འཛིན་གྱིས་སྦྱང་བ་ནི་གུར་ལེའུ་བརྒྱད་པའི་
ཨོཾ་ལ་སོགས་པས་ས་གཞི་སྟོང་པ་ཉིད་དུ་བསྒོམ་པའོ། །དེ་ནས་ས་གཞིའི་ཉེས་
སྐྱོན་ཐམས་ཅད་དག་པར་བྱ་བའི་བསམ་པས་སྙིང་པོའམ་ཉེ་སྙིང་ངམ་རྩ་སྔགས་
ཀྱི་ཕྲེང་བ་ལན་བདུན་བཟླས་སོ། །དེ་ནས་ས་བསྲུང་བ་ནི་ས་དེ་བདུད་རྩིའི་ཆུས་
བསངས་ལ། འབད་པས་ཞེས་པ་བརྩོན་གྲུས་དང་བཅས་པས་སོ། །ཧཱུྃ་ལས་རྡོ་རྗེ་
ཅན། །བྱས་ཏེ་ཞེས་པ་ས་གཞི་དེར་ར་ལས་ཉི་མའི་དཀྱིལ་འཁོར་གཅིག་བསམ།
240 --261



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༡༩༽
དེའི་སྟེང་དུ་ཧཱུཾ་ལས་རྡོ་རྗེ་རྒྱ་གྲམ་པ་ལྟེ་བ་ལ་ཧཱུཾ་གིས་མཚན་པ་ཅིག་བསམ། དེ་
ལས་འོད་ཟེར་སྤྲོས་པས་ས་གཞི་དེ་སྣ་ཚོགས་རྡོ་རྗེས་ཕྱོགས་ཐམས་ཅད་གཏམས་
པར་བསམ་མོ། །དེ་ནས་གོང་དུ་གསུངས་པ་ནི། ལེའུ་གཉིས་པར་རོ། །སྔགས་
ཉིད་ནི། ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པའོ། །མཁས་པ་ནི་བསྲུང་བ་ལའོ། །
འཛིན་མ་ནི་སའོ། །རྣམ་པར་སྦྱང་ན་བསྲུང་བ་ཉིད་དོ། །དེ་ནས་དཀྱིལ་འཁོར་ཁྲུ་
གསུམ་དང་ཞེས་པ་ནི་ལྷ་དགུའི་ལ་ངོས་རེ་རེ་ལ་ཁྲུ་གསུམ་ཡོད་པའི་ས་སྟེགས་
བཅའ་བའོ། །ལྷ་མོ་བཅོ་ལྔའི་ཡིན་ན་མཐེ་བོང་གསུམ་ནི་ལྷག་པར་བྱ་ཞེས་པ་དེ་
ཙམ་གྱིས་ཆེ་བར་བྱའོ། །དེ་ལ་ས་ཆགས་ཡམ་གཅིག་བྱ། རྡོ་ཆགས་དང་ཆུ་ཆགས་
བྱ། དེ་ཡང་དབུས་ཅུང་ཟད་མཐོ་བ་མཐའ་བབས་ཀྱིས་དམའ་བ། མེ་ལོང་གི་ངོས་
བཞིན་ཐ་རེ་ཐང་ངེ་ཞིག་བྱའོ། །དེ་ནས་དེ་བཞིན་གཤེགས་པའི་རྟེན་ཇི་སྙེད་པ་
ཡང་བཞུགས་སུ་གསོལ། །མེ་ཏོག་དང་སྤོས་ལ་སོགས་པའི་མཆོད་པ་ཅི་འབྱོར་
ཡང་བཤམ་མོ། །དེ་ནི་ནུབ་དང་པོ་པའི་ཆོ་གའོ། །
དེ་ནས་སྟ་གོན་བྱེད་པ་ལ་དོ་ནུབ་སྟ་གོན་ལ་དགོས་པའི་རྫས་བུམ་པ་དང་
།
བུམ་ རྫས་ དང་
། སྦྱིན་ སྲེག་ གི་ དང༌། སོ་ ཤིང ་ དང་། ཀུ་ ཤ་ དང་། བསྲུང་ སྐུད།
དཀྱིལ་འཁོར་མཆོད་པའི་རྫས་རྣམས་དང་
། གཏོར་མ་ཅི་འབྱོར་པ་བཤམ་མོ། །དེ་
ནས་སློབ་དཔོན་བདག་ཉིད་ཀྱིས་ཕྱི་དྲོའི་དུས་སུ་ཁྲུས་དང་ཞེས་པ་ལ་སོགས་པ་བྱ་
སྟེ། དེ་ཡང་ཁྲུས་ནི་ཆུ་གཙང་མས་སོ། །གཙང་སྦྲ་ཞེས་པ་ཁར་བདུད་རྩི་ རི་ལུ་
ཞུགས་པའོ། །དྲི་ཞིམ་ལུས་ཞེས་པ་ཙན་དན་དང་ག་པུར་ལ་སོགས་པས་ལུས་ལ་
བྱུགས་པའོ། །སྣ་ཚོགས་རྒྱན་གྱིས་ཉེ་བར་བརྒྱན་ཞེས་པ་རུས་པའི་རྒྱན་གྱིས་ལུས་
ལ་བརྒྱན་པའོ། །དེ་ནས་དཀྱིལ་འཁོར་གྱི་དབུས་སུ་སྟན་ནང་ཚངས་ཅན་གྱི་སྟེང་
240--262



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དུ་བསྡད་ལ་གཏོར་མ་གཅིག་བཏང་ངོ༌། །དེ་ནས་བསྲུང་བ་ཇི་ལྟར་གསུངས་པ་
ཉིད་ཞེས་པ་བདག་དང་གནས་དང་རྣལ་འབྱོར་བསྲུང་བའི་བསམ་པས། ཨོ་རཀྵ་
རཀྟ་ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་པའོ། །དེ་ནས་ཇི་ལྟར་བསམ་གཏན་དེ་
བཞིན་འདིར་ཞེས་ པ་གོང་ལེའུ་བརྒྱད་པར་ཇི་ལྟར་བསྟན་པའི་བསམ་གཏན་
འདིར་ཡང་བསྒོམ་པ་སྟེ། བླ་མ་དག་པའི་ཆོ་ག་ནས་བསྐྱེད་པའི་རིམ་པའི་ཏིང་ངེ་
འཛིན་གྱི་བར་དུ་བྱས་ལ། ལྷ་མོ་བཅོ་ལྔའི་བཟླས་པ་བརྒྱ་རྩ་བརྒྱད་བཟླས་པའོ། །
དེ་ནས་མཆོད་དང་གསོལ་བ་གདབ་པ་ཉིད་ཞེས་པའི་མཆོད་པ་ནི་མཆོད་གྲོགས་
བཞི་འམ་གཅིག་གིས་དཀྱིལ་འཁོར་གྱི་ཕྱོགས་བཞི་ནས། གོ་རི་ཙོ་རི་བྷེ་ཏ་ལི་
གྷསྨཱ་རིའི་ང་རྒྱལ་དང་ལྡན་པས་མཆོད་པ་རྣམ་པ་ལྔས་སློབ་དཔོན་ལྷ་མོ་བཅོ་ལྔའི་
དཀྱིལ་འཁོར་བསྒོམས་པ་ལ་མཆོད་པའོ། །གསོལ་བ་གདབ་པ་ནི་མཆོད་གྲོགས་
པ་དེ་དག་གིས་གུར་ལེའུ་བརྒྱད་པའི་བསྟོད་པས་བསྟོད་ལ། གུར་ལེའུ་བརྒྱད་
པའི། དེ་བཞིན་གཤེགས་པ་ཀུན་ཞི་བ་ཞེས་པ་ལ་སོགས་པས་གསོལ་བ་
བ་གདབ་
བོ། །
དེ་ནས་རྡོ་རྗེ་སེམས་དཔའ་སྙེམས་བྱས་ནས། ཞེས་པ་ལ་སོགས་པ་ཚིག་
རྐང་གསུམ་གྱི་དོན་ནི་སློབ་དཔོན་གྱིས་འཁོར་ལྷ་མོ་བཅུ་བཞི་པོ་བདག་རང་གཙོ་
མོའི་ཐུགས་ཀར་བསྡུས་ཏེ། རང་ཉིད་ཧེ་རུ་ཀ་ཞལ་གཅིག་ཕྱག་གཉིས་པར་བསྒྱུར་
ལ། མིག་གཡས་པ་མ་ལས་ཉི་མ། གཡོན་པ་ཏ་ལས་ཟླ་བ། མིག་འབྲས་ཧཱུྃ་ལས་
རྡོ་རྗེ་ལྟེ་བ་ལ་ཧཱུཾ་གིས་མཚན་པ། རྐང་མཐིལ་གཉིས་སུ་ཧཱུཾ་ལས་རྡོ་རྗེ་རྒྱ་གྲམ་པ་ཧཱུཾ་
གིས་མཚན་ པ་ རེ་ རེ་བསམས་ལ། ཁའི་པདྨའི་འཛུམ་དང་བཅས། ཞེས་པ་ལ་
སོགས་པ་བརྗོད་དོ། །དེ་ནས་དཀྱིལ་འཁོར་གྱི་བྱང་ཤར་མཚམས་སུ་སོང་ལ།
240-263



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གུར་ལེའུ་བརྒྱད་པའི། ང་ནི་དཔལ་ལྡན་སྙིང་རྗེའི་སྟོབས་ཞེས་པ་ལ་སོགས་པ་
བརྗོད་པའི་རྗེས་ལ། སཾ་བུ་ཊི་ནས་བཤད་པའི། བདག་རྡོ་རྗེ་སློབ་དཔོན་ཆེ་གེ་མོ་
ཞེས་བྱ་བས། སློབ་མ་ཆེ་གེ་མོ་ཞེས་བྱ་བ་རྫོགས་པའི་བྱང་ཆུབ་ཐོབ་པར་བྱ་བའི་
ཕྱིར། ཞེས་པ་ལ་སོགས་པའི་བཀའ་བགོ་བ་བརྗོད། དེའི་རྗེས་ལ་རྩ་སྔགས་ལ་
སོགས་པ་ཡང་བརྗོད་པར་བྱའོ། །
དེ་ནས་སྟངས་སྟབས་བྱེད་པ་ལ། རྒྱས་པ་ལ་དགའ་ན་གུར་ལེའུ་བཅུ་བཞི་
པ་བཞིན་དུ་བྱ། བསྡུས་པ་བྱེད་པ་ནི་ཧཱུཾ་ཧཱུཾ་སྙེམས་པ་བྱས་ནས་ནི་ཞེས་པ་རྡོ་རྗེ་
འགྲོས་ཀྱིས་གཡས་སྐོར་ལན་གསུམ་བྱེད་ཅིང་། ངག་ཏུ་ཧཱུྃ་འབའ་ཞིག་སྟོན་
བགེགས་རྣམས་འོད་ཟེར་གྱིས་ཚར་གཅད་པར་བསྒོམ་ཏེ། དེ་ནི་ཧེ་རུ་ཀ་འཇིགས་
པའི་གར་ཡིན་ནོ། །དེ་ནས་ཧི་ཧི་རྣམ་པར་འཇིགས་བྱེད་བདག་བྱང་ཤར་མཚམས་
སུ་བཟློག་ནས་གཡོན་སྐོར་ལན་གསུམ་བྱེད་ཅིང་། ངག་ཏུ་ཧི་འབའ་ཞིག་སྟོན་པ་
ལས། བདག་ མེད་མ་བདེ་བའི་འོད་ཟེར་འཕྲོས་པས་བགེགས་ལ་ཕོག་ པས་
བགེགས་རྣམས་བདེ་བས་བོག་ནས་ གནོད་ པ་ མི་ཤེས་པར་བསམ་ཏེ། དེ་ནི་
བདག་མེད་མ་དགྱེས་པས་གར་རོ། །དེ་ནས་དཀྱིལ་འཁོར་གྱི་དབུས་སུ་འདུག་ཏེ།
བསྲུང་འཁོར་ཞིག་བསྒོམ་མོ། །དེ་ནི་དཀྱིལ་འཁོར་གྱི་བགེགས་བསལ་བའི་རིམ་
པའོ། །དེ་ནས་དཀྱིལ་འཁོར་གྱི་ས་རྡུལ་རྣམས་ཕྱགས་ལ་སྟ་གོན་བྱའོ། །
དེ་ཡང་ལྷ་སྟ་གོན་དུ་གནས་པ་དང་། བུམ་པ་སྟ་གོན་དུ་གནས་པ་དང་།
ལྷག་པར་གནས་པའི་སྦྱིན་སྲེག་དང་
། ལྷག་པར་གནས་པའི་གཏོར་མ་དང་
། སློབ་
མ་སྟ་གོན་དུ་གནས་པ་ལྔའོ། །དང་པོ་ནི་ཆང་དང་བདུད་རྩི་སྦྱང་བའི་བྱུགས་པ་
ཞིག་བྱ། དེ་ནས་དྲི་བཟང་པོའི་ལྟེ་གུས་དྲིའི་ཐིག་ལེ་བཅོ་ལྔ་བྱ། དེར་མེ་ཏོག་གི་
240-264



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
ཚོམ་བུ་བཅོ་ལྔ་དགྲམ། སྙིང་པོའི་ཚིག་ཙམ་གྱི་ལྷ་མོ་བཅོ་ལྔ་བསྐྱེད། ཡེ་ཤེས་ཀྱི་
ལྷ་མོ་
མོ་སྤྱན་དྲངས་ལ་གཉིས་སུ་མེད་པར་བསྲེ། དེ་ནས་དེ་ལ་མཆོད་པ། མེ་ཏོག་སྣ་
ཚོགས་ཉེ་བར་རྒྱན་ཞེས་པ་མེ་ཏོག་གི་ཕོར་པ་བཅོ་ལྔ། བདུག་པ་ཞེས་པ་སྤོས་ཀྱི་
རིང་བུ་བཅོ་ལྔ། མར་མེ་བཅོ་ལྔ། དེ་བཞིན་དུ་དྲིའི་དུང་ཆོས་བཅོ་ལྔ། ལྷ་བཤོས་
བཅོ་ལྔ། དེ་རྣམས་ཀྱིས་མཆོད་ལ་བསྟོད་པ་རྒྱས་བསྡུས་ཅི་རིགས་པས་བསྟོད།
གཏོར་མ་གཅིག་ལ་བདུད་རྩི་མྱངས། དེ་ནས་གཉིས་མེད་ཡེ་ཤེས་ལས་བྱུང་བའི།
ཁྱབ་བདག་ དངོས་གྲུབ་བདག་ཉིད་ཅན། ཞེས་པ་ལ་སོགས་པས་སྙན་གསན་
དབབ་ཅིང་གསོལ་བ་གདབ་པའོ། །
དེ་ནས་བུམ་པ་སྟ་གོན་དུ་གནས་པ་བྱ་བ་ནི། བུམ་པ་བརྒྱད་ལ་སོགས་
པར་ལྡན་ནི་སོགས་ཁོངས་སུ་བརྒྱད་དེ་བཅུ་དྲུག་གོ །དེ་ཡང་ལྷ་མོ་བཅོ་ལྔ་ལ་བུམ་
པ་བཅོ་ལྔ། ལས་ཐམས་ཅད་པའི་བུམ་པ་དང་བཅུ་དྲུག་གོ །བུམ་པ་དེ་རྣམས་ཀྱང་
དང་པོ་ཕྱི་ནང་གཉིས་ཀ་དག་པར་དཀྲུ། ཉུངས་དཀར་གྱིས་བགེགས་བསྐྲད། གུ་
གུལ་གྱི་དུད་པས་གདུག་དེ་ནས་མཚན་མ་གདབ་སྟེ། བུམ་པ་བཅོ་ལྔ་ལ་གྲི་གུག་
བཅོ་ལྔ་བྲི། ལས་བུམ་ལ་རྡོ་རྗེ་རྒྱ་གྲམ་པ་བྲི། དེ་རྣམས་རས་དཀར་པོའི་སྟེང་དུ་
མེ་ཏོག་གི་གཅལ་བཀྲམ་ལ་དེར་བཞུགས། དེ་ནས་བུམ་པ་ཆས་སུ་གཞུག་སྟེ། དེ་
ཡང་ཡལ་ག་ལ་སོགས་རྒྱན་ནི་ཤིང་རློན་པ་རྩེ་མོའི་ཆ་ལས་བྱུང་བ་འབྲས་བུ་ལོ་
འདབ་དང་བཅས་པས་ཁར་བརྒྱན་བྱ། མགྲིན་པ་གོས་ཀྱི་བཀབ་པ་དང་ཞེས་པ་
རས་ཁ་ཚར་མ་ཉམས་པས་མགུལ་ཆིངས་བྱ། རིན་ཆེན་ལྔ་ནི་ཡོངས་སུ་གཞུག་
ཞེས་པ་བུམ་རྫས་རིན་པོ་ཆེ་ལྔ་དང་། དེས་མཚོན་ནས་སྨན་ལྔ་དང་། འབྲུ་ལྔ་དང་།
དྲི་ལྔ་དང་
། སྙིང་པོ་ལྔ་ཡང་གཞུག །ཆུ་གཙང་མ་སྲོག་ཆགས་མེད་པས་དགང་ངོ༌
། །
240-265



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་ནས་བུམ་པའི་བཞུགས་པ་ནི་རྣམ་པར་རྒྱལ་བ་ཤར་དུ་སྦྱིན་ཟེར་ནས། ཕྱོགས་
ངེས་པ་ཅན་དུ་བཤད་དེ། བླ་མའི་གདམ་ངག་གིས་དཀྱིལ་འཁོར་གྱི་ཕྱོགས་གར་
དབེན་པ་ཞིག་ཏུ་བུམ་པའི་མཎྜལ་གཅིག་བྱས་ལ། དེར་ལྷ་དགོད་པའི་གོ་རིམ་
ལྟར་དགོད་པའི་བཞེད། དེ་ནས་བུམ་པ་བཅོ་ལྔ་པོ་སྟོང་པར་བསམ། ཧཱུྃ་ལས་རིན་
པོ་ཆེའི་བུམ་པར་བསྐྱེད། དེའི་ནང་དུ་ལྷ་མོ་བཅོ་ལྔ་བསྒོམ། ཡེ་ཤེས་ཀྱི་ལྷ་མོ་སྤྱན་
དྲངས་ལ་གཉིས་སུ་མེད་པར་བསྲེ། གོང་གི་མེ་ཏོག་སྣ་ཚོགས་ཉེ་བར་བརྒྱན་ཞེས་
པའི་ཚིག་གཉིས་འདིར་ཡང་སྦྱར་ལ་མཆོད་བསྟོད་པ་བྱ། དེ་ནས་གཙོ་མོའི་བུམ་
པའི་སྟེང་གི་ཤིང་ལོའི་གསེབ་ཏུ་ཐོད་པ་གཞག །དེའི་ནང་དུ་བདུད་རྩི་དང་ཆང་
སྦྱར་བ་བླུག །དེའི་སྟེང་དུ་རྡོ་རྗེ་བཞག །དེ་ལ་གཟུངས་ཐག་བཏགས་ནས་ལག་
པས་བཟུང་སྟེ་སྔགས་བཟླས་པས། སྔགས་ཀྱི་འོད་ཟེར་གཟུངས་ཐག་ལ་འཁྲིལ་
ཞིང་ཐོད་པར་སོང་བས། ཐོད་པ་ཡེ་ཤེས་ཀྱི་བདུད་རྩིས་གང་ཞིང་བུམ་པའི་ནང་དུ་
ཡང་ཟགས་པས་བུམ་པ་གང་བར་བསྒོམ། མཐར་ཐོད་པའི་བདུད་རྩིའི་ཆུ་དེ་བུམ་
པར་བླུགས་པས་ལྷ་འོད་དུ་ཞུ་བར་བསམ། བུམ་པ་གཞན་རྣམས་ལ་ཡང་ཤིང་
ལོའི་གསེབ་ཏུ་རྡོ་རྗེ་བཞག་ལ་སྔར་བཞིན་དུ་བཟླས་སོ། །
ལས་བུམ་གྱི་ནང་དུ་བདུད་རྩི་འཁྱིལ་པ་བསྐྱེད་ལ་གུར་ལེའུ་བཞི་པའི་
སྔགས་བརྒྱ་རྩ་བརྒྱད་བཟླས་ལ། ལྷ་མི་བཞུ་བར་དཀྱིལ་འཁོར་གྱི་བྱང་ཤར་ངོས་
སུ་བཞག་སྟེ། བདག་ཅག་དཔོན་སློབ་འཁོར་དང་བཅས་པའི་བར་ཆད་ཐམས་
ཅད་སྲུང་དུ་ གསོལ་ལོ། །ཞེས་གསོལ་བ་གདབ་བོ། །དེ་ནས་ལྷག་པར་གནས་
པའི་སྦྱིན་སྲེག་གི་དཀྱིལ་འཁོར་གྱི་ཤར་ཕྱོགས་སུ་བྱའོ། །དེ་ནས་ལྷག་པར་གནས་
པའི་གཏོར་མ་ནི་ཨིནྟའི་སྔགས་ཀྱིས་གཏང་ངོ༌
། །
240 --266



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་ནས་སློབ་མ་སྟ་གོན་དུ་གནས་པ་ནི། ཡོལ་བའི་ཕྱི་རོལ་དུ་ལས་བུམ་གྱི་
ཆུས་ཁྲུས་བྱས་ཤིང་གོས་གཙང་མ་གོན་པོའི་སློབ་མས། བླ་མ་ལ་མཆོད་པའི་
མཎྜལ་ཕུལ་ཏེ། མེ་ཏོག་དང་བཅས་པའི་ཐལ་མོ་སྦྱར་ནས་གནས་པ་ལས་སློབ་
དཔོན་གྱིས། སྔགས་ཀྱི་དངོས་གྲུབ་དོན་གཉེར་གང་
། །དཀྱིལ་འཁོར་འདིར་ནི་
གཞུག་པར་བྱ། །ཞེས་པ་ལ་སོགས་པ་བརྗོད་དེ་སློབ་མའི་བློ་བཅོས་པའོ། །དེ་
ནས་ཐུན་མོང་མ་ཡིན་པའི་སེམས་བསྐྱེད་པའི་དོན་དུ་སློབ་མས་བླ་མ་ལ་གསོལ་
བ་གདབ་པར་བྱ་སྟེ། དགའ་ཆེན་ཁྱོད་དག་སྟོན་པ་བས། སློབ་དཔོན་ཁྱོད་ནི་
དགོངས་སུ་གསོལ། །ཞེས་པ་ལ་སོགས་པ་ལན་གསུམ་དུ་བརྗོད་དོ། །དེ་ནས་
སློབ་དཔོན་གྱིས་སློབ་མ་ལ་དེ་གསང་སྔགས་ཀྱི་ཐེག་པར་བློ་དགུག་པའི་ཕྱིར། བུ་
ཚུར་ཐེག་པ་ཆེན་པོ་ལ། ཁྱོད་ནི་ཚུལ་ཆེན་སྣོད་ཡིན་གྱིས། །ཞེས་པ་ལ་སོགས་པ་
བརྗོད་དོ། །དེ་ནས་སློབ་མ་དེ་རྣ་གཏེད་པར་བསྐུལ་བའི་ཕྱིར། རྟོག་པ་ཐམས་
ཅད་ལེགས་པར་བསྡུས་ནས་ནི། །ཞེས་པ་ལ་སོགས་པ་བརྗོད་དོ། །དེ་ནས་སློབ་
མའི་རྒྱུད་དག་པར་བྱའི་དོན་དུ་ལྔ་པོ་རྣམ་དག་བྱའོ། །
དེ་ནས་སློབ་མ་དེ་སྐད་ཅིག་གིས་ལྷར་བསྐྱེད། སྐུ་གསུང་ཐུགས་བྱིན་གྱིས་
བརླབ། སྐུ་གསུང་ཐུགས་ཀྱི་ལྷ་ལ་མཆོད་པ་ཕུལ་བས། སྐུ་གསུང་ཐུགས་ཀྱི་ལྷས་
སློབ་མ་ལ་རབ་ཏུ་གནས་པ་བྱའོ། །དེ་ནས་སོ་ཤིང་སྦྱིན། སྐྱོར་ཆུ་བླུད། ཀུ་ཤའི་
སྔས་དང་སྟན་སྦྱིན། བསྲུང་སྐུད་གདགས། སྤྲོ་བ་བསྐྱེད་པའི་ཕྱིར་ཟབ་པ་དང་རྒྱ་
ཆེ་བའི་ཆོས་བཤད། དེ་ནས་སློབ་མ་ལ་ནུས་ན་དགེ་སྦྱོང་གྱིས། མི་ནུས་ནས་སེང་
གེའི་ཉལ་ཐབས་སུ་མི་སྨྲ་བར་དགྱེས་པ་རྡོ་རྗེའམ་བདག་མེད་མ་ཡིད་ལ་གྱིས་ལ་
ཉོལ། རྨི་ལམ་དུ་གང་རྨིས་ པ་དེ་ནངས་པར་ང་ལ་སྨོས་ཤིག་ཅེས་བརྗོད་ལ།
240-267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གནས་ཁང་དེ་ཉིད་ཏུ་ཉལ་དུ་གཞུག་གོ །དེ་ནས་སློབ་དཔོན་གྱིས་ཡོལ་བའི་ནང་
དུ་ཞུགས་ཏེ། དཀྱིལ་འཁོར་གྱི་ལྷ་ལ་མཆོད་བསྟོད་བྱེད། དགེ་བའི་རྩ་བ་བསྔོ།
འདོད་པའི་དོན་གསོལ་བ་གདབ། ཡི་གེ་བརྒྱ་པ་ཅི་ནུས་སུ་བཟླས་སོ། །དེ་ནས་
སྟ་གོན་གྱི་ལྷ་དེ་ནམ་མཁའ་ལ་འདེགས་ པའི་ལུགས་ཀྱང་ཡོད། གཤེགས་ སུ་
གསོལ་བའི་ལུགས་ཀྱང་ཡོད་པ་ལས། འོ་སྐོལ་གྱི་བླ་མ་བ་སྤོས་དང་མར་མེ་ལ་
སོགས་མཚན་ཐུབ་ཏུ་འོ་མི་རྒྱལ་བར་བྱ་ནས། དེ་རང་དུ་བཞུགས་སུ་གསོལ་ལོ། །
དེ་ནས་མཚན་མོའི་མཐར་སློབ་དཔོན་གྱིས་བུམ་པའི་བཟླས་པ་བརྒྱ་རྩ་བརྒྱད་
ཙམ་ཞིག་བྱ། དཀྱིལ་འཁོར་གྱི་ལྷ་ནམ་མཁའ་ལ་འདེགས། སྟེགས་བུའི་སྟེང་ཕྱག་
དར་བྱའོ། །དེ་ནས་ཡོལ་བའི་ཕྱི་རོལ་དུ་སློབ་མ་ལ་རྨི་ལམ་དྲི། སློབ་མས་ཀྱང་
གབ་པ་དང་སྦས་པ་མེད་པར་སྨྲ། དེ་ནས་རྨི་ལམ་བཟང་ན་བཟང་བའི་ལྟས་སུ་
བཤད། ངན་ན་བཟློག་པའི་ཆོ་ག་བྱ། དེ་ནི་ནུབ་གཉིས་པ་སྟ་གོན་གྱི་ཆོ་གའོ། །
ད་ནི་དཀྱིལ་འཁོར་ཞག་གི་ཆོ་ག་བྱེད་པ་ལ་བཞི་སྟེ། ཐིག་གི་ཆོ་ག་དང་།
ཚོན་གྱི་ཆོ་ག་དང་
། དཀྱིལ་འཁོར་བསྒྲུབ་པ་དང་
། སློབ་དཔོན་བདག་འཇུག་གོ །
དང་པོ་འཆད་པ་ལ། རང་འདོད་ལྷ་ཡི་གཟུགས་ཀྱིས་ནི་ཞེས་པ་བསྐྱེད་རིམ་ཚར་
གཅིག་བསྒོམས་ནས་ཧེ་རུ་ཀའི་ང་རྒྱལ་དུ་བྱེད་པའོ། །སར་པ་ནི་ཐིག་སྐུད་གཞན་
དུ་ལོངས་མ་སྤྱད་པའོ། །ལེགས་པར་བསྐལ་བ་ནི་མཇུར་མདུད་མེད་པའོ། །ཤིན་
ཏུ་ཚད་མ་ནི་དཀྱིལ་འཁོར་གྱི་ཉིས་འགྱུར་རོ། །མཛེས་པ་ནི་ཚོན་སྣ་ ལྔས་ཁ་
བསྒྱུར་བའོ། །སྲད་བུ་ཞེས་པ་བྱིན་གྱིས་བརླབས་པའི་སྲད་བུ་སྟེ་དེ་ཡང་ སློབ་
དཔོན་ རྟོགས་ པ་ མཆོག་ དང༌ ལྡན་ན་ ཨོ་ ཨཱཧཱུྃ་ གིས། བདེ་སྟོང་ དུ་ བྱིན་ གྱིས་
བརླབས་སོ། །རྟོགས་པ་དང་མི་ལྡན་ན་སྐུད་པ་ལྔ་པོ་དེ་རིགས་ལྔར་བསྐྱེད། ཡེ་
240-268



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཤེས་ཀྱི་རིགས་ལྔ་སྤྱན་དྲངས་ལ་གཉིས་སུ་མེད་པར་བསྲེ། དབང་བསྐུར། མཆོད་
བསྟོད་བྱ། དེ་ནས་སྐུད་པའི་ངོ་བོར་ཞུ་སྟེ་བསྒྲིལ་བ་དེའོ། །ཤེས་རབ་ཅན་ནི་ཐིག་
གི་ལས་ལ་མཁས་པའོ། །གདབ་ཞེས་པ་དང་པོ་ཡེ་ཤེས་ཀྱི་ཐིག་ནམ་མཁའ་ལ་ཆ་
ཆེན་དུ་བརྒྱད་དུ་གདབ་བོ། །དེ་ནས་ལས་ཐིག་ནི་གཞན་ཞིག་གམ། ཡང་ན་དེ་
རང་གི་ཡེ་ཤེས་གཤེགས་ལ་ས་དཀར་དུ་གཅལ་ཏེ་ཆ་ཆེན་ཉི་ཤུར་གདབ་པོ། །དེ་
ནས་ཆ་བགོ་བ་ལ་ཕྱིའི་ཆ་ཆེན་གཅིག་ལ་ཕྱེ་རུ་བཤགས་ཏེ་མེ་རི་དང་རྡོ་ར་བྱ། དེ་
ནས་ཀྱི་ཆ་ཆེན་གཅིག་ལ་དུར་ཁྲོད་ཀྱི་ས་བྱ། དེ་ནས་ཀྱི་ཆ་ཆེན་བཞི་ལ་ཆ་ཆུང་
བཞི་བཞིར་བཏབ་སྟེ་སྒོ་རྟ་བབས་དང་བཅས་པ་བྱའོ། །དེ་ནས་ཀྱི་ཆ་ཆེན་གཅིག་
ལ་ལྷ་སྣམ་བྱའོ། །དེ་ནས་ཀྱི་ཆ་ཆེན་གསུམ་ལ་དབུས་ཀྱི་པད་མ་འདབ་མ་བཞི་པ་
ལྟེ་བ་ཟེ་འབྲུ་དང་བཅས་པ་དང་
། དེའི་ཕྱི་རོལ་གྱི་པད་མ་འདབ་མ་བརྒྱད་པ་མུ་
ཁྱུད་བཅས་པ་བྱའོ། །
དེ་ནས་ཐིག་རྐང་མི་དགོས་པ་རྣམས་དྲི་བཟང་པོའི་ཆུས་ཕྱིས་པས་དཀྱིལ་
འཁོར་གྱི་རྣམ་པར་འོལ་གྱིས་སྟོན་ཏེ། དེ་འཆད་པ་ལ་སྟོན་པས་ཞེས་པ་ནི་སྔོན་
བྱུང་དུ་དཔལ་རྡོ་ རྗེ་འཆང་ གིས་ གསུངས་ ལ་ རྗེས་འཇུག་ཏུ་སློབ་དཔོན་གྱིས་
དཀྱིལ་འཁོར་གྱི་རྣམ་པ་འདི་སྐད་གསུངས་པའོ། །གྲུ་བཞི་ཞེས་པ་མི་མཉམ་དང་
མཉམ་པ་མེད་པའི་རྟགས་སོ། །ཡང་དག་འབར་བ་ནི་ཡེ་ཤེས་ཀྱི་གཞལ་ཡས་
ཁང་འོད་མདངས་གསལ་བའོ། །སྒོ་བཞི་ནི་རྣམ་པར་ཐར་པའི་སྒོ་བཞིའི་རྟགས་
སོ། །གཟི་བརྗིད་ཆེན་པོ་ནི་འོད་ཟེར་ཁ་དོག་ལྔ་འཕྲོ་བའོ། །དོ་ཤལ་དོ་ཤལ་ཕྱེད་
པས་རྒྱན་ནི་དྲ་བ་དྲ་ཕྱེད་ཀྱིས་བརྒྱན་པའོ། །ཕྲེང་བ་ནི་རིན་པོ་ཆེའི་ཕྲེང་བའོ། །ལ་
སོགས་པ་ནི་དར་གྱི་ཆུན་འཕྱང་བ་ལ་སོགས་པའོ། །རྔ་ཡབ་ནི་ནོར་བུའི་ཡུ་བ་
240-269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཅན་ནོ། །ཀ་བ་བརྒྱད་ཀྱི་ཉེ་བར་བརྒྱན་ཞེས་པ་བསྒོམས་པ་ལ་དགོངས་པའོ། །རྡོ་
རྗེ་སྲད་བུས་མཉམ་པར་ལྡན་ཞེས་པ་ཐིག་གདབ་པ་དེ་ཐམས་ཅད་བདེ་སྟོང་དུ་
ལྷན་ལྷན་བྱུང་བར་བསམ་པའོ། །
ད་ནི་ཚོན་གྱི་ཆོ་ག་འཆད་པ་ལ་ཕྱི་ནས་ཞེས་པ་ཐིག་ཐེབས་པའི་ཕྱི་ནས་སོ། །
དཀྱིལ་འཁོར་བྲི་ཞེས་པ་རྡུལ་ཚོན་གྱིས་སོ། །རྡུལ་ཚོན་རང་གང་ཡིན་ན་རྡུལ་ཚོན་
ཞེས་པ་ལ་སོགས་པ་ཚིག་རྐང་པ་གཉིས་ཀྱིས་མདོར་བསྟན་ནས། ཚིག་གཉིས་
ཀྱིས་རྒྱས་པར་འཆད་དེ། དེ་ཡང་དམ་པའི་ཚོན་ཞེས་པ་འོག་གི་རིན་ཆེན་ལྔའི་ཕྱེ་
མ་དང་ཞེས་པ་སྟེ། སློབ་མ་འབྱོར་པ་རབ་ཡིན་ན་རིན་པོ་ཆེའི་ཚོན་གྱིས་བྲི་བའོ། །
ཡང་ན་འབྲིང་པོ་ཉིད་ཀྱིས་ཏེ་ཞེས་པ་འོག་གི་འབྲས་ལ་སོགས་པས་སོ་ཞེས་པ་
་་པ་སྟེ།
སློབ་མ་འབྱོར་པ་འབྲིང་ཡིན་ན་འབྲས་བུའི་ཚོན་གྱིས་བྲི་བའོ། །འབྱོར་པ་ཐ་མ་
ཡིན་ན་གོང་ལེའུ་གཉིས་པར། དུར་ཁྲོད་ཀྱིས་སོལ་བས་ནི་རྡུལ་ཚོན་ནག་པའོ། །
སྐྱེས་པའི་རུས་པའི་ ཕྱེ་མས་ནི་རྡུལ་ཚོན་དཀར་པོའོ། །ཞེས་པ་ལ་སོགས་པ་
གསུངས་ པ་དེ་ བྲི་བའོ། །ཚོན་དེ་དག་ ཀྱང་ དབུས་སུ་ནག་པོ་བཞག །ཤར་དུ་
དཀར་པོ། ལྷོར་སེར་པོ། ནུབ་ཏུ་དམར་པོ། བྱང་དུ་ལྗང་ཁུ་བཞག་སྟེ། རིགས་
ལྔར་ བསྐྱེད། ཡེ་ཤེས་ ཀྱི་ རིགས་ལྔ་ སྤྱན་དྲངས་ ལ་ གཉིས་ སུ་ མེད་ པར་བསྲེ།
མཆོད་པ་དབུལ། བསྟོད་པ་བྱ། ཨོཾ་ཨཱ༔ཧཱུྃ་གིས་ཚོན་གྱི་ངོ་བོར་བཞུ
། དེ་ནས་བྱང་
ཤར་མཚམས་ནས་ཕྱི་ནས་རིམ་བཞིན་དཀར་པོ་སེར་པོ་དམར་པོ་ལྗང་ཁུ་ནག་པོ་
རྣམས་ལ་ལག་པ་གཡོན་པས་ཁྱུད་དེ་ཐོན་ལ། ཐོད་པ་དུམ་བུ་གཅིག་པས་དགབ།
སྟེང་དུ་རྡོ་ རྗེ་ བཞག །གུར་ལེའུ་བདུན་པའི་འདི་ནི་ཆོས་དབྱིངས་ དག་ པ་སྟེ།
སེམས་ ཅན་ ཁམས་ ནི་ རབ་ སྒྲོལ་ བ། །རྒྱལ་ཆེན་ དགྱེས་པ་རྡོ་ རྗེ་ ཡི། །དཀྱིལ་
240-270



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
འཁོར་རབ་ཏུ་བྲི་བར་བྱ། །ཞེས་པ་ལ་སོགས་པ་བརྗོད་ལ་ཚོན་གྱི་སྤུ་བརྟག་གོ །
དེ་ནས་ཚོན་དགྱེ་བར་བྱ་སྟེ། དབུས་ཀྱི་ལྟེ་བ་ནག་པོར་བྱ། པད་མ་ཐམས་
ཅད་ དམར་ པོ་ བྱ། གོང་ རས་ ནག་ པོར་ བྱ། ཤར་ དཀར་པོ། ལྷོ་སེར་པོ། ནུབ་
དམར་པོ། བྱང་ལྗང་ཁུ་བྱ། ཁོལ་མ་དཀར་པོས་གདབ། རྡོ་རྗེ་ར་བ་དཀར་པོ་ལ་
གཞི་ནག་པོར་བྱ། མེ་རིའི་གཞི་སེར་པོ་ལ་མེ་རི་དམར་པོར་བྱ། དུར་ཁྲོད་ཀྱིས་ས་
གཞི་ལྗང་ཁུར་བྱ། དེ་ནས་མཚན་མ་དགོད་པ་ལ། འཕར་མ་གཉིས་བཟང་རྣམ་
བྲིས་ནས་ཞེས་པད་མ་འདབ་མ་བཞི་པའི་རིམ་པ་དང་བརྒྱད་པའི་རིམ་པའོ། །
མྱུར་དུ་ཞེས་པ་བརྩོན་འགྲུས་དང་བཅས་པས་སོ། །དཀར་མོ་ལ་སོགས་འབྲི་ཞེས་
པ་དེ་རྣམས་ཀྱི་ཕྱག་མཚན་བྲི་བའོ། །ཤར་དུ་ཞེས་པ་ལ་སོགས་པ་གོ་སླའོ། །དེ་
ལྟར་དེ་ལྟར་འོག་དང་སྟེང་ཞེས་པ་ས་སྤྱོད་མ་དང་ཁ་སྤྱོད་མ་གཉིས་བསྒོམས་པའི་
དུས་སུ་ཡིན་ཏེ། མཚན་མ་དགོད་པའི་དུས་སུ་ནི་ཤར་ནུབ་ཀྱི་ལྷ་སྣམ་ལ་དགོད་
ཞེས་བླ་མ་གསུངས། སཾ་པུ་ཊི་ནས་ལྷོ་བྱང་གི་ལྷ་སྣམ་ལ་དགོད་པར་གསལ་ལོ། །
དེ་ནས་དཀྱིལ་འཁོར་གྱི་གནས་ཉེ་བར་བརྒྱན་པར་བྱ་སྟེ། གནམ་ཡོལ་
དང་གདུང་ཡོལ་དང་རྩིག་ཡོལ་ལ་སོགས་པས་བརྒྱན། དེ་བཞིན་གཤེགས་པའི་
རྟེན་རྣམས་བཞུགས་སུ་གསོལ། །མདའ་ལ་སོགས་པ་དཀྱིལ་འཁོར་བསྲུང་བའི་
རྫས་དང་། མེ་ཏོག་ལ་སོགས་པ་དཀྱིལ་འཁོར་མཆོད་པའི་རྫས་དང་
། དཔའ་བོ་
དང་། དཔའ་མོ་མཆོད་པའི་རྫས་ཚོགས་ཀྱི་ཡོ་བྱད། ཆོས་སྐྱོང་བ་མཆོད་པའི་རྫས་
གཏོར་མའི་བྱེ་བྲག་རྣམས་ཤིན་ཏུ་རྒྱས་པར་བཤམ་མོ། །
དེ་ནས་དཀྱིལ་འཁོར་བསྒྲུབ་པ་ནི། སློབ་དཔོན་བདག་ཉིད་ཁྲུས་ བྱས་
གཙང་སྦྲ་དང་ལྡན་པས་དཀྱིལ་འཁོར་གྱི་ཤར་ཕྱོགས་སུ་སྟན་ནང་ཚངས་ཅན་ལ
240-271



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འདུག་སྟེ། ཨིནྡྷའི་སྔགས་ཀྱིས་གཏོར་མ་གཏང་ངོ༌
། །དེ་ནས་བསྲུང་བ་ཇི་ ལྟར་
གསུངས་པ་ཉིད་ཞེས་པ། བདག་དང་གནས་དང་རྣལ་འབྱོར་བསྲུང་བའི་བསམ་
པ་དང་ལྡན་པས། ཨོ་རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་དོ། །དེ་ནས་ཇི་
ལྟར་བསམ་གཏན་དེ་བཞིན་འདིར་ཞེས་པ་གོང་ལེའུ་བརྒྱད་པར་ཇི་ལྟར་བསྟན་
པའི་བསམ་གཏན་དེ་བཞིན་དུ་འདིར་ཡང་བསྒོམ་པ་སྟེ། དེ་ཡང་བདུད་རྩིའི་ཆུས་
དཀྱིལ་འཁོར་ལ་གསང་གཏོར་ལ་བྱས་པས་ཕྱག་མཚན་ལ་ཕོག་པ་ཙམ་གྱི་རྟེན་
གཞལ་ཡས་ཁང་བརྟེན་པ་ལྷ་དང་བཅས་པར་བསྐྱེད། དེ་ལ་སྟ་གོན་གྱི་ལྷ་ནམ་
མཁའ་ལ་བཏེགས་པ་དེ་གོ་རི་ཛ་ཙོ་རི་ཧཱུྃ་བྷེ་ཏ་ལི་གྷསྨ་རི་ཧོ། ཞེས་པས་དགུག་
པ་
དང་བཞུགས་ པ་དང་། བཅིང་བ་དང་མཉེས་པར་བྱ། དེ་དམིགས་པའི་ཡུལ་དུ་
བྱས་ལ་བློ་མ་དག་པའི་ཆོ་ག་བྱ། དེ་ནས་ཚད་མེད་བཞི་བསྒོམ་པ་ནས་བསྐྱེད་པའི་
རིམ་པའི་ཏིང་ངེ་འཛིན་བསྒོམ་པའི་བར་དུ་བྱ། དེ་ནས་འཁོར་ལྷ་མོ་རྣམས་གཙོ་
མོའི་ཐུགས་ཀར་བསྡུས་ལ། རང་གཙོ་མོའི་ཏིང་ངེ་འཛིན་ལ་གནས་པར་བྱའོ། །
དེ་ནས་རྡུལ་ཚོན་གྱི། དཀྱིལ་འཁོར་དེ་ལ་ ཡེ་ཤེས་སེམས་དཔའ་སྤྱན་
དྲངས་ནས་གཉིས་སུ་མེད་པར་བསྲེག །དབང་བསྐུར་བ་དང་། བདུད་རྩི་མྱང་བ་
རྣམས་བྱའོ། །དེ་ནས་མཆོད་དང་ཞེས་པ་མཆོད་རྫས་རྣམས་ཀྱི་བགེགས་བསྐྲད་
བྱིན་ གྱིས་ བརླབས་ཏེ། མཆོད་ ཡོན་ སྔོན་ དུ་ འགྲོ་བའི་ མཆོད་ པ་ ལྔས་མཆོད།
དཀྱིལ་འཁོར་གྱི་ཡོ་བྱད་ཀུན་ཀྱང་ཡིད་ཀྱིས་དབུལ་འདོད་ཡོན་ལྔ་དང་། རིན་པོ་
ཆེ་སྣ་བདུན་དང་
། སྒེག་མོ་ལ་སོགས་ པ་བརྒྱད། གོ་རི་ལ་སོགས་བརྒྱད་ཀྱིས་
མཆོད་ ལ། བསྟོད་ པའི་ མཆོད་ པ་ ཡང་ བྱའོ། །དེ་དག་ ཀུན་ ལ་ སྔགས་ ཀྱི་རྒྱས་
གདབ་ཀྱང་བྱའོ། །དེ་ནས་ གསོལ་བ་གདབ་པ་ཉིད་ཞེས་པ་ཤེས་རབ་ཐབས་
240-272



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བདག་དཀྱིལ་འཁོར་གྱི། །བདེན་པའི་བྱིན་རླབས་གང་ཡིན་པའི། །མགོན་པོ་ཁྱོད་
ཀྱི་བདེན་པ་དེས། །བདག་གི་འདོད་པ་སྐོངས་གྱུར་ཅིག །ཞེས་པ་ལ་སོགས་པས་
དཀྱིལ་འཁོར་གྱི་ལྷ་ལ་གསོལ་བ་གདབ་པའོ། །དེ་ནས་སློབ་དཔོན་བདག་འཇུག་
བྱ་བ་ལ། གོང་གི་ཞེས་པ་གོང་ལེའུ་གཉིས་པའོ། །ཨ་སོགས་ནི་ཨོ་ཨ་ཀ་རོ་མུ་ཁཾ་
ལ་སོགས་པས་སོ། །དེ་ལ་ཞེས་པ་མགྲོན་ཉི་ཤུ་རྩ་བཞི་པོ་དེ་ལའོ། །གཏོར་མ་
རྣམ་པར་སྦྱིན་ཞེས་པ་བདག་འཇུག་བྱེད་པའི་བར་ཆད་ཞི་བར་བྱ་བའི་དོན་དུའོ། །
སློབ་དཔོན་དཀྱིལ་འཁོར་འཇུག་པ་ཉིད་ཞེས་པ་སློབ་དཔོན་རང་ཉིད་སློབ་མའི་
ཚུལ་དུ་བྱ་སྟེ། དཀྱིལ་འཁོར་དུ་འཇུག་པའི་ཆོ་ག་རྣམས་བྱ། སློབ་མ་ལ་དབང་ཇི་
ཙམ་བསྐུར་བ་གཅིག་དཀྱིལ་གྱི་འཁོར་ལྷ་ལ་བླ། དེས་བདག་ཉིད་ནུས་པ་དང་
ལྡན་པར་བྱས་པའོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི། ལེའུ་འདི་
ན་གཞུང་ཟིན་མེད་ཀྱང་
། བརྟག་པ་ཕྱི་མའི་ལེའུ་ལྔ་པ་ནས། དེ་ནས་ཐུན་ཚོད་
གཉིས་པ་ལ། གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པར་བྱ། །
ཕྱི་ནས་དཀྱིལ་འཁོར་རབ་ཏུ་བསྟན། །ཞེས་འབྱུང་བས་སྐབས་འདིར་བྱ་སྟེ། དེ་
ཡང་སློབ་མའི་བར་ཆད་བསལ་བའི་དོན་དུ་གཏོང་པ་ཅིག་གཏད། དེ་ནས་ཡོལ་
བའི་ ཕྱི་རོལ་ དུ་ ལས་ ཀྱི་ སློབ་ དཔོན་ གྱིས་ མཎྜལ་དང་། མར་མེ་དང༌
། གདོང་
གཡོགས་དང་
། སྤོས་ཆུ་རྣམས་བཤམས་ཏེ། གོས་གཙང་མ་གོན་པའི་སློབ་མ་དེར་
བཀུག་ལ། ལས་བུམ་གྱི་ཆུས་ཁྲུས་བྱ། སློབ་མས་བླ་མ་ལ་མཆོད་པའི་མཎྜལ་
ཕུལ་ལ། སངས་རྒྱས་ཀུན་གྱི་རང་བཞིན་སྐུ། །སློབ་དཔོན་ལ་ནི་སྐྱབས་སུ་མཆི།
གཙོ་བོ་ལྷ་མོར་བཅས་པའི། །ལྷ་རྣམས་ལ་ཡང་ཕྱག་འཚལ་ལོ། །ཐར་པ་ཆེན་
240-273



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པོའི་གྲོང་མཆོག་ཏུ། །མགོན་པོ་བདག་ནི་འཇུག་པར་འཚལ། །ཞེས་པ་ལ་སོགས་
པའི་གསོལ་བ་གདབ། དེ་ནས་ཨོཾ་ཨཱ༔ཧཱུྃ་གིས་གདོང་གཡོགས་བསངས་ཏེ། རས་
དམར་པོ་དྲི་མ་མེད་པས་སློབ་མའི་གདོང་གཡོགས་ལ། རྡོ་རྗེ་ནས་འཛིན་དུ་
བཅུག་ལ་ཡོལ་བའི་ནང་དུ་ཁྲིད་ནས་ཡོང་པ་དང༌། སློབ་དཔོན་གྱིས་བགེགས་
བསྐྲད། དེ་ནས་སློབ་དཔོན་གྱི་རྩར་བཞག་ལ་བུ་ཁྱོད་སུ་ཡིན་གྱི་བྱ། སློབ་མས་
སྐལ་བ་བཟང་པོ་ཅན་ལགས་ཞེས་ལན་གསུམ་བྱའོ། །
དེ་ནས་སློབ་དཔོན་གྱིས་སློབ་མ་དཀྱིལ་འཁོར་དུ་འཇུག་པའི་ཚིག །དེ་
བཞིན་གཤེགས་པ་ཀུན་གྱི་གནས། །ཧེ་རུ་ཀ་དཔལ་གྲོང་ཁྱེར་མཆོག །སྙིང་པོའི་
དཀྱིལ་ འཁོར་ འདི་རུ་ནི། །བདག་ གིས་ སློབ་མ་གཞུག་ པར་ བྱ། །ཞེས་ པ་ ལ་
སོགས་པ་བརྗོད། དེ་ནས་སྒོ་བཞི་ནས་ཕྱག་བྱེད་ཏུ་གཞུག །དེ་ནས་ཤར་གྱི་ལྷ་
སྣམ་གྱི་སྟེང་ན་སློབ་མ་འདུག་པར་བསྒོམ་དུ་བཅུག་ལ། ལྔ་པོ་རྣམ་དག་གིས་
སེམས་བསྐྱེད། སློབ་དཔོན་གྱིས་རིགས་ལྔའི་སྡོམ་པ་སྦྱིན། དེ་ནས་རྩ་བའི་དམ་
ཚིག་སྦྱིན། དེ་ནས་སློབ་མས་དམ་ཚིག་དང་སྡོམ་པ་ཁས་བླངས། དེ་ནས་སློབ་མ་
དེ་སྐད་ཅིག་གིས་དགྱེས་པ་རྡོ་རྗེ་ཡབ་ཡུམ་དུ་བསམ་ལ། བདུད་རྩིས་འཁྱིལ་པའི་
སྔགས་དང་ལས་བུམ་གྱིས་ཆུས་བསང་། ཨ་ཁཾ་བི་ར་ཧཱུཾ་གིས་མེ་ཏོག་གིས་ཕྲེང་བ་
ཐལ་མོའི་བར་དུ་བཅུག་སྟེ་སྙིང་གར་བཞག །དེ་ནས་སློབ་མའི་སྙིང་གར་རྡོ་རྗེ་
བཟུང་སྟེ། ཨོཾ་སརྦ་ཡོ་ག་ཙིཏྟ་ལ་སོགས་པོ། བརྗོད་པས་རྣལ་འབྱོར་དུ་སེམས་
བསྐྱེད། དེ་ནས་ལྷ་ཡི་དམ་བསྒྲག །དེ་ནས་མནའ་ཆུ་བླུད། དེ་ནས་སློབ་དཔོན་གྱི་
དམ་བསྒྲག །དེ་ནས་ཡེ་ཤེས་དབབ། དེ་ནས་དབབ་པ་བརྟན་པར་བྱ། དེ་ནས་
དཀྱིལ་འཁོར་གྱི་སྣང་བ་བརྟག །དེ་ནས་མེ་ཏོག་དོར། མེ་ཏོག་མགོ་ལ་བཅིངས།
240-274



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གདོང་གཡོགས་དགྲོལ། དེ་ནས་ལྷ་ངོ་བསྟན་ནོ། །
དེ་ནས་ དབང་ རིམ་པར་བསྐུར་བ་ལ་བཞི་སྟེ། བུམ་པའི་ དབང་དང་།
གསང་བའི་དབང་དང་
། ཤེས་རབ་ཡེ་ཤེས་ཀྱི་དབང་དང་། ཚིག་དབང་རིན་པོ་
ཆེའོ། །དེ་ལ་དང་པོ་ནི་དཀྱིལ་འཁོར་གྱི་ཤར་ཕྱོགས་སུ་བསྐུར་བ་སྟེ། གང་ཞིག་
དབང་གིས་རབ་ཕྱེ་བ་ཞེས་པ་ནི་གུར་བརྟག་གཉིས་ནས་དབང་བསྐུར་བ་བཅུ་
གསུམ་བཤད། བླ་མས་དེའི་སྟེང་དུ་གདམས་ངག་གིས་རིགས་ལྔའི་རྗེས་སུ་གནང་
བ་ལྔ་བསྣན་ཏེ་བཅོ་བརྒྱད་མཛད་དོ། །དེ་ཡང་རིག་པའི་དབང་ལྔ་ལ་ཆུ་ཅོད་པན།
རྡོ་རྗེ་དྲིལ་བུ་མིང་དང་ལྔའོ། །དེའི་སྟེང་དུ་དམ་ཚིག་གསུམ་གྱིས་དབང་གསུམ་ལ།
སྐུའི་དམ་ཚིག་ཡི་དམ་གྱི་ལྷ་བསྒོམ་པ། གསུང་གི་དམ་ཚིག་དྲིལ་བུ་སྦྱིན་པ།
ཐུགས་ཀྱི་དམ་ཚིག་རྡོ་རྗེ་སྦྱིན་པའོ། །དེའི་སྟེང་དུ་ལུང་བསྟན། གཟེངས་བསྟོད།
དབྱུགས་དབྱུང་བ་དང་གསུམ། དེའི་སྟེང་དུ་རིགས་ལྔའི་ རྗེས་སུ་གནང་བ་ལྔ།
དེའི་སྟེང་དུ་རྡོ་རྗེ་སློབ་དཔོན་གྱི་དབང་
། དེའི་སྟེང་དུ་བརྟུལ་ཞུགས་ཀྱི་དབང་དང་
བཅོ་བརྒྱད་དོ། །རང་གི་དཀྱིལ་འཁོར་ཆོ་གས་སྦྱིན་ཞེས་པ་དཔལ་དགྱེས་པ་རྡོ་རྗེ་
རང་གི་དཀྱིལ་འཁོར་ཆོ་གས་སྦྱིན་པའོ། །སྦྱིན་ལུགས་ཇི་ལྟར་སྦྱིན་ན། ཇི་ལྟར་
བཤད་པ་ཞེས་པ་སྟེ། བརྟག་པ་ཕྱི་མའི་ལེའུ་གསུམ་པ། ལྔ་པ། བཅུ་གཉིས་པ།
གུར་ ལེའུ་གསུམ་པ། བཞི་པ། བདུན་པ། བརྒྱད་པ། བཅུ་བཞི་པ། བཅོ་ལྔ་ པ་
རྣམས་ནས་ཇི་ལྟར་བཤད་པའོ། །དེ་བཞིན་འདིར་ཞེས་པ་འདི་རྣམས་སུ་བཤད་པ་
ལྟར་ཤེས་པར་བྱས་ལ་དོ་ནུབ་འདིར་བསྐུར་བར་བྱའོ། །
ད་ནི་གསང་བའི་དབང་བསྐུར་བ་བསྟན་པ་ལ། སྤྱིར་དབང་བཞི་པོ་འདི་
ལ་རྣམ་གཞག་འདི་ལྟ་བུ་ཞིག་བརྩི་སྟེ། དུས་ནམ་བསྐུར་བ་དང་། ཕྱོགས་གར་
240 --275



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྐུར་བ། དབང་སྟེགས་གར་བཞག་ལ་བསྐུར་བ་དང་
། དཀྱིལ་འཁོར་གར་དང་
འབྲེལ་བ་དང་
། སློབ་དཔོན་དུ་གང་འགྱུར་བ་དང་
། དབང་རྫས་གང་སྦྱིན་པ་དང་
།
དྲི་མ་གང་དག་པར། རྗེས་གནང་གང་
། ཐོབ་པ་དང་
། དམ་ཚིག་གང་བསྲུང་བ
དང་ལམ་རྣམས་ཀྱིས་ཤེས་པར་བྱའོ། །
དང་པོ་དུས་ཚོད་ནི་སྲོད་ལ་བུམ་པའི་དབང་བསྐུར། ནམ་ཕྱེད་ན་གསང་
བའི་དབང་བསྐུར། ཐོ་རངས་ཤེས་རབ་ཡེ་ཤེས་ཀྱི་དབང་བསྐུར། ཉི་མ་རྩེ་ཤར་
ལ་ཚིག་དབང་རིན་པོ་ཆེ་བསྐུར་བའོ། །ཕྱོགས་ནི་རྡུལ་ཚོན་གྱི་དཀྱིལ་འཁོར་གྱི་
ཤར་ཕྱོགས་སུ་བུམ་པའི་དབང་བསྐུར། ལྷོར་གསང་བའི། ནུབ་ཏུ་ཤེས་རབ་ཡེ་
ཤེས་ཀྱི། བྱང་དུ་ཚིག་དབང་ངོ༌
། །དབང་སྟེགས་ནི་བའི་རྣམ་ལྔས་བྱུགས་ པའི་
མཎྜལ་གྱི་སྟེང་དུ་སློབ་མ་བཞག་ལ་བུམ་པའི་བདུད་རྩི་རྣམ་པ་ལྔས་བྱུགས་པའི་
མཎྜལ་གྱི་སྟེང་དུ་སློབ་མ་བཞག་ལ་གསང་བའི་བདུད་རྩི་བྱང་ཆུབ་སེམས་ཀྱིས་
བྱུགས་པའི་མཎྜལ་གྱི་སྟེང་དུ་སློབ་མ་བཞག་ལ་ཤེས་རབ་ཡེ་ཤེས་ཀྱི། རཀྟའམ་
ཆང་གིས་བྱུགས་པའི་མཎྜལ་གྱི་སྟེང་དུ་སློབ་མ་བཞག་ལ་ཚིག་དབང་ངོ་
། །དཀྱིལ་
འཁོར་ནི་བུམ་པའི་དབང་རྡུལ་ཚོན་གྱི་དཀྱིལ་འཁོར་དང་འབྲེལ། གསང་བའི་
དབང་ལུས་ཀྱི་དཀྱིལ་འཁོར་དང་འབྲེལ། སཾ་པུ་ཊི་ནས་ཀྱང་དཀྱིལ་འཁོར་ལུས་
སུ་གསུངས་པ་ཡིན། ཞེས་གསུངས་སོ། །
ཤེས་ རབ་ ཡེ་ ཤེས་ ཀྱི་ དབང་ ཡ་གའི་དཀྱིལ་ འཁོར་ དང་ འབྲེལ། ཚིག་
དབང་རིན་པོ་ཆེ་སིནྡྷ་རའམ། སེམས་ཀྱི་དཀྱིལ་འཁོར་དང་འབྲེལ་བའོ། །སློབ་
དཔོན་ནི་བུམ་པའི་དབང་ལ་བླ་མ་རྡོ་རྗེ་སློབ་དཔོན་དུ་གྱུར་པའོ། །གསང་བའི་
དབང་ལ་མ་རྡོ་རྗེ་སློབ་དཔོན་དུ་གྱུར་པའོ། །ཤེས་རབ་ཡེ་ཤེས་ཀྱི་དབང་ལ་སྲིང་
240-276



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
མོ་རྡོ་རྗེ་སློབ་དཔོན་དུ་གྱུར་པའོ། །ཚིག་དབང་རིན་པོ་ཆེ་ལ་རང་སེམས་རྡོ་རྗེ་སློབ་
དཔོན་དུ་གྱུར་པའོ། །སཾ་བུ་ཊི་ལས་ཀྱང་། སློབ་དཔོན་སེམས་ཀྱི་རྒྱལ་པོ་ཡིན། །
ཞེས་གསུངས་སོ། །དབང་རྫས་ནི་བུམ་པའི་དབང་བསྐུར་ཙམ་ན་ཆུ་ཅོད་པན་རྡོ་
རྗེ་དྲིལ་བུ་ལ་སོགས་པའོ། །གསང་བའི་དབང་བསྐུར་ཙ་ན་ཐིག་ལེ་དཀར་དམར་
གཉིས་སོ། །ཤེས་རབ་ཡེ་ཤེས་ཀྱི་དབང་བསྐུར་ཙ་ན་དངོས་སམ་ཡིད་ཀྱི་རིགས་
མའོ། ཚིག་དབང་རིན་པོ་ཆེ་བསྐུར་ཙམ་ན་སིནྡྷ་རའམ་བླ་མས་ཚིག་ཏུ་བརྗོད་པའོ། །
དྲི་མ་གང་དག་པ་ནི་བུམ་པའི་དབང་བསྐུར་བས་ལུས་ཀྱི་དྲི་མ་འཁྲུད་པའོ། །
གསང་བའི་དབང་བསྐུར་བས་ངག་གི་དྲི་མ་འཁྲུད་པའོ། །ཤེས་རབ་ཡེ་ཤེས་ཀྱི་
དབང་བསྐུར་བས་སེམས་ཀྱི་དྲི་མ་འཁྲུད་པའོ། །ཚིག་དབང་རིན་པོ་ཆེ་བསྐུར་
བས་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་འཁྲུད་པའོ། །
རྗེས་གནང་ནི་བུམ་པའི་དབང་བསྐུར་བས་རྒྱུད་ཉན་པ་དང་བཤད་པ་
དང་། བསྐྱེད་པའི་ རིམ་པ་བསྒོམས་པ་དང་། བཟླས་པ་བྱེད་པ་དང་། གཏོར་མ་
གཏང་བ་དང་རྣམས་ཀྱིས་རྗེས་གནང་ཐོབ་པའོ། །གསང་བའི་དབང་བསྐུར་བའི་
རྩ་རླུང་བྱང་ཆུབ་སེམས་ཀྱི་རྫོགས་རིམ་བསྒོམ་པ་དང་
། ཤ་ལྔ་བདུད་རྩི་ལྔ་བརྟེན་
པ་དང་ཁ་ཟས་ཀྱི་རྣལ་འབྱོར་བྱ་བ། རྣམས་ཀྱི་རྗེས་གནང་ཐོབ་པའོ། །ཤེས་རབ་
ཡེ་ཤེས་ཀྱི་དབང་བསྐུར་བས་ལས་རྒྱའི་རྫོགས་རིམ་བསྒོམ་པའི་རྗེས་གནང་ཐོབ་
པའོ། །ཚིག་དབང་རིན་པོ་ཆེ་བསྐུར་བས་ཕྱག་རྒྱ་ཆེན་པོའི་རྫོགས་རིམ་བསྒོམ་
པའི་རྗེས་གནང་ཐོབ་པའོ། །དམ་ཚིག་གང་བསྲུང་བ་ནི་རྩ་ལྟུང་བཅུ་བཞི་པོ་འདི་
ལ། འདི་རྣམས་བུམ་དབང་གི་དམ་ཚིག་ཡིན། འདི་རྣམས་གསང་དབང་གི །འདི་
རྣམས་གསུམ་པའི། འདི་རྣམས་བཞི་པའི་ཡིན་ཞེས་སོ་སོར་ཡོད་དེ། དེས་ན་བུམ་
240 --277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དབང་ཙམ་ལས་མ་ཐོབ་ན། རྩ་ལྟུང་བཅུ་བཞི་པོ་ཐམས་ཅད་བསྲུང་མི་དགོས་ལ།
དབང་རྫོགས་པར་ཐོབ་ན་རྩ་ལྟུང་བཅུ་བཞི་པོ་ཐམས་ཅད་བསྲུང་བ་ཡིན་གསུངས་
སོ། །དེ་ལྟར་རྣམ་གཞག་བསྟན་ནས།
ད་ཁྱད་པར་དུ་གསང་བའི་དབང་བསྐུར་བ་ལ་ཇོ་བོ་ཁ་ཅིག་གིས་བཞེད་
པས་བུམ་པའི་དབང་སྔོན་དུ་སོང་ནས་ཟླ་བ་དང་ལོས་བར་དུ་ཆོད་ཀྱང་། གསང་
དབང་ལ་སོགས་པ་དུམ་བུར་བསྐུར་དུ་བཏུབ་ཟེར་ཏེ། བླ་མ་ནི་དབང་བཞི་པོ་འདི་
ནུབ་གཅིག་ལ་བསྐུར་དགོས་ཏེ། རྡུལ་ཚོན་ གྱི་དཀྱིལ་འཁོར་དང་འབྲེལ་བར་
བཞེད་དོ། །དེ་འདིས་ཀྱང་གསལ་ཏེ་དེར་ནི་ཞེས་པ་རྡུལ་ཚོན་གྱི་དཀྱིལ་འཁོར་
དེར་ནིའོ། །རིགས་ལྔ་ལས་བྱུང་བ་ནི་གུར་མ་ལ་སོགས་པ་ལྔའོ། །དེ་ལྟར་ཡང་
གོང་ལེའུ་ལྔ་པ་ལས། གར་མ་ཚོས་མ་རྡོ་རྗེ་མ། །གདོལ་མ་དེ་བཞིན་ཁྲ་ཟེ་མ། །
ཞེས་ གསུངས་ སོ། །རིག་ མ་ བཟང་ མོ་ ཞེས་ པ་ རྒྱུད་ བཟང་ བའོ། །རྣམ་ པར་
བཞུགས་ཞེས་པ་དེ་སྔོན་དུ་དཀྱིལ་འཁོར་དུ་བཅུག་ལ་དབང་བསྐུར་བའོ། །ཕྱག་
རྒྱ་མ་དེ་དག་མ་རྙེད་ན་ཡང་ན་ཇི་ལྟར་གང་རྙེད་དེ་ཞེས་པ་ཡོན་ཏན་བཞི་དང་ལྡན་
པ་ཡིན་ཏེ། རྒྱུད་བཟང་བ། སྙིང་རྗེ་ཆེ་བ། གསང་སྔགས་ཀྱི་ཐེག་པ་ལ་མོས་པ།
ཤེས་རབ་ཆེའོ། །དེ་ལྟར་བཅུ་དྲུག་ལོན་པ་ཉིད་ཞེས་པ་ལོ་གྲངས་ཀྱི་ཡོན་ཏན་དེ།
ལོ་བཅུ་དྲུག་ལས་མི་གཞོན་ཉི་ཤུ་ལས་མི་རྒན་པའོ། །
དེ་ནས་སློབ་དཔོན་ཡང་ལྷར་བསྐྱེད་ནས་གནས་དྲུག་ཏུ་རིགས་ལྔ་རྡོ་རྗེ་
འཆང་དང་དྲུག་བསྐྱེད་དོ། །ཕྱག་རྒྱའི་གདོང་ཡང་རས་དམར་པོ་དྲི་མ་མེད་པས་
བཅིང་
། བཅས་ཞེས་པ་སློབ་མའི་གདོང་ཡང་དེ་བཞིན་དུ་བཅིང་བའོ། །དེ་ནས་
ལུས་ཀྱི་དཀྱིལ་འཁོར་དུ་བཞུག །ཡེ་ཤེས་དབབ། ལྷ་ངོ་བསྟན་ནོ། །དེ་ནས་སློབ་
240 ---278



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དཔོན་དང་ཕྱག་རྒྱ་མ་གཉིས་སྙོམས་འཇུག་བྱ་བ་ནི་ཇི་སྲིད་ཁུ་བ་ལྡན་གྱུར་པ་སྟེ།
བྱང་ཆུབ་ཀྱི་སེམས་མ་བྱུང་གི་བར་དེ་སྲིད་དུ་ཕྱག་རྒྱ་མ་བསྟེན་པར་བྱ་ཞེས་པའོ། །
བརྟེན་པ་དེ་ལས་གང་བྱུང་བ་ཞེས་པ་བྱང་སེམས་དཀར་དམར་རོ། །སློབ་མའི་
ཁར་ནི་བཏུང་བར་བྱ་ཞེས་པ་སློབ་མའི་ལྕེ་ཐོག་ཏུ་སྟེར་བས་ཏེ། དེ་ཡང་རབ་ཀྱིས་
བདག་ནས་ལེན། འབྲིང་གིས་རྡོ་རྗེ་ནོར་བུ་ནས་ལེན། ཐ་མལ་དྲི་བཟང་པོ་དང་
སྦྱར་ནས་སློབ་དཔོན་གྱི་སྲིན་མཐེབ་གཉིས་ཀྱིས་སྟེར་བའོ། །དེའི་དུས་སུ་བརྟག་
པ་ཕྱི་མའི་ལེའུ་བཅུ་གཉིས་པའི། ཇི་ལྟར་འདས་པའི་སངས་རྒྱས་ཀྱིས། ཞེས་པ་
ལ་སོགས་པ་བརྗོད་ནས་སྦྱིན་པའོ། །གྲོལ་ལམ་ཡིན་ན་ཏིང་ངེ་འཛིན་གྱིས་སྙོམས་
པར་ཞུགས་ལ་ཐིག་ལེ་དཀར་དམར་ཡིན་པར་བསམས་ཏེ། བའི་འོ་མ་དང་བདུད་
རྩི་སྦྱར་བ་སྦྱིན་ནོ། །རོ་མཉམ་ སློབ་མའི་སྤྱོད་ཡུལ་ཉིད་ཞེས་པ་རྩ་ རྦ་ རླབས་
བརྩིར་བས་བདེ་བ་སྐྱེ་བའོ། །
ད་ནི་ཤེས་རབ་ཡེ་ཤེས་ཀྱི་དབང་བསྐུར་བ་ལ་ཆགས་ལམ་གྱི་ལུགས་དང་
།
གྲོལ་ལམ་གྱི་ལུགས་གཉིས་ལས། ཕྱི་མ་འདི་ནི་བརྟག་པ་ཕྱི་མའི་ལེའུ་ལྔ་པ་ནས་
སྟོན་ནོ། །དང་པོ་ལ་དོན་དྲུག་ལས། ཤེས་རབ་ཡེ་ཤེས་ཀྱི་དབང་གིས་སྣ་ཚོགས་
སྒྱུ་མར་བསྟན་པ་འཆད་པ་ལ། དེ་ཉིད་ལ་ཡང་བྱ་བར་བྱ་ཞེས་པ་གསང་དབང་
འདུས་ཀྱི་ཕྱག་རྒྱ་མ་ལ་དབང་གསུམ་པའི་དུས་ཀྱི་ཕྱག་རྒྱ་མ་བྱ་བར་བཤད་པ་སྟེ།
འདི་ལ་བླ་མའི་ཞལ་ནས་སློབ་དཔོན་གྱིས་ལོངས་སྤྱོད་པ་ལ་སློབ་མས་སྤྱད་དུ་མི་
རུང་བས། ཕྱག་རྒྱ་མ་གཉིས་པ་གཅིག་གཞུག་གསུངས་སོ། །དེ་ཡང་སློབ་མའི་
གདོང་བཅིངས་ནས་ བ་ གའི་དཀྱིལ་འཁོར་དུ་ གཞུག །ཡེ་ཤེས་དབབ། གདོང་
གཡོགས་དགྲོལ། ལྷ་ངོ་བསྟན། དེ་ནས་བརྟག་པ་ཕྱི་མའི་ལེའུ་བཅུ་གཉིས་པའི་
240-279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལྷ་མོ་དགའ་སྦྱིན་གནས་སྦྱིན་ལ། ཞེས་པ་ལ་སོགས་པ་བརྗོད་ནས་རིག་མ་དེ་
སློབ་མ་ལ་གཏད་ནས། གདམ་ངག་བསྟན་ནོ། །
དེ་ནས་སློབ་མས་སྙོམས་པར་ཞུགས་པས་དང་པོ་དགའ་བ། གཉིས་པ་
མཆོག་དགའ། གསུམ་པ་ལྷན་ཅིག་སྐྱེས་པའི་དགའ་བ་སྐྱེ་སྟེ། དེ་ལ་པཎྜི་ཏ་ནཱ་རོ་
པ་ནི་དོན་གྱི་ལྷན་ཅིག་སྐྱེས་པའི་ཡེ་ཤེས་སུ་འདོད། །མེ་ཏྲི་པ་ནི་དཔེའི་ལྷན་ཅིག་
སྐྱེས་པའི་ཡེ་ཤེས་སུ་འདོད། །བླ་མའི་ཞལ་ནས་དབང་པོ་རབ་ཀྱིས་དོན་གྱིས་
ལྷན་སྐྱེས་སུ་གོ །དབང་པོ་འབྲིང་གིས་དཔེའི་ལྷན་སྐྱེས་སུ་གོ །དབང་པོ་ཐ་མས་
དཔེ་དོན་དུ་གང་ཡང་མ་ཟིན་གསུངས་སོ། །
དབང་གསུམ་པའི་དུས་ཀྱི་དགའ་བ་དེ་བཤད་ན་རང་རིག་ཡེ་ཤེས་ཉིད་དུ་
འགྱུར་ཞེས་པ་རང་གིས་ཟག་མེད་ཀྱི་ཡེ་ཤེས་དེ་རིག་པར་འགྱུར་བའི་དོན་ཏོ། །
རང་གཞན་ཞེས་པ་གཟུང་འཛིན་ གྱི་རྣམ་རྟོག་རྣམས་སོ། །ཡང་དག་རིག་པས་
སྤངས་ཞེས་པ་དེའི་དུས་ཀྱི་ཉམས་མྱོང་དེ་རྒྱུད་ལ་སྐྱེས་པས་སྤངས་པའོ། །མཁའ་
མཉམ་ཞེས་པ་སྣང་ ལ་ རང་བཞིན་མེད་པའི་ དཔེའོ། །རྡུལ་ བྲལ་ ཞེས་ པ་ ཉོན་
མོངས་ཀྱི་རྡུལ་དང་བྲལ་བའོ། །སྟོང་པ་ཉིད་ཞེས་པ་རྣམ་པར་རྟོག་པ་འགགས་
པའོ། །དངོས་དང་ ཞེས་ པ་བདེ་བའམ་ དགའ་ བའོ། །དངོས་མེད་ཞེས་ པ་
་སྟོང་
པའམ་དགའ་ བྲལ་ལོ། །བདག་ཉིད་མཆོག་ཞེས་པ་དེ་རྣམས་ཐམས་ཅད་ལྷན་
ཅིག་སྐྱེས་པའི་ཡེ་ཤེས་སུ་འདྲེས་པའོ། །ཐབས་ནི་དགའ་བའམ་མཆོག་དགའ་
ཤེས་རབ་ནི་ལྷན་ཅིག་སྐྱེས་པའི་ཡེ་ཤེས་སོ། །ཆགས་པ་ནི་དགའ་བ་དང་མཆོག་
དགའ། ཆགས་བྲལ་ནི་དགའ་བྲལ་ནི་དགའ་བ། རྣམ་པར་འདྲེས་པ་ནི་ལྷན་ཅིག་
སྐྱེས་པའི་ཡེ་ཤེས་སུ་རོ་གཅིག་པའོ། །དེ་ཉིད་ཞེས་པ་ལྷན་ཅིག་སྐྱེས་པའི་ཡེ་ཤེས་
240 --280



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་ཉིད་དོ། །སྲོག་ཆགས་རྣམས་ཀྱི་སྲོག་ཞེས་པ་སེམས་ཅན་ཐམས་ཅད་ལྷན་ཅིག་
སྐྱེས་པའི་ཡེ་ཤེས་ཀྱི་འཚོ་བ་ལ་བརྟེན་པ་ཡིན་ཏེ། དེས་ན་ཐམས་ཅད་ཀྱི་སྲོག་ཏུ་
གྱུར་པའོ། །དེ་ཉིད་ཞེས་པ་ལྷན་ཅིག་སྐྱེས་པའི་ཡེ་ཤེས་དེ་ཉིད་དོ། །ཡི་གེ་དམ་པ་
ཉིད་ཞེས་པ་ཨཀྟ་ར་ཞེས་པ་མི་འགྱུར་བ་ཡིན་པས་ཡི་གེ་དམ་པའོ། །དེ་ཉིད་ནི་
ལྷན་ཅིག་སྐྱེས་པའི་ཡེ་ཤེས་དེ་ཉིད་དོ། །འགྲོ་བའི་བདག་ཉིད་དེ་ཞེས་པ་རིགས་
དྲུག་པོ་ཐམས་ཅད་ཀྱི་བདག་ཉིད་དུ་འདུག་པའོ། །ལྷན་ཅིག་སྐྱེས་པའི་ཡེ་ཤེས་དེ་
ཉིད། ཐམས་ཅད་ལ་ཁྱབ་པ་པོ་ཞེས་མདོར་བསྟན། གང་ལ་ཁྱབ་ན་ཐམས་ཅད་
ཡུལ་ལ་ཞེས་པ་སེམས་ཅན་ཐམས་ཅད་ཀྱི་ཡུལ་ལ་ལྷན་ཅིག་སྐྱེས་པའི་ཡེ་ཤེས་དེ་
རྣམ་པར་གནས་ཤིང་ཁྱབ་པའོ། །
དངོས་དང་ཞེས་པ་ཀུན་རྫོབ་ཀྱི་བདེན་པའོ། །དངོས་མེད་ཞེས་པ་དོན་
དམ་བདེན་པའོ། །དེ་ལས་བྱུང་ཞེས་པ་ལྷན་ཅིག་སྐྱེས་པའི་ཡེ་ཤེས་ལས་བྱུང་བའོ། །
གཞན་དང་ཞེས་པ་དབང་པོ་དྲུག་གོ །གང་རྣམས་ནི་བརྟན་པ་སྣོད་ཀྱི་འཇིག་རྟེན་
ནོ། །དེ་རྣམས་ནི་གཡོ་བ་བཅུད་ཀྱི་སེམས་ཅན་ནོ། །རྣམ་པར་ཤེས་པ་ནི་མིག་གི་
རྣམ་ཤེས་ལ་སོགས་པ་ཚོགས་བརྒྱད་དོ། །ཀུན་གྱི་ཚུལ་ནི་ལྷན་ཅིག་སྐྱེས་པའི་ཡེ་
ཤེས་ཀྱི་ཚུལ་དུ་བྱུང་བའོ། །དེ་རྣམས་སུ་མ་ཟད་ལྷན་ཅིག་སྐྱེས་པའི་ཡེ་ཤེས་དེ་ཕྱི་
རོལ་མུ་སྟེགས་པའི་གྲུབ་མཐའ་ཐམས་ཅད་དུ་བྱུང་བ་སྟེ། སྐྱེས་བུ་ནི་པུ་ར་ཞེས་པ་
ས་ཧ་ ཛ་ དེས་སྣོད་ཀྱི་འཇིག་རྟེན་རྣམས་བཅུད་ཟག་པ་མེད་པའི་ཡེ་ཤེས་ཀྱི་
འགེངས་པའོ། །སྔོན་རབས་ནི་སྲིད་ཏ་ག་ཞེས་པས་ཧ་ཛ་དེས་ཐམས་ཅད་སྐྱེད་
པས་ན་ཕྱ་བའམ་མེས་པོའམ་ཚངས་པ་ལྟ་བུར་བྱུང་བའོ། །དབང་ཕྱུག་ནི་མ་ཧེ་ཤུ་
ར་ཞེས་པས་ས་ཧ་ཛ་དེས་ཀུན་ལ་ཁྱབ་ཅིང་དབང་བྱས་པས་སོ། །བདག་ཞེས་པ་
240 --281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
རྟག་པ་སྟེ་ས་ཧ་ཛ་དེ་དུས་ཐམས་ཅད་དུ་གནས་པས་སོ། །གསོ་བ་ནི་གསོ་ཞིང་
འཛིན་པ་སྟེ་ས་ཧ་ཛ་དེས་བདག་གཞན་གསོ་ཞིང་འཛིན་པས་སོ། །སེམས་ཅན་ནི་
ནུས་པ་དང་ལྡན་པས་ཤེས་ཅན་དེ་ས་ཧ་ཛ་དེ་ནུས་པ་དང་ལྡན་པས་ཤེད་ཅན་ནོ། །
དུས་ནི་ཡོན་ཏན་ལྡན་པས་སོ། །གང་ནི་ལྷན་ཅིག་སྐྱེས་པའི་ཡེ་ཤེས་ཀྱིས་གང་
བའོ། །ཟག་ནི་ཉོན་མོངས་པ་ཐམས་ཅད་ཟག་པས་སོ། །དེར་མ་ཟད་དེ་དངོས་པོ་
ཀུན་གྱི་རང་བཞིན་འདི་ཞེས་པ་འཁོར་འདས་ཀྱི་ཆོས་ཐམས་ཅད་དོ། །སྒྱུ་མའི་
གཟུགས་ཀྱིས་ཡང་དག་གནས་ཞེས་པར་རང་བཞིན་སྒྱུ་མ་ལྟ་བུ་ཡིན་ཏེ། འཁོར་
བའི་ཆོས་འདི་སྒྱུ་མ་ལྟར་མི་བདེན་པ་ཡིན་ནོ། །ལམ་སྒྱུ་མ་ལྟ་བུ་ཡིན་ཏེ། བསྐྱེད་
རྫོགས་ལ་སོགས་པའི་ཉམས་ལེན་ཐམས་ཅད་སྒྱུ་མ་ལྟར་ཤེས་པར་བྱའོ། །འབྲས་
བུ་སྒྱུ་མ་ལྟ་བུ་ཡིན་ཏེ་ཐོབ་པའི་དུས་ན་ཡང་སྣང་ལ་རང་བཞིན་མེད་པའོ། །
ད་ནི་དབང་གི་དུས་ཀྱི་དགའ་བ་བཞིའི་མཚན་ཉིད་འཆད་པ་ལ། གཞུང་
དུ་ནི་རྟོགས་བཅས་ཀྱི་དགའ་བ་གསུམ་ཕྱོགས་གཅིག་ཏུ་བསྟན། རྟོག་མེད་ཕྱོགས་
ཅིག་ཏུ་བསྟན་ཏེ། སྐྱེ་བོའི་གོ་རིམ་གྱི་དབང་དུ་བྱས་ན། དང་པོ་དབང་གསུམ་པའི་
ཕྱག་རྒྱ་མ་དེ་ལ་ནོམ་པ་དང་སྨྱུག་པའི་དུས་དེ་ལ་དང་པོ་ལ་དགའ་བ་ཙམ་ཉི
ཙམ་ཉིད་དེ་
ཞེས་པ། བདེ་བ་ནི་ཆུང་ལ་རྣམ་རྟོག་ཆེ་བས་སོ། །དེ་ནས་སྙོམས་པར་ཞུགས་ཏེ་
བྱང་སེམས་རྡོ་རྗེ་ནོར་བུའི་རྩ་བ་ཙམ་དུ་སླེབས་པ་དེ་གཉིས་པའི་གྲངས་ལ།
མཆོག་དགའ་ཉིད་ཞེས་པ། བདེ་བ་གོང་བས་ཆེ་རྣམ་རྟོག་གོང་བས་ཆུང་བས་སོ། །
དེ་ནས་ཐིག་ལེ་རྡོ་རྗེ་ནོར་བུའི་རྩེ་མོར་ལུས་ཀྱི་འཁྲུལ་འཁོར་རྣམ་པ་དྲུག་གིས་
བཟུང་བའི་དུས་དེ་ལ་གསུམ་པ་ལྷན་ཅིག་སྐྱེས་པར་བརྗོད་ཞེས་པ། ཐིག་ལེ་ལ་
བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་བདེ་བ་གསལ་བ་སྟོང་པ་གསུམ་
240 ---282



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཐ་མི་དད་པ་རྒྱུད་ལ་སྐྱེས་པའོ། །དེ་ནས་ཐིག་ལེ་གྱེན་ལ་བཟློག་པ་དམིགས་སུ་
བཏབ་རླུང་དང་བསྲེ་བ་བྱས་ནས་རྗེས་རྟོག་དཔྱོད་ཀྱི་བློ་དང་བཅས་པ་དེ་ལ་བཞི་
པ་ལ་ནི་དགའ་བྲལ་བཤད་ཞེས་པ་གོང་གི་ཉམས་ཀྱི་དགའ་བ་དང་བྲལ་བའོ། །
ད་ནི་ལྷན་ཅིག་སྐྱེས་པའི་ཡེ་ཤེས་ལ་ངོ་མཚར་ནས་རྡོ་རྗེ་སྙིང་པོ་ལ་སོགས་
པ་རྒྱལ་ཞིང་འགྱེལ་བ་འཆད་པ་ལ། རྡོ་རྗེ་སྙིང་པོ་ལ་སོགས་ཀུན་ཞེས་པ་ཐབས་
ཀྱི་འཁོར་དང་ཤེས་རབ་ཀྱི་འཁོར་ཐམས་ཅད་ཀྱིས། སྟོན་པ་རྡོ་རྗེ་འཆང་གདུལ་
བྱའི་དོན་ལ་མཁས་པས་བདེ་སྐད་དུ་གསུངས་པ་དེ་ངེས་པར་ཐོས་ནས། མཆོག་ཏུ་
ངོ་མཚར་གྱུར་ནས་ནི་ཞེས་རྟོག་བཅས་ཀྱི་དགའ་བ་གསུམ་ལ་བརྟེན་ནས་རྟོག་
མེད་ལྷན་ཅིག་སྐྱེས་པའི་ཡེ་ཤེས་སྐྱེ་བ་དེ་ལ་ངོ་མཚར་ནས་སོ། །རྒྱལ་ཞིང་ནི་
སེམས་སོ། །ས་ལ་འགྱེལ་བར་གྱུར་པ་ནི་ལུས་སོ།
།
ད་ནི་རྒྱལ་བ་སློང་བའི་དོན་དུ་རྟོག་བཅས་གསུམ་པོ་དོར་ནས་རྟོག་མེད་
བཞི་ པ་ ཉམས་ སུ་ བླང་ བྱ་ཡིན་པར་བསྟན་པ་ནི། སངས་རྒྱས་ཀུན་གྱི་སྐུ་ ག་
ཅིག་པ་ཞེས་པ་སྐུ་གསུམ་རོ་གཅིག་ཏུ་གྱུར་པ་བདེ་བ་ཆེན་པོའི་སྐུའོ། འོ་ན་དེ་གང་
གི་སྐུ་ཡིན་ན་ཀྱེའི་རྡོ་རྗེའོ། །དེ་ཡིན་པར་སུས་གསུངས་ན་བཅོམ་ལྡན་འདས་ཀྱིས་
བཀའ་སྩལ་པའོ། །དགོས་ པ་ གང་ གི་དོན་དུ་བཀའ་སྩལ་ན། རྡོ་རྗེ་སྙིང་པོ་ལ་
སོགས་པ་འཁོར་ཐམས་ཅད་ཀྱིས་རྟོགས་པར་བྱ་བའི་ཕྱིར། ཐེ་ཚོམ་ལེགས་པར་
སེལ་བ་ཞིག་བཀའ་སྩལ་པའོ། །ཐེ་ཚོམ་སེལ་ལུགས་ནི་དང་པོ་དགའ་བ་དེ་ཡང་
རྟོག་པར་འདུག་པས་འགྲོ་བའི་ཉིད་ཞེས་པ་འཁོར་བའི་ཆོས་སུ་འདུག་པའོ། །དེ་
བཞིན་དུ་མཆོག་དགའ་ཡང་བདེ་བ་འདི་ལས་ལྷག་པ་མེད་སྙམ་པའི་རྟོག་པ་ཡོད་
པས་འགྲོ་བ་ཉིད་དོ། དགའ་བྲལ་དགའ་བ་ཡང་རྟོག་དཔྱོད་ཀྱི་བློ་དང་བཅས་པས་
240-283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འགྲོ་བ་ཉིད་དེ་འཁོར་བའི་ཆོས་སུ་འདུག་པའོ། །གསུམ་ལ་ཞེས་པ་རྟོག་བཅས་ཀྱི་
དགའ་བ་གསུམ་པོའི་སྐྱོན་དེ། བཞི་པ་ལྷན་ཅིག་སྐྱེས་པའི་ཡེ་ཤེས་ལ་མེད་པའོ། །
འོ་ན་ལྷན་ཅིག་སྐྱེས་པ་ལ་སྐྱོན་མེད་ན་མེད་ལུགས་ཇི་ལྟར་མེད་ཅེ་ན། འདོད་
ཆགས་མེད་ཅིང་ཞེས་པ་མཆོག་དགའི་སྐྱོན་མེད་པའོ། །ཆགས་བྲལ་མེད་ཞེས་པ་
དགའ་བྲལ་གྱི་སྐྱོན་མེད་པའོ། །དབུ་མ་ཞེས་པ་མཆོག་དགའ་དང་དགའ་བྲལ་གྱི་
དབུ་མ་དགའ་བ་ཙམ་དུ་ཡང་དམིགས་པར་མི་འགྱུར་རོ། །རྟོག་བཅས་ཀྱི་དགའ་
བ་གསུམ་པོ་སྤངས་པ་ཉིད་ཀྱི་ཕྱིར་ན། ལྷན་ཅིག་སྐྱེས་པའི་ཡེ་ཤེས་རྟོགས་པ་དེ་
ལ་བྱང་ཆུབ་ཅེས་བྱ་སངས་རྒྱས་ཞེས་ཀྱང་བརྗོད། །
ད་ནི་ལྷན་ཅིག་སྐྱེས་པའི་ཡེ་ཤེས་རྟོགས་ན་ཐམས་ཅད་ཀྱི་བདག་ཉིད་ཡིན་
ལ་མ་རྟོགས་ན་ཀུན་གྱིས་སྤངས་པར་སྟོན་པ་ནི། ཡང་ན་དེ་ཉིད་ནི་ལྷན་ཅིག་སྐྱེས་
པའི་ཡེ་ཤེས་སོ། །ཐམས་ཅད་བདག་ནི་ཆོས་ཐམས་ཅད་དེ་ལས་མ་འདས་པས་
ནའོ། །འོ་ན་དོན་དམ་ལྷན་སྐྱེས་དེ་ཀུན་ལ་རང་དགར་འབྱུང་ངམ་ཞེ་ན་མ་ཡིན་ཏེ།
ཟླ་བ་སྤྲིན་གྱིས་སྒྲིབ་པ་བཞིན་དུ་རྟོག་པས་སྒྲིབ་ན་མི་གསལ་བས་ན་ཡང་ན་ཀུན་
གྱིས་རྣམ་པར་སྤངས་ཞེས་པའོ། །
ད་ནི་དགའ་བའི་གོ་རིམ་གར་རྟོགས་སྟོན་པ་ནི། དེ་ཡང་ཞེས་པ་ལྷན་ཅིག་
སྐྱེས་པའི་ཡེ་ཤེས་དེ་ཡང་ངོ༌
། །དགའ་བྲལ་དང་པོར་ཞེས་པ་དགའ་བྲལ་གྱི་ཡང་
མཐའ་ཆོག་དགའི་མ་མཐའ་དེར་རོ། །མཚོན་ཞེས་པ་རྟོག་བཅས་ཀྱི་དགའ་བས་
མཚོན་ནས་རྟོག་མེད་སྐྱེ་བའི་དོན་ནོ། །བརྟག་པ་ཕྱི་མའི་ལེའུ་གཉིས་པ་ནས་ཀྱང་།
མཆོག་མཐའ་དགའ་བྲལ་དང་པོར་ནི། །མུན་པ་ལ་ནི་མར་མེ་ལྟར། །དེ་བཞིན་
བུས་ ཀྱང་ ཡིད་ཆེས་ གྱིས། །ཞེས་ གསུངས་ སོ། །དགའ་ བ་ གསུམ་པོ་རྣམ་པར་
240 -284



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
སྤངས་ཞེས་པ་རྟོག་མེད་དེ་རྟོགས་པའི་དུས་ན་རྟོག་བཅས་གསུམ་པོ་སྤངས་པའོ། །
སྤངས་ནས་གཞན་དུ་སྒྱུར་བ་ལྟ་བུ་མ་ཡིན་ཏེ། རྣམ་རྟོག་ཉིད་ལྷན་ཅིག་སྐྱེས་པའི་
ཡེ་ཤེས་སུ་སོང་བའོ། །
དབང་བཞི་པ་ལ་གཉིས་ཏེ། ཚིག་དབང་རིན་པོ་ཆེས་ལྟ་བ་ངོས་བསྟན་
ནས་ལྷན་ཅིག་སྐྱེས་པའི་ཡེ་ཤེས་ཀྱི་རོལ་པ་སྣ་ཚོགས་སུ་འཆར་བར་བསྟན་པ་
དང་། དེ་ལ་རྩད་པའི་སྐྱོན་སྤང་བའོ། །དང་པོ་འཆད་པ་ལ། ཇོ་བོ་ནཱ་རོ་པ་དབང་
བཞི་པ་འདི་ཚིག་དབང་དུ་འདོད་དེ། །དེ་ཡང་དབང་གསུམ་པོ་དག་ཕྱེ་ནས། བཞི་
པར་ཚིག་གིས་གཏན་ལ་འབེབས་པ་ཡིན་གསུངས། དཔེར་ན་དབང་གསུམ་པ་ནི་
ཚྭ་མ་མྱོང་བ་གཅིག་ལ་ཚྭ་བྱིན་ནས་མྱང་དུ་འཇུག་པ་ལྟ་བུ་ཡིན། དབང་བཞི་པ་ནི་
ཚྭ་མྱོང་བ་ལ་ཚྭའི་མཚན་ཉིད་འཆད་པ་ལྟ་བུ་ཡིན་གསུངས་ནས་སྐུར་རྒྱུ་མེད་པར་
དོད། བླ་མ་ཕྱག་ལེན་མཛད་ཙམ་ན་ཇོ་བོ་མི་ཏྲི་པ་དང་པཎྜི་ཏ་ཐར་པའི་ལམ་
སྟོན་གྱི་རྗེས་སུ་འབྲངས་ནས་དབང་སྐུར་རྒྱུ་ཡོད་པར་འདོད་དོ། །གཞུང་ལྟར་ན་
ནཱ་རོ་པའི་ལྟར་ཚིག་ཏུ་བདེའོ། །ཕྱི་ནས་ཞེས་པ་དབང་གསུམ་པའི་ཕྱི་ནས་སོ། །དེ་
ཉིད་ནི་གསུམ་པར་གོ་ཕྱེ་བ་དེ་ཉིད་དོ། །ཡང་དག་བཤད་ནི་སློབ་དཔོན་གྱིས་ཚིག་
ཏུ་བརྗོད་པའོ། །རྣམ་དག་ཡེ་ཤེས་གཟུགས་ཅན་ནི་སངས་རྒྱས་ཀྱི་ཐུགས་གཉིས་
སུ་མེད་པ་དེ་དང་ངོ་། །འཁོར་བ་རྣམ་པར་རྟོགས་པ་ནི་སེམས་ཅན་གྱི་སེམས་ཉིད་
སྨྱུག་མའི་ཤེས་པའི་དེ་གཉིས་སོ། །
ཁྱད་པར་ཅུང་ཟད་ཡོད་མ་ཡིན་ཞེས་པ་མཉམ་པ་སྟེ། བཟང་ངན་ནམ་ཆེ་
ཆུང་ངམ་མཐོ་དམན་ལ་སོགས་པའི་བྱེ་བྲག་མེད་པའོ། །སྤྲོས་མེད་ལྷན་ཅིག་སྐྱེས་
པའི་ཡེ་ཤེས་རྟོགས་པའི་དུས་ན་མཆོག་དགར་བསྒོམ་པ་མེད་ཅིང་ལ་སོགས་པ་གོ་
240-285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སླའོ། །མཐོང་བྱ་མེད་ནི་ཡུལ་གཅིག་ན་མེད་པའོ། །རློམ་སེམས་མེད་ཞེས་པ་
ཐམས་ཅད་ལ་ངར་འཛིན་གྱི་རློམ་སེམས་མེད་པའོ། །ལྷན་ཅིག་སྐྱེས་པ་དེ་མ་
རྟོགས་པ་ལ་འཁོར་བ་དང་མྱ་ངན་ལས་འདས་པའི་རྟོག་པ་སྣ་ཚོགས་ཉིད་དུ་སྣང་
ངོ༌། །དེ་ལྟར་དབང་རྫོགས་པར་ཐོབ་པ་དང་མཉམ་རྗེས་མེད་པར་ལྷན་ཅིག་སྐྱེས་
པའི་ཡེ་ཤེས་སུ་འཆར་རམ་ཞེ་ན། དམ་པོ་ཞེས་པ་ལས་དམ་པོ་པས་སོ། །སྤྲིན་
དང་འདྲ་བའི་ཟླ་བ་དེ་སྤྲིན་མཐོངས་སུ་བྱུང་ན་གསལ། སྤྲིན་དཔག་ཏུ་སོང་བའི་
དུས་སུ་མི་གསལ། དེ་དང་འདྲ་བར་དབང་བཞི་གསུམ་གྱི་ཉམས་མྱོང་དེ་ཡང་
བསྒོམས་ན་ གསལ་མ་བསྒོམས་ན་མི་ གསལ་བའོ། །གྲུབ་པ་ཞེས་པ་དེ་བས་
བསྟན་ཙམ་ནའོ། །སྒྱུ་མ་ལྟ་བུར་འགྱུར་ཞེས་པ་ཆོས་ཐམས་ཅད་སྒྱུ་མའི་རྣམ་པར་
ཐར་པར་ལྟར་སྣང་ལ་རང་བཞིན་མེད་པར་དྭལ་གྱིས་འཆར་སྟེ། དེ་ཡང་ཁ་ཚིག་
གི་སྒྱུ་མས་མི་ཕན་རྒྱུད་ལ་སྐྱེ་དགོས་སོ། །ཚིག་དེ་གཉིས་ནི་བསྒོམས་པའི་རྟགས་
སོ། །ཉལ་དང་ནི་གཉིད་ཉལ་བའོ། །སད་མའི་ཁྱད་པར་ནི་གཉིད་སད་པའོ། །
རྟོག་ཏུ་ཞེས་པ་དེ་ཀུན་གྱི་དུས་ཐམས་ཅད་དུའོ། །རྨི་ལམ་འདྲ་བར་འགྱུར་ཞེས་པ་
གཉིད་ལོག་མ་ལོག་མེད་པར་ཟག་མེད་ཀྱི་རོ་བདེ་བར་བཤད་པའོ། །ཚིག་དེ་
གཉིས་ནི་སྤྱོད་པ་བྱ་རན་པས་རྟགས་སོ། །འདི་ལ་མན་ངག་ཏུ་རྨི་ལམ་དམ་བསམ་
གཏན་དུ་བསྲེ་བ་སྒྱུ་ལུས་ཀྱི་གདམས་ངག་ཡོད་པ་ཡིན་གསུངས་སོ། །དངོས་པོའི་
མཚན་ཉིད་ནི་སྣང་གྲག་གམ་འཁོར་འདས་ཀྱི་ཆོས་ཐམས་ཅད་དོ། །མི་ཕྱེད་པ་ནི་
བདེ་སྟོངདབྱེར་མི་ཕྱེད་པར་གྱུར་པ་སྟེ། མཉམ་བཞག་དང་རྗེས་ཐོབ་ཀྱང་དབྱེར་
མི་ཕྱེད་པར་འདྲེས་པའོ། །དེ་ཙམ་ན་ཕྱག་རྒྱ་ཆེན་པོའི་དངོས་གྲུབ་དེ་རྣལ་འབྱོར་
པ་ཡིས་འགྲུབ་པའོ། །ཚིག་དེ་གཉིས་ནི་འབྲས་བུའི་རྟགས་སོ། །
240 -286



དཔལ་དགྱེས་པ་རྡོ་རྗེ་བ བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ད་ནི་རྩད་པའི་སྐྱོན་སྤང་ན་འཆད་པ་ལ། དེ་ཡང་གོང་གི་མཆོག་དགར་
བསྒོམ་པ་མེད་ཅིང་ལ་སོགས་པ་སེམས་ཀྱི་ངོས་ནས་རང་བཞིན་གྱིས་རྣམ་པར་
དག་པར་བཤད་པ་དེ་རིགས་པ་ལ། ལུས་འབྱུང་བ་བཞི་ལས་སྐྱེད་པ་ན་ལུས་ཀྱང་
མེད་ཅིང་ཤ་དང་ཁྲག་ཀྱང་མེད་པར་བཤད་པ་ལ་སོགས་པ་དེ་ཅངརིགས་སམ་
སྙམ་ནས་དྲིས་པ་ནི། རྡོ་རྗེ་སྙིང་པོས་འདི་སྐད་གསོལ་ཞེས་མཚམས་སྦྱར་ནས།
སེམས་ཀྱི་ངོས་ནས་གདོད་མ་ནས་རང་བཞིན་གྱིས་འོད་གསལ་བའི་སྟོང་ཉིད་
ཡིན་ཡང་
། ལུས་ཀྱི་རང་བཞིན་དག་པ་ནི་མི་རིགས་སོ། །དེ་གཏན་ཚིགས་ཅིའི་
སླད་དུ་མི་རིགས་ཞེ་ན། ལུས་འབྱུང་བ་ལྔའི་བདག་ཉིད་ལགས་པའི་ཕྱིར་དག་པ་
མི་རིགས་སོ་ཟེར་རོ། །
ད་ནི་དེའི་ལན་འཆད་པ་ལ། དེ་ནས་སྟོན་པ་རྡོ་རྗེ་ཅན། །མཁའ་འགྲོ་མ་
ལ་བདེ་བ་སྦྱིན་པར་མཛད་པ་དེས་གསུངས་ཞེས་པ་བསྡུད་པ་པོས་མཚམས་སྦྱར་
བའོ། །སྟོན་པ་དངོས་ཀྱི་ཚིག །རློམ་སེམས་མེད་པ་ལ་ནི་ལྷན་ཅིག་སྐྱེས་པའི་རང་
བཞིན་གྱི་བདག་ཉིད་དེ། འགྲོ་བ་ཐམས་ཅད་ཀྱི་ལུས་ལ་རང་ཆས་སུ་རྣམ་པར་
གནས་པས་རིགས་བྱ་བའོ། །དེ་ལུས་ལ་གནས་ཀྱང་དེས་ལུས་དག་པར་འགྲོ་བའི་
རྒྱུ་མཚན་དྲིས་པ་ནི། ཀྱེ་བཅོམ་ལྡན་འདས་ཞེས་བོས་ནས། གཏན་ཚིགས་ཅིའི་
སླད་དུ། འབྱུང་བ་ཆེན་པོ་ལྔའི་ཕུང་པོ་ལགས་དག་པ་ནི་ཇི་ལྟར་དག་བྱ་བའོ། །
དེའི་ལན་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་
སོགས་པ་སྟེ། ལུས་
འབྱུང་བ་ལྔ་ལས་འགྲུབ་ལུགས་སམ། ལུས་བདེ་བའི་ལུགས་སུ་བླུགས་ལུགས་
སམ། ལུས་ལ་ལྷན་ཅིག་སྐྱེས་པའི་ཡེ་ཤེས་ཀྱིས་ཁྱབ་པས་ལུས་དག་པའི་དག་
ལུགས་ཤིག་སྟོན་ནོ། །དེ་ལ་དང་པོ་ཕའི་བྷོ་ལ་དང་མའི་ཀ་ཀོ་ལ་སྦྱར་ནས་སྙོམས་
240-287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པར་ཞུགས་པའི་དུས་སུ་འབྱུང་བ་ལྔ་ལས་བསྐྱེད་དེ། རེག་པ་སྲ་བའི་ཆོས་ཀྱིས་ནི་
ཞེས་པ་ཐིག་ལེ་དཀར་དམར་ལ་སྲ་བ་སའི་ཆོས་ཡོད་པས། འབྱུང་བ་སའི་ཆ་
ཐམས་ཅད་ནི་དེ་ལས་སྐྱེ་ཞིང་འབྱུང་བར་འགྱུར་བའོ། །བྱང་སེམས་ཆུ་ཡི་རྣམ་པ་
ལས་ཞེས་པ་གཤེར་བ་ཆུའི་ཆོས་ཡོད་པས། ཆུ་ཡི་ཁམས་ནི་འབྱུང་བར་གྱུར་བའོ། །
དེའི་དུས་ན་བསྐྱེད་པའི་ཤུགས་ལས་དྲོད་མེའི་ཆོས་ཡོད་པས་མེའི་ཁམས་དེ་ལས་
བྱུང་བའོ། །དེའི་དུས་ནས་འགྲོ་བ་ཞེས་པ་ཐིག་ལེའི་འཕོ་འགྱུར་དང་གཡོ་བ་རླུང་
གི་ཆོས་ཡོད་པས་རླུང་གི་ཁམས་ཐམས་ཅད་དེ་ལས་བྱུང་བའོ། །བདེ་བ་ནི་སྙོམས་
འཇུག་གི་དུས་སུ་ཁུ་བོ་ལ་བརྟེན་པའི་བདེ་བ་དེ་འབྱུང་བ་བཞི་ཀ་ལ་ཁྱབ་ཅིང་
རེག་བྱ་ཐོགས་པ་དང་བྲལ་བས་ན་ནམ་མཁའ་ཉིད་ཀྱིས་ཁམས་སོ། །དེས་ན་
ལུས་ཆགས་པའི་དུས་སུ་འབྱུང་བ་ལྔ་པོ་རྣམས་ཀྱིས་ཡོངས་སུ་སྐོར་ཞིང་བདེ་བ་
ལས་གྲུབ་པས་ལུས་བདེ་བའི་ལུགས་སུ་བླུགས་པའོ། །འོ་ན་བདེ་བ་དེ་གང་གི་
ཕྱིར་གནས་ཞེ་ན། འབྱུང་བ་ཆེ་བདེ་བ་ཞེས་པ་འབྱུང་བ་ལས་གྲུབ་པ་ཀུན་རྫོབ་
ཟག་པ་དང་བཅས་པའི་བདེ་བར་གནས་ཞེས་བྱ་བའོ། །དེ་ཕྱིར་ནི་ཟག་བཅས་ཀྱི་
བདེ་བར་གནས་པ་དེའི་ཕྱིར་རོ། །བདེ་བ་དེ་ཉིད་མིན་ཞེས་པ་དོན་དམ་ཟག་མེད་
ཀྱི་བདེ་བ་མིན་པའི་དོན་ཏོ། །
འོ་ན་དོན་དམ་ཟག་མེད་ཀྱི་བདེ་བ་གང་ན་ཡོད་ན། ལྷན་ཅིག་སྐྱེས་པས་
གང་སྐྱེད་པ་ཞེས་པ་འབྱུང་བ་ལྔ་དང་བཅས་པའི་ལུས་དེ་འགྲུབ་པ་དང་སེམས་
ཉིད་དོན་དམ་ཟག་མེད་ལྷན་ཅིག་སྐྱེས་པའི་ཡེ་ཤེས་གྲུབ་པ་དང་
། དུས་མཉམ་
ཡིན་པས་ལྷན་ཅིག་སྐྱེས་པའོ། །དཔེར་ན་བུམ་པ་གྲུབ་པའི་དུས་སུ་བུམ་པའི་ནམ་
མཁའ་རང་ཆས་སུ་འགྲུབ་པ་དང་འདྲའོ། དེས་ན་ལྷན་ཅིག་སྐྱེས་པར་དེ་བརྗོད་བྱ་
240 288



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཞེས་པ་སྟེ། ལུས་དང་ལྷན་ཅིག་ཏུ་སྐྱེས་པས་སོ།
།
དེས་ན་ལུས་འབྱུང་བ་ལྔའི་རང་བཞིན་བདེ་བའི་ལུགས་སུ་བླུགས་པའི་
དུས་སུ། སྙུག་མ་ལྷན་ཅིག་སྐྱེས་པའི་ཡེ་ཤེས་རང་ཆས་སུ་གྲུབ་པས་ན་རང་བཞིན་
ལྷན་ཅིག་སྐྱེས་ཞེས་བརྗོད་ཞེས་བྱའོ། །འོ་ན་དོན་དམ་མཚོན་བྱ་དེ་རང་བཞིན་
ལྷན་ཅིག་སྐྱེས་ པར་འགྱུར་བ་ཅི་ཡིན་ཞེ་ན། དེའི་ལན་འཆད་པ་ལ། རྣམ་པ་
ཐམས་ཅད་ཞེས་པ་རྒྱུ་ལམ་འབྲས་བུ་གསུམ་སྟེ། རྒྱུ་དངོས་པོར་སྣང་བ་ཐམས་
ཅད། ལམ་ དཀྱིལ་ འཁོར་ དང༌། སྦྱིན་ སྲེག་ དང་། སྔགས། ཕྱག་ རྒྱ། འབྲས་ བུ་
མཆོག་ཐུན་ལས་གསུམ་མོ། །སྡོམ་ཚིག་པ་ཞེས་པ་དེ་རྣམས་ཐམས་ཅད་ཟག་མེད་
ལྷན་ཅིག་སྐྱེས་པའི་ཡེ་ཤེས་སུ་སྡོམ་ཞིང་གཅིག་པའོ། །འོ་ན་ཆོས་དེ་རྣམས་ དེར་
སྡོམ་ཞིང་དེ་གཅིག་ལུགས་ཇི་ལྟར་གཅིག་ཞེ་ན། ཕྱག་རྒྱ་རྒྱུ་དང་བྲལ་བ་ལས་ཞེས་
པར། དེ་ཡང་ཕྱག་རྒྱ་དེ་སྟོང་ཉིད་དེས་རྒྱས་འདེབས་པའོ། །གང་ལ་འདེབས་ན་རྒྱུ་
དང་བྲལ་བ་ལ་སྟེ་རྒྱུ་ལམ་འབྲས་བུ་གསུམ་ལ་འདེབས་པའོ། །
དེ་ལྟར་རྒྱས་བཏབ་པས་ཐམས་ཅད་སྟོང་ཉིད་སྤྲོས་བྲལ་དུ་ཆོད་པའོ། །དེ་
ལྟར་ཕྱག་རྒྱ་རྒྱུ་དང༌བྲལ་བའི་ངོས་ནས། སྔགས་ཀྱི་བཟླས་པ་ཡང་མེད་དོ། །
དཀའ་ཐུབ་ནི་ཆང་དང་ཚྭ་བསྲུང་ལ་སོགས་པའོ། །མེད་ཅེས་པ་མ་གྲུབ་པའོ།
།
སྦྱིན་སྲེག་ནི་འཕྲིན་ལས་བཞིའོ། །དཀྱིལ་འཁོར་ཅན་ཡང་ནི་གཙོ་བོ་བསྒོམ་པའོ། །
དཀྱིལ་འཁོར་ཡང་ནི་འཁོར་བསྒོམས་པའིའོ། །མེད་ཅེས་པ་མ་གྲུབ་པའི་དོན་ཏོ། །
འོ་ན་ཐབས་ཤེས་རབ་ཡ་བྲལ་དུ་སོང་ངོ་ཞེ་ན། རྒྱུ་ལམ་འབྲས་བུ་གསུམ་ཀ་ཡ་མ་
བྲལ་ཏེ། ཤེས་རབ་ལ་ཐབས་ཀྱིས་བསྡུས་པར་སྟོན་པ་ནི། ཡོ་གེ་ནི་རྣལ་འབྱོར་རོ། །
སྙིང་རྗེ་ནི་ཐབས་བདེ་བར་གྱུར་བའོ། །དེ་ལྟར་ཐམས་ཅད་སྟོང་ཉིད་དུ་སྡོམ་ཞིང་
240 ----289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
གཅིག་ པ་ དེ་ ཤེས་ རབ་ ཡིན་ལ། དེ་ལས་ སྙིང་ རྗེ་འབྱུང་བ་དེ་ཐབས་ཡིན་ཏེ།
ཐབས་ཤེས་རབ་གཉིས་མེད་ཀྱི་ངོ་བོ་དེ་ནི་སྟོང་ཉིད་སྙིང་རྗེ་དབྱེར་མེད་པ་ཞེས་
བྱའོ། །དེ་ལྟར་སྟོང་ཉིད་སྙིང་རྗེ་དབྱེར་མེད་པ་དེ་ནི་སྔགས་བཟླས་པ་ཡང་ཡིན།
དཀའ་ཐུབ་ཀྱང་དེ་ཡིན། སྦྱིན་སྲེག་ཀྱང་དེ་ཡིན། དཀྱིལ་འཁོར་ཅན་ཞེས་པ་གཙོ་
བོའི་བསྒོམ་པ་ཡང་དེ་ཡིན་ཏེ། དཀྱིལ་འཁོར་ཉིད་ཅེས་པ་འཁོར་གྱི་ལྷ་ཚོགས་སུ་
བྱུང་བ་ཡང་ཡིན་ནོ། །དེ་ལྟར་སྟོང་པ་སྙིང་རྗེ་དབྱེར་མེད་པ་དེ་ལ་བྱང་ཆུབ་ཀྱི་
སེམས་ཞེས་བྱ་བར་ཡང་རབ་ཏུ་བརྗོད་དོ། །
དེ་ལྟར་སྟོང་པ་དང་སྙིང་རྗེ་དབྱེར་མེད་པ་དེ་ལ་མདོར་བསྡུས་ན་ནི་སེམས་
ཟག་མེད་ལྷན་ཅིག་སྐྱེས་པའི་ཡེ་ཤེས་སུ་འདུས་པའི་གཟུགས་ཅན་ཡིན་ནོ། །དེ་
ཡན་ཆད་ཀྱིས་ལེའུ་ཡི་གཞུང་བཤད་ཟིན་ཏོ། །
ད་ནི་ལེའུ་ཡི་མཚན་འཆད་པ་ལ། དབང་ཞེས་པ་ཨ་བྷི་ཥིཉྩཞེས་པ་དྲི་མ་
འཁྲུད་པ་དང་ཨ་བྷི་ཥེ་ཀ་ཞེས་པ་ནུས་པ་འཇོག་པ་སྟེ། བརྟག་པ་ཕྱི་མའི་ལེའུ་
གསུམ་པ་ནས་སྟོན་ནོ། །
ལེའུ་ཞེས་པ་གཞུང་གཅོད་ཅིང་སྐྱོང་བའོ། །ཞེས་བྱ་བ་ནི་གཞུང་ཚིག་དང་
ཡི་གེར་གཏན་ལ་འབེབས་པའོ། །བཅུ་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་དང་པོ་ལས། ལེའུ་བཅུ་པའི་རྣམ་པར་བཤད་པའོ།། །།
ལེའུ་བཅུ་གཅིག་པ་ཆོས་དོན་སྡེབས་གསུམ་ལས། ལེའུ་ལེའུ་ཡི་འབྲེལ་ནི་
དེ་ལྟར་དབང་བསྐུར་ཐོབ་དེས་འབྲས་བུ་ལས་ཚོགས་འདི་ལྟ་བུ་བསྒྲུབ་ཏུ་བཏུབ་
བོ་ཞེས་བསྟན་པའི་ཕྱིར་ལེའུ་བཅུ་གཅིག་པ་འདི་བྱུང་བའོ། །ལེའུ་མདོར་བསྟན་
རྒྱས་བཤད་ཀྱིས་འབྲེལ་ནི་ལེའུ་དང་པོར་ལྟ་སྟངས་ཞེས་པས་མདོར་བསྟན། ལེའུ་
240 --290



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཅུ་གཅིག་པ་འདིས་རྒྱས་པར་འཆད་པའོ། །ལེའུ་མངོན་པར་རྟོགས་པའི་འབྲེལ་
ནི་མངོན་རྟོགས་ཐད་སོར་འགྲིག་པའོ། །
ལེའུ་འདི་ལ་དོན་ལྔ་ལས། དང་པོ་སྒྲོལ་མའི་སྒྲུབ་ཐབས་ཀྱིས་དབང་དུ་བྱ་
བ་ནི། ཀུ་རུ་ཀུ་ལླི་སྒྲུབ་ཐབས་བཤད་པར་བྱ་སྟེ་ཞེས་པ་ལ་སོགས་པའོ། །དེ་ཡང་
ཚིག་དང་པོ་འདི་གཉིས་ལ་བླ་མ་བ། རྒྱས་པར་བརྟག་པ་བཅུ་གཉིས་ལས། གོང་
དུ་གསུངས་པ་མདོར་རུ་བསྡུ་ཞེས་འཁྲུགས་སྡེབས་ནས་མཛད་དེ། དེ་ཡང་རྒྱས་
པར་བརྟག་པ་བཅུ་གཉིས་ལས་ཞེས་པ་བརྟག་པ་བཅུ་གཉིས་པ་ལ་ཡན་ཆད་ཏུ།
ཀུ་རུ་ཀུ་ལླེའི་རྣམ་ཐར་ཐོ་རེ་བ་གཅིག་བཤད་ནས་ཡོད་པ་དང་། གོང་དུ་གསུངས་
པ་ ཞེས་པས་ལེའུ་གཉིས་པར་ཀུ་རུ་ཀུ་ལླེའི་སྔགས་གསུངས་པ་སྟེ། དེ་རྣམས་
ཐམས་ཅད་ཀྱི་སྒྲུབ་ཐབས་འདིར་མདོར་བསྡུས་ལ་བསྟན་པར་བྱ་བ་ཞེས་པའི་དོན་
ཡིན་ནོ། །དེའི་མངོན་པར་རྟོགས་པ་དགྲིག་པ་ནི། དང་པོར་ཀུ་རི་ཀུ་ལླིའི་ཐང་སྐུ་
བྲིས། རབ་གནས་བྱས། བྲག་རི་ལ་སོགས་པའི་གནས་སུ་དགྲམ། དེ་ནས་ཁྲུས་
བྱས་སྟན་བདེ་བ་ལ་འདུག་ལ་སྔོན་འགྲོའི་ཆོས་གཉིས། དངོས་གཞིའི་ཆོས་བཞི།
རྗེས་ཀྱི་ཆོས་གཉིས་ཏེ། ཆོ་ག་ཐོ་བརྒྱད་ཀྱིས་བསྐྱེད་པར་བྱའོ། སྔོན་འགྲོའི་ཆོས་
གཉིས་ཀྱི་དང་པོ་བླ་མ་དག་པའི་ཆོ་ག་བྱ་བ་ནི། ཀུ་རུ་ཀུ་ལླེ་དང་བླ་མ་སྤྱན་དྲངས་
ལ་བདུན་རྣམ་དག་བྱ་བའོ། །གཉིས་པ་ཚད་མེད་པ་བཞི་བསྒོམ་མོ། །
དེ་ནས་དངོས་གཞིའི་ཆོས་བཞི་ལས། དང་པོ་སྟོང་པ་ཉིད་ཏུ་བསྒོམ་མོ། །
གཉིས་པ་ལ་ས་བོན་བསྡུ་བ་ནི་ཧྲི་ལས་ཞེས་པའོ། །དེ་ལས་འོད་ཟེར་འཕྲོས་
འདུས་པ་ལས། གསུམ་པ་ལ་གཟུགས་རྫོགས་པ་ནི་བྱུང་བའི་ལྷ་མོ་ནི། ཁ་དོག་
དམར་ཞིང་ཕྱག་བཞི་མ་ཞེས་པ་ལ་སོགས་པ་སྟེ། ཞལ་ནི་གུར་ནས་གཅིག་ཏུ་
240 ---291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བཤད་དོ། །མདའ་ནི་གཡས་དང་པོ་ནའོ། །གཞུའི་ལག་པ་ནི་གཡོན་དང་པོ་ནའོ། །
ཨུཏྤ་ལ་ནི་གཡས་འོག་མ་ནའོ། །ལྕགས་ཀྱུ་ནི་གཡོན་འོག་མ་ནའོ། །བཞི་པ་ལ་ཡི་
གེ་དགོད་པ་ནི་ཐུགས་ཀར་ཉི་མའི་སྟེང་དུ་ཧྲི་ལ་གོང་ལེའུ་གཉིས་པའི་སྔགས་ཀྱིས་
སྐོར་བར་བསྒོམ་པའོ། །རྗེས་ཀྱི་ཆོས་ལ་གཉིས་ལས། དང་པོ་ཡེ་ཤེས་སེམས་
དཔའ་སྤྱན་དྲངས་ལ་གཉིས་སུ་མེད་པར་བསྲེ།
གཉིས་པ་ལྷ་མོ་བདུད་རྩིའི་བུམ་ཆུ་ཐོགས་པས་དབང་བསྐུར་བས་སྣང་བ་
མཐའ་ཡས་ཀྱིས་དབུ་རྒྱན། དེ་ནས་བཟླས་པ་བྱའོ། །དེ་ལྟར་བསྒོམ་ཞིང་བཟླས་
པ་བྱས་པའི་ཕན་ཡོན་ནི་འདི་ནི་བསྒོམས་པ་ཙམ་གྱིས་ནི་ཞེས་པ་ལ་སོགས་པ་སྟེ།
འཇིག་རྟེན་གསུམ་ནི་ས་འོག་ས་སྟེང་ས་བླ་གསུམ་དབང་དུ་བྱེད་པའོ། །འབུམ་
ཕྲག་གཅིག་གིས་རྒྱལ་པོ་རྣམས་དབང་དུ་བྱེད་པའོ། ཁྲི་ཡིས་ལ་སོགས་པ་ནི་གོ་
སླའོ། །སྔགས་པ་ནི་མནྟི་ཞེས་པ་བློན་པའོ། །
གཉིས་པ་ལྟ་སྟངས་བཞི་ལས་བཞི་བསྒྲུབ་པ་འཆད་པ་ལ། མཉམ་པར་
ཞེས་པ་མིག་གཉིས་མཉམ་པར་རོ། །མ་རུ་པ་ཞེས་པ་ཁྲོ་བ་དང་ཐབས་པའོ། །
དཔྲལ་བ་ཅན་ཞེས་པ་མིག་གཉིས་པོ་དཔྲལ་བ་ན་ཡར་ལ་ཧྲིལ་གྱིས་ལྟས་ན་མར་
ལ་འགུགས་པའོ། དེ་ནི་རྟག་ཏུ་ལྟུང་བར་བྱེད་པའི་ལྟ་སྟངས་ཡིན་པར་བརྗོད་དོ། །
དབང་གི་ལྟ་སྟངས་གཡོན་ན་གནས་ནི་མིག་གཉིས་གཡོན་ངོས་སུ་ཧྲིལ་གྱིས་
གཏད་པའོ། །གཡོན་པ་ནས་ཀྱང་གཟུགས་བརྙན་གཉིས། ཞེས་པ་མིག་གཉིས་ཀ་
གཡོན་ངོས་སུ་གཏད་པས་གཟུགས་གཅིག་ལ་གཉིས་སུ་མངོན་པར་འོང་བས་སོ།
དེ་ནི་དབང་གི་ལྟ་སྟངས་སོ། །མིག་གཉིས་ཀ་གཡས་པའི་ངོས་ཀྱི་ཆ་ནས་དགུགས་
པའི་ཉིད་དུ་བྱས་ལ། སྟེང་ནས་ཀྱང་ནི་ཞེས་པ་ངོས་ནས་ཀྱང་འགུགས་པའི་ཚུལ་
240 -292



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དུ་བྱེད་པའོ། །དེ་ལ་ཡང་གཟུགས་བརྙན་གཉིས་སུ་མངོན་པའོ། །དེ་ནི་དགུག་
པའི་ལྟ་སྟངས་སོ། །དབུ་མ་ནི་གཡས་གཡོན་དུ་མ་ཡིན་ཏེ་མིག་གཉིས་དབུས་སུ་
ལྟ་བ་དེ་རེངས་པའི་ལྟ་སྟངས་ཉིད་ཡིན་པའོ། །དེ་ཡང་སྣའི་རྩེ་མོའི་དབུས་སུ་མིག་
གཉིས་བལྟ་བའོ། །དེས་ལྟ་སྟངས་བཞི་བཤད་དོ། །
ད་ནི་རླུང་བཞི་བཤད་པ་ལ། རླུང་ཕྱིར་བྱུང་བ་ཉིད་ནི་ལྟུང་བར་བྱེད་པའི་
རླུང་ངོ༌
། །རླུང་ནང་དུ་རྔུབ་པ་ནི་དབང་དུ་བྱེད་པའི་རླུང་ངོ༌
། །རླུང་མེད་ཀྱིས་ནང་
དུ་དགང་བ་ནི་འགུགས་པར་བྱེད་པའི་རླུང་ངོ་
། །རླུང་བསྡམས་ཏེ་གཏོར་བ་ནི་ཞི་
བ་སྟེ་རེངས་པར་བྱེད་པའི་རླུང་ངོ༌
། །དེས་རླུང་བཞི་བཤད་དོ། །ད་ནི་སའི་གནས་
བཞི་འཆད་པ་ལ། རློན་པའི་ཤིང་ལ་ལྟུང་བྱེད་ཉིད་ཞེས་པ་ཤིང་རློན་པ་ལོ་འདབ་
དང་བཅས་པ་ལ་ལྟུང་བའི་ལྟ་སྟངས་དང་ལྟུང་བའི་རླུང་བསྟུན་པས། ས་ལ་ཕེབས་
ན་ ལྟུང་བའི་ ལས་ འགྲུབ་ སུམ་བཅུ་རྩ་གསུམ་ལྟ་བུ་གོང་ན་འདུག་པ་འོག་ཏུ་འབེབས་ནུས་པ་བོ། །
དབང་ནི་མེ་ཏོག་རབ་ཏུ་གྲགས་ཞེས་པ་མེ་ཏོག་ཁ་འཕར་ལྟ་བ་དེ་ལ། དབང་གི་
ལྟ་སྟངས་དང་དབང་གི་རླུང་བསྟན་པས་མེ་ཏོག་ཁ་ཚུར་ལོག་གིས་རང་ལ་ལྟ་ན་
དབང་གིས་ ལས་འགྲུབ་བུ་མོ་ལྟ་བུ་བདག་གི་དབང་དུ་འགུག་པ་ནུས་པའོ་པའོ། །རྡོ་ རྗེའི་ཤིང་
ལ་དགུག་པ་ཉིད་ཞེས་པ་ཤིང་ཤི་རི་ཁ་འདབ་ལྟ་བུ་ལ་དགུག་པའི་ལྟ་སྟངས་
དགུག་པའི་རླུང་བསྟུན་པས། འོ་མ་སྐྱ་ཆུར་གྱིས་ཁུགས་ན་དགུག་པའི་ལས་གྲུབ་
པའོ་ རྒྱལ་པོ་ལྟ་བུ་དག་ལ་མི་མོས་པར་དབང་དུ་བསྡུད་ནུས་པའོ། །གཡོ་བཅས་རྩྭ་ ལ་ རངས་བྱེད་
ཉིད་ཞེས་པ་རྩྭ་རླུང་གིས་བསྐྱོད་ནས་གཡོ་འགུལ་བྱེད་པ་གཅིག་ལ། རེངས་པའི་
ལྟ་སྟངས་དང་རེངས་པའི་རླུང་བསྟུན་པས། འགུལ་མི་ནུས་པར་རེངས་པར་འགྱུར་
ན་རེངས་ པའི་ ལས་ གྲུབ་ པའོ་ ཆོམ་རྐུན་ལྟ་བུ་གནོད་བྱེད་རེངས་སུ་འཇུག་ནུས་པའོ། །ཟླ་དྲུག་
240-293



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྒོམས་ པའི་ སྦྱོར་བ་ཡིས་ཞེས་པ་བླ་མའི་ཞལ་ནས་དུས་ཀྱི་བསྙེན་པ་ཡིན་
གསུངས་སོ། །བླ་མ་ར་ལོ་ཙཱ་བའི་ཞལ་ནས་སཾ་བུ་ཊིའི་ཐད་ཀར་ཤིང་རློན་པ་ལོ་
འདབ་དང་བཅས་པ་ས་ལ་ཕེབས་པ་ལ་སོགས་པ་བྱུང་ཡང་
། མི་བསོད་ནམས་
ཀྱིས་རྒྱན་པ་ཡིན་པས་མི་ལ་བྱས་ན་མི་འགྲུབ་པས། ཡང་ཟླ་བ་དྲུག་ཏུ་བསྒོམ་
བཟླས་སྐྱར་ལ་བྱ། དེས་འགྲུབ་པར་འགྱུར་བར་འདི་ལ་ཐེ་ཚོམ་མེད་པ་ཡིན་
གསུངས་སོ། །འདི་ལ་འགྲུབ་བམ་མི་འགྲུབ་བམ་སྙམ་པའི་འཁྲུལ་པའམ་ཡིད་
གཉིས་མི་བྱ་སྟེ། སངས་རྒྱས་ཀྱི་རྫུ་འཕྲུལ་བསམ་གྱི་མི་ཁྱབ་པའི་ཕྱིར་རོ། །དེའི་
དགོས་པ་ནི་ལྟ་སྟངས་བཞི་པོ་བསྒྲུབས་ནས་ཞེས་པ་ལ་སོགས་པ་སྟེ། མཁས་པས་
ནི་སེམས་ཅན་གྱི་དོན་ལ་མཁས་པའོ། །སེམས་ཅན་བཞུགས་པར་བྱ་ནི་སངས་
རྒྱས་ཀྱི་བསྟན་པ་ལའོ། །གསད་པར་འདི་ལ་བྱ་བ་མིན་ཞེས་པ་ཞེ་སྡང་གི་སྒོ་ནས་
ལྟ་སྟངས་ཀྱིས་སེམས་ཅན་མི་གསད་པའི་དོན་ཏོ། །བསད་ན་ཅི་ཉེས་ན། དམ་
ཚིག་ངེས་པར་ཉམས་པར་འགྱུར་བའོ། །སེམས་ཅན་སླུ་བ་ནི་གཡོ་སྒྱུ་སྟེ། དེ་ནི་
སྤངས་ནས་གཞན་བྱ་བ་མ་ཡིན་ཐམས་ཅད་བྱའོ། །འོ་ན་སེམས་ཅན་ལ་གསད་པ་
དང་། སླུས་པ་ལ་སོགས་པའི་གནོད་པ་བྱས་ན་ཉེས་པ་ཅི་ཡོད་ན། སེམས་ཅན་
གནོད་པ་ཙམ་གྱིས་ནི། །ཕྱག་རྒྱ་ཆེན་པོའི་དངོས་གྲུབ་རྙེད་པར་མི་འགྱུར་རོ། །
ད་ནི་གྲོགས་ཤ་ལྔ་བདུད་རྩི་ལྔ་བཟའ་བ་བསྟན་པ་ལ། དེ་ལ་དམ་ཚིག་
བཟའ་བྱ་བ་ཞེས་པ་ཀུ་རུ་ཀུ་ལླེའམ་དགྱེས་པ་རྡོ་རྗེའི་རྣལ་འབྱོར་པས་དམ་ཚིག་
གི་ཟས་འདི་ལྟར་བཟའ་བྱའོ། །ན་ད་ནི་ན་ར་མིའི་ཤའོ། །ག་པ་བ་གླང་གི་ཤའོ། །
ཧ་སྟི་གླང་པོ་ཆེའི་ཤའོ། །མཐའི་ཤཱ་ནི་ཨ་ཤྭ་ནི་རྟ་ཤའོ། །དང་པོའི་ཤུ་ནི་ཤྭ་ན་ཁྱི་
ཤའོ། །ཀྱེའི་རྡོ་རྗེའི་ཡི་དངོས་གྲུབ་ཕྱིར་ཞེས་པ་ཤ་ལྔ་བདུད་རྩ་ཟོས་པས་དགོས་
240 294



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པའོ། །བདུད་རྩི་ལྔ་ཞེས་པ་དྲི་ཆེན་དྲི་ཆུ་གཉིས། བྱང་སེམས་དཀར་དམར་གཉིས་
རྐང་དམར་སྐྱུངས་པ་ཟེར་རོ། །དེ་བཞིན་བཟའ་ཞེས་པ་ཤ་ལྔ་བསྟེན་པ་བཞིན་དུའོ། །
ད་ནི་བཞི་པ་སྐྱེ་བ་བདུན་པའི་ཤ་ཟོས་པའི་ཕན་ཡོན་བསྟན་པ་ནི། ཀྱེའི་རྡོ་
རྗེའི་རྒྱུད་ཏུ་དམ་ཚིག་རྫས་གཞན་གསུངས་པའི་མཚན་ཉིད་ནི། སྐྱེ་བ་བདུན་པ་དེ་
ནས་མཚོན་ཞེས་པ་སྟེ། སྐྱེ་བ་བདུན་པ་ངོ་ཤེས་པར་བྱས་ལ་དེའི་ཤ་ཟ་བའོ། །དེ་
ཟོས་པའི་ཕན་ཡོན་འཆད་པ་ནི། དགའ་བྲལ་དགའ་བ་ལ་སྨོད་པ་ཞེས་པ་རྟོག་
བཅས་ཀྱི་དགའ་བ་ལ་དགའ་ཞིང་རྟོག་མེད་ལྷན་ཅིག་སྐྱེས་པའི་ཡེ་ཤེས་ལ་སྨོད་
པའོ། །ལན་བདུན་པས་ནི་འགྲུབ་པར་འགྱུར་ཞེས་པ་སྡིག་པ་དེ་ལྟ་བུ་ཡང་སྐྱེ་བ་
བདུན་པའི་ཤ་ཟོས་ པས་ དག་ནས་དངོས་གྲུབ་ ཐོབ་ པར་འགྱུར་བའོ། །སྐྱེ་བ་
བདུན་པ་དེའི་མཚན་ཉིད་འཆད་པ་ནི། །སྐད་སྙན་པ་དང་། མིག་དང་ལྡན་དེ་མིག་
ལས་འགེབས་ཤིང་མིག་སྒྱུ་རིང་ལ་མིག་རྩ་དམར་བ་དང་
། དྲི་ལུས་ཞེས་པ་ལུས་
དྲི་ཞིམ་པ་དང་
། གཟི་བརྗིད་ཆེན་པོ་ཞེས་པ་ལུས་ལ་འོད་མདངས་ཡོད་པ་དང་
།
མར་མེ་ལ་བལྟས་ན་དེའི་གྲིབ་མ་མདུན་དུ་འགྱུར་བ་དང༌
། ལྡོག་ན་གཡས་ སུ་
ལྡོག་པ་དང་
། འགྲོ་ན་ངང་པའི་འགྲོས་ལྟར་འགྲོ་བའོ། །དེ་ལྟ་བུ་དེ་མཐོང་ནས་
རྣལ་འབྱོར་པ་ཡིས་སྐྱེ་བ་བདུན་པ་ཡིན་པར་མཚོན་པར་བྱས་ལ། དེ་ལ་ཕྱག་
འཚལ་ཞིང་སྐོར་བ་བྱས་ལ་མེ་ཏོག་འཐོར་ཏེ། ཁྱོད་ཀྱི་ལུས་འདི་བདག་ལ་ཞུ་
འཚལ་ཞེས་གསོལ་བ་བཏབ་ན། ཁོ་བྱང་ཆུབ་སེམས་དཔའི་རིགས་ཡིན་པས།
སེམས་འཕོས་ནས་ལུས་སྔགས་པ་དམ་ཚིག་ཅན་ལ་སྟེར་བར་འགྱུར་རོ། །
དེ་ནས་དེའི་ཤ་དང་པགས་པ་དང་རུས་པ་ལ་སོགས་པ་ཐམས་ཅད་རི་ལུ་
བྱ་སྟེ། དེ་ནི་ཟོས་པ་ཙམ་གྱིས་ནི། སྐད་ཅིག་ལ་ནི་མཁའ་སྤྱོད་ཀྱི་དངོས་གྲུབ་ཐོབ་
240-295



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས། ཉི་ཟླ་གནས་ཀྱི་བར་དུ་སྟེང་གི་ནམ་མཁའ་ལ་གནས་པར་འགྱུར་བའོ། །
རྒྱལ་པོ་སེང་གེ་བཟང་པོས་སྐྱེ་བ་བདུན་པའི་ཤ་ཟོས་པས་མཁའ་སྤྱོད་ཀྱི་དངོས་
གྲུབ་ ཐོབ་པ་ཡིན་ཏེ། རྒྱལ་པོ་དེ་ལ་བཙུན་མོ་གསུམ་ཡོད། བཟའ་བ་བཙུན་མོ་
གསུམ་པོས་རེ་མོས་འདྲེན་པ་ཡིན་པ་ལ། ན་མ་གཅིག་བཙུན་མོ་ཆུང་ཤོས་ལ་
བཟའ་བའི་འདྲེན་ རེས་བབ་པ་ལ། བཙུན་མོ་དེ་ དགོངས་མོ་མཆིས་ པས་ ཚོང་
འདུས་ནས་ཤ་ཉོ་མ་ཁོམ། ནངས་པར་སྔ་འདེར་ཁ་ཉོར་འགྲོ་སྙམ་ཙམ་ནས་ཆར་
ཆེན་པོ་བབས་པར་མ་ཐར། རྒྱལ་པོའི་ལྟོ་དུས་ལ་མ་ཕོག་ན་རྒོལ་བས་མོ་ཚད་དེ།
ཆར་ཁབ་གོན་ནས་གྲོང་གི་ལྟག་ན་དུར་ཁྲོད་གཅིག་ཡོད་པའི་སར་ཕྱིན་པ་དང་
།
བྱིས་པ་ཆུང་ངུ་ཤི་བའི་རོ་ཆར་གྱིས་དག་པ་གཅིག་འདུག་སྟེ། དེའི་རྣག་པོ་ཆེ་ནས་
ཁྱེར་འོངས་ཏེ། བཙོས་ནས་སྤྱོད་ལེགས་པོ་བཏབ་འཁར་ཞོང་དུ་བཅུག་ནས་རྒྱས་
པོ་ལ་འདྲེན་དུ་བྱུང་བ་དང་། ཤའི་ནུས་པས་མོ་རྐང་པ་ས་ལ་མི་རེག་པར་བྱུང་ངོ་། །
དེར་རྒྱལ་པོས་ལགས་པ་གཅིག་གིས་མོ་བཟུང་
། ལག་པ་ཅིག་གིས་གྲི་
བཏོན་ཏེ། ཁྱོད་ཇི་ལྟར་ཡིན་ཤོད་ཅིག །མི་བཤད་ན་གསོད་དོ་བྱས་པས།
མོས་
གོང་གི་ལོ་རྒྱུས་ཚོ་བཤད་དོ། །དེར་རྒྱལ་པོས་སྐྱེ་བ་བདུན་པའི་ཤ་ཡིན་པར་ཤེས་
ནས། ད་རོ་འདི་འདུག་གམ་མི་འདུག་ལྟོས་ལ་འདུག་ན་ཁྱེར་ལ་ཤོག་བྱས་པས།
མོ་སོང་བས་རོ་ཁྱེར་ནས་བྱུང་དེ་ནས་རྒྱལ་པོས་དེའི་ཤ་དང་པགས་པ་ལ་སོགས་
པ་ཐམས་ཅད་ལ་རི་ལུ་བྱ་སྟེ། རྒྱལ་པོ་རང་དང་
། རྒྱལ་པོའི་བཙུན་མོ་དང་། སྲས་
དང་བློན་པོ་དང༌། དམག་མི་དང་། རྟ་དང་གླང་པོ་ཆེ་ལ་སོགས་པའི་ཁར་བཅུག་
པས། རྒྱལ་ པོ་ འཁོར་དང་ བཅས་ པ་ མཁའ་ སྤྱོད་ ཀྱི་གནས་ སུ་ དུས་ གཅིག་ཏུ་
གཤེགས་སོ། །ད་ལྟ་ཡང་ལོ་རེ་ལ་ལན་རེ་ཙམ་རྒྱ་གར་ནས་མཐོང་བ་ཡོད་ཁྱད་
240-296



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པར་དུ་ཁ་ཆེའི་ངོས་ནས་གསལ་བསྲུང་ངོ༌། །
ད་ནི་ལྔ་པ་ལེའུ་ཡི་མཚན་འཆད་པ་དང་
། ཀྱེའི་རྡོ་རྗེ་ཞེས་པ་དཔལ་ཧེ་རུ་
ཀའོ། །མཁའ་འགྲོ་མ་ནི་ཡུམ་བདག་མེད་མ་ལ་སོགས་པའོ། །དྲ་བ་ནི་ གཙོ་
འཁོར་དུ་འབྲེལ་བའོ། །སྡོམ་པ་ནི་གཙོ་འཁོར་རམ་བསྐྱེད་རྫོགས་ལ་སོགས་པ་
ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་སྡོམ་པའོ། །རྡོ་རྗེ་སྙིང་པོ་མངོན་པར་
བྱང་ཆུབ་པ་ཞེས་པ་བརྟག་པའི་མིང་སྟེ། དེ་ཡང་རྡོ་རྗེ་སྙིང་པོ་ནི་རྡོ་རྗེ་སྙིང་པོས་
ཞུས་ཤིང་དེས་ དབང་ བྱས་ པའོ། །མངོན་པར་བྱང་ཆུབ་པ་ནི་རྡོ་རྗེ་རིགས་ཀྱི་
བསྐྱེད་རྫོགས་ཀྱི་བྱང་ཆུབ་པའི་རིམ་པ་སྟོན་པས་སོ། །ཞེས་བྱ་བ་ནི་གཞུང་ཚིག་
དང་ ཡི་ གེར་ གཏན་ ལ་ འབེབས་ པའོ། །བརྟག་ པ་ ནི་ སེམས་ ཅན་ གྱི་དོན་དུ་
བརྟགས་ནས་བསྟན་པས་སོ། །རྒྱལ་པོ་ནི་སྙིང་པོ་ལྟ་བུའི་དོན་དུའོ། །རྫོགས་སོ་
ནི་མ་ལུས་པའི་དོན་ཏོ། །དཔལ་ཀྱེའི་རྡོ་རྗེའི་རྩ་རྒྱུད་ལས། བརྟག་པ་དང་པོའི་
བཤད་པ་རྫོགས་སོ།།
།།
ད་ནི་བརྟག་པ་ཕྱི་མ་སྒྱུ་མའི་བརྟག་པ་འདི་ལ་ཆོས་གཞུང་ཚུགས་གཅིག་
མི་བྱེད་པར། བརྟག་པ་དང་པོའི་མ་ཚང་བ་ཁ་སྐོང་བ་དང་
། དངོས་གྲུབ་ཀྱི་དོན་
གཏན་ལ་འབེབས་པ་དང་
། ངེས་པ་སྟེར་བ་དང་
། ཐེ་ཚོམ་སེལ་བ་དང༌། བཞིར་
བྱས་ནས་ཡར་འདེབས་འདིས་སྟོད་ནས་ཕྱུང་བར་འདོད་པ་ལ་གནོད་སྙམ་སོ། །དང་པོ་བཤད་
ན་བརྟག་པ་ཕྱི་མའི་ལེའུ་དང་པོ། ལེའུ་ལྔ་མན་ཆད་ནས་ལེའུ་བརྒྱད་ཡོད་དེ། དེ་
ལྟར་ལེའུ་དགུ་པོ་འདིས་བརྟག་པ་དང་པོའི་མ་ཚང་བ་ཁ་སྐོང་བ་ཡིན་ནོ། །འོ་ན་
བརྟག་པ་ཕྱི་མའི་ལེའུ་དང་པོ་འདིས་བརྟག་པ་དང་པོའི་གང་དང་གང་གི་མ་ཚང་
བ་ཁ་སྐོང་བ་ཡིན་ན། བརྟག་པ་དང་པོའི་ལེའུ་གསུམ་པ་དང་བརྒྱད་པར་ཧེ་རུ་ཀ་
240 --297



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
དང་བདག་མེད་མའི་བསྐྱེད་རིམ་བསྟན་པ་ལ། བསྐྱེད་རིམ་དེ་ལ་རྟེན་ཐང་སྐུ་
དགོས་ཐང་སྐུ་ལ་རབ་གནས་དགོས་ཏེ། རབ་གནས་ཀྱི་བྱ་ཐབས་ཤིག་དེར་ཡོང་
བར་རིགས་པ་ལ་མ་བྱུང་
། དེས་ན་རབ་གནས་ཀྱི་བྱ་ཐབས་ཅིག་ལེའུ་འདི་ནས་
སྟོན་པས། འདིས་བརྟག་པ་དང་པོའི་ལེའུ་གསུམ་པ་དང་བརྒྱད་པའི་མ་ཚང་བ་ཁ་
སྐོང་བའོ། །ཡང་བརྟག་པ་དང་པོའི་ལེའུ་བཅུ་ པར་དབང་བསྐུར་བསྟན་པ་ལ།
དབང་བསྐུར་མཁན་གྱི་རྡོ་རྗེ་སློབ་དཔོན་གྱི་མཚན་ཉིད་ཅིག་ལེའུ་དེར་ཡོང་བར་
རིགས་པ་ལ་མ་བྱུང་
། དེས་ན་རྡོ་རྗེ་སློབ་དཔོན་གྱི་མཚན་ཉིད་ལེའུ་འདི་ནས་སྟོན་
པས། འདིས་བརྟག་པ་དང་པོའི་ལེའུ་བཅུ་པས་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གསུམ་པར་དཀར་མོ་རི་དགས་མཚན་མ་
འཛིན། ཞེས་པ་ལ་སོགས་པ་ན་དང་གསང་བའི་མཆོད་པ་བསྟན་པ་ལ། ཕྱིའི་
མཆོད་པ་ཇི་ལྟར་བྱ་བ་ཞིག་དེར་ཡོང་བར་རིགས་པ་ལས་མ་བྱུང་
། དེས་ན་ཕྱིའི་
མཆོད་པ་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པའི་
མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གཉིས་པར་ལས་ཆེན་བརྒྱད་
ཀྱིས་སྒྲུབ་ཐབས་བསྟན་པ་ལ། ལུས་དེ་རྣམས་སྦྱིན་སྲེག་ལ་བརྟེན་ནས་འདི་ལྟར་
བསྒྲུབ་བྱ་བའི་ཐབས་ཤིག་དེར་ཡོང་བར་རིགས་པ་ལ་མ་བྱུང་
། དེས་ན་སྦྱིན་སྲེག་
གི་བྱ་ཐབས་ཤིག་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གཉིས་
པའི་མ་ཚང་བ་ཁ་སྐོང་བའོ། །ཡང་བརྟག་པ་དངཔོའི་ལེའུ་བཅུ་པར། རྣལ་འབྱོར་
པས་ནི་ནོར་འཛིན་སྦྱང་ཞེས་པ་ས་སྦྱང་བ་བསྟན་པ་ལ། དེའི་སྔོན་དུ་ས་སློང་
དགོས་པས་ས་བླང་བའི་ཐབས་ཤིག་དེར་ཡོང་བར་རིགས་པ་ལ་མ་བྱུང་
། དེས་ན་
ས་བླང་བའི་ཐབས་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའི་
240 --298



དཔལ་དགྱེས་པ་རྡོ་རྗེ་པརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཅུ་པའི་མ་ཚང་བ་ཁ་སྐོང་བའོ། །དེ་ལྟར་བརྟག་པ་ཕྱི་མའི་ལེའུ་དང་པོ་འདིས་
བརྟག་པ་དང་པོའི་ལེའུ་གཉིས་པ་དང་
། གསུམ་པ་དང་། བརྒྱད་པ་དང་། བཅུ་པ་
དང༌། བཞིའི་མ་ཚང་བ་ཁ་སྐོང་བ་ཡིན་ནོ། །
གཉིས་པ་བཤད་ན། བརྟག་པ་ཕྱི་མའི་ལེའུ་གཉིས་པ་འདིས་བརྟག་པ་
དང་པོའི་དངོས་གྲུབ་ཀྱི་དོན་གཏན་ལ་འབེབས་པ་སྟེ། དེ་ཡང་བརྟག་པ་དང་པོའི་
བསྐྱེད་རྫོགས་བཟླས་པ་ལ་སོགས་པ་དེ་སེམས་མི་གནས་པ་གནས་པའི་དོན་དུ་
ལན་གཅིག་བསྒོམ། གནས་ པ་བརྟན་པའི་དོན་དུ་ཡང་བསྒོམ་ཡང་བསྒོམ་བྱ།
བརྟན་པ་བོགས་དབྱུང་བའི་དོན་དུ་སྤྱོད་པ་བྱས་པས། དུས་ཚོད་འདི་ཙམ་ནས་
སངས་རྒྱ་བྱ་བ་དེ་བརྟག་པ་དང་པོར་ཡོང་བར་རིགས་པ་ལ་མ་བྱུང༌
། དེ་ལེའུ་
གཉིས་པ་འདི་ནས། གང་ཟག་བརྩོན་འགྲུས་དང་བཅས་པ་ཟླ་བ་གསུམ་དང་ཞག་
བདུན་ན་སངས་རྒྱུ་བར་སྟོན་པས། འདིས་བརྟག་པ་དང་པོའི་དངོས་གྲུབ་ཀྱི་དོན་
གཏན་ལ་འབེབས་པ་ཡིན་ནོ། །
གསུམ་པ་བཤད་ན། བརྟག་པ་ཕྱི་མའི་ལེའུ་གསུམ་པ་འདིས་བརྟག་པ་
དང་པོའི་ངེས་པ་སྟེར་བ་སྟེ། དེ་ཡང་བརྟག་པ་དང་པོར་སྡོམ་པ་དང་། དབང་དང་།
བརྡའ་ སྐད་ དང། དགའ་ བ་ བཞི་ དང་། སྐད་ ཅིག་ མ་ བཞི་ དང་། བཟའ་ བ་ ལ་
སོགས་པ་གསུངས་པ་ལ། ཡང་ནན་ཆགས་སུ་ལེའུ་གཉིས་པ་འདིར་སྐྱར་ནས་
བཤད་པས་ན་འདིས་ངེས་པར་སྟེར་བ་ཡིན་ནོ། །
བཞི་པ་བཤད་ན། བརྟག་པ་ཕྱི་མའི་ལེའུ་བཞི་པ་འདིས་བརྟག་པ་དང་
པོའི་ཐེ་ཚོམ་སེལ་བ་སྟེ། འོ་ན་ངེས་པ་སྟེར་བ་དང་ཐེ་ཚོམ་སེལ་བ་ལ་ཁྱད་ཅི་ཡོད་
ཟེར་ན། ངེས་པ་སྟེར་བ་ནི་གོང་དུ་བཤད་པའི་དོན་ལ་ནན་ཆགས་སུ་ཡང་སྐྱར་
240 --299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་འཆད་པ་ལ་ཟེར་བ་ཡིན་ལ། ཐེ་ཚོམ་སེལ་བ་ནི་གོང་དུ་བཤད་པའི་དོན་ལ་
རྡོ་རྗེ་སྙིང་པོ་ཐེ་ཚོམ་སྐྱེས་ནས་དྲིས་པ་ལ། དེའི་ལན་བཏབ་པས་ཐེ་ཚོམ་སེལ་བ་
ཡིན་ནོ། །དེ་ཡང་བརྟག་པ་དང་པོར་གླུ་བླངས་གར་བྱས་པས་དངོས་གྲུབ་སྟེར་
གསུངས་ན། གླུ་ནི་ཇི་ལྟར་བླང་གར་ནི་ཇི་ལྟར་བྱ་སྙམ་པའི་ཐེ་ཚོམ་སེལ་བ་དང་
།
ཡང་བརྟག་པ་དང་པོའི་ལེའུ་བཞི་པར་རིགས་ཀྱི་བདག་པོས་དབུ་བརྒྱན་པར་
འགྱུར་རོ་གསུངས་ན། ལྷ་གང་ལ་རིགས་ཀྱི་བདག་པོ་གང་གིས་རྒྱས་གདབ་སྙམ་
པའི་ཐེ་ཚོམ་སེལ་བ་ལ་སོགས་པ་སྟོན་ཏེ། དེས་ན་འདིས་བརྟག་པ་དང་པོའི་ཐེ་
ཚོམ་སེལ་བ་ཡིན་ནོ། །
ཡང་བརྟག་པ་ཕྱི་མའི་ལེའུ་ལྔ་པ་མན་ཆད་ཀྱི་ལེའུ་བརྒྱད་པོ་འདིས་བརྟག་
པ་དང་པོའི་མ་ཚང་བ་ཁ་སྐོང་བ་ཡིན་པ་ལས། ཕྱི་མའི་ལེའུ་ལྔ་པ་འདིས་བརྟག་པ་
དང་པོའི་གང་དང་གང་གིས་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གསུམ་
པར་ཧེ་རུ་ཀ་ཞལ་གཅིག་ཕྱག་གཉིས་པ་དང་
། ཞལ་གསུམ་ཕྱག་བཞི་པ་དང་
།
ཞལ་གསུམ་ཕྱག་དྲུག་པ་གསུམ་གྱི་བསྐྱེད་རིམ་བྱུང་སྟེ། ཞལ་བརྒྱད་ཕྱག་བཅུ་
དྲུག་པའི་བསྐྱེད་རིམ་ཀྱང་དེར་ཡོང་བར་རིགས་པ་ལ་མ་བྱུང་། དེས་ན་ལེའུ་ལྔ་པ་
འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་སྐོང་
བའོ། །ཡང་བརྟག་པ་དང་པོའི་ལེའུ་གཉིས་པར་ཀྱེའི་རྡོ་རྗེ་སྙིང་པོ་དང་ཉེ་བའི་
སྙིང་པོ་བྱུང་སྟེ། རྩ་བའི་སྔགས་ཤིག་ཀྱང་དེར་ཡོང་བར་རིགས་པ་ལ་མ་བྱུང་
།
དེས་ན་རྩ་སྔགས་ལེའུ་ལྔ་པ་འདི་ནས་སྟོན་པས། འདིས་བརྟག་པ་དང་པོའི་ལེའུ་
གཉིས་པའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་བཅུ་པར་
བདག་མེད་མའི་དཀྱིལ་འཁོར་དུ་དབང་བསྐུར་བ་བྱུང་སྟེ། ཧེ་རུ་ཀའི་དབང་
240 ---300



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བསྐུར་ཅིག་ཀྱང་དེར་ཡོང་བར་རིགས་པ་ལ་མ་བྱུང་
། དེས་ན་ཧེ་རུ་ཀའི་དབང་
བསྐུར་ལེའུ་བདུན་འདི་ནས་སྟོན་པས། འདིས་བརྟག་པ་དང་པོའི་ལེའུ་བཅུ་པའི་
མ་ཚང་བ་ཁ་སྐོང་བའོ། །བརྟག་པ་ཕྱི་མའི་ལེའུ་དྲུག་པ་འདིས་བརྟག་པ་དང་པོའི་
གང་དག་གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གསུམ་པར་ཧེ་རུ་ཀ་ལ་
རུས་པའི་རྒྱན་ཆ་ལྔ་བྱུང་
། ལེའུ་དྲུག་པར་སྤྱོད་པ་བྱེད་པའི་རྣལ་འབྱོར་པ་ལ་རུས་
པའི་རྒྱན་ཆ་ལྔ་བྱུང་
། ལེའུ་བརྒྱད་པར་ལྷ་མོ་བཅོ་ལྔ་ལ་རུས་པའི་རྒྱན་ཆ་ལྔ་བྱུང་
སྟེ། རུས་པའི་རྒྱུན་ལྔའི་དགོས་པ་འདི་ཡིན་གྱི་བྱ་བ་ཞིག་དེར་ཡོང་བར་རིགས་པ་
ལ་མ་བྱུང་། དེས་ན་རུས་པའི་རྒྱན་ཆའི་དགོས་པ་ལེའུ་འདི་ནས་སྟོན་པས། འདིས་
བརྟག་པ་དང་པོའི་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གསུམ་པ་དང་བསྐྱེད་རིམ་བྱུང་སྟེ། བསྐྱེད་
རིམ་བསྒོམ་པ་ལ་རྟེན་ཐང་སྐུ་དགོས་པས་ཐང་སྐུ་བྲི་ཐབས་ཤིག་དེར་ཡོང་བར་
རིགས་པ་ལ་མ་བྱུང་
། དེས་ན་ཐང་སྐུ་བྲི་ཐབས་ལེའུ་འདི་ནས་སྟོན་པས། འདིས་
བརྟག་པ་དང་པོའི་ལེའུ་གཉིས་པོ་དེའི་མ་ཚང་བ་ཁ་སྐོང་བའོ། །བརྟག་པ་ཕྱི་མའི་
ལེའུ་བདུན་པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་སྐོང་ན།
བརྟག་པ་དང་པོར་གཞི་རང་བཞིན་འབྲས་བུ་གསུམ་གྱི་དོན་གསུངས་པ་ལ། དེ་
གླེགས་བམ་དུ་བྲིས་ན་འདི་ལྟར་བྲི་བྱ་བ་ཞིག་དེར་ཡོང་བར་རིགས་པ་ལ་མ་བྱུང་
།
དེས་ན་གླེགས་བམ་བྲི་ཐབས་ལེའུ་འདི་ནས་སྟོན་པས། འདིས་བརྟག་པ་དང་པོའི་
ཐུན་མོང་གི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་བདུན་པར་
རྒྱལ་མཚན་དང་ནི་མཚོན་བསྣུན་ཉིད། །ལན་བདུན་པ་ཡང་བཟའ་བར་བྱ། ཟེར་
ནས་ཚོགས་ཀྱི་ཞལ་ཟས་བཙལ་བ་གདམས་པ་དང་བཅས་པ་ཅིག་བྱུང་སྟེ། དེའི་
W!!
240 -301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བཟའ་ཐབས་སུ་ཚོགས་ཀྱི་འཁོར་ལོའི་བྱ་ཐབས་ཅིག་དེར་ཡོང་བར་རིགས་པ་ལ་
མ་བྱུང་། དེས་ན་ཚོགས་ཀྱི་འཁོར་ལོའི་བྱ་ཐབས་ལེའུ་འདི་ནས་སྟོན་པས། འདིས་
བརྟག་པ་དང་པོའི་ལེའུ་བདུན་པའི་མ་ཚང་བ་ཁ་སྐོང་བའོ། །བརྟག་པ་ཕྱི་མའི་
ལེའུ་བརྒྱད་པ་འདིས་གང་དང་གང་གི་མ་ཚང་བ་ཁ་སྐོང་ན། བརྟག་པ་དང་པོའི་
ལེའུ་ལྔ་པ་བརྒྱད་པ་བཅུ་པར་ལས་རྒྱ་དགོས་པར་བྱུང་སྟེ། ལས་རྒྱའི་མཚན་ཉིད་
བརྟག་ཐབས་ཤིག་ཀྱང་དེང་ཡོང་བར་རིགས་པ་ལ་མ་བྱུང་
། དེས་ན་ལས་རྒྱའི་
མཚན་ཉིད་བརྟག་ཐབས་ཤིག་ལེའུ་འདི་ནས་སྟོན་པས། འདིས་བརྟག་པ་དང་
པོའི་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གསུམ་པ་དང་། ལྔ་ པ་དང་། བརྒྱད་པར་
བསྐྱེད་རྫོགས་བསྒོམ་པའི་ཐབས་བྱུང་སྟེ། བསྐྱེད་རྫོགས་ཀྱི་ཐུན་འཇུག་ལ་སྨོན་
ལམ་ཇི་ལྟར་གདབ་པ་ཞིག་ཀྱང་དེར་ཡོང་བར་རིགས་པ་ལ་མ་བྱུང་
། དེས་ན་སྨོན་
ལམ་ཇི་ལྟར་གདབ་པའི་ཐབས་ལེའུ་བརྒྱད་པ་འདི་ནས་སྟོན་པས། འདིས་བརྟག་
པ་དང་པོའི་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོར་
བསྟན་པའི་གཞི་རང་བཞིན་འབྲས་བུ་གསུམ་ལ་མི་མོས་པའི་གང་ཟག་ཅིག་བྱུང་
ན། གདུལ་དཀའ་བའི་གང་ཟག་ཡིན་ཏེ། དེ་འདུལ་ན་ཇི་ལྟར་འདུལ་བ་ཞིག་
བརྟག་པ་དང་པོར་སྤོང་བར་རིགས་པ་ལ་མ་བྱུང་
། དེས་ན་དེ་འདུལ་བའི་ཐབས་
ཐེག་པ་ཐུན་མོང་གི་བསླབ་བྱ་ལེའུ་འདི་ནས་སྟོན་པས། འདིས་བརྟག་པ་དང་པོའི་
ཐུན་མོང་གི་མ་ཚང་བ་ཁ་སྐོང་བའོ། །བརྟག་པ་ཕྱི་མའི་ལེའུ་དགུ་པ་འདིས་གང་
དང་གང་གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གཉིས་པར་མཁའ་སྤྱོད་
མས་བསད་པའི་ལས་བྱུང་སྟེ། ཁ་སྦྱར་མ་ཕྱེར་པར་གསད་པའི་ལས་མི་འགྲུབ་
Kako
240 -302



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པས། ཁ་སྦྱར་གྱི་དབྱེ་ཐབས་ཅིག་དེར་ཡོང་བར་རིགས་པ་ལ་མ་བྱུང༌
། དེས་ན་ཁ་
སྦྱོར་དབྱེ་ཐབས་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གཉིས་
པའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་དགུ་པར་ལྷ་མོ་བཅོ་ལྔའི་རྣམ་དག་རྒྱས་པར་
བསྟན་པ་ལ། ཧེ་རུ་ཀའི་རྣམ་དག་རྒྱས་པར་མ་བསྟན། དེས་ན་ཧེ་རུ་ཀའི་རྣམ་
དག་ལེའུ་འདི་ནས་རྒྱས་པར་སྟོན་པས། འདིས་བརྟག་པ་དང་པོའི་ལེའུ་དགུ་པའི་
མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གཉིས་པར་སྔགས་བྱུང་སྟེ།
སྔགས་དེ་དག་པར་བྱེད་པའི་ཡན་ལག་ཏུ་བཏུ་བ་ཞིག་དེར་ཡོང་བར་རིགས་པ་ལ་
མ་བྱུང་། དེས་ན་སྔགས་ཀྱི་བཏུ་བ་ལེའུ་དགུ་པ་འདི་ནས་སྟོན་པས། འདིས་བརྟག་
པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །བརྟག་པ་ཕྱི་མའི་ལེའུ་བཅུ་
པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་སྐོང་ན། བརྟག་པ་དང་
པོའི་ལེའུ་གཉིས་པར་མཁའ་འགྲོ་མ་བདུན་གྱིས་ལས་བདུན་བསྒྲུབ་པའི་སྒྲུབ་
ཐབས་བྱུང་བ་ལ། ལས་དེ་དག་བསྒྲུབ་པའི་དུས་སུ་ཕྲེང་བ་གང་ཞེས་པ་དང་
།
བཟའ་བ་གང་བཟའ་བ་ཅིག་ཀྱང་ཡོང་བར་རིགས་པ་ལ་མ་བྱུང་
། དེས་ན་དེའི་
དུས་སུ་ཕྲེང་བ་གང་བགྲང་བ་དང་
། བཟའ་བ་གང་བཟའ་བ་དེ་ལེའུ་འདི་ནས་
སྟོན་པས། འདིས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །
བརྟག་པ་ཕྱི་མའི་ལེའུ་བཅུ་གཅིག་པའི་འདིས་བརྟག་པ་དང་པོའི་ལེའུ་
གང་དང་གང་གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་ལྔ་པར་རིགས་
ལྔའི་ཕྱག་རྒྱ་མའི་བཤད་པ་བྱུང་སྟེ། རིགས་ལྔའི་མཚན་མ་བརྟག་ཐབས་ཤིག་
ཀྱང་ཡོང་བར་རིགས་པ་ལ་མ་བྱུང་། དེས་ན་རིགས་ལྔའི་མཚན་མ་བརྟག་ཐབས་
240-303



ཡོང་བར་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་ལྔ་པའི་མ་ཚང་བ་ཁ་
སྐོང་བའོ། །ཡང་བརྟག་པ་དང་པོའི་ལེའུ་ལྔ་པ། བརྒྱད་པ། བཅུ་པ་གསུམ་དུ་ལས་
རྒྱ་བསྟེན་པར་འབྱུང་སྟེ། ལས་རྒྱ་དང་གཉིས་ཀ་རེ་ན་བན་ཏིའི་སྦྱོར་བ་ཇི་ལྟར་བྱ་
བ་ཅིག་ཀྱང་དེར་ཡོང་བར་རིགས་པ་ལ་མ་བྱུང་
། དེས་ན་ཀ་ར་ན་བན་ཏིའི་སྦྱོར་
ཐབས་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པོ་དེའི་
མ་ཚང་བ་ཁ་སྐོང་བའོ། །བརྟག་པ་ཕྱི་མ་ལེའུ་བཅུ་གཉིས་པ་འདིས་བརྟག་པ་དང་
པོའི་གང་དང་གང་གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་བཅུ་པར་
དབང་རྣམ་པ་བཞིའི་བསྐུར་ཐབས་བྱུང་། དབང་བཞིའི་ཚིགས་བཅད་ཀྱང་དེར་
ར་རིགས་པ་ལ་མ་བྱུང་
། དེས་ན་དབང་བཞིའི་ཚིགས་བཅད་ལེའུ་འདི་ནས་
སྟོན་པས། འདིས་བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་སྐོང་བའོ། །
ཡང་བརྟག་པ་དང་པོའི་ལེའུ་གསུམ་པར་བསྐྱེད་རིམ་བྱུང་བ་ལ་ཡང་རྡོ་
པདྨ་ བྱིན་གྱིས་རློབ་དགོས་ལ། བརྟག་པ་དང་པོའི་ལེའུ་ལྔ་པ་དང་། བརྒྱད་པ་
དང་། བཅུ་པར་ལས་རྒྱ་བསྟེན་པར་བྱུང་བ་ལ་ཡང་། རྡོ་རྗེ་པདྨ་ བྱིན་གྱིས་རློབ་
དགོས་ པ་ལ། རྡོ་ རྗེ་ པད་མ་བྱིན་གྱིས་རླབས་པའི་སྔགས་ གཅིག་ དེ་ཡོང་བར་
རིགས་པ་ལ་མ་བྱུང་
། དེས་ན་རྡོ་རྗེ་པདྨ་བྱིན་གྱིས་བརླབས་པའི་སྔགས་དེ་ལེའུ་
འདི་ནས་སྟོན་པས། འདིས་བརྟག་པ་དང་པོའི་ལེའུ་བཞི་པོ་དེའི་མ་ཚང་བ་ཁ་སྐོང་
བའོ། །ཡང་ བརྟག་ པ་ དང༌ པོའི་ ལེའུ་ གཉིས་ པར་ སྐུ་ གསུང་ ཐུགས་ བྱིན་ གྱིས་
བརླབས་པའི་སྔགས་བྱུང་སྟེ། སྔགས་དེ་གནས་གང་དང་གང་དུ་དགོད་པ་ཞིག་
ཀྱང་དེར་ཡོང་བར་རིགས་པ་ལ་མ་བྱུང་
། དེས་ན་གནས་གང་དང་གང་དུ་དགོད་
པ་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གཉིས་པའི་མ་ཚང་
240 -304



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བ་ཁ་སྐོང་བའོ། །དེ་ལྟར་བརྟག་པ་ཕྱི་མའི་ལེའུ་བཅུ་གཉིས་པོ་འདིས་མ་ཚང་བ་ཁ་
སྐོང་བ་དང་
། དངོས་གྲུབ་ཀྱི་དོན་གཏན་ལ་དབབ་པ་དང་། ངེས་པ་སྟེར་བ་དང་
།
ཐེ་ཚོམ་སེལ་བ་དང་བཞིར་བྱས་ནས་བརྟག་པ་དང་པོར་གདབ་པའོ། །
ད་ནི་བརྟག་པ་ཕྱི་མའི་ལེའུ་དང་པོ་འཆད་པ་ལ་གཉིས་ཏེ། ལེའུ་གཞུང་
དང༌། ལེའུའི་མཚན་ནོ། གཞུང་ལ་ལྔ་ལས། དང་པོ་དྲི་བ་སྔོན་དུ་འགྲོ་བས་རབ་
གནས་དངོས་བསྟན་པ་འཆད་པ་ནི། རྡོ་རྗེ་སྙིང་པོས་གསོལ་བ་ཞེས་པ་དེ་དྲིས་
པའོ། །བཅོམ་ལྡན་ནི་སྟོན་པ་ལ་བོས་པའོ། །རྡོ་རྗེ་སྙིང་པོ་བདག་ཞེས་པ་ཞུ་བ་
པོས་རང་ཉིད་ཀྱི་མིང་ནས་སྨོས་པའོ། །སངས་རྒྱས་ཐམས་ཅད་གཅིག་བསྡུས་པ་
ཞེས་པར་རབ་གནས་ཀྱི་རྒྱུ་ལ་མཚན་ཅན་དགྱེས་པ་རྡོ་རྗེ་ལྷ་དགུ་དང་
། ཚད་མེད་
ཕྱོགས་ བཅུའི་ སངས་ རྒྱས་ ཐམས་ཅད་བསྡུས་ཤིང་ འཇུག་ པའོ། །རབ་ གནས་
མཚན་ཉིད་བཟང་པོ་ཉིད་ཞེས་པ་རབ་ཏུ་གནས་པའི་དབྱེ་བ་དང་
། སྒྲ་འཇུག་པའི་
རྒྱུ་མཚན་དང་
། མ་བྱས་པའི་སྐྱོན་དང་
། བྱས་པའི་ཕན་ཡོན་དང་
། ཇི་ལྟར་བྱ་བའི་
རིམ་པའོ། །དབྱེ་བ་ལ་གསུམ་སྟེ། སྐུའི་རྟེན་རབ་ཏུ་གནས་པ་དང་
། གསུང་གི་
རྟེན་རབ་ཏུ་གནས་པ་དང་
། ཐུགས་ཀྱི་རྟེན་རབ་ཏུ་གནས་པོའོ། །དེ་ལ་སྐུའི་རྟེན་
ནི་རྒྱལ་སྲས་ཀྱི་སྐུ་གཟུགས་རིས་སུ་བྲིས་པ་དང་ལུགས་སུ་བླུགས་པ་ལ་སོགས་
པའོ། །གསུང་གི་རྟེན་ནི་དམ་པའི་ཆོས་ཀྱི་ཡི་གེ་པོ་ཏི་དང་གླེགས་བམ་ལ་སོགས་
པའོ། །ཐུགས་ཀྱི་རྟེན་ནི་རྡོ་རྗེ་དང་མཆོད་རྟེན་ཡེ་ཤེས་ལྷའི་ཕྱག་མཚན་ལ་སོགས་
པའོ། །སྒྲ་འཇུག་པའི་རྒྱུ་མཚན་ནི་པྲ་ཏི་ཏ་ན་ཞེས་བྱ་བ་སྟེ། དུས་རྒྱུན་དུ་གནས་
པའམ་བཟང་པོར་གནས་པས་ན་རབ་གནས་ཞེས་བྱའོ། །མ་བྱས་པའི་སྐྱོན་ནི་དེ་
བཞིན་གཤེགས་པའི་སྐུ་གསུང་ཐུགས་ཀྱི་རྟེན་ལ་མི་མ་ཡིན་གྱིས་བདག་ཏུ་བཟུང་
240 -305



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་ཤིན་ཏུ་བཀྲ་མི་ཤིས་པའམ་ཞལ་མི་དྲོ་བའོ། །བྱས་པའི་ཕན་ཡོན་ནི་བཀྲ་
ཤིས་པའི་ཞལ་དང་དྲོ་བ་དང་བྱིན་རླབས་ཆེ་བའོ། །ཇི་ལྟར་བྱ་བའི་རིམ་པ་ལ།
རབ་གནས་བསྡུས་པ་དང་། བར་པ་དང་། རྒྱས་པའོ། །
དེ་ལ་བསྡུས་པ་ནི་ཐུན་གཅིག་གི་ནང་དུ་རྫོགས་པར་བྱེད་པ་སྟེ། ད་ལྟའི་
གང་ཟག་གི་སྤྱོད་ཡུལ་མ་ཡིན། སློབ་དཔོན་ནཱ་རོ་པའམ། ལུ་ཧི་པ་འམམ་ཌོམ་བི་
ཧེ་རུ་ཀ་ལྟ་བུས་རབ་གནས་བྱེད་ན་དེ་ལྟར་ཡིན་ནོ། །བར་པ་ནི་རབ་གནས་ཀྱི་
ཡོན་བདག་སྟ་གོན་དུ་བྱེད་པའི་ནུབ་མོར་རབ་གནས་ཀྱི་རྒྱུ་ཡང་སྟ་གོན་དུ་བྱེད་ན་
བར་པ་ཡིན་ནོ། །རྒྱས་པ་ནི་འདིར་འཆད་པ་ལྟར་རོ། །དེ་ལྟ་བུའི་རབ་གནས་དེ་
རིམ་པ་ཇི་ལྟར་བཤད་དུ་གསོལ་ཞེས་དྲིས་པའོ། །ལན་ནི་བཅོམ་ལྡན་འདས་ཀྱིས་
བཀའ་སྩལ་པ་ཞེས་པ་ལ་སོགས་པ་སྟེ། དེ་ཡང་རབ་གནས་བྱེད་པ་ལ་དང་པོ་རྡོ་
རྗེ་སློབ་དཔོན་མཚན་ཉིད་དང་དང་ལྡན་པ་ཞིག་གིས་བསྒྲུབ་པའི་གྲོགས་བཟུང་
ནས། ལག་པ་རྡོ་རྗེ་དྲིལ་བུ་དང་བཅས་པས་བསྙེན་པ་བྱའོ། །དེ་ལྟར་གུར་ལེའུ་
དགུ་པ་ནས། །དང་པོ་རིག་པ་བཟུང་བྱས་ནས། །ལག་པ་རྡོ་རྗེ་གསོར་བྱེད་ཅིང་། །
དྲིལ་བུ་དཀྲོལ་བ་དེར་འབད་བྱ། །ཞེས་གསུངས་སོ། །བསྙེན་པའི་གྲངས་ཀྱང་
།
འཁོར་ལོའི་བདག་པོའི་བཟླས་པ་འབུལ། །དཀྱིལ་འཁོར་ཅན་གྱི་དེ་བཞིན་བྲི། །
ཞེས་གསུངས་པ་ལྟར་རོ། །དེ་ནས་ནུབ་དང་པོ་རྡོ་རྗེ་སློབ་དཔོན་སྒྲུབ་པའི་སྒྲོགས་
དང་བཅས་པ། ལག་ན་རྡོ་རྗེ་དྲིལ་བུ་འཛིན་པ་དེས་ས་ཆོག་བྱ་བ་ནི། གུར་ལེའུ་
དགུ་པ་ནས། དང་པོར་ལྷ་ཡི་དངོས་བྱ་སྟེ། །མཁས་པས་འཛིན་མ་རྣམ་པར་སྦྱང་
། །
ཞེས་གསུངས་ཏེ། ས་བླང་བ་དང༌། ས་སྦྱང་བ་དང་། ས་བསྲུང་ཞིང་བྱིན་གྱིས་
བརླབས་པ་དང་། ས་བཟུང་བའི་ཆོ་ག་རྣམས་བྱ་བའོ། །
240 -306



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་ནས་ནུབ་གཉིས་པ་ལ་སློབ་དཔོན་བསྒྲུབ་པའི་གྲོགས་དང་བཅས་པ་ལ་
ལག་ན་རྡོ་རྗེ་དྲིལ་བུ་འཛིན་པ་དེས་སྟ་གོན་བྱ་བ་ནི། སྟ་གོན་ལ་སོགས་བྱས་ནས་
ནི་ཞེས་པ་སྟེ། སློབ་དཔོན་ས་སྟེགས་ཀྱི་དབུས་སུ་འདུག་ལ་བསྒོམ་བཟླས་བྱ།
བསྒྲུབ་པའི་གྲོགས་ཀྱི་ཕྱོགས་བཞི་ནས་མཆོད་བསྟོད་གསོལ་བ་གདབ་པ་བྱ། དེ་
ནས་སློབ་དཔོན་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་དང་ལྡན་པས། རྡོ་
རྗེ་དྲིལ་བུ་བཟུང་སྟེ་བགེགས་ལ་བཀའ་བསྒོ་བ་དང་། གཡས་བརྐྱང་ལ་སོགས་
པས་བགེགས་བསལ་བའི་རིམ་པ་བྱའོ། །དེ་ལྟར་ཡང་གུར་ལེའུ་དགུ་པ་ནས། །
ལག་པ་རྡོ་རྗེ་གསོ་བྱེད་ཅིང་
། །རྐང་པ་གཡས་རྐྱང་སྦྱང་བར་བྱ། །ཞེས་གསུངས་
སོ། །
དེ་ནས་ལྷ་སྟ་གོན་དུ་གནས་པར་བྱ། དེ་ནས་བུམ་པ་སྟ་གོན་དུ་གནས་པ
ལ། གུར་ལེའུ་དགུ་པ་ནས། སྲོད་ཐུན་སྒྲ་ནི་སྤངས་པ་ན། །བུམ་པ་ཉིད་ནི་ལྷག་
གནས་བྱ། །དེ་ནས་རབ་གནས་ཀྱི་ཡོན་བདག་ལ་སློབ་མ་སྟ་གོན་དུ་གནས་པའི་
ཆོ་ག་རྣམས་བྱའོ། །དེ་ནས་ནུབ་གསུམ་པ་ལ་སློབ་དཔོན་བསྒྲུབ་པའི་གྲོགས་དང་
བཅས་པ་རྡོ་རྗེ་དྲིལ་བུ་འཛིན་པ་དེས་དཀྱིལ་འཁོར་ཞག་གི་ཆོ་ག་བྱེད་པ་ནི་
དཀྱིལ་འཁོར་ཁ་དོམ་པ་བཞེངས་པ་དང་ཞེས་པ་དེ་ཡང་དཀྱིལ་འཁོར་ནི་རྡུལ་
ཚོན་གྱི་དཀྱིལ་འཁོར་རོ། །དམ་པ་ནི་ཐུགས་ཀྱི་རིགས་ཡིན་པས་སོ། །བཞེངས་པ་
ནི་དང་པོ་ཐིག་གི་ཆོ་ག་ཐིག་གདབ་པ་དང༌
། ཚོན་གྱི་ཆོ་གས་ཚོན་དགྱེ་བ་དང་།
དཀྱིལ་འཁོར་གྱི་གནས་ཉེ་བར་བརྒྱན་པ་རྣམས་བྱའོ། །དེ་ནས་དཀྱིལ་འཁོར་
སྒྲུབ་པ་དང་། སློབ་དཔོན་བདག་འཇུག་རྣམས་བྱའོ། །དེ་ནས་ཡོན་བདག་དཀྱིལ་
འཁོར་དུ་འཇུག་པའི་དོན་དུ་ཅིའི་གསུངས་སྦྱིན་སྲེག་བྱས་ནས་ནི་ཞེས་པ་འོག་
240 -307



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་ཇི་སྐད་གསུངས་པ་ལྟར་ཞི་བའི་སྦྱིན་སྲེག་བྱའོ། །དེ་ནས་ཡོན་བདག་དཀྱིལ་
འཁོར་དུ་བཅུག་ལ་ལྷ་མོ་བསྟན། དབང་རིམ་པར་བསྐུར་རོ། །
དེ་ནས་རབ་གནས་ཀྱི་རྒྱུ་སྟ་གོན་དུ་གནས་པ་བྱ་བ་ལ། སྔ་བར་ཞེས་པ་
སྲོད་ལ་བབ་པ་མི་ཐམས་ཅད་ཉལ་བའི་དུས་སོ། །གུར་ལེའུ་དགུ་པ་ནས་ཀྱང་
།
སྲོད་ཐུན་སྒྲ་ནི་སྤངས་པ་ན། །ཞེས་གསུངས་སོ། །སྐུ་གཟུགས་སྦྱང་བ་དང་ཞེས་པ་
རབ་གནས་ཀྱི་རྒྱུད་རྣམས་དཀྱིལ་འཁོར་གྱི་ལྷོ་ཕྱོགས་སུ་སྤྱན་དྲངས་ལ། བའི་
རྣམ་པ་ལྔ་དང་། འདག་ཆལ་རྣམ་པ་ལྔ་དང་། །དྲི་རྣམ་པ་ལྔས་དཀྲུ་བའོ། །དེ་ལྟར་
གུར་ལེའུ་དགུ་པ་ནས། བ་ཡི་ལྔ་དང་འདག་ཆལ་ལྔ། །དྲི་ལྔའི་རྣམ་པའི་ཁྱད་པར་
གྱིས། །སྐུ་གཟུགས་ལ་ནི་བྱུགས་པར་བྱ། །ཞེས་གསུངས་སོ། །
དེ་ནས་རླན་མེད་པར་ཕྱིའོ། །སྟ་གོན་ལ་སོགས་བྱས་ནས་ནི་ཞེས་པ་
སྟེགས་བུའི་སྟེང་དུ་རབ་གནས་ཀྱི་རྒྱུ་དེ་བཞུགས་སུ་གསོལ། དེ་སྟོང་པར་བསྒོམ་
པ་དང་། བསྲུང་འཁོར་དང་། ཆོས་འབྱུང་དང་
། འབྱུང་བ་རིམ་བརྩེགས་དང་
། དེ་
ལས་གཞལ་ཡས་ཁང་དུ་བསྐྱེད་པ་དང་
། རྟེན་གང་ཡིན་ཡང་མངོན་པར་བྱང་ཆུབ་
པ་ལྔས་དགྱེས་པ་རྡོ་རྗེ་ཡབ་ཡུམ་དུ་བསྒོམ་པ་དང་
། རྡོ་རྗེ་པད་མ་བྱིན་གྱིས་བརླབ་
པ་དང་། འཁོར་གྱི་ལྷ་མོ་བསྐྱེད་པ་དང་
། དྲི་ཟ་ཉེ་བར་བཞུགས་པ་དང་
། སློབ་
དཔོན་ གྱིས་ གླུས་ བསྐུལ་བ་ དང་། ཆོ་ག་ གསུམ་ གྱིས་ འབྲས་ བུའི་ ཧེ་ རུ་ ཀར་
བཞེངས་པ་དང་། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ་དང་
།
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་ནི་ནམ་
མཁར་བཞུགས་ པའི་སངས་རྒྱས་ཀུན། སྐུ་གཟུགས་སྙིང་གར་རབ་ཏུ་བཞུགས་
ཞེས་པ་ཚད་ཅན་ལྷ་དགུ་དང་
། ཚད་མེད་ཕྱོགས་བཅུའི་སངས་རྒྱས་དཔག་ཏུ་མེད་
240 --308



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པ་སྤྱན་དྲངས་ནས་བཞུགས་པའོ། །
དེ་ནས་དེ་ལ་དབང་བསྐུར་བ་དང་། བདུད་རྩི་མྱང་བ་དང་། མཆོད་པ་
དང་། བསྟོད་ པ་ རྣམས་ བྱ། སླར་ ཡེ་ ཤེས་ སེམས་ དཔའ་ གཤེགས། དམ་ ཚིག་
སེམས་དཔའ་མི་དམིགས་པར་བསྒོམས་ཏེ། སྐུ་གཟུགས་དེ་རྡུལ་ཚོན་གྱི་དཀྱིལ་
འཁོར་ལ་རྒྱབ་བསྟན་ནས། རས་སེར་པོ་དྲི་མེད་པས་གཡོགས་ཏེ་བཞག་པའོ། །
དེ་ནས་ཐོ་རངས་ཁ་སྤྱན་འབྱེད་ཀྱི་ཆོ་ག་བྱེད་པ་ནི། གུར་ལེའུ་དགུ་པ་
ནས། ཕྱིས་ཀྱང་སྦྱོར་བ་དེ་ཉིད་ཀྱིས། ཐོ་རངས་བྱུགས་ཏེ་བྱིན་གྱིས་བརླབས། །
ཞེས་གསུངས་ཏེ། རས་དེ་བསལ་པ་ཞལ་ཚུར་བསྟན། གོང་བཞིན་དུ་དཀྲུ་བ་དང་
།
ཕྱི་བ་དང་སྟོང་པ་ཉིད་ཏུ་བསྒོམ་པ་ནས། སྐྱེ་མཆེད་དྲུག་བྱིན་གྱིས་བརླབས་པའི་
བར་དུ་བྱའོ། །དེ་ནས་ཡེ་ཤེས་སེམས་དཔའ་གཞུག་པ་ནི་ནམ་མཁར་བཞུགས་
པའི་སངས་རྒྱས་ཀུན། སྐུ་གཟུགས་སྙིང་གར་རབ་ཏུ་བཞུགས་ཞེས་པ་ཡེ་ཤེས་
སེམས་དཔའ་ཚད་ཅན་ཚད་མེད་གོང་བཞིན་སྤྱན་དྲངས་ནས་གཞུག་པའོ། །དེ་
ནས་དབང་བསྐུར་བ་ནི་དངོས་སུ་ཆུ་དང་ཅོད་པན་དང་རྡོ་རྗེ་དང་དྲིལ་བུ་དང་
།
མིང་དང་བརྟུལ་ཞུགས་ཀྱི་དབང་དང་དྲུག་བསྐུར་རོ། །
དེ་ནས་བདུད་རྩི་མྱང་བ་དང་
། མཆོད་པ་དང་། བསྟོད་པ་དང༌། བསྐྱེད་
པའི་རིམ་པའི་ཏིང་ངེ་འཛིན་བསྒོམ་པ་རྣམས་བྱའོ། །དེ་ནས་དགྱེས་པ་རྡོ་རྗེའི་སྙིང་
པོ་བརྒྱ་རྩ་བརྒྱད། ཡི་གེ་བརྒྱ་པ་བརྒྱ་རྩ་བརྒྱད། རྟེན་འབྲེལ་གྱི་སྔགས་བརྒྱ་རྩ་
བརྒྱད་བཟླས་པས་བརྟན་པར་བྱའོ། །དེ་ནས་རྟེན་སོ་སོ་གང་ཡིན་དུ་སྒྱུར་བ་ལ།
གུར་ལེའུ་དགུ་པ་ནས། རྡོ་རྗེ་སེ་གོལ་སྦྱོར་བ་ཡིས། །རྡོ་རྗེ་སེམས་དཔའ་བསྒོམ་
པར་བྱ། །ཞེས་གསུངས་པས། རབ་གནས་ཀྱི་རྟེན་དེ་རྡོ་རྗེ་སེམས་དཔའ་ལྟ་བུ་
240 -309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡིན་ན་ཨོཾ་བཛྲ་ས་ཏྭ་ཧཱུྃ་ཞེས་བརྗོད་ནས
། སེ་གོལ་གཅིག་གཏོགས་པས་དགྱེས་པ་
རྡོ་རྗེའི་སྐུར་བསྐྱེད་པ་དེ་རྡོ་རྗེ་སེམས་དཔའི་སྐུ་དཀྲོངས་ཀྱིས་བསྒོམ་པའོ། །དེ་ནི་
མཚོན་པ་ཡིན་ཏེ་གཞན་ཡང་ཤེས་པར་བྱའོ། །དེ་ནས་རྟེན་དེ་ལ་སྔགས་སམ་
ཚིགས་བཅད་བརྗོད་ཅིང་སྤྱན་དབྱེ་བ་དང་། ཞོལ་ལ་སོགས་པ་དབྱེ་བ་དང་
། རབ་
ཏུ་བྱུང་བ་ལ་
བ་ལ་སོགས་པའི་ཆ་ལུགས་ཡིན་ན་དབུ་སྐྲ་གཞར་བ་དང་ཆོས་གོས་དབུལ་
བ་ལ་སོགས་པ་དང་
། བྱང་ཆུབ་སེམས་དཔའི་ཆ་ལུགས་ཡིན་ན་དབུ་སྐྲ་ཤད་པ་
དང་སྟོད་གཡོག་དབུལ་བ་ལ་སོགས་པ་བྱའོ། །དེ་ནས་ཡོན་བདག་ལ་མཆོད་པའི་
རྗེས་གནང་བྱིན་ཏེ་མཆོད་པ་བྱེད་དུ་གཞུག །མགོན་པོ་ནག་པོ་ལ་གཏོར་མ་ཕུལ་
ཏེ་ཆོས་སྐྱོང་བའི་བསྲུངས་མས་གཏད་དོ། །
ད་ནི་གཉིས་པའི་རྡོ་རྗེ་སློབ་དཔོན་གྱི་མཚན་ཉིད་འཆད་པ་ལ། རང་འདོད་
ལྷ་མཉམ་རྣལ་འབྱོར་ཞེས་པ་རྟག་ཏུ་ཡི་དམ་ལྷའི་ང་རྒྱལ་དང་མི་འབྲལ་བར་
གནས་པའོ། །རབ་མཐོང་ཞེས་པ་གསང་སྔགས་ཀྱི་རྒྱུད་སྡེ་མང་པོ་མཐོང་ཞིང་
ཤེས་པ་སྟེ། སཾ་པུ་ཊི་ལས། འབད་པས་ཐོས་བསམ་མཐར་ཕྱིན་ན། །རྡོ་རྗེ་སློབ་
དཔོན་ཉིད་ཏུ་འགྱུར། །ཞེས་གསུངས་སོ། །སྔགས་ཀྱི་ཕ་རོལ་སོན་ཞེས་པ་རྒྱུད་ཀྱི་
ཕུང་པོ་འདོད་ཤེས་པ་སྟེ། རྒྱུད་ཀྱི་དོན་སྡེབས་ནས་མངོན་རྟོགས་སུ་སློང་ཤེས་
པའོ། །
ད་ནི་གསུམ་པ་ཕྱིའི་མཆོད་པ་འཆད་དེ། །མཆོད་པ་ཤོམ་པ་འདི་ལ་ཡང་
ཇོ་བོ་ནཱ་རོ་པའི་ཞལ་ནས་གོ་རིམ་ལ་ངེས་པ་མེད། འབུལ་ཙམ་ན་ཡང་གོར་ཟིན་
ཟིན་ནས་འབུལ་བས་ཆོག་གསུངས་སོ། །གུར་ལས་ནི། མེ་ཏོག་བདུག་སྤོས་དེ་
བཞིན་དྲི། །དྲི་ཡི་དུང་སོགས་ གཡས་སུ་སྟེ། །གཡོན་དུ་སྔགས་ཀྱི་མཆོད་ཡོན་
240 310



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྡུར་ཕྲེང་
།
སྣོད། །མདུན་དུ་བཟེད་སྣོད་གཞག་པར་བྱ། །ཞེས་གསུངས་ཏེ། གཡོན་ངོས་སུ་
མཆོད་ཡོན་དང་ཁྲུས་ཆབ་དང་གསང་གཏོར་གྱི་ཆུ་གསུམ། གཡས་དངོས་སུ་མེ་
ཏོག་དང་སྤོས་དང་སྣང་གསལ་དང་དྲི་དང་ཞལ་ཟས་རྣམས་ དང་། མདུན་དུ་
བཟེད་སྣོད་གཞག་པའོ། །
དེ་ནས་རྡོ་རྗེ་གསང་གཏོར་གྱི་ཆུར་བཅུག་སྟེ། མཆོད་རྫས་ལ་གཏོར་ཞིང་
ཧཱུྃ་ཞེས་བརྗོད་པས་མཆོད་པའི་བགེགས་བསྐྲད། དེ་ནས་ ཨོ་ཨཱ༔ཧཱུྃ་ཞེས་བརྗོད་
པས་བདེ་སྟོང་དབྱེར་མེད་དུ་བྱིན་གྱིས་བརླབ། དེ་ནས་འབུལ་བ་ལ་སྤྲོས་
དགའ་ན་གུར་ལེའུ་བཅོ་ལྔ་པ་ནས་གསུངས་པའི། མེ་ཏོག་བཟང་པོ་མཛེས་ཤིང་
གཙང་། ཞེས་པ་ལ་སོགས་པའི་ཚིགས་བཅད་དང་
། སྔགས་འདི་རྣམས་སྡེབས་ལ་
དབུལ་བའོ། །བསྡུས་པ་ལ་དགའ་ན་འདི་རང་ལྟར་རེད། ཨོ་ནི་བཀྲ་ཤིས་པའམ་
དམ་བཅའ་བའོ། །རླུང་ནི་བདེ་སྟོང་དབྱེར་མེད་དོ། །པུཋེ་མེ་ཏོག་གོ །ཨཱཧཱུྃ་ སྐུ་
གསུང་ཐུགས་གསུམ་མོ། །སྭཱ་ཧཱ་ནི་མཉེས་པར་གྱུར་ཅིག་པའོ
། །དྷཱུ་པེ་ནི་བདུག་
སྤོས་སོ། །དཱི་པེ་ནི་མར་མེའོ། །གནྡྷེ་ནི་དྲིའོ། །ནེ་ཝེ་ངེ་ ཞལ་ཟས་སོ། །གཞན་
རྣམས་ནི་གོང་བཞིན་སྦྱར་རོ། །སྣ་ཚོགས་ཞེས་པ་མཆོད་པའི་རྣམ་པ་མི་འདྲ་བ་
ཡོད་པས་སོ། །ཧཱུྃ་ནི་ཞེས་པ་གོང་དུ་བཤད་པའི་ཧཱུྃ་གིས་བགེགས་བསྐྲད་པ་དེའོ། །
རྫོགས་པ་དང་ཞེས་པ་གོང་དུ་བཤད་པའི་འབྲུ་གསུམ་གྱིས་བདེ་སྟོང་དུ་བྱིན་གྱིས་
བརླབས་པ་དེའོ། །དེ་ལྟར་བྱིན་གྱིས་བརླབས་པ་དང་མེ་ཏོག་ལ་སོགས་པ་རྣམས་
གོང་གི་སྔགས་དེས་དབུལ་བ་ཉིད་དོ། །
འོ་ན་མཆོད་ཡོན་དང་ཞབས་བསིལ་མི་དགོས་སམ་ཞེ་ན། གོང་མའི་རྒྱུད་
ཀྱི་ཆོ་ག་རིམ་པས་ཞེས་པ་སྣ་ཚོགས་ཧཱུྃ་ནི་རྫོགས་པ་དང་ཞེས་པ་ལ་སྙག་སྟེ། དེ་
240 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ནས་བསྟན་པ་བཞིན་དུ་བགེགས་བསྐྲད་ཅིང་བྱིན་གྱིས་བརླབས་ནས། མཆོད་
ཡོན་ཞབས་བསིལ་གོང་མ་བཞིན་དུ་དབུལ་བའོ། །དབུལ་བའི་སྔགས་ནི་འོག་
ནས་སྟོན་ཏེ་འཁྲུགས་མི་མཛད་དོ། །
ད་ནི་བཞི་པ་སྦྱིན་སྲེག་ལ་དྲུག་སྟེ། ཐབ་ཀྱི་དབྱིབས་དང་
། ཐབ་ཀྱི་ཚད་
དང་། ཐབ་ཀྱི་ཁ་དོག་དང་
། ཁྱད་པར་གྱི་རྫས་དང་
། ཡེ་ཤེས་ཀྱི་མེ་ལྷ་སྤྱན་དྲངས་
བ་དང༌། ཡེ་ཤེས་མེ་ལྷ་གཤེགས་སུ་གསོལ་བའོ། །དངོས་འཆད་པ་ལ། ཞི་བའི་
ཐབས་ཁུང་ནི་དབྱིབས་ཟླུམ་པོ་ཉིད་དུ་བྱ། རྒྱས་པའི་ཐབ་ཀྱི་དབྱིབས་གྲུ་བཞི་
པའོ། །གསད་པའི་ཐབ་ཀྱི་དབྱིབས་གྲུ་གསུམ་དུ་བརྗོད་དོ། །འདི་ཉིད་ལ་ནི་ཞེས་
པ་ཐབ་གྲུ་གསུམ་པ་འདི་ལའོ། །ལྷག་མ་བསྒྲུབ་ཞེས་པ་དབང་དང་དགུག་པའི་
ཡང་དེ་ལྟར་བྱའོ། །འདི་གུར་དང་མི་མཐུན་པ་དབང་ལ་ཟླ་བ་ཕྱེད་པར་མཚུངས། དགུག་པ་
ལ་ནི་ལྕགས་ཀྱུའི་དབྱིབས་ཟེར་ནི་འདམ་ཀ་ཡིན་ནོ། །
ཐབ་ཀྱི་ཚད་བསྟན་པ་ནི། ཁྲུ་གང་དང་ནི་ཁྲུ་ཕྱེད་ཉིད་ཞེས་པ་ལ་སོགས་པ་
སྟེ། འདི་རྣམས་རྒྱུར་ཇི་ཙམ་ཡོད་པའི་ཕྱེད་ཟབ་ཏུ་བྱེད་པའོ། །ཐབ་ཀྱི་ཁ་དོག་
བསྟན་པ་ནི། ཞི་བ་ལ་ཁ་དོག་དཀར་པོར་འགྱུར་ཞེས་པ་ཙན་དན་དཀར་པོའམ་
ས་དཀར་པོས་ བྱའོ། །ཡང་ན་མེ་ཏོག་དཀར་པོ་སྲོག་ཆགས་མེད་པའི་གཅལ་
དགྲམ་པའོ། །རྒྱས་པའི་ཐབ་ཚོན་སེར་པོས་བླུག་པའམ་མེ་ཏོག་སེར་པོ་དགྲམ་
པའོ། །གསད་པའི་ཐབ་ནི་ཁ་དོག་ནག་ཞེས་པ་སྟེ། དུར་ཁྲོད་ཀྱི་སོལ་བས་བྱུག་
པའམ་ཡང་ན་མེ་ཏོག་ནག་པོའི་གཅལ་དགྲམ་པའོ། །དབང་གི་ཐབ་ནི་དམར་པོ་
རབ་ཏུ་གྲགས་ཞེས་པ་ཚལ་ལམ་ལི་ཁྲི་བྲི་བའམ། ཡང་ན་མེ་ཏོག་དམར་པོའི་
གཅལ་དགྲམ་པའོ། །དབང་ལ་དམར་པོར་བྱེད་པ་ཇི་བཞིན་དུ་དེ་ལྟར་དགུག་པ་
240-312



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩེར་ཕྲེང་།
ལ་ཡང་དམར་པོར་བྱའོ། །གསད་པ་ལ་ནག་པོར་བྱས་པ་ཇི་ལྟར་བ་བཞིན་ཞེ་སྡང་
སོགས་ཏེ། དགྲ་ལ་རིམས་གཏང་བ་དང་། དབྱེ་བ། བསྐྲད་ པ་དང་། གནན་པ་
དང་། རེངས་པ་དང་། ཞར་གཞུག་པ་དང༌། འོན་དུ། འཐེངས་དུ་ལྷུག་ཏུ་གཞུག་
པ་ལ་སོགས་པ་ཡང་ནག་པོར་བྱའོ། །
ཁྱད་པར་གྱི་རྫས་བསྟན་པ་ནི། ཞི་བ་ལ་རོལ་མེད་ཏུ་མི་རུང་བའོ། །རྒྱས་
ལ་ཞོ་ལ་སོགས་པ་ཡང་ཤེས་པར་བྱའོ། །ཐུན་མོང་གི་རྫས་འདི་ནས་མ་བསྟན་
ཡང་། གུར་ལེའུ་བཅུ་བཞི་པ་ནས། སོ་བའི་འབྲས་དང་མ་ཆགས་ བྲལ། །འབྲུ་
རྣམས་དང་ནི་ཞོ་ཟན་དང་
། ཞེས་པ་ལ་སོགས་པ་གསུངས་སོ། །དེ་ཡང་འདིར་ཞི་
བ་ལ་མཚོན་ནས་མངོན་རྟོགས་སུ་འགྲིག་ན། དང་པོར་ཞི་བའི་ཐབ་གཅིག་རྩིག་
ན་ཡང་རྩིག །བརྐོ་ན་ཡང་བརྐོ། བྲི་ན་ཡང་བྲི་སྟེ། མངོན་པར་འདུ་བྱ་བའི་ཁྱད་
པར་གསུམ་འདྲའོ། །དེར་ཤུག་པ་ལ་སོགས་པ་ལས་དང་མཐུན་པའི་བུད་ཤིང་
རྩིག་ལ། མཆོད་རྫས་དང་། བསྲེག་རྫས་དང་། རྡོ་རྗེ་དྲིལ་བུ་དང་
། དགང་གཟར་
བླུག་གཟར་རྣམས་བཤམ། ཁྲུས་དང་བྱུར་བསལ་བའི་ཆོ་ག་བྱ། དེ་ནས་སྟན་བདེ་
བ་ལ་འདུག་སྟེ་རང་ཉིད་སྐྱེད་རིམ་རྒྱས་པར་བསྒོམ། མཐར་ལྷ་མོ་བརྒྱད་ཞལ་
བརྒྱད་ཏུ་བསྡུས་ལ་གཙོ་བོ་ཡབ་ཡུམ་གྱི་ཏིང་ངེ་འཛིན་ལ་གནས་པར་བྱའོ། །
དེ་ནས་ཐབ་ཏུ་དགྱེས་རྡོར་ཡབ་ཡུམ་བསྐྱེད། དེ་སྙོམས་འཇུག་བྱས་པས་
ཞུ་བ་ལས་རིན་པོ་ཆེ་ལྔ་ལས་གྲུབ་པའི་ཐབ་ཏུ་བསྒོམ། དེ་ནས་ཨོཾ་བཛྲ་ཛྭ་ལ་རཾ་
ཞེས་པའི་སྔགས་བརྗོད་པ་དང་
། ཨོཾ་ཨཱ༔ཧཱུྃ་མེ་ཏོག་དང་བཅས་པས་མེ་སྤར། མེ་
གསོ་བའི་ཆེད་དུ་མར་དགང་གཟར་བདུན་དབུལ། ཐབ་པད་མ་འདབ་བརྒྱད་ཏུ་
བསམ། མེ་ལྷའི་གདན་དུ་ཀུ་ཤའི་ཆུན་པོ་བཅུ་དགྲམ། ཆོ་ག་གསུམ་གྱིས་དགྱེས་
240 --313



ཨོཾ་བཛྲ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྡོར་
ང་ཡབ་ཡུམ་དུ་བསྐྱེད། དེ་ཞུ་བ་ལས་རཾ་དང་ཛ་ལས་མེ་ལྷ་ཡབ་ཡུམ་དུ་བསྐྱེད་
དེ། སྐུ་མདོག་དཀར་པོ་ཞལ་གཅིག་ཕྱག་བཞི་ པ་ གཡས་ན་མཆོག་སྦྱིན་དང་
བགྲང་ཕྲེང་། གཡོན་ན་རིལ་བ་སྤྱི་བླུགས་དང་དབྱུག་ཐོ་འཛིན་པ། རང་འོད་ཀྱི་
རིག་མ་དང་བཅས་པ་དྲང་སྲོང་གི་འཁོར་གྱིས་སྐོར་བ་ཞིག་བསམ་པའོ། །དོན་ལྔ་
པ་ཡེ་ཤེས་ཀྱི་མེ་ལྷ་སྤྱན་དྲངས་བ་ནི་ཨོ་ཨཱ་ག་ནེ་ཡེ་མ་ཧཱ་ཏེ་ཛཱ་ཞེས་པ་ལ་སོགས་
པ་བརྗོད་ཅིང་ལག་པ་གཡས་པའི་ཐལ་མོ་བརྐྱང་ལ་ཐེ་བོང་གིས་གཡས་པས།
ཤར་ལྷོ་ནས་ཡེ་ཤེས་ཀྱི་མེ་ལྷ་སྤྱན་དྲངས་པ་དེ་ལ་མེ་དགུག་པའོ་ཞེས་བྱའོ། །དེ་
ནས་དེ་ལ་ གསང་གཏོར་བྱའོ། །མཆོད་པ་ལྔས་མཆོད་དོ། །གོ་རི་ཛ་ལ་སོགས་
པས་དམ་ཚིག་པ་ལ་དགུག་གཞུག་བྱ། རྩེ་གསུམ་གྱི་ཕྱག་རྒྱ་བསྟན་ལ།
ཨ་ན་ལ་ཞེས་པ་ལ་སོགས་པའི་སྔགས་བརྗོད་པས་དམ་ཚིག་ལ་བཞག །ཨོ་རཏ་
ཨ་བི་ཥིཉྩམཾ་ཞེས་པས་ནོར་བུ་རིན་པོ་ཆེས་དབང་བསྐུར་རོ། །དེ་ལྟར་གུར་ལེའུ་
བརྒྱད་པ་ནས། མེ་རབ་སྦྱར་ཏེ་སྦྱིན་སྲེག་དབུལ། ཕྱི་ནས་ཡང་ནི་དགུག་པར་བྱ།
ཞེས་པ་ལ་སོགས་པ་གསུངས་སོ། །
དེ་ནས་མཆོད་ཡོན་སྔོན་དུ་འགྲོ་བའི་མཆོད་རྫས་རྣམས་ཀྱིས་མཆོད།
སྒེག་མོ་ལ་སོགས་པ་བརྒྱད་ཀྱིས་མཆོད། ཞེ་སྡང་རྡོ་རྗེ་ཕྱག་འཚལ་བསྟོད་ཞེས་པ་
ལ་སོགས་པས་བསྟོད་དོ། །དེ་ལྟར་གུར་ལེའུ་བརྒྱད་པ་ནས། འདི་ནི་མཆོད་ཡོན་
དམ་ཚིག་གོ་ཞེས་པ་ལ་སོགས་ པ་དང༌། སྒེག་སོགས་བརྒྱད་ཀྱིས་མཆོད་པས་
མཆོད། །ཞེས་གསུངས་སོ། །
དེ་ནས་བསྲེག་རྫས་དབུལ་བ་ནི། ཡམ་ཤིང་མར་དང་ཏིལ་སོགས་ལ་
སོགས་པ་རྣམས་གུར་ལེའུ་བརྒྱད་པའི། ཨོཾ་བཛྲ་ ཨ་ན་ལ་མཱ་ཧཱ་བུ་ཏ་ཛཱ་ལ་ཡ།
240 -314



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སརྦ་དུཥཱ བྷསྨི་ཀུ་རུ་ཧཱུྃ་ཕཊ། སྡིག་པ་སྒྲིབ་པ་ཐམས་ཅད་ཤཱནྟིཾ་ཀུ་རུ་ཡེ་སྭཱཧཱ། ཞེས་
ལས་དང་སྦྱར་ལ་སྤེལ་ཚིག་གདགས། ཞེས་པ་ལ་སོགས་པའི་སྔགས་ཀྱིས་དབུལ་
བའམ། ཡང་ན་སྔགས་དེའི་ཞབས་ སུ་ རྫས་སྔགས་སོ་སོ་བ ཏགས་ལ་དབུལ་
བའམ། ཡང་ན་གུར་ལེའུ་བཅུ་བཞི་པའི་སྔགས་རེ་རྫས་རེ་བས་དབུལ་བའོ། །དེ་
ནས་མེའི་སྤུ་བརྟག །ངན་ན་བཟློག་གོ །དེ་བས་མེ་ལྷའི་ལྟོ་བར་མངལ་སྐྱེས་སམ།
རྫུས་སྐྱེས་སམ་སྒོང་སྐྱེས་ཀྱིས་དགྱེས་རྡོར་ལྷ་དགུའི་དཀྱིལ་འཁོར་བསྐྱེད་པ་དང་།
ཡེ་ཤེས་སེམས་དཔའ་གཞུག་པ་དང་
། དབང་བསྐུར་བ་དང་། བདུད་རྩི་མྱང་བ་
དང་། མཆོད་རྫས་ཀྱིས་མཆོད་པ་དང་
། བསྟོད་པ་དང་
། བཟླས་པ་ཅི་རིགས་པ་
བྱའོ། །
དེ་ནས་བསྲེག་རྫས་དབུལ་བ་ནི། ཡམ་ཤིང་དང་མར་ལ་སོགས་པ་རྣམས་
པ་ཨོ་དེ་ཝ་པི་ཙུའི་ཞབས་ལ་སོ་སོའི་སྔགས་བཏགས་པ་ལ་གཙོ་བོ་ལ་དབུལ།
འཁོར་རྣམས་ལ་སོ་སོའི་སྔགས་བཏགས་པ་ལ་དབུལ་ལོ། །དེ་ལྟར་གུར་ལེའུ་
བརྒྱད་པ་ནས། དེ་ནས་རང་གི་ཡི་དམ་གྱི་ལྷར་བསྒོམས་ཏེ། ཞེས་པ་དང་
། གུར་
ལེའུ་བཅུ་བཞི་པ་ནས། ལྟོ་བའི་གནས་སུ་བསྲེག་བླུགས་བྱ། ཞེས་པ་ལ་སོགས་པ་
གསུངས་སོ། །དེ་ནས་ཡེ་ཤེས་ཀྱི་ལྷ་ལ་འཕྲིན་ལས་ཞུ་བ་དང་
། མཆོད་པ་དང་།
བསྟོད་པ་དང་
། བཟོད་པར་གསོལ་བ་དང་། གཤེགས་སུ་གསོལ་བ་རྣམས་བྱས་
ལ། དམ་ཚིག་གིས་ལྷ་རང་གིས་སྙིང་གར་བསྡུའོ། །དེའི་རྗེས་ལ་མེ་ལྷ་ལ་སྐྱར་ཏེ་
སྦྱིན་སྲེག་བྱ། བསྟོད་པ་བྱ། འཕྲིན་ལས་བཅོལ་ལོ། །
དྲུག་པ་ཡེ་ཤེས་ཀྱི་མེ་ལྷ་གཤེགས་སུ་གསོལ་བ་ནི་ཝ་ཨནྡན་ཙེ་ཞེས་པ་ལ་
སོགས་པ་བརྗོད་པས་སམ། ཡང་ན་གུར་ལེའུ་བརྒྱད་པའི། ཨོ་ཁྱེད་ཀྱིས་སེམས་
240-315



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཅན་ དོན་ ཀུན་ མཛད། །ཞེས་ པ་ ལ་སོགས་ པ་ བརྗོད་ པས་ ཡེ་ ཤེས་ ཀྱི་མེ་ ལྷ་
གཤེགས་པར་བསམ། དམ་ཚིག་གི་མེ་ལྷ་དགྱེས་རྡོར་ཡབ་ཡུམ་དུ་གྱུར་ནས་རང་
གི་ཐུགས་ཀར་བསྡུའོ། །རང་ཧེ་རུ་ཀའི་ང་རྒྱལ་གྱིས་གཏོར་མ་གཏོང་བ་དང༌
།
སྨོན་ལམ་གདབ་པ་དང་། ཡི་གེ་བརྒྱ་པ་བཟླས་ཏེ་ཐལ་ཕྱེ་སོལ་ཕྱེད་ཆུ་སོར་དོར་
བར་བྱའོ། །དེ་ལྟར་བྱས་པའི་ཕན་ཡོན་ནི་གུར་ལེའི་བཅུ་བཞི་པ་ནས། འདི་ཡིས་
རྡོ་རྗེ་ཅན་མཉེས་ཤིང་
། ཡེ་ཤེས་མེ་ཡང་རབ་མཉེས་སོ། །ཞེས་པ་ལ་སོགས་པ་
གསུངས་སོ། །
ད་ནི་ལྔ་པ་སའི་ལྷ་མོ་ལ་ས་བླང་བ་ནི། མཎྜལ་བྱས་དྲིའི་ཐིག་ལེར་བཀོད། །
མེ་ཏོག་གི་ཚོམ་བུ་བཀྲམ་དེ་ཁཾ་ལས་སའི་ལྷ་མོར་བསྐྱེད་ཡེ་ཤེས་ཀྱི་ལྷ་མོ་བསྲེ།
མཆོད་ཡོན་སྔོན་དུ་འགྲོ་བའི་མཆོད་པ་ལྔས་མཆོད། དེ་ནས་གསོལ་བ་གདབ་པ་
ལ། མ་མ་ནི་སའི་ལྷ་མོ་ལ་བོད་པའོ། །རིན་ཆེན་སྣ་ཚོགས་འཛིན་གྱི་རྒྱན་ཆའོ། །
ལྷ་མོ་ཁྱེད་ནི་བར་ཆད་སེལ་བའི་དབང་དུ་གྱུར། བདག་ཀྱེའི་རྡོ་རྗེ་ཁྲོ་བོའི་སྐུས་
ཁྱོད་ལ་མཆོད་པ་ཡིས། །ཆེ་གེ་བདག་ནི་ཞེས་པ་རང་གི་གསང་མཚན་ནས་འདོན་
པའོ། །དཀྱིལ་འཁོར་འབྲི་བས་དབང་པོ་མཛོད་ཅིག་པའོ། །ཨོ་༔ཧཱུཾ་བཾ་ཧོ་ཁཾ་རཾ་
ལ་ཨ་ཧཱུྃ་སྭཱ་ཧཱ་བཏགས་པ་ནི་མཆོད་ཡོན་གྱི་སྔགས་སོ། །ཨོཾ་ནི་རི་ཏི་ཧཱུྃ་ཁཾ་ལ་ཨ་ཧཱུྃ་
སྭཱ་ཧཱ་བཏགས་པ་ནི་ཞབས་བསིལ་གྱིས་སྔགས་སོ། །འདིའི་བགེགས་བསྐྲད་པ་
དང་བྱིན་གྱིས་བརླབས་པ་གོང་དུ་བསྟན་ཟིན་ཏོ། །
དབུལ་བའི་སྔགས་འདི་བྱུང་བ་ཡིན་ནོ། །ཨོཾ་ཧཱུཾ་ཧཱུཾ་ཞེས་པ་ལ་ཨ་
པ་ཧཱུཾ་སྭཱ་ཧཱ
།
བཏགས་པ་ནི་ལྷ་བཤོས་ཀྱི་སྔགས་སོ། །ཞེས་པ་སྟེ། ནཱ་རོ་པ་ནི་གོང་གི་བཛྲ་ནི་ཝི་
རྒྱ་དང་འདམ་ཀ་ཡིན་ཟེར། མེ་ཏྲི་པ་ནི་དཀྱིལ་འཁོར་གྱི་ལྷ་ལ་གཏོར་མ་འབུལ་
240-316



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བའི་སྔགས་ཡིན་ཟེར་རོ། །དེ་ཡན་ཆད་ཀྱིས་ལེའུ་གཞུང་བཤད་ཟིན་ཏོ། །
ལེའུའི་མཚན་འཆད་པ་ལ། ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་
བདག་མེད་མ་ལ་སོགས་པའོ། །དྲ་བ་ནི་ཚོགས་པའོ་ཟེར་གཙོ་འཁོར་དུ་འབྲེལ་པའོ། །
སྡོམ་པ་ནི་འདུས་པའི་བསྐྱེད་རྫོགས་དབྱེར་མེད་དུ་སྡོམ་པའོ། །བརྟག་པ་གཉིས་པ་
རབ་གནས་ཞེས་པ་རབ་གནས་གཙོར་གྱུར་པས་སོ། །ལེའུ་གཞུང་གཅོད་ཅིང་སྐྱོང་
བའོ། །དང་པོ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས།
ལེའུ་དང་པོའི་བཤད་པའོ།། །།
ལེའུ་གཉིས་པ་ལ་གཉིས་ཏེ། ལེའུའི་གཞུང་དང་
། ལེའུ་མཚན་ནོ། །དང་
པོ་ལ་གཉིས་ཏེ། དྲིས་པ་དང་
། ལན་ནོ། །དང་པོ་དྲི་བ་ནི་རྡོ་རྗེ་སྙིང་པོས་གསོལ་
པ་ཞེས་པ་ལ་སོགས་པ་སྟེ། ནམ་མཁའ་ལྟ་བུའི་ཆོས་ཀུན་ལ་ཞེས་པ་རྫོགས་རིམ་
གྱི་དཔེ་ཡིན་ལ། རྒྱ་མཚོ་སྐུ་བ་ཇི་ལྟར་བར་ཞེས་པ་བསྐྱེད་རིམ་གྱི་དཔེ་སྟེ། དེ་ལ་
བརྟག་པ་དང་པོའི་ལེའུ་དང་པོ་དང་། ལེའུ་ལྔ་པ་དང་། ལེའུ་བརྒྱད་པར་རྫོགས་
པའི་རིམ་པའི་གནས་ལུགས་ནམ་མཁའ་ལྟ་བུ་སྟོང་ཉིད་སྤྲོས་བྲལ་གྱི་དོན་བསྟན་
བཞིན་དུ་བཞག་ནས། བརྟག་པ་དང་པོའི་ལེའུ་གསུམ་པ་དང༌། བརྒྱད་པར་རྒྱ་
མཚོ་ཆེན་པོར་ཕྱག་ཚང་རྡུལ་བོར་བ་དེ་ཐམས་ཅད་དུ་འཕྱོ་ཞིང་མི་བརྟན་པ་འགྱུར་
བ་ཅན་དུ་གནས་པ་ལྟ་བུའོ། །རང་འདོད་པའི་ལྷའི་གཟུགས་བསྐྱེད་པའི་རིམ་པ་
མི་བརྟན་པ་དེ་བསྒོམས་པས། སེམས་ཅན་གྱིས་དངོས་གྲུབ་ཇི་ལྟར་འགྲུབ་པར་
འགྱུར་ཏེ་ཅང་འགྲུབ་བམ་ཞེས་པའོ། །
དེའི་ལན་ལ་ལྔ་སྟེ། བསྐྱེད་པའི་རིམ་པ་བསྒོམ་པ་དང་
། གསང་བསྒྲུབ་
རྫོགས་པའི་རིམ་པ་བསྒོམ་པ་དང་
། སྤྱོད་པ་བྱ་བ་དང་
། སྤྲོ་བསྡུ་བྱས་ཏེ་འབྲས་བུ་
240-317



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སངས་རྒྱས་ཐོབ་པར་བསྟན་པ་དང་
། དེ་ལ་བརྩད་པའི་སྐྱོན་སྤང་བའོ། །དང་པོ་
བསྐྱེད་རིམ་ལ་དོན་བདུན་ཡོད་པ་ལས། དང་པོ་ལྷ་མོ་བཅོ་ལྔའམ་ཧེ་རུ་ཀའི་ང་
རྒྱལ་གྱིས་གནས་ཀྱིས་ཐ་མལ་པའི་སེམས་ཀྱིས་མི་གནས་པར་བསྟན་པ་ནི་བཅོམ་
ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། བདག་མེད་རྣལ་འབྱོར་
ལྡན་པའམ་ཞེས་པ་ཤེས་རབ་གཙོ་བོར་གྱུར་པ་ལྷ་མོ་བཅོ་ལྔའི་བསྐྱེད་རིམ་མོ།
ཡང་ན་ཧེ་རུ་ཀ་དཔལ་ཞེས་པ་ཐབས་གཙོ་བོར་གྱུར་པ་ཁྲག་འཐུང་ལྷ་དགུའི་
བསྐྱེད་རིམ་མོ། བརྩོན་ཞེས་པ་བསྐྱེད་རིམ་དེ་གཉིས་གང་རུང་གཅིག་འབད་པ
དང་བཅོས་པས་བསྒོམ་པའོ། གཞན་པ་ནི་ཐ་མལ་པའི་སེམས་ཀྱི་སྐད་ཅིག་ཀྱང་
མི་གནས་སོ། །དགོས་པ་ཅིའི་ཕྱིར་མི་གནས་ན། དངོས་གྲུབ་འདོད་པས་ཞེས་པ།
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་པས་མི་གནས་པའོ། །
ད་ནི་གཉིས་པ་འཆད་པ་ནི། དང་པོར་གོམས་པར་བྱེད་དུས་ཀྱི་གནས་ནི་
ཞེས་
་པ་ལ་སོགས་པ་སྟོན་ཏེ། གང་དུ་བསྔགས་པ་ཞེས་པ་ཉིན་མོ་སྔགས་
གནས་དང་། མཚན་མོ་སྔགས་པའི་གནས་གཉིས་ཡོད་པའོ། སེམས་གཅིག་ཏུ་
མཉམ་པར་བཞག་ཞེས་པ་བསྐྱེད་རིམ་དེ་ལས་མ་ཡེངས་པར་རྩེ་གཅིག་ཏུ་བསྒོམ་
པའི་དོན་ཏོ། །འགྲུབ་པར་འགྱུར་བའི་གནས་ཞེས་པ་ཕྱག་རྒྱ་ཆེན་པོའི་དངོས་
གྲུབ་འཐོབ་པའི་གནས་སོ། །བཟང་པོར་ངེས་པར་བརྟག་ཞེས་པ་ནི་གུར་ལེའུ་
བཞི་པ་ནས་གསུངས་པའི། དུར་ཁྲོད་དང་ནི་ཆུ་འགྲམ་དང་
། ནགས་ཚལ་སྐྱེ་བོ་
མེད་གནས་སུ། །སྙིང་རྗེ་ཆེན་པོ་ཀྱེའི་རྡོ་རྗེ། །ང་བསྙེན་བཀུར་ལ་དངོས་གྲུབ་
སྟེར། །ཞེས་པ་སྟེ་ཉིན་མོའི་གནས་སོ། །རང་གི་ཁྱིམ་དུ་མཚན་དུས་སུ་ཞེས་པ་
མཚན་མོའི་གནས་ སོ་ བསྐྱེད་རིམ་ལ་བརྟན་པས་ཐོབ་པར་དུར་ཁྲོད་ལ་སོགས་པར་མཚན་མོ་བསྒོམས་
240 ---318



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ན་བར་ཆད་འབྱུང་བས་སོ། །བདག་ཉིད་གྲུབ་པའི་སེམས་ཀྱིས་ནི་ཞེས་པ་བསམ་པ་སྟེ།
ཐེ་ཚོམ་མམ་ཡིད་གཉིས་མེད་པར་འགྲུབ་ངེས་སྙམ་པའོ། །གང་བསྒོམ་ན། རྣལ་
འབྱོར་མ་བསྒོམ་ཤེས་རབ་ཅན་ཞེས་པ་ཤེས་རབ་གཙོ་བོར་གྱུར་པ་ལྷ་མོ་བཅོ་
ལྔའི་བསྐྱེད་རིམ་མམ། ཡང་ན་ཧེ་རུ་ཀ་དཔལ་གཟུགས་ཞེས་པ་ཁྲག་འཐུང་ལྷ་
དགུའི་བསྐྱེད་རིམ་བསྒོམ་པའོ། །དེ་ལྟར་བྱས་ནས་བསྐྱེད་རིམ་ལ་བརྟན་པ་ཐོབ་
པར་བྱ་དགོས་སོ། །དེ་ཡང་ཇོ་བོ་མེ་ཏྲི་བ་དང་ཇོ་བོ་ཐར་པའི་ལམ་སྟོན་གཉིས་
མཐུན་པར་བསྐྱེད་རིམ་ལ་བརྟན་པར་བྱེད་པ་ལ། བསླབ་ཐབས་རྣམ་པ་གསུམ།
བརྟན་པའི་ཚད་རྣམ་པ་གསུམ་བྱ་བ་བཞེད་དོ། །
དེ་ལ་བསླབ་ཐབས་རྣམ་པ་གསུམ་ནི་རྣམ་པ་ལ་བསླབ་པ་དང་། གོ་རིམ་
ལ་བསླབ་པ་དང་། ཐུན་མཚམས་ལ་བསླབ་པའོ། །དེ་ལ་རྣམ་པ་ལ་བསླབ་པ་ནི་
དང་པོ་བསྒྲུབ་ཁང་ཕྱོགས་ཕྱེད་པ་གཅིག་རྩིག །ཤར་དང་ལྷོ་དང་ནུབ་དང་གསུམ་
དུ་དཀར་ཁུང་རེ་རེ་གཞག །མཐོངས་གྲུ་བཞི་པ་གཅིག་བྱ། པུ་ཤུ་མི་མཐོ་བར་བྱ།
ནང་དུ་ལྷའི་སྐུ་མདོག་དང་མཐུན་པའི་ཞ་ལ་ལེགས་པོ་བྱ། དེར་མེ་ལོང་ལྔ། རལ་
གྲི་སྣ་མ་ལྔ། དེ་མེད་ན་ཕྱིས་གསར་བ་ལྔ། ཙོད་ཆུ་ཟངས་གང་རྣམས་ཚགས་བྱ།
དེ་ནས་ཤར་གྱི་སྐར་ཁུང་གི་ཉི་མ་ལྷོའི་སྐར་ཁུང་གི་ཉི་མ། མཐོངས་ཀྱི་ཉི་མ་དེ་
རྣམས་གར་བྱུང་བྱུང་དུ་རྫས་རྣམས་བཞག་པས། ཁྱིམ་ཐམས་ཅད་འོད་ཀྱིས་མེར་
གྱིས་ཁེངས་ནས་ཡོང་
། དེ་ལས་ཀྱང་ཁྱད་པར་དུ་འོད་ཆེ་བའི་ས་གཅིག་ཡོང་
།
དེར་ཡི་དམ་ལྷའི་ཐང་སྐུ་དགྲམ། དེའི་དབུ་ལ་ཟན་ཁམ་གཅིག་ཟ་བའི་ཡུན་དུ་
བལྟ། དེ་ནས་ རང་ ལ་སྦྱར་ལ་ཟན་ཁམ་གཅིག་ཟ་བའི་ཡུན་དུ་བསྒོམ། དེ་ཀ་
བཞིན་དུ་ཉིན་པིར་གྱིས་བསྒོམ། ནུབ་མོ་ཡང་དགེ་སྦྱོར་གཞན་མི་བྱེད་པར་དེ་ཀ་
240 -319



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྒོམ། དེ་གསལ་བར་གྱུར་པ་དང་དེ་ལ་ཕྱག་གཡས་པ་ལྟ་བུ་མཐུད་ལ་དེ་ཀ་
ལྟར་བསྒོམ། དེ་ནས་རིམ་ པས་ སྐུ་ རྫོགས་ པ་ དང་། འཁོར་ལྷ་མོ་དང་། གཞལ་
ཡས་ཁང་ལ་སོགས་པ་བརྟེན་དང་བརྟེན་པ་རྣམས་མ་གསལ་གྱི་བར་དུ་དེ་ཀ་ལྟར་
བསྒོམ་པའོ། །
དེ་ལྟར་བསླབ་པས་ཁ་ཅིག་ཞག་བདུན་ན་བརྟན་པ་འཐོབ། ཁ་ཅིག་ཞག་
བཅོ་ལྔ་ན་བརྟན་པ་འཐོབ། ཁ་ཅིག་ཟླ་བ་གཅིག་ན་བརྟན་པ་འཐོབ་སྟེ་ཡང་ངོ༌
། །
གོ་རིམ་ལ་བསླབ་པ་ནི་དང་པོ་བླ་མ་དག་པའི་ཆོ་ག་ལྟ་བུ་ལ་བསླབ། དེ་
ལ་མ་བརྟན་གྱི་བར་དུ་གཞན་མི་བསྒོམ། དེ་ལ་བརྟན་པ་དང་ཚད་མེད་པ་བཞི་ལྟ་
བུ་ལ་བསླབ། དེ་བཞིན་དུ་རིམ་པ་ལྟར་བྱེད་པའོ། །
ཐུན་མཚམས་ལ་བསླབ་པ་ནི་ཐུན་བཞིར་བྱས་ནས་རྩར་རྩར་ཚར་བར་
བསྒོམ་པའོ། །དེ་ལྟར་བསླབ་ཐབས་རྣམ་པ་ གསུམ་གང་རུང་ཞིག་ལ་བསླབས་
པས་བརྟན་ པའི་ ཚད་རྣམ་ པ་ གསུམ་ འབྱུང་ སྟེ། རྣམ་པ་ གསལ་བ་དང་། རྐྱེན་
གཞན་གྱིས་མི་གནོད་པ་དང་། འདོད་པས་རབ་ཏུ་ཕྱེ་སྟེ་གསལ་བའོ། །དེ་ལ་རྣམ་
པ་གསལ་བ་ནི་ཁ་ཅིག་ལ་ཐང་སྐུ་བས་ལྷག་པར་གསལ། ཁ་ཅིག་ལ་ཐང་སྐུ་ཙམ་
གསལ། ཁ་ཅིག་ལ་ཐང་སྐུ་བས་ཡིད་ཞན་ཙམ་གསལ་བའོ། །རྐྱེན་གཞན་གྱིས་མི་
གནོད་པ་ནི་ཀུ་ཅོ་ལ་སོགས་པ་ཅི་བྱས་ཀྱང་ཤེས་པ་མི་འཕྲོ་བ་ཡིན་ནོ། །གཞན་
ཡང་དགྱེས་པ་རྡོ་རྗེའི་སྐུ་བསྒོམ་པའི་དུས་སུ། འཇམ་དཔལ་གྱི་སྐུ་ལ་སོགས་པ་
ཡིད་ལ་མི་འབྱུང་བའོ། །འདོད་པས་རབ་ཏུ་ཕྱེ་སྟེ་གསལ་བ་ནི་དེ་ཞག་གཅིག་གམ་
གཉིས་སམ་ཇི་ཙམ་འདོད་པའི་བར་དུ་གསལ་བའོ། །
དེ་ལྟར་བསྐྱེད་པའི་རིམ་པ་ལ་བརྟན་པ་ཐོབ་པ་དང་
། བཟོད་རྫོགས་པའི་
240 - 320



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རིམ་པ་བསྒོམ་པར་འདོད་པའོ། །ཇོ་བོ་ནཱ་རོ་པ་ནི་བསྐྱེད་རྫོགས་གཉིས་གདན་
གཅིག་ལ་སྤྲུགས་ནས་བསྒོམས་པས། བསྐྱེད་པའི་རིམ་པ་ལ་བརྟན་པ་ཐོབ་པ་
དང་རྫོགས་པའི་རིམ་པ་རྟགས་སྲིན་བུ་མེ་ཁྱེར་ལྟ་བུ་ལ་སོགས་པ་འབྱུང་བ་དུས་ག
ཅིག་ཏུ་ཡོང་གསུང་ངོ་
། །ཡང་ཇོ་བོ་ནཱ་རོ་པའི་ཞལ་ནས་དཔལ་དགྱེས་པ་རྡོ་རྗེའི་
རྒྱུད་འདི་ནས་གང་ཟག་བརྩོན་འགྲུས་དང་བཅས་པ་ཚེ་གཅིག་གིས་སངས་རྒྱ་བ་
དང༌། གང་ཟག་ལེ་ལོ་དང་བཅས་པ་སྲིད་པའི་བར་དོར་སངས་རྒྱ་བ་དང༌། གང་
ཟག་ཤིན་ཏུ་ལེ་ལོ་དང་བཅས་པ་སྐྱེ་བ་རྒྱུད་ནས་ སངས་རྒྱ་བ་སྟེ། སངས་རྒྱ་
ལུགས་རྣམ་པ་གསུམ་བསྟན་གསུངས། དེ་ལ་དང་པོ་ཚེ་གཅིག་གིས་སངས་རྒྱུ་བ་
ནི་ལེའུ་འདི་ནས་ཟླ་བ་གསུམ་དང་ཞག་བདུན་ནས་སངས་རྒྱ་བར་བཤད་པའོ། །
སྲིད་པའི་བར་དོར་སངས་རྒྱ་བ་ནི། ཡེ་ཤེས་ཐིག་ལེས། ཡང་ན་ལུས་འདི་
སྤངས་མ་ཐག །བརྩོན་པ་མི་ལྡན་པས་ཀྱང་འགྲུབ། །ཅེས་སོ། །ལེའུ་འདི་ནས།
ཇི་ལྟར་སྒྱུ་མ་རྨི་ལམ་དང་
། །ཇི་ལྟར་བར་མའི་སྲིད་ཡིན་པར། །ཞེས་པ་དང་།
གུར་ལེའུ་བཅོ་ལྔ་པ་ནས། །ཤི་བ་ཞེས་བྱ་རྣམ་རྟོག་སྟེ། །དགའ་བའི་གནས་སུ་
འཁྲིད་པ་ཡིན། །གང་འདོད་རིགས་སུ་སྐྱེ་བར་ངེས། །ཞེས་གསུངས་པའི་བར་དོ་
དང་འཕོ་བའི་མན་ངག་བསྟན་པ་འདིས་ཤེས་པ་ཡིན་ནོ། །སྐྱེ་བ་བརྒྱུད་ནས་
སངས་རྒྱ་བ་ནི་བརྟག་པ་ཕྱི་མའི་ལེའུ་བརྒྱད་པ་ནས། རིགས་སུ་སྐྱེ་དང་དམ་ཚིག་
ཅན། །སྨྱོ་མེད་ཀྱེའི་རྡོ་རྗེ་སྟོན། ཞེས་པ་ལ་སོགས་པ་སྐྱེ་བ་ཕྱི་མ་དང་ཡང་ཕྱི་ཕར་
ལ་ཡང་འདི་ལྟར་ཤོག་གཅིག་པའི་སྨོན་ལམ་གདབ་ཐབས་བསྟན་པ་འདིས་ཤེས་
པ་ཡིན་ནོ། །
ད་ནི་གསུམ་པ་སྟོན་ཏེ། རྐང་པ་འཁྲུད་པ་ནི་ཁྲུས་བྱེད་པའི་དུས་དང་
།
240-321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཟས་ཟ་བ་དང་། འཐོར་འཐུང་བྱེད་པ་དང་། སོ་རྩི་ཞེས་པ་གོ་ལ་ཟ་བ་དང་
། ཙན་
དན་གྱིས་ནི་ལག་ཉེད་དང་ཞེས་པ་ལུས་ལ་དྲི་བྱུག་པའི་དུས་དང་
། སྨད་གཡོགས་
ཀྱིས་ནི་ཞེས་པ་རོ་རས་སམ་སྟག་ལྤགས་ལ་སོགས་པ་ཤམ་ཐབས་སུ་འཆིང་བའི་
དུས་དང་། སྐེད་འགེབས་དང་ཞེས་པ་སྐ་རགས་བཀྲི་བའི་དུས་དང་
། ཁང་པ་ནས་
འབྱུང་བ་དང་། ཆོས་སམ་གཏམ་སྨྲ་བ་དང་
། སེམས་ཅན་གྱི་དོན་ལ་སོགས་པ་ལ་
འགྲོ་བ་དང་། ས་ལ་འདུག་པ་དང་། ཞེ་སྡང་ཅན་འདུལ་བའི་དོན་དུ་ཁྲོ་བ་དང་
།
ཧ་ཧ་ཧི་ཧི་ལ་སོགས་པའི་གད་མོ་རྒོད་པ་དང༌
། དེ་ཀུན་གྱི་དུས་ཐམས་ཅད་དུ་
བཅོམ་ལྡན་འདས་མ་བསྟེན་པ་དང་ཞེས་པ་ཧེ་རུ་ཀ་ཡབ་ཡུམ་དང་བཅས་པ་
བསྒོམ་པའོ། །ཡང་ན་ཤེས་རབ་བརྟུལ་ཞུགས་ཅན་ཉིད་ཀྱིས། །རྣལ་འབྱོར་མ་ནི་
རྣམ་པར་བསྒོམ་ཞེས་པ་ཤེས་རབ་གཙོ་བོར་གྱུར་པ་ལྷ་མོ་བཅོ་ལྔའི་དཀྱིལ་འཁོར་
བསྒོམ་པའོ། །གཞན་པ་ཐབས་ཤེས་རབ་ཀྱི་བསྐྱེད་རིམ་དེ་ལས་གཞན་པ་ཐ་མལ་
པའི་སེམས་ཀྱིས་སྐད་ཅིག་མི་གནས་སོ། །གདུག་པའི་སེམས་ནི་མ་རིག་པས་
ཞེས་པ་མཉམ་བཞག་ལ་བསྐྱེད་རིམ་གོང་ལྟར་བསྒོམས་ནས། ད་རྗེས་ཐོབ་ལ་
དྲུག་རྩ་བའི་ཉོན་མོངས་པར་མ་སོང་བར་བསྒོམ་པའོ། །
དེ་ཡང་དགོས་པ་གང་གི་དོན་དུ་བསྒོམ་ན། དངོས་གྲུབ་ཐོབ་པར་འདོད་
པས་དངོས་གྲུབ་ཐོབ་པར་བྱ་བའི་ཕྱིར་བསྒོམ་པའོ། །མཁས་པ་ནི་ལྷ་སྐུ་བསྒོམ་པ་
ལའོ། །འབད་པ་ནི་བརྩོན་འགྲུས་དང་བཅས་པས་སོ། །མི་གནས་ནི་ཐ་མལ་གྱི་
སེམས་ཀྱིས་སོ། །དེའི་དགོས་པ་འཆད་པ་ལ་བསམ་གཏན་ནི་བསྐྱེད་རིམ་གྱིའོ། །
དེས་ཉོན་མོངས་པའི་སྒྲིབ་པ་སྤོངས་ཞིང་འཇིག་པར་བྱེད་པའོ། །རྡོ་རྗེ་སྙིང་པོ་ནི་
བོས་ པའོ། །ང་ཡིས་བཤད་ནི་རྡོ་རྗེ་འཆང་གིས་སོ། །བརྩེ་བས་ནི་སེམས་ཅན་
240-322



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལའོ། །དགོས་པ་དངོས་གྲུབ་ཐོབ་པར་བྱ་བའི་དོན་དུ་ཡང་དུས་ཟླ་བ་ཕྱེད་ཏུ་
ཡོངས་སུ་རྟོགས་ཞེས་པའོ། །དེ་ཡན་ཆད་ཀྱིས་དོན་ལ་ལག་ཏུ་བླང་རྒྱུ་ལ་བསྐྱེད་
རིམ་ཟླ་བ་ཕྱེད་བསྒོམ་པ་དེ་བྱུང་བའོ། །
ད་ནི་
བསམ་པ་ཐམས་ཅད་ཡོངས་སྤངས་ནས་ཞེས་པ་ལ་སོགས་པའི་ཚིག་
དྲུག་པོ་འདིས་སྙམ་པའི་ནང་དུ་བསྐྱེད་རིམ་ཟླ་བ་ཕྱེད་བསྒོམ་པར་གདམ་ངག་
གིས་གསུངས་ཏེ། གོང་བཞིན་བསྐྱེད་རིམ་ཟླ་བ་ཕྱེད་བསྒོམས་པའི་རྗེས་ལ། རང་
གི་སྙིམ་པར་བཟེད་པའི་ནང་དུ་ལྷོ་དགུ་རྟེན་དང་བརྟེན་པས་བཅས་པ་བསྒོམས་ཏེ་
བསམ་པ་གཞན་ཐམས་ཅད་ནི་ཡོངས་སྤངས་ནས་ཞེས་པ་ཐ་མལ་གྱི་སེམས་སུ་མ་
སོང་བར་རོ། །ལྷ་ཡི་གཟུགས་སུ་སེམས་པ་དང་ཞེས་པ་ཡང་ལྟར་སེམས་ལ།
སྙིམ་པར་ཡང་ལྷ་སེམས་པའོ། །ཉི་མ་གཅིག་ཏུ་མ་ཆོད་པར་ཞེས་པ་རེས་བསྒོམ་
རེས་མི་བསྒོམ་མིན་པར། ཆུ་བོ་རྒྱུན་གྱིས་རྣལ་འབྱོར་དུ་བསྒོམ་པ་ཡོངས་སུ་
བཟུང་བར་གྱིས་ཞེས་པའོ། །དེ་ལྟར་ཟླ་བ་ཕྱེད་ལོན་པ་དང་སྙིམ་པ་ནང་གི་ལྷ་དེ་
རྣམས་ལྟེམ་གྱིས་འོད་དུ་བཞུ་སྟེ་རང་གི་སྤྱི་བོར་བླུགས་པས་ལུས་ཀྱི་དྲི་མ་དག་
འོད་དེས་མགྲིན་པར་སླེབ་པས་ངག་གི་དྲི་མ་དག །འོད་ཕུང་དེས་སྙིང་གར་སླེབ་
པས་ སེམས་ ཀྱི་དྲི་མ་དག་ནས། སྐུ་གསུང་ཐུགས་ ཀྱི་བྱིན་རླབས་ཞུགས་པར་
བསྒོམ་མོ། །དེ་ལྟར་བསྒོམས་པའི་དགོས་པ་ནི་རང་གི་དོན་དང་གཞན་གྱི་དོན་ནི་
རབ་ཏུ་བསྒྲུབས་པའི་ ཕྱིར། འཁོར་བ་ལས་ཐར་པའི་ཐབས་བསྒོམས་པ་ལས་
གཞན་ཡོད་པ་མ་ཡིན་ནོ། །
ད་ནི་དོན་བཞི་པ་སྟོན་ཏེ། རིག་མ་ལྷན་ཅིག་གོམས་བྱས་པས་ཞེས་པ་ལྷ་
མོ་བཅོ་ལྔའམ་ཡང་ན་ཧེ་རུ་ཀ་མུ་དང་བཅས་པ་བསྒོམ་པའོ། །དེ་ལྟར་བསྒོམས་
240 --323



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པས་འབྲས་བུ་མངོན་དུ་བྱེད་པ་ཉིད་དེ་ཡིད་ཆེས་པའི་རྟགས་འཕྲལ་དུ་འབྱུང་བའོ། །
རྟགས་ཇི་ལྟར་འབྱུང་བ་འཇིགས་པ་དང་
། སྙོབ་དང་། ལུས་དང་སེམས་ཀྱི་སྡུག་
བསྔལ་དང༌། མྱ་ངན་དང་སེམས་ཀྱི་གདུངབ་དང་
། སྟག་དང༌། དོམ་དང་། དྲེད་
དང་། སྦྲུལ་ ལ་ སོགས་པའི་འཚེ་ བ་ དང་། འདོད་ཆགས་ཞེ་སྡང་གཏི་མུག་ལ་
སོགས་པ་ཉོན་མོངས་པ་རྣམས་ཀྱིས་བསྒོམ་པོ་ཉིད་ཉོན་མི་མོངས་པ་དེ་རྣམས་
ཀྱིས་མི་གནོད་པའོ། །ཕན་དང་གནོད་པའི་འབྲས་འབྱུང་བར། དེ་ལྟར་ངེས་པར་
ཤེས་ནས་ནི་ཞེས་པ་བསྒོམས་ན་ནི་ཕན་པའི་འབྲས་བུ་འབྱུང་བ་སྟེ། གོང་གི་
འཇིགས་སྙོམས་ལ་སོགས་པ་མི་འབྱུང་བར་ཤེས་ནས་སོ། །མ་བསྒོམས་ན་གནོད་
པའི་འབྲས་བུ་འབྱུང་བ་སྟེ། འཇིགས་སྨྱོ་ལ་སོགས་པ་འབྱུང་བར་ཤེས་ནས་ཇི་
ལྟར་རྣལ་འབྱོར་དེ་ནི་སྐད་ཅིག་ཙམ་ཀྱང་ཐ་མལ་དུ་མི་གནས་པར་བསྒོམ་མོ། །མ་
བསྒོམ་ན་རྣལ་འབྱོར་པ་རྣམས་སུ་འབོད་གནས་ཞེས་པ་འཁོར་བར་འཁོར་ཞིང་
སྡུག་བསྔལ་གྱི་ཕུང་པོ་འབའ་ཞིག་འབྱུང་བའོ། །འགྱུར་ཁ་ཅིག་ནི་ཅ་ཅོར་གནས་
ཞེས་འབྱུང་སྟེ་རྣལ་འབྱོར་པ་ཐ་མལ་གྱི་ཅ་ཅོ་ལ་ཉི་མ་ནུབ་པ་དང་ནམ་ནངས་པ་
ལ་གནས་ཤིང་འདུག་ཞེས་པོ། །
ད་ནི་དོན་ལྔ་པ་སྟོན་པ་ནི་མཚམས་མེད་ལྔ་ནི་བྱེད་པ་དང་ཞེས་
སོགས་པ་སྟེ། སྐྱེ་བ་དམན་པ་ནི་བུད་མེད་དམ་མ་ནིང་ངོ་
། རྨོངས་པ་དང་ནི་ལས་
དགེ་སྡིག་མི་ཤེས་པའོ། །མ་རུང་ལས་བྱེད་ཞེས་པ་མཆོད་རྟེན་དང་ལྷ་ཁང་ལ་
སོགས་པ་འཇིགས་པའོ། །གཟུགས་ནང་ཡན་ལག་མ་ཚང་བ་ནི་ཞ་བོ་དང་འཐེང་
པོ་དང་ལོང་བ་ལ་སོགས་པའོ། །བསམ་པ་ཞེས་པ་དེ་རྣམས་ཀྱིས་སྔ་མའི་སྡིག་ལ་
འགྱོད་ཅིང་ ཕྱིས་ མི་བྱེད་ པར་ དམ་བཅས་ནས། དབང་དང་ དམ་ ཚིག་ མནོས་
པ་
240-324



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཏེ། བསྐྱེད་རྫོགས་བསྒོམས་ནའོ། །དེ་རྣམས་ཞེས་པ་མི་དགེ་བ་བྱས་པའི་གང་
ཟག་དེ་རྣམས་སོ། །འགྲུབ་པར་འགྱུར་ཞེས་པ་ཕྱག་རྒྱ་ཆེན་པོའི་དངོས་གྲུབ་བོ། །
དེ་ནི་འགྲུབ་ཏུ་རུང་བའི་གང་ཟག་ཡིན་ནོ། །
ད་ནི་དོན་དྲུག་པ་སྟོན་པ་ནི། དགེ་བ་བཅུ་ལ་གོམས་པ་དང་ཞེས་པ་མི་
དགེ་བ་བཅུ་སྤོང་བ་ལ་གོམས་པའོ། །བླ་མ་ལ་ལུས་ངག་ཡིད་གསུམ་གུས་པ་དང་
།
དབང་པོའི་སྒོ་དྲུག་དུལ་བ་དང་
། ང་རྒྱལ་ཆུང་བ་དང་། ཁྲོ་བ་ལས་རྣམ་པར་གྲོལ་
བ་སྟེ། གང་ཟག་དེས་ནི་དགྱེས་པ་རྡོ་རྗེའི་སྒོར་ཞུགས་ན་རེ་ཤིག་ཅེས་པ་ཚེགས་
མེད་པར་ངེས་པ་ཁོ་ནར་འགྲུབ་པར་འགྱུར་བའོ། །
ད་ནི་བདུན་པ་འཇུག་བསྡུ་བ་འཆད་པ་ལ། རྟག་ཏུ་ནི་དུས་རྒྱུན་དུའོ། །
གོམས་པའི་རྣལ་འབྱོར་གྱིས་ནི་གོང་གི་འགྲུབ་ཏུ་རུང་བ་དང་འགྲུབ་ངེས་པའི་གང་
ཟག་དེ་གཉིས་ཀས། བསྒོམ་པ་ལ་གོམས་ཤིང་མཉམ་པར་བཞག་པས་དངོས་
གྲུབ་འཐོབ་པའོ། །དེ་ཡན་ཆད་དུ་བཤད་པ་དེ་རྣམས་བྱུང་ཡང་ལག་ཏུ་བླང་རྒྱུ་ལ།
སྤྱོད་ལམ་པ་ཐམས་ཅད་བསྐྱེད་རིམ་དང་མི་འབྲལ་བ་ཟླ་བ་ཕྱེད། སྙིམ་པར་ལྷ་
བསྒོམས་པ་ཟླ་བ་ཕྱེད་དེ་དོན་ལ་བསྐྱེད་རིམ་ཟླ་བ་གཅིག་བསྒོམ་པ་ལས་མེད་དོ། །
དེ་ཡན་ཆད་ཀྱིས་ཧྲིལ་གྱིས་དྲིལ་བས་བསྐྱེད་རིམ་བསྒོམ་པ་བཤད་དོ། །
ད་ནི་གཉིས་པ་གསང་བསྒྲུབ་རྫོགས་པའི་རིམ་པ་བསྒོམ་པ་འཆད་པ་ལ།
ཇི་སྲིད་མཁའ་འགྲོ་མས་བྱིན་གྱིས་བརླབས་པའི་ཕྱག་རྒྱ་མ་མ་རྙེད་ཀྱི་བར་དུ། ཟླ་
བ་གཅིག་ཏུ་གསང་སྤྱོད་བྱ་སྟེ། འདི་ལ་ཡང་སྤྱོད་པ་མངོན་དུ་ཕྱུང་ནས་བསྒོམ་ལ་
གསང་པའི་གསང་སྤྱོད་དང་
། བསྒོམ་པ་མངོན་དུ་ཕྱུང་ནས་སྤྱོད་པ་གསང་སྤྱོད་པ་
གསང་པའི་གསང་སྤྱོད་གཉིས་ཡོད་དོ། །དང་པོ་ནི་རྣལ་འབྱོར་པ་ཁ་ཅིག་རུས་
240-325



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའི་རྒྱན་ཆ་ལྔ་ནི་ལུས་ལ་གོན། ཁ་ཊཾ་ག་དང་ཐོད་ཕོར་ནི་ལག་ཏུ་ཐོགས། ཁ་
ཟས་བསོད་སྙོམས་སུ་བྱེད་ཅིང་སྤྱོད་པ་མངོན་དུ་ཕྱུང་སྟེ། བསྒོམ་པ་གསང་ནས་ཆུ་
བོ་རྒྱུན་གྱི་རྣལ་འབྱོར་དུ་བྱེད་པ་ཡོད་དོ། །
གཉིས་པ་ནི་རྣལ་འབྱོར་པ་ཁ་ཅིག་གནས་ཁང་ལེགས་པ་ཞིག་ན་རང་ཡང་
ཐུན་བཞིའི་རྣལ་འབྱོར་དུ་བསྒོམ། མིས་ཀྱང་བསྒོམ་པར་བྱེད། སྤྱོད་པ་གསང་
ནས་ནང་དུ་ཤ་ལྔ་བདུད་རྩི་ལྔ་དང་ལས་རྒྱ་ལ་སྤྱོད་པའོ། །དེ་ལྟར་གཉིས་ཡོད་པ་
ལས་འདི་ཕྱི་མ་སྟེ། གནས་ཁང་གཅིག་ཏུ་གཏུམ་མོའམ་སྒྱུ་ལུས་སམ་འོད་གསལ་
ལྟ་བུའི་རྫོགས་རིམ་རིམ་པ་ལྔ་ལྡན་དུ་བྱ་སྟེ་བསྒོམ། སྤྱོད་པ་ནི་ཤ་ལྔ་བདུད་རྩི་ལྔ་
ལ་སྤྱོད་པར་བྱེད། དེ་ལྟ་བུ་ཟླ་བ་གཅིག་བྱེད་པའོ། །
ད་ནི་གསུམ་པ་སྤྱོད་པ་བྱ་སྟོན་པ་ལ། གནང་བ་རྙེད་གྱུར་སྔགས་པ་ལ་
ཞེས་པ་གསང་བསྒྲུབ་རྫོགས་པའི་རིམ་པ་ཟླ་བ་གཅིག་ཏུ་བསྒོམས་པས་ཡི་དམ་
ལྷའི་གནང་བ་རྙེད་པ་འགྱུར་པའི་སྔགས་དེ་ལའོ། །རྣལ་འབྱོར་མ་ཡིས་བསྟན་
པར་བྱ་ཞེས་པ་མཁའ་འགྲོ་མས་ཕྱག་རྒྱ་མའི་ལུང་བསྟན་བྱེད་པའོ། །ཇི་ལྟར་སྟོན་
ན། ཕྱག་རྒྱ་ཆེ་གེ་མོ་ཁྱེར་ལ་ཞེས་པ་སྟེ། ཡུལ་དབུ་རུ་གཉེ་ཐང་ལྟ་བུ་ན་ཕ་མ་འདི་
སྐད་བྱ་བ་ལ། བུ་མོ་འདི་སྐད་བྱ་བ་ཡོད་པས། དེ་ཁྱེར་ལ་སེམས་ཅན་གྱི་དོན་
གྱིས་ཤིག་རྡོ་རྗེ་འཛིན་པ་ཞེས་འབོད་པར་འགྱུར་བའོ། །དེ་ནས་དེར་ཕྱིན་ནས་
དྲིས་ཏེ་བཙལ་བ་རྙེད་པར་འགྱུར་རོ། །རྙེད་པ་དེ་ཡང་ངན་པ་ཞིག་མི་འོང་སྟེ། སྟོང་
ཉིད་མཚོན་པའི་རྟགས་སུ་མིག་ཡངས་པ། སྙིང་རྗེ་དང་ལྡན་པའི་རྟགས་སུ་མིག་
རྩ་དམར་བའོ། །གཟུགས་ཀྱིས་རྣམ་པར་བརྒྱན་པ་ནི་བཟང་ཞིང་མཛེས་པའོ། །
ལང་ཚོས་རྣམ་པར་བརྒྱན་པ་ནི་ལོ་བཅུ་དྲུག་ལས་མི་གཞོན་ཉི་ཤུ་རྩ་ལྔ་ལས་མི་
240 --326



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
རྒན་པའོ། །སིཧྥ་ནི་ཐིག་ལེ་དམར་པོའོ། །ག་པུར་ནི་ཐིག་ལེ་དཀར་པོའོ། །ཡང་
དག་ལྡན་ནི་དེ་གཉིས་ཀྱི་ལུས་རྒྱས་པའོ། །བྱང་ཆུབ་སེམས་ཀྱིས་རྣམ་པར་བརྒྱན་
ཞེས་པ་སེམས་ཅན་གྱི་དོན་དུ་སངས་རྒྱས་ཐོབ་པར་འདོད་པའི་བློ་ཡོད་པའོ། །
དགེ་བ་བཅུ་ལས་བརྩམས་ནས་ནི། །དེ་ཡི་ཆོས་ནི་རབ་ཏུ་དབྱེ་ཞེས་པ་
ཕྱག་རྒྱ་མ་དེའི་རྒྱུད་སྦྱང་བ་སྟེ། དེ་ལ་འདི་སྐད་དུ། མི་དགེ་བ་བཅུ་སྤྱད་ན་ངན་
སོང་གསུམ་དུ་སྐྱེ་སྟེ། དེའི་སྡུག་བསྔལ་དང་ཚེ་ཚད་འདི་ཙམ་དུ་ཡོད། མི་དགེ་བ་
བཅུ་པོ་སྤངས་ན་བདེ་འགྲོ་ལྷ་མིའི་གོ་འཕང་འཐོབ་སྟེ། དེའི་བདེ་བ་དང་ལོངས་
སྤྱོད་འདི་ལྟ་བུ་ཡོད་ བྱས་ལ་བཤད། དེར་དེ་མི་དགེ་བ་ལས་བློ་ལོག་པ་དང།
དཀོན་མཆོག་གསུམ་ལ་སྐྱབས་སུ་འགྲོ་བ་བཅུག་ལ། མི་དགེ་བ་དེ་དག་སྡོམ་པའི་
སྡོམ་པ་དབོག །དེ་ནས་བྱང་ཆུབ་ཏུ་སེམས་བསྐྱེད་དུ་གཞུག །དེ་ནས་དེ་དེ་ལ་
གནས་ཙམ་ན། དཔལ་དགྱེས་པ་རྡོ་རྗེའི་སྒོར་ཞུགས་ན་ཚེ་འདི་ཉིད་ལ་སངས་
རྒྱས་ཐོབ་པའི་ཐབས་ཡོད་བྱ། དེར་དེ་ན་རེ་བདག་ཅིས་ཀྱང་དེ་ཞུ་དགོས་ཟེར་
ཙམ་ན། དགོན་པ་ཞིག་ཏུ་ཁྲིད་དེ་དཀྱིལ་འཁོར་དུ་བཅུག་ནས་དབང་བསྐུར་ལ་
བསྐྱེད་རྫོགས་བསྒོམ་དུ་གཞུག་གོ །དེར་བདག་ཀྱང་དགྱེས་རྡོ་རྗེ་བསྒོམ། ཕྱག་རྒྱ་
མ་དེ་ཡང་དགྱེས་པ་རྡོ་རྗེ་བསྒོམ་པས་ལྷ་ཡི་གཟུགས་ཀྱི་སེམས་ཀྱང་གཅིག་ཅེས་
པའོ། །བདག་ཀྱང་དཔལ་དགྱེས་པ་རྡོ་རྗེ་བཟའ་བསྲུང་གི་དམ་ཚིག་ལ་གནས།
དེ་ཡང་བཟའ་བསྲུང་གི་དམ་ཚིག་ལ་གནས་པས་ན། དམ་ཚིག་ སེམས་ཀྱང་
གཅིག་པ་ཉིད་ཞེས་པའོ། །དེ་ནས་ཕྱག་རྒྱ་མ་དེ་ཁྲིད་ནས་ལུས་ངག་ཚར་བཅད་
པའི་དོན་དུ་སྤྱོད་པ་བྱ་བའོ། །དེ་ཡང་དུས་ཇི་ཙམ་ཞིག་བྱ་ན། ཟླ་བ་ཅིག་གིས་
ཞེས་པའོ། །
240 --327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེའི་ཕན་ཡོན་ནི་སྐལ་ལྡན་པར། འགྲུབ་འགྱུར་ཞེས་པ་སྟེ། སངས་རྒྱས་
འཐོབ་བའི་སྐལ་བ་དང་ལྡན་པར་བྱས་པའོ། །འདི་ལ་ཐེ་ཚོམ་མེད་ཞེས་པ་ངེས་
པའི་དོན་ཏོ། །མཆོག་ཐོབ་པའི་བུད་མེད་གང་ཞེས་པ་མཁའ་འགྲོས་ལུང་བསྟན་
པའི་བུད་མེད་དེ། རྟོག་པ་ཐམས་ཅད་སྤངས་པ་ཞིག་འོང་བ་ཡིན་པའོ། །བསྒྲུབ་པོ་
དེ་ཡང་རང་གི་ཡོན་ཏན་གཞན་ལ་མི་ངོམས་དང་
། གཞན་གྱི་ཡོན་ཏན་ལ་ཅོ་མི་
འབྲུ་བ་དང་། ཞེན་པ་ཏིལ་གྱི་ཕུབ་མ་ཙམ་ཡང་མེད་པ་སྟེ། དེ་ལྟར་ཡོན་ཏན་
གསུམ་དང་ལྡན་པ་ཞིག་དགོས་པའོ། །དེ་ལ་རང་གི་ཡན་ཏན་གཞལ་ལ་མི་ངོམས་
པ་ནི། ངས་འདི་ཤེས་པས་འདི་ཤེས་ཟེར་བ་ཡིན་ཏེ། དེ་ནི་ཁོང་ན་ང་རྒྱལ་ཡོད་
པའི་རྟགས་ཡིན་པས་དེ་སྤང་ངོ༌། །གཞན་གྱི་ཡོན་ཏན་ལ་ཅོ་མི་འབྲུ་བ་ནི་རང་གི་
གདམ་ངག་ལ་མི་བདེ་བ་ཡོད་པའི་སར། གཞན་དག་ལ་ཁྱེད་འདིའི་ཐད་ཀར་ཇི་
ལྟར་འདོད་ཟེར། དེ་ནས་ཁོང་འདི་ལྟར་འདོད་ཟེར་བ་དེ་དང་རང་གི་གདམ་ངག་
གཉིས་བསྲེས་ནས་བྱེད་དེ། དེ་ནི་ཁོང་ན་ཐེ་ཚོམ་ཡོད་པའི་རྟགས་ཡིན་པས་འདི་
སྤང་ངོ༌། །ཇི་ལྟར་སྤོང་ན་དང་པོར་བླ་མའི་གན་དུ་གདམ་ངག་སྒྲོ་འདོགས་ལེགས་
པོར་བཅད་ནས། ཕྱིས་སུ་མཁས་ཟེར་ཡང་རང་ལས་ལྷག་པའི་གདམས་པ་སུ་ལ་
ཡང་མི་ཡོང་སྙམ་དུ་བྱེད་པའོ། །
ཞེན་པ་ཏིལ་གྱི་ཕུབ་མ་ཙམ་ཡང་མེད་པ་ནི། དངོས་པོ་གང་ལ་ཡང་ཞེན་
ཆགས་མེད་པའོ། །ཞེན་ཆགས་ཡོད་ན་ཁོང་ན་འདོད་ཆགས་ཡོད་པའི་རྟགས་ཡིན་
པས་དེ་སྤང་ངོ་། །ཡོན་ཏན་དེ་གསུམ་ནི་སྤྱོད་པ་བྱེད་པའི་རྣལ་འབྱོར་པ་དེ་ལ་མེད་
ཐབས་མེད་དོ། །འོ་ན་དེའི་དུས་སུ་ལུང་བསྟན་མ་བྱུང་ན་ཇི་ལྟར་བྱ་ཞེ་ན། ཡང་ན་
བདག་གི་ནུས་པ་ཡིས་འགུགས་པའོ། །གང་འགུགས་ན་ལྷའི་བུ་མོའམ། ལྷ་མིན་
240 -328



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གྱི་བུ་མོའམ། མིའི་བུ་མོའམ། གནོད་སྦྱིན་གྱི་བུ་མོའམ། མིའམ་དྲི་ཟེའི་བུ་མོ་སྟེ།
ཕྱག་རྒྱ་མ་ནུས་པས་བཀུག་ལ་ཞེས་པའོ། །རབ་ཏུ་བརྟག་ཞེས་པ་གོང་གི་དགེ་བ་
བཅུ་ལ་བརྩམས་ནས་ནི་ཞེས་པ་ལ་སོགས་པའི་དོན་ཏོ། །ཆོས་བཤད་པ་དང་
།
སྐྱབས་སུ་འགྲོ་བ་དང་། སྡོམ་པ་དབོག་པ་དང་
། སེམས་བསྐྱེད་པ་དང་། དབང་
བསྐུར་བ་རྣམས་བྱའོ། །དེ་ཡང་ཞེས་པ་རང་གི་ནུས་པས་བཀུག་ནས་རྒྱུད་སྦྱངས་
པའི་བུད་མེད་དེ་ཡང་ངོ༌། ཁྱེད་ལ་སྤྱོད་པ་བྱ་ཞེས་ཟླ་བ་གཅིག་ཏུའོ། །བདག་གི་
དལ་བ་སྔོན་དུའི་ཕྱིར་སྤྱོད་པའི་དགོས་པ་ཟེར་ཞེས་ནི་གདམས་པ་སྟེ། མི་ཁོམ་པ་བརྒྱད་
ལས་ལོག་པའི་དལ་འབྱོར་གྱི་ལུས་འདིས་ཀྱེའི་རྡོ་རྗེ་ཐོབ་པར་བྱ་བའི་ཕྱིར་སྤྱོད་པ་
བྱའོ། །ཞེས་བྱ་བའོ། །
སྤྱོད་པ་ཇི་ལྟར་བྱ་ན། གང་བཤད་འཇིགས་པའི་གཟུགས་ཅན་གྱིས་ཞེས་
པ་སྟེ། གོང་ལེའུ་དྲུག་པར་ཡང་བཤད་པ་ལྟར། ལུས་གཅེར་བུ་བྱས། ཐལ་ཆེན་
གྱིས་ བྱུགས། རུས་པའི་རྒྱན་ཆས་ནི་བརྒྱན། སྟག་ལྤགས་ ཀྱིས་ནི་སྨད་དཀྲིས།
རྐུན་མའི་སྒྲས་ནི་ཅོད་པན་བྱས། ལག་པ་གཡས་པས་ནི་ཌ་མ་རུ་བཟུང་
། གཡོན་
པས་ནི་ཐོད་ཕོར་ཐོགས། མཆན་ཁུང་དུ་ནི་ཁ་ཊཾ་ག་བཅུག །བཟའ་བ་ནི་མི་འཆི་
བཅུ་ཕྱེད་ཟ། གྲོགས་ནི་ཕྱག་རྒྱ་མ་གཅིག་གམ། བརྒྱད་དམ། བཅོ་ལྔ་ལ་སོགས་
པ་དང་འགྲོགས། སེམས་ནི་བདེ་སྟོང་དབྱེར་མེད་ཀྱི་ངང་ལ་བཞག །གནས་ནི་
ཤིང་གཅིག་དང་
། དུར་ཁྲོད་དང་
། མ་མོའི་ཁྱིམ་ལ་སོགས་པས་ནི་འགྲིམ་པའོ། །
པ་ལོངས་སྤྱོད་ཕྱིར་མ་གསུངས་ཞེས་པ་འཇིག་རྟེན་གྱི་བཟའ་བཏུང་དང་རྙེད་
པ་དང་། བཀུར་སྟིའི་ཆེད་དུ་མ་ཡིན་པས་སོ། །ཡིད་ནི་རང་རྟོག་ལྟར་ན། ཡིད་ནི་
རང་གི་སེམས་སོ། །བརྟན་ནམ་ཞེས་པ་སེམས་བདེ་སྟོང་དབྱེར་མེད་ཀྱི་ངང་ལ་
240-329



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
གནས་པའོ། །གཡོ་བ་ནི་སེམས་ཐ་མལ་གྱི་རྟོག་པར་སོང་བའོ། །རང་གི་སེམས་
ལ་སོ་སོར་བརྟག་ཞེས་པ་ཡང་དང་ཡང་དུ་བྱ་ར་བྱས་ཤིང་སེམས་ཐ་མལ་དུ་གཡོ་
ན་བདེ་སྟོང་གི་ངང་ལ་བརྟན་པར་འཇོག་པའོ། །སེམས་ཏེ་མི་གནས་པ་གནས་པ་
བརྟན་ནམ་ཞེས་པའོ། །གཡོ་བ་ནི་དེ་ལ་བཟློག་པའི་གནས་པ་དེ་ཡང་བརྟན་པ་
དང༌། བརྟན་པ་དེ་བོགས་དབྱུང་ཞིང་ཕྱག་རྒྱ་ཆེན་པོའི་དངོས་གྲུབ་འགྲུབ་ངེས་
སྙམ་པ་ཞིག་གིས་སྤྱོད་པ་བྱེད་པས། རང་གི་སེམས་ལ་སོ་སོར་བརྟག་ཞེས་པའོ། །
བརྩད་སྤང་ལ་གཉིས་ལས་དྲི་བ་ནི། རྡོ་རྗེ་སྙིང་པོས་ཞེས་པ་ཞུ་བ་པོའོ། །
གསོལ་བ་ཞེས་པ་དྲིས་པ་སྟེ། སྤྱོད་པ་བྱེད་པ་ལ་གྲོགས་ཕྱག་རྒྱ་མ་དགོས་པར་
འདུག །བརྟག་པ་དང་པོའི་ལེའུ་བརྒྱད་པར་བདག་མེད་མའི་བསྐྱེད་རིམ་གསུངས་
ནས་འདུག །དེས་ན་བདག་ལྟ་བུ་བདག་མེད་མ་བུད་མེད་ཀྱི་དབྱིབས་བསྒོམས་
ཞིག་གིས། ཕྱག་རྒྱ་མ་བུད་མེད་ཁྲིད་ནས། བུད་མེད་གཉིས་ཀྱིས་སྤྱོད་པ་བྱ་
བར་ཅང་རིགས་སམ་སྙམ་ནས་འདྲི་བའོ། །བདག་མེད་རྣལ་འབྱོར་ལྡན་པ་ཡིས་
ཞེས་པ་ལེའུ་བརྒྱད་པ་ལྟར་བདག་མེད་མ་བཅོ་ལྔ་བསྒོམས་པའི་རྣལ་འབྱོར་པ་
དེས་སོ། །ཕྱག་རྒྱ་ཉིད་ཅེས་ཇི་ལྟར་བརྗོད་ཞེས་པ། དེས་ཕྱག་རྒྱ་བསྟེན་པས་ཅང་
འཐད་དམ་བྱ་བའོ། །
མི་འཐད་པའི་རྒྱུ་མཚན་འཆད་པ་ལ། ཕྱག་རྒྱ་ཞེས་པ་རང་ཉིད་བདག་
མེད་མ་བུད་མེད་ཀྱི་དབྱིབས་སུ་བསྒོམས་པ་དེས་སོ། །ཕྱག་རྒྱ་ཞེས་པ་བཙལ་
བའི་ཕྱག་རྒྱ་མ་བུད་མེད་དེའོ། །གཉིས་དག་གིས་ཞེས་པ། བུད་མེད་གཉིས་པོ་
དེས་ཕྱག་རྒྱ་ཆེན་པོའི་དངོས་གྲུབ་ཇི་ལྟར་ཐོབ་པར་འགྱུར་ཞེས་པའོ། །དེའི་ལན་
ནི་བཅོམ་ལྡན་ལ་སོགས་པའོ། །བུད་མེད་གཟུགས་ནི་སྤངས་ནས་གཞན་ཞེས་པ་
240 -330



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལ་སོགས་པ་ཚིག་དྲུག་ནི་བདག་མེད་མ་ཧེ་རུ་ཀའི་གཟུགས་སུ་བསྒྱུར་བ་སྟེ་གོ་
སླའོ། །ལྷག་མ་ནི་ལུས་ལྷག་མའོ། །བདག་ཉིད་ཆེན་པོ་ཉིད་ཞེས་པ་ཧེ་རུ་ཀའི་
གཟུགས་སོ། །དགའ་ཆེན་ཧེ་རུ་ཀའི་གཟུགས་ཞེས་པ་ཐབས་བདེ་བ་ཆེན་པོའི་
རང་བཞིན་ཡིན་པའོ། །ཧེ་རུ་ཀ་སྦྱོར་སྐྱེས་བུ་ཉིད་ཞེས་པ་ལུས་ངག་ཡིད་གསུམ་ཧེ་
རུ་ཀར་བསྒྱུར་བ་དེའོ། །འབད་པ་མེད་པར་སྐྱེས་བུ་འགྱུར་ཞེས་པ་བསྒྱུར་བ་ལ་
ཚེགས་མེད་པའི་དོན་ཏོ། །
དེ་ཡང་བསྒྱུར་བར་མི་ནུས་སོ་ཞེ་ན། ཏིང་ངེ་འཛིན་ལ་བརྟེན་ཞིང་གསལ་
བ་ནུས་པའི་རྣལ་འབྱོར་པས། དེ་ ཕྱིར་རྟེན་བསྒྱུར་བས། ཕྱག་རྒྱའི་དངོས་གྲུབ་
ཐོབ་པར་ འགྱུར་ ཞེས་ པའོ། །དེ་ལ་རྒོལ་ཏེ། ཐབས་ཤེས་ རབ་ གཉིས་མེད་ཀྱི་
སངས་རྒྱ་བ་ཡིན་པ་ལ། འདིར་ཤེས་རབ་ཞིག་ནས་ཐོབས་སུ་སོང་བས་སྐྱེ་འཇིག་
ཏུ་འདུག་པས། ཟུང་འཇུག་མེད་དོ་ཟེར་ན། ཧེ་རུ་ཀ་ཆགས་པ་དང་། བདག་མེད་
མ་འཇིགས་པ་དག་གིས་ཀྱང་། ཐབས་ཤེས་རབ་གཉིས་ལ་གནོད་པ་མི་འགྱུར་
ཞེས་པའོ། །འོ་ན་གང་གི་ཕྱིར་གནོད་པར་མི་འགྱུར་ཞེ་ན། ཐབས་ནི་འབྱུང་བ
ཉིད་ཞེས་པ་འབྱུང་བའམ་སྐྱེས་པ་དེ་རང་ཐབས་ཡིན་ཞེས་བྱ་བའོ། །འཇིག་པ
ཤེས་རབ་ཞེས་པ། འཇིག་པའམ་སྟོང་པ་དེ་རིང་ཤེས་རབ་ཡིན་ཞེས་པའོ། །སྲིད་
མཐར་བྱེད་ཞེས་པ་དེ་ལྟར་ཐབས་ཤེས་རབ་གཉིས་ཡོད་པས་ན་སྲིད་པའི་མཐར་
ཕྱིན་པར་བྱེད་ནུས་པའོ། །དེས་ན་ཞེས་པ་འབྱུང་འཇིག་གཉིས་ཐབས་ཤེས་རབ་
ཡིན་པ་དེས་ནའོ། །རབ་འཇིག་ཡོད་མ་ཡིན་ཞེས་པ་ཐབས་ཤེས་རབ་ཞིག་པའམ་
རྒྱ་ཆད་པ་མེད་པའི་དོན་ཏོ། །དེ་ཉིད་ལ་ནི་ཞེས་པ་དེ་ཁོ་ན་ཉིད་དམ་དོན་དམ་པ་
དེ་ལའོ། །ཆགས་པ་མེད་ཞེས་པ་སྐྱེ་བའམ་འབྱུང་བ་མེད་པའོ། །དེས་མཚོན་ནས་
240-331



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འཇིག་པའམ་སྟོང་པ་མེད་པའོ། །ལ་ལ་འཇིག་པས་འཇིག་པར་འགྱུར་ཞེས་པ་
ཀུན་རྫོབ་ཙམ་དུ་འཇིག་པའམ་སྟོང་པ་ཡོད་པའོ། །འཇིག་པ་དངོས་མེད་ཟད་པ་
མེད་ཞེས་པ་རང་བཞིན་སྟོང་ཉིད་ལས་མ་འདས་པའོ། །དེས་དོན་ལ་སྐྱེ་བ་
། མས་
ཅད་ནི་ཐབས་ཡིན། འཇིག་པ་ཐམས་ཅད་ཤེས་རབ་ཡིན་པས་ཐབས་ཤེས་རབ་
ལ་ཆ་ཆོད་གཅིག་ཏུ་ཡོད་པ་མ་ཡིན་པའོ། །དེ་ཡན་ཆད་དུ་ལག་ཏུ་བླང་རྒྱུ་ལ་
བསྐྱེད་རིམ་ཟླ་བ་གཅིག་བསྒོམ་པ་དང་
། གསང་བསྒྲུབ་རྫོགས་པའི་རིམ་པ་ཟླ་བ་
གཅིག་བསྒོམ་པ་དང་། ཕྱག་རྒྱ་མ་ཁྲིད་ནས་སྤྱོད་པ་ཟླ་བ་གཅིག་བྱ་བ་དང་གསུམ་
སོང་ངོ༌། །དེ་ནས་སྤྱོད་པ་ལས་ལོག་པ་དང་ཕྱག་རྒྱ་མ་ལ་ཡོན་ཕུལ་ལ་མོ་རང་
ཡུལ་དུ་གཏང་ངོ༌
། །
ད་ནི་བཞི་པ་སྤྲོ་བསྡུ་བྱ་སྟེ་འབྲས་བུ་སངས་རྒྱས་ཐོབ་པར་སྟོན་པ་ནི།
བདག་ཉིད་བསྒྲུབ་ཁང་གི་ནང་དུ་སྟན་བདེ་བ་ལ་བསྡད་དེ། བསྒྲུབ་པ་ཞག་བདུན་
བྱ་བ་ནི། བསྐྱེད་པའི་རིམ་པའི་རྣལ་འབྱོར་གྱིས་ཞེས་པ་རང་ཡི་དམ་ལྷའི་བསྐྱེད་
རིམ་བསྒོམ་པའོ། །བརྟུལ་ཞུགས་ཅན་གྱི་ཞེས་པ་རིག་པ་བརྟུལ་ཞུགས་ཀྱི་སྤྱོད་པ་
མཐར་ཕྱིན་པ་ངེས་སོ། །སྤྲོས་པ་བསྒོམ་ཞེས་པ་ཡི་དམ་གྱི་ལྷ་དེ་ཡང་སྤྲོ་ཞིང་བསྡུ་
བ་ཞག་གཅིག་ཏུ་བསྒོམ་པ་སྟེ། དེ་ཡང་སྤྲོས་པ་རྨི་ལམ་ད་ལྟར་བྱས་ནས་ཞེས་པ་
ཡི་དམ་ལྷའི་སྐུའི་སྤྲོ་བསྡུ་དེ་ཡང་ཇི་ལྟར་སྒྱུ་མ་ལྟ་བུ་འམ། རྨི་ལམ་ལྟ་བུའམ། ཇི་
ལྟར་བར་མའི་སྲིད་པ་ལྟ་བུར་སྣང་ལ་རང་བཞིན་མེད་པར་བྱེད་པའོ། །འོ་ན་སྐྱེད་
རིམ་དེ་སྒྱུ་མ་ལྟ་བུའམ་རྨི་ལམ་ལྟ་བུར་ཅང་འགྱུར་རམ་ཞེ་ན། དེ་དེ་ལྟར་འགྱུར་
བར་སྟོན་པ་ལ་རྟག་ཏུ་ནི་དུས་རྒྱུན་དུའོ། །གོམས་པའི་སྦྱོང་བ་ནི་ལམ་དུ་སྒྱུ་མ་ལ་
སོགས་པ་སྟ་གོན་གོམས་པར་བྱས་པ་ལས་སོ། །དཀྱིལ་འཁོར་ཉིད་ནི་ཞེས་པ་ཡི་
240 -332



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དམ་ལྷའི་དཀྱིལ་འཁོར་རོ། །དེ་བཞིན་འདོད་ནི་སྣང་ལ་རང་བཞིན་མེད་པར་
བསྒོམ་དུ་འདོད་པའོ། །དེ་གང་གི་བྱིན་བརླབས་ལས་འབྱུང་ཞེ་ན། ཕྱག་རྒྱ་ཆེན་
པོའི་དབང་བསྐུར་བ་ཞེས་པ་དབང་བཞི་གསུམ་གྱི་དུས་དེར། ཇི་ལྟར་ཤེས་པའི་
བདེ་ཆེན་པོ་ཞེས་པ་བདེ་སྟོང་དབྱེར་མེད་རྟོགས་པ་དེའོ། །འདི་ནི་ཞེས་པ་ཡི་དམ་
ལྷའི་དཀྱིལ་འཁོར་སྣང་ལ་རང་བཞིན་མེད་པར་བསྒོམ་པ་དེའོ། །དེའི་བྱིན་རླབས་
ཡིན་ཞེས་པ་དབང་བཞི་གསུམ་དུ་བསྟན་ལ་ཕབ་པའི་བདེ་སྟོང་དབྱེར་མེད་དེའི་
འོ། །བདེ་སྟོང་རྟོགས་པའི་གཞན་ལས་སྒྱུ་མའམ་རྨི་ལམ་ལྟ་བུའི་དཀྱིལ་འཁོར་གྱི་
ལྷ་ཚོགས་སུ་སྣང་བ་དེ་ལྟ་བུ་འབྱུང་བ་མེད་དོ། །
དེ་ལྟར་ཞག་གཅིག་ལ་ཡི་དམ་ལྷའི་སྐུའི་སྤྲོ་བསྡུ་བྱས་ནས། ཞག་གཉིས་
པ་ལ་བདེ་བ་ནག་ཅིང་
། བདེ་བ་ཞེས་པས་ནི་བདེ་སྟོང་མཚོན་ལ། མདོག་གིས་ལྷ་
མཚོན་པ་སྟེ། བདེ་སྟོང་གི་ཉམས་དང་ལྡན་པའི་མི་བསྐྱོད་པ་བྱ་བའོ། །ཞེས་པ་མི་
བསྐྱོད་པའི་སྐུའི་སྤྲོ་བསྡུ་བྱེད་པའོ། །ཞག་གསུམ་པ་ལ་བདེ་བ་སེར་ཞེས་པ་རིན་
ཆེན་འབྱུང་ལྡན་གྱི་སྐུའི་སྤྲོ་བསྡུ་བྱེད་པའོ། །བདེ་བ་དམར་ཞེས་པ་ཞག་བཞི་པ་ལ་
སྣང་བ་མཐའ་ཡས་ཀྱི་སྐུའི་སྤྲོ་བསྡུ་བྱེད་པའོ། །བདེ་བ་དཀར་ཞེས་པ་ཞག་ལྔ་པ་
ལ་རྣམ་པར་སྣང་མཛད་ཀྱི་སྐུའི་སྤྲོ་བསྡུ་བྱེད་པའོ། །བདེ་བ་ལྗང་ཁུ་ཞེས་པ་ཞིག་
དྲུག་པ་ལ་དོན་ཡོད་གྲུབ་པའི་སྐུའི་སྤྲོ་བསྡུ་བྱེད་པའོ། །བདེ་བ་སྔོ་ཞེས་པ་ཞག་
བདུན་པ་ལ་རྡོ་རྗེ་འཆང་ཆེན་པོའི་སྐུའི་སྤྲོ་བསྡུ་བྱེད་པའོ། །བདེ་བ་རྒྱུ་བ་ནི་ལྷའོ། །
མི་རྒྱུ་བ་ནི་གཞལ་ཡས་ཁང་ངོ༌། །བདེ་བ་ཤེས་རབ་ནི་དེ་རྣམས་ཀྱི་ཡུམ་བདག་
མེད་མ་དང་སྒྲོལ་མ་ལ་སོགས་པའོ། །བདེ་བ་ཐབས་ནི་མི་བསྐྱོད་པ་དང་རིན་ཆེན་
འབྱུང་ལྡན་ལ་སོགས་པའོ། །དེ་བཞིན་ཀུན་དུ་རུ་སྐྱེས་བདེ་ཞེས་པ་དབང་གསུམ་
240 --333



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
པའི་ཉམས་མྱོང་གིས་ཐམས་ཅད་ལ་རྒྱས་ཐེབས་པའོ། །བདེ་བ་དངོས་པོ་ནི་ལུས་
སོ། །དངོས་མེད་བདེ་ནི་སེམས་སོ། །རྡོ་རྗེ་ནི་སྟོང་པའོ། །སེམས་དཔའ་ནི་རིག་
པའོ། །བདེ་བར་བརྗོད་ཞེས་པ་སྟོང་པ་དང་རིག་པ་དང་བདེ་བ་གསུམ་དབྱེར་མེད་
དུ་བརྗོད་པའོ། །སྤྲོས་པ་ཉིད་ནི་ཞེས་པ་ལྷའི་སྐུ་ལ་སོགས་གོང་དུ་བཤད་པ་དེ་
རྣམས་ཐམས་ཅད་དོ། །སྤྲོས་མེད་བྱེད་ཞེས་པ་སྤྲོ་བསྡུ་དེ་རྣམས་ལུས་ལ་བསྡུས་
ནས་ལུས་མེ་ལོང་ལ་ཧོས་བཏབ་པ་ལྟར། འོད་གསལ་སྟོང་པ་ཆོས་སྐུར་གཏང་
བའོ། །དེ་ལས་གཟུགས་སྐུ་འཇའ་ཚོན་ལྟ་བུར་སྣང་བའོ། །གལ་ཏེ་གོང་བཞིན་དུ་
བསྒྲུབ་པ་ཞག་བདུན་བྱས་ཀྱང་སངས་རྒྱར་མ་བཏུབ་ན། ད་དུང་རྣམ་རྟོག་ཡོད་པ་
ཡིན་པས། དོན་དམ་གྱི་ལྷ་ལ་དོན་དམ་གྱི་ཕུར་པ་སྟེང་པ་
ཕུར་པ་སྟེང་པ་ཞེས་བྱ་སྟེ། ཞག་བདུན་
དུ་ལྷ་གནད་ལ་བོར་བའི་ཆོ་ག་བྱའོ། །དེ་ལྟར་ཡང་གུར་ལེའུ་གཉིས་པ་ནས།
བཟླས་དང་བསྒོམས་ལ་མངོན་དགའ་བའི། གལ་ཏེ་དངོས་གྲུབ་མི་སྟེར་ན། དེ་ཚེ་
མཁའ་འགྲོ་མ་བཞི་ཡིས། སངས་རྒྱས་རྣམས་ལ་སྟོབས་ཀྱིས་བསྒྲུབ། ཞེས་ པ་
དང་། གུར་ལེའུ་དགུ་པ་ནས་ཀྱང་
། དེ་ཚེ་དངོས་གྲུབ་མི་སྟེར་ན། སངས་རྒྱས་ཕུར་
གདབ་གནད་ལ་སོང་
། ཞེས་གསུངས་སོ། །
དེ་ནས་ གདོད་བསྒྲུབ་པ་ ཞག་བདུན་ སྐྱར་ བས་ སངས་རྒྱའོ། །དེ་ ཡང་
སངས་རྒྱས་ནི་སྐུ་བཞི་སྟེ། སྟོང་པ་ཆོས་ཀྱི་སྐུ་དང་
། བདེ་བ་ལོངས་སྤྱོད་རྫོགས་
པའི་སྐུ་དང་། གསལ་བ་སྤྲུལ་པའི་སྐུ་དང་
། དེ་རྣམས་ཐ་མི་དད་པ་བདེ་བ་ཆེན་
པོའི་སྐུའོ། །དེ་ཐོབ་ནས་སེམས་ཅན་གྱི་དོན་ཇི་ལྟར་འབྱུང་ན། དཔེར་ན་ཡིད་
བཞིན་གྱི་ནོར་བུ་རིན་པོ་ཆེ་ལ་རྣམ་རྟོག་མེད་ཀྱང་སེམས་ཅན་གྱི་དགོས་འདོད་
ཐམས་ཅད་འབྱུང་། དེ་དང་འདྲ་བར་བདེ་བ་ཆེན་པོའི་སྐུ་ཐོབ་ནས་གདུལ་བྱ་ཞེ་
240 -334



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྡང་ཅན་ལ་མི་བསྐྱོད་པའི་སྐུར་སྟོན་པ་ལ་སོགས་པར་འབྱུང་བའོ། །
ད་ནི་དོན་ལྔ་དེ་མ་བཅད་པའི་སྐྱོན་སྤངས་བ་འཆད་པ་ལ་དྲིས་ལན་གཉིས་
ལས། དང་པོ་དྲི་བ་ནི་རྡོ་རྗེ་སྙིང་པོས་ཞེས་པ་ལ་སོགས་པ་སྟེ། གསོལ་པ་ནི་དྲིས་
པའོ། །རྫོགས་པའི་རིམ་པའི་རྣལ་འབྱོར་འདི། དེའི་རོ་བདེ་བ་དང་བདེ་བ་ཆེན་
པོར་བརྗོད་ཞེས་པ་བདེ་སྟོང་དབྱེར་མེད་པའོ། །དེ་ལྟ་བུའི་རྫོགས་པའི་རིམ་པ་
བསྒོམ་པ་མེད་པར། བསྐྱེད་པའི་རིམ་པ་ཡིས་ནི་ཅི་ཞིག་འཚལ་ཞེས་པ་སྟེ། དེ་
ཡང་གོང་དུ་དཀྱིལ་འཁོར་ཅན་ལ་སོགས་པ་བསྐྱེད་རིམ་རང་ཡང་རྫོགས་རིམ་
ཕྱག་རྒྱ་ཆེན་པོའི་ཉམས་མྱོང་བདེ་སྟོང་དབྱེར་མེད་དེ་ལས་འབྱུང་བར་གསུངས་
པས་ན། ད་རྫོགས་རིམ་མི་བསྒོམ་པར་བསྐྱེད་རིམ་བསྒོམ་པ་ལ་དགོས་པ་ཅང་
ཡོད་དམ་སྙམ་ནས་དྲིས་པའོ། །འདི་ནི་མ་འོངས་པའི་དུས་ཀྱི་གང་ཟག །འཕྱིང་
རུའི་གཉན་ལོ་ལྟར་བུ་ལ་དགོངས་ནས་དྲིས་པ་ཡིན་གསུངས། གཉན་ལོ་དེ་བསྐྱེད་
རིམ་ལས་ཚོགས་བསྒྲུབ་ལ་དགོས་ཀྱིས། སངས་རྒྱས་བསྒྲུབ་པ་ལ་མི་དགོས་པར་
འདོད་སྐད། ལན་ལ་བཞི་ལས། དང་པོ་བསྟན་པ་ནི་བཅོམ་ལྡན་འདས་ཀྱིས་
བཀའ་སྩལ་པ་ཞེས་པ་ལ་སོགས་པ་སྟེ། ཨེ་མ་ཧོ་ཞེས་པ་ངོ་མཚར་བ་སྟེ། རྡོ་རྗེ་
སྙིང་པོ་ཁྱོད་ལེའུ་འདིའི་མགོར་ཡང་
། རང་འདོད་ལྷའི་གཟུགས་ལས་ནི། སེམས་
ཅན་ཇི་ལྟར་འགྲུབ་པར་འགྱུར་ཞེས་ཟེར་ནས་བསྐྱེད་རིམ་བསྒོམ་ཅང་དགོས་སམ་
ཞེས་འདྲི། སྐབས་འདིར་ཡང་
། རྫོགས་པ་བསྒོམས་པ་མེད་པ་སྟེ། བསྐྱེད་པ་ཡིས་
ནི་ཅི་ཞིག་འཚལ་ཟེར་ནས་བསྐྱེད་རིམ་བསྒོམ་ཅང་དགོས་སམ་ཞེས་འདྲི་བ་དེ་ངོ་
མཚར་བའོ། །བྱང་ཆུབ་སེམས་དཔའ་ཆེ་ཞེས་རྡོ་རྗེ་སྙིང་པོ་ལ་བོས་པའོ། ཁྱོད་
རྫོགས་པའི་རིམ་པ་ལ་དད་པའི་ཤུགས་ཀྱིས་བསྐྱེད་པའི་རིམ་པར་རབ་ཏུ་ཉམས་
240 --335



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པ་བདེན་པ་ཡང་བྲལ་དུ་སོང་བའོ། །ལུས་ཀྱི་དངོས་པོ་བསྐྱེད་རིམ་ལྷའི་སྐུ་དེ་མེད་
པར། གང་ལས་བདེ་ཞེས་པ་སྟེ། རྫོགས་རིམ་གྱི་ཉམས་ཀྱི་བདེ་སྟོང་དབྱེར་མེད་
མི་འབྱུང་བས་ན་བདེ་བ་སྨྲ་བར་མི་ནུས་སོ་ཞེས་པའོ། །
ཁྱབ་དང་ཁྱབ་བྱེད་ཚུལ་གྱིས་ནི་ལུས་བསྐྱེད་པའི་རིམ་པ་དེ་ཁྱབ་བྱ་ཡིན་
ལ། རྫོགས་རིམ་བདེ་སྟོང་དེ་ཁྱབ་བྱེད་ཡིན་པ་སྟེ། དེས་ན་བདེ་བ་ཞེས་པ་བདེ་
སྟོང་དབྱེར་མེད་དེས་འགྲོ་བ་ཐམས་ཅད་ལ་ཁྱབ་པ་ཉིད་ཡིན་ནོ། །ཇི་ལྟར་ཞེས་པ་
དཔེ་ཉེ་བར་འདྲེན་པའི་ཚིག་སྟེ། ཁྱབ་བྱའི་ཡུལ་ལོག་ན་ཁྱབ་བྱེད་ཀྱི་བདེ་བ་ལྡོག་
པའི་དཔེ་འཆད་པའོ། །མེ་ཏོག་ཞེས་པ་ཨུཏྤ་ལ་ལྟ་བུའོ། །ལ་གནས་དྲི་ནི་མེ་ཏོག་
དེ་ཉིད་ཀྱི་དྲིའོ། །མེ་ཏོག་དངོས་མེད་ཅེས་པ་ཨུཏྤ་ལའི་དངོས་པོ་མེད་པའོ། །ཤེས་
མི་འགྱུར་ཞེས་པ་དེའི་དྲི་ཤེས་པ་མི་འགྱུར་བའོ། །དེ་བཞིན་དུ་གཟུགས་ལ་སོགས་
པ་ལུས་བསྐྱེད་རིམ་གྱི་དངོས་པོ་མེད་པས། རྫོགས་རིམ་གྱི་བདེ་བ་ཉིད་ཀྱང་
དམིགས་པར་མི་འགྱུར་ཞེས་བྱ་བའོ། །
ད་ནི་གཉིས་པ་བསྟན་པ་ལ། དངོས་དང་ཞེས་པ་སྣོད་བཅུད་ཀྱིས་བསྡུས་
པའི་བསྐྱེད་པའི་རིམ་པ་སྟེ། དེ་ཡང་ང་ཞེས་པ་ལྷན་ཅིག་སྐྱེས་པའི་ཡེ་ཤེས་ཡིན་
པའོ། །དངོས་མེད་ཉིད་ཀྱང་ཞེས་པ་རང་བཞིན་གྱིས་སྟོངཔ་དང་རྫོགས་རིམ་གྱི་
ཆ་ཐམས་ཅད་དོ། །ང་ཞེས་པ་ལྷན་ཅིག་སྐྱེས་པའི་ཡེ་ཤེས་ཡིན་པའོ། །དངོས་པོ་
སྣང་གྲག་གི་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རྟོགས་པའི་ཕྱིར་
སངས་རྒྱས་ཀྱང་ང་ཡིན་ཞེས་པའོ། །འོ་ན་གང་ཟག་ཐམས་ཅད་ཀྱིས་དེ་ལྟར་
རྟོགས་སམ་ཞེ་ན། གང་ཟག་གང་ཞིག་ལེ་ལོས་བསྣུན་པ་ནི་ཕྱི་རོལ་གྱི་བྱ་བ་ལ་
དགའ་བའོ། །རྨོངས་པ་ནི་རྫོགས་རིམ་ཟབ་མོ་ལ་རྨོངས་པ་རྣམས་སོ། །གང་གིས་
240-336



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ང་མི་ཤེས་ཞེས་པ་ལྷན་ཅིག་སྐྱེས་པའི་ཡེ་ཤེས་མི་ཤེས་པའོ། །འོ་ན་ལྷན་ཅིག་
སྐྱེས་པའི་ཡེ་ཤེས་དེ་ཐབས་གང་ལ་བརྟེན་ནས་རྟོགས་པར་འགྱུར་ཞེ་ན། རྡོ་རྗེ་
བཙུན་མོ་ལ་སོགས་པའི་ཚིག་བཞིས་གཞན་ལུས་དང་རང་ལུས་གཉིས་ཀྱི་སྒོ་ནས་
རྟོགས་པའི་ཐབས་སྟོན་ཏེ། དེ་ལ་དང་པོ་གཞན་ལུས་ལས་རྒྱ་ལྟར་བཤད་ན། རྡོ་
རྗེ་ཞེས་པ་བསྒྲུབ་པ་པོ་ཧེ་རུ་ཀའི་ང་རྒྱལ་ལྡན་པའི་རྡོ་རྗེའི་བྱིན་གྱིས་བརླབས་
པའོ། །བཙུན་མོ་ནི་ལས་རྒྱལ་མ་མཚན་དང་ལྡན་པའོ། །བྷ་ག་ནི་དེའི་པད་མ་
བྱིན་གྱིས་བརླབ་པའོ། །ཨེའི་རྣམ་པའི་ཆ་བྱད་གཟུགས་ཞེས་པ་བྷ་གའི་དབྱིབས་
ཏེ་ གྲུ་ གསུམ་ པའོ། །དེ་ ལ་ བརྟེན་ ནས་ བསྒོམས་ པས་ རྣམ་རྟོག་ ཐམས་ ཅད་
འགགས་པས་སངས་རྒྱས་སོ། །དགོས་པ་ཐམས་ཅད་འབྱུང་བས་རིན་ཆེན་ནོ། །
རྡོ་རྗེ་དང་པད་མ་ཁ་སྦྱར་བས་ཟ་མ་ཏོག་གོ །བདེ་བ་ཅན་ནི་བདེ་སྟོང་དབྱེར་མེད་
ཀྱི་དོན་སྟེ། དེ་གནས་དེ་ན་རྟག་ཏུ་བཞུགས་པས་ཆགས་ཅན་རྣམས་ཀྱིས་དེ་ཤེས
པར་གྱིས་ཤིག་པའོ། །
རང་ལུས་གཏུམ་མོ་ལྟར་བཤད་ན། རྡོ་རྗེ་ནི་རྟེན་གྱི་གང་ཟག་གོ །བཙུན་
མོ་ནི་རྩ་ཤེས་རབ་སྟོང་པའོ། །བྷ་ག་ནི་རྩ་ཐམས་ཅད་འདྲེས་པའི་རྩ་མདུད་དོ། །
དེའི་ དབྱིབས་ནི་ཨེའི་རྣམ་ པའི་ཆ་བྱད་དོ། །དེ་ལ་བརྟེན་ནས་བསྒོམས་པས་
སངས་རྒྱས་དང་རིན་ཆེན་གོང་དང་འདྲའོ། །ཟ་མ་ཏོག་ནི་ལྟེ་བ་དང་སྤྱི་བོ་ཁ་སྦྱར་
བ་སྟེ། དེ་ནི་བདེ་བ་ཅན་ན་རྟག་ཏུ་བཞུགས་པས། ཆགས་བྲལ་རྣམས་ཀྱི་དེས་
ཤེས་པར་གྱིས་ཤིག་པའོ། །དེར་རྟོགས་པའི་ལྷན་ཅིག་སྐྱེས་པའི་ཡེ་ཤེས་དེ་འཆད་
པ་ལ། འཆད་པ་པོ་ཞེས་པ་ཆོས་འཆད་པའི་མཁན་པོ་ཡང་ང་ཡིན། ཆོས་ཅེས་
བཤད་བྱའི་ཆོས་ཀྱང་ང་ཡིན། རང་གི་ཚོགས་ལྡན་ཉན་པ་འཁོར་ཡང་ང་ཡིན།
ཤེས་
240 ---337



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེར་མ་ཟད་འཇིག་རྟེན་གྱི་སྟོན་པ་ཡང་ང་ཡིན། བསྒྲུབ་བྱ་ཞེས་པ་ལ་འབྲས་བུ་
ཡང་ང་ཡིན། དེར་མི་ཟད་འཇིག་རྟེན་པ་ཐམས་ཅད་འཇིག་རྟེན་ལས་འདས་པའི་
ཆོས་ཐམས་ཅད་ཀྱང་ང་ཡིན་ཞེས་པའོ། །འོ་ན་ང་ཞེས་པ་དེ་རང་གང་ཡིན་ན།
ལྷན་ཅིག་སྐྱེས་དགའི་རང་བཞིན་ང་ཞེས་པ་སྟེ། བདེ་བ་དང་སྟོང་པ་ལྷན་ཅིག་ཏུ་
སྐྱེས་པའི་ཡེ་ཤེས་སོ། །དེ་རང་ལུས་དང་གཞན་ལུས་ལ་བརྟེན་པའི་དགའ་བའི་གོ་
རིམ་གར་གཏོགས་ཞེ་ན་མཆོག་མཐའ་ཞེས་པ་མཆོག་དགའི་མ་མཐའོ། །དགའ་
བྲལ་དང་པོར་ནི་དགའ་བྲལ་གྱི་ཡ་མཐའོ། །དེ་གཉིས་ཀྱི་བར་དུ་ལྷན་སྐྱེས་པའི་
ཡེ་ཤེས་རྟོགས་པའི་དཔེ་ནི། མུན་པ་ལ་ནི་མར་མེ་ལྟར་ཞེས་པ་སྟེ། ཁང་པ་མུན་
ནག་ཞིག་གི་ནང་ན་གསེར་གྱི་བུམ་པ་གཅིག་ཡོད་པ་ལ། སྐྱེས་བུ་གཅིག་གིས་
གཅིག་གཏང་ནས་གསེར་བུམ་ལོང་ལ་ཤོག་བྱས་པས། དེས་ཁང་པ་དེར་ཕྱིན་
ནས་བཙལ་ཡང་མུན་ནག་གི་སྟོབས་ཀྱིས་མ་རྙེད་པར་ལོག་ནས་ཡོང་ངོ་
། །
དེ་ནས་དེས་དེ་ལ་སྒྲོན་མེ་གཅིག་བསྐུར་ནས་གཏང་ན། སྒྲོན་མེས་མུན་པ་
བསལ་བས་བུམ་པ་མཐོང་སྟེ་ཁྱེར་ནས་ཡོང་ངོ་
། །དེ་ཡང་ཁང་པ་དང་འདྲ་བ་ལུས་
འདིའོ། །གསེར་བུམ་དང་འདྲ་བས་ལྷན་ཅིག་སྐྱེས་པའི་ཡེ་ཤེས་སོ། །མུན་པ་དང་
འདྲ་བ་རྣམ་པར་རྟོག་པའོ། །མར་མེ་དང་འདྲ་བ་བླ་མ་དམ་པས་གནང་བའི་
གདམས་པ་ཐབས་ཁྱད་པར་ཅན་ནོ། །དཔེ་དེ་བཞིན་དུ་བུ་སློབ་མ་རྣམས་ཀྱིས་
ཀྱང་ཡིད་ཆེས་པར་གྱིས་ཞེས་པའོ། །འོ་ན་དེ་ལྟར་རྟོགས་པ་དེ་རྟེན་གང་ལ་བརྟེན་
ནས་རྟོགས་ཞེ་ན། རྟེན་ཀུན་རྫོབ་བྱང་ ཆུབ་ཀྱི་སེམས་ལ་རྟེན་ལ་བརྟེན་ནས་
རྟོགས་པར་སྟོན་པ་ནི། །བཙུན་མོའི་བྷ་ག་བདེ་བ་ཅན་དུ་ཞེས་པ་གཞན་ལུས་ལྟར་
ན་ལས་རྒྱའི་ཆོས་འབྱུང་གྲུ་གསུམ་ལ། རང་ལུས་ལྟར་ན་ལྟེ་བའི་རྩ་མདུད་གྲུ་
240 --338



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གསུམ་མོ། །དེ་གཉིས་ལ་བརྟེན་ནས་བསྒོམས་པས་ཀུན་རྫོབ་བྱང་སེམས་འབར་
བ་སྟེ། བྱང་སེམས་དེ་མཚན་དང་དཔེ་བྱད་དུ་ལྡན་པས་ན་སྟོན་པ་སུམ་ཅུ་རྩ་
གཉིས་མཚན། གཙོ་བོ་དཔེ་བྱད་བརྒྱད་བཅུ་ལྡན་ཞེས་པའོ། ཁུ་བ་ཞེས་བྱའི་རྣམ་
པར་གནས་ཞེས་པ་ལམ་གྱི་དུས་སུ་ཀུན་རྫོབ་བྱང་སེམས་དེ་ཁུ་བའི་རྣམ་པར་
གནས་པའོ། །འོ་ན་ཀུན་རྫོབ་དེ་ཉམས་ན་ཅི་སྟོ་ཞེ་ན། དེ་མེད་པས་ཞེས་པ་ཀུན་
རྫོབ་བྱང་སེམས་ཐིག་ལེ་དེ་མེད་ན། དེ་ལ་བརྟེན་པའི་བདེ་བ་མེད་པར་འགྱུར་
བའོ། །བདེ་བ་མེད་ན་ཅི་སྟེ་ན་བདེ་བ་མེད་ན་དེ་མེད་འགྱུར་ཞེས་པ་སྟོངཔ་མེད་
པར་འགྱུར་བའོ། །ནུས་པ་མེད་ཕྱིར་ཞེས་པ་བདེ་བ་དང་སྟོང་པ་སོ་སོར་སྐྱེ་བའི་
ནུས་པ་མེད་པའོ། །ལྟོས་དང་བཅས་ཞེས་པ་ཀུན་རྫོབ་བྱང་སེམས་ལ་བརྟེན་ནས་
བདེ་བ་འབྱུང་
། བདེ་བ་ལ་བརྟེན་ནས་སྟོང་པ་འབྱུང་བའོ། །ལྷའི་རྣལ་འབྱོར་ལས་
བདེ་བ་ཞེས་པ་རྫོགས་རིམ་གྱི་ཉམས་དེ་ཡང་སྐྱེད་རིམ་ལ་བརྟེན་ནས་འབྱུང་བའི་
དོན་ཏོ། །
དེ་ལྟར་བསྐྱེད་རིམ་དང་ཁུ་བ་དང་བདེ་བ་ལ་བརྟེན་ནས་སྐྱེ་བ་དེའི་ཕྱིར་
སངས་རྒྱས་དེ་དངོས་པོ་ཞིག་ཡིན་ནམ་ཞེ་ན། དངོས་པོ་མིན་ཞེས་པ་སྟེ། དོན་དམ་
པར་སྟོང་པ་ཆོས་ཀྱི་སྐུའོ། །འོ་ན་སྟོང་པ་ཕྱང་ཆད་དུ་མ་སོང་ངམ་ཞེ་ན། དེ་ཉིད་
དངོས་ མེད་ ཚུལ་ ཡང་ མིན་ ཞེས་ པའོ། །ཀུན་རྫོབ་ཏུ་ ཞལ་ ཕྱག་ གི་རྣམ་ པའི་
གཟུགས་ཅན་ཉིད་དུ་ཡང་ཡོད་པའོ། །དོན་དམ་དུ་ན་མཆོག་ཏུ་བདེ་བ་སྟེ་བདེ་
སྟོང་དབྱེར་མེད་དུ་གནས་པས་ན་གཟུགས་མེད་པའོ། །དེ་ལྟར་བདེ་སྟོང་དབྱེར་
མེད་དུ་གནས་པ་དེ་ཕྱིར་འགྲོ་བ་ཀུན་དེ་ལས་མ་འདས་པས་ལྷན་ཅིག་སྐྱེས་པ་
ཞེས་བྱའོ། །དེ་ཡང་རང་བཞིན་ནམ་གདོད་མ་ནས་ལྷན་ཅིག་སྐྱེས་པའི་ཡེ་ཤེས་སུ་
240-339



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བརྗོད་ཅིང་བསྟན་པ་ཡིན་གྱིས་གློ་བུར་དུ་རྒྱས་བཏབས་པ་ལྟ་བུ་ན་མིན་ནོ། །ཆོས་
ཐམས་ཅད་རང་བཞིན་གྱིས་རྣམ་པར་དག་པའི་བདག་ཉིད་དུ་སེམས་ཀྱི་རྟོགས་ན་
ནི། སེམས་ཉིད་རང་བཞིན་གྱིས་མྱ་ངན་ལས་འདས་པ་ཉིད་ཡིན་ནོ། །དེ་ལྟར་
སེམས་ཀྱི་ངོས་ནས་ཐམས་ཅད་བདེ་སྟོང་དབྱེར་མེད་ཡིན་ལ། ལུས་ཀྱི་ངོས་ནས་
ཕོ་ཐམས་ཅད་དགྱེས་པ་རྡོ་རྗེ། མོ་ཐམས་ཅད་བདག་མེད་མའི་རང་བཞིན་ཡིན་
ཞེས་བསྟན་པ་ནི་ལྷའི་རྣམ་པའི་ཞེས་པ་ལ་སོགས་པའོ། །སྐྱེས་པ་ཙམ་གྱིས་ཞེས་
པ་ཀུན་རྫོབ་ཙམ་དུ་རྣམ་པར་གནས་པའོ། །འོ་ན་འབད་པ་མེད་པར་གྲོལ་བར་
ཐལ་ལོ་ཞེ་ན། འོན་ཀྱང་བག་ཆགས་ཕལ་པས་སོ་ཞེས་པ། རྣམ་རྟོག་གློ་བུར་གྱི་དྲི་
མས་སྒྲིབ་པའོ། །བག་ཆགས་གློ་བུར་གྱི་དྲི་མ་དེ་སྤོང་བ་ལ་ཕ་རོལ་ཕྱིན་པ་དང༌
།
གསང་སྔགས་ཀྱི་ཐེག་པ་གཉིས་སྤོང་བ་ཙམ་དུ་མཐུན་པ་ལ། སྤོང་ལུགས་མི་
མཐུན་དེ། ཕ་རོལ་ཏུ་ཕྱིན་པའི་ལུགས་ཀྱིས་རིགས་མི་མཐུན་པ་ལམ་དུ་བྱེད་པ་སྟེ།
དེ་ཡང་འདོད་ཆགས་སྐྱེས་ན་དེའི་གཉེན་པོར་མི་སྡུག་པ་བསྒོམ། ཞེ་སྡང་སྐྱེས་ན་
དེའི་གཉེན་པོར་བྱམས་པ་བསྒོམ། གཏི་མུག་སྐྱེས་ན་དེའི་གཉེན་པོར་རྟེན་ཅིང་
འབྲེལ་པར་འབྱུང་བ་བསྒོམ་པའོ། །
གསང་སྔགས་ཀྱི་ཐེག་པའི་ལུགས་ཀྱིས་རིགས་མཐུན་པ་ལམ་དུ་བྱེད་པ་
སྟེ། འདོད་ ཆགས་ སྐྱེས་ ན་ འདོད་ ཆགས་ (སྐྱེས་ན་འདོད་ཆགས་ཆེན་པོས་ སུ་
འདུལ། ཞེ་སྡང་སྐྱེས་ན་ཞེ་སྡང་ཆེན་པོས་སུ་འདུལ་བའོ། །འོ་ན་དེ་ལྟ་བུའི་དཔེ་
ཡོད་དམ་ཞེ་ན། རིགས་མཐུན་གཉེན་པོར་གཏང་པ་དཔེ་དུ་མའི་སྒོ་ནས་བསྟན་པ་
ནི། དུག་གི་དུམ་བུ་གང་ཉིད་དུག་སྔགས་མི་ཤེས་པས་)དེ་ཟོས་ན་སྐྱེ་བོ་ཐམས་
ཅད་འཆི་བར་འགྱུར་རོ། །དུག་གི་དེ་ཉིད་ཤེས་པ་ཞེས་པ། དུག་སྔགས་ཤེས་པ
240 -340



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེས་ཟོས་ན། དུག་གིས་ཞེས་པ་ཙན་དུག་གིས་སོ། །དུག་ནི་འབིགས་པར་བྱེད་
ཅེས་པ་སྙིང་རླུང་དང་ལྷོག་པ་ལ་སོགས་པ་གསོས་པའོ། །ཇི་ལྟར་རླུང་གིས་ཟིན་པ་
དེ་ལ་རླུང་བཅོས་ཇི་ཙམ་བྱས་ཀྱང་མ་ཕན་ན། མོན་སྲན་གྲེའུ་བཟའ་བ་དེ་རླུང་ལ་
ཤིན་ཏུ་གནོད་པ་ཡིན་པ་ལ། སླར་དེའི་ཐུག་པ་བྱས་ནས་བྱིན་ན། དེས་རླུང་ཡེར་
ནས། དེ་ནས་རླུང་བཅོས་བག་ཙམ་གྱིས་སོས་པར་འགྱུར་བའོ། །དེས་ན་བཟློག་
པའི་སྨན་ནི་བརྟག་པ་ ལས། རླུང་གིས་རླུང་ལ་བསྣུན་པར་བྱེད་ཞེས་པའོ། །དེ་
བཞིན་དུ་རྣམ་རྟོག་ལས་ནི་འདོད་ཆགས་དང་ཞེ་སྡང་ལ་སོགས་པའོ། །རྣམ་རྟོག་
དང་ཞེས་པ་ལྷའི་སྐུ་ཞལ་ཕྱག་ལ་སོགས་པའི་རྣམ་པར་བསྒོམས་པ་ལ་སོགས་
པའོ། །སྲིད་པ་ཉིད་ ཀྱིས་ཞེས་པ་སྣོད་བཅུད་ཐམས་ཅད་རྟེན་གཞལ་ཡས་ཁང་
བརྟེན་པ་ལྷ་དང་བཅས་པར་བསྒོམས་པས། སྲིད་པ་དག་ཞེས་པ་འཁོར་བའི་ཆོས་
དག་པའོ། །ཇི་ལྟར་སྣ་བར་ཆུ་ཞུགས་པ་དེ་སྤྲུགས་པ་བརྟབས་བྱས་ཀྱང་མ་ཐོན་
ན། སླར་སྣང་བ་དེ་ཆུ་གཞན་གྱིས་མེར་གྱི་བཀང་ནས་སྤྲུགས་པས་དགུག་པར་བྱ་
ཞེས་པ་སྟེ། ཁུགས་པར་འགྱུར་རོ། །དེ་བཞིན་དུ་དངོས་པོའི་རྣམ་རྟོག་ཀྱང་
། རྣམ་
པར་ངེས་པར་སྦྱང་བར་བྱ་ཞེས་པ་རྣམ་རྟོག་གིས་རྣམ་རྟོག་སྦྱོང་། དྲི་མས་དྲི་མ་
འཁྲུ། ཁྱིའུས་ཁྱིའུ་འདོན་པའོ། །ཇི་ལྟར་མེ་ཡིས་ཚིག་པ་ལ་རྨ་དེ་དཀྲུས་ནས་མར་
གསར་པ་བྱུགས་ཏེ། མེ་ཡིས་ཡང་ནི་གདུང་བར་བྱ་ཞེས་པ་ཚུགས་ཚད་ཀྱིས་མེ་ལ་
སྲོས་ན་མྱུར་དུ་འཚོ་བར་འགྱུར་ཏོ། །
དཔེ་དེ་བཞིན་དུ་འདོད་ཆགས་མེས་ཚིག་པ་ལ། འདོད་ཆགས་མེ་ཡིས་
གདུང་བར་བྱས་པས་གྲོལ་ལོ། །སྐྱེ་བོ་ནི་གདུལ་བྱའོ། །མི་ཟད་པའི་ལས་ནི་དུག་
ལྔ་དུག་གསུམ་མོ། །གང་དང་གང་གིས་འཆིང་བ་ནི་དུག་ལྔ་དུག་གསུམ་དེ་རང་ལ་
240 --341



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེན་པས་འཆིང་བའོ། །དེ་རྣམས་ལམ་དུ་འཁྱེར་བའི་ཐབས་དང་བཅས་ན་དེ་ཉིད་
ཀྱིས། སྲིད་པའི་འཆིང་བ་ཞེས་པ་ཁམས་གསུམ་འཁོར་བ་སྟེ། དེ་ལས་གྲོལ་བར་
འགྱུར་ཞེས་པའོ། །ཐ་མལ་གྱི་ཆགས་པས་འཇིག་རྟེན་པ་ཐམས་ཅད་འཆིང་བར་
འགྱུར་བ་ལ། དེ་རྟེན་པའི་ཐབས་ཀྱི་འདོད་ཆགས་ཉིད་ཀྱིས་རྣམ་པར་གྲོལ་བར་
འགྱུར་པའོ། །བཟློག་པའི་བསྒོམས་པ་འདི་ཉིད་ནི་ཞེས་པ་འདོད་ཆགས་ཀྱིས་
འདོད་ཆགས་འདུལ་བ་སྟེ་རིགས་མཐུན་ལམ་དུ་བྱེད་པ་འདིའོ། །སངས་རྒྱས་མུ་
སྟེགས་ཞེས་པ་ཉན་ཐོས་དང་རང་སངས་རྒྱས་དང། ཕ་རོལ་ཏུ་ཕྱིན་པ་དང་
། བྱ་
བའི་རྒྱུད། སྤྱོད་པའི་རྒྱུད། རྣལ་འབྱོར་གྱི་རྒྱུད་མན་ཆད། དེ་རྣམས་ནི་སངས་རྒྱས་
ཀྱི་མུ་སྟེགས་པ་ཡིན་ནོ། །དེ་རྣམས་ཀྱིས་རིགས་མཐུན་གཉེན་པོར་གཏང་བ་འདི་
མི་ཤེས་པའོ། །ཚིག་དེ་རྣམས་གདམས་ངག་སྦྱར་ན། སྐྱེ་བོ་ནི་རྟེན་གྱི་གང་ཟག་གོ །
མི་བཟད་པའི་ལས་ནི་ཐ་མལ་གྱི་ཤེས་པ་མི་དྲན་དགུ་དྲན་འདི་དང་
། གཉིད་
འཐུག་པོ་ལོག་པའི་ཤེས་པ་དང་
། རྨི་ལམ་དུས་ཀྱི་ཤེས་པ་དང་། ཐ་མལ་གྱི་བུད་
མེད་སྙོམས་པར་ཞུགས་པའི་དུས་ ཀྱི་ཤེས་པ་རྣམས་སོ། །གང་དག་གང་གིས་
འཆིང་འགྱུར་ཞེས་པ་དེ་རྣམས་ལ་ཞེན་པས་འཁོར་བར་འཆིང་བའོ། །དེ་ལྟར་ཡིན་
པ་ལས། ཐ་མལ་གྱི་རྣམ་རྟོག་མི་དྲན་དགུ་དྲན་འདི་གཏུམ་མོའི་རྫོགས་རིམ་གྱི་
ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་འགྱུར་རོ། །
གཉིད་དེ་འོད་གསལ་གྱི་རྫོགས་རིམ་གྱི་ཐབས་དང་བཅས་ན་དེ་ཉིད་ཀྱིས། སྲིད་
པའི་འཆིང་བ་ལས་གྲོལ་བར་འགྱུར་བའོ། །རྨི་ལམ་སྟེ་སྒྱུ་ལུས་ཀྱི་རྫོགས་རིམ་གྱི་
ཐབས་དང་བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་བར་འགྱུར་བའོ། །
ཐ་མལ་གྱི་བུད་མེད་སྙོམས་པར་ཞུགས་པ་དེ་ལས་རྒྱའི་རྫོགས་རིམ་གྱི་ཐབས་དང་
240 --342



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བཅས་ན་དེ་ཉིད་ཀྱིས། སྲིད་པའི་འཆིང་བ་ལས་གྲོལ་བ་གྱུར་བའོ། །
ད་ནི་དོན་བཞི་པ་སྟོན་པ་ལ། འབྱུང་བ་ལྔའི་རང་བཞིན་ལས་ཞེས་པ་ལ་
སོགས་པའི་ཚིག་བཞིས་མདོར་བསྟན་ནས། བྷོ་ ལ་ལ་སོགས་པས་རྒྱས་པར་
འཆད་དེ། ཕའི་བྷོ་ལ་དང་མའི་ཀཀྐོ་ལ་གཉིས་སྦྱར་བས། ཐིག་ལེ་དཀར་དམར་
འཛོམ་པར་འགྱུར་ལ། ཐིག་ལེ་དེ་ལ་རེག་པ་འདྲ་བའི་བག་ཆགས་ཉིད་ཅེས་པ་སུ་
བ་ས་ཡི་ཆོས་ཡོད་ལ། སྲ་བ་གཏི་མུག་ཆོས་ཀྱི་ཕྱིར་ཞེས་པ་པས་གཏི་མུག་སྐྱེད་ལ།
དེ་ལྟར་ས་དང་གཏི་མུག་དེ་སྦྱང་གཞི། དེའི་སྦྱོང་བྱེད་དུ་གཏི་མུག་རྣམ་པར་སྣང་
མཛད་བརྗོད་ཞེས་པའོ། །གང་ཕྱིར་ལ་སོགས་པ་ཡང་སྦྱང་གཞི་རེ་དང་སྦྱོང་བྱེད་
རེ་རེ་སྟེ་གོ་སླའོ། །དེ་ཡང་བསྡུ་ན་སེམས་ནི་ཆེན་པོ་གཅིག་ཉིད་ཡིན་པ་ལ། ལྡོག་
པའི་དབྱེ་བས་འདོད་ཆགས་ལ་སོགས་སེམས་ལྔ་ཡིས། དབྱེ་བས་ལྔ་རུ་འགྲོ་བར་
འགྱུར་ ཞེས་ པ་ ཡེ་ ཤེས་ ལྔ་ དང་ རིགས་ ལྔར་ འགྲོ་ བའོ། །གཞན་རྣམས་ ཀྱང་
འཁྲུགས་ཡིག་དང་མཆེན་ཡིག་དང་བཅས་པས་ཤེས་པར་བྱའོ། །དེ་རྣམས་ཀྱིས་
ལེའུའི་གཞུང་བཤད་ཟིན་ཏོ། །
ལེའུའི་མཚན་འཆད་པ་ལ། ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་
བདག་མེད་མ་ལ་སོགས་པའོ། །དྲ་བ་ནི་གཙོ་འཁོར་དུ་འབྲེལ་བའོ། །སྡོམ་པ་ནི་
བདེ་སྟོང་དབྱེར་མེད་ཏུ་སྡོམ་པའོ། །དངོས་གྲུབ་གཏན་ལ་དབབ་པ་ཞེས་པ་བརྟག་
པ་དང་པོར་གསུངས་པའི་བསྐྱེད་རིམ་དང་རྫོགས་རིམ་དང་སྤྱོད་པ་གསུམ་པོ་དེ་
ལ་གང་ཟག་བརྩོན་འགྲུས་དང་བཅས་པས་ཉམས་སུ་བླངས་ན་ཟླ་བ་གསུམ་དང་
ཞག་བདུན་ན་སངས་རྒྱ་བ་གཅིག །ལེའུ་འདིར་གཏན་ལ་ཕབ་པའོ། །དེ་ལྟར་ཟླ་
བ་གསུམ་དང་ཞག་བདུན་ན་སངས་རྒྱ་བར་གསུངས་པའི་གཞུང་ཚིག་འདི་ཡང་ །
240 -343



*པ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྒྱུད་འདི་མིན་པ་གཞན་གང་ནས་གསུངས་པ་མེད་དོ། །རྒྱུད་འདིའི་དགོངས་
འཆད་ལུགས་འདི་ལྟ་བུ་ཡང་འོ་སྐོལ་གྱི་བླ་མ་བ་མ་གཏོགས་པ། དགྱེས་རྡོར་
མཁན་པོ་སུ་ལ་ཡང་མེད་ལ། འགྲེལ་པ་རྣམས་ན་ཡང་མེད་དེ། འགྲེལ་པ་སྦས་ནི་
མ་སྦས་ཁྱེད་རང་ལྟོས་དང་གསུངས་སོ། །ལེའུ་ནི་གཞུང་གཅོད་ཅིང་སྐྱོང་བའོ། །
གཉིས་པའོ་ཞེས་པ་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས།
ལེའུ་གཉིས་པའི་བཤད་པའོ།། །།
ལེའུ་གསུམ་པ་འདི་ལ་གཉིས་ཏེ། ལེའུའི་གཞུང་དང་
། ལེའུའི་མཚན་ནོ།
དང་པོ་ལ་གཉིས་ཏེ། མཚམས་སྦྱར་སྔོན་འགྲོ་བ་སྡོམ་པ་ལ་སོགས་པ་མདོར་
བསྟན་པ་དང་། རྒྱས་པར་བཤད་པའོ། །དང་པོ་འཆད་པ་ལ། དེ་ནས་ཞེས་པ་
ལེའུ་གཉིས་པ་བཤད་པའི་དེ་ནས་སོ། །རྡོ་རྗེ་ཅན་གྱི་ཞེས་པ་དྲུག་པ་རྡོ་རྗེ་འཆང་
གིས་སོ། །རྣལ་འབྱོར་མ་རྣམས་ལ་ཞེས་པ་འཁོར་མཁའ་འགྲོ་མ་རྣམས་ཀྱིས་ངོར་
བྱས་ནས་གསུངས་པས་སོ། །རྒྱུད་ཐམས་ཅད་ཅེས་པ་ནི་སྤྱིར་གསང་བ་འདུས་པ་
ལ་སོགས་རྒྱུད་སྡེ་ཐམས་ཅད་དོ། །གླེང་གཞི་ཞེས་པ་ཨེ་ཝཾ་མ་ཡ་སྟེ། མདོ་རྒྱུད་
ཐམས་ཅད་ཀྱི་ཀླད་ན་བཞུགས་པའོ། །དེ་ལྟར་སཾ་བུ་ཊི་ལས། དམ་ཆོས་ཀུན་གྱི་
ཐོག་ མར་ ནི། །དེ་ ཕྱིར་ ཨེ་ ཝཾ་ བརྗོད་ པར་ བྱ། །ཞེས་ གསུངས་ སོ། །ཐབས་ནི་
འདིའི་དོན་ཅིག་བཀའ་སྩལ་པའོ། །
རྒྱུད་འདི་རང་ལ་སྦྱར་ནས་བཤད་ན། རྒྱུད་ཐམས་ཅད་ནི་བརྟག་པ་དང་
པོའོ། །གླེང་གཞི་ནི་ནི་ད་ན་ཞེས་པ་ངེས་པ་སྟེར་བའོ། །ཐབས་ནི་རང་ལུས་དང་
།
གཞན་ལུས་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་སྐྱེ་བའི་ཐབས་བཀའ་སྩལ་
པའོ། །སྡོམ་པ་དང་ནི་ཞེས་པ་བརྟག་པ་དང་པོའི་ལེའུ་དང་པོར་སྡོམ་པའི་དབྱེ་
240 ---344



་པ་
དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཡང་བཤད་པར་བྱ་སྟེ་ཞེས་པའི་ངེས་པ་སྟེར་བའོ། །དབང་དང་ཡང་ཞེས་པ་ལེའུ་
བཅུ་པར་དབང་བསྐུར་གསུངས་པའི་ངེས་པ་སྟེར་བའོ། །དེ་བཞིན་དགོངས་པའི་
སྐད་ནི་ལེའུ་བདུན་པར། དེ་ལ་རྣལ་འབྱོར་མས་སྨྲས་པ། ཨེ་མ་བུ་ནི་སྙིང་རྗེ་ཆེ།
ཞེས་པ་སྟེ་བརྡའི་ངེས་པ་སྟེར་བའོ། །དགའ་དང་སྐད་ཅིག་དབྱེ་བ་ནི་ལེའུ་དང་པོ་
དང་
། བརྒྱད་པ། བཅུ་པར། དགའ་བ་བཞི་དང་
། སྐད་ཅིག་མ་བཞི་གསུངས་པའི་
ངེས་པ་སྟེར་བའོ། །གཞན་ཡང་བཟའ་བ་ལ་སོགས་པ་ནི་ལེའུ་དྲུག་པ་དང་། བཅུ་
གཅིག་པར་གསུངས་པའི་བཟའ་བའི་ངེས་པ་སྟེར་བའོ། །
རྒྱས་པར་བཤད་པ་ལ་དགུ་ལས། དང་པོ་སྡོམ་པའི་ངེས་པ་སྟེར་བ་ནི་གོང་
གི་སྡོམ་པ་དང་ནི་ཞེས་པའི་རྒྱས་བཤད་དེ། དེ་ནི་སྤྱིར་བཏང་བའོ། །ལ་ནི་སྡོམ་པ
དམིགས་ཀྱིས་བཀར་ནས་བཀའ་སྩལ་པའོ། སངས་རྒྱས་ཀུན་ནི་རྣམ་པར་སྣང་
མཛད་ལ་སོགས་པའོ། །སྡོམ་པ་ཞེས་པ་དེ་རྣམས་ལྷན་ཅིག་སྐྱེས་པའི་ཡེ་ཤེས་སུ་
རོ་གཅིག་ཅིང་སྡོམ་པའོ། །ཨེ་ནི་ སྟོང་ པའོ། །ཝཾ་ནི་བདེ་བ། རྣམ་པར་ རབ་ཏུ་
གནས་ཞེས་པ་བདེ་སྟོང་དབྱེར་མེད་དུ་གནས་པའོ། །དེ་གང་ལས་ཤེས་ཤེ་ན། ཨེ་
ཝཾ་རྣམ་པ་བདེ་ཆེན་པོ་དམ་ཚིག་གིས་བརྗོད་པས་གཏན་ལ་མི་ཕེབས་ཏེ། དབང་
ལས་ཡང་དག་ཤེས་པར་འགྱུར་ཞེས་པ་གསུམ་པར་ གོ་ཕྱེད། བཞི་པར་ཚིག་
དབང་ གིས་གཏན་ལ་ཕབ་པ་ཞིག་གིས་ཤེས་ པར་འགྱུར་བའོ། །དེ་ནས་རྣལ་
འབྱོར་མ་རྣམས་ཀྱིས་ཞེས་པ་བདག་མེད་མ་ལ་སོགས་པས་སོ། །བཅོམ་ལྡན་
འདས་རྡོ་རྗེ་སེམས་དཔའ་ལ་ཞེས་པ་སྟོན་པ་རྡོ་རྗེ་འཆང་ལའོ། །གསོལ་བ་ཞེས་
པ་དྲིས་པ་སྟེ། གོང་དུ་རྣལ་འབྱོར་མ་རྣམས་ལ་གསུང་སྐད་གསུངས་ནས། དེ་ནས་
སངས་རྒྱས་ཀུན་གྱི་སྡོམ་པ་ནི། ཨེ་ཝཾ་རྣམ་པར་རབ་ཏུ་གནས་ཟེར་ནས་སངས་
240 345



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྒྱས་ཀྱིས་སྡོམ་པར་གནས་གསུངས་པ་དེ་བདག་ཅག་མཁའ་འགྲོ་མ་རྣམས་ལ་
སྡོམ་པའི་དོན་དེ་མེད་པ་ཡིན་ན་ཡང་ན་བདག་ཅག་ལ་བཅོམ་ལྡན་འདས་ཐུགས་
མི་བརྩེ་བས། མི་གནས་པ་ཡིན་ནམ་སྙམ་ནས་དྲི་བའོ། །བཅོམ་ལྡན་འདས་སྟོན་
པ་ཞེས་པ་སྤང་བྱ་ཉོན་མོངས་པ་ལ་སོགས་པ་བཅོམ་ཞིང་དབང་ཕྱུག་ལ་སོགས་
པའི་ཡོན་ཏན་དང་ལྡན་པའི་སྒོ་ནས་ལ་བོས་པའོ། །འགྲོ་བའི་བླ་མ་ནི་སྔགས་ཀྱི་
སྲི་ཞུ་ཁྱད་པར་ཅན་གྱི་སྒོ་ནས་བོས་པའོ། །བདག་ཅག་མཁའ་འགྲོ་མའི་སྡོམ་པ་
ཉིད་ནི། ཨེ་ཝཾ་བདེ་སྟོང་གི་རྣམ་པ་ཅི་ཡིན་པ་ཞིག་ཏུ་བརྗོད། རིམ་པ་ཇི་ལྟར་
ལགས་པ་ཞིག་བཤད་དུ་གསོལ་ཞེས་དྲིས་པའོ། །ལན་ནི་བཅོམ་ལྡན་འདས་ཀྱིས་
བཀའ་སྩལ་པ་ཞེས་པ་ལ་སོགས་པ་སྟེ། འདི་དག་གི་དོན་ཡང་སངས་རྒྱས་ཀྱི་ཨེ་
ཝཾ་གི་སྡོམ་པ་དེ་སྔགས་མ་རྟོགས་པ་གཅིག་དབང་གི་དུས་སུ་རྟོགས་པར་གྱིས་བྱ་
བ་ཡིན་ལ། རྟོགས་པ་དེ་རྒྱུན་སྲིང་བ་ལ། མཁའ་འགྲོ་མའི་ཨེ་ཝཾ་གི་སྡོམ་པ་རང་
ལུས་དང་གཞན་ལུས་ལ་བརྟེན་པའི་ཐབས་འདིས་ཉམས་སུ་ལོངས་ཤིག་བྱ་བ་
ཡིན་ནོ། །དེ་ ཡང་ སྤྱིར་ཨེ་ཝཾ་ ལ་ གསུམ་ཡོད་ དེ། རང་ བཞིན་ གྱི་ ཨེ་ཝཾ་ དང་།
གནས་ པའི་ ཨེ་ཝཾ་དང་
། རྟོགས་པའི་ཨེ་ཝཾ་ངོ༌
། །དང་ པོ་ནི་སངས་རྒྱས་དང་།
སེམས་ཅན་ཐམས་ཅད་བདེ་སྟོང་དབྱེར་མེད་ལས་མ་འདས་པ་དེའོ། །གནས་པའི་
ཨེ་ཝཾ་ནི་སེམས་ཅན་ཐམས་ཅད་ཀྱི་འཁོར་ལོ་བཞི་ན་ཁུ་ཁྲག་གི་ཐིག་ལེ་ལ་བརྟེན་
ནས་གནས་པའོ། །རྟོགས་པའི་ཨེ་ཝཾ་ནི་འཁོར་ལོ་བཞི་ལ་བརྟེན་ནས་བསྒོམས་
པས་བདེ་སྟོང་དབྱེར་མེད་ཀྱི་ཉམས་མྱོང་སྐྱེ་བའོ། །
དེ་ ཡང་ བསྒོམས་ པ་ ལ་ ཆགས་ ཅན་ དང༌། ཆགས་ བྲལ་ གཉིས་ ལས།
ཆགས་ཅན་གྱི་དབང་དུ་བྱས་ན་ཨེའི་ཆ་བྱད་ནི་ལས་རྒྱའི་ཆོས་འབྱུང་གྲུ་གསུམ་མོ། །
240 --346



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཟང་པོ་གང་ཞེས་པ་དེས་སྟོང་ཉིད་མཚན་པའོ། །དབུས་སུ་ཞེས་པ་ཆོས་འབྱུང་
དེའི་དབུས་སུའོ། །ཝཾ་གིས་རྣམ་པར་བརྒྱན་ཞེས་པ་ཐབས་ཀྱི་རྡོ་རྗེ་སྩལ་བས་ཏེ།
བདེ་བ་མཚོན་པའོ། །དེ་ལྟར་སྙོམས་པར་ཞུགས་ནས་ཐིག་ལེ་རྡོ་རྗེ་ནོར་བུའི་རྩེ་
མོར་བཟུང་བའི་དུས་སུ་བདེ་སྟོང་གི་ཉམས་མྱོང་སྐྱེས་པ་ལ་བདེ་བ་ཐམས་ཅད་ཀྱི་
ནི་གནས་ཞེས་པའོ། །དེའི་དུས་སུ་རྣམ་རྟོག་ཐམས་ཅད་འགགས་པས་སངས་
རྒྱས་སོ། །དགོས་འདོད་ཐམས་ཅད་འབྱུང་བས་རིན་ཆེན་ནོ། །རྡོ་རྗེ་དང་པད་མ་
ཁ་སྦྱར་བས་ཟ་མ་ཏོག་གོ །ཆགས་བྲལ་གྱིས་གཏུམ་མོ་བསྒོམ་པའི་དབང་དུ་བྱས་
ན། ཨེའི་ཆ་བྱད་ནི་ལྟེ་བའི་རྩ་མདུད་གྲུ་གསུམ་པའོ། །བཟང་པོ་གང་ཞེས་པ་དེའི་
དབུས་ཀྱི་སྐྱེ་མེད་མཚོན་པའི་ཨ་དེའོ། །དབུས་སུ་ཝཾ་གིས་རྣམ་པར་རྒྱན་ནི་སྤྱི་
བོའི་ཧཾ་གིས་བདེ་བ་མཚོན་པ་དེའོ། །བདེ་བ་ཐམས་ཅད་ཀྱི་ནི་གནས་ཞེས་པ་
གཏུམ་མོ་འབར་འཛག་གི་སྒོ་ནས་བདེ་སྟོང་དབྱེར་མེད་ཀྱི་ཉམས་མྱོང་སྐྱེས་པའོ། །
སངས་རྒྱས་དང་རིན་ཆེན་ནི་གོང་དང་འདྲའོ། །ཟ་མ་ཏོག་ནི་ལྟེ་བའི་ཨ་དང་སྤྱི་
བོའི་ཧཾ་ཁ་སྦྱར་བའོ། །
ད་ནི་གཉིས་པ་འཆད་པ་ནི། དགའ་དང་སྐད་ཅིག་དབྱེ་བ་དང་
། ཞེས་པའི་
རྒྱས་བཤད་དེ། འོ་ན་དོན་དམ་ལྷན་ཅིག་སྐྱེས་པའི་ཡེ་ཤེས་གང་གིས་རྟོགས་པས་
འགྱུར་ཞེ་ན། རྣམ་དཔྱོད་སྐད་ཅིག་མ་བཞིའི་དབྱེ་བས་ཕྱེ་བ་ཉིད་ཀྱིས། ཡོངས་
དཔྱོད་དགའ་བ་བཞི་དེ་ལས་སྐྱེ་བར་འགྱུར་ཞེས་པའོ། །དེ་བས་ན་སྐད་ཅིག་མ་
བཞི་པོ་རྣམ་དཔྱོད་དེ་ཤེས་ན། བདེ་ཤེས་ཞེས་པ་ཡོངས་གཅོད་དགའ་བ་བཞི་པོ་
དེ་ཡང་ཤེས་པར་འགྱུར་ཞེས་པའོ། །དེ་བས་ན་ཨེ་ཝཾ་རྣམ་པར་རབ་ཏུ་གནས་ཞེས་
པ་བདེ་སྟོང་དབྱེར་མེད་དུ་གནས་པའོ། །
240 -347



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེས་མདོར་བསྟན་ནས། ད་རྒྱས་པར་བཤད་པ་ལ། དང་པོ་སྐད་ཅིག་མ་
བཞིའི་མིང་སྟོན་པ་ལ་སྣ་ཚོགས་དང་ནི་ཞེས་པ་རྣམ་པ་སྣ་ཚོགས་པའི་སྐད་ཅིག་མ་
དང༌། རྣམ་པར་སྨིན་པའི་སྐད་ཅིག་མ་དང་
། རྣམ་པར་ཉེད་པའི་སྐད་ཅིག་མ་དང་
།
དེ་བཞིན་དུ་མཚན་ཉིད་དང་བྲལ་བའི་སྐད་ཅིག་མའོ། །དེ་ལྟར་སྐད་ཅིག་མ་བཞི་
ནི་རབ་ཏུ་ཤེས་པས། དེ་ལྟར་རྣལ་འབྱོར་པ་རྟེན་གྱི་གང་ཟག་གིས་དགའ་བ་བཞི་
ང་ཤེས་པར་འགྱུར་བའོ། །འོ་ན་དགའ་བ་བཞི་དང་སྐད་ཅིག་མ་བཞི་ཁྱད་པར་
རང་ཅི་ཡིན་ཞེ་ན། དུས་ཚོད་དང་རྣམ་པ་མི་འདྲ་བར་དཔྱོད་པས་སྐད་ཅིག་མ་ཡིན་
ལ། ཡེ་ཤེས་རང་གི་ངོ་བོའི་གོ་ནས་དགའ་བ་བཞི་ཡིན་ནོ། །དེ་ཡན་ཆད་ཀྱིས་
རྒྱས་པར་བཤད་ནས།
ད་ནི་ཤིན་ཏུ་རྒྱས་པར་འཆད་པ་ལ། ཆགས་ཅན་ལས་རྒྱ་ལ་བརྟེན་པའི་
དབང་དུ་བྱས་ན། འཁྱུད་དང་ཙུམ་པ་ལ་སོགས་པ། སྣ་རྣམ་རྟོག་རགས་པས་ན་ཚོགས་
རྣམ་པ་སྣ་ཚོགས་བཤད་ཞེས་པ་ལས་རྒྱ་ལ་ནོམ་པ་དང་མྱུག་པའི་དུས་སུ་རྣམ་པར་
རྟོག་པ་ནི་རགས། བདེ་བ་ནི་ཆུང་བས་སོ། །དགའ་བ་བཞི་ལས་དེ་དགའ་བའོ། །
དེ་ནས་སྙོམས་འཇུག་བྱས་པའི་དུས་ན་ཐིག་ལེ་རྡོ་རྗེ་ནོར་བུའི་རྩ་བར་སླེབས་པའི་
དུས་སུ། རྣམ་རྟོག་ད་ཅི་བས་ཆུང་བདེ་བ་འདི་ལས་ལྷག་པ་མེད་སྙམ་པ་ཞིག་
འབྱུང་བ་ནི་རྣམ་ སྐད་ཅིག་མའི་མིང་པར་སྨིན་པ་དེ་ལས་ གོང་བས་བདེ་བ་ཆེ་བས་བཟློག །
བདེ་ བདེ་བ་ལ་མཆོག་ཏུ་འཛིན་པས་བའི་ཡེ་ཤེས་ཟ་བ་ཉིད་ཞེས་པའོ། །དགའ་བ་བཞི་
ལས་མཆོག་དགའོ། །དེ་ནས་ ཐིག་ལེ་རྡོ་རྗེ་ནོར་བུའི་རྩེ་མོར་ལུས་ཀྱི་འཁྲུལ་
འཁོར་དྲུག་གིས་བཟུང་བ་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་
སྐྱེས་པ་དེ་ལ་མཚན་ཉིད་བྲལ་བ་གསུམ་ལས་གཞན། ཆགས་དང་ཆགས་བྲལ་
240 --348



དཔལ་དགྱེས་པ་རྡོ་རྗེ་བརྟག་པ་གཉིས་པ་
བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
རྣམ་པར་སྤངས་ཞེས་པ་སྟེ། མཚན་ཉིད་བྲལ་བ་ཞེས་པ་སྐད་ཅིག་མའི་མིང་ངོ་། །
གསུམ་ལས་གཞན་ཞེས་པ་རྟོག་བཅས་ཀྱི་སྐད་ཅིག་མ་གསུམ་ལས་གཞན་དུ་གྱུར་
པའོ། །ཆགས་པ་ནི་སྣ་ཚོགས་དང་རྣམ་སྨིན་ནོ། །ཆགས་བྲལ་ནི་རྣམ་ཉིད་དོ། །
སྤངས་ཞེས་པ་སྐྱོན་དེ་གཉིས་དུས་ཚོད་དེ་ཙ་ན་མི་གནས་པས་སོ། །དགའ་བ་བཞི་
ལས་དེ་ལྷན་ཅིག་སྐྱེས་པའི་དགའ་བའོ། །དེ་ནས་ཐིག་ལེ་དེ་འཆོར་འཆོར་དྲན་ན་
གྱེན་ལ་བཟློག །རྩ་དམིགས་སུ་གདབ། རླུང་དང་བསྲེ་བ་བྱས་པའི་དུས་དེ་ལ་
བདག་གིས་བདེ་བ་ཟོས་པ་ཡིན། གྲོས་ནི་རྣམ་པར་ཉེ་པར་བརྗོད་ཞེས་པ་བདེ་བ་
ཟོས་པའི་གྲོས་ནི་དང་པོ་ནོམ་པ་དང་མྱུག་པའི་དུས་སུ་ཉམས་མྱོང་དེ་འདྲ་ཞིག་
བྱུང་སྙམ་པ་ལ་སོགས་པ་ཡིད་དང་གྲོས་བྱེད་པའོ། །རྣམ་པར་ཉེད་པར་བརྗོད་
ཞེས་པ་སྐད་ཅིག་མའི་མིང་ངོ༌། །དགའ་བ་བཞི་ལས་དགའ་བྲལ་ལའོ། །
ཆགས་བྲལ་གཏུམ་མོ་བསྒོམ་པའི་དབང་དུ་ན། དང་པོ་སྟན་བདེ་བའི་སྟེང་
དུ་ལུས་བཅོས་པ་ལ་སོགས་པ་བྱེད་པའི་དུས་སུ་རྣམ་རྟོག་རགས་ལ་བདེ་བ་ཆུང་
བས། འཁྱུད་དང་གི་ཚིག་གཉིས་སོ། །དེ་ནས་རླུང་ནང་དུ་སྡིགས་ཏེ་གཏུམ་མོ་
འབར་ལ་ཁད་པའི་དུས་སུ་རྣམ་རྟོག་དང་ཅི་བས་ཆུང་བདེ་བ་དང་ཅི་བས་ཆེ་བས་
རྣམ་པར་སྨིན་པའི་ཚིག་གཉིས་སོ། །དེ་ནས་ལྟེ་བའི་མེ་དེས་སྤྱི་བོའི་ཧཾ་ལས་བྱང་
སེམས་ཕབ་སྟེ། བདེ་ལ་མི་རྟོག་པའི་ཉམས་སྐྱེས་པ་དེ་ལ་མཚན་ཉིད་བྲལ་བའི་
ཚིག་གཉིས་སོ། །དེ་ནས་གཏུམ་མོའི་མཉམ་བཞག་བཏང་སྟེ། རྗེས་རྟོག་དཔྱོད་ཀྱི་
བློ་དང་བཅས་པ་དེ་ལ། བདག་གིས་བདེ་བའི་ཚིག་གཉིས་སོ། །
ད་ནི་དགའ་བ་བཞི་དང་སྐད་ཅིག་མ་བཞི་པོ་དེ་ཐ་མི་དད་པར་སྟོན་པ་ལ།
ཆགས་ཅན་གྱི་དབང་དུ་བྱས་ན་ལས་རྒྱ་ལ་ནོམ་པ་དང་མྱུག་པ་ལ་སོགས་པའི་
240 --349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༡༩༽
དུས་སུ་སྣ་ཚོགས་དང་པོ་ཞེས་པ་རྣམ་པ་སྣ་ཚོགས་པའི་སྐད་ཅིག་མའོ། །དགའ་བ་
བཞི་ལས་དགའ་བ་ཉིད་ཞེས་པའོ། །དེ་ནས་སྙོམས་པར་ཞུགས་ཏེ་ཐིག་ལེའི་རྡོ་
རྗེའི་རྩ་བ་ཙམ་དུ་སླེབས་པའི་དུས་སུ་རྣམ་སྨིན་ལ་ནི་ཞེས་པ་རྣམ་པར་སྨིན་པའི་
སྐད་ཅིག་མའོ། །དགའ་བ་བཞི་ལས་མཆོག་དགའ་ཉིད་དོ། །དེ་ནས་ཐིག་ལེ་རྡོ་
རྗེའི་ནོར་བུའི་རྩེ་མོར་བཟུང་བའི་དུས་སུ་མཚན་བྲལ་ཞེས་པ་མཚན་ཉིད་དང་
བྲལ་བའི་སྐད་ཅིག་མའོ། །དགའ་བ་བཞིས་ལས་དེ་ལྷན་ཅིག་སྐྱེས་དགའ་ཉིད་དོ། །
དེ་ནས་ཐིག་ལེ་དེ་གྱེན་ལ་ཟློག་པ་ལ་སོགས་པའི་དུས་སུ་རྣམ་ཉིད་ཞེས་པ་རྣམ་
པར་ཉེད་པའི་སྐད་ཅིག་མའོ། །དགའ་བ་བཞི་ལས་དགའ་བྲལ་ཉིད་ཡིན་པའོ།
ཆགས་བྲལ་གྱིས་གཏུམ་མོ་བསྒོམ་པ་དང་སྦྱར་ན། སྟན་བདེ་བ་ལ་འདུག་སྟེ་ལུས་
བཅོས་པ་ལ་སོགས་པ་བྱེད་པ་དེ་སྣ་ཚོགས་དང་པོ་དགའ་བ་ཉིད་དོ། །དེ་ནས་ལྟེ་
བ་ནས་གཏུམ་མོའི་མེ་འབར་ལ་ཁད་པའི་དུས་སུ་རྣམ་སྨིན་ལ་ནི་མཆོག་དགའ་
ཉིད་དོ། །དེ་ནས་ལྟེ་བ་ནས་འབར་བའི་མེ་དང་སྤྱི་བོ་ནས་བབ་པའི་ཐིག་ལེ་འདྲེས་
ཏེ་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སྐྱེས་པ་དེ་ལ་མཚན་བྲལ་ལྷན་
ཅིག་སྐྱེས་པ་ཉིད་དོ། དེ་ནས་མཉམ་བཞག་གི་ཉམས་དེ་བཏང་སྟེ། རྗེས་ཐོབ་ཀྱི་
ཤེས་པ་དེ་ལ་རྣམ་པ་ཉེད་དགའ་བྲལ་དགའ་བ་ཉིད་ཞེས་པའོ། །
ད་ནི་གསུམ་པ་དབང་གི་ངེས་པ་སྟེར་བ་ནི་གོང་གི་དབང་དང་ཡང་ཞེས་
པའི་རྒྱས་བཤད་དོ། །འདི་ལ་དོན་ལྔ་སྟེ། དབང་གི་དབྱེ་བ་དང་། དབང་གི་རྣམ་
གཞག་དང་། དབང་གི་དགོས་པ་དང་
། དབང་གི་ངེས་ཚིག་དང་
། དབང་བསྐུར་
བ་དངོས་སོ། །དང་པོ་འཆད་པ་ལ་སློབ་དཔོན་ཞེས་པ་བུམ་པའི་དབང་དང་
།
གསང་བའི་དབང་དང་
། ཤེས་རབ་ཀྱི་ཡེ་ཤེས་ཀྱི་དབང་དང་
། བཞི་པ་དེ་ཡང་དེ་
240-350



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བཞིན་ནོ་ཞེས་པ་ཚིག་དབང་རིན་པོ་ཆེའོ། །དབང་གི་རྣམ་པར་བཞག་པ་ལ་
གཉིས་ཏེ། དབྱེ་བ་གྲངས་དང་སྦྱར་བ་དང་
། མཚན་ཉིད་དཔེ་དང་སྦྱར་བའོ། །
དང་པོ་ནི་དབང་ནི་བཞིའི་གྲངས་ཀྱིས་ནི། དགའ་བ་ལ་སོགས་རིམ་ཤེས་
བྱ་ཞེས་པ་སྟེ། བུམ་པའི་དབང་དེ་དགའ་བའོ། །གསང་བའི་དབང་དེ་མཆོག་
དགའོ། །ཤེས་རབ་ཡེ་ཤེས་ཀྱི་དབང་དེ་ལྷན་ཅིག་སྐྱེས་པའི་དགའ་བའོ། །དབང་
བཞི་པོ་དེ་དགའ་བྲལ་ལོ། །མཚན་ཉིད་དཔེ་དང་སྦྱར་བ་ནི། རྒོད་པ་ཞེས་པ་ལ་
སོགས་པ་སྟེ། སྤྱིར་སེམས་ཅན་རྣམས་འཁོར་བར་བསྐྱེད་པར་བྱེད་པ་ནི་འདོད་
ཆགས་བཞི་ཡིན་ལ། འདོད་ཆགས་བཞི་རྣམ་པར་དག་པར་བྱ་བའི་དོན་དུ་རྒྱུད་སྡེ་
བཞི་བཤད་དེ། རྒྱུད་སྡེ་བཞི་གང་ཟག་གཅིག་གིས་ཉམས་སུ་བླང་བར་མི་
པ་ནུས་
པས། དབང་རྣམ་པ་བཞིར་བསྡུས་ནས་ཉམས་སུ་བླང་བ་སྟོན་པའོ། །དེ་ལ་རྒོད་
བ་ཞེས་པ་རྒད་པས་ཚིམ་པའི་འདོད་ཆགས་རྣམ་པར་དག་པར་བྱ་བའི་དོན་དུ་བྱ་
བའི་རྒྱུད་བཤད་ལ། དེ་རྣམ་པར་དག་པ་སློབ་དཔོན་ཉིད་ཅེས་པ་བུམ་པའི་དབང་
ངོ༌། །ལྟ་བ་ཞེས་པ་བལྟས་པས་ཚིམས་པའི་འདོད་ཆགས་རྣམ་པར་དག་པར་བྱ་
བའི་དོན་དུ་སྤྱོད་པའི་རྒྱུད་བཤད་ལ། དེ་རྣམ་པར་དག་པ་གསང་བ་དེ་བཞིན་ནོ་
ཞེས་པ་གསང་བའི་དབང་ངོ་
། །ལག་བཅངས་ཞེས་པ་ལག་པ་འཇུས་པས་ཚིམས་
པའི་འདོད་ཆགས་རྣམ་པར་དག་པར་བྱ་བའི་དོན་དུ་རྣལ་འབྱོར་གྱི་རྒྱུད་བཤད་
ལ། དེ་རྣམ་པར་དག་པ་ཤེས་རབ་ཉིད་ཅེས་པ་ཤེས་རབ་ཡེ་ཤེས་ཀྱི་དབང་ངོ༌
། །
གཉིས་གཉིས་འཁྱུད་ཅེས་པ་དབང་པོའི་སྒོ་སྦྱར་བས་ཚིམས་པའི་འདོད་ཆགས་
རྣམ་པར་དག་པར་བྱ་བའི་དོན་དུ་རྣལ་འབྱོར་ཆེན་པོའི་རྒྱུད་བཤད་ལ། དེ་རྣམ་
པར་དག་པ་དེ་ཡང་དེ་ཉིད་ཅེས་པ་དབང་བཞི་པའོ། །
པ་
240 --351



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩)
དབང་གི་དགོས་པ་ནི། སེམས་ཅན་རྣམས་ཀྱི་དངོས་གྲུབ་ཐོབ་པར་བྱ་
བའི་ཕྱིར། དབང་ནི་རྣམ་པར་བཞི་རུ་བཤད་པ་ཡིན་ནོ། །དབང་གི་ངེས་ཚིག་ནི།
གཏོར་དང་ཞེས་པ་ལ་སོགས་པ་སྟེ། དེ་ཡང་བུམ་དབང་གི་དབང་དུ་བྱས་ན་
གཏོར་བ་ནི་ཨ་བི་ཥིཉྩ་ཞེས་པ་དྲི་མ་འཁྲུད་པ་སྟེ། གང་གི་དྲི་མ་འཁྲུད་ན་ལུས་ཀྱི་
དྲི་མ་འཁྲུད་པའོ། །བླུགས་པ་ནི་ཨ་བེ་ཤེ་ཀ་ཞེས་པ་ནུས་པ་འཇོག་པ་སྟེ། གང་གི་
ནུས་པ་འཇོག་ན་རྒྱུད་ཉན་པ་དང་བཤད་པ་དང་། བསྐྱེད་རིམ་བསྒོམ་པ་དང་
།
སྔགས་བཟླས་པ་དང་། གཏོར་མ་གཏང་དུ་རུང་བའི་ནུས་པ་འཇོག་པའོ། །དེས་ན་
དབང་ཞེས་བརྗོད་པར་བྱའོ། །
གསང་དབང་གི་ལྟར་ན་གཏོར་མ་ནི་ཨ་བི་ཥིཉྩ་ཞེས་པ་དྲི་མ་འཁྲུད་པ་སྟེ།
ངག་གི་དྲི་མ་འཁྲུད་པའོ། །བླུགས་པ་ནི་ཨ་བེ་ཤེ་ཀ་ཞེས་པ་ནུས་པ་འཇོག་པ་སྟེ།
རྩ་རླུང་བྱང་ཆུབ་སེམས་ཀྱི་རྫོགས་རིམ་བསྒོམ་དུ་རུང་བ་དང་
། ཤ་ལྔ་བདུད་རྩི་ལྔ་
བརྟེན་དུ་རུང་བའི་ནུས་པ་འཇོག་པའོ། །དེས་ན་དབང་ཞེས་བརྗོད་པར་བྱའོ། །
དབང་གསུམ་པ་ལྟར་ན། གཏོར་བ་ནི་ ཨ་བི་ཥིཉྩ་ཞེས་པ་དྲི་མ་འཁྲུད་པ་སྟེ།
སེམས་ཀྱི་དྲི་མ་འཁྲུད་པའོ། །བླུགས་པ་ནི་ཨ་བེ་ཤེ་ཀ་ཞེས་པ་ནུས་པ་འཇོག་པ་
སྟེ། ལས་རྒྱ་བརྟེན་དུ་རུང་བའི་ནུས་པ་འཇོག་པའོ། །དེས་ན་དབང་ཞེས་བརྗོད་
པར་བྱའོ། །དབང་བཞི་པ་ལྟར་ན་གཏོར་བ་ནི་ཨ་བི་ཥིཉྩ་ཞེས་པ་དྲི་མ་འཁྲུད་པ་
སྟེ། ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་འཁྲུད་པའོ། །བླུགས་པ་ནི་
ཨ་བེ་ཤེ་ཀ་ཞེས་པ་ནུས་པ་འཇོག་པ་སྟེ། ཕྱག་རྒྱ་ཆེན་པོ་བསྒོམ་དུ་རུང་བའི་ནུས་
པ་འཇོག་པའོ། །དེས་ན་དབང་ཞེས་བརྗོད་པར་བྱའོ། །
དབང་དངོས་འཆད་པ་ལ་རྡོ་རྗེ་སློབ་དཔོན་མཚན་ཉིད་དང་ལྡན་པས་
240 --352



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བསྙེན་པ་ནས་བཟུང་ནས། སློབ་མ་དཀྱིལ་འཁོར་དུ་བཞུག་ཅིང་ལྷ་ངོ་བསྟན་པའི་
བར་དུ་བྱས་ལ། དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་ནི།
དང་པོར་རིག་པའི་དབང་ལྔ་དང་
། དམ་ཚིག་གསུམ་གྱི་དབང་དང་
། རིགས་ལྔའི་
རྗེས་སུ་གནང་བ་དང་། ལུང་བསྟན་དབུགས་དབྱུང་གཟེངས་བསྟོད་པ་རྣམས་
བྱའོ། །དེ་ནས་རྡོ་རྗེ་སློབ་དཔོན་གྱི་དབང་བསྐུར་བ་ལ། ཤེས་རབ་བཅུ་དྲུག་ལོན་
པ་ལ། ལག་པ་དག་གིས་ཡང་དག་འཁྱུད་ཞེས་པ་ཆགས་ཅན་ཡིན་ན་སློབ་མ་དེ་
ལ་རིག་མ་དངོས་སུ་གཏད་དེ་ཞལ་སྦྱར་བའོ། །ཆགས་བྲལ་ཡིན་ན་སློབ་མ་ལྷ་
ཞལ་སྦྱོར་ཡབ་ཡུམ་དུ་བསྒོམ་དུ་འཇུག་པའོ། །རྡོ་རྗེ་དྲིལ་བུ་མཉམ་སྦྱོར་བ་ཞེས་
པ་ནི། བརྟག་པ་ཕྱི་མའི་ལེའུ་བཅུ་གཉིས་པའི། རྡོ་རྗེ་ཆེ་དང་དྲིལ་ཆེན་ལོ། །ཞེས་
པ་ལ་སོགས་པ་བརྗོད་ནས་རྡོ་རྗེ་དང་དྲིལ་བུ་སྦྱིན་པའོ། །དེས་ནི་སློབ་དཔོན་
དབང་དུ་རོབ་ཏུ་བརྗོད་ཞེས་པ་གཞན་ལ་དབང་བསྐུར་བ་དང་རྒྱུད་འཆད་པ་ལ་
སོགས་པ་སློབ་མ་རྗེས་སུ་འཛིན་ནུས་པར་བྱས་པའོ། །དེའི་རྗེས་ལ་བརྟེན་པར་
བྱེད་པ་བརྟུལ་ཞུགས་ཀྱི་དབང་བསྐུར་རོ། །
དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བ་ལ།
དང་པོར་སློབ་མས་དངོས་ཀྱི་རིམས་མའམ་ཡིད་ཀྱི་རིག་མ་གཅིག་བླ་མ་ལ་དབུལ་
བ་ནི་ཤིན་ཏུ་ཞེས་པ་ལ་སོགས་པ་སྟེ། བཞིན་བཟང་བ་ནི་ངོ་བཞིན་མཛེས་པའོ། །
མིང་ཡངས་མ་ནི་ཤེས་རབ་སྟོང་ཉིད་དང་ལྡན་པའི་རྟགས་སོ། གཟུགས་ཀྱིས་རྣམ་
པར་བརྒྱན་པ་ནི་གཟུགས་བཟང་བའོ། །ལང་ཚོས་རྣམ་པར་བརྒྱན་པ་ནི་ལོ་བཅུ་
དྲུག་པ་ལས་མི་གཞོན་ཉི་ཤུ་རྩ་ལྔ་ལས་མི་རྒན་པའོ། །དེ་ལྟ་བུའི་རིག་མ་དང་
ཚོགས་དང་
། མཆོད་པ་རྣམས་སློབ་མས་བླ་མ་ལ་དབུལ་ལོ། །དེ་ནས་བླ་མས་རང་
240 --353



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དང༌། རིག་མ་ལྷར་བསྒོམ་སྟེ་སྙོམས་པར་ཞུགས་ལ། ཐིག་ལེ་ཕྱིར་ཕྱུང་བ་དང་
།
སྲིན་མཐེབ་ཀྱིས་སློབ་མའི་ཁར་སྦྱིན་པ་ནི་ཐུ་བོ་སྲིན་ལག་དག་གིས་ནི། སློབ་མའི་
ཁ་རུ་བཏུང་ བར་ བྱ་ ཞེས་ པ་སྟེ། བརྟག་ པ་ ཕྱི་མའི་ ལེའུ་བཅུ་གཉིས་ པ་ནས་
གསུངས་ པའི། །ཇི་ ལྟར་ འདས་ པའི་ སངས་ རྒྱས་ ཀྱིས། ཞེས་ པ་ ལ་ སོགས་ པ་
བརྗོད་ལ་སྦྱིན་པའོ། །དེས་ངག་གི་དྲི་མ་དག་པར་བྱས་པའོ། །གྲོལ་ལམ་པས་ནི་
ཡིད་ཀྱི་ཕྱག་རྒྱ་མ་དང་སྙོམས་པར་ཞུགས་ནས་ཐིག་ལེའི་ཕྱིར་ཕྱུང་བར་བསྒོམས་
ཏེ། བའི་འོ་མ་དང་བདུད་རྩིའི་རིལ་བུ་བསྲེས་ལ་སྲིན་མཐེབ་ཀྱིས་བཟུང་སྟེ་གོང་
གི་ཚིག་གིས་སློབ་མའི་ཁར་སྦྱིན་པའོ། །ཞིམ་པའི་བཟའ་བ་བཏུང་བ་དང་ཞེས་པ་
ལ་སོགས་པའི་ཚིག་དྲུག་ནི་གསང་དབང་དང་དབང་གསུམ་པ་དང་
། གཉིས་ཀའི་
དུས་སུ། སློབ་མས་བླ་མ་དང་ཕྱག་རྒྱ་མ་ལ་ཚོགས་དང་མཆོད་པ་འབུལ་བའི་ཚིག་
སྟེ། བ་ལ་ཆེ་མཆོག་ནི་ཤ་ཆེན་ནོ། །མ་ད་ན་ནི་ཆང་ངོ་
། །རྡོ་རྗེ་འཛིན་པ་ནི་སློབ་
དཔོན་ནོ། །
དེ་ནས་དཀྱིལ་འཁོར་གྱི་ནུབ་ཕྱོགས་སུ་དབང་གསུམ་པ་བསྐུར་བ་ལ།
དང་པོར་ཇི་ལྟར་དབང་བསྐུར་བའི་དོན་དུ་གསོལ་བ་གདབ་པའི། །སློབ་མའི་བྱ་
བ་ཞིག་བཤད་པར་བྱ་ཞེས་དམ་བཅས་པའོ། །དེ་ཡང་སུ་ལ་གསོལ་བ་གདབ་ན་
བླ་མ་ཕྱག་རྒྱ་དང་ལྡན་པ་དེ་ལ་སྟེ། དེ་མཐོང་བ་དང་དེ་ལ་མཆོད་པ་དང་བསྟོད་པ་
ཇི་ལྟ་བ་བཞིན་བྱའོ། །དེ་ཡང་བསྟོད་པ་འཆད་པ་ལ། བཅོམ་ལྡན་ཞེས་པ་ཉོན་
མོངས་པ་ཐམས་ཅད་བཅོམ་པའོ། །ཞི་བ་ནི་སྤྲོས་པ་དང་མཚན་མའི་རྣམ་རྟོག་ཞི་
བའོ། །ཆེན་པོ་ཀྱེའི་ཞེས་པ་སྔགས་ཀྱི་སྲི་ཞུ་ཁྱད་པར་ཅན་གྱི་སྒོ་ནས་བོས་པའོ། །
རྡོ་རྗེ་རྣལ་འབྱོར་གཅིག་པ་བཞེད་པ་ནི་བླ་མ་དེ་ཤེས་རབ་སྟོང་པ་དང་། ཐབས་
240 -354



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རིག་པ་དབྱེར་མེད་གཅིག་ཏུ་བཞེད་པར་འདུག་པའོ། །མི་ཕྱེད་ཕྱག་རྒྱ་བསྒྲུབས་
པོ་ཞེས་པ་བླ་མ་དེ་བདེ་སྟོང་དབྱེར་མེད་མི་ཕྱེད་པའི་ཕྱག་རྒྱ་ཆེན་པོ་བསྒྲུབ་ཅིང་
ཉམས་སུ་ལེན་པར་འདུག་པའོ། །རྡོ་རྗེ་རྣལ་འབྱོར་ལ་འབྱུང་བ་ཞེས་པ་བླ་མ་དེ་
བདེ་སྟོང་དབྱེར་མེད་ཀྱི་རྣལ་འབྱོར་བསྒོམ་པ་ལས་ཡོན་ཏན་ཐམས་ཅད་བྱུང་ནས་
འདུག་པའོ། །དེ་ལྟར་བླ་མ་བདེ་ཆེན་གྱི་སྐུ་དེ་ལ་ཡོན་ཏན་དེ་རྣམས་ཀྱིས་བསྟོད་
པའོ། །
དེ་ནས་གསོལ་བ་གདབ་པ་དངོས་འཆད་པ་ལ། ཇི་ལྟར་ཁྱོད་ནི་བདག་
ཉིད་ཆེ་ཞེས་པ་ཁྱོད་རང་ལ་བདེ་སྟོང་གི་ཡོན་ཏན་དང་ལྡན་པ་ཞེས་པ་དེ་བཞིན་དུ།
མངའ་བདག་ཆེན་པོ་ཁྱོད་ཀྱིས་བདག་ལ་བདེ་སྟོང་གི་དོན་དེ་སྩོལ་ཅིག་པའོ། ཁྱོད་
ལ་དེས་ཅི་བྱེད་ན། ཁམས་གསུམ་འཁོར་བའི་ཚོགས་ཀྱི་འདམ་ནང་དུ། །བདག་
བྱིངས་ཞིང་སྐྱབས་མེད་པས་བདག་ལ་སྐྱོབས་ཤིག་ཅེས་གསོལ་བ་གདབ་པའོ། །
དེ་ནས་དབང་བསྐུར་བ་དངོས་འཆད་པ་ལ། སྟོན་པས་ཞེས་པ་སྔོན་དུ་རྡོ་
རྗེ་འཆང་ལ་རྗེས་འཇུག་ཏུ་སློབ་དཔོན་གྱིས་སོ། །ཤེས་རབ་རབ་ཏུ་མཆོད་ཞེས་པ་
དང་པོ་དངོས་སམ་ཡིད་ཀྱི་རིག་མ་ལྷར་བསྐྱེད་པའོ། །རྗེད་པར་བྱས་ན་ཞེས་པ་
རྣམ་རྟོག་མེད་པར་བྱས་ནས་སོ། །གཏད་པར་བྱ་ཞེས་པ་དངོས་སམ་ཡིད་ཀྱི་ཕྱག་
རྒྱ་མ་དེ། བརྟག་པ་ཕྱི་མའི་ལེའུ་བཅུ་གཉིས་པ་ནས་གསུངས་པའི། ལྷ་མོ་དགའ་
སྦྱིན་གནས་སྦྱིན་མ། ཞེས་པ་ལ་སོགས་པ་བརྗོད་ནས་སློབ་མ་ལ་གཏད་པའོ།
སྔོན་བྱུང་དུ་སྟོན་པ་རྗེས་འཇུག་ཏུ་བླ་མས་སྨྲས་པ་སེམས་དཔའ་ཆེན་པོ་ཞེས་བོས་
སོ། ཕྱག་རྒྱ་ལ་བདེ་བ་དང་ལྷན་པ་འདི་ཁྱེར་ལ། ཀུ་རུ་རུ་གྱིས་ཞེས་པ་ སྙོམས་
འཇུག་གིས་བྱ་བའོ། །རྡོ་རྗེ་འཛིན་ཞེས་པ་སློབ་མ་ལ་བོས་པའོ། །དེ་ལྟར་ཕྱག་རྒྱ་
240-355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མ་དེ་ཡང་གང་ཟག་སུ་དབང་བསྐུར་ཞུ་ཞུ་ལ་གཏད་དམ་ཞེ་ན། དེ་མི་གཏད་དེ་
གང་ཟག་ཕྲག་དོག་དང་ཁྲོ་བ་ལ་སོགས་པ་རྣམ་པར་སྤངས་པའི་སངས་རྒྱས་ཐོབ་
པར་འདོད་པའི་སློབ་མ་ཆེར་གྱུར་ཞེས་པར་བྱས་ལ། སྔོན་བྱུང་སྟོན་པས་རྗེས་
འཇུག་ཏུ་བླ་མས་སློབ་མ་དེ་ལ་གནང་བ་སྦྱིན་པའོ། །ཡང་སྔོན་བྱུང་དུ་སྟོན་པ་རྗེས་
འཇུག་ཏུ་སློབ་དཔོན་ གྱིས་སློབ་མ་ལ་སེམས་དཔའ་ཆེན་པོ་ཞེས་བོས་ཏེ། སྣ་
ཚོགས་སྤངས་པའི་སྐད་ཅིག་ལ་ཞེས་པ་སྐད་ཅིག་མ་དང་པོ་གཉིས་ཡར་འདས་
པའི་སྐད་ཅིག་དེ་ལའོ། །བདེ་བ་ཆེན་པོ་རྣམ་པར་བཟུང་ཞེས་པ་དོན་དམ་ཟག་
མེད་ཀྱི་བདེ་ཆེན་བསྐྱེད་པའི་ཀུན་རྫོབ་བྱང་སེམས་ཀྱི་ཐིག་ལེ་དེ་ལུས་ཀྱི་འཁྲུལ་
འཁོར་དྲུག་གིས་ཟུང་ཞིག་བྱ་བའོ། །དེས་ཅི་ཐོབ་ན། མཆོག་ཏུ་དགའ་བ་ཞེས་པ་
སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཡང་དག་པར་ཐོབ་ཅིང་ཉམས་སུ་མྱོང་བའོ། །
དེའི་དགོས་པ་ནི་ཇི་སྲིད་བྱང་ཆུབ་མ་ཐོབ་ཀྱི་བར་དུ་ལྷན་ཅིག་སྐྱེས་པའི་ཡེ་ཤེས་
ཀྱི་ཉམས་དང་ལྡན་པས་སེམས་ཅན་གྱི་དོན་གྱིས་ཤིག་རྡོ་རྗེ་འཛིན་ཞེས་བོས་པའོ། །
དེ་ལྟར་དབང་གསུམ་པར་གོ་ཕྱིན་ནས།
ད་ནི་དཀྱིལ་འཁོར་གྱི་བྱང་ཕྱོགས་སུ་བཞི་པ་ཚིག་དབང་གིས་གཏན་ལ་
དབབ་པ་ལ། སློབ་མ་སྙིང་རྗེ་ཅན་གི་དབང་གསུམ་ཐོབ་པ་དེའོ། །རྡོ་རྗེ་ཅན་ནི་བླ་
མའོ། །འདི་སྐད་སྨྲ་ནི་ཚིག་ཏུའོ། །འདི་ཉིད་ཅེས་པ་གསུམ་པར་གོ་ཕྱེ་བའི་ཟག་པ་
མེད་པའི་ཡེ་ཤེས་ཆེན་པོ་འདི་ཉིད་དོ། །དེ་ཐམས་ཅད་ཀྱི་ལུས་ལ་རྣམ་པར་གནས་
ཤིང་ཁྱབ་པ་ཞིག་ཡིན་ནོ། །གཉིས་དང་ཞེས་པ་ཐབས་ཤེས་རབ་བོ། །གཉིས་སུ་
མེད་པའི་ཚུལ་ནི་ཐབས་ཤེས་རབ་གཉིས་སུ་མེད་པའོ། །དངོས་དང་དངོས་མེད་
ཅེས་པ་ཡོད་པ་དང་མེད་པའམ། ཀུན་རྫོབ་དང་དོན་དམ་པ་ལུས་དངསེམས་སུ་
240 -356



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
སྣང་བ་མེད་པས་སོ། །བདག་ ཉིད་ གཙོ་ནི་ལྷན་ཅིག་སྐྱེས་པའི་ཡེ་ཤེས་སོ། །
བརྟན་དང་ནི་ཕྱི་སྣོད་ཀྱི་འཇིག་རྟེན་དང་
། གཡོ་བ་ན་ནང་བཅུད་ཀྱི་སེམས་ཅན་
ཐམས་ཅད་ལ་ཁྱབ་ནས་གནས་པའོ། །དེ་ཉིད་སྣང་ལ་རང་བཞིན་མེད་པའི་སྒོ་
ནས་སྒྱུ་མའི་གཟུགས་ཅན་ཉིད་དུ་འདོད་ཞེས་པ་སྟེ། རང་བཞིན་སྒྱུ་མ་ལྟ་བུ།
ལམ་སྒྱུ་མ་ལྟ་བུ། འབྲས་བུ་སྒྱུ་མ་ལྟ་བུའོ། །དེ་ལ་རང་བཞིན་སྒྱུ་མ་ལྟ་བུ་ནི་ཆོས་
ཐམས་ཅད་ཡེ་ནས་སྒྱུ་མ་ལྟ་བུ་ལས་མ་འདས་པའོ། །ལམ་སྒྱུ་མ་ལྟ་བུ་ནི་ཉམས་
ལེན་ཐམས་ཅད་ཀྱང་སྒྱུ་མ་ལྟ་བུར་ལེན་པའོ། །འབྲས་བུ་སྒྱུ་མ་ལྟ་བུ་ནི་ཐོབ་བྱ་
ཐོབ་པའི་དུས་ན་ཡང་སྒྱུ་མ་ལྟ་བུར་འཆར་བའོ། །
ད་ནི་དབང་གི་འཇུག་བསྡུ་ཞིག་སྟོན་པ་ལ། དཀྱིལ་ནི་ལྷན་ཅིག་སྐྱེས་པའི་
ཡེ་ཤེས་སོ། །འཁོར་ནི་དགའ་བ་བཞི་དང་སྐད་ཅིག་མ་བཞིའི་སྒོ་ནས་དེ་ལེན་
པའོ། །འཁོར་ལོ་ནི་དེས་སྒྲོ་འདོགས་གཅོད་པའོ། །ཐབས་ནི་ལམ་དུ་འཁྱེར་བའོ། །
ཐབས་དེ་རྟག་ཏུ་བསྒོམས་ན་ཕྱག་རྒྱ་ཆེན་པོའི་དངོས་གྲུབ་ངེས་པར་
ར་འགྲུབ་པར་
འགྱུར་བའོ། །
ད་ནི་བཞི་པ་སྟོན་པ་ལ། དེ་ནས་རྡོ་རྗེ་སྙིང་པོ་ཞེས་པ་བསྡུད་པ་
ད་པ་པོས་སོ། །
རྣལ་འབྱོར་མ་རྣམས་ལ་བཟོད་པར་གསོལ་ནས་ཞེས་པ་ལེའུ་གསུམ་པ་འདི་རྣལ་
འབྱོར་མ་རྣམས་ཀྱི་ངོར་བྱས་ནས་བཀའ་སྩལ་པས་ན། རྡོ་རྗེ་སྙིང་པོས་ཧ་ཅང་དྲི་
བ་མང་ན་རྣལ་འབྱོར་མ་རྣམས་མ་དགྱེས་ཀྱིས་དོགས་ནས་བཟོད་པར་གསོལ་
བའོ། །བཅོམ་ལྡན་འདས་ནི་སྟོན་པ་རྡོ་རྗེ་འཆང་བའོ། །འདི་སྐད་གསོལ་ཞེས་པ་
དྲིས་པའོ། །
དེ་ཡང་གོང་གི་དཀྱིལ་འཁོར་འཁོར་ལོའི་ཐབས་ཀྱིས་ནི། རྟག་ཏུ་ངེས་
240-357



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པར་འགྲུབ་པར་འགྱུར། ཞེས་གསུངས་པའི་དཀྱིལ་འཁོར་འཁོར་ལོ་དེ་ལ་འདྲི་
བའོ། །དཀྱིལ་འཁོར་འཁོར་ལོ་ཅི་ཞེས་བརྗོད་ཅེས་སྤྱིར་སྡོམས་ནས་དྲིས་པའོ། །
བྱེ་བྲག་ཏུ་ཕྱེ་ནས་འདྲི་བ་ལ། སངས་རྒྱས་ཀུན་དག་གྲོང་ཁྱེར་ཞེས་པ་རྟེན་གཞལ་
ཡས་ཁང་བརྟེན་པ་ལྷ་དང་བཅས་པ་ལ་དཀྱིལ་འཁོར་དུ་བཤད་པ་ཡོད་ན་འདི་དེ་
ལ་ཟེར་རམ །ལུས་ཀ་བ་གཅིག་སྒོ་དགུ་དང་བཅས་པ་ལ་དཀྱིལ་འཁོར་དུ་བཤད་
པ་ཡང་ཡོད་ན་འདི་དེ་ལ་ཟེར་རམ། སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལ་
དཀྱིལ་འཁོར་དུ་བཤད་པ་ཡང་ཡོད་ན་འདི་དེ་ལ་ཟེར་རམ། །བཅོམ་ལྡན་འདས་
ཞེས་བོས་ནས། རྡོ་ རྗེ་ སྙིང་ པོ་བདག་ནི་འཁྲུལ་བའམ་ཐེ་ཚོམ་དུ་གྱུར་པས།
དཀྱིལ་འཁོར་དེ་རིམ་པ་ཇི་ལྟར་ལགས་པ་གཅིག་བཤད་ཏུ་གསོལ་ཞེས་དྲིས་པའོ། །
བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་དེའི་ལན་སྟོན་ཏེ།
རྟེན་དང་བརྟེན་པར་བཅས་པའི་དཀྱིལ་འཁོར་ལ་ཡང་མི་ཟེར་ཏེ། ལུས་ཀྱི་དཀྱིལ་
འཁོར་ལ་ཡང་མི་ཟེར་ཏེ། འདི་ནི་དཀྱིལ་ནི་སྙིང་པོ་ཞེས་བརྗོད་ཞེས་པ་སྤྲོས་མེད་
ལྷན་ཅིག་སྐྱེས་པའི་ཡེ་ཤེས་ལ་ཟེར་བའོ། །སྤྲོས་མེད་ལྷན་ཅིག་སྐྱེས་པའི་ཡེ་ཤེས་
དེ་ཉིད་ལ་བྱང་ཆུབ་སེམས་ནི་བདེ་བ་ཆེན་པོ་ཞེས་བྱའོ། །
དེ་ཡན་ཆད་ཀྱིས་དཀྱིལ་བཤད་ནས། ད་འཁོར་འཆད་པ་ལ། ལེན་པར་
བྱེད་པའང་དཀྱིལ་འཁོར་ཉིད་ཅེས་པ་དབང་གསུམ་པའི་དུས་སུ་ཕྱག་རྒྱ་ལ་བརྟེ་
ནས་སྙིང་པོ་དེ་ལེན་པའོ། །འདུས་པ་དཀྱིལ་འཁོར་ཉིད་དུ་བརྗོད། ཅེས་པ་མཎྜལ་
ཞེས་པའི་སྒྲ་ལས་སྙིང་པོ་ལེན་པའི་ཕྱིར་ན། དཀྱིལ་འཁོར་ཞེས་བྱའི་དོན་ཏོ། །དེ་
ཡན་ཆད་ཀྱིས་འཁོར་བཤད་ནས།
ད་འཁོར་ལོ་འཆད་པ་ལ། འོ་ན་དཀྱིལ་འཁོར་ཞེས་པ་ལྷན་ཅིག་སྐྱེས་པའི་
240-358



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཡེ་ཤེས་དེ་གང་གིས་རྟོགས་པར་འགྱུར་ཞེ་ན། འཁོར་ལོ་ཞེས་བྱ་ནས་ནམ་མཁའི་
ཁམས་ཞེས་པ་སྟེ། ཆགས་ཅན་ གྱི་དབང་དུ་བྱས་ན་ལས་རྒྱའི་ཆོས་འབྱུང་གྲུ་
གསུམ་པ། ཆགས་བྲལ་གྱི་དབང་དུ་བྱས་ན་ལྟེ་བའི་རྩ་མདུད་གྲུ་གསུམ་པ་ལ་
བརྟེན་ནས་རྟོགས་པར་འགྱུར་བའོ། །དེ་ཡན་ཆད་ཀྱིས་དཀྱིལ་འཁོར་འཁོར་ལོ་
བཤད་ནས། ད་ཐབས་འཆད་པ་ལ། འོ་ན་དེ་རྟོགས་པ་ལ་དགོས་པ་ཅི་ཡོད་ཅེ་ན།
ཡུལ་ལ་སོགས་པ་རྣམ་པར་སྦྱོང་ཞེས་པ་སྟེ། དེ་ཡང་ཡུལ་ལ་སོགས་པ་ལ་རྒྱས་
བཏབ་ནས་བསྒོམས་པས་བདེ་སྟོང་དུ་སྦྱོང་བའོ། །ཚིག་འདི་ལ་འོག་ནས་ཀྱང་
དྲིས་ནས་ཡོད་དོ། །
ད་ཐབས་དེ་རྒྱས་པར་འཆད་པ་ལ། འོ་ན་ལས་རྒྱའམ་གཏུམ་མོ་དེས་
དཀྱིལ་འཁོར་སྙིང་པོའི་དོན། ལྷན་ཅིག་སྐྱེས་པའི་ཡེ་ཤེས་དེ་ལེན་ནུས་ངེས་སམ་
ཞེ་ན། ནུས་ངེས་པར་འཆད་པ་ལ། ཆགས་ཅན་གྱི་དབང་དུ་བྱས་ན། བྷོ་ལ་ནི་
ཐབས་ཀྱི་རྡོ་རྗེའོ། །ཀཀྐོ་ལར་ནི་ལས་རྒྱའི་པད་མའོ། །སྦྱོར་བས་ནི་སྙོམས་པར་
ཞུགས་པའོ། །དེ་ཡི་བདེ་བ་ཤེས་པར་གྱུར་ཞེས་པ་དེའི་དུས་ཀྱི་ཀུན་རྫོབ་བྱང་
ཆུབ་སེམས་ཀྱི་ཐིག་ལེ་དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་
རྟོགས་པའོ། །ཆགས་བྲལ་གྱི་དབང་དུ་བྱས་ན། བྷོ་ལ་ནི་བདེ་ཆེན་གྱི་ཧཾ་ངོ་། ཀཀྐོ་
ལ་ནི་གཏུམ་མོའི་མེའོ། །སྦྱོར་བས་ནི་ཨ་ཧཾ་གི་སྦྱོར་བའོ། །དེ་ནས་མེ་ཆུ་གཉིས་
འདྲེས་པ་ལས། དེ་ཡི་བདེ་བ་ཤེས་པར་འགྱུར་ཞེས་པ་ལྷན་ཅིག་སྐྱེས་པའི་ཡེ་
ཤེས་རྟོགས་པར་འགྱུར་བའོ།
ད་ནི་དོན་ལྔ་པ་འཆད་པ་ལ། རྡོ་རྗེ་སྙིང་པོས་གསོལ་བ་ཞེས་པ་བསྡུད་པ་
པོས་དྲིས་པའོ། །དབང་གི་རྟེན་སྡོམ་པ་ཞེས་བྱ་བ་གང་ཡིན། གསང་སྔགས་ཀྱི་
240-359



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དམ་ཚིག་གང་ཡིན་ཞེས་བྱ་བའོ། །དེའི་ལན་བཅོམ་ལྡན་འདས་ཀྱིས་བཀའ་སྩལ་
པ་ཞེས་པ་སྟེ། ཁྱོད་ཀྱིས་སྲོག་ཆགས་ལ་སོགས་པའི་ཚིག་གཉིས་ཀྱིས་ཐེག་པ་
ཆེན་པོའི་སྡོམ་པ་སྤྱིར་བསྟན་པའོ། ཁྱོད་ཀྱིས་མ་བྱིན་པ་ལ་སོགས་པའི་ཚིག་
གཉིས་ཀྱིས་གསང་སྔགས་ཀྱི་དམ་ཚིག་ཁྱད་པར་དུ་བསྟན་པའོ། །དེ་རྣམས་ཀྱིས་
མདོར་བསྟན་ནས། རྒྱས་པར་འཆད་པ་ལ། གོང་གི་ཁྱོད་ཀྱིས་སྲོག་ཆགས་གསད་
པ་དང་ཞེས་པ་དེ་བཤད་པ་ནི་སེམས་གཅིག་སྲོག་ཆགས་གསོད་པ་ཉིད་ཅེས་པ་
བདག་དང་སེམས་ཅན་ཐམས་ཅད་ཀྱི་སེམས་ཐ་དད་ཏུ་མི་ལྟ་བར་སྟོང་ཉིད་དུ་རོ་
གཅིག་པར་བལྟ་ བའོ། །དེ་གང་གི་ཕྱིར་སྲོག་གཅོད་ པར་འགྲོ་ཞེ་ན། སྲོག་ནི་
སེམས་སུ་བརྗོད་ཞེས་པ་སྟེ། སྲོག་ནི་སེམས་ཡིན་ལ། སེམས་སྟོང་ཉིད་དུ་བཅད་
པ་དེ་སྲོག་བཅད་པའོ། །གོང་གི་བརྫུན་གྱི་ཚིག་ཀྱང་སྨྲ་བ་དང་ཞེས་པ་དེ་བཤད་
པ་ནི། འཇིག་རྟེན་བསྒྲལ་བ་ཞེས་བྱ་བ་ནི་སྨོན་པའི་སེམས་བསྐྱེད་དེ། བདག་
མངོན་པར་རྫོགས་པར་སངས་རྒྱས་པར་བྱས་ལ་སེམས་ཅན་གྱི་དོན་བྱའོ་བར་
ཁས་ལེན་པའོ། །བརྫུན་གྱི་ཚིག་ཏུ་རབ་ཏུ་བསྒྲིག་ཅེས་པ་གོང་ལྟར་སེམས་བསྐྱེད་
པ་དེ་བརྫུན་གྱི་ཚིག་ཡིན་ཏེ། དོན་དམ་པར་བདག་དང་སེམས་ཅན་གཉིས་ཆར་མ་
གྲུབ་པའི་ ཕྱིར་རོ། །གོང་གི་ཁྱོད་ཀྱིས་མ་བྱིན་པར་ལོང་བྱ་བ་དེ་བཤད་པས།
བཙུན་མོ་ནི་རྩ་ཤེས་རབ་སྟོང་པའོ། ཁུ་བ་ནི་དེའི་ནང་ནས་འབབ་པའི་ཀུན་རྫོབ་
བྱང་ཆུབ་ཀྱི་སེམས་སོ། །དེ་གཞན་གྱིས་སྟེར་མཁན་མི་འོང་བས་ན། རང་གིས་
བསྒོམས་ལ་མ་བྱིན་པར་ལོང་ཞེས་བྱ་བའོ། །གོང་གི་ཕ་རོལ་བུད་མེད་བསྟེན་པར་
གྱིས་བྱ་བ་དེ་བཤད་པས་གཞན་གྱི་བུད་མེད་ཅེས་པ་རིགས་ལྔའི་ཡུམ་སངས་རྒྱས་
སྤྱན་མ་ལ་སོགས་པའོ། །རང་མཚུངས་མཛེས་ཞེས་པ་དོན་ཐབས་དང་ཤེས་རབ་
240-360



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཡ་མ་བྲལ་བར་བསྟེན་ཅིག་བྱ་བའོ། །
ད་ནི་དོན་དྲུག་པ་སྟོན་པ་ལ། དེ་ནས་རྣལ་འབྱོར་མ་ཐམས་ཅད་ཀྱིས་ཞེས་
པ་བདག་མེད་མ་ལ་སོགས་པས་སོ། །བཅོམ་ལྡན་འདས་ལ་ཞེས་པ་སྟོན་རྡོ་རྗེ་
འཆང་ལའོ། །འདི་སྐད་ཅེས་གསོལ་ཏོ་ཞེས་པ་དྲི་བ་སྟེ། དེ་ཡང་གོང་གི་ཡུལ་ལ་
སོགས་པའི་རྣམ་པར་སྦྱོང་
། ཞེས་གསུངས་པ་ལ་འདྲི་བའོ། །ཡུལ་དེ་རྣམས་ཀྱང་
ཅི་ལགས་ཞེས་པ་དངོས་སུ་སྨོས་པ་ལ་དྲིས་པའོ། །དབང་པོ་རྣམས་ནི་གང་ལགས་
ལ་སོགས་པ་སོགས་ཁོངས་སུ་བསྡུས་པ་ལ་དྲིས་པ་སྟེ་གཞུང་དུ་གསལ་ལོ། །དེའི་
ལན་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ་གཞུང་གསལ་
ལོ། །དབང་པོ་དྲུག་པོ་དེའི་སྦྱོང་ལུགས་ནི་གཏི་མུག་རྡོ་རྗེ་ལ་སོགས་ལྡན་ཞེས་པ་
སྟེ། འདི་ལ་འོག་ནས་ ཀྱང་དྲིས་ནས་ཡོང་ངོ་། །ཡུལ་དང་ཡུལ་ཅན་ཞེས་པ་ལ་
སོགས་པ་ཡང་གོ་སླའོ། །གོང་གི་འདི་རྣམས་ཀྱི་རང་བཞིན་ཅི་ལགས་ཞེས་པའི་
ལན་དུ། དེ་རྣམས་ཀྱི་རང་བཞིན་ནི་གདོད་མ་ནས་མ་སྐྱེས་པ་ཡིན་པའོ། །མ་སྐྱེས་
པ་ཅི་ལ་བྱ་ཞེ་ན། བརྫུན་པ་ཡང་མིན་བདེན་པ་ཡང་མིན་ཏེ། དེ་བཞིན་ཉིད་དོ། །
དེའི་དཔེ་ནི་ཐམས་ཅད་ཆུ་ཡི་ཟླ་བ་ལྟར་གནས་པའོ། །འདོད་པས་ཞེས་པ་དངོས་
གྲུབ་འདོད་པས་སོ། །རྣལ་འབྱོར་ལས་ཤེས་པར་གྱིས་ཞེས་པ་སྔོན་བྱུང་དུའོ། །
རྗེས་འཇུག་ཏུ་བསྒྲུབ་པ་པོས་ཤེས་པར་གྱིས་ཤིག་པའོ། །དེའི་དཔེ་ཡང་འདི་ལྟ་སྟེ་
ཞེས་པ་ལ་སོགས་པ་ཡུལ་གྱི་དཔེའི་སྒོ་ནས་བསྟན་ཏེ། གཙུབ་ཤིང་དང་ཞེས་པ་ལ་
སོགས་པ་འདི་རྣམས་ཀྱིས་གློ་བུར་དུ་དང་པོ་དྲོ་བའོ། །དེ་ནས་དུ་བ། དེ་ནས་མེ་
སྐྱེ་བར་འགྱུར་རོ། །
དེ་རྣམས་སོ་སོར་ཕྱེ་ན་མེ་འདི་གཙུབ་ཤིང་འབའ་ཞིག་ལ་ཡང་
ལ་ཡང་མི་གནས།
240 -361



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེ་ལ་མི་གནས་ན་གཙུབ་སྟན་དང་སྐྱེས་བུའི་ལག་པ་དོན་མེད་དུ་འགྲོ། དེ་བཞིན་
དུ་གཙུབ་ལྡན་ལ་ཡང་མ་ཡིན་ཏེ། སྐྱེས་བུའི་ལག་པ་དག་ལ་ཡང་མ་ཡིན་ཏེ། གོང་
ལྟར་བཤད་དོ། །རྣམ་པ་ཐམས་ཅད་ཏུ་ཡོངས་སུ་བཙལ་ན་ཞེས་པ་སོ་སོར་ཕྱེ་ནའོ། །
གཅིག་ན་ཡང་ཡོད་པ་མ་ཡིན་ཞེས་པ་གང་ན་ཡང་མེད་པའི་དོན་ཏོ། །མེ་དེ་ཡང་
བདེན་པ་ཡང་མ་ཡིན། ཞེས་པ་སོ་སོར་ཕྱེ་ན་མེད་ཅིང་སྟོང་བས་སོ། །བརྫུན་པ་
ཡང་མ་ཡིན་ཞེས་པ་དེ་རྣམས་ཚོགས་པ་ལས་དང་པོ་དྲོ་བ། དེ་ནས་དུ་བ། དེ་ནས་
མེ་འབྱུང་བས་ནའོ། །དཔེ་དེ་ལྟར་ཆོས་ཐམས་ཅད་སྔོན་བྱུང་དུ་རྣལ་འབྱོར་མས་
ཡིད་ལ་གྱིས་ཤིག །རྗེས་འཇུག་ཏུ་བསྒྲུབས་པ་པོས་ཤེས་པར་གྱིས་ཤིག་པའོ།
།
དེ་དག་ནི་སེམས་དངོས་པོའི་གནས་ལུགས་ལྟ་བའི་དོན་ཡིན་ནོ། །
ད་ནི་དོན་བདུན་པ་སྟོན་པ་ལ། དེ་ནས་རྣལ་འབྱོར་མ་ཞེས་པ་ལ་སོགས་
པ་སྟེ། བདག་མེད་མ་ནི་འཁོར་གྱི་གཙོ་མོའོ། །རྡོ་རྗེ་མཁའ་འགྲོ་མ་ལ་སོགས་པ་
ཕལ་ཆེར་ཆེར་གོ་སླའོ། །དམ་ཚིག་གི་སྐུ་རྫས་ནི་ཤ་ལྔའོ། །ཀུན་ཏུ་རུའི་སྦྱོར་བས་
ནི་ཁ་སྦྱོར་བདེ་བའོ། །རྗེས་སུ་ཆགས་པར་བྱེད་ཅེས་པ་མཉེས་པར་བྱེད་པའོ། །
བདུད་རྩིའི་རོ་ཡང་འཐུང་བར་བྱེད་ཅེས་པ་མཁའ་འགྲོ་མ་རང་རྣམས་ཀྱང་ངོ་
། །
དེ་དག་ནི་སྔོན་བྱུང་དུ་སྟོན་པ་ལ་མཆོད་ལ། རྗེས་འཇུག་ཏུ་གནས་ཁང་ལེགས་པ་
ཞིག་ཏུ་སློབ་མ་རྣམས་ཀྱིས་བླ་མ་ལ་མེ་ཏོག་ལ་སོགས་པ་དང་
། ཚོགས་དང་།
དངོས་སམ་ཡིད་ཀྱི་རིག་མ་ ཡང་ཕུལ་ལ་མཉེས་པར་བྱེད་པའོ། །བཅོམ་ལྡན་
འདས་དགྱེས་ནས་ཞེས་པ་སྔོན་འབྱུང་དུ་སྟོན་པ་རྡོ་རྗེ་འཆང་དགྱེས་པའོ། །རྗེས་
འཇུག་ཏུ་དེ་རྣམས་ཀྱིས་མཆོད་པས་བླ་མ་དགྱེས་ནས་སོ། །
རང་བྱིན་གྱིས་བརླབས་པ་བསྟན་པ་ཞེས་པ་སུ་ཨ་ཏི་སྟ་ན། ཞེས་པ་བྱས་
240-362



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
པ་མེད་པར་སློབ་མའི་རྒྱུད་ལ་བྱིན་རླབས་འཇུག་པར་བྱེད་པ་སྟེ། འདི་དག་ཀྱང་
སྔོན་བྱུང་དུ་སྟོན་པས་མཁའ་འགྲོ་མ་རྣམས་ལ་མཛད་པ་ཡིན་ལ། རྗེས་འཇུག་ཏུ་
བླ་མས་སློབ་མ་རྣམས་ལ་བྱིན་རླབས་འཕོ་བ་མཛད་པའོ། །ཀྱེ་ཀྱེ་ཞེས་པར་རང་
དོན་ནམ་གཞན་དོན་དང་ཐབས་ཤེས་རབ་བོ། །རྡོ་རྗེ་མཁའ་འགྲོ་མ་ནི་སྔོན་བྱུང་
དུ་མཁའ་འགྲོ་མ་གཙོ་མོ་ལ་བོས་པའོ། །རྗེས་འཇུག་ཏུ་སློབ་མའི་གཙོ་བོ་ལ་བོས་
པའོ། །དུས་གསུམ་གྱི་སངས་རྒྱས་ཐམས་ཅད་ཀྱིས་ལྷན་ཅིག་སྐྱེས་པའི་ཡེ་ཤེས་
ལ་ཕྱག་མཛད་པའི། ལྷན་ཅིག་སྐྱེས་པའི་ཡེ་ཤེས་དེ་ཉིད་ཉམས་སུ་མྱོང་བར་
འགྱུར་བའི་བྱིན་བརླབས་ཤིག་བདག་གིས་རྒྱུད་གཞན་དུ་མ་བསྟན་པར་གསང་
བར་མཛད་པ་ཡིན་ཏེ། རྡོ་རྗེ་མཆོད་པའི་བྱིན་བརླབས་ཀྱིས་ཞེས་པ་ཁྱོད་ཀྱིས་ཤ་
ལྔ་བདུད་རྩི་ལྔ་དང་སྙོམས་འཇུག་གིས་མཆོད་པས། ད་ཁྱེད་ལ་བྱིན་བརླབས་
བཤད་ ཀྱིས་བྱིན་བརླབས་འདོད་པས་ རབ་ཏུ་ཉོན་ཞེས་གསུངས་སོ། །དེ་སྐད་
གསུངས་པ་དང་། ལྷ་མོ་ཐམས་ཅད་ཅེས་པ་སྔོན་བྱུང་གི་འཁོར་རྣམས་དགའ་བ་
དང་རངས་པ་དང་གསུང་ཉན་ཏོའི་བར་དེ་གུས་པར་བྱེད་པའོ། །རྗེས་འཇུག་ཏུ་
བྱིན་རླབས་ འདོད་པའི་སློབ་མ་རྣམས་ དགའ་བ་ དང་ རངས་ པ་ དང་ པུས་མོ་
བཙུགས་པ་དང་ཐལ་མོ་སྦྱར་བ་དང་གསུང་ཉན་ཏོའི་བར་ཏེ་གུས་པར་བྱེད་པའོ། །
དེ་ནས་བྱིན་བརླབས་ཞུགས་ནི་གུར་ལེའུ་བཅུ་བཞི་པ་ནས་སྟོན་ནོ། །
ད་ནི་སྤྱོད་ལམ་གྱི་ངེས་པ་ནི་བཅོམ་ལྡན་འདས་ཀྱིས་བཀའ་སྩལ་པ་ཞེས་
པ་ལ་སོགས་པ་སྟེ། འདི་དག་ཀྱང་གོང་གི་གཞན་ཡང་བཟའ་བ་ལ་སོགས་པ་ཞེས་
པའི་རྒྱས་བཤད་ཡིན་ནོ། བཟའ་བཏུང་ཇི་ལྟར་སྙེད་པ་དང་ཞེས་པ་གོང་གི་བྱིན་
རླབས་ཐོབ་པའི་ལྷན་ཅིག་སྐྱེས་པའི་ཉམས་དང་ལྡན་པ་གཅིག་གིས་བཟའ་བ་
240-363



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བཏུང་བ་ཇི་ལྟར་རྙེད་རྙེད་ཏུ་ལོངས་སྤྱོད་པའོ། །ཉམས་མྱོང་དང་ལྡན་པས་བགྲོད་
པ་ནི་ངོ་མི་ཚ་བའི་བུད་མེད་མ་སྲིང་ལ་སོགས་པ་མི་སྤང་བ་ནི་དེ་ཐམས་ཅད་ལ་
མཉམ་པར་བགྲོད་པའོ། །ཉམས་དང་ལྡན་པས་ཁྲུས་དང་གཙང་སྦྲ་མི་བྱ་སྟེ། གྲོང་
གི་ཆོས་ནི་ངོ་ཚ་དང་རྣམ་རྟོག་གི་ཆོས་རྣམས་རབ་ཏུ་སྤང་ངོ༌། །བློ་ལྡན་ཞེས་པ
ཉམས་དང་ལྡན་པའོ། །སྔགས་ཉིད་མི་བཟླ་ཞིང་ཞེས་པ་སྙིང་པོ་ལ་སོགས་པ་མི་
བགྲང་བའོ། །བསམ་གཏན་ཉིད་ནི་དམིགས་མི་བྱ་ཞེས་པ་ལྷའི་སྐུ་བསྐྱེད་རིམ་ལ་
སོགས་པ་མི་བསྒོམ་པའོ། །གཉིད་ནི་སྤང་བར་མི་བྱ་སྟེ་ཞེས་པ་ཐ་མལ་གྱི་གཉིད་
ཀྱང་མི་སྤང་བའོ། །དབང་པོ་རྣམས་ནི་མི་དགག་གོ་ཞེས་པ་དབང་པོའི་སྒོ་དྲུག་མི་
སྡོམ་པའོ། །འདིས་མན་ངག་ཏུ་གཉིད་བསམ་གཏན་བསྲེ་བ་བཟུང་ངོ་། །བ་ལ་
ཐམས་ཅད་བཟའ་བར་བྱ་ནི་ཤ་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་བཟའ་
བའོ། ཁ་དོག་ལྔ་ལ་མཉམ་པར་སྤྱད་ཞེས་པ་ལ་ཝར་ན་ཞེས་པ་ཁ་དོག་དང་
།
རིགས་དང་ཡི་གེ་དང་གསུམ་ལ་འགྲོ་བ་ལས། ད་རེས་འདིར་རིགས་ཡིན་ཏེ།
རིགས་ལྔའི་ཕྱག་རྒྱ་མ་ལ་སྤྱད་པའོ། །
ཡང་ན་འདོད་ཡོན་ལྔ་ལ་སྤྱད་པའོ། །དོགས་པ་མེད་པ་ནི་གོང་གི་བླང་
དོར་དང་བྲལ་བའི་དོན་དེ་ལའོ། །སེམས་ཀྱིས་ནི་ཞེས་པ་ལྷན་ཅིག་སྐྱེས་པའི་ཡེ་
ཤེས་ཀྱི་སེམས་སོ། །བཙུན་མོ་ནི་ལས་རྒྱའོ། །ཐམས་ཅད་དགའ་བ་བྱ་ནི་ལྷན་
ཅིག་སྐྱེས་པའི་ཉམས་ཀྱིས་སོ། །མཛའ་བོ་སྡུག་པར་མི་བྱ་བ་ནི་ངའི་སྤུན་ཟླ་དང་
གཉེན་བཤེས་ཡིན་ཟེར་ནས་སྙིང་དུ་སྡུག་པར་འཛིན་པ་དེ་མི་བྱའོ། །དེ་བཞིན་
ཞེས་པ་མཛའ་བོ་ལ་ཆགས་པའམ་བྱམས་པར་མི་བྱེད་པ་དེ་བཞིན་དུའོ། །གདུག་
ལ་ཞེས་པ་ཕ་མའམ་སྤུན་ཟླ་བསད་པའི་དགྲ་ལྟ་བུ་ལ་ཡང་ཞེ་སྡང་བར་མི་བྱེད་
240 -364



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པའོ། །རྡོ་ཤིང་འཇིགས་པའི་བདག་ཉིད་ཀྱི། ལྷ་འདི་རྣམས་ཞེས་པ་རྐོས་མ་དང་
ལུགས་མ་དང༌། ལྡེར་ཚོ་དང་
། བྲིས་སྐུ་ལ་སོགས་པའི་ལྷའོ། །ཕྱག་མི་བྱ་ཞེས་
པར་རང་གི་ཉམས་མྱོང་ལས་ལྷག་པ་མེད་པའི་ཕྱིར་རོ། །གཡུང་མོ་ཞེས་པ་ལ་
སོགས་པ་རྣམས་ནི་རིགས་ངན་གི་བུད་མེད་དོ། །བྲམ་ཟེ་ལ་སོགས་པ་རྣམས་ནི་
རིགས་བཟང་གི་བུད་མེད་དོ།
རིགས་ ངན་མོ་རྣམས་ ལ་ རེག་ པར་ མི་བྱེད་ རིང་བར་འཇོག་ པ་ ལྟར།
རིགས་བཟང་མོ་རྣམས་ཀྱང་སྤང་ངོ༌
། །རིགས་བཟང་མོ་རྣམས་བདག་གིས་ལུས་
ལྟར་རིགས་པ་བཞིན་དུ་རིགས་ངན་མོ་ལ་ཡང་རེག་ཅིང་སྤྱད་པའོ། །ཉམས་མྱོང་
དང་ལྡན་པས་བདུད་རྩི་ལྔ་བུ་རམ་དང་ཆང་རྣམས་བསྲེས་ལ་བཏུང་བའོ། །
དུག་སྣ་ཚོགས་དམ་ཤིང་ནིམ་པ་དང་བུ་བཙས་སྐྱེས་ཞེས་པ་ཛ་ཏི་ཕ་ལ་
དང༌
། སྐྱུར་བ་ནི་ཁྱི་ཤ །དངར་བ་བ་གློང་གི་ཤ །བསྐ་བ་གླང་པོ་ཆེའི་ཤ །བོག་ཏུ་
ནི་ཤ་ཇི་རྙེད་པའོ། ཁ་བ་སྨེ་ཤ་ཅན་གྱི་ཤ །ལན་ཚ་མིའི་ཤ །ཚ་བ་རྟ་ཤ །དྲི་ང་བ་
དང༌། དྲི་ཞིམ་པ་དང་
། མཆིལ་མ་དང་། རྣག་ལ་སོགས་པ་ཐམས་ཅད་བྱང་ཆུབ་
སེམས་བསྲེས་ རབ་ཏུ་བཟའ་ཞེས་ པ་ལྷན་ཅིག་སྐྱེས་པའི་ཉམས་དང་ལྡན་པ་
ལོངས་སྤྱད་པའོ། །བཟའ་བཏུང་དེ་རྣམས་ཐམས་ཅད་ཀྱང་གཉིས་མེད་ཡེ་ཤེས་ཀྱི་
སེམས་ཀྱིས་ཟིན་པར་བྱས་ནས། འདི་བཟའ་འདི་མི་བཟའ་སྙམ་པའི་རྟོག་པ་ཅུང་
ཟད་ཀྱང་ཡོད་པ་མ་ཡིན་པར་བྱའོ། །རང་བྱུང་མེ་ཏོག་ཞེས་པད་མ་རཀྟ་རྙེད་ནས།
པད་མའི་སྣོད་དུ་གཞག་ཞེས་པ་ཐོད་པའི་ནང་དུ་བླུགས་ལ། ལུད་པ་དང་ནི་
སྣབས་དག་དང་བསྲེས་ནས། བརྟུལ་ཞུགས་ཅན་ཞེས་པ་ཐ་མལ་གྱི་རྣམ་རྟོག་
བརྟུལ་ཏེ་ཟག་མེད་ཀྱི་ཉམས་མྱོང་དུ་ཞུགས་པ་ཞིག་གིས་བཏུང་བའོ། །འདི་དག་
240 -365



སྐྱེས་པའི་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཀྱང་ཁ་ཚིག་ཙམ་དུ་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཡིན་ནོ་བྱས་ནས། ཁྱི་
ཤ་ལ་སོགས་པ་ནན་ཚིར་དུ་མིག་པ་ལྟ་བུས་མི་ཕན་ཏེ། རང་གི་རྒྱུད་ལ་ལྷན་ཅིག་
ངོ་ཉམས་སྐྱེས་ནས་རང་ཤུགས་སུ་བཟང་ངན་ལ་སོགས་པའི་རྟོག་པ་དང་
བྲལ་བའི་དབང་དུ་བྱས་པའོ། །སྨད་གཡོགས་ལ་སོགས་པ་གོ་སླའོ། །མེ་ཏོག་ནི་
མི་ལ་ཟེར་རབ་སོང་ནི་དབུགས་སོང་བ་སྟེ། དོན་གྱིས་མི་རོ་རྙེད་པ་དང་མགོ་སྐྱེས་
ཞེས་པ་དེའི་སྐུ་བྲགས་ལ་ལེགས་པར་བཅིང་བར་བྱ་ཞེས་པར་རང་གི་ཞྭའམ་ཐོར་
ཅོག་ཏུ་བྱེད་པའོ། །
ད་ནི་དོན་བརྒྱད་པ་འཆད་པ་ལ། དེ་ནས་རྡོ་རྗེ་སྙིང་པོས་གསོལ་བ་ཞེས་
པ་ལ་སོགས་པ་སྟེ། འདི་དག་ཀྱང་བརྟག་པ་དང་པོའི་ལེའུ་གསུམ་པ་དང་
། བརྒྱད་
པའི་ངེས་པ་སྟེར་བའོ། །ཐམས་ཅད་ཡུལ་ནི་རྣམ་དག་པ་ནི་གཟུགས་རྣམ་པར་
དག་པ་དཀར་མོ་ཡིན་ལ་སོགས་པའོ། །བཅོམ་ལྡན་འདས་ཀྱིས་སྔར་གསུངས་ན་
ཞེས་པ་བརྟག་པ་དང་པོའི་ལེའུ་དགུ་པར་གསུངས་ནའོ། །ངེས་པར་ནི་ཐེ་ཚོམ་
མེད་པར་རོ། །དབང་པོ་དྲུག་གི་གྲངས་ཞེས་པ་མིག་གི་དབང་པོ་ལ་སོགས་པའོ། །
རྣམ་པར་དག་པ་གོང་ལེའུ་དགུ་པར་མ་མཛད་པ་དེ་འདིར་གསུང་བར་ཞུ་འཚལ་
ཞེས་དྲིས་པའོ། །དེའི་ལན་བཅོམ་ལྡན་འདས་ཀྱིས་བཀའ་སྩལ་ པ་ཞེས་པ་ལ་
སོགས་པ་སྟེ། གོང་གི་གཏི་མུག་རྡོ་རྗེ་ལ་སོགས་ལྡན་ཞེས་པའི་རྒྱས་བཤད་དུ་ཡོང་
བ་ཡིན་ནོ། །དེ་ཡང་མིག་ལ་ཚྭ་ལས་བསྐྱེད་པའི་གཏི་མུག་རྡོ་རྗེ་མ་དཀར་མོ་
དགོད་དོ། །རྣ་བར་དྷེ་ ལས་བསྐྱེད་པའི་ཞེ་ སྡང་རྡོ་ རྗེ་མ་ནག །སྣ་ལ་མཾ་ལས་
བསྐྱེད་པའི་སེར་སྣ་རྡོ་རྗེ་མ་སེར། ཁ་ལ་ཞེས་པ་ལྕེ་ལ་རཾ་ལས་བསྐྱེད་པའི་འདོད་
ཆགས་རྡོ་རྗེ་མ་དམར། ལུས་ལ་ཞེས་པ་དཔྲལ་བར་ཨི་ལས་བསྐྱེད་པའི་ཕྲག་དོག་
240 --366



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྡོ་རྗེ་མ་ལྗང་
། ཡིད་ལ་ཞེས་པ་སྙིང་གར་ཨ་ལས་བསྐྱེད་པའི་བདག་མེད་རྣལ་
འབྱོར་མ་སྔོན་མོའོ། །སྐྱེ་མཆེད་དྲུག་གི་ལྷ་མོ་འདི་རྣམས་ཁྱད་པར་གྱི་ཆོས་དང་
།
ཐུན་མོང་གི་ཆོས་གཉིས་ཀྱིས་ཤེས་པར་བྱའོ། །
དང་པོ་ནི་དགོད་པ་དང་
། བསྐྱེད་པར་བྱེད་པའི་ས་བོན་དང་
། མིང་དང་
།
སྐུ་མདོག་རྣམས་མི་མཐུན་པའོ། །ཐུན་མོང་གི་ཆོས་ནི་རྒྱུན་ལྔས་བརྒྱན་པར་
མཐུན། གདན་ ལ་ བཞུགས་ པར་ མཐུན། ཞལ་ གཅིག་ ཕྱག་ གཉིས་ པར་
མཐུན། ཕྱག་གཡས་གྲི་གུག །གཡོན་ཐོད་པ། མཆན་ཁུང་དུ་ཁ་ཊཾ་ག་བཅུག་པར་
མཐུན། སྤྱན་གསུམ་གསུམ་ཡོད་པར་མཐུན། དབུ་སྐྲ་སེར་པོ་གྱེན་དུ་བརྗེས་པར་
མཐུན། བཞུགས་ཚུལ་ གཡོན་བརྐྱང་བའི་ གཡས་བསྐུམ་པའི་ཐིལ་ གཏད་པར་
མཐུན་ནོ། །དེ་ལྟར་སྐྱེ་མཆེད་དྲུག་ལ་ལྷ་བཀོད་པ་ལ་དགོས་པ་ཅི་ཡོད་ན། དགོས་
པ་རྣམ་པ་གསུམ་ཡོད་དོ། །
དང་པོ་ནི་དབང་པོ་རྣམས་ནི་དག་བྱའི་ཕྱིར་ཞེས་པ་སྟེ། དབང་པོ་དྲུག་
དག་ཅིང་སྦྱོང་བའི་དགོས་པ་ཡོད་པའོ། །གུར་ལེའུ་བརྒྱད་པ་ནས་ཀྱང་། གཏི་
མུག་རྡོ་རྗེ་སྦྱར་ནས་ནི། མིག་གི་རྣམ་ཤེས་སྦྱོང་བ་ཡིན། ཞེས་པ་ལ་སོགས་པ་
གསུངས་སོ། །དགོས་པ་གཉིས་པ་ནི་འདིས་ནི་གོ་ཆ་སེམས་དཔའི་ཞེས་པ་སྐྱེ་
མཆེད་དྲུག་ལ་ལྷ་དྲུག་བཀོད་པས་བར་ཆད་ཀྱི་བགེགས་ཀྱིས་མི་ཚུགས་ཏེ་གོ་ཆ་
གོན་པ་ལྟ་བུར་གྱུར་པའོ། །དགོས་པ་གསུམ་པ་ནི་གུར་ལེའུ་བཅུ་པ་ནས་མངོན་
པར་ཤེས་པ་དྲུག་འབྱུང་བར་གསུངས་ཏེ། ཇི་སྐད་དུ། སྐྱེ་འགྱུར་རྣམས་དང་སྐྱེས་
པ་དང་། སྐྱེ་བར་འགྱུར་བའི་འགྲོ་བ་རྣམས། གཏི་མུག་རྡོ་རྗེ་རབ་སྦྱར་བའི། རྡོ་རྗེ་
མིག་གིས་མཐོང་བར་གྱུར། ཞེས་པ་ལ་སོགས་པའོ། །
240-367



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ད་ནི་དོན་དགུ་པ་ལ་དྲི་བ་དང་
། ལན་གཉིས་ལས། དང་པོ་དྲི་བ་ནི་རྡོ་རྗེ་
སྙིང་ པོ་ གསོལ་ པ་ཞེས་པ་ལ་སོགས་ པ་སྟེ། འདི་ དག་ ཀྱང་ གོང་ གི་དེ་བཞིན་
དགོངས་པའི་སྐད་ཉིད་དང་
། ཞེས་པའི་རྒྱས་བཤད་ཡིན་ནོ། །དགོངས་པའི་སྐད་
ནི་ཅི་ཞེས་བགྱི་ཞེས་པ། གོང་ལེའུ་བདུན་པའོ། །དེ་ལ་རྣལ་འབྱོར་མས་སྨྲས་པ།
ཨེ་མ་བུ་ནི་སྙིང་རྗེ་ཆེ། ཞེས་པ་དང༌། དེ་ལ་འདུ་བའི་རྣལ་འབྱོར་མས། གང་སྨྲས་
ཐམས་ཅད་དེ་ལྟར་བྱ། ཞེས་པ་དེའི་སྨྲ་ལུགས་ཇི་ལྟར་སྨྲ་ཞེས་དྲིས་པའོ། །རྣལ་
འབྱོར་མ་རྣམས་ཀྱིས་དམ་ཚིག་ཆེ་ཞེས་པ་དགོངས་པའི་སྐད་སྨྲ་བ་ལ་མི་འདའ་
བའོ། །སྐད་འདི་ཉིད་ཉན་ཐོས་དང་
། ལ་སོགས་ཞེས་པར་རང་སངས་རྒྱས་དང་ཕ་
རོལ་ཏུ་ཕྱིན་པའི་ཐེག་པ་རྣམས་ཀྱིས་མི་ཤེས་པའོ། །འོ་ན་གསང་སྔགས་རྒྱུད་སྡེ་
བཞིར་བལྟས་ན་ཤེས་སམ་ཞེ་ན། རྒོད་པས་ཚིམ་པའི་འདོད་ཆགས་དག་པ་བྱ་
བའི་རྒྱུད་དང་། ལྟ་བ་དག་གིས་ཚིམ་པའི་འདོད་ཆགས་རྣམ་པར་དག་པ་སྤྱོད་པའི་
རྒྱུད་དང་། འཁྱུད་པས་ཚིམས་པའི་འདོད་ཆགས་རྣམ་པར་དག་པ་རྣལ་འབྱོར་གྱི་
རྒྱུད་དང་། གཉིས་གཉིས་དབང་པོའི་སྒོ་སྦྱར་བས་ཚིམ་པའི་འདོད་ཆགས་རྣམ་
པར་དག་པ་རྣལ་འབྱོར་ཆེན་པོའི་རྒྱུད་དོ། །རྒྱུད་ཀྱང་རྣམ་པ་བཞི་པོ་དེ་རྣམས་སུ་
དགོངས་པའི་སྐད་ནི་མ་བསྒྲགས་པ་དེ། བཅོམ་ལྡན་འདས་ཞེས་བོས་ནས། ངེས་
པར་གསུངས་དང་གསོལ་ཞེས་ཞུས་པའོ། །དེའི་ལན་ལ་དོན་ལྔ་ལས། དང་པོ་ནི་
དགོངས་པའི་སྐད་ནི་སྐད་ཆེན་པོ་ཞེས་པ་ལ་སོགས་པ་སྟེ། དམ་ཚིག་བརྡ་ནི་ཞེས་
པ་འདི་སྨྲ་བ་ལས་མི་འདའ་བའོ། །རྒྱས་པ་རྒྱུ་རྡོ་རྗེ་སྙིང་པོ་ཞེས་བོས་ནས། རྡོ་རྗེ་
འཆང་ངས་བཤད་ཀྱིས། རྡོ་རྗེ་སྙིང་པོ་ཁྱོད་ནི་རྩེ་གཅིག་པའི་སེམས་ཀྱིས་ཉོན་
ཅིག་པའོ། །
240-368



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ད་ནི་དོན་གཉིས་པ་འཆད་པ་ལ་ཚིག་འདི་རྣམས་ལ་རྒྱ་སྐད་རེ་རེ། བོད་
སྐད་རེ་རེ། བརྡ་སྐད་རེ་རེ་ཏེ་གསུམ་གསུམ་དུ་སྦྱོར་རོ། དེ་ཡང་རྒྱ་གར་སྐད་དུ་སུ་
ར། བརྡའི་སྐད་དུ་ན་མ་ད་ན། བོད་སྐད་དུ་ན་ཆང་ངོ༌
། རྒྱ་གར་སྐད་དུ་མང་ས།
བརྡའི་སྐད་དུ་བ་ལ། བོད་སྐད་དུ་ཤུའོ། །བོད་སྐད་དུ་འདུ་བ། རྒྱ་གར་སྐད་དུ་མ་
ཡ་ནི། བརྡའི་སྐད་དུ་མ་ལ་ཡ་ཛའོ། །བོད་ཀྱི་སྐད་དུ་འགྲོ་བ། རྒྱ་གར་སྐད་དུ་གི་
ཏི། བརྡའི་སྐད་དུ་ཁེ་ཊ། བོད་ཀྱི་སྐད་དུ་རོ། །རྒྱ་གར་སྐད་དུ་ཤ་པ། བརྡའི་སྐད་
དུ་ཤྭ་བའོ། བོད་ཀྱི་སྐད་དུ་རུས་པའི་རྒྱན། རྒྱ་གར་སྐད་དུ་ཨ་ཊ་ཡ་ར་ན། བརྡའི་
སྐད་དུ་ནི་རཾ་སུ། བོད་ཀྱི་སྐད་དུ་འོང་བ། རྒྱ་གར་སྐད་དུ་ཨ་ག་ཏི། བརྡའི་སྐད་དུ་
ཕྲེང་ཁ་ཎ། བོད་ཀྱི་སྐད་དུ་ཅང་ཏེའུ
། རྒྱ་གར་སྐད་དུ་ཌ་མ་རུ བརྡའི་སྐད་དུ་ཀྲི་
བི་ཏ་རུ་བརྗོད་དོ། །བོད་ཀྱི་སྐད་དུ་སྐལ་མེད། །རྒྱ་གར་སྐད་དུ་ཨ་པ་བྷའི། །
བརྡའི་སྐད་དུ་དྷུ་རཾ་ཞེས་བརྗོད་དོ། །བོད་ཀྱི་སྐད་དུ་སྐལ་ལྡན། རྒྱ་གར་སྐད་དུ་ས་
བྷའི། །བརྡའི་སྐད་དུ་ ཀ་ལི་པིཉྫར་བརྗོད་དོ། །བོད་སྐད་དུ་ རེག་མིན། རྒྱ་གར་
སྐད་དུ་ཨ་པར་ཤའི། བརྡའི་སྐད་དུ་ཌིན་ཌི་མ། བོད་སྐད་དུ་ཐོད་པ། རྒྱ་གར་སྐད་
དུ་ཀ་པ་ལ། བརྡའི་སྐད་དུ་པད་མ་བྷ་ཛ་ནཾ། བོད་སྐད་དུ་བཟའ་བ། རྒྱ་གར་སྐད་
དུ་བ་ག་ཏཾ། བརྡའི་སྐད་དུ་ཏྲི་བི་ཏ་ཞེས་བྱའོ། །བོད་སྐད་དུ་ཚོད་མ། རྒྱ་གར་སྐད་
དུ་ཛྷ་བ་ཛྷ་ནཾ། བརྡའི་སྐད་དུ་མ་ལ་ཏིན་ནཾ། བོད་སྐད་དུ། བཤང་བ། རྒྱ་གར་སྐད་
དུ་བྷིས་ཐས། བརྡའི་སྐད་དུ་ཙ་ཏུར་ས་མཾ། བོད་སྐད་དུ་གཅི་བ། རྒྱ་གར་སྐད་དུ་
མུ་ཏྲ་ཧོ། །བརྡའི་སྐད་དུ་ཀསྒྱུ་རི། བོད་སྐད་དུ་རང་བྱུང་
། རྒྱ་གར་སྐད་དུ་སུ་ཡམ་
སུ་ རག་ཏ། བརྡའི་ སྐད་ དུ་ སི་ཧ་ར། བོད་སྐད་དུ་ཁུ་བ། རྒྱ་གར་སྐད་དུ་ཤུ་ཏྲ།
བརྡའི་སྐད་དུ་ཀ་པཱུ་ར། བོད་སྐད་དུ་ཤ་ཆེན། རྒྱ་གར་སྐད་དུ་མ་ཧ་མཾ་ས། བརྡའི་
240 -369



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྐད་དུ་ཤཱ་ལི་ཛ། བོད་སྐད་དུ་དབང་པོ་གཉིས་སྦྱོར། རྒྱ་གར་སྐད་དུ་སྨིན་ཏི་ཡའི།
བརྡའི་སྐད་དུ་ཀུན་ཏུ་རུ། བོད་སྐད་དུ་རྡོ་རྗེ། རྒྱ་གར་སྐད་དུ་ཀ་ར་མི་བྷའི། བརྡའི་
སྐད་དུ་བོ་ལ། བོད་སྐད་རྒྱ་སྐད་གཉིས་ཀ་ལ་པད་མ། བརྡའི་སྐད་དུ་ཀ་ཀོ་ལ་ཞེས་
ཟེར་རོ། །
ད་ནི་དོན་གསུམ་ལ་འཆད་པ་ལ། ཁ་དོག་ནི་ཝར་ན་ཞེས་པ་ད་རེས་
རིགས་ལ་འགྲོ་སྟེ། རིགས་ཀྱི་དབྱེ་བས་ཕྱེ་བ་ལས། རིགས་ནི་རྣམ་པ་ལྔ་རུ་བཤད་
ཞེས་པ་སངས་རྒྱས་ལ་རིགས་ལྔ་ཡོད། དེ་ཐོབ་པར་འདོད་པའི་རྣལ་འབྱོར་པ་ལ་
རིགས་ལྔ་ཡོད། དེའི་ཕྱག་རྒྱ་མ་ལ་ཡང་ རིགས་ལྔ་ཡོད་པའི་དོན་ཏོ། །འདི་ནི་
གསང་བའི་སྐད་ཡིན་ནོ་ཞེས་པ་རིགས་ལྔའི་རྣལ་འབྱོར་པ་དང་
། ཕྱག་རྒྱ་མ་ལྔ་པོ་
འདི་ནི་གསང་བའི་སྐད་ཀྱིས་སྨྲ་དགོས་པ་ཡིན་པའོ། །ཕྱག་རྒྱ་ལྔ་ནི་བཏུས་པ་ཉིད་
ཅེས་པ་འདིས་རིགས་གང་དང་ཕྱག་རྒྱ་མ་གང་བརྡ་བྱ་བ་མདོར་བསྟན་པ།
ད་རྒྱས་པར་འཆད་པ་ལ་གཡུང་མོའི་བུ་མོ་དང་རྡོ་རྗེའི་རིགས་ཀྱི་རྣལ་
འབྱོར་པ་བརྡ་བྱའོ། །གར་མའི་བུ་མོ་དེ་བཞིན་དུ་པད་མའི་རིགས་ཀྱི་རྣལ་འབྱོར་
པ་བརྡ་བྱ་བའོ། །རང་ཚོས་མའི་བུ་མོ་དང་རིན་ཆེན་རིགས་ཀྱི་རྣལ་འབྱོར་པ་བརྡ་
བྱ་བའོ། །སྐྱེ་གཉིས་བྲམ་ཟེའི་བུ་མོ་དང་དེ་བཞིན་གཤེགས་པའི་རིགས་ཀྱི་རྣལ་
འབྱོར་པ་བརྡ་བྱ་བའོ། །ཚོས་མའི་བུ་མོ་དང་ལས་ཀྱི་རིགས་ཀྱི་རྣལ་འབྱོར་པ་བརྡ་
བྱ་བའོ། །ཕྱག་རྒྱ་མ་འདི་རྣམས་དང་བརྡ་བྱས་པས་དངོས་གྲུབ་སྦྱིན་པའོ། །ཕྱག་
རྒྱ་མ་འདི་རྣམས་དང་སྦྱོར་བ་བྱས་པས། ཁུ་བ་ཞེས་པ་ཀུན་རྫོབ་བྱང་ཆུབ་སེམས་
ལ་བརྟེན་ནས། རྡོ་རྗེ་ཞེས་པ་དོན་དམ་ལྷན་ཅིག་སྐྱེས་པའི་ཡེ་ཤེས་སྐྱེ་བར་འགྱུར་
བའོ། །རྟེན་ཁུ་བ་དེ་ཕྱིར་ཤོར་ན་ཇི་ལྟར་བྱ་ཞེ་ན། བརྟུལ་ཞུགས་ཅན་གྱིས་ཞེས་
240 -370



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པ་ཐ་མལ་གྱིས་ལུས་ངག་ཡིད་གསུམ་བཏུལ་ནས། ཧེ་རུ་ཀའམ་ལྷན་ཅིག་སྐྱེས་
པའི་རྒྱན་ཆ་ལུགས་སུ་ཞུགས་པ་དེས་སོ། །མཆོད་ནས་བཏུང་ཞེས་པ་དཀྱིལ་
འཁོར་གྱི་ལྷ་ལ་གསང་གཏོར་གྱིས་མཆོད་ནས་དེ་ནས་བཏུང་བའོ། །
ད་ནི་དོན་བཞི་པ་ལ་འཆད་པ་ནི། རྡོ་རྗེ་སྙིང་པོ་སེམས་དཔའ་ཆེ་ཞེས་བོས་
ནས། གསང་བའི་སྐད་འདི་རྒྱུད་གཞན་དུ་མ་བསྟན་པ་ཤིན་ཏུ་ངོ་མཚར་ཆེ་བ་ཡིན་
ཏེ། སྟོན་པ་ང་ཡིས་རྡོ་རྗེ་སྙིང་པོ་ཁྱོད་ལ་གངབཤད་པ། དེ་རྣམས་ཐམས་ཅད་གུས་
པས་སམ་ཡིད་ཆེས་པས་ཟུང་ཞིག་ཅེས་གདམས་པའོ། །
ད་ནི་དོན་ལྔ་པ་འཆད་པ་ལ་ཀྱེའི་རྡོ་རྗེའི་རྒྱུད་འདིར་དབང་བསྐུར་ཐོབ་
པའི་གང་ཟག་རྣམས་ཀྱི་དཔའ་བོ་དང་དཔའ་མོ་ཚོགས་པའི་དུས་སུ་གསང་བའི་
སྐད་ཀྱིས་མི་སྨྲ་བ་ན་སྐྱོན་རྣམ་པ་གསུམ་ཡོད་དོ། །དེ་ནི་དམ་ཚིག་ཉམས་པར་ནི།
འགྱུར་བ་འདི་ལ་ཐེ་ཚོམ་མེད་པ་ནི་སྐྱོན་དང་པོའོ། །སྐྱོན་གཉིས་པ་ནི། འཚེ་བ་ནི་
སྟག་དང་ལྕེ་སྤྱང་ལ་སོགས་པས་སོ། །གཞན་ཡང་རྐུན་མ་དང་། གདོན་སྣ་ཚོགས་
དང༌། ཚ་བའི་རིམས་པ་སྣ་ཚོགས་དང་། ཤ་དུག་དང་སྦྱར་དུག་ལ་སོགས་པས་
གལ་ཏེ་སངས་རྒྱས་ཀྱིས་ཀྱང་གསང་བའི་སྐད་ཀྱིས་མི་གསུངས་ན་བར་དུ་བཅད་
ནས། འགྲོངས་པར་འགྱུར་བའོ། །སྐྱོན་གསུམ་པ་ནི། རང་གི་ དམ་ ཚིག་ རིགས་
རྙེད་ནས་ཞེས་པར་དམ་ཚིག་མཐུན་པ་རྣམས་ལྷན་ཅིག་ཏུ་ཚོགས་ནས་སྤྱོད་པ་
དང༌། ཚོགས་འཁོར་བྱེད་པའི་ཚེའོ། གལ་ཏེ་ཚིག་འདི་མི་སྨྲ་ན་ཞེས་པ་གོང་གི་མ་
ད་ན་དང་། བ་ལ་ལ་སོགས་པས་སོ། །གནས་བཞི་ལས་སྐྱེས་མཁའ་འགྲོ་མ་ནི་ཛ་
ལ་དྷ་ ར་ དང་། ཨུ་རྒྱན་དང་། ཀོ་ལ་གི་རི་དང༌
། ཀ་མ་རུ་རྣམས་སུ་སྐྱེས་པའི་
མཁའ་འགྲོ་མའོ། །
240 --371



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡང་ན་ལྷན་ཅིག་སྐྱེས་པའི་མཁའ་འགྲོ་མ་དང༌
། སྔགས་སྐྱེས་ཀྱི་མཁའ་
འགྲོ་མ་དང་། ཞིང་སྐྱེས་ཀྱི་མཁའ་འགྲོ་མ་དང་། ཡིད་སྐྱེས་ཀྱི་མཁའ་འགྲོ་མའོ། །
དང་པོ་ནི་ཡང་དག་པར་རྫོགས་པའི་སངས་རྒྱས་བུད་མེད་ཀྱི་གཟུགས་སུ་སྤྲུལ་
ནས་འགྲོ་དོན་བྱེད་པ། ཡུམ་བདག་མེད་མ་དང་སངས་རྒྱས་སྤྱན་མ་སོགས་པའོ། །
སྔགས་ སྐྱེས་མ་ ནི་ བུད་ མེད་ ཁ་ ཅིག་ དབང་ བསྐུར་ ཐོབ་ ནས་ བསྐྱེད་རྫོགས་
བསྒོམས་ པས། བསམ་གཏན་བཞི་ པའི་ སེམས་ཐོབ་པ་རྣམས་སོ། །ཞིང་ལས་
སྐྱེས་མ་ནི་བུད་མེད་ཁ་ཅིག་དབང་ཐོབ་ནས་བསྐྱེད་རྫོགས་བསྒོམས་པ་ལ། ཅུང་
མཐར་མ་ཐོན་པར་ང་ཚོའི་དུས་བྱས་པའི་དུས་སུ། བདག་ཚེ་འདིའི་འོག་རོལ་དུ་
གནས་དང་ཉེ་བའི་གནས་ལ་སོགས་པར་སྐྱེ་བར་འགྱུར་བར་གྱུར་ཅིག་ཅེས་སྨོན་
ལམ་བཏབ་པས། སྨོན་ལམ་གྱི་སྟོབས་ཀྱིས་གནས་དེ་དག་ཏུ་སྐྱེས་པ་རྣམས་སོ། །
ལས་སྐྱེས་མ་ནི་ད་ལྟའི་བུད་མེད་མཚན་ལྡན་བསྒྲུབ་པ་པོ་རྣམས་ཀྱི་ལས་རྒྱུ་བྱེད་
པ་འདི་ཀུན་ཡིན་ནོ། །དེ་ཡི་ཚེ་ན་ཁྲོ་བར་བྱེད་ཅེས་པ་བརྡ་སྐད་ཀྱིས་མ་སྨྲས་ན་
མཁའ་འགྲོ་མ་དེ་རྣམས་ ཀྱིས་ བར་ཆད་བྱེད་པའོ། །དེ་ ཡན་ ཆད་ ཀྱིས་ ལེའུའི་
གཞུང་བཤད་ཟིན་ཏོ། །
ད་ནི་ལེའུའི་མཚན་འཆད་པ་ལ། ཀྱེའི་རྡོ་རྗེའི་ནི་ཧེ་རུ་ཀའོ། །མཁའ་འགྲོ་
མ་ནི་བདག་མེད་མ་ལ་སོགས་པའོ། །དྲ་བ་ནི་གཙོ་འཁོར་དུ་འབྲེལ་བའོ། །སྡོམ་
པ་ནི་བསྐྱེད་རྫོགས་དབྱེར་མེད་དམ་བདེ་སྟོང་དབྱེར་མེད་དུ་སྡོམ་པའོ། །རྒྱུད་
ཐམས་ཅད་ནི་བརྟག་པ་དང་པོའོ། །གླེང་གཞི་ནི་ནི་ད་ན་ཞེས་པ་ངེས་པ་སྟེར་བའོ། །
གསང་བའི་སྐད་ནི་བརྡའོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་ལ་
འབེབས་ པའོ། །ལེའུ་ནི་ གཞུང་ གཅོད་ཅིང་སྐྱོང་བར་བྱེད་པའོ། །གསུམ་ པ་ནི་
240 -372



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས། །ལེའུ་གསུམ་པའི་
རྣམ་པར་བཤད་པའོ།། །།
ལེའུ་བཞི་པ་ལ་གཉིས་ཏེ། ལེའུའི་གཞུང་དང༌
། ལེའུའི་མཚན་ཉིད་ནོ། །
དང་པོ་ལ་གཉིས་ཏེ། མཚམས་སྦྱར་སྔོན་དུ་འགྲོ་བས་གསོལ་བ་གདབ་པ་དང་།
དེའི་ལན་ནོ། །དང་པོ་ནི་དེ་ནས་ཞེས་པ་ལ་སོགས་པ་སྟེ། ལེའུ་གསུམ་པ་བཤད་
པའི་དེ་ནས་སོ། །རྡོ་རྗེ་སྙིང་པོ་ལ་སོགས་པ་ཞེས་པ་ཐབས་ཀྱི་འཁོར་ཐམས་ཅད་
དཔྱོད་པ་ལ་བརྟེན་པའི་ཐེ་ཚོམ་དུ་གྱུར། མཁའ་འགྲོ་མ་ཞེས་པ་བདག་མེད་མ་ལ་
སོགས་པའི་ཤེས་རབ་ཀྱིས་འཁོར་ཐམས་ཅད་རྟོག་པ་ལ་བརྟེན་པའི་ཐེ་ཚོམ་དུ་
གྱུར། མཁའ་འགྲོ་མ་ཞེས་པ་བདག་མེད་མ་ལ་སོགས་པའི་ཤེས་རབ་ཀྱིས་འཁོར་
ཐམས་ཅད་རྟོག་པ་རྟེན་པའི་ཡིད་གཉིས་སུ་གྱུར་ཞེས་བླ་མ་ལྷོ་པ་གསུང་ངོ༌
། སློབ་
དཔོན་པའི་ཞལ་ནས་རྡོ་རྗེ་སྙིང་པོ་ལ་སོགས་པ་ཞེས་པ་ཐབས་ཀྱི་འཁོར་རྣམས་
དང་། མཁའ་འགྲོ་མ་ཞེས་པ་ཤེས་རབ་ཀྱི་འཁོར་རྣམས་ཐེ་ཚོམ་དུ་འགྱུར། ཡིད་
གཉིས་སུ་གྱུར་བྱས་ཀྱང་འགལ་བ་མེད་གསུངས་སོ། །
དེ་ནས་བཅོམ་ ལྡན་ འདས་ ལ་ འདི་ སྐད་ཅེས་ གསོལ་ཏེ། བཅོམ་ ལྡན་
འདས་ཞེས་བོས་ནས་ཐེ་ཙོམ་བསལ་དུ་གསོལ་ཞེས་སོ། །འོ་ན་གང་ལ་ཐེ་ཚོམ་
སྐྱེས་ན། བརྟག་པ་དང་པོའི་ལེའུ་དྲུག་པ་སྤྱོད་པའི་ལེའུ་ལས་གང་བཤད་པ་ནི།
གླུ་བླངས་པ་དང་གར་བྱས་པས་དངོས་གྲུབ་སྦྱིན་པར་གསུངས་པའི་དོན་དེ་ལ་
བདག་ནི་ཐེ་ཚོམ་མཆིས་ཏེ། གླུ་ནི་ཅི་ལྟར་བླང་
། གར་ཀྱང་ཅི་ལྟར་བྱ་བ་ལགས་
ཞེས་པ་དང་ཅིག །ལྷ་ཡི་ལེའུ་ལས་གང་གསུངས་པ་ཞེས་པ་ལྷ་དབང་བསྐུར་བའི་
ལེའུ་ལས། དབང་བསྐུར་ནས་རིགས་ཀྱི་བདག་པོས་དབུ་བརྒྱན་པར་འགྱུར་རོ། །
240-373



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེས་གསུངས་པ་ལ། ཞེ་སྡང་ལ་སོགས་ཕྱག་རྒྱ་རྣམས། །དེ་ལ་བདག་ནི་ཐེ་ཚོམ་
མཆིས་ཏེ། རིགས་ཀྱི་བདག་པོ་གང་གི་ཕྱག་རྒྱས། །ལྷ་གང་ལ་ཕྱག་རྒྱ་ཅི་ལྟར་
གདབ་ཅེས་པ་དང་གཉིས། སྔགས་ཀྱི་ལེའུ་ལས་གང་གསུངས་པ་ཞེས་པ་གོང་
ལེའུ་ གཉིས་པ་ནས། ཨ་ ཨཱ་ ཨི་ཨཱི་རྣལ་ འབྱོར་ མ་རྣམས་ ཀྱི་ ས་བོན་ནོ་ ཞེས་
གསུངས་པ་དེའོ། །བདག་མེད་ལ་སོགས་པ་ས་བོན་ཉིད་ཅེས་པ་གོང་ལེའུ་བརྒྱད་
པ་ནས་ཟླ་བའི་སྟེང་དུ་ས་བོན་ཉིད་ཞེས་པའོ། །དེ་ལ་བདག་ནི་འཁྲུལ་པ་འཁྲུལ་
ཞེས་པ་ས་བོན་བཅོ་ལྔ་འདུག་པ་ལ་གང་གི་ས་བོན་གང་ཡིན་མ་ཤེས་པའོ། །དེས་
ན་གང་གི་ས་བོན་གང་ཞེས་དྲིས་པ་དང་གསུམ། ཡང་ལེའུ་དང་པོ་རྡོ་རྗེ་རིགས་ཀྱི་
ལེའུ་ལས་གང་བཤད་པའི། བཅུ་དྲུག་གཉིས་ཀྱི་བདག་ཉིད་རྩ་ཞེས་པ། རྩ་རྣམས་
ནི་སུམ་ཅུ་རྩ་གཉིས་ཏེ། མི་ཕྱེད་མ་དང་ཕྲ་གཟུགས་མ་དང་ཞེས་པ་ལ་སོགས་
པའོ། །བཅོམ་ལྡན་ཞེས་བོས་ནས། བདག་ནི་ཞེས་པ་རྡོ་ རྗེ་ སྙིང་པོ་བདག་གོ །
འཁྲུལ་འགྱུར་པས་ཞེས་པ་རྩ་དེ་རྣམས་ཀྱི་རྣམ་དག་མ་ཤེས་པས་སོ། །དེས་ན་དེ་
རྣམས་ཀྱི་རྣམ་དག་བཤད་དུ་གསོལ་ཞེས་པ་དང་བཞིའོ། །དེ་རྣམས་ནི་གཙོར་
དྲིས་པའོ། །
ད་ནི་དེའི་ལན་འཆད་པ་ལ་བཅུ་གསུམ་ལས། དང་པོ་གླུ་གར་གྱི་ལན་ནི།
བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ། ཀོལླ་ཨི་རེ་ལ་
སོགས་པའི་གླུ་འདི་རྣམས་ལ་འགྲེལ་པ་མཁན་པོས་བསྐྱེད་རིམ་དང་སྦྱར་བ་དང་
།
རྫོགས་རིམ་དང་སྦྱར་བའི་བཤད་པ་བྱས་ནས་འདུག་སྟེ་མི་དགོས། གླུའི་ཐད་སོའི་
བསྐྱེད་རིམ་གྱིས་ཉམས་སུ་བླངས་སུ་བཏུབ་པ་མི་ཡོང་
། གླུ་འདི་བླང་བར་རང་
ཡིན་གསུངས་སོ། །འདི་ལ་ཡང་རྒྱ་གར་ན་དྲུག་འགྱུར་དུ་ལེན་པའི་ལུགས་དང་
།
240—374



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བཞི་འགྱུར་དུ་ལེན་པའི་ལུགས་གཉིས་ཡོད་དེ། །ཇོ་བོ་ནཱ་རོ་པ་ནི་འགྱུར་དུ་མཛད་
དོ། །དེ་ལ་བཞི་འགྱུར་ནི་གོང་གི་ཀོལླ་ཨེ་རི་ཊི་ཁའི་ཚིག་རྐང་གཉིས་ལ། ཞབས་
ཐ་ཀའི་མ་ཨ་ཙེའི་ཚིག་རྐང་གཉིས་བཏགས་པས་བཞི་འགྱུར་རོ། །དེ་བཞིན་དུ་
རིམ་པ་ལྟར་སྟོད་ཀྱི་ཚིག་རྐང་གཉིས་ལ་མ་ལ་ཨ་ཙེའི་ཚིག་གཉིས་པོ་བཏགས་ལ་
བླང་བའོ། །བླང་བའི་དུས་ནི་བསྐྱེད་རྫོགས་བསྒོམ་པའི་ཐུན་མཚམས་ཀྱི་དུས་
དང་། དབང་བསྐུར་བའི་དུས་དང་
། ཚོགས་འཁོར་གྱི་དུས་དང་། སྤྱོད་པའི་དུས་
སུ་བཞིར་བླང་བའོ། །
ད་ནི་གར་བྱ་བའི་དུས་སུ་དྲན་པ་མི་འཕྲོགས་པ་ནི་ལྷན་ཅིག་སྐྱེས་པའི་ཡེ་
ཤེས་ཀྱི་ཉམས་དང་ལྡན་པའོ། །རྣལ་འབྱོར་ལས་ཞེས་པ་རྟེན་གྱིས་གང་ཟག་གོ །
དེས་ཧེ་རུ་ཀའི་གཟུགས་སུ་ང་རྒྱལ་བྱས་ནས་གར་བྱའོ། །འདི་ཆགས་པ་དང་བྲལ་
བའི་ལམ་མིན་ཏེ། ལྷན་ཅིག་སྐྱེས་པའི་ཡེ་ཤེས་ལ་གོམས་པའི་སེམས་ཀྱིས་ནི། དེ་
ལ་འདོད་ཅིང་ཆགས་པའི་སེམས་ཀྱིས་བསྒོམ་ཞིང་གླུ་བླང་བ་ཉིད་ཡིན་ནོ། །འོ་ན་
གོང་གི་ཧེ་རུ་ཀའི་གཟུགས་ཀྱིས་གར་བྱ་ཞེས་པའི་ཧེ་རུ་ཀ་དེ་གང་ཡིན་ཞེ་ན། རྡོ་
རྗེ་ཞེས་པ་མི་བསྐྱོད་པའི་ཧེ་རུ་ཀའི་ང་རྒྱལ་དང་ལྡན་པས་གར་བྱའོ། ཆོས་ནི་སྣང་
བ་མཐའ་ཡས་ཀྱི་ཧེའོ། །སངས་རྒྱས་ནི་རྣམ་པར་སྣང་མཛད་ཀྱི་ཧེའོ། །
དེས་མཚོན་ནས་རིན་ཆེན་འབྱུང་ལྡན་དང་། དོན་ཡོད་གྲུབ་པའི་ཧེ་རུ་ཀ་
ཡང་ཤེས་པར་བྱའོ། །རྣལ་འབྱོར་མ་ནི་བདག་མེད་མའི་ང་རྒྱལ་ལོ། །མ་མོ་ནི་ལྷ་
མོ་བཅུ་བཞིའི་ང་རྒྱལ་གྱིས་གར་བྱའོ། །གླུ་དང་ཞེས་པ་གོང་གི་ཀོལྤ་ལ་སོགས་
པའོ། །གར་ནི་ཞེས་པ་གུར་ལེའུ་བཅུ་བཞི་པ་ནས་གསུངས་པའི་གར་རོ། །འདི་
དག་གིས་ ཞེས་ པ། ཧེ་རུ་ཀའམ་བདག་མེད་མའི་ང་རྒྱལ་འདི་དག་གིས་སོ། །
240-375



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལེགས་པར་གླུ་བླང་གར་ཀྱང་བྱ་ཞེས་པའོ། །
ཡང་ན་གླུ་བླང་བ་ནི་ལྷན་ཅིག་སྐྱེས་པའི་ཉམས་དང་ལྡན་པས་སོ། །གར་
ཡང་བྱ་བ་ནི་ཧེ་རུ་ཀའམ་བདག་མེད་མའི་ང་རྒྱལ་དང་ལྡན་པས་སོ། །འོ་ན་གླུ་
གར་བྱས་པ་ལ་ཕན་ཡོན་ཅི་ཡོད་ན། འདི་ཉིད་ཀྱིས་ནི་ཞེས་པ་གླུ་བླངས་གར་བྱས་
པ་འདིས་སོ། །ཚོགས་བསྲུང་ཞིང་ཞེས་པ་ལ་བསོད་ནམས་དང་ཡེ་ཤེས་ཀྱི་ཚོགས་
རྫོགས་ཤིང་བསྲུང་བར་བྱེད་པའོ། །ཡང་ན་འཁོར་ གྱི་ཚོགས་བསྲུང་བའོ། །དེ་
བཞིན་བདག་གི་བར་ཆད་ཐམས་ཅད་ཀྱང་བསྲུང་བ་ཉིད་དོ། །གླུ་གར་འདིས་ནི་
འཇིག་རྟེན་པ་རྣམས་ཀྱི་ཡིད་འཕྲོག་ཅིང་དབང་དུ་བྱེད་པའོ། །གླུ་འདིས་ནི་སྔགས་
ཀྱི་བཟླས་པ་ཉིད་དུ་ཡང་འགྲོ་བའོ། །གླུ་གར་གཉིས་པོ་འདི་ཁྱད་པར་དུ་གང་གི་
དུས་སུ་བྱེད་ཅེ་ན། གང་དུ་ཞེས་པ་ཚོགས་ཀྱི་དུས་གང་དུ་གུས་པ་དང་བཅས་པས་
གླུ་ལེན་པ་དང་
། ཚོགས་ཀྱི་དུས་གང་དུ་གུས་པ་དང་བཅས་པས་གར་བྱེད་པའོ། །
འོ་ན་ཚོགས་ཀྱི་འཁོར་ལོ་བྱ་བ་དེ་ཇི་ལྟ་བུ་ལ་ཟེར་ན། ཚོགས་ཀྱི་བདག་པོས་སྔར་
བྱས་ཞེས་པ་ཚོགས་ཀྱི་འཁོར་ལོ་དང༌། ཚོགས་ཀྱི་མཆོད་པ་དང་
། དཔའ་བོའི་
སྟོན་མོ་དང་། དཔའ་མོའི་སྟོན་མོའོ། །དེ་ལ་ཚོགས་བྱེད་པའི་དུས་དེར་དཔོན་སློབ་
ཐམས་ཅད་ལ་ཕྱག་རྒྱ་མ་ཡོད་ན་ཚོགས་ཀྱི་འཁོར་ལོའོ། །བླ་མ་ལ་ཕྱག་རྒྱ་མ་ཡོད་
གཞན་ལ་མེད་ན་ཚོགས་ཀྱི་མཆོད་པའོ། །སྐྱེས་པ་འབའ་ཞིག་ཚོགས་ནས་ཚོགས་
བྱེད་ན་དཔའ་བོའི་སྟོན་མོའོ། །བུད་མེད་འབའ་ཞིག་འདུག་ནས་ཚོགས་བྱེད་ན་
དཔའ་མོའི་སྟོན་མོའོ། །
དེ་ལྟར་ཐུན་བཞིར་བསྐྱེད་རྫོགས་བསྒོམ་ཞིང་ཐུན་མཚམས་སུ་ཚོགས་
བྱས་ན་མཁའ་འགྲོ་འདུ་བའི་རྟགས་ཡོང་བ་ནི། དེ་ལ་དྲི་ནི་མཚོན་པར་བྱ་ཞེས་
240 -376



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པའོ། །དྲི་ཇི་ལྟར་ཡོང་ན་སྒང་པའི་དྲི་དང་
། བྱ་རྒོད་དྲི་ཞེས་པ་བསེ་དྲི་ནི་འཇིག་
རྟེན་གྱི་མཁའ་འགྲོ་མ་འདུ་བའི་རྟགས་སོ། །གསུང་གི་དྲི་དང་མ་ལ་ཡ་ཛཾ་ཞེས་པ་
ཙན་དན་གྱི་དྲི་ནི་འཇིག་རྟེན་ལས་འདས་པའི་མཁའ་འགྲོ་མ་འདུ་བའི་རྟགས་སོ། །
དེ་ལ་སྒྲ་སྐད་འབྱུང་བ་ལ་དང་པོར་ངང་པའི་སྒྲའོ། །བར་དུ་བུང་བའི་སྒྲའོ། །དེ་
དག་ཀྱང་གླུ་དང་གར་བྱས་པའི་མཐའ་ནས་མཉན་པར་བྱའོ། །ཐ་མལ་ནི་བ་ལང་
ཚེའི་སྒྲ་ཞེས་པ་ལྕེ་སྤྱང་གི་སྒྲ་འབྱུང་བའོ། །
དེ་རྣམས་གར་འབྱུང་ན་ཚོགས་ཀྱི་ཁང་པའི་ཕྱི་རོལ་གྱི་ཚལ་དུ་མཚོན་པར་
བྱའོ། །རྟགས་དེ་རྣམས་གང་ལས་བྱུང་བ་ཡིན་ན། གླུའི་བྱིན་རླབས་མཚན་ཉིད་དོ་
ཞེས་པ་གླུ་གར་བྱས་པའི་བྱིན་རླབས་ཀྱིས་བྱུང་བའི་དོན་ཏོ། །
ད་ནི་དོན་གཉིས་པ་ལ་ལྔ་སྟེ། མིང་གི་རྣམ་གྲངས། ངེས་ཚིག་དང་། རྒྱ་
འཚལ་བའི་སྐྱོན་དང་
། རྒྱས་གདབ་པ་དངོས་དང་
། གདམས་པའོ། །དང་པོ་མིང་
གི་རྣམ་གྲངས་ནི་ཕྱག་རྒྱ་རྟགས་དང་མཚན་མ་སྟེ་ཞེས་པ། སྤྱིར་གདབ་བྱའི་ཡུལ་
དེ་ལ་འདེབས་བྱེད་དེས་བཏབ་ སྟེ་ལུས་ལ་སེམས་སེམས་ལ་ལུས། རྒྱུ་ལ་འབྲས་བུ་འབྲས་བུ་ལ་རྒྱུ་
སངས་རྒྱས་འདེབས་པའམ་འཆིང་བས་ན་རྒྱའོ། །ཡང་རིགས་གང་ཡིན་དེས་སངས་རྒྱས་འདེབས་པས་ནའང་
པས་ཕྱག་རྒྱ་ཞེས་བྱའོ་དེ་ནི་མཚོན་བྱེད་འཆིང་བྱེད་གཉིས་ཀ་ཡིན་ནོ། །དེའི་བྱེ་བྲག་དུ་རིགས་
འཛིན་པས་རྟགས་ཞེས་བྱའོ། །དེས་དབུ་ལ་མཚོན་པས་མཚན་མ་ཞེས་བྱའོ། །
ངེས་ཚིག་འཆད་པ་ལ། འདིས་ནི་ཞེས་པ་ཕྱག་རྒྱ་རྟགས་དང་མཚན་མ་སྟེ། རྣམ་
སྣང་ལྟ་བུས་བསྒྲུབས་པ་པོ་ལྷ་བསྒོམས་པའི་སྤྱི་བོར་རྒྱས་བཏབ་ནའོ། །རིགས་ནི་
མཚོན་པར་བྱ་ཞེས་པ་དེ་བཞིན་རིགས་ཀྱི་རྣལ་འབྱོར་པར་མཚོན་པས་ནའོ། །མི་
བསྐྱོད་པས་རྡོ་རྗེའི་རིགས་སུ་མཚོན་པ་ཡང་ཤེས་པར་བྱའོ། །རྒྱ་འཆོལ་པའི་སྐྱོན་
240 --377



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
འཆད་པ་ལ། རིགས་འཆོལ་བསྒོམས་པའི་སྦྱོར་བ་ཞེས་པ་དེ་བཞིན་རིགས་ཀྱི་
རྣལ་འབྱོར་པ་ལ་མི་བསྐྱོད་པ་ལྟ་བུས་རྒྱས་བཏབ་ན། དེ་རིགས་འཆོལ་པ་ཡིན་
པས་དངོས་གྲུབ་མེད་ཅིང་བསྒྲུབ་པ་པོའི་དམ་ཚིག་ཉམས་ནས་འཆིའོ། །རྒྱས་
གདབ་པ་དངོས་ལ། ཞེ་སྡང་དག་པ་མི་བསྐྱོད་པའི་ཕྱག་རྒྱས་བདག་མེད་མའི་དབུ་
ལ་བརྒྱན་པའོ། །གཏི་མུག་དག་པ་རྣམ་སྣང་གི་ཕྱག་རྒྱས་རྡོ་རྗེ་མ་ལའོ། །སེར་སྣ་
དག་པ་རིན་ཆེན་འབྱུང་ལྡན་གྱི་ཕྱག་རྒྱས་དཀར་མོ་ལའོ། ཆགས་པ་དག་པ་སྣང་
བ་མཐའ་ཡས་ཀྱིས་ཆུ་མ་ལ་ཕྱག་རྒྱས་གདབ་པའོ། །ཕྲག་དོག་དག་པ་དོན་གྲུབ་
ཀྱི་ཕྱག་རྒྱས་མཁའ་འགྲོ་མ་ལའོ། །དེ་ལྔ་ནི་མཚོན་བྱེད་ཀྱི་རྒྱའོ། །ཞེ་སྡང་ཞེས་པ་
ལ་སོགས་པ་བརྒྱད་ནི་འཆིང་བྱེད་ཀྱི་རྒྱ་སྟེ་གཞུང་གསལ་ལོ། །ཡང་འདི་གཉིས་ནི་
མཚོན་བྱེད་ཀྱི་རྒྱ་སྟེ། གཏི་མུག་དག་པ་རྣམ་སྣང་གི་ཕྱག་རྒྱས་ས་སྤྱོད་མ་ལའོ། །
འདོད་ཆགས་དག་པ་སྣང་མཐའི་ཕྱག་རྒྱས་མཁའ་སྤྱོད་མ་ལ་གདབ་པའོ། །རྒྱས་
གདབ་པ་ལ་གདམས་པ་འཆད་པ་ལ། དངོས་གྲུབ་འདོད་པས་ཕྱག་རྒྱས་གདབ་པ་
ཤེས་པར་བྱའོ། །
ད་ནི་གསུམ་པ་འཆད་པ་ལ། ཨ་ལི་དང་པོ་བདག་མེད་མ་ཞེས་ པ་ལ་
སོགས་པ་སྟེ། གཞུང་གསལ་ལོ། །ཐ་མའི་ཨ་དང་པོའི་ཨ་ལ་བསྡུས་པ་ཡིན་ནོ། །
དེ་རྣམས་ནི་རྣལ་འབྱོར་མའི་ས་བོན་ཉིད་ཡིན་ནོ། །
ད་ནི་བཞི་པ་འཆད་པ་ལ། རྡོ་རྗེ་རིགས་ཀྱི་ལེའུ་ནི་ལེའུ་དང་པོ་ལས་སོ། །
རྩ་རྣམས་གང་། བཅུ་གཉིས་ཀྱི་བདག་ཉིད་གསུངས་ཞེས་པ། རྩ་རྣམས་ནི་སུམ་ཅུ་
རྩ་གཉིས་ཏེ། མི་ཕྱེད་མ་དང་ཞེས་པ་ལ་སོགས་པའི་རྣམ་དག་གོ །རྩ་ནི་གཉིས་
གཉིས་རྣལ་འབྱོར་མ། རེ་རེའི་རྣམ་པ་རྣམས་སུ་བརྗོད་ཞེས་པ་རྩ་གཉིས་རྣམ་པར་
240 -378



གཅིག་
དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དག་པ་ལྷ་མོ་རེ་རེར་བྱས་པས་རྩ་ཉི་ཤུ་རྩ་བརྒྱད་དག་པ་འཁོར་ལྷ་མོ་བཅུ་བཞིའོ། །
རྐྱང་མ་རོ་མ་ཀུན་འདབ་མ། བདག་མེད་རྣལ་འབྱོར་མ་ཞེས་བརྗོད་ཞེས་པ་རྩའི་
གཙོ་མོ་གསུམ་དག་པ་ལྷའི་གཙོ་མོ་བདག་མེད་མའོ། །འོ་ན་གོང་དུ་རྩ་སུམ་སུ་རྩ་
གཉིས་གསུངས། འདིར་ནི་རྩ་སུམ་ཅུ་རྩ་གཅིག་གི་རྣམ་དག་ལས་མ་བྱུང་
། ད་རྩ་
ལ་རྣམ་དག་མེད་པ་དེ་གང་གི་ཕྱིར་སྤོང་ཞེ་ན། དེའི་ལན་ནི། །བཅུ་དྲུག་
ཅེས་པ་ཟུང་བཅུ་དྲུག་གོ །ཆ་མེད་པ་ནི་གཅིག་ཡན་གར་དུ་སོང་བ་སྟེ། དོན་ལ་
སུམ་བཅུ་རྩ་གཅིག་གོ །འབད་པས་ནི་བརྩོན་འགྲུས་དང་བཅས་པས། ཀུན་གྱི་
ལྷག་མ་ནི་རྩ་སུམ་ཅུ་རྩ་གཅིག་གི་ལྷག་མ་བདུད་བྲལ་ལ་དེ་སྤང་བའོ། །དེ་རྒྱུ་
མཚན་ཅིའི་སླད་དུ་སྤང་ཞེ་ན་ཞེས་དྲིས་པ་ལ། དེའི་ལན་ནི་དོན་གྱི་བྱ་བ་མི་བྱེད་
པའི་ཕྱིར་ཞེས་པ་སྟེ། རྩ་དེས་ཀུན་རྫོབ་བྱང་ཆུབ་ཀྱི་སེམས་འབབ་པའི་བྱ་བ་མི་
བྱེད་པའི་ཕྱིར་སྤངས་པའོ། ། འོ་ན་ རྩ་གཞན་ནས་ཀུན་རྫོབ་བྱང་ཆུབ་སེམས་
འབབ་བམ་ཞེ་ན། བཅོ་ལྔ་ནི་ཟུང་བཅོ་ལྔའོ། །ཆ་ ལར་འདི་ནས་ཆ་ཞེས་པ་གསུམ་བྱུང་སྟེ་
དོན་མི་མཐུན་འགྱུར་སྐྱོན་ཡིན་པ་འདྲ་ནི་ཡན་གར་བ་གཅིག་པོ་དེའོ། །དེ་ལྟར་རྩ་སུམ་ཅུ་རྩ་
གཅིག་གི་བདག་ཉིད་དེ་ནས་ཟླ་བ་བྱང་ཆུབ་སེམས་ཞེས་པ་ཀུན་རྫོབ་བྱང་ཆུབ་
སེམས་འབབ་པར་འགྱུར་བའོ། །
འོ་ན་དེ་ཅིའི་གཟུགས་ཀྱིས་འབབ་ཅེ་ན། བདེ་བ་ཆེན་པོ་ཞེས་པ་དོན་དམ་
བྱང་ཆུབ་ཀྱི་སེམས་མཚོན་པའི་ཀུན་རྫོབ་བྱང་ཆུབ་སེམས་དེ་ཨ་ལི་བཅོ་ལྔའི་
གཟུགས་ཀྱིས་འབབ་པའོ། །རྣལ་འབྱོར་མ་རྣམས་དེ་ཡིས་ཆ་ཞེས་པ་ལྷ་མོ་བཅོ་
ལྔར་རྣམ་པར་དག་པའི་རྩ་དེ་རྣམས་ཀྱི་ཤེས་རབ་སྟོང་པ་མཚོན། དེའི་ནང་ནས་
འབབ་པའི་བྱང་སེམས་དེས་ཐབས་བདེ་བ་མཚོན། དོན་ལ་ལུས་ཐབས་ཤེས་རབ་
240 -- 379



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཏུ་གཏན་ལ་ཕབ་པ་ཡིན་ནོ། །འོ་ན་ལེའུ་དང་པོ་ནས། རྩ་རྣམས་ནི་སུམ་ཅུ་རྩ་
གཉིས་ཏེ། བྱང་ཆུབ་ཀྱི་སེམས་སུམ་ཅུ་རྩ་གཉིས་བབས་པ། ཞེས་ གསུངས་པ་
དང་། འདི་ནས་བདུད་བྲལ་མ་ནས་མི་འབབ་པར་གསུངས་པ་དང་མི་འགལ་
ལམ་ཞེ་ན་མི་འགལ་ཏེ། གོང་མ་ནི་ཕལ་ཆེ་བ་ལ་དགོངས་པ་ཡིན། འདི་ནི་ངེས་པ་
ལ་དགོངས་པ་ཡིན་ནོ། །དཔེར་ན་མི་སུམ་ཅུ་སོ་གཉིས་བྱུང་བ་ལ། སོ་གཅིག་ལ་
ཞྭ་འདུག་ན་གཅིག་ལ་ཞྭ་མི་འདུག་ཀྱང་ཞྭ་ཅན་ཉི་ཚེ་བྱུང་ཟེར་ནས། ཐམས་ཅད་
ལ་ཞུ་ཡོད་པར་སྨྲའོ། །དེའི་རྗེ་ལ་ག་དར་བྱས་པས་གཅིག་ལ་ཞྭ་མེད་པ་ཚོར་ནས།
གཅིག་ལ་ཞྭ་མེད་གཞན་ལ་ནི་ཞྭ་ཡོད་ཟེར་བ་དང་འདྲ་བ་ཡིན་ནོ། །དེ་ཡན་ཆོད་
ཀྱིས་གཙོར་དྲིས་པའི་ཐེ་ཚོམ་བསལ་བའོ། །
ད་ཡང་འདི་མན་ཆད་དུ་ཞར་ལ་ཐེ་ཚོམ་སྐྱེས་པ་རྣམས་རྡོ་རྗེ་སྙིང་པོས་དྲིས་
ནས། རྡོ་རྗེ་འཆང་གིས་སེལ་བའོ། །དེ་ཡང་དོན་ལྔ་པ་འཆད་པ་ལ། རྡོ་རྗེ་སྙིང་
པོས་གསོལ་བ་ཞེས་པ་དྲི་བའོ། །རྣལ་འབྱོར་མ་ཀུན་ནོ་ལྷ་མོ་བཅོ་ལྔས་རྣམ་དག་
བྱས་པའི་རྩ་དེ་རྣམས་སོ། །ལས་བྱུང་བ་ནི་ཀུན་རྫོབ་བྱང་ཆུབ་ཀྱི་སེམས་སོ། །དེ་
ལ་བརྟེན་ནས་དོན་དམ་བྱང་ཆུབ་ཀྱི་སེམས་སྐྱེས་པ་དེ་ནི་ལྷན་ཅིག་སྐྱེས་དགའི་
རང་བཞིན་ཉིད་ཡིན་ནོ། །འགྲིབ་མེད་ཅེས་པ་ས་ཧ་ཛ་དེ་དོན་དམ་དུ་གནས་པས་
འཕེལ་འགྲིབ་མེད་པའི། བཏུང་བ་མཆོག་ནི་དོན་དམ་བྱང་སེམས་སྐྱེ་བའི་རྟེན་
ཀུན་རྫོབ་བྱང་སེམས་ཞུ་བའི་རྣམ་པ་དེའོ། །ནམ་མཁའ་ཉིད་ཅེས་པ་ཀུན་ལ་ཁྱབ་
པའི་དཔེའོ། །གསུངས་ཞེས་པ་ཀུན་རྫོབ་བྱང་སེམས་དེ་ངེས་པ་ཁོ་ནར་ཅི་ནས་
ཀྱང་མི་སྤང་བྱ་བ་ལགས་སམ། འོན་ཏེ་སྤངས་ཀྱང་མི་སྟོ་བྱ་བ་ལགས་ཞེས་དྲིས་
པའོ། །དེའི་ལན་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་སྟེ།
240-380



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཇི་སྐད་སྨྲས་པ་དེ་བཞིན་ནོ་ཞེས་པ་རྡོ་རྗེ་སྙིང་པོ་ཁྱོད་རང་ན་རེ་ཅི་ནས་ངེས་མི་
སྤང་ཟེར་བཞིན་དུ་ཡིན་པས། ཀུན་རྫོབ་བྱང་སེམས་དེ་མི་སྤང་བ་ཡིན་ཞེས་པའོ། །
ཀུན་རྫོབ་བྱང་སེམས་འདི་ལ་རྒྱ་གར་ན་ཇོ་བོ་ཁ་ཅིག་ན་རེ། དཔེར་ན་བ་
གཞོན་དེ་བཟའ་བཏུང་གིས་ཁྱོགས་ན་འོ་མ་མང་
། མ་ཁྱོགས་ན་འོ་མ་ཉུང་བ་
བཞིན་དུ། ལུས་འདི་ཡང་བཟའ་བཏུང་གིས་ཁྱོགས་ན་ཐིག་ལེ་འཕེལ་ལ། མ་
ཁྱོགས་ན་ཐིག་ལེ་འབྲི་སྟེ་བཟའ་བཏུང་ལ་རག་ལས་པས། བདེ་བ་བསྐྱེད་པའི་
ཆེད་དུ་ཐིག་ལེ་ཕབ་ནས་ཤོར་ཡང་མི་སྟོ་ཟེར་བ་ཡོད་དོ། །ཇོ་བོ་ནཱ་རོ་པ་ནི་ཐིག་
ལེ་གཏང་བའི་དུས་རྣམ་པ་བཞི་ཡོད་དེ། དེ་རྣམས་ཀྱི་དུས་སུ་སེམས་ཅན་གྱི་དོན་
དུ་འགྱུར་བས་གཏང། གཞན་གྱི་དུས་སུ་ནི་མི་གཏང་བར་བཞེད་དོ། །
གཏང་བའི་དུས་བཞི་ནི། སློབ་མ་ལ་གསང་དབང་བསྐུར་བའི་དུས་དང་
།
འཆི་ལྟས་རྟོག་པའི་དུས་དང་
། འཆི་ལྟས་བྱུང་ན་སྣ་སྨན་སྦྱར་བའི་དུས་དང་
།
བདུད་རྩིའི་རི་ལུ་སྦྱོར་བའི་དུས་རྣམས་སོ། དུས་གཞན་དུ་མི་གཏང་བ་ནི་འདི་
ནས་ཀྱང་གསལ་ལ། སཾ་པུ་ཊི་ནས་ཀྱང་བཤད་དོ། །དེ་མི་སྤོང་ན་ཐབས་གང་གིས་
སེམས་བསྐྱེད་པ་ལགས་ཞེས་དྲིས་པའོ། །དེའི་ལན་བཅོམ་ལྡན་འདས་ཀྱི་བཀའ་
སྩལ་པ་ཞེས་པ་ལ་སོགས་པ་སྟེ། དེ་ཡང་ཆགས་ཅན་ལས་རྒྱ་ལ་བརྟེན་པའི་མན་
ངག་ཞེས་བྱ། གཞན་ལུས་ཤེས་རབ་ཀྱི་མན་ངག་ཞེས་བྱ། འོག་སྒོའི་མན་ངག་
ཕོ་ཉའི་ལམ་པ་ཞེས་བྱ་ལ། སྐབས་འདིར་མིང་བཏགས་པ་ནི་དཀྱིལ་
འཁོར་ལོའི་ཐབས་དང་ནི་ཞེས་པ་སྟེ། དེ་ཡང་དཀྱིལ་ནི་སྙིང་པོ་སྟེ། ལྷན་ཅིག་
སྐྱེས་པའི་ཡེ་ཤེས་སོ། །འཁོར་ནི་ལེན་པ་སྟེ། དགའ་བ་བཞི་དང་སྐད་ཅིག་མ་
བཞིས་ ལེན་ པའོ། །འཁོར་ལོ་ནི་དེས་རྣམ་རྟོག་གི་སྒྲོ་འདོགས་གཅོད་པའོ། །
ཞེས་བྱ།
240 --381



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཐབས་ཞེས་པ་བཅོ་ལྔ་སྟེ། མཚན་ཉིད་བརྟག་པ་དང་
། དགུག་པ་དང་།
མི་མཐོང་
བར་བྱ་བ་ལ་སོགས་པའོ། །དེ་ལྟ་བུའི་མན་ངག་དེས་རབ་ཏུ་བསྐྱེད་ཅེས་པའོ། །
གང་བསྐྱེད་ན་ཀུན་རྫོབ་བྱང་ཆུབ་ཀྱི་སེམས་རྟེན་དེ་དང་
། དོན་དམ་བྱང་
ཆུབ་ཀྱི་སེམས་བརྟེན་པ་དེ་བསྐྱེད་པའོ། །འོ་ན་ཀུན་རྫོབ་བྱང་ཆུབ་སེམས་ཅི་ལ་
ཟེར་ན་ཀུན་རྫོབ་ཀུནྡ་ལྟ་བུ་ཉིད་ཅེས་པ་སྟེ། དངུལ་ཆུའི་རྣམ་པ་ལྟ་བུའོ། །དོན་
དམ་བྱང་ཆུབ་སེམས་ཅི་ལ་ཟེར་ན་དོན་དམ་བདེ་བའི་གཟུགས་ཅན་ནོ་ཞེ་པ་བདེ་
ལ་མི་རྟོག་པའི་ཉམས་སོ། །ཡང་ཆགས་པ་དང་བྲལ་བའི་མན་ངག་ཞེས་བྱ། རང་
ལུས་ཐབས་ལྡན་གྱི་མན་ངག་ཞེས་བྱ། སྟེང་སྒོའི་མན་ངག་ཞེས་བྱ། རྣལ་འབྱོར་
གྱི་ལམ་པ་ཞེས་བྱ། སྐབས་འདིར་མིང་བཏགས་པས། རང་བྱིན་བརླབས་པའི་
རིམ་པས་ཀྱང་ཞེས་པ་སྟེ། གཏུམ་མོ་དང་སྒྱུ་ལུས་དང་འོད་གསལ་གྱི་གདམས་
ངག་གོ །དེས་ཀུན་རྫོབ་དོན་དམ་གཟུགས་ཅན་གྱི། བྱང་ཆུབ་སེམས་ནི་རབ་ཏུ་
བསྐྱེད་ཞེས་པའོ། །ཀུན་རྫོབ་ཅི་ལ་ཟེར་ན། ཀུན་རྫོབ་ཀུནྡ་ལྟ་བུ་ཉིད་ཅེས་པ་ཁུ་
བའི་རྣམ་པའོ། །དོན་དམ་ཅི་ལ་ཟེར་ན། དོན་དམ་བདེ་བའི་གཟུགས་ཅན་ནོ་ཞེས་
པ་བདེ་བ་ལ་མི་རྟོག་པའི་ཉམས་སོ། །དེ་ཡན་ཆད་ཀྱིས་དོན་གཉིས་མདོར་བསྟན་
པའོ། །
ད་དཀྱིལ་འཁོར་འཁོར་ལོའི་ཐབས་རྒྱས་པར་འཆད་པ་ལ། བུད་མེད་ནི་
ལས་རྒྱ་མཚན་དང་ལྡན་པའོ། །ཀ་ཀྐོ་ལ་ནི་དེའི་པདྨའོ། །བདེ་བ་ཅན་ནི་བདེ་བ་
བསྐྱེད་པའི་གཞིར་འདུག་པའོ། །ཨེ་ཞེས་པ་གྲུ་གསུམ་པ་སྟེ་དེའི་དབྱིབས་སོ། །
ཝཾ་ནི་ཐབས་ཀྱི་རྡོ་རྗེའོ། །རྣམ་པའི་རང་བཞིན་ཞེས་པ་སྙོམས་འཇུག་བྱས་པའི་
ཐིག་ལེ་འབབ་པའོ། །བདེ་བ་སྲུང་བ་ཉིད་ཀྱི་ཕྱིར་ཞེས་པ་ལུས་ཀྱི་འཁྲུལ་འཁོར་
240 ---382



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དྲུག་གིས་ཐིག་ལེ་གཟུང་བའོ། །དེའི་དུས་སུ་དོན་དམ་ལྷན་ཅིག་སྐྱེས་པའི་ཡེ་ཤེས་
རྒྱུད་ལ་སྐྱེ་བས་ན་བདེ་བ་ཅན་ཞེས་རབ་ཏུ་བསྒྲགས་ཞེས་པའོ། །དེ་ལ་བརྟེན་ནས་
བསྒོམས་ པས་ སངས་ རྒྱས་ དང་ བྱང་ཆུབ་ སེམས་ དཔའ་དང་། རྡོ་ རྗེ་ འཛིན་
རྣམས་ཀྱི་ཡང་གནས་སམ་འབྱུང་ས་དེ་ཡིན་པའོ། །འདི་ཉིད་ཅེས་པ་གོང་གི །བྱང་
ཆུབ་ཀྱི་སེམས་ཀྱི་ཐིག་ལེ་དེ་མ་རྟོགས་ན་འཁོར་བར་སྐྱེ་བའི་ཆོས་སུ་འདུག་པས་
འཁོར་བ་ཞེས་བྱ་སྟེ་ཞེས་བྱའོ། །དེ་དུག་གི་ཆ་ཡིན་པས་སྤང་ངོ༌
། །འདི་ཉིད་ཅེས་
པ་ཐིག་ལེའོ། །དེ་རྟོགས་ན་དེ་ལ་བརྟེན་ནས་མྱ་ངན་ལས་འདས་པ་ཐོབ་པར་
འདུག་པས་ན་མྱ་ངན་འདས་པ་ཉིད་ཅེས་པའོ། །དེ་ནི་སྨན་གྱི་ཆ་ཡིན་པས་བསྟེན་
པ་ཡིན་ནོ། །དེ་རྟོགས་ན་འཁོར་བ་སྤངས་ནས་གཞན་དུ་ནི། མྱ་ངན་འདས་པ་
རྟོག་མི་འགྱུར་ཞེས་པ་རྟོགས་ན་འཁོར་བ་ཉིད་མྱ་ངན་ལས་འདས་པ་ཡིན་པའོ། །
དེས་འཁོར་འདས་གཉིས་མདོར་བསྟན་ནས།
ད་རྒྱས་པར་འཆད་པ་ལ། འཁོར་བ་གཟུགས་དང་ཞེས་པ་ལ་སོགས་པ་
གཞུང་གསོལ་ལོ། །འདི་ལས་ཞེས་པ་འདས་མ་ཐག་པའི་འདི་རྣམས་སོ། །ཆོས་
ཞེས་པ་རང་གི་མཚན་ཉིད་འཛིན་པས་ནའོ། །མྱ་ངན་ཞེས་པ་ལྷན་ཅིག་སྐྱེས་པའི་
ཡེ་ཤེས་ཡིན་པས་ནའོ། །རྨོངས་ཕྱིར་ཞེས་པ་མ་རྟོགས་ན་འཁོར་བའི་གཟུགས་
ཅན་ཉིད་དུ་སྣང་བའོ། །རྨོངས་མེད་ཅེས་པ་རྟོགས་ན་འཁོར་བ་དག་པས་ནི།
འཁོར་བ་མྱ་ངན་ལས་འདས་པར་འགྱུར་བ་སྟེ། ལུས་དང་སེམས་ལ་དབང་ཐོབ་
པས་སོ། །དོན་དམ་བྱང་ཆུབ་ཀྱི་སེམས་དེ་ལ་མྱ་ངན་ལས་འདས་པ་ཞེས་བྱའོ། །
ཀུན་རྫོབ་ནི་རྟེན་པའོ། །དོན་དམ་ནི་དེ་ལ་བརྟེན་པའི་བྱང་ཆུབ་སེམས་སོ། །ཚུལ་
ཅན་ནི་ཐབས་ལ་བརྟེན་ནས་རྟོགས་པའོ། །གོང་གི་བུད་མེད་ཅེས་པ་དེ་རྒྱས་པར་
240 --383



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བཤད་པས། ཤིན་དུའི་ཚིག་གཉིས་གཞུང་གསལ། སྔོ་བསངས་ནི་ཁ་དོག་གོ །
དལ་བ་ནི་ལུས་ངག་ཡིད་གསུམ་མོ། །རིགས་བཟང་མ་ནི་དགྱེས་པ་རྡོ་རྗེ་ལ་མོས་
པའོ། །སི་ཧྥ་ག་བུར་འབྱུང་བའི་གནས་ཞེས་པ་ཐིག་ལེ་དཀར་དམར་གྱིས་ལུས་
རྒྱས་པའོ། །ཕྱག་རྒྱ་མ་དེའི་ཤ་ལུས་རྒྱས་པར་བྱ་བའི་དོན་དུ་ཆང་ཡང་བཏུང་བར་
བྱ། དེ་ནས་རང་ཡང་ལུས་རྒྱས་པར་བྱ་བའི་ཕྱིར་ཆང་བཏུང་བ་ཉིད་དོ། །དགོས་པ་
ནི་རང་གི་དོན་དང་གཞན་གྱི་དོན་རབ་ཏུ་བསྒྲུབ་པའི་ཕྱིར་བཏུང་བའོ། །དེ་ལྟར་
ལུས་རྒྱས་པའི་ཕྱིར་ནས་ཕྱག་རྒྱ་མ་དང་གཉིས་རྗེས་སུ་ཆགས་པ་བྱའོ། །བློ་ལ་
ཀཀྐོ་ལར་བཅུག་ནས་ཞེས་པ་རྡོ་རྗེ་པད་མ་ཞལ་སྦྱར་བའོ། །ཀུན་དུ་རུ་བྱེད་ཅེས་
པ་སྙོམ་དངོས་བྱེད་པའོ། །བརྟུལ་བ་ནི་ཐ་མལ་གྱི་ལུས་ངག་ཡིད་གསུམ་བཏུལ་
བའོ། །ཞུགས་པ་ནི་ཉམས་མྱོང་གི་ཆ་ལུགས་སུ་ཞུགས་པ་ཅན་ནོ། དེར་ནི་སྦྱོར་བ་
ལས་བྱུང་བའི་ཞེས་པ་ཐིག་ལེ་ཤོར་ནའོ། །ག་བུར་བྱང་སེམས་ཀྱི་ཐིག་ལེའོ། །
མཁས་པས་མི་སྤང་སྟེ་ཤོར་བ་དེ་ཕྱིར་མི་བཞག་པ་སྟེ། དེ་ནི་ལག་ཏུ་མི་བླང་
། ཉ་
ཕྱིས་སམ་སུ་ཆོས་ཉིད་དུ་མིན། ངེས་པར་ཁོ་ནར་བློ་དེ་སྟོབས་བསྐྱེད་པའི་ཕྱིར།
མི་འཆི་ཞེས་པ་བདུད་རྩི་བྱང་སེམས་ཀྱི་ཐིག་ལེ། ལྕེ་ཡིས་བླང་བ་ཉིད་ཡིན་ནོ། །
དཀའ་ལས་འདི་ལ་ཐུག་པས་ཀྱང་དོན་ལ་མི་སྤང་བ་ཡིན་ནོ། །
ད་ནི་གོང་གི་རང་བྱིན་བརླབ་པའི་རིམ་པས་ཀྱང་ཞེས་པ་དེ་རྒྱས་པར་
འཆད་པ་ལ་འོ་ན་ཀུན་རྫོབ་བྱང་ཆུབ་ཀྱི་སེམས་དེ་གང་ནས་འབབ་ཅེ་ན། ག་བུར་
ཉིད་ནི་ཞེས་པ་བྱང་སེམས་ཀྱི་ཐིག་ལེ་དེ་བདག་མེད་མ་ལ་སོགས་པས་རྣམ་དག་
བྱས་པའི་རྩའི་ནང་ནས་འབབ་ཅེས་པའོ། །དེ་ལ་བརྟེན་ནས་ཅིས་འབྱུང་ན། བདེ་
བ་བདག་མེད་ཚུལ་ཅན་ཉིད་ཅེས་པ་སྟེ། བདེ་སྟོང་དབྱེར་མེད་ཀྱི་ཉམས་མྱོང་
240-384



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
འབྱུང་བའོ། །དེ་ལྟ་བུ་དེའི་བདེ་བ་ལ་ ཕྱག་རྒྱ་ཆེན་པོ་ཞེས་བྱའོ། །དེ་ལུས་ཀྱི་
གནད་གང་ལ་བརྟེན་ན། ལྟེ་བའི་དཀྱིལ་འཁོར་ཉིད་དུ་གནས་ཞེས་པ། ལྟེ་བ་
སྤྲུལ་པའི་འཁོར་ལོའི་རྩ་མདུད་གྲུ་གསུམ་པ་ལ་གནས་པའོ། །དེ་ཅིའི་གཟུགས་
ཀྱིས་གནས་ན། དབྱངས་ཡིག་དང་པོའི་རང་བཞིན་ཏེ་ཞེས་པ། དབང་རྣམས་ཀྱི་
དང་པོར་ཨ་ཐུང་དུ་ཡོད་པའོ། །དེས་ན་ལྟེ་བའི་རྩ་མདུད་ཀྱི་ནང་ན་སྐྱེ་མེད་མཚོན་
པའི་ཡི་གེ་ཨ་ཐུང་ངུ་གནས་པའོ། །བློ་ཞེས་སངས་རྒྱས་རྣམས་ཀྱིས་བརྟག་ཞེས་པ་
ཨ་ ས་དུས་གསུམ་གྱི་སངས་རྒྱས་ཐམས་ཅད་བསྐྱེད་པའི་དོན་ཏོ། །
དེ་རིམ་པ་གཉིས་ལས་གང་ཡིན་ཞེ་ན། རྫོགས་པའི་རིམ་པའི་རྣལ་ལས་
ཞེས་པ་རྫོགས་རིམ་ཡིན་པའོ། །ཨ་དེ་ཉིད་ལ་བཅོམ་ལྡན་འདས་ཞེས་བྱ་སྟེ། ཉོན་
མོངས་པ་ཐམས་ཅད་འཇོམས་པས་སོ། །ཡང་ཨ་དེ་ལ་ཤེས་རབ་མ་ཞེས་བྱ་སྟེ།
མི་རྟོག་པ་སྐྱེ་བས་ནའོ། །ཨ་དེ་ནི་ཧ་ཅང་རིང་བ་ཡང་མིན་ཧ་ཅང་ཐུང་བ་ཡང་
མིན། ཨ་དེའི་དབྱིབས་གྲུ་བཞི་པ་ཡང་མ་ཡིན་ཟླུམ་པོ་ཡང་མ་མིན། །ཨ་དེ་ལ་དྲི་
ཞིམ་པ་དང་མི་ཞིམ་པ་མེད། རོ་ཁ་བ་དང་མངར་བ་ལ་སོགས་པ་མེད་དོ། །འོ་ན་
དེ་ཇི་ལྟ་བུ་ཞེ་ན་མྱ་ངན་འདས་ཞེས་པའོ། །དེ་རང་ཇི་ལྟ་བུ་ཞེ་ན། ལྷན་ཅིག་སྐྱེས་
དགའ་བྱེད་པ་ཅན་ཞེས་པའོ། །ཨ་དེ་ལས་སྐྱེས་པའི་ལྷན་ཅིག་སྐྱེས་པའི་ཉམས་
མྱོང་དེ་རྣལ་འབྱོར་པས་བསྒོམ་པའོ། །ཇི་ལྟར་བསྒོམ་ན་སྟན་བདེ་བའི་སྟེང་དུ་རེ་
མིག་ལྟར་སྩོལ་བ་ལ་སོགས་པ། ལུས་བཅོས་ནས། རླུང་ཅུང་ཟད་བཟུང་བས། ལྟེ་
བའི་ཨ་དེ་ལས་ཡེ་ཤེས་ཀྱི་མེ་བྱུང་ནས། སྤྱི་བོའི་ཧཾ་ལས་བྱང་སེམས་ཀྱི་ཆུ་རྒྱུན་
ཕབ་སྟེ། མེ་ཆུ་གཉིས་འདྲེས་པའི་བདེ་བ་དེ་བསྒོམས་པ་ནི་དེ་ཡི་བདེ་བ་ཟ་བ་ཉིད་
ཞེས་པའོ། །དེ་དང་ཞེས་པ་ལྟེ་བའི་ཨ་དེ་དང་སྤྱི་བོའི་བྱང་སེམས་ལྷན་ཅིག་ཏུ་
240 -385



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བསྲེས་ནས་བསྒོམས་ན་ཕྱག་རྒྱ་ཆེན་པོའི་ཉམས་སུ་འབྱུང་བའོ། །
འདིར་བླ་མའི་ཞལ་ནས། བླ་མ་སངས་རྒྱས་ནས་རྒྱུད་མ་ཆད་ཅིང་གདམ་
ངག་ཡོད་པ་ཞིག་གིས། སློབ་མ་ཚོགས་བསགས་ཤིང་
། བླ་མ་ལ་གུས་པ་ཞིག་ལ།
བྱིན་རླབས་བྱས་པས་ད་ལྟ་ཉིད་དུ་ཕྱག་རྒྱ་ཆེན་པོའི་ཉམས་ཤར་ནས། བསྒོམས་
མི་དགོས་པར་གང་ལྟར་བྱས་ཀྱང་། ཕྱག་རྒྱ་ཆེན་པོའི་ཉམས་སུ་འཆར་བ་ཞིག་
ཀྱང་བཤད་དེ། དེ་ལྟའི་ཨམ་གནས་པ་ཁ་ཅིག་ཕྱག་རྒྱ་ཆེན་པོ་ཉན་ནས་རྒྱུད་ལ་མ་
སྐྱེས་ཀྱང་
། མ་གཅིག་ཕྱག་རྒྱ་ཆེན་པོ་བ་ལགས་ཟེར་ནས་དགེ་སྦྱོར་མི་བྱེད་དེ། དེ་
ཀུན་ནས་མདོར་སྟོན་པས་བསོད་ནམས་ཆེ་གསུངས་སོ། །ཡང་ཇོ་བོ་ནཱ་རོ་པའི་
ཞལ་ནས་གཏུམ་མོ་ལ་བརྟེན་ནས་ཕྱག་རྒྱ་ཆེན་པོའི་དོན་བསྒོམ་གསུང་ངོ་
། ཁ་
ཅིག་གིས་རྩ་རླུང་ལ་བརྟེན་ནས་ཕྱག་རྒྱ་ཆེན་པོའི་དོན་བསྒོམས་བྱ་བ་དེ་མི་བཟོད་
དོ། །རྒྱུད་འདི་ནས་ཀྱང་
། དེ་ཡི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་འཁོར་ཉིད་དུ་
གནས། །ཞེས་གསུངས་སོ། །འོ་ན་ཕྱག་རྒྱ་ཆེན་པོ་ལྟེ་བ་ནས་ཡོད་དམ་བྱས་པ་ལ།
དེ་མིན་ཏེ། ཕྱག་རྒྱ་ཆེན་པོ་རྟོགས་པར་བྱེད་པའི་ཐབས་ལྟེ་བའི་ཨ་ལ་བརྟེན་
དགོས་ པ་ ཡིན་ གསུངས་ སོ། །དེས་ན་ནང་ དུ་ རྩ་ རླུང་ བཅུག་ནས་ ནན་ གྱིས་
བསྒོམས་པས་ཕྱག་རྒྱ་ཆེན་པོའི་ཉམས་འབྱུང་བ་ཡིན་ནོ། །
ད་ནི་དེ་ལྟར་བསྒོམས་པའི་ཕན་ཡོན་འཆད་པ་ལ། ཟག་མེད་ཀྱི་བདེ་བ་
སྦྱིན་པས་དངོས་གྲུབ་ཐོབ་པར་འགྱུར་བའོ། །གཟུགས་སྒྲ་ལ་སོགས་པ་གཞུང་
གསལ་ལོ། །ཆོས་ཀྱི་དབྱིངས་ཞེས་པ་སྟོང་ཉིད་སྤྲོས་བྲལ་ལ་མི་ཟེར་ཏེ། །ཡིད་ཀྱི་
དབང་པོའི་ཡུལ་དེའོ། །ཤེས་རབ་ཉིད་ཀྱི་ལྷན་ཅིག་སྐྱེས་པའི་ཡེ་ཤེས་སུ་དཔྱད་
པར་བྱའོ། །དེས་ཐ་མལ་གྱི་གཟུགས་ལ་སོགས་པ་དེ་ཉིད་ལྷན་ཅིག་སྐྱེས་པའི་
240 --386



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གཟུགས་སུ་འཆར་རོ། བདེ་ཆེན་བཟངཔོ་ཞེས་པ་རང་དང་སྣང་བ་ཐམས་ཅད་
ཉམས་མྱོང་དུ་འཆར་བའོ། །དེ་ཡང་གཏུམ་མོའི་རྣལ་འབྱོར་ལ་བརྟེན་ནས་བསྒོམ་
པའོ། །དེའི་ཉམས་མྱོང་དེ་ཉིད་ཀྱི་དཀྱིལ་འཁོར་གྱི་གཙོ་བོར་ཡང་བྱུང་
། འཁོར་
ལོ་ཞེས་པ་འཁོར་དུ་ཡང་བྱུང་བའོ། །ཡེ་ཤེས་ལྔ་ཡི་རང་བཞིན་ཅན་དུ་ཡང་བྱུང་
ཞེས་མདོར་བསྟན་ནས། ད་དེ་རྒྱས་པར་འཆད་པ་ལ། ཉམས་མྱོང་དེའི་གསལ་ལ་
རྟོགས་ པ་མེད་པའི་ཆ་ནས་མེ་ལོང་ལྟ་བུའི་ཡེ་ཤེས་སོ། །ཉམས་མྱོང་དེ་ཉིད་
མཉམ་རྒྱུ་གསུམ་མཉམ་པ་གཅིག་པས་ན་མཉམ་ཉིད་ཡེ་ཤེས་དངོས་པོ་ཅན་ནོ། །
ཉམས་མྱོང་དེ་ཆོན་སོ་སོར་ཕྱེ་ནས། ཆོས་ཉིད་གཅིག་ཏུ་སོ་སོར་རྟོགས་པས་ན་
ཡང་དག་གྱུར་པ་སོ་སོར་རྟོག་ཅེས་པའོ། །ཉམས་མྱོང་དེ་ཉིད་འབད་རྩོལ་ཅི་ཡང་
མི་མངའ་ཡང་སེམས་ཅན་གྱི་དོན་ལྷུན་གྲུབ་ཏུ་བྱུང་བས་ན་བྱ་བ་ནན་ཏན་ཏེ་ཞེས་
པའོ། །ཉམས་མྱོང་དེ་ཉིད་ཆོས་ཉིད་སྟོང་པ་ཉིད་སྤྲོས་པ་ཐམས་ཅད་དང་བྲལ་
བས་ན་ཆོས་ཀྱི་དབྱིངས་ཀྱི་ཡེ་ཤེས་ཤིན་ཏུ་རྣམ་པར་དག་པའོ། །གོང་གི་དཀྱིལ་
འཁོར་ལོ་བྱ་བ་དེ་བཤད་པས། དེ་ཉིད་དཀྱིལ་འཁོར་བདག་པོ་ང་ཞེས་པ་མཉམ་
མྱོང་དེ་ཉིད་དཔལ་དགྱེས་པ་རྡོ་རྗེ་ཡིན་པའོ། །ཀུན་རྫོབ་ཏུ་ཞལ་བརྒྱད་ཕྱག་བཅུ་
དྲུག་པའི་སྐུར་བྱུང་བའོ། །ཉམས་མྱོང་དེ་ཉིད་བདག་མེད་རྣལ་འབྱོར་མ་ལ་སོགས་
པའི་འཁོར་རྣམས་ཡིན་ནོ། །ཀུན་རྫོབ་ཏུ་བདག་མེད་མ་དང་གོ་རི་མ་ལ་སོགས་
པའི་སྐུར་བྱུང་བའོ། །དེ་རྣམས་ཐམས་ཅད་ཐ་དད་དམ་ཞེ་ན། ཆོས་ཀྱི་དབྱིབས་ཀྱི་
རང་བཞིན་ལན་དུ་རོ་གཅིག་པའོ། །
ད་ནི་དོན་དྲུག་པ་འཆད་པ་ལ། རྡོ་རྗེ་སྙིང་པོས་ཞེས་པ་ལ་སོགས་པ་སྟེ།
རྩའི་འཁོར་ལོ་བསྒོམ་པའི་ལམ་དང་ནི། ལྷ་རྣམས་ཇི་ལྟར་འབྱུང་ཞེས་པ་ ཀུན་
240 -387



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་བྱང་ཆུབ་ཀྱི་སེམས་དེ་འབྱུང་
བའི་ཐབས་དེ་ཐམས་ཅད་རྒྱས་པར་བཅོམ་ལྡན་འདས་ཀྱིས་ལེའུ་གསུམ་པ་ལ་
སོགས་པར་གསུངས་ན། ལེའུ་དང་པོའི་སྡོམ་པའང་བདག་ལ་བཤད་དུ་གསོལ་
ཞེས་པའོ། །དེའི་ལན་བཅོམ་ལྡན་འདས་ཀྱིས་བཀའ་སྩལ་པ་ཞེས་པ་ལ་སོགས་པ་
སྟེ། དེ་ལ་ལེའུ་དང་པོར་སྡོམ་པའི་དབྱེ་བ་བཤད་པར་བྱའོ། །ཞེས་པ་ལ། གོང་དུ་
རང་བཞིན་གནས་ལུགས་དང་སྦྱང་བ་དང་
། དབང་གསུམ་པ་སྦྱང་བ་དང་། ལམ་
བསྐྱེད་རིམ་ལ་སྦྱར་བ། རྣམ་བཤད་ནས། རྫོགས་རིམ་ལ་སྦྱར་བ་ཞིག་བརྟག་པ་
ཕྱི་མའི་ལེའུ་བཞི་པ་ནས་སྟོན་བྱ་བ་དེ་འདི་ཡིན་ནོ། །རྣལ་འབྱོར་མ་ཞེས་པ་ཉེར་
མཚོན་པ་སྟེ། སྐྱེས་པ་དང་བུད་མེད་ཐམས་ཅད་ཀྱི་ལུས་ཀྱི་དབུས་ལྟེ་བ་ན་གནས་
སོ། །ཅི་གནས་ན་ཨ་ཡི་རྣམ་པའི་སྡོམ་པ་གནས་ཞེས་པ་སྟེ། ཨ་ལི་ཐམས་ཅད་
འདུས་པའི་ས་བོན་ལ་དམར་པོ་གཅིག་གནས་པའོ། །ཇི་ལྟར་ཕྱི་རོལ་ཞེས་པ་
ལས་རྒྱ་ལ་བརྟེན་ནས་ཉམས་མྱོང་འབྱུང་བ་དེ་བཞིན་དུ། ནང་ཞེས་པ་ཨ་ཧཱུྃ་གི་
སྙོམས་འཇུག་ལ་བརྟེན་ནས་ཀྱང་ཉམས་མྱོང་འབྱུང་བའི་དོན་ཏོ། །དེས་ན་ཨ་ཧཱུྃ་
གིས་སྡོམ་པའི་དེ་ཉིད་རབ་ཏུ་ཕྱིར་ཞིང་བཤད་པར་བྱའོ། །
དེ་ཡང་ རང་ཧེ་རུ་ཀར་བསྒོམ། ཡིད་ ཀྱིས་ཕྱག་རྒྱ་མ་བདག་མེད་མར་
བསྒོམས་ལ། རང་གི་ལྟེ་བའི་ཨ་དམར་པོ་དེ་མར་ལ་ཡུམ་གྱི་པད་མ་དབབ། རང་
གི་སྙིང་ག་ན་ཀ་ལི་ཐམས་ཅད་འདུས་པའི་ངོ་བོ་ཧཱུྃ་དཀར་པོ་གཅིག་གནས་པ་དེ་
ཡང་མར་ལ་རྡོ་རྗེ་ནོར་བུའི་རྩེ་མོང་དུ་དབབ། དེ་ནས་ཨ་ཧཱུྃ་དཀར་པོ་གཅིག་
གནས་པ་དེ་ཡང་མར་ལ་རྡོ་རྗེ་ནོར་བུའི་རྩེ་མོ་དུ་དབབ། དེ་ནས་ཨ་ཧཱུྃ་དཀར་
དམར་གཉིས་སྙོམས་པར་ཞུགས་པར་བསྒོམས་པས་བདེ་བ་སྐྱེད་དེ། བློ་ལའི་བདེ་
240 --388



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བ་ཞེས་པ་སྟེ། དེའི་ཉམས་མྱོང་དེ་ལ་ཕྱག་རྒྱ་ཆེན་པོ་ཡིན་ནོ། །རྡོ་རྗེ་སྐྱེ་མཆེད་
ཐམས་ཅད་ཉིད་ཅེས་པ་ན་ཉམས་ཕྱིར་ཤར་བ་སྟེ། གཟུགས་དང་། སྒྲའི་སྐྱེ་མཆེད་
ལ་སོགས་པ་ཐམས་ཅད་བདེ་སྟོང་དུ་འཆར་བའོ། །འདིས་ནི་གསང་བའི་སྙོམས་
འཇུག་པས་ཞེས་པ་ཨ་ཧཱུྃ་གིས་སྙོམས་འཇུག་གོ །ཕྱི་རོལ་གཉིས་གཉིས་ཞེས་པ་
ལས་རྒྱ་དང་ཁ་སྦྱར་བ་དེ་འདིར་བསྟན་པ་མེད་པའོ། །
ད་ནི་དོན་བདུན་པ་འཆད་པ་ལ། དང་པོ་རང་གི་ལུས་སངས་རྒྱས་དཀོན་
མཆོག་ཏུ་གཏན་ལ་འབེབས་ཏེ། འདིས་ཀྱང་བརྟག་པ་དང་པོའི་ལེའུ་དང་པོའི་
འཁོར་ལོ་བཞིར་བསྟན་པའི་ཐེ་ཚོམ་སེལ་བ་ཡིན་ནོ། །དེ་ཡང་ཤི་བ་སྟོན་པ་ཆོས་
ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་ལུས་ཆགས་ནས་ད་ལྟ་
གནས་ཚད་སྤྲུལ་པའི་སྐུ་ཡིན་པས་ན་སྐུ་གསུམ་དུ་གྲུབ་པའི། ལུས་ཀྱི་ནང་དུ།
འཁོར་ལོ་བཞིའི་གཟུགས་ལ་སངས་རྒྱས་སྐུ་བཞི་ཚང་བར་བརྗོད་པར་བྱའོ། །སྐུ་
གསུམ་རོ་གཅིག་ཏུ་ཡོངས་སུ་ཤེས་པ་ནི། བདེ་བ་ཆེན་པོའི་འཁོར་ལོ་ན་བདེ་བ་
ཆེན་པོའི་སྐུར་བཞུགས་པ་ཞིག་བརྗོད་པའོ། །
དེས་མདོར་བསྟན་ནས། ད་རྒྱས་ པར་ འཆད་དེ། དང་པོར་ སངས་རྒྱས་
དཀོན་མཆོག་གི་མིང་བསྟན་པ་ནི། སངས་རྒྱས་ཆོས་ཀྱི་སྐུ་དང་
། ལོངས་སྤྱོད་
རྫོགས་པའི་སྐུ་དང་
། སྤྲུལ་པའི་སྐུ་དང་
། དེ་བཞིན་དུས་གསུམ་བདེ་བ་ཆེན་པོའི་
སྐུའོ། །སྐུ་བཞི་པོ་གནས་ས་འཆད་པ་ལ། སྐྱེ་གནས་ཞེས་པ་ལྟེ་བ་ནས་སྤྲུལ་སྐུ་དེ་
གནས་ པའོ། །སྙིང་ག་ན་ ཆོས་ སྐུ་ དེ་ གནས་ པའོ། །མགྲིན་པ་ན་ལོངས་
གནས་པའོ། །མགོ་བོར་ཡང་ཞེས་པ་སྤྱི་བོར་བདེ་བ་ཆེན་པོའི་སྐུ་གནས་པོ། དེ་
ལྟར་རྐང་གསུམ་པོ་དེ་དང་སྐུ་གསུམ་རོ་མཉམ་བདེ་ཆེན་གྱི་སྐུ་དང་བཞི་པོ་དེ་
240--389



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གནས་དེ་དག་ན་རྣམ་པར་གནས་པའོ། །འོ་ན་སྐུ་བཞི་པོ་དེ་སེམས་ཅན་ཁ་ཅིག་
ལ་ཡོད་ཁ་ཅིག་མེད་པ་ཡིན་ནམ་ཞེ་ན། མ་ལུས་པའི་སེམས་ཅན་ཞེས་པ་སེམས་
ཅན་ཐམས་ཅད་ཡིན་ལ། སྐྱེ་བ་གང་ལ་བརྗོད་བྱ་བ་ཞེས་པ་སྐྱེ་གནས་བཞི་སྟེ། དེ་
གཉིས་སྡེབས་པས་སྐྱེ་གནས་བཞིས་བསྡུས་པའི་སེམས་ཅན་ཐམས་ཅད་ལ་སྐུ་
བཞི་ཡོད་བྱ་བའོ། །སྐུ་བཞི་འཐད་པ་འཆད་པ་ལ། ལྟེ་བ་རྒྱུ་མཚན་གང་གི་ཕྱིར
སྤྲུལ་པའི་འཁོར་ལོ་ཞེས་བྱ་ཞེ་ན། སྤྲུལ་པ་གནས་བརྟན་ཕྱིར་ཞེས་པ་སྟེ། ལྟེ་བ་
སྤྲུལ་པའི་འཁོར་ལོ་དེ་ཆགས་པ་སྔ་ཞིང་
། མའི་མངལ་གྱི་གནས་སུ་བརྟེན་པ་ཐོབ་
ནས། ལུས་ཐམས་ཅད་བསྐྱེད་ཅིང་སྤྲུལ་པས་ན། དེ་ལ་སྤྲུལ་པའི་སྐུ་ཉིད་ཡིན་
ཞེས་པའོ། །སྤྲུལ་སྐུ་ཡང་དེ་དང་ཆོས་མཐུན་ཏེ། གང་ཕྱིར་བསྐྱེད་དང་སྤྲུལ་བྱེད་
པའི་ཞེས་པ། སེམས་ཅན་གྱི་དོན་དུ་སྐུ་བསྐྱེད་ནས་གང་ལ་གང་འདུལ་དུ་སྤྲུལ་པ་
འགྱེད་པས་ན། སྐུ་ནི་སྤྲུལ་པ་ཅན་ཞེས་བརྗོད་ཅེས་པའོ། །
སྙིང་གའི་འཁོར་ལོ་ལ་ཆོས་སྐུར་བཞག་ པའི་འཐད་པ་ནི། སེམས་ནི་
འདུས་བྱས་དང་འདུས་མ་བྱས་ཀྱི་ཆོས་ཀྱི་རང་བཞིན་ཡིན་ཏེ། དེ་ཡང་སྙིང་གར་
བསམ་ནས་སྒྲོ་འདོགས་གཅོད་པར་བྱེད་པས་ན་ཆོས་ཀྱི་སྐུ་ཡང་སྙིང་གར་གནས་
ཞེས་པ་སྟེ། སྒྲོ་འདོགས་ཆོད་པའི་ཆོས་ཉིད། ཆོས་སྐུ་སྟོང་ཉིད་ཆོས་མཐུན་པའོ། །
མགྲིན་པའི་འཁོར་ལོ་ལ་ལོངས་སྐུར་བཞག་པའི་འཐད་པ་ནི། རོ་རྣམ་དྲུག་གི་
གཟུགས་ཅན་ཞེས་པ་ཁ་བ་དང་མངར་བ་ལ་སོགས་པའི་བཟའ་བ་རྣམས་ངེས་པ་
ཁོ་ནར་མགྲིན་པར་ལོངས་སྤྱོད་ལ། ལོངས་སྐུ་ཡང་བདེ་བ་ལ་ལོངས་སྤྱོད་དེ། དེ་
གཉིས་ཆོས་མཐུན་པས་ན་མགྲིན་པར་ལོངས་སྤྱོད་འཁོར་ལོ་དང་ཞེས་འདི་ལ་
ལོངས་སྐུར་བཞག་པ་ཡིན་ནོ། །སྤྱི་བོའི་འཁོར་ལོ་ལ་བདེ་བ་ཆེན་པོའི་སྐུར་བཞག་
240 -390



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
པའི་འཐད་པའི་ནི། སྤྱི་བོའི་བདེ་བ་ཆེན་པོ་གནས་ཞེས་པ་སྤྱི་བོའི་ཧཾ་ལས་བྱང་
སེམས་ཀྱི་ཐིག་ལེ་བདེ་བའི་རང་བཞིན་རྒྱས་ཤིང་འབབས་པས་སོ། །
ད་ནི་རང་གི་ལུས་ལ་ཆོས་དཀོན་མཆོག་ཚང་བར་སྟོན་ཏེ། འདིས་ཀྱང་
ལེའུ་དང་པོའི་འཕགས་པའི་བདེན་པ་བཞི་ནི། ཞེས་པ་ལ་སོགས་པའི་ཐེ་ཚོམ་
སེལ་བའོ། །དེ་ཡང་ཨེ་ཝཾ་ཞེས་པའི་ཚིག་བཞིས་མདོར་བསྟན། རྒྱུད་མཐུན་ཞེས་
པའི་ཚིག་གཉིས་ཀྱིས་འཇུག་བསྡུས། ལས་ཀྱི་ཞེས་པའི་ཚིག་བརྒྱད་ཀྱིས་རྒྱས་
པར་བཤད་པའོ། འདི་རྣམས་ལ་ཡང་ལུས་ཆགས་པ་དང་སྦྱོར་ཏེ་བཤད་པ་དང་
།
ལུས་གནས་པ་དང་སྦྱར་ཏེ་བཤད་པ་དང་། ལམ་དུ་བཟློག་ནས་བསྒོམ་པ་དང་
སྦྱར་ཏེ་བཤད་པ་དང་
། བཤད་ཡམས་གསུམ་དུ་མཛད་དོ། །དང་པོ་ལུས་ཆགས་
པ་དང་སྦྱར་ཏེ་བཤད་ན་ཨེ་ནི་མའི་ཆོས་འབྱུང་ངོ་། །ཝཾ་ནི་ཕའི་རྡོ་རྗེའོ། །རྣམ་པ་
ནི་ཕ་མ་གཉིས་སྙོམས་པ་འཇུག་བྱས་པའི་ཁུ་ཁྲག་གི་ཐིག་ལེ་ལ་བར་དོའི་ཤེས་པ་
ཞུགས་པས་ལྟེ་བ་སྤྲུལ་པའི་འཁོར་ལོ་ཆགས་པ་སྟེ། དེ་ནི་རྒྱུ་མཐུན་གྱི་འབྲས་བུ་
ཞེས་བྱའོ། །དེ་ནས་མས་བཟའ་བཏུང་ཟོས་པས་ལུས་ཡན་མན་དུ་བསྐྱེད་ནས།
སྙིང་ག་ཆོས་ཀྱི་འཁོར་ལོ་ཆགས་པ་ལ། རྣམ་སྨིན་ཆོས་ཀྱི་འཁོར་ལོ་ལས་ཞེས་པ་
སྟེ། རྣམ་པར་སྨིན་པའི་འབྲས་བུའོ། །
དེ་ནས་ལུས་ཡན་མན་དུ་བསྐྱེད་ནས། མགྲིན་པ་ལོངས་སྤྱོད་ཀྱི་འཁོར་ལོ་
ཆགས་པ་ལ། ལོངས་སྤྱོད་སྐྱེས་བུ་བྱེད་པ་ཉིད་ཅེས་པ། སྐྱེས་བུ་བྱེད་པའི་འབྲས་
བུའོ། །དེ་ནས་ལུས་ཡན་མན་དུ་བསྐྱེད་དེ་སྤྱི་བོ་བདེ་ཆེན་གྱི་འཁོར་ལོ་ནས་རྐང་
མཐིལ་དུ་བར་དུ་རྫོགས་པ་ལ། བདེ་བའི་འཁོར་ལོ་དྲི་མེད་ཉིད་ཅེས་པ། དྲི་མ་
མེད་པའི་འབྲས་བུའོ། །ལུས་གནས་པ་དང་སྦྱང་ན། ཨེ་ནི་ལྟེ་བའི་རྩ་མདུད་དོ། །
240-391



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཝཾ་ནི་དེའི་དབུས་ན་གཏུམ་མོའི་མེའི་རང་བཞིན་ཡོད་པ་དེའོ། །རྣམ་པ་ཞེས་པ་མེ་
དེས་བཟའ་བཏུང་ཟོས་ཤིང་འཐུངས་པའི་དངས་སྙིགས་ཕྱེ་ནས། སྙིགས་མ་དྲི་
ཆེན་དྲི་ཆུར་བྱས་ཏེ་ཕྱིར་འདོར། དངས་མ་ལུས་ལ་ཕན་འདོགས་པ་དེའོ། །དེ་ནི་
རྒྱུ་མཐུན་གྱི་འབྲས་བུ་ཞེས་བྱའོ། །དེ་ནས་ཟས་ཀྱི་དངས་མ་དེ་གྱེན་ལ་འཕངས་
ཏེ། སྙིང་ག་ཆོས་ཀྱི་འཁོར་ལོར་ཕྱིན་པའི་དུས་ན། རྣམ་སྨིན་ཆོས་ཀྱི་འཁོར་ལོ་
ཉིད་ཅེས་པ་སྟེ། རྣམ་པར་སྨིན་པའི་འབྲས་བུའོ། །དེ་ནས་ ཟས་ཀྱི་དངས་མེད་
མགྲིན་པ་ལོངས་སྤྱོད་ཀྱི་འཁོར་ལོ་ཕྱིན་པའི་དུས་ན། ལོངས་སྤྱོད་སྐྱེས་བུ་བྱེད་པ་
ཉིད་ཅེས་པ་སྟེ། སྐྱེས་བུ་བྱེད་པའི་འབྲས་བུའོ། །དེ་ནས་ཟས་ཀྱི་དངས་མ་དེ་སྤྱི་
བོའི་བདེ་ཆེན་དུ་ཕྱིན་ནས་ཐིག་ལེ་རྒྱས་པའི་དུས་ན། བདེ་བའི་འཁོར་ལོ་དྲི་མེད་
ཉིད་ཅེས་པ། དྲི་མ་མེད་པའི་འབྲས་བུའོ། །
ལམ་དུ་བཟློག་ནས་བསྒོམ་པ་དང་སྦྱར་ན། ཨེ་ནི་ལྟེ་བའི་རྩ་མདུད་དོ། །
ཝཾ་ནི་གཏུམ་མོའི་མེའོ། །རྣམ་པ་ཞེས་པ་སྟན་བདེ་བའི་སྟེང་དུ་ལུས་བཅོས་ནས་
རླུང་བཟུང་བས། ལྟེ་བ་ནས་གཏུམ་མོའི་མེ་འབར་དེ་ཤེས་པའི་དངས་སྙིགས་ཕྱེ་
བའོ། །དེ་ནི་རྒྱུ་མཐུན་གྱི་འབྲས་བུ་ཞེས་བྱའོ། །དེ་ནས་མེ་དེས་སྙིང་ག་ཆོས་ཀྱི་
འཁོར་ ལོར་ ཕྱིན་ པ་ནི། རྣམ་སྨིན་གྱི་འབྲས་བུའོ། །དེ་ནས་མེ་དེས་མགྲིན་པ་
ལོངས་སྤྱོད་དུ་ཕྱིན་པ་ནི་སྐྱེས་བུ་བྱེད་པའི་འབྲས་བུའོ། །དེ་ནས་མེ་དེས་བདེ་བའི་
འཁོར་ལོར་ཕྱིན་ནས་ཧཾ་ཞུ་བས་དངོས་གཞིའི་ཉམས་མྱོང་སྐྱེས་པ་དེ་དྲི་མ་མེད་
པའི་འབྲས་བུའོ། །
ད་ནི་མཇུག་བསྡུ་བ་ནི་རྒྱུ་མཐུན་ཚོགས་པས་རབ་ཕྱེ་བའི་འབྲས་བུ་རྣམ་པ་བཞི་
ཞེས་བརྗོད། ཞེས་པ་སྟེ། རྒྱུ་མཐུན་གྱི་འབྲས་བུ་དང་
། རྣམ་པར་སྨིན་པའི་འབྲས་བུ་
240 -392



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དང༌། སྐྱེས་བུ་བྱེད་པའི་འབྲས་བུ་དང་
། དྲི་མ་མེད་པའི་འབྲས་བུ་དང་བཞིའོ། །
ད་ནི་རྒྱས་པར་བཤད་པ་ཡང་གོང་ལྟར་སྦྱར་ཏེ། དེ་ལ་དང་པོ་ལུས་ཆགས་
པ་དང་སྦྱར་ན། ལས་ཀྱི་རླུང་གིས་བསྐུལ་བ་ཡིས་ཞེས་པ་བར་དོའི་ཤེས་པ་དེ་
ལས་ཀྱི་རླུང་གིས་བསྐུལ་ནས་མའི་མངལ་དུ་འཕང་པའོ། །ལས་ལ་བཅོམ་ལྡན་
འདས་ཤེས་རབ་སྤྱོད་ཅེས་པ་ཕ་མའི་བྱང་སེམས་དཀར་དམར་གཉིས་དང་བར་
དོའི་ཤེས་པ་དང་གསུམ་དཀྲུག་གིས་འདྲེས་པའོ། །ཇི་ལྟར་བྱས་པ་དེ་བཞིན་སྤྱོད་
ཅེས་པ་དང་པོ་ལྟེ་བའི་རྩ་མདུད་ཆགས་པའོ། །དེ་འབྲས་བུ་རྣམ་པ་བཞི་ལས་གང་
ཡིན་ན། །རྒྱུ་མཐུན་ཞེས་པ་ནི་རབ་ཏུ་བསྒྲིག་ཅེས་པ་རྒྱུ་མཐུན་གྱི་འབྲས་བུའོ། །
ལས་ཆུང་ཞེས་པ་དེ་ནས་ཁད་ཀྱིས་ལུས་ཆགས་པའོ། །འབྲས་བུ་ཆེ་བའི་ཕྱིར་ཞེས་
པ་སྙིང་ཁའི་རྩ་མདུད་ཆགས་པའོ། །དེ་འབྲས་རྣམ་པ་བཞི་ལས་གང་ཡིན་ན།
རྣམ་པར་སྨིན་པ་དེ་ལས་བཟློག་ཅེས་པ་སྟེ། རྣམ་པར་སྨིན་པའི་འབྲས་བུའོ། །
བསྐྱེད་པ་ཞེས་པ་མགྲིན་པའི་རྩ་མདུད་ཆགས་པའོ། །འབྲས་བུ་རྣམ་པ་བཞི་ལས་
གང་ཡིན་ན། སྐྱེས་བུ་བྱེད་པ་ཉིད་ཅེས་པ་སྟེ། སྐྱེས་བུ་བྱེད་པའི་འབྲས་བུའོ། །
རྣལ་འབྱོར་དག་ཕྱིར་ཞེས་པ་སྤྱི་བོའི་རྩ་མདུད་ཆགས་ནས་རྐང་མཐིལ་གྱི་བར་དུ་
ལུས་རྫོགས་པའོ། །དེ་འབྲས་བུ་རྣམ་པ་བཞི་ལས་གང་ཡིན་ན། དྲི་མེད་ཉིད་ཅེས་
པ་སྟེ། དྲི་མ་མེད་པའི་འབྲས་བུའོ། །
ལུས་གནས་པ་དང་སྦྱར་ན། ལས་ཀྱི་རླུང་གིས་བསྐུར་བ་ཡིས་ཞེས་པ་
ལས་ཀྱི་རླུང་གིས་ལྟེ་བའི་རྩ་གཏུམ་མོ་བསྐུལ་བས་གཏུམ་མོའི་མེ་དྲོད་འབར་བའོ། །
ལས་ལ་བཅོམ་ལྡན་ཤེས་རབ་སྤྱོད་ཅེས་པ་གཏུམ་མོའི་མེ་དེས་བཟའ་བཏུང་ཅི
ཟོས་པ་ཐམས་ཅད་ལ་ལོངས་སྤྱད་པའོ། །ཇི་ལྟར་བྱས་པ་དེ་བཞིན་སྤྱོད་ཅེས་པ་མེ་
240-393



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེས་ལོངས་སྤྱོད་ཟས་ཀྱི་དངས་སྙིགས་ཕྱེ་བའོ། །དེ་འབྲས་བུ་རྣམ་པ་བཞི་ལས་
གང་ཡིན་ན། རྒྱུ་མཐུན་ཞེས་ནི་རབ་ཏུ་བསྒྲགས་ཞེས་པའོ། །ལས་ཆུང་འབྲས་བུ་
ཆེ་བའི་ཕྱིར་ཞེས་པ་ཟས་ཀྱི་དངས་མ་དེ་ལྟེ་བ་ནས་གྱེན་དུ་འཕངས་ནས་སྙིང་གར་
ཕྱིན་པ་སྟེ། དེ་ཡང་དལ་གྱིས་ཕྱིན་པས་ན་ལས་ཆུང་བའོ། །ལུས་རྒྱས་པས་ན་
འབྲས་བུ་ཆེ་བའོ། །དེ་འབྲས་བུ་རྣམ་པ་བཞི་ལས་གང་ཡིན་ན། རྣམ་པར་སྨིན་པ
དེ་ལས་བཟློག་ཅེས་པའོ། །བསྐྱེད་པ་ཞེས་པ་ཟས་ཀྱི་དངས་མ་དེ་སྙིང་ག་ནས་
གྱེན་ལ་འཕངས་ནས་མགྲིན་པར་ཕྱིན་པའོ། །དེ་འབྲས་བུ་རྣམ་པ་བཞི་ལས་གང་
ཡིན་ན། སྐྱེས་བུ་བྱེད་པ་ཉིད་ཅེས་པའོ། །རྣལ་འབྱོར་དག་ཕྱིར་ཞེས་པ་ཟས་ཀྱི་
དངས་མ་དེ་མགྲིན་པ་ནས་གྱེན་ལ་སྤྱི་བོར་འཕངས་པས། སྤྱི་བོར་ཐིག་ལེ་རྒྱས་
ཕུང་པོ་རྒྱས་ཁམས་རྒྱས་ནས་ཡ་ཞེས་བབ་ཏེ། ལུས་ལ་ཕན་འདོགས་པའོ། །
དེ་འབྲས་བུ་རྣམ་པ་བཞི་ལས་གང་ཡིན་ན། དྲི་མེད་ཉིད་ཅེས་པའོ། །ལམ་
དུ་བཟློག་ནས་བསྒོམ་པ་དང་སྦྱར་ན། །ལས་ཀྱི་རླུང་གིས་བསྐུལ་བ་ཡིས། ལས་
ལ་བཅོམ་ལྡན་ཤེས་རབ་སྤྱོད་ཅེས་པ་ལུས་བཅོས་ཏེ་རླུང་བཟུང་ནས། ལས་ཀྱི་
རླུང་ལོག་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་བའོ། །ཇི་ལྟར་བྱས་པ་དེ་
བཞིན་སྤྱོད་ཅེས་པ་མེ་དེས་ཤེས་པའི་དངས་སྙིགས་ཕྱེ་བས་ཏེ། སྙིགས་མ་རྣམ་
རྟོག་ནི་ཞི་ནས། དངས་མ་ཉམས་མྱོང་ནི་སྐྱེས་པའོ། །དེ་འབྲས་བུ་རྣམ་པ་
པ་བཞི་
ལས་ གང་ ཡིན་ན། རྒྱུ་ མཐུན་ཞེས་ནི་ རབ་ཏུ་བསྒྲགས་ ཞེས་ པའོ། །ལས་ ཆུང་
འབྲས་བུ་ཆེ་བའི་ཕྱིར་ཞེས་པ་མེ་དེ་གྱེན་ལ་འབར་ཏེ་སྙིང་གར་སླེབས་པའོ། །དེའི་
དུས་ན་རྣམ་རྟོག་ཆུང་བས་ན་ལས་ཆུང་བའོ། །ཉམས་མྱོང་རྒྱས་པས་ན་འབྲས་བུ་
ཆེ་བའོ། །དེ་འབྲས་བུ་རྣམ་པ་བཞི་ལས་གང་ཡིན་ན། རྣམ་པར་སྨིན་པ་དེ་ལས་
240 -394



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཟློག་ཅེས་པའོ། །བསྐྱེད་པ་ཞེས་པ་མེ་དེ་གྱེན་ལ་འབར་ཏེ་མགྲིན་པར་སླེབ་
ནས། ཐིག་ལེ་དེ་ཞུ་ནི་མ་ཞུ། འཇུར་ནི་ཉེ་བས་ཉམས་མྱོང་ཆེར་སྐྱེས་པའོ། །
དེ་འབྲས་བུ་རྣམ་པ་བཞི་ལས་གང་ཡིན་ན། སྐྱེས་བུ་བྱེད་པ་ཉིད་ཅེས་པའོ། །
རྣལ་འབྱོར་ཞེས་པ་མེ་དེ་གྱེན་ལ་འབར་ཏེ་སྤྱི་བོར་སླེབས་ནས་ཧཾ་ཞུས་པས། ཧཾ་
ལས་བྱང་སེམས་ཀྱི་ཆུ་རྒྱུན་བབ་ཏེ། མེ་ཆུ་གཉིས་དཀྲུག་གིས་འདྲེས་པ་དང་།
དངོས་གཞིའི་ཉམས་མྱོང་སྐྱེས་ནས་རྣམ་རྟོག་གི་དྲི་མ་དག་པའོ། །དེ་འབྲས་བུ་
རྣམ་པ་བཞི་ལས་གང་ཡིན་ན། དྲི་མེད་ཉིད་ཅེས་པའོ། །
ད་ནི་རང་གི་ལུས་ལ་དགེ་འདུན་དཀོན་མཆོག་ཚང་བར་སྟོན་ཏེ། འདིས་
ཀྱང་བརྟག་པ་དང་པོའི་ལེའུ་དང་པོའི་སྡེ་པ་བཞི་ནི། ཞེས་པ་ལ་སོགས་པའི་ཐེ་
ཚོམ་སེལ་བའོ། །འོ་ན་ལྟེ་བའི་འཁོར་ལོ་ལ་གང་གི་ཕྱིར་གནས་བརྟན་པའི་སྡེ་པ་
རུ་བཞག་ཅེ་ན། སྤྲུལ་པ་གནས་བརྟན་ཕྱིར་ཞེས་པ་སྟེ། གནས་བརྟན་པའི་སྡེ་པ་
དེ་ཆགས་སྔ་ལ་བཟའ་མི་མང་བ་ཡིན་ཏེ། དེ་བཞིན་དུ་ལྟེ་བ་སྤྲུལ་པའི་འཁོར་ལོ་
དེ་ཡང་ཆགས་སྔ་སྟེ། ལུས་དང་པོ་ལྟེ་བ་ནས་ཆགས་ལ། བཟའ་མི་མང་སྟེ་རྩ་དང་
དྲུག་ཅུ་རྩ་བཞི་ཡོད་པའོ། །དེས་ན་སྤྲུལ་པའི་འཁོར་ལོར་གནས་བརྟན་ཉིད་ཅེས་
པ་སྟེ། གནས་བརྟན་པའི་སྡེ་པའོ། །འོ་ན་སྙིང་གའི་འཁོར་ལོ་ལ་གང་གི་ཕྱིར་
ཐམས་ཅད་ཡོད་པར་སྨྲ་བའི་སྡེ་པར་བཞག་ཅེ་ན། ཆོས་ནི་སྨྲ་བར་འབྱུང་བའི་ཕྱིར་
ཞེས་པ། འཇིག་རྟེན་དང་འཇིག་རྟེན་ལས་འདས་པའི་ཆོས་ཐམས་ཅད་སྙིང་གར་
བསམས་ཤིང་སྒྲོ་འདོགས་བཅད་ནས་ངག་ཏུ་སྨྲ་བ་འབྱུང་བའི་ཕྱིར་ན། ཆོས་ཀྱི་
འཁོར་ལོར་ཐམས་ཅད་ཡོད་ཅེས་པ་ཐམས་ཅད་ཡོད་པར་སྨྲ་བའི་སྡེ་པའོ། །འོ་ན་
མགྲིན་པའི་འཁོར་ལོ་ལ་གང་གི་ཕྱིར་ཀུན་གྱིས་དེ་པ་རུ་བཞག་ཅེ་ན། མགྲིན་པ
240 -395



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཀུན་བཀུར་ཕྱིར་ཞེས་པ་ཟས་ཀྱི་རོ་ཁ་བ་དང་དངར་བ་ལ་སོགས་པ་ཀུན་གྱིས་
མགྲིན་པར་བཀུར་བའི་ཕྱིར་ན། ལོངས་སྤྱོད་འཁོར་ལོ་ཀུན་བཀུར་ཉིད་ཅེས་པ་
ཀུན་གྱིས་བཀུར་པའི་སྡེ་པའོ། །
འོ་ན་སྤྱི་བོའི་འཁོར་ལོ་ལ་གང་གི་ཕྱིར་ཕལ་ཆེར་ཆེན་པོའི་སྡེ་པ་ཞེས་བྱ་ཞེ་
ན། བདེ་ཆེན་མགོར་གནས་པ་ཞེས་པ་སྟེ། དགེ་འདུན་ཕལ་ཆེར་པའི་སྡེ་པ་དེ་
བཟའ་མི་ཉུང་ལ་བདེ་སྐྱིད་ཆེ་བ་ཡིན། དེ་བཞིན་དུ་སྤྱི་བོ་བདེ་ཆེན་གྱི་འཁོར་ལོ་དེ་
ཡང་བཟའ་མི་ཉུང་སྟེ་ཧཾ་གཅིག་པུ་ལས་མེད། བདེ་སྐྱིད་ཅེ་སྟེ་བྱང་སེམས་ཀྱི་ཐིག་
ལེ་ཕལ་ཆེར་དེ་ནས་གནས་ཤིང་དེ་ནས་འབབས་པས། བདེ་བའི་འཁོར་ལོ་དགེ་
འདུན་ཆེ་ཞེས་པ་ཕལ་ཆེར་པའི་སྡེ་པའོ། །སྡེ་ཞེས་བྱ་སྐུ་རུ་བརྗོད་ཅེས་པ་སྟེ་སྡེ་པ་
བཞི་པོ་དེ་ལུས་ལ་ཚང་བྱ་བའོ། །
ད་ནི་དོན་བརྒྱད་པ་འཆད་པ་ལ། སྤྱིར་རང་བཞིན་གྱི་སྐུ་གསུམ་བྱ་བ་ཤི་
བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་ལུས་
ཆགས་ནས་ད་ལྟ་གནས་ཚད་སྤྲུལ་པའི་སྐུ་ཡིན་ཏེ། དེ་ལྟར་ཡིན་པས་ན་དང་པོ་
མའི་མངལ་ན་གནས་པའི་དུས་ན་མའི་ལྟོ་བ་གནས་སུ་བརྗོད་པར་བྱ་ཞེས་པ་
གཙུག་ལག་ཁང་གི་ཚུལ་ལོ། །སྐྱེ་གནས་འདོད་ཆགས་བྲལ་བར་འགྱུར་ཞེས་པ་
དེའི་ཚེ་ན་རླུང་ཨ་བ་དྷུ་ཏི་ནས་རྒྱུ་བས་འདོད་ཆགས་ལ་སོགས་པའི་རྣམ་རྟོག་ཆུང་
བའོ། །མངལ་གྱི་ཁྲུ་མས་དཀྲིས་པ་དེ་ཆོས་གོས་གསོལ་བའི་ཚུལ་ལོ། །ཕ་ནི་སློབ་
དཔོན་གྱི་ཚུལ་ལོ། །དེ་བཞིན་དུ་མ་ནི་མཁན་པོའི་ཚུལ་ལོ། །མགོ་བོར་ཐལ་མོ་
སྦྱོར་ནས་སྐྱེ་བ་དེ་ཕྱག་བྱེད་པའམ་ཁྲིམས་ནོད་པའི་ཚུལ་ལོ། །སྔགས་ཀྱི་བཟླས་
པ་ཨ་ད་ཧཾ་ཞེས་པ་ཕྱིར་སྐྱེས་པ་དང་ལྟེ་བ་བཅད་པས་རླུང་ཕྱིར་འགྲོ་ནས་འགྲོ་བ་
240-396



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྡུར་ཕྲེང་།
འབྱུང་སྟེ། ནང་དུ་འཇུག་པའི་དུས་སུ་ལྟེ་བའི་ཨ་ལ་ཕོག་པས་ཨ་ཅེས་པའི་སྒྲ་
འབྱུང་བའོ། །ཕྱིར་འབྱུང་བ་སྤྱི་བོའི་ཧཾ་ལ་ཕོག་པས་ཧཾ་ཞེས་པའི་སྒྲ་འབྱུང་བའོ། །
ཨ་ཧཾ་དེ་ཡང་མེད་པ་གཅིག་བསྒོམས་པ་ལྟ་བུ་མ་ཡིན་ནམ་ཞེ་ན། ལྟེ་བ་ན་ཨ་ཞེས་
པའི་རྩ་ཡིག་རང་ཆས་སུ་ཡོད་དོ། །
དེས་ན་སྐྱེ་གནས་འཁོར་ལོའི་རྣམ་པ་ཨ་ཞེས་པའོ། །སྤྱི་བོ་ན་བྱང་སེམས་
ཀྱི་རང་བཞིན་ཧཾ་འཁྱོག་པོར་རང་ཆས་སུ་ཡོད་པའོ། །དེས་ན་བདེ་ཆེན་གྱིའང་རྣམ་
པ་ཧོ་ཞེས་པའོ། །དེས་ན་ལུས་གཅེར་པུར་ཕུད། སྒྲ་དང་ཁ་སྤུ་ནི་བྲེགས། ངག་ཏུ་
སྔགས་འདོན་ཞེས་པ་ཨ་ཧཱུྃ་བརྗོད་ཅིང་སྐྱེས་པས་ན་དགེ་སློང་ཉིད་དོ། །འགྲོ་བའི་
བྱ་བ་ཁྲིམས་ཀྱི་གནས་ཞེས་པ་སྤྱོད་ལམ་ཅི་བྱེད་ཐམས་ཅད་ཁྲིམས་ཀྱི་བསླབ་བྱ་
ལ་གནས་པའོ། །སེམས་ཅན་འདི་དག་རྐྱེན་གློ་བུར་རྣམ་རྟོག་གི་དྲི་མས་སེམས་
ཅན་དུ་གྱུར་ཀྱང་། དོན་གྱིས་སངས་རྒྱས་ཉིད་ཏུ་ཐེ་ཚོམ་མེད་དོ། །མའི་མངལ་དུ་
ཟླ་བ་ངོ་བཅུ་བསྡད་པ་དེ་ས་རྣམ་པ་བཅུ་བསྐྱོད་པའི་ཚུལ་ལོ། །དེ་ནས་ཕྱིར་སྐྱེ་བ་
དེ་སེམས་ཅན་ས་བཅུའི་དབང་ཕྱུག་གོ་ཞེས་པ་སངས་རྒྱས་ཀྱི་སའོ། །དེ་ལྟར་ས་
བཅུ་གཅིག་གོ །དེ་ལྟར་ལུས་སྤྲུལ་པའི་སྐུར་གཏན་ལ་ཕབ་པས་ནི་ལུས་ཀྱི་གནས་
ལུགས་ཤེས། དེ་ཤེས་པའི་རྩའི་གནས་ལུགས་ཤེས་དེ་ཤེས་པས་རྩ་མདུད་ཕ་མའི་
བྱང་སེམས་ཀྱི་བཞུགས་ས་ཤེས། དེ་ཤེས་པས་སེམས་ཀྱི་རྒྱལ་པོའི་བཞུགས་སར་
ཤེས། དེ་ཤེས་པས་དེར་བསྒོམས་པས་ཡེ་ཤེས་སྐྱེ་བའོ། །
ད་ནི་དོན་དགུ་པ་ལ་འཆད་པ་ལ། དེ་ནས་རྣལ་འབྱོར་མ་ཞེས་པ་ལ་
སོགས་པ་སྟེ། བདག་མེད་མ་ནི་འཁོར་གྱི་གཙོ་མོའོ་ལ་སོགས་པ་ནི་གོ་སླའོ། །
ཚིག་འདི་དག་ཐོས་ནས་ཞེས་པ་ནི་ལུས་སེམས་སྡོམ་པ་འདི་དཀོན་མཆོག་གསུམ་
240 -397



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཡིན་པ་དང༌། ལུས་རང་བཞིན་གྱིས་སྤྲུལ་པའི་སྐུ་ཡིན་བྱ་བའི་ཚིག་དེའོ། །མཆོག་
ཏུ་ངོ་མཚར་བར་གྱུར་ཅིང་ཞེས་པ་ཧ་ཅང་བློར་མི་ཤོང་ནས་ཏེ། སེམས་ནི་བརྒྱལ་
བ་དང་སྐྲག་པར་གྱུར། ལུས་ནི་ས་ལ་འགྱེལ་བ་དང་འདར་བར་འགྱུར་རོ། །ཡང་
ཞེས་པ་ནི་སྐྱར་བའི་ཚིག་སྟེ། བརྟག་པ་དང་པོའི་ལེའུ་བཅུ་པར་དགའ་བ་རྟོག་
བཅས་ལ་བརྟེན་ནས། རྟོག་མེད་ལྷན་ཅིག་སྐྱེས་པའི་ཉམས་མྱོང་སྐྱེ་བར་གསུངས་
པས། འཁོར་རྣམས་བརྒྱལ་ཞིང་འགྱེལ་བས་ན་ཡང་ཞེས་པའོ། །རྡོ་རྗེ་ཅན་ནི་སྟོན་
པའོ། །ལྷ་མོ་དེ་རྣམས་ཐམས་ཅད་གཟིགས་ནས་ཞེས་པ་ནི་བདག་མེད་མ་ལ་
སོགས་པའོ། །བསླང་བའི་ཕྱིར་ཞེས་པ་འགྱེལ་བ་ལ་སོགས་པའོ། །ཡང་དག་པར་
བསྟོད་པ་ཞེས་པ་སྟོན་པ་རྡོ་རྗེ་འཆང་གིས་སོ། །ས་དང་ཆུ་རླུང་བྱིན་ཟ་ཡོད། །ལྷ་
མོ་ཞེས་པ་ལྷ་མོ་ཁྱེད་འབྱུང་བ་བཞི་དག་པའི་རང་བཞིན་བྱ་བའི་དོན་ཏོ། །སྣོད་
ཅན་ཞེས་པ་སངས་རྒྱས་ཀྱི་དགོངས་པ་ཟབ་མོ་བསྟན་པའི་སྣོད་ལྷ་མོ་ཁྱེད་ཉིད་
ཡིན་པའོ། །གང་ཞིག་སུས་ཀྱང་མི་ཤེས་པ་ནི་བྱང་ཆུབ་ཀྱི་སེམས་སྨྱུག་མ་གཉིས་
སུ་མེད་པ་དོན་དེའོ། །དེ་ཉིད་ང་ཡིས་སྤྲོ་ཡིས་ཉོན་ཞེས་པ་བཤད་པར་ཞལ་གྱིས་
བཞེད་པའོ། །བཅོམ་ལྡན་འདས་ཀྱི་གསུང་ནི་ལྷ་མོ་ལ་བཀའ་སྩལ་པ་དེ་རྣམས་
སོ། །རྨི་ལམ་ལྟ་བུ་ཉེ་བར་ཐོས་ནས་ཤེས་པ་བརྒྱལ་བཞིན་པའི་དུས་ཉིད་ནའོ། །
དེ་རྣམས་ཐམས་ཅད་ནི་ལྷ་མོ་དེ་རྣམས་སོ། །སྲོག་རྙེད་པར་འགྱུར་རོ་ཞེས་ པ་
བརྒྱལ་བ་ནི་སངས། འགྱེལ་བ་ནི་སློངས་པའོ། །བཅོམ་ལྡན་འདས་ཀྱིས་བཀའ་
སྩལ་པ་ནི་ལྷ་མོ་དེ་རྣམས་ལའོ། །སེམས་ཅན་རྣམས་ནི་སངས་རྒྱས་ཉིད་ཅེས་པ་ནི་
སེམས་ཅན་རང་བཞིན་གྱིས་སངས་རྒྱས་ཡིན་པའི་དོན་ཏོ། །
འོ་ན་སེམས་ཅན་ཐམས་ཅད་འབད་པ་མེད་པར་གྲོལ་བར་འགྱུར་རོ་ཞེ་ན།
240-398



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་
།
འོན་ཀྱང་གློ་བུར་དྲི་མས་སྒྲིབ་ཅེས་པ་གློ་བུར་རྣམ་རྟོག་གིས་བསྒྲིབས་པའོ། །གློ་
བུར་དྲི་མ་དེ་ཉིད་བསལ་ནས་སངས་རྒྱས་ཉིད་ཡིན་ནོ། །ལྷ་མོས་གསོལ་བ་ནི་
བདག་མེད་མ་ལ་སོགས་པ་སྟེ། བཅོམ་ལྡན་འདས་ཞེས་བོས་ནས། དེ་དེ་བཞིན་
ཞེས་པ། གོང་གི་སེམས་ཅན་རྣམས་ནི་སངས་རྒྱས་ཉིད་ཅེས་པ་དེ་ལའོ། །བདེན་
པ་མ་མཆིས་ཤིང་ཞེས་པ་མ་རྟོགས་ནི་སེམས་ཅན་དུ་འདུག་པས་སོ། །བརྫུན་པ་
མ་མཆིས་སོ་ཞེས་པ་རྟོགས་ན་སངས་རྒྱས་སུ་འདུག་པས་སོ། །བཅོམ་ལྡན་འདས་
ཀྱིས་བཀའ་སྩལ་པ་ནི་ལྷ་མོ་རྣམས་ལ་ཏེ། གོང་གི་དེ་ཉིད་བསལ་ནས་སངས་རྒྱས་
ཉིད་ཅེས་པའི་གློ་བུར་གྱི་དྲི་མ་སེལ་ལུགས་སྟོན་པའོ། །གང་ཟག་གང་གིས་དུག་
སྔགས་མི་ཤེས་པའི་འཇིག་རྟེན་པས། བཙན་དུག་ཟོས་པས་འཆི་བའམ་བརྒྱལ་
བར་གྱུར་ལ། རྨོངས་པ་སྤངས་ཤེས་པ་དུག་སྔགས་ཤེས་པ་དེ་ཉིད་ཡིད་ཀྱིས་ནི་
ཞེས་པ་དུག་ལ་དུག་སྔགས་བཏབ་ནས་ཟོས་ན། དེ་ཡི་དེ་ཉིད་ཡོངས་སུ་གཅོད་
ཅེས་པ་སྙིང་རླུང་དང་ལྷོག་པ་ལ་སོགས་པ་ཡོངས་སུ་གཅོད་པ་སྟེ། དུག་སྨན་དུ་
འགྲོ་བའོ། །དཔེ་དེ་བཞིན་དུ་ཉོན་མོངས་པར་རང་ག་མ་ཞི་བར་བྱེད་པའི་ཐབས་
རིགས་མཐུན་གཉེན་པོར་བརྟེན་པ་ཤེས་ཤིང་ངོ༌
། །ཀྱེ་ཡི་རྡོ་ རྗེ་ངལ་བསོས་ན་
ཞེས་པ་བསྐྱེད་རྫོགས་བསྒོམ་ཞིང་བཟའ་བསྲུང་གི་དམ་ཚིག་དང་ལྡན་པར་བྱས་
ནའོ། །མ་རིག་ལ་སོགས་པས་མི་འཛིན་ཅིང་ཞེས་པ། རྟེན་འབྲེལ་བཅུ་གཉིས་ཀྱི་
དབང་དུ་མི་འགྲོ་བའོ། །གཏི་མུག་ལ་སོགས་འཆིང་བས་མིན་ཞེས་པ་དུག་ལྔ་དུག་
གསུམ་གྱི་དབང་དུ་མི་འགྲོ་བའོ། །
རང་ཞེས་པ་རང་ལ་ཟག་མེད་ཀྱི་ཉམས་མྱོང་སྐྱེས་པའི་དུས་སུ། གཞན་
གྱིས་ཞེས་པ་སྣང་གྲག་གི་ཆོས་ཐམས་ཅད་ཟག་མེད་ཏུ་ཉམས་སུ་མྱོང་ཞིང་རྟོགས་
240 --399



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའི་དུས་ན། སངས་རྒྱས་མ་ཡིན་པའི་སེམས་ཅན་ནོ། །གཅིག་ཀྱང་ཡོད་པ་མ་
ཡིན་ཏེ། ཐམས་ཅད་བདེ་སྟོང་ལས་མ་འདས་པའོ། །མེད་ལུགས་ཇི་ལྟར་མེད་ན།
དམྱལ་བ་ལ་སོགས་པ་སྟེ་གོ་སླའོ། །འོ་ན་དེ་རྣམས་ཀྱིས་བདེ་སྟོང་ངོ་ཤེས་སམ་ཞེ་
ན། ལྷ་དང་ལ་སོགས་པ་གོ་སླའོ། །དེ་ལྟར་འཇིག་རྟེན་ཁམས་ནི་གང་དུ་ཡང་
།
སངས་རྒྱས་གཞན་དུ་རྙེད་མི་འགྱུར་ཞེས་པ་དམ་བཅའོ། །གཏན་ཚིགས་ནི་སེམས་
ནི་རྫོགས་པའི་སངས་རྒྱས་ཉིད་ཡིན་པའི་ཕྱིར་རོ་ཞེས་པའོ། །དེས་ན་སངས་རྒྱས་
གཞན་དུ་བསྟན་པ་མེད་དོ། །དེ་རྣམས་རྒྱུ་ཡོད་ཀྱང་མི་འགྲུབ་བོ་ཞེ་ན། གདོལ་པ་
ནི་རིགས་ངན་ནོ། །སྨིག་མཁན་ནི་མདའ་མཁན་ནོ། །ལ་སོགས་པས་ནི་རིགས་
ངན་གཞན་བསྡུད་པའོ། །གསོད་དོན་དུ་སེམས་པ་པོ་ཞེས་པ་སྲོག་ཅེས་པ་ལ་
དགའ་བའོ། །དེ་རྣམས་ཀྱིས་ཀྱེའི་རྡོ་རྗེ་ཤེས་ན་ཞེས་པ་དང་པོར་དབང་བསྐུར་
ཐོབ། དེ་ནས་དགྱེས་རྡོར་བསྒོམས་ན་འགྲུབ་འགྱུར་འདི་ལ་ཐེ་ཚོམ་མེད་ཅེས་པའོ། །
དེ་ཡང་མི་དགེ་བ་སྤྱོད་ཅིང་བསྒྲུབས་པས་ནི་མ་ཡིན་ཏེ། མི་དགེ་བ་སྤངས་དམ་
ཚིག་ལ་གནས་ནས་བསྒྲུབ་ནའོ། །བྱིས་པ་ནི་ལས་རྒྱུ་འབྲས་ལ་ཤེད་མ་བྱེ་བ་
རྣམས་མི་ཤེས་པས་བསྒྲིབས་པའོ། །གང་མི་ཤེས་ན་དགྱེས་པ་རྡོ་རྗེ་འདི་ཡི་སྒོ་
ནས་སངས་རྒྱས་ཀྱི་སར་འགྲོ་བའི་ཐབས་མི་ཤེས་པའོ། །དེ་ཅིར་འགྱུར་ན། འགྲོ་
བ་རིགས་དྲུག་གི་སྲིད་པའི་མཐར། གང་ཟག་གང་ཞིག་དགྱེས་པ་རྡོ་རྗེ་ལ་རྨོངས་
པ་རྣམས་འཁོར་བར་འགྱུར་བའོ། །དེས་ན་རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་
ནས། ཀྱེའི་རྡོ་རྗེ་ཡིས་བསྒོམ་ཐབས་རྙེད་ནས། བསྒྲུབ་པ་པོ་གང་ཞིག་གཟུགས་
ལ་སོགས་པའི་ཡུལ་རྣམས་ལྷར་རྣམ་པར་སྦྱོང་ཞིང་དེ་བདེ་སྟོང་དུ་བསྒོམ་ན། དེས་
ནི་བླ་མེད་ཀྱི་བྱང་ཆུབ་རྙེད་པར་གྱུར་རོ། །
240 400



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ད་ནི་དོན་བཅུ་པ་འཆད་པ་ལ། རྡོ་རྗེ་སྙིང་པོས་གསོལ་བ་ཞེས་པ་
''སྟོན་པ་
ལ་དྲིས་པ་སྟེ། དེ་ཡང་ལེའུའི་འདིའི་མགོར་རིགས་འཆོལ་བསྒོམས་པའི་སྦྱོར་བ་
ལས། དངོས་ གྲུབ་མེད་ཅིང་བསྒྲུབ་པོའང་མེད་ཟེར་ནས། རིགས་ འཆོལ་ བར་
རྒྱས་བཏབ་ན་དངོས་གྲུབ་མི་ཐོབ་ཅིང་བསྒྲུབ་པ་པོ་ཡང་དམ་ཚིག་ཉམས་ནས་
འཆིང་བར་གསུངས་ལ། དེ་ནས་ཡང་ཞེ་སྡང་ཕྱག་རྒྱ་པ་ཀ་སི་ཞེས་པ་ལ་སོགས་པ་
རྒྱ་འཆོལ་པར་བཏབ་ནས་འདུག་པས་སྐྱོན་མི་ཡོང་ངམ་སྙམ་ནས་དྲིས་པའོ། །དེ་
ཡང་འབྱུང་བས་རྣམ་པར་དག་པ་པུ་ཀ་སི་ཡིན་པར་གོང་བརྟག་པ་དང་པོའི་ལེའུ་
དགུ་པར་བཤད་པ་དང་། ཡང་གང་ཕྱིར་གོང་ལེའུ་གཉིས་པར་གཏི་མུག་སྲུབ་ཞེས་
པས་ས་རུ་བཤད། ས་རྣམ་པར་དག་པ་སྐུའི་རིགས་རྣམ་སྣང་ཉིད་དུ་གསུངས།
དེས་ན་ས་རྣམ་པར་དག་པ་ལྷ་མོ་པུ་ཀ་སི་ལ་ས་རྣམ་པར་དག་པ་རྣམ་སྣང་གིས་
རྒྱས་འདེབས་ པར་ རིགས་ པ་ལ། ཇི་ལྟར་མི་བསྐྱོད་པའི་ཕྱག་རྒྱ་འདེབས་
ལགས་འཁྲུལ་པ་མ་ལགས་ཞེས་དྲིས་པའོ། །
དེའི་ལན་བཅོམ་ལྡན་འདས་ ཀྱིས་ བཀའ་སྩལ་པ་ནི། སེམས་ ཀྱི་རང་
བཞིན་མི་བསྐྱོད་དེ་སྤངས་ནས། ལུས་ཀྱི་བདག་ ཉིད་རྣམ་སྣང་གིས་ལུས་ཀྱི་
བདག་ཉིད་པུ་ཀ་སི་ལ་རྒྱས་བཏབ་པས་ནི། མཛེས་པ་གཞན་དུ་མི་འགྱུར་ཏེ། སྐུ་
ལ་སྐུས་རྒྱས་བཏབ་པ་ནི་དཔེར་ན་རོ་གཉིས་རྩེགས་དང་འདྲ་སྟེ། སེམས་ཅན་གྱི་
དོན་མི་འབྱུང་བའོ། །མི་མཛེས་པ་དེ་ཕྱིར་རྣམ་པར་སྣང་མཛད་ཀྱི་རིགས་སམ་
སྐུའི་བདག་ཉིད་ལྷ་མོ་པུ་ཀ་སི་དེ་ལ། སེམས་སམ་ཐུགས་ཀྱི་རིགས་མི་བསྐྱོད་
པའི་ཕྱག་རྒྱས་གདབ་སྟེ། དེས་ལུས་ལ་སེམས་ ཀྱིས་འཆིང་བས་འཆིང་བྱེད་ཀྱི་
རྒྱའོ། །དེས་ཐེ་ཚོམ་གཅིག་ཆོད་ནས། ཡང་འདྲི་བ་ནི་རྡོ་རྗེ་སྙིང་པོས་གསོལ་བ་
240 -401



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞེས་པ་སྟེ། ཆུ་ཁམས་རྣམ་པར་དག་པ་རི་ཁྲོད་མ་ཡིན་པར་གོང་ལེའུ་དགུ་པར་
བཤད་པ་དང་། ཡང་གོང་ལེའུ་གཉིས་པར་མི་བསྐྱོད་པ་ཁུ་བའམ་ཆུ་རྣམ་པར་དག་
པའི་གཟུགས་ཅན་ཉིད་དུ་བཤད་པས། གཙོ་བོ་ཞེས་བོས་ནས། མི་བསྐྱོད་པའི་
ཕྱག་རྒྱས་ནི། རི་ཁྲོད་མ་ལ་ཕྱག་རྒྱས་འདེབས་པར་རིགས་པ་ལ། ལེའུ་འདིའི་
མགོར་རྣམ་སྣང་གིས་རྒྱས་གདབ་ཟེར་བ་དེ་འཁྲུལ་པ་མ་ལགས་སམ་ཞེས་དྲིས་
པའོ། །
དེའི་ལན་བཅོམ་ལྡན་འདས་ཀྱིས་བཀའ་སྩལ་པ་ནི། ལུས་ལུས་སྤངས་ནས་ནི་
སེམས་ཀྱིས་ནི་ཞེས་འཁྲུགས་སྡེབས་སྤངས་ནས་ནི་ཞེས་པ་ལུས་ཀྱི་བདག་ཉིད་རྣམ་སྣང་དེ་
སྤུངས་ནས། སེམས་ཀྱིས་ནི་ཞེས་པ་སེམས་ཀྱི་བདག་ཉིད་མི་བསྐྱོད་པས་རྒྱས་
བཏབ་ན། གནས་པ་གཞན་དུ་མཐོང་མི་འགྱུར་ཞེས་པ་རི་ཁྲོད་ མ་ སེམས་ཀྱི་
བདག་ཉིད་ཅན་དེ་ལ་མི་བསྐྱོད་པ་ཐུགས་ཀྱི་རིགས་ཀྱིས་རྒྱས་བཏབ་པས། ལུས་
མེད་ པ་ སེམས་ གཉིས་ ཀྱིས་ སེམས་ ཅན་ ཀྱིས་ དོན་མི་འབྱུང་བའོ། །དེའི་ ཕྱིར་
སེམས་སམ་ཐུགས་ཀྱི་བདག་ཉིད་རི་ཁྲོད་མ་དེ་ལ། གཏི་མུག་འགྱུར་ཞེས་པའམ་
གཏི་མུག་ཕྱག་རྒྱས་ཞེས་པ་གཏི་མུག་རྣམ་པར་དག་པ་རྣམ་སྣང་གིས་རྒྱས་གདབ་
པའོ། །དེས་ནི་སེམས་ཀྱི་བདག་ཉིད་རི་ཁྲོད་མ་ལ་ལུས་ཀྱི་བདག་ཉིད་རྣམ་སྣང་
གིས་བརྒྱན་པས་སེམས་ལ་ལུས་ཀྱིས་འཆིང་བ་སྟེ་འཆིང་བྱེད་ཀྱི་རྒྱའོ། །རྡོ་རྗེ་སྙིང་
པོས་གསོལ་བ་ཞེས་པ་ཡང་འདྲི་བའོ། །
འབྱུང་བ་མེ་རྣམ་པར་དག་པ་ལྷ་མོ་གདོལ་པ་མོ་ཡིན་པར་གོང་ལེའུ་དགུ་
པར་བཤད་པས། འདོད་ ཆགས་ དག་ པ་འོད་ དཔག་མེད་ ཀྱི་ ཕྱག་ རྒྱས་ ལྷ་མོ་
གདོལ་པ་མོ་ལ། རིགས་ཏེ། ཇི་ལྟར་རིགས་ན། འོད་དཔག་མེད་དེ་མེའམ་འདོད་
240 --402



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཆགས་དག་པ་ཡིན་པས་རིགས་པའོ། །ཕྱག་རྒྱ་གཞན་མིན་ན་ཞེས་པ་ཕྱག་རྒྱ་
གཞན་གྱིས་འདེབས་པ་དེ་མི་འཐད་པའི་དོན་ཏོ། །དེས་ན་འཐད་པ་ཇི་ལྟར་རིན་
ཆེན་འབྱུང་ལྡན་གྱི་ཕྱག་རྒྱས་འདེབས་པ་ལགས། འཁྲུལ་པ་མ་ལགས་སམ་ཞེས་
དྲིས་པའོ། །དེའི་ལན་བཅོམ་ལྡན་འདས་ཀྱི་བཀའ་སྩལ་པ་ཞེས་པ་སྟེ། གང་གི་
ཕྱིར་འདོད་ཆགས་ནི་ཁྲག་ཏུ་བཤད་པ་ཡིན་ལ། ཁྲག་གིས་ཤ་བསྐྱེད། ཤའམ་
སེར་སྣ་དག་པ་རིན་ཆེན་འབྱུང་གནས་ཉིད་ཡིན་ནོ། །ཡང་དྲོད་ཅེས་པ་མེ་སྟེ།
མེས་ཁྲག་གི་རང་བཞིན་བསྐྱེད་དོ། ཁྲག་གམ་འདོད་ཆགས་དག་ པ་ནི་ལྷ་མོ་
གདོལ་པ་མོ་ཡིན་ནོ། །དེས་ན་འདོད་ཆགས་ཞེས་པ་རྒྱུ་ཁྲག་གམ་འདོད་དག་པ་ལྷ་
མོ་གདོལ་མ་མོ་ལ། སེར་སྣ་ཞེས་པ་འབྲས་བུ་ཤ་དང་སེར་སྣ་དག་པ་རིན་ཆེན་
འབྱུང་ལྡན་གྱིས་རྒྱས་གདབ་སྟེ། རྒྱུ་ལ་འབྲས་བུས་འཆིང་བས་འཆིང་བྱེད་ཀྱི་རྒྱའོ། །
དེས་གཟུགས་སེམས་སུ་གོ་ལ་སེམས་ཉིད་གཟུགས་སུ་གོ་བའི་བརྡའོ། །རྡོ་རྗེའི་
སྙིང་པོས་གསོལ་བ་ཞེས་པ་ཡང་འདྲི་བའོ། །
གང་ཕྱིར་ལྷ་མོ་གཡུང་མོ་ནི་རླུང་དག་པ་ཉིད་ཡིན་པར་གོང་ལེའུ་དགུ་པ་
ནས་བཤད་པ་དང་། ཡང་དོན་ཡོད་གྲུབ་པ་ཡང་རླུང་དག་པའི་གཟུགས་ཅན་ཉིད་
ཡིན་པར་གོང་ལེའུ་གཉིས་པ་ནས་བཤད་པས། དོན་ཡོད་གྲུབ་པའི་ཕྱག་རྒྱས་ལྷ་
མོ་གཡུང་མོ་ལ། གཙོ་མོ་ཞེས་བོས་ནས་ཕྱག་རྒྱ་རིགས་པར་འགྱུར་བ་ལ། ལེའུ་
འདིའི་མགོར་འོད་དཔག་མེད་ཀྱིས་རྒྱས་གདབ་པར་བཤད་པ་ཇི་ལྟར་ལགས།
འཁྲུལ་པ་མ་ལགས་སམ་ཞེས་དྲིས་པའོ། །དེའི་ལན་བཅོམ་ལྡན་འདས་ཀྱིས་
བཀའ་སྩལ་པ་སྟེ། རྒྱུ་འདོད་ཆགས་མ་ གཏོགས་ པའི་འབྲས་བུ་ ཕྲག་དོག་ནི།
གཞན་དུ་འབྱུང་བ་མ་ཡིན་ཏེ། དེ་ཕྱིར་ཞེས་པ་རྒྱུ་མེད་པར་འབྲས་བུ་མི་འབྱུང་བ་
240 -403



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དེའི་ཕྱིར་རོ། །རྒྱུ་འདོད་ཆགས་དག་པ་འོད་དཔག་མེད་ཀྱི་ཕྱག་རྒྱ་ཡིས།
།རྟེན་གྱི་
གང་ཟག་མཁས་པས། འབྲས་བུ་ཕྲག་དོག་དག་པ་ལྷ་མོ་གཡུང་མོ་ལ་ཕྱག་རྒྱས་
གདབ་བོ། །འདི་ཡང་འབྲས་བུ་ལ་རྒྱུས་འཆིང་བས་འཆིང་བྱེད་ཀྱི་རྒྱའོ། །དེས་སྣ་
ཚོགས་སེམས་སུ་གོ་ལ་སེམས་དེ་ཉིད་སྣ་ཚོགས་སུ་གོ་བའི་བརྡའོ། །
དེས་མཚམས་ཀྱི་ལྷ་མོ་བཞིའི་རྒྱ་འཆོལ་བའི་སྐྱོན་སྤང་བ་བསྟན་ནས། ད་
ཕྱོགས་ཀྱི་ལྷ་མོ་བཞིའི་རྒྱ་འཆོལ་བའི་སྐྱོན་སྤང་བ་འཆད་དེ། གང་ཕྱིར་གཟུགས་
ནི་སྔ་བ་ཉིད། དཀར་མོ་སྣང་མཛད་གསུངས་པ་ཉིད་ཅེས་པ་གོང་བཞིན་དུ་ལྷ་མོ་
དཀར་མོ་ནི་ས་དག་པའམ་སྐུའི་རིགས་ཡིན་ལ། རྣམ་སྣང་ཡང་ས་དག་པའམ་
སྐུའི་རིགས་ཡིན་པས། རྣམ་སྣང་གིས་རྒྱས་གདབ་པར་རིགས་པ་ལ། ལེའུ་འདིའི་
མགོར་
ར་བ་མི་བསྐྱོད་པས་རྒྱས་གདབ་པར་བཤད་པ་དེ་ཇི་ལྟར་ལགས་ཞེས་དྲིས་
པའི་དོན་ཏོ། །དེའི་ལན་ལ་སྔར་གསུངས་ཉིད་ཀྱི་རིམ་པ་ཡིས་ཞེས་པ་སྐུ་ལ་སྐུས་
རྒྱ་བཏབ་པ་མི་མཛེས་པ་སྟེ། དེས་ན་སེམས་ཀྱི་བདག་པོ་མི་བསྐྱོད་པའི་ཕྱག་
རྒྱུས། ས་དག་པའམ་སྐུའི་རིགས་དཀར་མོ་ལ་ གདབ་སྟེ། ལུས་ལ་ སེམས་ ཀྱི་
འཆིང་བས་བྱེད་ཀྱི་རྒྱའོ། །དེ་ཉིད་རིམ་པས་ཆོམ་རྐུན་མ་ཞེས་པ་ལྷ་མོ་ཆོམ་རྐུན་
མ་ནི་ཆུ་དག་པ་ཡིན་ལ་མི་བསྐྱོད་པ་ཡང་ཆུ་དག་པ་ཡིན་པས་མི་བསྐྱོད་པས་རྒྱས་
གདབ་ པར་ རིགས་པ་ལ། ལེའུ་འདིའི་མགོར་རྣམ་སྣང་གིས་རྒྱས་གདབ་ པར་
བཤད་པ་དེ་ཇི་ལྟར་ལགས་ཞེས་དྲིས་པའོ། །
དེའི་ལན་ལ་ལུས་མེད་པར་སེམས་གཉིས་ཀྱིས་སེམས་ཅན་གྱི་དོན་མི་
ཡོང་བས། སེམས་ཀྱི་བདག་ཉིད་ལྷ་མོ་ཆོམ་རྐུན་མ་ལ་ལུས་ཀྱི་བདག་ཉིད་རྣམ་
སྣང་གིས་རྒྱས་བཏབ་པས། ལུས་ལ་སེམས་ཀྱིས་འཆིང་བས་འཆིང་བྱེད་ཀྱི་རྒྱའོ། །
240 ---404



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་བཞིན་རོ་ལངས་མ་ཉིད་དང་ཞེས་པ་ལྷ་མོ་རོ་ལངས་མ་དེ་མེའམ་འདོད་ཆགས་
དག་ པ་ཡིན་ལ། འོད་དཔག་མེད་ཀྱང་མེའམ་འདོད་ཆགས་དག་པ་ཡིན་པས །
འོད་དཔག་མེད་ཀྱིས་རྒྱས་གདབ་པར་རིགས་པ་ལ། ལེའུ་འདིའི་མགོར་རིན་ཆེན་
འབྱུང་ལྡན་གྱིས་རྒྱས་གདབ་པར་བཤད་པས་དེ་ཇི་ལྟར་ལགས་ཞེས་དྲིས་པའོ།
དེའི་ལན་ལ་རྒྱུ་མེའམ་ཁྲག་གམ་འདོད་ཆགས་དག་པ་ལྷ་མོ་རོ་ལངས་མ་ལ།
འབྲས་བུ་ཤའམ་སེར་སྣ་དག་པ་རིན་ཆེན་འབྱུང་ལྡན་གྱིས་རྒྱས་བཏབ་ནས། རྒྱུ་
ལ་འབྲས་བུས་འཆིང་བས་འཆིང་བྱེད་ཀྱི་རྒྱའོ། །དེ་ཡི་རིགས་པས་གྷསྨཱ་རི་ནི་ཞེས་
པ་གྷསྨ་རི་ནི་རླུང་དག་པ་ཡིན་ལ། དོན་ཡོད་གྲུབ་པ་ཡང་རླུང་དག་པ་ཡིན་པས།
དོན་ཡོད་གྲུབ་པས་ རྒྱས་ འདེབས་པར་རིགས་པ་ལ། ལེའུ་འདིའི་མགོར་འོད་
དཔག་མེད་པས་རྒྱས་འདེབས་པར་བཤད་པ་ཇི་ལྟར་ལགས་ཞེས་དྲིས་པའོ། །
དེའི་ལན་རྒྱུ་འདོད་ཆགས་མ་གཏོགས་པའི་འབྲས་བུ་ཕྲག་དོག་བྱ་བ་མེད་དེ། །
དེས་ན་རྒྱུ་འདོད་ཆགས་དག་པ་འོད་དཔག་མེད་ཀྱིས། འབྲས་བུ་ཕྲག་དོག་དག་
པ་གྷསྨ་རི་ལ་རྒྱས་བཏབ་པས། འབྲས་བུ་ལ་རྒྱུས་འཆིང་བྱེད་ཀྱི་རྒྱའོ། །དེས་ན་མ་
ལོག་པ་ལས་ཕྱག་རྒྱའོ་ཞེས་པ་སྟེ། དེ་རྣམས་འཆིང་བྱེད་ཀྱི་རྒྱ་ཡིན་པས་རྒྱ་འཆོལ་
བའི་སྐྱོན་མེད་དོ། །
ད་ནི་དོན་བཅུ་གཅིག་པ་འཆད་པ་ལ། ཀྱེ་ཡི་རྡོ་རྗེ་རྡོ་རྗེ་འཛིན་ནི་སྟོན་པ་
སྟེ། ཡབ་ཡུམ་སྙོམས་འཇུག་ཏུ་གནས་པའི་ལྷ་དེ་ཉིད་ལ། དགོས་པ་སེམས་ཅན་
གྱི་དོན་གྱི་ཕྱིར་གཏོར་མ་ཆེན་པོ་འདི་སྟོན་པ་དེ་ལ་བདག་མེད་མས་ཞུས་པ། ཨེ་
ཝཾ་རྣམས་པར་བཞུགས་ནས་ཞེས་པ་སྔོན་བྱུང་དུ་སྟོན་པ་ལ་ཡབ་ཡུམ་ཞལ་སྦྱོར་དུ་
བཞུགས་པས་ཆོས་འདི་གསུངས་ལ། རྗེས་འཇུག་ཏུ་གཏོར་མ་གཏོང་མཁན་གྱིས་
240 -405



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལྷ་ཡབ་ཡུམ་ཞལ་སྦྱོར་དུ་བསྒོམ་པའོ། །འོ་ན་གཏོར་མ་འདི་ལ་དགོས་པ་ཅི་ཡོད་
ན། བར་ཆད་ཀྱི་བགེགས་ཐམས་ཅད་བཟློག་པ་ལམ་ལོག་པར་འདྲེན་པ་ཐམས་
ཅད་ཞི་བར་བྱ་བ་དང་། སེམས་ཅན་ཀུན་གྱི་སྲོག་བསྲུང་བའི་ཕྱིར། སྟོན་པ་རྡོ་རྗེ་
སེམས་དཔས་གཏོར་མ་བསྟན་པའོ། །དེ་ཡང་གཏོར་མའི་མངོན་པར་རྟོགས་པ་
གོང་དུ་སྟན་ཟིན། འདིར་ཐེ་ཚོམ་བསྒྲིགས་ན། གུར་ལེའུ་གསུམ་པས་བཞིན་དུ་
མགྲོན་བསྐྱེད་ནས། བརྟག་པ་དང་པོའི་ལེའུ་བདུན་པ་བཞིན་དུ་གཏོར་མ་བྱིན་
གྱིས་བརླབ་བོ། །
དབུལ་བའི་སྔགས་འཆད་པ་ལ། ཨོཾ་ནི་ཚངས་པ་སྟེ་སྟེང་གི་ལྷ་ཐམས་ཅད་
བསྡུའོ། །ཨིནྡྲ་ནི་བརྒྱ་བྱིན་ཏེ་ཤར་ཕྱོགས་དྲི་ཟའི་འཁོར་དང་བཅས་པའོ། །ཛ་མ་
ནི་གཤིན་རྗེ་སྟེ་ལྷོ་ཕྱོགས་མ་མོའི་ཚོགས་ཀྱིས་བསྐོར་བའོ། །ཛ་ལ་ནི་ཆུ་ལྷ་སྟེ་ནུབ་
ཕྱོགས་ས་བདག་གི་ཚོགས་ཀྱིས་བསྐོར་བའོ། །ཛ་ཁ་ནི་གནོད་སྦྱིན་ཏེ་བྱང་ཕྱོགས་
ནོར་ལྷའི་ཚོགས་ཀྱིས་སྐོར་བའོ། །བྷུ་ཏ་ནི་འབྱུང་པོ་སྟེ་བྱང་ཤར་སྨྱོ་བྱེད་ཀྱི་ཚོགས་
ཀྱིས་སྐོར་བའོ། །བསྟི་ནི་མེ་ལྷ་སྟེ་ཤར་ལྷོ་དྲང་སྲོང་གི་ཚོགས་ཀྱིས་སྐོར་བའོ། །བཱ་
ཨུ་ནི་རླུང་ལྷ་སྟེ་ནུབ་བྱང་བྱིན་ནས་ཡ་ཀའི་ཚོགས་ཀྱི་སྐོར་བའོ། །རཀྟ་ནི་སྲིན་པོ་
སྟེ་ལྷོ་ནུབ་བདེན་བྲལ་གྱི་ཚོགས་ཀྱིས་སྐོར་བའོ། །ཙནྡྷ་ནི་ཟླ་བ་སུརྱ་ཉི་མ་སྟེ་སྟེང་
གི་གཟའ་སྐར་གྱི་ཚོགས་ཀྱིས་སྐོར་བའོ། །མ་དང་བ་ནི་དུས་གསུམ་གྱི་མ། པྲ་ནི་
དུས་གསུམ་གྱི་ཕའོ། །ཏ་ལ་ནི་ས་འོག་གི་འཇིག་རྟེན། པ་ཏ་ལཾ་ནི་མིའམ་ཅི་ད་ལྟོ་
འཕྱེ་ཆེན་པོ་ལ་སོགས་པའོ། །ཨཊྚ་ནི་བརྒྱད་དོ། །སཔྤ་ནི་ཀླུའོ། །སྭཱ་ཧཱ་ཡན་ཆད་
ཀྱིས་ གཏོར་མའི་མགྲོན་བསྔོ་བགྲང་ བྱས་ པའོ། །ཨི་དམ་ནི་འདིའོ། །བ་ལི་ནི་
གཏོར་མའོ། །བྷུཉྫནི་རོ་མཆོག་མྱོང་བ་ཞེས་པའོ། །གང་གི་རོ་མཆོག་མྱང་ན། ཛི་
240 --406



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
གྷ་ཞེས་པ་དཔའ་བོའི་རོ་མཆོག་མྱོངས་ཞེས་པའོ། །པུཀྵ་ནི་མེ་ཏོག །དྷུཔྤ་ནི་སྤོས།
མཾ་ས་ནི་ཤ་ཆེན་ནོ། །པིགྷ་ནི་ཤ་ལ་རོ་མཆོག་སྣོམས་ཞེས་པའོ། །དེ་རྣམས་ཀྱིས་
གཏོར་མ་དབུལ་བའོ། །
ཨཏྠ་ནི་བདག་གོ །སཔ་ནི་ཐམས་ཅད་དོ། །ཀ་ ཛ་ནི་དོན་ནོ། །སཱ་དཱ་ནི་
བསྒྲུབས་ཤིག་པའོ། ཁནྟི་ནི་མི་གཙང་བ་ལ་སོགས་པ་ཐམས་ཅད། ཁུ་ཎི་ནི་ཤ་
བཀྲ་དང་འབྲུམ་བུའི་ནད་དོ། །ཕོ་ཌ་ནི་མཛེ་ནད་ལ་སོགས་པའོ། །གཱ་ད་ནི་མེད་
ཅིང་བྱ་བར་མཛོད་ཅིག་པའོ། །དེ་རྣམས་ཀྱིས་གཏོར་མའི་མགྲོན་ལ་ཕྲིན་ལས་
བཅོལ་བའོ། །ཨོ་ནི་བཀྲ་ཤིས་པའོ། ཨ་ཀ་རོ་མུ་ཁཾ་ནི་གདོད་མ་ནས་མ་སྐྱེས་པའོ། །
སརྦ་དྷམྨཱ་ཎམཨ་ནི་ཆོས་ཐམས་ཅད་དོ། །རྒྱུ་ཨ་ནུཏྤན་རཱ། ཞེས་པ་སྤྲོས་བྲལ་འོད་
གསལ་ཡིན་པའི་ཕྱིར་རོ། །ཞེས་པའོ། །ཨོ་ནི་སྐུ་རྡོ་རྗེའོ། ཨཱནི་གསུང་རྡོ་རྗེའོ། །
ཧཱུྃ་ནི་ཐུགས་རྡོ་རྗེའོ། །ཕཊ་ནི་དག་པའོ། །སྭཱ་ཧཱ་ནི་ཚིམས་ཞིང་མཉེས་པར་གྱུར་
ཅིག་པའོ། །དེ་ནི་ཆོས་ཀྱི་སྦྱིན་པས་རྒྱུས་གདབ་པའོ། །དེ་ལྟར་གཏོར་མ་
གཏང་
བའི་ཕན་ཡོན་ནི་གལ་ཏེ་ཞེས་པ་ལ་སོགས་པ་སྟེ་གཞུང་གསལ་ལོ། །
ད་ནི་དོན་བཅུ་གཉིས་པ་འཆད་པ་ལ། རྡོ་རྗེ་སྙིང་པོ་ལ་སོགས་པའི་ཚིག་
གསུམ་ནི་གོ་སླའོ། །གཙོ་བོ་ཞེས་བོས་ནས། བདག་གིས་སྔར་མ་འཚལ་ཞེས་པ་
ལེའུ་འདིའི་མགོར་དྲིས་ནས་གསུངས་པ་དེ་ལ་ཐེ་ཚོམ་གཅིག་བྱུང་བས། བཅོམ་
ལྡན་འདས་ཇི་ལྟར་ཕྱག་རྒྱས་གདབ་པར་གྱིས་ཞེས་དྲིས་པའོ། །དེའི་ལན། བཅོམ་
ལྡན་འདས་ཀྱིས་བཀའ་སྩལ་པ་སྟེ། གསང་གསུམ་ཞེས་པ་ལྷ་མོ་གསུམ་གྱི་སྐུ་
གསུམ་མོ། །འཁོར་ལོ་ནི་གཞལ་ཡས་ཁང་གི་འཁོར་ལོ་སྟེ། དེའི་དབུས་སུ་ནིའོ། །
སྐུ་གསུང་ཐུགས་སུ་ཕྱེ་བ་ལས་ཞེས་པ་ལྷ་མོ་དེ་གསུམ་སྐུ་དང་གསུང་དང་ཐུགས་
240 -407



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
གསུངས་ཀྱི་རང་བཞིན་ལས་ གསུམ་དུ་ཕྱེ་བའོ། །སྟེང་དང་ཞེས་པ་འོག་ནས་
བཞུགས་པའི་ས་སྤྱོད་པ་སྟེ། ཞལ་སྟེང་དུ་གཟིགས་པས་སོ། །འོག་དང་ཞེས་པ་
སྟེང་ན་བཞུགས་པའི་མཁའ་སྤྱོད་མ་སྟེ། ཞལ་འོག་ཏུ་གཟིགས་པས་སོ། །དབུས་
གནས་ཞེས་པ་བདག་མེད་མ་སྟེ། གཞལ་ཡས་ཁང་གི་འཁོར་ལོའི་དབུས་སུ་རྣམ་
པར་གནས་པའོ། །ས་སྤྱོད་ཅེས་པ་འོག་ན་བཞུགས་པའི་ལྷ་མོ་དེ་ལ། སྐུའི་ཕྱག་
རྒྱ་ཅན་ཞེས་པ་རྣམ་སྣང་གི་རྒྱས་གདབ་པའོ། །སྟེང་ཞལ་ཞེས་པ་ལྷ་མོ་དེ་ཞལ་
སྟེང་དུ་གཟིགས་པའི་ཕྱིར་རོ། །སྐུའི་རྡོ་རྗེ་མ་ཞེས་པ་རྣམ་སྣང་སྐུའི་རིགས་དེས་
དབུ་རྒྱན་པའི་ཕྱིར་རོ། །མཁའ་སྤྱོད་ཅེས་པ་སྟེང་ན་བཞུགས་པའི་ལྷ་མོ་དེ་ལ།
འདོད་ཆགས་ཕྱག་རྒྱ་ཅན་ཞེས་པ་འོད་དཔག་མེད་ཀྱིས་རྒྱས་གདབ་པའོ། །འོག་
ཞལ་ཞེས་པ་ལྷ་མོ་དེ་ཞལ་འོག་ཏུ་གཟིགས་པས་སོ། །གསུང་གི་རྡོ་རྗེ་མ་ཞེས་པ
འོད་དཔག་མེད་གསུང་གིས་རིགས་དེ་དབུ་རྒྱན་པའི་ཕྱིར་རོ། །ཐུགས་ཀྱི་རང་
བཞིན་ཞེས་པ་མི་བསྐྱོད་པའི་ཕྱག་རྒྱས་བདག་མེད་མ་ལ་གདབ་པའོ། །དེས་ནས་
སེམས་ནི་བདག་མེད་ཚུལ་ཅན་ཉིད་ཅེས་པའོ། །ལྷ་མོ་བདག་མེད་དེ་གནས་པ་
གང་ན་ གནས་ན། སེམས་ནི་དབུས་ཀྱི་གནས་སུ་སྟེ། དེས་ན་བདག་མེད་མ་
དབུས་སྐྱེས་ཞེས་པ་གཞལ་ཡས་ཁང་གི་དབུས་ན་གནས་པའོ། །
ད་ནི་དོན་བཅུ་གསུམ་པ་ལགས་པ་ལ། རྒྱས་པར་ཞེས་པ་ལ་སོགས་པ་
མདོར་བསྟན་ནོ། །མི་བསྐྱོད་པ་ཞེས་པ་ལ་སོགས་པའི་རྒྱས་པར་བཤད་པའོ། །ཞེ་
སྡང་ཞེས་པ་ལ་སོགས་པ་རིགས་ཀྱི་དག་པ་བཤད་པའོ། །འདིས་ནི་རིམ་པས་
བསྒོམ་པ་ཉིད་ཅེས་པ་གོང་གི་རིགས་དྲུག་པོ་དང་དག་བྱ་དྲུག་པོ་རིམ་པར་ལྟར་
སྦྱར་བས་སོ། །རྡོ་རྗེ་སེམས་དཔའ་ལ་སོགས་པས་ནི་རིགས་ལྔར་བསྡུ་ལུགས་སོ། །
240 --408



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང་།
འདོད་ཆགས་ལ་སོགས་པས་ རིགས་གསུམ་དུ་བསྡུ་ལུགས་སོ། །མི་བསྐྱོད་ལ་
སོགས་པས་ནི་གསང་ཆེན་རིགས་གཅིག་ཏུ་བསྡུ་བའོ། །དེ་ལས་དབྱེ་ན་ཡང་གོང་
ལྟར་ རིགས་ ནི་དྲུག་དང་ལྔ་རུ་བརྗོད་པའོ། །དེ་ ཡན་ ཆད་ ཀྱིས་ལེའུའི་གཞུང་
བཤད་ཟིན་ཏོ། །
ལེའུའི་མཚན་འཆད་པ་ལ། ཀྱེའི་རྡོ་རྗེའི་ལས་རྒྱུད་ཐམས་ཅད་ཅེས་པ་
བརྟག་པ་དང་པོའོ། །ཕྱག་རྒྱ་བསྡུས་པའི་དོན་ཞེས་པ་རིགས་ཀྱི་བདག་པོས་དབུ་
བརྒྱན་པ་འདི་ལ། ལེའུ་ཡི་མགོར་ཡང་དྲིས་ལན་གཅིག་འབྱུང་
། བར་དུ་ཡང་དྲིས་
ལན་གཅིག་བྱུང་
། ཞབས་སུ་ལ་དྲིས་ལན་གཅིག་བྱུང་སྟེ་འདི་དོན་གྱི་གཙོ་བོར་
བྱུང་བས་སོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་ལ་འབེབས་པའོ། །
ལེའུ་ནི་གཞུང་གཅོད་ཅིང་སྐྱེ་བའོ། །བཞི་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་ཕྱི་མ་ལས། ལེའུ་བཞི་པའི་བཤད་པའོ།། 11
ད་ནི་ལེའུ་ལྔ་པ་མན་ཆད་ཀྱི་ལེའུ་བརྒྱད་པོ་འདིས་བརྟག་པ་དང་པོའི་མ་
ཚང་བ་ཁ་སྐོང་བ་ཡིན་པ་ལས། ཕྱི་མའི་ལེའུ་ལྔ་པ་འདིས་བརྟག་པ་དང་པོའི་གང་
དང་གང་གི་མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གསུམ་པར་ཧེ་རུ་ཀ་
ཞལ་གཅིག་ཕྱག་གཉིས་པ་དང་
། ཞལ་གསུམ་ཕྱག་བཞི་པ་དང་
། ཞལ་གསུམ་
ཕྱག་དྲུག་པ་གསུམ་གྱི་བསྐྱེད་རིམ་བྱུང་སྟེ། ཞལ་བརྒྱད་ཕྱག་བཅུ་དྲུག་པའི་བསྐྱེད་
རིམ་ཀྱང་དེར་ཡོང་བར་རིགས་པ་ལས་མ་བྱུང་། དེས་ན་ལེའུ་ལྔ་པ་འདི་ནས་སྟོན་
པས། འདིས་བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་སྐོང་བའོ། །ཡང་
བརྟག་པ་དང་པོའི་ལེའུ་གཉིས་པར་ཀྱེའི་རྡོ་རྗེའི་སྙིང་པོ་དང་ཉེ་བའི་སྙིང་པོ་བྱུང་
སྟེ། རྩ་བའི་སྔགས་ཞིག་ཀྱང་དེར་ཡོང་བར་རིགས་པ་ལས་མ་བྱུང་
། དེས་ན་རྩ་
240 --409



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
སྔགས་དེ་ལེའུ་ལྔ་པ་འདི་ནས་སྟོན་པས། འདིས་བརྟག་པ་དང་པོའི་ལེའུ་གཉིས་
པའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་བཅུ་པར་བདག་མེད་
མའི་དཀྱིལ་འཁོར་དུ་དབང་བསྐུར་བ་བྱུང་སྟེ། ཧེ་རུ་ཀའི་དབང་བསྐུར་ཅིག་ཀྱང་
དེར་ཡོང་བར་རིགས་པ་ལ་མ་བྱུང་
། དེས་ན་ཧེ་རུ་ཀའི་དབང་བསྐུར་དེ་ལེའུ་ལྔ་པ་
འདི་ནས་སྟོན་པས། འདིས་བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་སྐོང་
བའོ། །
དེ་ལྟ་བུའི་ལེའུ་ལྔ་པ་འདི་ལ་དོན་གཉིས་ཏེ། ལེའུའི་གཞུང་དང་། ལེའུའི་
མཚན་ནོ། །དང་པོ་ལ་གཉིས་ཏེ། མཚམས་སྦྱར་སྔོན་དུ་འགྲོ་བས་དྲི་བ་དང་།
དེའི་ལན་ནོ། དང་པོ་ལ་འཆད་པ་ལ། ཕྱག་ནི་བཅུ་དྲུག་ཅེས་པ་སྟོང་ཉིད་བཅུ་དྲུག་
གི་རྟགས་སོ། །ཞལ་བརྒྱད་པ་ནི་རྣམ་པར་ཐར་པ་བརྒྱད་ཀྱི་རྟགས་སོ། །ཞབས་
བཞི་པ་དང་ཞེས་པ་བསྡུ་དངོས་བཞིའི་རྟགས་སོ། །འཇིགས་པ་པོ་ཞེས་པ་བདུད་
བཞི་པོ་འདི་འཇིགས་པ་ཡིན་པ་ལ། དེ་ཞབས་ཀྱི་འོག་ཏུ་མནན་པའོ། །ཡང་ན་ཁྲོ་
བོའི་སྐུར་ཡོད་པས་སོ། །དཔའ་བོ་ནི་ཉོན་མོངས་པ་འཇོམས་པ་ལ་དཔའ་བས་སོ། །
ཐོད་པའི་ཕྲེང་བ་ཅན་ནི་མི་མགོ་ལྔ་བཅུའི་དོ་ཤལ་ཡོད་པས་སོ་ཨ་ལི་ཀ་ལི་རྣམ་པར་
དག་པ་སྟེ། དོན་ལ་ཐ་སྙད་རྣམ་པར་དག་པའི་རྟགས་སོ། །བདག་ མེད་ མས་ ནི་ མགུལ་ ནས་
འཁྱུད་ ཆགས་ ཅན་ འདུལ་ བའི་ བརྡའམ། གསང་ སྔགས་ ཀྱི་ལམ་ བདེ་སྟོང་དུ་
མཚོན་པའི་རྟགས་སོ། །ཕྱག་རྒྱ་ལྔ་ནི་འཛིན་ལྷ་ཞེས་པ་རུས་པའི་རྒྱན་ཆ་འཛིན་
པའོ། །ལ་ཞེས་པ་དེ་ལྟ་བུའི་སྟོན་པ་དེ་ལ། བདག་མེད་མ་ནི་ཉིད་ཀྱིས་ཞུས་ཞེས་
པ་སྟེ། དེ་ཡན་ཆད་མཚམས་སྦྱར་བསྡུད་པ་པོའི་ཚིག་གོ །
བཅོ་ལྔ་ཡོངས་སུ་བསྐོར་བ་ཡི། བདག་གི་དཀྱིལ་འཁོར་ཁྱོད་བཤད་ན་
240 -410



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཞེས་པ་བདག་ལྷ་མོ་བཅོ་ལྔའི་མན་ངག་ལེའུ་དང་པོར་མདོར་བསྟན། གཉིས་པར་
ས་བོན་དང་ལས་ཚོགས་བཤད། བརྒྱད་པར་བསྐྱེད་རིམ་དང་རྫོགས་རིམ་བཤད།
ལེའུ་དགུ་པའི་རྣམ་དག་བཤད། ལེའུ་བཅུ་པར་དབང་བསྐུར་བཤད། བརྟག་པ་ཕྱི་
མའི་ལེའུ་དང་པོས་མ་ཚང་བ་ཁ་སྐོང་བར་བྱས། ལེའུ་གཉིས་པས་དངོས་གྲུབ་ཀྱི་
དོན་གཏན་ལ་ཕབ། ལེའུ་གསུམ་པས་ངེས་པ་བྱིན། ལེའུ་བཞི་པས་ཐེ་ཚོམ་བསལ་
ནས། བདག་ལྷ་མོ་བཅོ་ལྔའི་མན་ངག་ཅི་ཡོད་པ་ཐམས་ཅད་ཁྱོད་ཀྱིས་བཤད་ན།
ད་དཔལ་ཧེ་རུ་ཀ་ཁྱོད་ཀྱིས་དཀྱིལ་འཁོར་བསྒོམ་ན་ཇི་ལྟར་བསྒོམ་པ་ལགས། བྲི་
ན་ཇི་ལྟར་བྲི་བ་ལགས། གཙོ་བོ་ཞེས་བོས་ནས། བདག་མེད་མ་བདག་གིས་སྔར་
མ་འཚལ་ན་ཁྱོད་ཀྱི་བསྐྱེད་རིམ་བརྟག་པ་དང་པོའི་ལེའུ་གསུམ་པར་ཡོང་བར་
རིགས། རྩ་ སྔགས་ལེའུ་གཉིས་པར་ཡོང་བར་ རིགས། དབང་བསྐུར་ལེའུ་བཅུ་
པར་ཡོང་བར་རིགས་པ་ལ་མ་ཐུབ་པས་མ་འཚལ་ཏེ། དེ་རྣམས་བཤད་དུ་གསོལ་
ཞེས་དྲིས་པའོ། །
དེའི་ལན་ལ་གསུམ་སྟེ། ཧེ་རུ་ཀ་ལྷ་དགུའི་དཀྱིལ་འཁོར་བསྒོམ་པ་དང་།
རྐང་པ་བརྒྱད་པའི་སྔགས་ཀྱིས་བཟླས་པ་བྱ་བ་དང་། དེ་ཉིད་ཀྱི་དཀྱིལ་འཁོར་
བྲིས་ནས་དབང་བསྐུར་བའོ། །དང་པོ་ལ་གཉིས་ལས། རྒྱུའི་ཧེ་རུ་ཀ་བསྐྱེད་པ་
འཆད་པ་ལ། བདག་མེད་ཙུལླ་ན་མཛད་ཀྱི་ཚིག་གསུམ་ནི་ཆགས་ཅན་འདུལ་བའི་
བརྡའམ། གསང་ སྔགས་ ཀྱི་ལམ་བདེ་སྟོང་དུ་མཚོན་ པའི་ རྟགས་ སོ། །དཀྱིལ་
འཁོར་ཡང་དག་རབ་ཏུ་དབྱེ་ཞེས་པ་རྟེན་གཞལ་ཡས་ཁང་བརྟེན་པ་ལྷ་དང་བཅས་
པ་དེ་ཇི་ལྟར་ཡིན་པའི་དོན་གཅིག་བཤད་པར་དམ་བཅས་པའོ། །དེ་ཡང་མངོན་
རྟོགས་སུ་བསྒྲགས་ན་རྟེན་གྱི་གང་ཟག་ཞིག་གིས་དང་པོར་བླ་མ་ལ་དབང་བསྐུར་
240 --411



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩)
ཐོབ་པར་བྱ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ། བརྟག་པ་
ཕྱི་མའི་ ལེའུ་གསུམ་པ། ལྔ་པ། བཅུ་གཉིས་པ། གུར་ལེའུ་གསུམ་པ། བཞི་པ།
བདུན་པ། བརྒྱད་པ། བཅུ་བཞི་པ། བཅོ་ལྔ་པ་དེ་རྣམས་ནས་འབྱུང་བ་བཞིན་དུ་
དབང་བསྐུར་རོ། །
དེ་ལྟར་དབང་ཐོབ་པ་དང་
། བརྟག་པ་ཕྱི་མའི་ལེའུ་དྲུག་པ་ནས་བྱུང་བ་
བཞིན་དུ་དགྱེས་རྡོར་ལྷ་དགུའི་ཐང་སྐུ་བྲིས་ལ། དེ་ལ་བརྟག་པ་ཕྱི་མའི་ལེའུ་དང་
པོ་དང༌། གུར་ལེའུ་དགུ་པ་ནས་འབྱུང་བ་བཞིན་རབ་ཏུ་གནས་པ་བྱ་སྟེ། དེ་གུར་
ལེའུ་བཞི་པའི། དུར་ཁྲོད་དང་ནི་ཆུ་འགྲམ་དུ། ཞེས་པའི་གནས་དེར་ཁྱེར་ནས་
བཀྲམ་ལ། མཎྜལ་མཆོད་པ་ལ་སོགས་པ་བཤམ་སྟེ། སྲོད་ལ་གཉིད་ལོག་གི །ཐོ་
རངས་སྐྱ་རེངས་དང་པོ་ཤར་བའི་དུས་སུ་སྟན་བདེ་བ་ལ་དཀྱིལ་ཀྲུང་དུ་བསྡད་
ནས་བསྒོམ་པ་ལ། ལུས་ཀྱི་ཞེན་པ་སྤང་བའི་དོན་དུ་བསྐྱེད་པའི་རིམ་པ་བསྒོམ་པ་
དང་། ངག་གི་ཞེན་པ་སྤང་བའི་དོན་དུ་བཟླས་པ་བྱ་བ་དང་
། སེམས་ཀྱི་ཞེན་པ་
སྤང་བའི་དོན་དུ་རྫོགས་རིམ་བསྒོམ་པ་དང་། ཐུན་མཚམས་ཀྱི་ཆོས་སོ། །
དང༌ པོ་བསྐྱེད་ པའི་ རིམ་པའི་བསྒོམ་པ་ལ་གཉིས་ལས། རྒྱུའི་ཧེ་རུ་ཀ་
བསྐྱེད་པ་ཆོས་བཅུ་སྟེ། བླ་མ་དག་པའི་ཆོ་ག་དང་
། ཚད་མེད་པ་བཞི་བསྒོམ་པ་
དང༌། སྟོང་པ་ཉིད་དུ་བསྒོམ་པ་དང་། བསྲུང་བའི་འཁོར་ལོ་བསྒོམ་པ་དང་
། ཆོས་
འབྱུང་དང་། འབྱུང་བ་རིམ་བརྩེགས་བསྒོམ་པ་རྣམས་ནི་བརྟག་པ་དང་པོའི་ལེའུ་
གསུམ་པར་བཤད་པ་བཞིན་འདིར་ཡང་བླངས་ལ། རྒྱུད་ཁུངས་དང་བཅས་པ་
བཤད་དོ། །དེ་ནས་འབྱུང་བ་རིམ་བརྩེགས་ཞུ་བ་ལས་གཞལ་ཡས་ཁང་བསྐྱེད་པ་
ལ། འཁོར་ལོ་ཞེས་པ་དཀྱིལ་འཁོར་གྱི་འཁོར་ལོའོ། །ཇི་ལྟར་སྔར་གསུངས་པ་ནི་
240-412



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩོར་ཕྲེང༌
།
གོང་ལེའུ་བརྒྱད་པ་བཅུ་པར་རོ། །དོ་ཤལ་དོ་ཤལ་ཕྱེད་པས་བརྒྱན་ནི་དྲ་བ་དྲ་ཕྱེད་
དོ། །མཚམས་བཞི་ནི་ཟུར་བཞིའོ། །སྒོ་བཞི་ནི་གོ་སླའོ། །རྡོ་རྗེ་སྲད་བུས་ ཡང་
དག་བརྒྱན་ནི་བདེ་སྟོང་གི་ཐིག་དང་ལྡན་པའོ། །དོན་ལ་གཞལ་ཡས་ཁང་གྲུ་བཞི་
པ་པད་མ་འདབ་མ་བརྒྱད་པ་ལྟེ་བ་དང་བཅས་པ་གཅིག་ཏུ་བསྐྱེད་པའོ། །
དེ་ནས་གདན་བསྒོམ་པ་ལ། ཚངས་པ་སེར་པོ་ དབང་ པོ་ དཀར་པོ་ཉེ་
དབང་ནག་པོ་དྲག་པོ་སྔོན་པོ་སྟེ། བདུད་བཞི་དབུས་ཀྱི་ལྟེ་བ་ལ་གཙོ་བོའི་གདན་
དུ་བསྒོམ་པའོ། །ཡང་ཚངས་པ་ལ་སོགས་པ་བཞི་པོ་དེ་ཕྱོགས་ཀྱི་པད་འདབ་
བཞིའི་སྟེང་དུ་ཡང་བསྒོམ། གཤིན་རྗེ་ནག་པོ། ནོར་བདག་སེར་པོ། བདེན་བྲལ་
སྔོ་ནག །ཐགས་ ཟངས་ རིས་ལྗང་ཁུ་རྣམས་མཚམས་ ཀྱིས་ པད་འདབ་བཞི་
བསྒོམ་སྟེ། གོ་རི་ལ་སོགས་པའི་གདན་ཞེས་པའོ། །དེ་ལྟར་གཞལ་ཡས་ཁང་
གདན་དང་བཅས་པ་བསྒོམས་ནས་གུར་ལེའུ་བདུན་པའི་ཨ་ནི་ལ་ཏའི་སྔགས་
བརྗོད་པས་ཕོ་བྲང་རྣམ་པར་སྣང་མཛད་ཀྱི་ཡན་ལག་ཏུ་ང་རྒྱལ་བྱའོ། །
དེ་ནས་དབུས་ཀྱི་ལྟེ་བ་ལ་མངོན་པར་བྱང་ཆུབ་པ་ལྔས་གཙོ་བོ་ཡབ་ཡུམ་
བསྐྱེད་པ་ནི་བརྟག་པ་དང་པོའི་ལེའུ་གསུམ་པར་བཤད་པ་བཞིན་སྦྱར་རོ། །དེའི་
མཚན་ཉིད་འཆད་པ་ལ། ཡུམ་བདག་མེད་མ་ཁྱོད་དང་ལྷན་ཅིག་ཏུ་གནས་པ་ཧེ་རུ་
ཀའོ། །བཞིན་བཟང་མ་ནི་ཡུམ་བདག་མེད་མ་དེ་སྐུ་མདོག་ནག་མོར་འདུག་པའོ། །
གཞལ་ཡས་ཁང་དེའི་དྲུང་དབུས་ཀྱི་བདུད་བཞིའི་སྟེང་དུ་བྱང་ཆུབ་པ་ལྔས་བསྐྱེད་
པའི་དཔལ་ཀྱེའི་རྡོ་རྗེ་ཡོད་དོ། །ཇི་ལྟ་བུ་ཞིག་ཡོད་ན། ཞལ་བརྒྱད་ཅེས་པ་ལ་
སོགས་པ་གོང་དང་འདྲའོ། །བདུད་བཞི་གན་རྐྱལ་དུ་སྐྱེལ་བའི་སྙིང་གར་ཞབས་
བཞིས་མཉམ་པར་མནན་པ་ཉིད་དོ། །འཇིགས་པའང་ནི་བདུད་བཞི་པོ་དེའོ། །དེ་
240-413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བཞི་ཡང་འཇིགས་ པར་ བྱེད་ པ་ དེ་བཅོམ་ལྡན་འདས་ཡབ་ཡུམ་ཡིན་ པས་ན་
འཇིགས་པ་པོ་ཞེས་པའོ། །མགོ་བོའི་ཕྲེང་བའི་དོ་ཤལ་མཛད་པ་ནི་མི་མགོ་ལྔ་
བཅུ་ཐམ་པའིའོ། ཉི་མར་བཞུགས་པ་ནི་གདན་ནོ། །རོལ་མོར་བཅས་ནི་ཞབས་
འཕེན་བསྡུད་མཛད་པའོ། ཁ་དོག་ནག་པོ་ནི་སྐུ་མདོག་གོ །འཇིགས་པ་པོ་ནི་ཁྲོ་
བོའི་སྐུ་ཡིན་པས་སོ། །སྣ་ཚོགས་རྡོ་རྗེ་ནི་རྡོ་རྗེ་རྒྱ་གྲམ་མདོག་ནག་པོ་ཞིག་སྤྱི་བོར་
འཛིན་པའོ། །དེའི་མདོག་ནག་པོ་ཡིན་པར་ཡང་གུར་ལེའུ་བཞི་པ་ལས། རྡོ་རྗེ་དེ་
ལ་མདོག་བསྒོམ་ པ། འོད་ཆེན་ཁ་དོག་ནག་པོའོ། །ཞེས་གསུངས་སོ། །ཉིད་ཀྱི་
ཞལ་བརྒྱད་ནས་ཧཱུྃ་ཞེས་རྒྱུན་མི་འཆད་པར་སྒྲོགས་ཤིང་སྤྲོ་བའོ། །ཐལ་བས་ལུས་
ལ་བྱུགས་པ་ཉིད་ནི་ཤེས་རབ་སྟོང་ཉིད་ཀྱི་རྒྱ་དང་མི་འབྲེལ་བའི་རྟགས་སོ། །
ཡུམ་བདག་མེད་མ་དང་ལྷན་ཅིག་ཏུ་ཞལ་མཉམ་པར་སྦྱོང་ཞིང་
། དགའ་བས་
གཉིས་གཉིས་སྙོམས་འཇུག་པས་ནི་ཡབ་ཡུམ་གཉིས་ཀ་ལ་ཀུན་རྫོབ་བྱང་ཆུབ་
སེམས་དང་དོན་དམ་བྱང་སེམས་གཉིས་གཉིས་ཡོད་པའོ། །རོ་རླབས་མེད་པའི་
བདེ་བ་ཐོབ་ཅེས་པ་གཟུང་འཛིན་གྱི་རྣམ་རྟོག་གཞི་ནས་ལྷན་ཅིག་སྐྱེས་པའི་
དགའ་བ་དང་ལྡན་པའོ། །དགའ་བ་དེ་ཡང་ངའོ་སྙམ་པའི་རློམ་སེམས་མེད་པའི་
རང་བཞིན་ཅན་ཡིན་ནོ། །རྩ་བའི་ཞལ་ནི་ལ་སོགས་པ་གོ་སླའོ། །སྤྱི་བོའི་ཞལ་ནི་
གཙིགས་པ་ཅན་ཞེས་པ་དུད་ཁ་བ་ཤིན་ཏུ་ཁྲོས་པའོ། །སྤྱན་ནི་ཉི་ཤུ་རྩ་བཞིས་ཆེ་
ཞེས་པ་ཞལ་རེ་རེ་ལ་སྤྱན་གསུམ་གསུམ་ཡོད་པའོ། །ལྷག་མའི་ཞལ་ནི་བུང་བ་
བཞིན་ཞེས་པ་ཞལ་དཀར་དམར་གཉིས་མ་གཏོགས་པའི་ལྷག་མ་རྣམས་བུང་བའི་
འཕོངས་བཞིན་ནག་པོར་ཡོད་དོ། །
ཞལ་བརྒྱད་པོ་འདི་ལ་རྒྱ་གར་ན་འདོད་ལུགས་མི་འདྲ་བ་གསུམ་ཡོད་དེ།
240 -414



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཁ་ཅིག་རྩ་ ཞལ་གྱི་གཡས་ན་ཡར་ལ་གསུམ་བརྩེགས། གཡོན་ན་ཡར་གསུམ་
རྩེགས་སྟེང་ཞལ་དང་བརྒྱད་དུ་འདོད་པ་ཡོད། ཁ་ཅིག་ཞལ་བདུན་པོ་ཐོད་གྱོན་པ་
བཞིན་ཡོད་ལ། སྟེང་ཞལ་དེ་བཅད་ཞལ་ཟེར་ནས་སྤྱི་བོར་མར་ལ་བསྟན། བཅད་
འཕྲོ་གྱེན་ལ་བསྟན་པར་འདོད་དེ་ཤིན་ཏུ་བཀྲ་མི་ཤིས་ཟེར་རོ། །བླ་མ་ལྷོ་པའི་རྩ་
བའི་བླ་མ་ཇོ་བོ་ནཱ་རོ་པ་དང་
། མེ་ཏྲི་པ་དང་
། པཎྜི་ཏ་ཐར་པའི་ལམ་སྟོན་གསུམ་
མཐུན་པར། རྩ་ཞལ་གྱི་གཡས་ན་ཕར་ལ་ཞལ་གསུམ། གཡོན་ན་ཕར་ལ་ཞལ་
གསུམ་སྟེ་ཞལ་དྲུག །སྟེང་དུ་ཞལ་དང་བདུན། རྩ་ཞལ་དང་བརྒྱད་ཏུ་འདོད་དོ། །
དེ་ནས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་ནི་གོང་
ལེའུ་གསུམ་པར་བཤད་པ་ལྟར་སྦྱར་རོ། །འདོད་ཆགས་ཆེན་པོ་རྗེས་ཆགས་པས་
ཞེས་པ་ཞེན་པ་མེད་པའི་འདོད་ཆགས་སོ། །ལྷན་ཅིག་སྐྱེས་དགའི་རང་བཞིན་
ལས་ཞེས་པའི་སྙོམས་འཇུག་བྱས་པས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་
རྒྱུད་ལ་སྐྱེས་པའོ། །གྲོང་ཁྱེར་ཉམས་དགའ་ནི་གཞལ་ཡས་ཁང་གི་དབུས་སུའོ།
ཁྱོད་དང་ནི་བདག་མེད་མའོ། །ང་ནི་དཔལ་ཧེ་རུ་ཀའོ། །དགའ་བ་ལ་ཤིན་ཏུ་རོལ་
པས་ལས་ཞེས་པ་སྙོམས་འཇུག་བྱས་པའི་སྦྱོར་མཚམས་ནས་ནི་ཞེས་པའི་སྒྲ་བྱུང་
བས། དེས་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་ཡེ་ཤེས་ཀྱི་
བཅུད་ཚུར་བསྡུས་ནས། ཡབ་ཀྱི་ཞལ་དུ་ཞུགས་ཏེ་ཨ་བ་དྷུ་ཏི་ན་མར་སོང་ནས་
ཡུམ་གྱི་པད་མར་ཕབ་པས་ས་བོན་བརྒྱད་དུ་གྱུར་པ་ནི་གི་ཙ་བི་བྷཾ་པཾ་ཤཾ་ལཾ་ཌི་
ཞེས་པ་རྣམས་སོ། །དེ་ལ་གུར་ལེའུ་བདུན་པའི་ཨ་ནུ་རཀྟ་ཞེས་པའི་སྔགས་ཀྱིས་
རྗེས་སུ་ཆགས་པའི་རྒྱས་གདབ་བྱའོ། །
དེ་ནས་འཁོར་གྱི་ལྷ་མོ་བསྐྱེད་པ་ལ། འདི་ཡིས་ས་བོན་ཞེས་པ་ཡུམ་གྱི་
240 --415



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པད་མའི་ནང་གི་ས་བོན་བརྒྱད་པའོ། །ཕྱུང་བ་དང་ཞེས་པ་དེ་རྣམས་རྐང་དོན་དུ་
ལྷ་མོར་བསྐྱེད་པའོ། །རྐང་ཐོན་གྱི་གོ་བ་ནི། ཨོཾ་གོ་རི་གཾ་སྭཱ་ཧཱ་ཞེས་བརྗོད་པས་
ཡུམ་གྱི་པད་མའི་གི་དེ་ཕྱིར་ཅུར་གྱིས་བྱུང་བ་ཙམ་གྱིས་དཀར་མོ་དབང་པོའི་
ཕྱོགས་ཕྱུང་ནས་ཞེས་པ་སྟེ། དེ་ཡང་དཀར་མོ་ནི་མིང་ངོ༌
། དབང་པོའི་ཕྱོགས་ཕྱུང་
ནི་ཤར་ཕྱོགས་སུ་ཕྱུང་བའོ། །ཤར་གྱི་སྒོ་ཟེར་ཡང་ཤར་སྒོ་དང་ཉེ་བའི་པད་འདབ་
ལ་ལྷ་མོ་དེ་ཡང་དག་པར་གནས་པར་བསམ་མོ། །དེ་བཞིན་དུ་བསྲུབ་པའི་སྦྱོར་
བ་ལས་ཞེས་པ་ལ་སོགས་ཡང་བསྒྲེས་ལ་ཤེས་པར་བྱའོ། །
དེ་ལྟར་བླ་མ་དག་པའི་ཆོ་ག་དང་
། ཚད་མེད་པ་བཞི་བསྒོམ་པ་དང་
། སྟོང་
པ་ ཉིད་ཏུ་བསྒོམ་ པ་ དང༌། བསྲུང་ བའི་ འཁོར་ལོ་བསྒོམ་པ་དང་། ཆོས་འབྱུང་
བསྒོམ་པ་དང་
། འབྱུང་བ་རིམ་རྩེགས་བསྒོམ་པ་དང་
། གཞལ་ཡས་ཁང་གདན་
དང་བཅས་པ་བསྒོམ་པ་དང་
། མངོན་པར་བྱང་ཆུབ་པོ་ལྔས་གཙོ་བོ་ཡབ་ཡུམ་
བསྐྱེད་པ་དང༌
། རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་དང༌།
འཁོར་ལྷ་མོ་བརྒྱད་བསྐྱེད་པ་དང་
། བཅུ་གཉིས་རྒྱུའི་ཧེ་རུ་ཀ་བསྐྱེད་པ་བཤད་དོ། །
ད་ནི་འབྲས་བུའི་ཧེ་རུ་ཀ་བསྐྱེད་པ་འཆད་པ་ལ་ཆོས་བཅུ་ལས། དང་པོ་དྲི་
ཟ་ཉེ་བར་ཞུགས་པ་ནི། དེ་ནས་ནི་འཁོར་ལྷ་མོ་བསྐྱེད་པ་དེ་ནས་སོ། །རྡོ་རྗེ་ནི་ཧེ་
རུ་ཀ་ཡབ་ཡུམ་མོ། །ཆགས་ཆེན་ལས་ཞེས་པ་ནམ་མཁའི་ན་ད་དེ་བར་དོའི་ཤེས་
པའི་ཚུལ་དུ་གནས་པ་ལ། སྐར་མདའ་འཕོ་བའི་ཚུལ་དུ་རྒྱང་གིས་བྱུང་ནས་ཡབ་
ཀྱི་ཞལ་དུ་ཞུགས་དེ་ཡུམ་གྱི་པད་མར་ཕབ་པས། ཡུམ་བདེ་བ་སྐྱེས་ཏེ་ཞུས། ཡུམ་
ཞུ་བས་ཡབ་ཀྱང་བདེ་བའི་ངོ་བོར་ཞུ་བའི་རིག་མར་བཅས་པ་ཁུ་བར་གྱུར་ཞེས་པ་
སྟེ། ཡབ་ཡུམ་གཉིས་དངུལ་ཆུའི་རྣམ་པ་ལྟ་བུར་གྱུར་པའོ། །
240 རྩ་བ་416



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
དེ་ནས་ལྷ་མོ་བཞིས་གླུས་བསྐུལ་བ་ནི། དེ་ནས་ལྷ་མོ་རྣམས་ཀྱིས་བསྐུལ་
ཞེས་པ་སྟེ། མཚམས་ཀྱི་ལྷ་མོ་བཞིས་བསྐུལ་བའོ། །ཅིས་བསྐུལ་ན། སྣ་ཚོགས་གླུ་
ཡི་མཆོད་པ་ལས་ཞེས་པ་གླུ་སྣ་ཚོགས་པས་བསྐུལ་བའོ། །དེ་ཡང་དང་པོ་བྱང་
ཤར་གྱི་ལྷ་མོ་པུ་ཀ་སིས་བསྐུལ་བ་ནི། རྗེ་བཙུན་ཞེས་ཀྱེའི་རྡོ་རྗེ་ལ་བོས་ནས།
ཁྱོད་སྙིང་རྗེ་ཆེན་པོའི་ཡིད་ཀྱིས་བཞེངས་ཤིག །གང་ལས་བཞེངས་ན། སྟོང་པའི་
རང་བཞིན་ཉིད་སྤོངས་ལ་ཞེས་པའོ། །དགོས་པ་ཅིའི་དོན་དུ་བཞེངས་ན། པུཀྐ་སི་
ནི་བདག་ལ་སྐྱོབས་ཞེས་པའོ། །བདག་ལ་ཟག་མེད་ཀྱི་བདེ་བ་ཆེན་པོ་སྦྱོར་བ་
མཛོད་ཅེས་པའོ། །
དེ་ན་ཡ་
ན་ཡང་ཤར་ལྷོ་ནས་ལྷ་མོ་རི་ཁྲོད་མས་བསྐུལ་བ་ནི། ཀྱེའི་རྡོ་རྗེ་ཁྱོད་
མེད་ན་ནི་རི་ཁྲོད་མ་བདག་འགུལ་ལ་ཐུག་པས། ཀྱེ་ཡི་རྡོ་རྗེ་ཁྱོད་བཞེངས་ཤིག །
གང་ལས་བཞེངས་ན། སྟོང་པའི་རང་བཞིན་ཉིད་སྤོངས་ལ། རི་ཁྲོད་མའི་དགོས་
པའམ་འབྲས་བུ་གྲུབ་པར་མཛོད་ཅེས་པའོ། །དེ་ནས་ལྷོ་ནུབ་ཀྱི་ལྷ་མོ་གདོལ་པ་
མོས་བསྐུལ་བ་ནི། དགའ་གཙོ་ཞེས་ཀྱེའི་རྡོ་རྗེ་ལ་བོས་ནས། འཇིག་རྟེན་མགྲོན་
གཉེར་བ་ཞེས་པ་ཁྱོད་དང་པོ་བྱང་ཆུབ་མཆོག་ཏུ་སེམས་བསྐྱེད་པའི་དུས་སུ་
བདག་སངས་རྒྱས་པར་བྱས་ལ་སེམས་ཅན་ཐམས་ཅད་ཀྱི་དོན་བྱའོ་བར་ཁས་
བླངས་དམ་བཅས་ནས། ད་སྟོང་པ་ཉིད་ལ་བཞུགས་སམ་ཅི་ཡིན། ཁྱོད་མེད་ན་
བདག་གིས་འདོད་ཆགས་ཅན་དང་ཞེ་སྡང་ཅན་ལ་སོགས་པའི་ཕྱོགས་སམ་དོན་བྱ་
བ་མི་འཚལ་བས། གདོལ་པ་མོ་བདག་ཁྱེད་ལ་བཞེངས་པའི་ཞུ་བ་བགྱིད་དོ་ཞེས་
སོ། །དེ་ནས་ནུབ་བྱང་ནས་ལྷ་མོ་གཡུང་མོས་བསྐུལ་བ་ནི། འོ་ན་བཅོམ་ལྡན་
འདས་ལ་བཞེངས་པའི་ནུས་པ་ཡོད་དམ་ཞེ་ན། གཡུང་མོ་བདག་གིས་ཀྱེའི་རྡོ་རྗེ་
240 -417



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཁྱོད་ ཀྱི་ ཐུགས་ ལ་ བཞེངས་ པའི་ནུས་ པ་ ཡོད་ པར་ འཚལ་ གྱིས་ ཞེས་ པའོ། །
བཞེངས་ལུགས་ཇི་ལྟར་བཞེངས་ན། མིག་འཕྲུལ་མངའ་བ་ཁྱོད་བཞེངས་ཤིག་
ཅེས་པ་སྟེ། མིག་འཕྲུལ་ལམ་སྒྱུ་མ་ལྟ་བུར་བཞེངས་པའོ། ཁྱོད་མ་བཞེངས་ན་
གཡུང་མོ་བདག་ནི་དྲན་པ་ཉམས་པ་དང༌
། ཁྱོད་སྟོང་པ་ཉིད་འབའ་ཞིག་ལ་
བཞུགས་ན་སྙིང་རྗེ་རྒྱུན་ཆད་པས། དེ་ལྟར་མ་མཛད་པར་བཞེངས་ཤིས་ཅིག་པའོ། །
དེ་ནས་འབྲས་བུའི་ཧེ་རུ་ཀར་བཞེངས་པ་ནི་ཨོཾ་དང་ཧུཾ་གིས་རྡོ་རྗེ་ཆེ་ཞེས་
པ་ལ་སོགས་པ་སྟེ། གཙོ་བོ་ཡབ་ཡུམ་དངུལ་ཆུའི་རྣམ་པ་ལྟ་བུར་ཡོད་པ་དེ་ལས་
འོད་འཕྲོས་འདུས་པ་ལས་ཨོཾ་དང་ཧཱུྃ་དུ་གྱུར་པར་བསམ། དེ་ལས་འོད་འཕྲོས་
འདུས་པ་ལས་རྡོ་རྗེ་ཆེ་ཞེས་པ་རྡོ་རྗེ་རྒྱ་གྲམ་པ་ཧཱུྃ་གིས་མཚན་པ་དང་
། གྲི་གུག་ཨོཾ་
གིས་མཚན་པར་གྱུར། དེ་ལས་འོད་འཕྲོས་འདུས་པ་ལས་བ་སོན་ཕྱག་མཚན་
འདྲེས་ ཏེ། ཁུ་ བའི་ གཟུགས་ སུ་ གྱུར། དེ་ ལས་ ཀྱེའི་ རྡོ་ རྗེ་ ཡབ་ ཡུམ་ གྱི་ སྐུར་
བཞེངས་པ་ནི། ཞབས་རྣམས་ས་ལ་རྡེབས་པ་དང་ཞེས་པ་ཞབས་ གྱ་ཚོམ་སུ་
བརྒྱད་པས་རྒྱ་མཚོ་ཆེན་པོ་སླེབས་པའོ། །དེས་ལྷ་དང་ལྷ་མིན་ལ་སོགས་པ་ཐམས་
ཅད་སྡིགས་པར་མཛད་པ་ཡིན་ནོ། །
དེའི་ ཕྱག་མཚན་ནི་ གཡས་ ཀྱི་ དང་པོ་ན་གླང་པོ་ཆེ། གཉིས་པ་ན་རྟ།
གསུམ་པ་ན་བོང་བུ། བཞི་པ་ན་གླང༌
། ལྔ་པ་ན་རྔ་མོང། དྲུག་པ་ན་མི། བདུན་པ་
ན་ཤ་ར་བ་ཞེས་པ་སེང་གེ་ཡན་ལག་བརྒྱད་པ། བརྒྱད་པ་ན་བྱི་ལའོ། །གཡས་
པའི་ཐོད་པ་བརྒྱད་པོ་ལ་ཞེས་པ་ཕྱག་གཡས་པ་རྣམས་ཀྱིས་ཐོད་པ་བཟུང་
། ཐོད་
པའི་ནང་དུ་སེམས་ཅན་དེ་རྣམས་བཅུག་པའོ། །གཉིས་གླང་པོ་ཆེ་སྟེ། དང་པོ་སྣས་འཐུང་
།
དེ་ནས་ཁར་འཐུང་བས་སོ་འཐུང་ ལ་ སོགས་ རིམ་ཤེས་ བྱ་ ཞེས་ པའོ། །སེམས་ཅན་དེ་
240 -418



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
རྣམས་ཀྱང་ཧེ་རུ་ཀ་ལ་ཁ་བལྟ་བ་སྟེ། ནད་གུར་ལེའུ་ལྔ་པ་ལས་གློད་དབུགས་དང་དེ་བཞིན་
འབོག ཁོང་སྐེམ་མཛེ་དང་རྐང་བུད་དང་། །མཆིན་པ་མཚེར་པའི་ནད་རྣམས་ལ། གླང་པོ་ལ་སོགས་རབ་ཏུ་
གྲགས་ཞེས་ས་བརྒྱད་རང་ལ་བཟློག་པའི་རྟགས་སོ། །གཡོན་པའི་ཕྱག་མཚན་ནི་ས་
དང་ཆུ་དང་ཞེས་པ་ལ་སོགས་པ་སྟེ། འདི་རྣམས་ལ་ས་གྲུ་བཞི་སེར་པོ་ཆུ་དཀར་པོ་
ཟླུམ་པོ་ལ་སོགས་པ་བྱས་ནས་ཐོད་པར་བཅུག་པ་ཡང་འདུག་སྟེ། ཇོ་བོ་ནཱ་རོ་པ་
ནི་གཡོན་གྱི་དང་པོ་ན་སའི་ལྷ་མོ་སེར་མོ། གཉིས་པ་ན་ཆུའི་ལྷ་མོ་དཀར་མོ།
གསུམ་པ་ན་རླུང་གི་ལྷ་མོ་དུད་ཁ། བཞི་པ་ན་མེའི་ལྷ་མོ་དམར་མོ། །ལྔ་པ་ན་ཟླ་
བའི་ལྷ་མོ་དཀར་མོ། །དྲུག་པ་ན་ཉི་མའི་ལྷ་མོ་དམར་མོ། །བདུན་པ་ན་མཐར་
བྱེད་ཅེས་པ་གཤིན་རྗེ་ནག་པོ། །བརྒྱད་པ་ན་ནོར་སྦྱིན་ཞེས་པ་ནོར་བདག་སེར་
པོ། །དེ་ཐམས་ཅད་ཀྱང་ཞལ་གཅིག་ཕྱག་གཉིས་པ་ཐལ་མོ་སྙིང་གར་སྦྱར་བ།
སེམས་ཅན་ལ་བདེ་བ་སྟེར་བའི་བཏགས་ཞལ་ཕྱིར་གཟིགས་པ། གཡོན་པའི་ཐོད་
པ་བརྒྱད་ན་བསྣམས་པའོ། །སྒེག་ཅིང་དཔའ་བོ་མི་སྡུག་པ་ཞེས་པ་ལ་སོགས་པའི་
ཚིག་བཞི་ལ། ཞལ་རེ་རེ་ལ་ཉམས་དགུ་དགུ་ཚང་བྱ་བ་ལས་མི་གསུངས་སོ། །
བདག་པོའི་ས་བོན་དག་གིས་དོན་ཞེས་པ་གཙོ་བོ་ཡབ་ཡུམ་གྱི་ས་བོན་ནོ། །
དེ་གང་ཡིན་ན་ཨོཾ་ཧཱུྃ་སྔོན་པོ་འབར་འཇིགས་པས་ཞེས་པ་སྟེ། དེ་ཡང་ཡབ་
ཀྱི་ཐུགས་ཀར་ཡེ་ཤེས་སེམས་དཔའ་མཚོན་གང་བ་བདག་རང་དང་འདྲ་བ་གཅིག་
བསྒོམ། འདི་ཐུགས་ཁར་ཏིང་ངེ་འཛིན་སེམས་དཔའི་རྡོ་རྗེ་ནས་ཙམ་པའི་ལྟེ་བ་
ལ། ཉི་མའི་དཀྱིལ་འཁོར་སྲན་ཆུང་བཤགས་པའི་གའུ་ཙམ་པའི་སྟེང་དུ་ཧཱུྃ་སྤུས་
བྲིས་པ་ཙམ་པ་དགོད། ཡུམ་གྱི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་
ཞིག་དགོད་པའོ། །མ་མོའི་འཁོར་ལོ་ལྷ་མོ་བརྒྱད་ཀྱི་དབུས་ནའོ། །གྲོང་ཉམས་
240 419



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དགར་ནི་གཞལ་ཡས་ཁང་ཡིད་དུ་འོང་བའོ། ཁ་དོག་ནག་པོ་ཞེས་པ་གཙོ་བོ་ཡབ་
ཡུམ་གྱི་སྐུ་མདོག་གོ །འཇིགས་ཆེན་པོ་ནི་ཁྲོ་བོའི་སྐུ་ཡིན་པས་སོ། །བདག་མེད་
མ་ལ་ལྷན་ཅིག་སྐྱེས་པའི་ཡེ་ཤེས་ཀྱི་བདེ་བ་སྦྱིན་པ་པོའོ། །གཙོ་བོ་ཡབ་ཡུམ་
སེམས་དཔའ་གསུམ་བརྩེགས་དང་བཅས་པ་དེ་འདིར་བསྒོམ་པ་ཉིད་ཡིན་ནོ། །དེ་
ནས་ སྐྱེ་མཆེད་དྲུག་ དང་ སྐུ་ གསུང་ ཐུགས་ བྱིན་གྱིས་བརླབ་པ་དང་
། ཡེ་ཤེས་
སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་བསྐུར་བ་
དང༌། བདུད་རྩི་མྱང་བ་དང་
། མཆོད་པ་དང་
། བསྟོད་པ་རྣམས་རྒྱས་གདབ་དང་
བཅས་པ་རྒྱུད་དོན་སྡེབས་ལ་གོང་ལེའུ་གསུམ་པར་བཞིན་སྦྱར་རོ། །དེ་ནས་
བསྐྱེད་པའི་རིམ་པའི་ཏིང་ངེ་འཛིན་བསྒོམས་པ་ནི་གོང་གི་མ་མོའི་དཀྱིལ་འཁོར་
གྲོང་ཉམས་དགའི་ཚིག་བཞིས་གཙོ་བོ་ཡབ་ཡུམ་གྱི་བསྐྱེད་པའི་རིམ་པའི་ཏིང་དེ
འཛིན་བསྟན། འཁོར་གྱི་ལྷ་མོའི་ཏིང་ངེ་འཛིན་ནི་དཀར་མོ་གཡས་ན་གྲི་གུག་སྟེ་
ཞེས་པ་ལ་སོགས་པ་སྟེ། གཞུང་གསལ་ལོ། །འདི་རྣམས་ཀྱི་ཕྱག་མཚན་ལ་སློབ་
དཔོན་མཚོ་སྐྱེས་རྡོ་རྗེ་རྣམ་དག་སྦྱར་ནས་འདུག་སྟེ། འོ་སྐོལ་གྱི་བླ་མ་མི་གསུངས་
སོ། །དེ་རྣམས་ཀྱིས་ལྷ་མོ་རྣམས་ཀྱི་ཁྱད་པར་གྱི་ཆོས་བཤད་ནས
།
ད་ཐུན་མོང་གི་ཆོས་འཆད་པ་ལ། དཀྱིལ་ཀྲུང་ཕྱེད་པའི་གར་གྱིས་གནས་
ཞེས་པ་གཡོན་བརྐྱང་བའི་སྐྱིད་པ་ལ་གཡས་བསྐུམ་པའི་རྟིང་པས་རེག་པའོ། །
དཀར་མོ་ལ་སོགས་པ་གོ་སླའོ། །ཕྱག་རྒྱ་ལྔ་ནི་རུས་པའི་རྒྱན་ལྔའོ། །ཡང་ཁྱད་
པར་ གྱི་ཆོས་ལ་གོ་རི་ཁ་དོག་ནག་མོར་འགྱུར་ཞེས་པ་ལ་སོགས་པ་སྟེ། འདི་
རྣམས་ལ་ཇོ་བོ་གཞན་དག་གིས་རྣམ་དག་བཤད་པ་ཡོད་དེ། འོ་སྐོལ་གྱི་བླ་མ་མི་
གསུངས་སོ། །གཡུང་མོ་སྣ་ཚོགས་པ་ཞེས་བརྗོད་ཅེས་པ་འདི་ལ་འདོད་པ་ཐ་དད་
240 -420



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཀྱང་བླ་མ་བ་ནི་ཞལ་དཀར། ཐུགས་ཀ་ནག །ལྟེ་བ་མན་ཆད་དམར་བརླ་དང་
དཔུང་པ་སེར། ལག་པ་དང་རྐང་པའི་རྗེ་ངར་གཉིས་ལྗང་ཁུའོ། །ཚངས་པ་ལ་
སོགས་པའི་གདན་ཡང་ཤིན་ཏུ་གསལ་བར་བསྒོམ་མོ། །དེ་ལྟར་དྲི་ཟ་ཉེ་བར་
བཞུགས་ པ་དང་། ལྷ་མོ་བཞིས་ གླུས་བསྐུལ་བ་དང༌། འབྲས་བུའི་ཧེ་རུ་ཀར་
བཞེངས་པ་དང༌། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་
།
གློ་
སེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་
བསྐུར་བ་དང་། བདུད་རྩི་མྱང་བ་དང་། མཆོད་པ་དང༌། བསྟོད་པ་དང་
། བསྐྱེད་
པའི་རིམ་པའི་ཏིང་ངེ་འཛིན་བསྒོམ་པ་དང་
། བཅུས་འབྲས་བུ་ཧེ་རུ་ཀར་བཞེངས་
པ་བསྟན་ཏོ། །དེ་ཡན་ཆད་ཀྱིས་ལུས་ཀྱི་ཞེན་པ་སྤངས་པའི་དོན་དུ་བསྐྱེད་པའི་
རིམ་པ་བསྒོམ་པ་བསྟན་ནས།
ད་ནི་ངག་གི་ཞེན་པ་སྤང་བའི་དོན་དུ་རྐང་པ་བརྒྱད་པའི་སྔགས་བཟླས་པ་
འཆད་ པ་ ལ། བློ་ལ་ ལ་ སོགས་ པའི་ ཚིག་ བཞིས་ ནི་ ཆགས་ ཅན་ འདུལ་ བའི་
བརྡའམ་གསང་སྔགས་ཀྱི་ལམ་བདེ་སྟོང་དུ་མཚོན་པར་མཛད་ནས། ཡུམ་གྱི་ཡབ་
ལ་སྔགས་ཞུས་པའོ། །བུད་མེད་ཅེས་པ་ལ་སོགས་པ་ནི་སྔགས་ཀྱི་དགོས་པ་སྟེ་
གཞུང་གསལ་ལོ། །དེ་ནི་ང་ཡིས་བཤད་བྱ་ཡིས། །ལྷ་མོ་བདེ་བ་སྦྱིན་པ་ཉོན་ཞེས་
པ་ཉན་པར་རྣར་གཏད་པར་བསྐུལ་བའོ། །སངས་རྒྱས་ཞེས་པ་ལ་སོགས་པ་ནི་
སྔགས་ཀྱི་ཆེ་བ་སྟེ་གཞུང་གསལ་ལོ། །འདི་ཡི་སྔགས་ཀྱིས་ཞེས་པ་རྩ་སྔགས་འདི་
བཟླས་ན། གང་བྱུང་དང་ཞེས་པ་ལས་དང་དངོས་གྲུབ་གང་འདོད་པ་ཐམས་ཅད་
འབྱུང་བའོ། །སྔོན་བྱུང་དུ་རྡོ་རྗེ་སེམས་དཔའ་གང་མཛད་པ་དེ་ནི་ལྷ་མོ་ཞེས་བོས་
ནས། ཤིན་ཏུ་འཇིགས་པ་སྟེ་ཞེས་པ་སྔགས་འདི་གསང་བར་འོས་པ་ཡིན་པས་སོ།
240 ----421



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཁྱོད་ཀྱིས་གུས་པས་ཡང་དང་ཡང་དུ་ཞུས་པས་དང་ངོ་མི་ཆོག་པས་ཁྱོད་ལ་བཤད་
ཀྱིས་ཞེས་པའོ། །
ད་ནི་སྟོན་པ་རྡོ་རྗེ་འཆང་གིས་རྡོ་རྗེ་སྙིང་པོ་ལ་དབང་བསྐུར་མཛད་པའི་
དུས་སུ་ཡང་སྔགས་འདིས་ལས་བསྒྲུབས་པ་ལ་འཆད་པ་ལ། འབར་བའི་ཕྲེང་བ་
འཁྲུགས་པ་ཡིན་ནི་གཞལ་ཡས་ཁང་གི་འོད་ཟེར་རོ། །དཀྱིལ་ འཁོར་ རབ་ཏུ་
བཞེངས་ནས་ནི། རྡོ་རྗེ་སྙིང་པོ་ལ་དབང་བསྐུར་བྱིན་པ་བྱ་བའི་ཕྱིར། དབང་རྟེན་
དུ་ཐིག་ལེ་མཆོག་མ་ཞེས་པ་བརྒྱ་བྱིན་གྱི་སྲིང་མོ་སྟེ། དེ་སྔགས་འདིས་བཀུག་པ་
ཉིད་ཡིན་ཏེ། དེ་ལ་ཕྱག་རྒྱ་མ་བྱས་ནས་དབང་བསྐུར་བ་ཡིན་ནོ། །སྔགས་འདིའི་
བསྙེན་པའི་གྲངས་ནི་བཟླས་པ་འབུམ་གྱིས་རྣལ་འབྱོར་བདག་ཅེས་པ་འབུམ་ཕྲག་
གཅིག་ཏུ་བཟླས་པའོ། །ཀྱེ་ཡི་རྡོ་རྗེ་སྦྱོར་ལྡན་པས་ཞེས་པ་བསྙེན་པ་དང་བསྒྲུབ་
པ་དང་། ལས་སྦྱོར་གསུམ་ཀ་ཀྱེའི་རྡོ་རྗེའི་ང་རྒྱལ་གྱིས་བྱེད་པའོ། །བསྒྲུབ་པའི་
གྲངས་ནི་བཟླས་པ་ཁྲི་ཡིས་ཞེས་པ་སྟེ་ཁྲི་ཕྲག་གཅིག་བཟླས་པའོ། །གསལ་བ་
དང་ཞེས་པ་སྔགས་ཀྱི་ཚིག་ཟུར་མ་ ཉམས་པར་འདོན་པའོ། །སྒྲ་རིང་བ་དང་
བཟང་བ་ནི་སཾསྐྲྀཏའི་སྐད་དུ་འདོན་པའོ། །
ཀྱེའི་རྡོ་རྗེའི་ང་རྒྱལ་གྱི་སྦྱར་བ་དང་ལྡན་པས་ལྷའི་བུ་མོ་ལ་སོགས་པ་
བཙུན་མོ་ཐམས་ཅད་དགུག་པར་བྱའོ། །དོགས་པ་མེད་པའི་སེམས་ནི་སེམས་
ཉིད་ཡིད་གཉིས་དང་བྲལ་བའི་བསམ་པས་སོ། །འདི་ཡིས་ཞེས་པ་རྩ་སྔགས་འདི་
ཡིས་སོ། །ལས་རྣམས་ཐམས་ཅད་བྱེད་ཅེས་པ་གསད་པ་དང་དགུག་པ་ལ་སོགས་
པ་བྱེད་པའོ། །རིགས་བྱེད་རྣམས་ཀྱི་དང་པོ་སྦྱིན་ཞེས་པ་ཨོའོ། །དེ་ལ་ཟླ་ཕྱེད་
ཐིག་ལེས་སྟེང་དུ་རྣམ་པར་བརྒྱན་པ་ཨོ་དུ་གྱུར་པའོ། །སྔོན་རྒྱ་གར་དུ་བླ་མ་ལྷོ་
240 -422



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པས་རྩ་སྔགས་འདི་རྒྱ་དཔེ་ལྔ་བཅུ་ཐམ་པ་བསགས་པ་ལ་མཐུན་པ་ཡེ་མ་བྱུང་
ནས། ཇོ་བོ་ནཱ་རོ་པ་ལ་དེ་སྐད་ཞུས་པ་ལ། ཇོ་བོ་ནཱ་རོ་པའི་ཞལ་ནས་སྔགས་འདི་
ལ་བཏུ་བ་མེད་པའི་སྐྱོན་ཡིན། བཟླས་ཙ་ན་འདི་ལྟར་བཟླས་གསུངས་ནས་ཁོང་
གིས་ཐུགས་ལས་སྟོན་པ་རྩ་སྔགས་དང་གཏོར་སྔགས་གཉིས་གནང་ངོ་
། །འོ་སྐོལ་
ཡང་བློ་ལ་དེ་ལྟར་བཟུང་ལ་བཟླས་སོ། །
སྔགས་ཀྱི་སྒྲ་བཤད་ན་ཨ་་ན་ནཱ་ཡ། ཞེས་པ་ཞལ་བརྒྱད་པ་ཅན་ཁྱོད་
ཀྱིས། འོག་གི་མཱ་ར་ར་ཡ་ཞེས་པ་ཉོན་མོངས་པའི་བདུད་སོད་སོད་ཅེས་པའོ།
གོདྷ་ཀེ་ཤ་ཝནྟ་མ་ནེ་ཞེས་པ་སྐྲ་སེར་པོ་གྱེན་དུ་བརྗེས་པ་ཁྱོད་ཀྱིས། ཀཱ་ར་ཡ་ཀཱ་
ར་ཡ་ཞེས་པ་འཆི་བདག་གིས་བདུད་བསད་པར་གྱིས་བསད་པར་གྱིས་ཞེས་པའོ། །
ཙ་ཏུར་བི་ཤ་ཏི་ནཱི་ཏྲཱ་ཡ་སྤྱན་ཉི་ཤུ་རྩ་བཞི་ཅན་ཁྱོད་ཀྱིས། གརྫ་ཡ་གརྫ་ཡ་ཞེས་པ་
ཕུང་པོའི་བདུད་སྒྲོགས་རབ་ཏུ་སྒྲོགས་ཞེས་པའོ། །དེའི་རྗེས་ལ་ཤོ་ཌ་ཤ་བྷུ་ཛཱ་ཡ་
ཞེས་པ་ཕྱག་བཅུ་དྲུག་པ་ཅན་ཁྱོད་ཀྱིས། ཏརྫ་ཡ་ཏརྫ་ཡ་ཞེས་པ་ལྷའི་བུའི་བདུད་
གཏོགས་རབ་ཏུ་གཏོགས་ཞེས་པའོ། །གྲིཥི་ནི་ནག་པོ། ཛི་མཱུ་ཏ་ནི་སྤྲིན་ནོ། །ཝ་པུ་
ཥ་ནི་སྐུ་མདོག་གོ །སྐུ་མདོག་ཆར་སྤྲིན་ལྟར་ནག་པ་ཁྱོད་ཀྱིས། ཤོ་དར་ཡ་ཤོ་དར་
ཡ་ནི་སྐམས་སྐོམས་ཞེས་པའོ། །གང་སྐོམས་ན། སཔྟ་ས་ག་རན་ཏེ་རྒྱ་མཚོ་བདུན་
གྱི་ཀླུ་སྐོམས་ཞེས་པའོ། །ཀ་པཱ་ལ་མཱ་ལ་ཨ་ནེ་ཀཱ་ན་དྷ་རི་ཎེ་ཞེས་པ་ཐོད་པའི་ཕྲེང་
བ་དུ་མ་འཛིན་པ་ཁྱོད་ཀྱིས། བན་དྷ་བན་དྷ་ཞེས་པ་ཆིངས་ཆིངས་ཞེས་པའོ། །
གང་ཆིངས་ན། ནཱ་ག་ཨ་ཀཱན་ཞེས་པ་ཀླུ་བརྒྱད་ཆིངས་ཞེས་པའོ། །ཨཱད་མ་ཏི་ཀཱ་
ར་ཙི་ད་ཏཱ་ཡ་ཞེས་པ་ཐུགས་ཁོང་ནས་འཁྲུག་པ་ཅན་ནོ། །གྲིཉྩ་གྲིནྡྷ་ནི་ཟུང་ཟུང་
ཞེས་པའོ། །གང་ཟུང་ན། ཤ་ཏུ་ན་ཞེས་པ་དགྲ་བོ་ཟུང་ཞིག་པའོ། །ཨརེན་དུ་དོ་འི་
240 - 423



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཎི་ནི་ཟླ་བ་ཕྱེད་པ་ལྟ་བུའི་མཆེ་བ་གཙིགས་པའོ། །ཧ་ཧྭ་ཧི་ཧི་ཧུ་ཧུ་ཧེ་ཧེ་ཧོ་ཧོ་ཧཾ་
ཧཕཊ་སྭཱ་ཧཱ་ཞེས་པ་ཡེ་ཤེས་ཀྱི་གད་མོ་བཅུ་གཉིས་འཇིག་རྟེན་གྱི་ཁམས་ཐམས་
ཅད་དུ་སྒྲོགས་ཤིག་པའོ། །
དེ་ནས་བཟླས་པ་ལས་སྐྱོ་ན་སེམས་ཀྱི་ཞེན་པ་སྤང་བའི་དོན་དུ་རྫོགས་
རིམ་བསྒོམ་པ་ནི། ཆགས་ཅན་ཡིན་ན་གཞན་ལུས་ལས་རྒྱུ་ལ་བརྟེན་ནས་བསྒོམ།
ཆགས་བྲལ་གྱི་གང་ཟག་གཉིས་ཡིན་ན་རང་ལུས་ཐབས་ལྡན་ལ་བརྟེན་ནས་
བསྒོམ་པ་སྟེ། གཏུམ་མོའམ་སྒྱུ་ལུས་འོད་གསལ་གང་ཡང་རུང་བའོ། །དེ་དག་གི་
གཞུང་ཟིན་ཡང་གོང་ལེའུ་གསུམ་པ་ལྟར་སྦྱར་རོ། །
དེ་ནས་ཐུན་མཚམས་ཀྱི་ཆོས་ལ་བཞི་ལས། རྣམ་དག་ རྗེས་སུ་དྲན་པ་
བརྟག་པ་དང་པོའི་ལེའུ་དགུ་པ་བཞིན་དུ་བསྒོམ། གཏོར་མ་གཏང་བ་ལ། གཏོར་
མའི་མགྲོན་གུར་ལེའུ་གསུམ་པ་ལྟར་བསྐྱེད། བྱིན་བརླབ་བརྟག་པ་དང་པོའི་ལེའུ་
བདུན་པ་ལྟར་བྱ། དབུལ་བ་བརྟག་པ་ཕྱི་མའི་ལེའུ་བཞི་པའི་སྔགས་ཀྱིས་དབུལ་
ལོ། རྡོ་ རྗེའི་གླུ་བླངས་པ་ཕྱི་མའི་ལེའུ་བཞི་པ་ནས་འབྱུང་བ་བཞིན་དུ་བྱ། སྨོན་
ལམ་གདབ་པ་ཕྱི་མའི་ལེའུ་བརྒྱད་པ་ནས་བྱུང་བ་ལྟར་བྱའོ། །དེ་ལྟར་ཐུན་བཞིའི་
རྣལ་འབྱོར་གྱིས་དང་པོ་སེམས་མི་གནས་པ་གནས་པའི་དོན་དུ་བསྒོམ། གནས་པ་
བརྟན་པར་བྱེད་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་
དོན་དུ་སྤྱོད་པ་བྱས་ནས་ཟླ་བ་གསུམ་དང་ཞག་བདུན་ན་སངས་རྒྱས་བར་བརྟག་
པ་ཕྱི་མའི་ལེའུ་གཉིས་པར་དོན་སྡེབས་བྱུང་ངོ༌
། །
ད་ནི་གསུམ་པ་དེ་ཉིད་དུ་དཀྱིལ་འཁོར་བྲིས་ནས་དབང་བསྐུར་བ་ལ་
གཉིས་ཏེ། དཀྱིལ་འཁོར་བྲི་བ་དང་། དབང་བསྐུར་བའོ། །དང་པོ་འཆད་པ་ལ།
240 -424



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
དེ་ནས་ནི་སྔགས་བཤད་པའི་དེ་ནས་སོ། །ལྷ་མོ་དེ་དགྱེས་ནས་ནི་བསྒོམ་བཟླས་
གཉིས་ བཤད་ པ་ ལའོ། །བསྲུབ་ དང་ ཚིག་ གཉིས་ ནི་ ཆགས་ ཅན་ འདུལ་ བའི་
བརྡའམ། གསང་ སྔགས་ ཀྱི་ ལམ་ བདེ་ སྟོང་ དུ་ མཚོན་པར་མཛད་ནས་ དཀྱིལ་
ཁོར་ཡིད་དུ་འོང་བ་ཞུས་པའོ། །ཡུམ་དེ་ལ་སྟོན་པ་རྡོ་རྗེ་འཆང་ཡེ་ཤེས་ཆེན་པོ་
ལ་མངའ་མརྙེས་པ་དང་
། ཆགས་ཅན་འདུལ་བའམ་གསང་སྔགས་ཀྱི་ལཾ་བདེ་སྟོང་
དུ་མཚོན་པའི་བརྡར་རྡོ་རྗེ་དང་པད་མ་མཉམ་པར་སྦྱར་ནས། དཀྱིལ་འཁོར་སྟོན་
པ་ལ་དགྱེས་པའི་ཐུགས་ཀྱིས་བདེ་སྟོང་གི་དོན་ལ་མཉམ་པར་བཞག་པས། གཙོ་
བོ་ཉིད་ཀྱི་དཀྱིལ་འཁོར་དེ་བྲི་བར་མཛད་པའམ་གསུངས་པའོ། །དེ་ཡང་སྔོན་བྱུང་
དུ་དེ་ལྟར་ཡིན་ལ་རྗེས་འཇུག་ཏུ་སློབ་དཔོན་ལྷ་ཡབ་ཡུམ་དུ་བསྒོམས་ཏེ་བྲི་བའོ། །
དེ་ཡང་རྡོ་རྗེ་སློབ་དཔོན་མཚན་ཉིད་དང་ལྡན་པ་དེས། དང་པོར་བསྙེན་པ
དང་། ས་ཆོག་དང་། སྟ་གོན་རྣམས་གོང་ལེའུ་བཅུ་པར་བཤད་པ་ལྟར་བྱ་སྟེ། དེ་
ནས་དཀྱིལ་འཁོར་ཞག་གིས་ཆོ་ག་ལ་གུར་ལེའུ་བརྒྱད་པ་ལྟར་ཐིག་བཏབ་སྟེ།
ཚོན་གྱིས་བྲི་བ་ལ་འཕར་མ་གཅིག་དང་ཞེས་པ་པད་མ་འདབ་མ་བརྒྱད་པའི་རིམ་
པ་ གཅིག་ ཡོད་ པའོ། །སྒོ་ ནི་ བཞི་ ཡོད་ པའོ། །སྣ་ཚོགས་ འོད་ ཀྱིས་ ཡང་ དག་
འཁྲུགས་ཞེས་པ་འོད་ཟེར་སྣ་ཚོགས་ཀྱི་སྤྲོ་བསྡུ་དང་བཅས་པའོ། །རྟ་བབས་བཞི་
དང་ཡང་དག་ལྡན་ནི་གོ་སླའོ། །རྡོ་རྗེ་སྲད་བུས་རྣམ་པར་བརྒྱན་ནི་བདེ་སྟོང་གི་
ཐིག་དང་ལྡན་པའོ། །
རེ་ག་ལྔ་དང་ཡང་དག་ལྡན་ནི་རྩིག་པ་ལྔ་སྟེ། དང་པོ་ནག་པོ་དང་
། ལྗང་
ཁུ་དང་། དམར་པོ་དང་། སེར་པོ་དང་
། ཕྱི་ད་ག་ དཀར་པོའོ། །དེ་ནས་བུམ་པ་
བརྒྱད་པོ་བྲི་ཞེས་པ་བསམ་པ་ཐམས་ཅད་ཡོངས་སུ་རྫོགས་པར་བྱ་བའི་ཕྱིར་ལྷ་
240 -425



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
རྣམ་ལ་བྲིའོ། །རིན་ཆེན་ལྔ་ཡི་ཕྱེ་མའམ་ཞེས་པ་སློབ་མ་འབྱོར་པ་རབ་ཡིན་ནའོ། །
ཡང་ན་འབྲས་ལ་སོགས་པ་ཡིས་ཞེས་པ་སློབ་མ་འབྱོར་པ་འབྲི་ཡིན་ན་སྟེ།
འབྲུའི་དཀྱིལ་འཁོར་བཞེངས་པའོ། །སློབ་མ་འབྱོར་པ་ཐ་མ་ཡིན་ན་དུར་ཁྲོད་
ཀྱིས་ནི་སོ་ཕག་གམ་ཞེས་པས་དམར་པོ་བྱེད་པའོ། །དེ་བཞིན་དུར་ཁྲོད་སོལ་བ་
ཡིས་ཞེས་པས་ནི་ནག་པོ་བྱེད་པའོ། །དེ་བཞིན་དུ་དཀར་པོ་ནི་སྐྱེས་པའི་རུས་པའི་
ཕྱེ་མས་ སོ། །སེར་ པོ་ནི་ལྡོང་རོས་ ལའོ། །ལྗང་ཁུ་ནི་ རྐུན་མའི་ལོ་མས་སོ། །
གཞལ་ཡས་ཁང་དེའི་དབུས་སུ་པད་མ་འདབ་མ་ནི། བརྒྱད་པ་ཟེ་འབྲུ་དང་བཅས་
པ་བྲི་སྟེ། པད་མ་དམར་པོའོ། །སྙིང་པོར་ཞེས་པ་ལྟེ་བ་ལའོ། །སྐྱེས་པའི་ཐོད་པ་
ཉིད་མདོག་ནི་དཀར་བ་ཆ་ནི་གསུམ་པ་བྲི་སྟེ་ཡུམ་གྱི་མཚན་མའོ། དབུས་སུ་ཐོད་
པ་དཀར་པོ་ཡང་ཞེས་པ་ཐོད་པ་དེ་ཉིད་དོ། །སྣ་ཚོགས་རྡོ་རྗེས་མཚན་པ་བྲི་ཞེས་
པ་རྡོ་རྗེ་རྒྱ་གྲམ་པ་སྟེ་ཡབ་ཀྱི་མཚན་མའོ། །དབང་ལྡན་ནི་བྱང་ཤར་དུ་ཤ་ར་ཝ་ནི་
སེང་གེ་ཡན་ལག་བརྒྱད་པ་བྲིའོ། །གཞན་རྣམས་ནི་གོ་སླའོ། །ལྷ་མོ་ཁ་དོག་ཅེས་
པ་ཝར་ན་ཞེས་པ་ཁ་དོག་རིགས་ལྔ་ཡི་གེ་གསུམ་ལ་འགྲོ་བ་ལས་ད་རེས་རིགས་
ཡིན་ཏེ། རིགས་ཀྱི་དབྱེ་བས་ཕྱེ་བ་ཉིད། ཕྱག་མཚན་བརྒྱད་དུ་རབ་ཏུ་གྲགས་
ཞེས་པའོ། །
དེ་ནས་ དཀྱིལ་ འཁོར་ གྱི་ གནས་ ཉེ་བར་བརྒྱན་ པ་ བྱ། མཆོད་ པ་ དང་
གཏོར་མ་དང་ཚོགས་ལ་སོགས་པ་བཤམ་སྟེ། དཀྱིལ་འཁོར་གྱི་དྲུང་དུ་བུམ་པ་
དགོད་པ་ལ། དེ་ནས་རྣམ་རྒྱལ་བུམ་པ་ཉིད་ཅེས་པ་གཙོ་བོའི་བུམ་པའོ། །ཡལ་
གའི་རྩེ་མོ་ནི་ཤིང་རློན་པ་རྩེ་མོའི་ཆ་ལས་བྱུང་བས་ཁ་བརྒྱན་པའོ། གོས་བཟང་
ཅན་ནི་རས་ཁ་ཚར་མ་ཉམས་པས་འགུལ་བ་བཅིང་བའོ། །ལྟོ་བ་རིན་ཆེན་ལྔས་
240 -426



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
གང་བ་ནི་རིན་པོ་ཆེ་ལྔ་བཞུགས་པའོ། །སཱ་ལུ་སྐྱེས་པས་ཡོངས་གང་བཞག་པ་ནི་
འབྲུ་སྣ་ལྔ་གཞུག་པའོ། །དེ་ནས་གོང་ལེའུ་བཅུ་པར་བཤད་པ་ལྟར་དཀྱིལ་འཁོར་
བསྒྲུབ་པ་དང་། སློབ་དཔོན་བདག་འཇུག་བྱའོ། །དེ་ནས་གོས་ཀྱི་ཚིག་གསུམ་གྱི་
དོན་བླངས་ལ་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་བྱའོ། །
དབང་བསྐུར་བ་ལ་བཞི་ལས། དང་པོ་དཀྱིལ་འཁོར་གྱི་ཤར་ཕྱོགས་སུ་
བུམ་པའི་དབང་བསྐུར་བ་འཆད་པ་ལ། མང་དུ་རབ་ཏུ་བརྗོད་པས་ཅི། ཇི་ལྟར་དེ་
ཉིད་བསྡུས་པ་ཡི་ཞེས་པ་བླ་མའི་ཞལ་ནས་བུམ་དབང་གི་ཆོ་ག་རྒྱས་པའི་རྒྱུད་
དཔལ་དེ་ཉིད་འདུས་པ་ཡིན་པས། དེ་ནས་འབྱུང་བ་བཞིན་དུ་དབང་བསྐུར་བ་
ཡིན་པས་ན་དཀྱིལ་འཁོར་ཆོ་ག་དེ་བཞིན་ཞེས་བྱ་ཞེས་པ་ཡིན་གསུངས་ངོ་
། །བདེ་
བ་ནི་མང་དུ་རབ་ཏུ་བརྗོད་པས་ཅི། ཇི་ལྟར་དེ་ཉིད་བསྡུས་པ་ཞེས་པ་གུར་ལ་བྱ་
སྟེ། གུར་འདི་བུམ་དབང་གི་ཆོ་ག་མང་བ་དང་
། སྙིང་པོ་བསྡུས་པའི་རྒྱུད་དུ་ཡང་
བཤད་པའི་ཕྱིར་རོ། །དེས་ན་དཀྱིལ་འཁོར་ཆོ་ག་དེ་བཞིན་བྱ་ཞེས་པ་གུར་ནས་
བཤད་པ་བཞིན་དུ་བྱ་བའོ། །
དེ་ ཡང་ གུར་ བརྟག་ གཉིས་ ནས་ རིག་ པའི་ དབང་ ལྔ་ དང་། དམ་ ཚིག་
གསུམ་གྱི་དབང་དང་
། ལུང་བསྟན་པ་དང་། དབུགས་དབྱུང་བ་དང་
། གཟེངས་
བསྟོད་པ་དང། རྡོ་རྗེ་སློབ་དཔོན་གྱི་དབང་དང་
། བརྟུལ་ཞུགས་ཀྱི་དབང་དང་བཅུ་
གསུམ་བཤད་ལ། བླ་མས་དེ་ཚོའི་སྟེང་དུ་རིགས་ལྔའི་རྗེས་སུ་གནང་བ་ལྔ་སྣན་
ནས་བཅོ་བརྒྱད་མཛད་དོ། །དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་
དབང་བསྐུར་བ་འཆད་པ་ལ། བཅུ་གཉིས་ནི་ཕྱག་རྒྱ་མ་ལོ་གྲངས་ཉི་ཤུ་ལོན་པའོ། །
བརྒྱད་གཉིས་ལོན་པ་ནི་བཅུ་དྲུག་ལོན་པའོ། །རིག་མ་ལ་བརྟེན་ནས་བདེ་བ་ཆེན་
240 -427



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པོ་སྐྱེ་བའི་ཕྱག་རྒྱ་མ་བརྒྱད་ཡོད་པའོ། །དོ་ཤལ་རྐང་གདུབ་ཀྱིས་བརྒྱན་ནས་ཞེས་
པ་རིག་མ་དེ་རྣམས་རྒྱན་སྣ་ཚོགས་ཀྱིས་བརྒྱན་ནས་སོ། །དཀྱིལ་འཁོར་དུ་ནི་རབ་
ཏུ་གཞུག་ཅེས་པ་རྡུལ་ཚོན་གྱི་དཀྱིལ་འཁོར་དུ་བཅུག་ནས་དབང་བསྐུར་བའོ། །
གོང་གི་རིག་མ་བརྒྱད་པོ་བཤད་པས། མ་དང་ནི་བླ་མའི་བཙུན་མོའོ། །སྲིང་མོ་
ཉིད་དང་ཡང་ཞེས་པར་རང་དང་དབང་ཐོབ་པའི་བུད་མེད་དོ། །བུ་མོ་ཞེས་པ་རང་
གིས་དབང་བསྐུར་བའོ། །སྲིང་མོའི་བུ་མོ་བླ་མའི་སློབ་མས་དབང་བསྐུར་བའོ། །
དེ་བཞིན་ཞང་པོའི་ཆུང་མ་ཉིད་ནི་བླ་མའི་བཙུན་མོའི་གྲོགས་མོའོ། །མ་ཡིས་སྤུན་
དང་ནི་བླ་མའི་ཕྱག་རྒྱ་མ་གཞན་གཅིག་གོ །སྒྱུག་མོ་ནི་བླ་མའི་བཙུན་མོའི་མའོ། །
དེ་བཞིན་ཕ་ཡི་སྲིང་མོ་ནི་བླ་མ་དང་དབང་སྟབས་ཅིག་ཏུ་ཐོབ་པའོ། །དེ་རྣམས་
རིག་མ་བརྒྱད་ཏུ་རབ་ཏུ་གྲགས་ཞེས་པའོ། །དེ་ལ་འཆང་ཡང་བཏུང་བ་དང་། ཤ་
དང་སཱ་ལུ་སྐྱེས་པ་བཟའ་ཞེས་པ་རིག་མ་བརྒྱད་པོ་དེ་གང་རྙེད་ཅིག་ཚོགས་ཀྱི་
མཆོད་པ་དང་བཅས་པ་སློབ་མས་བླ་མ་ལ་དབུལ་ལོ། །
དེ་ནས་བླ་མས་བདེ་བ་བསྐྱེད་པའི་དོན་དུ་སྦྱོར་ཐབས་བྱ་བ་ནི་དེ་ཡང་
གོང་དང་
། ཕྲལ་བྱས་ནས་ཞེས་པ་ལ་སོགས་པ་སྟེ་གཞུང་གསལ་ལོ། །དེ་ལ་རྩེད་
མོ་རྩེ་བར་བྱ་ཞེས་པ་བདེ་བ་བསྐྱེད་པའི་དོན་དུ་འོ་དང་སེན་མོ་འདེབས་པ་ལ་
སོགས་ པ་ སྦྱོར་བ་སྣ་ཚོགས་ བྱ་བའོ། །དམ་ འཁྱུད་ ཙུམ་ནས་བྱེད་ པས། འདི་
རྣམས་ཞེས་པ་བླ་མ་ཕྱག་རྒྱ་དང་བཅས་པ་འདི་རྣམས་སོ། །རྣལ་འབྱོར་པ་ཡིས་
ཞེས་པ་སློབ་མ་ཡིས་སོ། །མཆོད་ཅེས་པ་ཚོགས་དང་མེ་ཏོག་ལ་སོགས་པས་སོ། །
དེ་ལས་ག་པུར་བཏུང་བ་ཉིད་ཅེས་པ་སློབ་དཔོན་གྱི་ལས་རྒྱ་དང་སྙོམས་པར་
ཞུགས་ནས། ཐིག་ལེ་ནོར་བུའི་རྩེ་མོར་སླེབས་ཏེ་བདེ་བའི་ཉམས་མྱོང་བསྐྱེད་
240 -428



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པའོ། །དེས་ནི་དཀྱིལ་འཁོར་བསང་གཏོར་བྱ་ཞེས་པ་ཐིག་ལེ་ཕྱིར་ལ་གཏང་བའོ། །
དེ་རྣམས་རྣལ་འབྱོར་པས་བཏུང་བྱ་ཞེས་པ་སློབ་དཔོན་གྱི་བྱིན་ཐེབ་གཉིས་ཀྱིས་
ཐིག་ལེ་དཀར་དམར་དེ་བཟུང་ལ། འོག་ལེའུ་བཅུ་གཉིས་པའི་ཇི་ལྟར་འདས་པའི་
སངས་ཀྱིས། ཞེས་པ་ལ་སོགས་པ་བརྗོད་ནས་སློབ་མའི་ལྕེ་ཐོག་ཏུ་བཞག །སློབ་
མ་དེས་དེ་བཏུང་བར་བྱ། དེས་ངག་གི་དྲི་མ་དག་ནས་དངོས་གྲུབ་མྱུར་དུ་ཐོབ་
པར་འགྱུར་བའོ། །དེ་ནས་ཞེས་པ་གསང་དབང་བསྐུར་བའི་དེ་ནས་སོ། །ཐུན་
ཚོད་གཉིས་པ་ལ་ཤེས་རབ་ཡེ་ཤེས་ཀྱི་དབང་བསྐུར་བའོ། །གོས་ཀྱི་ཞེས་པའི་
ཚིག་གསུམ་པོའི་འདི་དབང་གསུམ་ཀའི་ཐུན་མོང་གི་ཆོས་སུ་འགྲོ་སྟེ། དང་པོ་
བུམ་པའི་དབང་གི་དུས་སུ་གོས་ཀྱི་མིག་ནི་བཀབ་ནས་སུ་ཞེས་པ་རས་དམར་པོ་
དྲི་མ་མེད་པས་གདོང་གཡོག་པའོ། །དེར་ནི་ཞེས་པ་རྡུལ་ཚོན་གྱི་དཀྱིལ་འཁོར་
དེར་ནིའོ། །སློབ་མ་གཞུག་པ་ཉིད་ཞེས་པ་སློབ་མ་སྒོ་བཞི་ནས་བཅུག་ལ་དམ་
ཚིག་དང་སྡོམ་པ་དབོག་ཡེ་ཤེས་དབབ། མེ་ཏོག་གཏོར། གདོང་གཡོགས་དཀྲོལ་
བའི་ཕྱི་ནས་རྡུལ་ཚོན་གྱི་དཀྱིལ་འཁོར་དུ་ལྷ་ངོ་རབ་ཏུ་བསྟན་པའོ། །
གསང་དབང་གི་དུས་སུ་གོས་ཀྱིས་མིག་ནི་བཀབ་ནས་སུ་ཞེས་པ་གོང་
དང་འདྲ། དེར་ནི་ཞེས་པ་ལུས་ཀྱི་དཀྱིལ་འཁོར་དེར་ནིའོ། །སློབ་མ་གཞུག་ཅིང་
ཡེ་ ཤེས་ དབབ། མེ་ཏོག་ དོར། གདོང་ གཡོགས་ བཀྲོལ་བའི་ ཕྱི་ནས་ལུས་ ཀྱི་
དཀྱིལ་འཁོར་དུ་ལྷ་ངོ་རབ་ཏུ་བསྟན་པའོ། །དབང་གསུམ་པའི་དུས་སུ་གོས་ཀྱི་ནི་
གོང་དང་འདྲ། དེར་ནི་ཞེས་པ་བྷ་གའི་དཀྱིལ་འཁོར་དེར་ནི་སློབ་མ་གཞུག་ཅིང་
ཡེ་ཤེས་དབབ་མེ་ཏོག་དོར། །གདོང་གཡོགས་བཀྲོལ་བའི་ཕྱི་ནས་བྷ་གའི་དཀྱིལ་
འཁོར་དུ་ལྷ་ངོ་རབ་ཏུ་བསྟན་པའོ། །དབང་བཞི་པ་ལ་ཡང་དེ་ལྟར་སྦྱར་བ་འདུག་
240 -429



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
སྟེ་སློབ་དཔོན་ལ་གསུངས་བ་མ་དྲན་ནོ། །
ཤེས་རབ་ཡེ་ཤེས་ཀྱི་དབང་ལ་གཉིས་ཏེ། ཆགས་ལམ་གྱི་དབང་གསུམ་
དང་། གྲོལ་ལམ་གྱི་དབང་གསུམ་པའོ། །དང་པོ་འཆད་པ་ལ། མཚན་མོ་ནི་དུས་
ཚོད་དེ། ཐོ་རངས་སོ། །སྐྱེ་བོ་མེད་ ཁྱིམ་ནི་མི་མ་ འདུ་བའོ། །སློབ་དཔོན་ལ་
སོགས་པ་རབ་ཕྱེ་ནས་ཞེས་པ་འབུམ་དབང་དང་གསང་དབང་སྔོན་དུ་སོང་བས་
སོ། །དབང་ནི་ཞེས་པ་ཤེས་རབ་ཡེ་ཤེས་ཀྱི་དབང་ངོ༌། །ཇི་ལྟར་གསུངས་པ་ཉིད་
ཅེས་པ་བརྟག་པ་ཕྱི་མའི་ལེའུ་གསུམ་པ་ནས་སོ། །དེ་ལ་ཞེས་པ་སློབ་མ་དེ་ལའོ། །
དབང་ནི་སྦྱིན་པར་བྱ་ཞེས་པ་དབང་གསུམ་པའོ། །ཇི་ལྟར་མཆོད་པ་ནི་ཚོགས་དང་
མེ་ཏོག་ལ་སོགས་པས་སོ། །བསྟོད་པ་ནི་བསྟོད་པ་དང་གསོལ་བ་གདབ་པའོ། །
བཤད་པ་ནི་གོང་ལེའུ་གསུམ་པར་བཤད་པའོ། །སློབ་མ་བཟང་པོས་ནི་སྔགས་ལ་
དད་ཅིང་བསྒོམ་པ་དང་ལྡན་པའོ། །སྔར་ཤེས་བྱ་ནི་གོང་ལེའུ་གསུམ་པར་རོ། །
ད་ནི་དབང་བཞི་པ་འཆད་པ་ལ། དེ་ཉིད་ནི་ཆོས་ཉིད་སྟོང་པ་དང་བདེ་བ་
དབྱེར་མེད་པ་དེ་ཉིད་དོ། །སློབ་མ་དེ་ལའོ། །བསྟན་པ་ནི་ཚིག་གི་སྒོ་ནས་གཏན་
ལ་འབེབས་པའོ། །དེ་ཡང་དགའ་བྲལ་གྱི་དང་པོ་མཆོག་དགའི་མ་མཐའ་ཅན་གྱི་
བར་དེ། རྒྱུད་སྡེ་བཞི་པོ་ཐམས་ཅད་དུ་སྦས་པའི་དོན། མཐའ་ཡི་མཐའ་རུ་ཕྱེ་བ་
ཉིད་ནི་དགའ་བ་བཞི་དང་སྐད་ཅིག་མ་བཞི་ཡིས་ཕྱེ་བའི་སྤྲོས་མེད་ལྷན་ཅིག་སྐྱེས་
པའི་ཡེ་ཤེས་དེ་ཉིད་དོ། །རྡོ་རྗེ་མཆོད་པ་རབ་སྦྱར་ནས་ཞེས་པའི་ཚིག་བཞི་པོ་
འདི་གོང་གི །དེ་ཉིད་དེ་ལ་བསྟན་པར་བྱ་ཞེས་པ་དེ་ལ་དྲིས་པའོ། །དེའི་ལན་
བཅོམ་ལྡན་འདས་ཀྱིས་བཀའ་སྩལ་པ་སྟེ། དབང་གསུམ་པའི་ཉམས་སྐྱེས་པའི་
དུས་དེར་ནི་ཐོག་མ་ཞེས་པ་སྐྱེ་བའམ་དགའ་བ་མེད་པའོ། །དབུས་ཞེས་པ་གནས་
240 --430



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
པའམ་མཆོག་དགའ་ཡང་མེད་པའོ། །མཐའ་མེད་ཅེས་པ་འགག་པའམ་དགའ་
བྲལ་ཡང་མེད་པའོ། །འོ་ན་དེའི་མཚན་ཉིད་ཇི་ལྟ་བུ་ཡིན་ན། འདི་ནི་ཞེས་པ་
ཉམས་མྱོང་འདི་ནིའོ། །མཆོག་ཏུ་བདེ་ཆེན་ཉིད་ཅེས་པ་བདེ་བ་དང་སྟོང་པ་དབྱེར་
མེད་པའོ། །བདག་མེད་ཅེས་པ་བདེ་ཆེན་དེ་ལ་བདག་འཛིན་གྱི་ཤེས་པ་མེད་པའོ། །
གཞན་ཡང་མེད་པ་ཉིད་ཅེས་པ་ཕྱི་གཟུང་བའི་ཡུལ་མེད་པའོ། །སྲིད་མེད་ཅེས་པ་
འཁོར་བའི་སྐྱོན་མེད་པའོ། །མྱ་ངན་འདས་པ་མེད་ཅེས་པ་ཞི་བ་ཕྱོགས་གཅིག་པ་
མེད་པའོ། །དེས་ན་འདི་ནི་མཆོག་ཏུ་བདེ་ཆེན་ཉིད་ཡིན་ནོ། །
ད་ནི་གྲོལ་ལམ་གྱི་དབང་གསུམ་པ་འཆད་དེ། རབ་ཏུ་བྱུང་བའི་དགེ་སློང་
སློང་མ་ཚངས་པར་སྤྱོད་པའི་ཚེ་དགེ་བསྙེན་ལ་དབང་བསྐུར་ན་འདི་ལྟར་བྱའོ།
ལོངས་སྤྱོད་ཀྱི་ནི་རླབས་གཉིས་ཞེས་པ་ལ་མགྲིན་པའི་རྩ་རྦ་རླབས་གཉིས་པའོ། །
པ་དབང་གསུམ་པ་བསྐུར་མཁན་གྱི་སློབ་དཔོན་དེ་རང་གི་ལག་པ་
གཡས་དང་། ལག་གཞན་ནི་གཡོན་པའོ། །དེ་གཉིས་ཀྱིས་མཐེ་བོང་དང་ནི་སྲིན་
ལག་གང་ཡིན་པ་དེ་ནི་རྣལ་འབྱོར་པ་ཡིས་སློབ་མའི་རྩ་རྦ་རླབས་བཙིར་ཞིང་
སེམས་བསྡུད་པའི་མན་ངག་གཅིག་བསྟན་པའོ། །དེ་ལྟར་རྩ་བཙིར་བའི་དེ་ནས་
མི་རྟོག་པའི་ཡེ་ཤེས་སྐྱེ་བར་འགྱུར་རོ། །དེ་ལ་ཇི་ལྟ་བུ་ཞིག་སྐྱེ་ཞེ་ན་ཞེས་དྲིས་
པའོ། །གཞོན་ནུའི་དགའ་བ་ཇི་ལྟ་བའམ་ཞེས་པ་ནི་སྔར་ཉམས་སུ་མ་མྱོང་བའི་
བདེ་བ་རྒྱུད་ལ་སྐྱེས་པའོ། །ལྐུགས་པའི་རྨི་ལམ་ཇི་ལྟ་བ་ཞེས་པ་ན་ཉམས་སུ་མྱོང་
ཡང་གཞན་ལ་བརྗོད་མི་ཤེས་པའོ། །
དེ་ཡང་དགའ་བའི་གོ་རིམ་གང་དུ་སྐྱེ་ན། མཆོག་གིས་མཐའ་ཞེས་པ་
མཆོག་དགའི་མ་མཐའ། དགའ་བྲལ་གྱི་ཡ་མཐའི་དབུས་དེར་ཉམས་མྱོང་སྐྱེས་
རང་གི་ཞེས་
240 -431



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
པའོ། །དེ་ཡང་ཉམས་མྱོང་གི་ངོ་བོ་བཤད་པས། སྟོང་དང་ཞེས་པ་དགའ་བྲལ་གྱི་
སྐྱོན་མེད་པའོ། །སྟོང་མིན་ཞེས་པ་དགའ་བ་དང་མཆོག་དགའི་སྐྱོན་མེད་པའོ། །
ཧེ་རུ་ཀ་ནི་བདེ་བ་གསལ་བ་སྟོང་པ་གསུམ་དབྱེར་མེད་པའམ་རྣམ་ཐར་སྒོ་གསུམ་
དབྱེར་མེད་པའི་ཉམས་འཆར་བའོ། །དེ་ལྟར་དབང་རྫོགས་པ་དེ་ཡང་ཅིས་ཀྱང་
བསྐུར་བྱ་བ་མིན་ཏེ། སློབ་མའི་མོས་པ་དང་སྦྱར་ལ་བསྐུར་རོ། །དེ་ལྟར་དབང་
ཐོབ་ནས་སློབ་མས་བླ་མ་ལ་ཡོན་དབུལ་ཏེ། གུར་ལེའུ་དགུ་པ་ནས། སངས་རྒྱས་
འབྲས་བུ་འདོད་པས་ནི། །ཡོན་གྱི་མཆོག་ནི་བརྟག་པ་ཉིད། །བླ་མ་ལ་ནི་རྟག་
པར་དབུལ། །ཞེས་པ་དང༌
། གུར་ལེའུ་བཅུ་གསུམ་པ་ནས་ཀྱང་། རྟག་ཏུ་བླ་མ་ལ་
ཡང་དབུལ། །བླ་མ་སངས་རྒྱས་ཀུན་དང་མཉམ། །ཞེས་གསུངས་པ་དང་
། སཾ་པུ་
ཊི་ལས་ཀྱང་
། བླ་མའི་ཡོན་རྣམས་དབུལ་བར་བྱ། །གསེར་ནི་སྟོང་ཕྲག་བརྒྱ་ཉིད་
དང༌། །ཞེས་པ་ལ་སོགས་པ་གསུངས་སོ། །དེ་ཡན་ཆད་ཀྱིས་ལེའུ་གཞུང་བཤད་
ཟིན་ཏོ། །
ལེའུའི་མཚན་ནི་ཀྱེའི་རྡོ་རྗེ་ལས་ཞེས་པ་ལ་སོགས་ པ་ སྟེ། ཀྱེའི་རྡོ་ རྗེ་
མངོན་པར་འབྱུང་བ་ཞེས་པ་ནི་ཀྱེའི་རྡོ་རྗེའི་བསྒོམ་པ་དང་བཟླས་པ་དང་དབང་
བསྐུར་བ་རྣམས་འབྱུང་བའོ། །ཞེས་བྱ་བའི་ལེའུ་ནི་གོང་དང་འདྲའོ། །ལྔ་པ་ནི་
གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས། ལེའུ་ལྔ་པའི་བཤད་
པའོ།།
།།
བརྟག་པ་ཕྱི་མའི་ལེའུ་དྲུག་པ་འདིས་བརྟག་པ་དང་པོའི་གང་དང་གང་གི་
མ་ཚང་བ་ཁ་སྐོང་ན། བརྟག་པ་དང་པོའི་ལེའུ་གསུམ་པ་ཧེ་རུ་ཀ་ལ་རུས་པའི་རྒྱན་
ཆ་ལྔ་འབྱུང་། ལེའུ་དྲུག་པར་སྤྱོད་པ་བྱེད་པའི་རྣལ་འབྱོར་པ་ལ་རུས་པའི་རྒྱན་ཆ་
240 -432



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ལྔ་བྱུང་། ལེའུ་བརྒྱད་པར་ལྷ་མོ་བཅོ་ལྔ་ལ་རུས་པའི་རྒྱན་ཆ་ལྔ་བྱུང་སྟེ། རུས་པའི་
རྒྱན་ཆ་ལྔའི་དགོས་པ་འདི་ཡིན་བྱ་བ་ཞིག་དེར་ཡོང་བར་རིགས་པ་ལ་མ་བྱུང་
།
དེས་ན་རུས་པའི་རྒྱན་ཆ་ལྔའི་དགོས་པ་ལེའུ་འདི་ནས་སྟོན་པས། འདིས་བརྟག་པ་
དང་པོའི་ལེའུ་གསུམ་པོ་དེའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་
ལེའུ་གསུམ་པ་དང་བརྒྱད་པར་བསྐྱེད་པའི་རིམ་པ་བྱུང་སྟེ། བསྐྱེད་རིམ་བསྒོམ་པ་
ལ་བརྟེན་ཐང་སྐུ་དགོས་པས་ཐང་སྐུའི་བྲི་ཐབས་ཞིག་ཀྱང་དེར་ཡོང་བ་རིགས་པ་
ལ་མ་བྱུང་། དེས་ན་ཐང་སྐུའི་བྲི་ཐབས་ལེའུ་འདི་ནས་སྟོན་པས། འདིས་བརྟག་པ་
དང་པོའི་ལེའུ་གཉིས་པོ་དེའི་མ་ཚང་བ་ཁ་སྐོང་བའོ། །
ལེའུ་འདི་རང་ལ་གཉིས་ཏེ། ལེའུའི་གཞུང་དང་
། ལེའུའི་མཚན་ནོ། །དང་
པོ་ལ་གཉིས་ལས། མཚམས་སྦྱར་སྔོན་དུ་འགྲོ་བས་ལུས་ཀྱི་རྒྱན་ཆའི་དགོས་པ་
འཆད་པ་ལ། ལྷ་མོ་ལ་ནི་ཞེས་པ་ལ་སོགས་པའི་ཚིག་བདུན་གྱིས་ཆགས་ཅན་
འདུལ་བའི་བརྡའམ་གསང་སྔགས་ཀྱི་ལམ་བདེ་སྟོང་དུ་མཚོན་པའོ། ཕྱག་རྒྱ་ལྔ་ནི་
རུས་པའི་རྒྱ་ཆ་ལྔའོ། རྣམ་ཕྱེ་བ་ནི་དེའི་དགོས་པ་འཆད་པའོ། །བླ་མ་ནི་རང་
དབང་བསྐུར་བའོ། །སློབ་དཔོན་ནི་རྒྱུད་འཆད་པ་དང་
། མན་ངག་སྟོན་པའོ། །
འདོད་པའི་ལྷ་ནི་ཡི་དམ་ལྷའོ། །དེ་རྣམས་ལ་ཕྱག་འཚལ་བའི་དོན་དུ་སྤྱི་བོར་རུས་
པའི་འཁོར་ལོ་རྩིབས་བརྒྱད་པ་འཛིན་པའོ། །རང་གི་བླ་མ་དང་རྡོ་རྗེ་འཛིན་པ་
ཞེས་པ་ཡི་དམ་གྱི་ལྷ་ལ་གཞན་དག་གིས་སྨོད་པའི་ཚིག་ངན་སྨྲས་གཏོང་བ་ལ་
སོགས་པ་མི་ཉན་པའི་ཕྱིར། རྣ་བ་དག་ཏུ་རུས་པའི་རྣ་ཆས་འཛིན་པའོ། །དུས་
རྒྱུན་དུ་སྔགས་ཀྱི་བཟླས་པ་བྱེད་པའི་དོན་དུ་མགུལ་རྒྱན་འཛིན་པའོ། །ལག་པ་ལ་
གདུབ་བུ་བཅུག་པ་ནི་སྲོག་ཆགས་གསོད་པ་སྤངས་པའི་བརྡའོ། །ཆགས་ཅན་
240 -433



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གྱིས་ཕྱག་རྒྱ་བསྟེན་པའམ། ཆགས་བྲལ་ཤེས་རབ་སྟོང་པའི་རྒྱ་དང་མ་བྲལ་བའི་
ཕྱིར་རུས་རྒྱན་སྐྲ་ཡིས་བསྡུས་པའི་སྐ་རགས་ཉིས་སྐོར་ཉིད་དུ་ཡོད་པའོ། །སངས་
རྒྱས་ལྔ་ཡི་ཕྱག་རྒྱ་ནི་ཞེས་པ་རུས་རྒྱན་ལྔ་པོ་འདི་སངས་རྒྱས་ལྔར་རྣམ་པར་དག་
པ་སྟེ། གོང་ལེའུ་དྲུག་པ་ལས། འཁོར་ལོའི་གཟུགས་ཀྱིས་མི་བསྐྱོད་པ། ཞེས་པ་
ལ་སོགས་པ་གསུངས་སོ། །དེས་ན་དུས་རྟག་ཏུ་ལུས་ལ་ཕྱག་རྒྱས་གདབ་པའོ། །
ད་ནི་གཉིས་པ་བྲིས་སྐུ་བྲི་ཐབས་འཆད་པ་ལ། དེ་ནས་ཀྱི་ཚིག་གཉིས་
ཆགས་ཅན་ནམ་བདེ་སྟོང་ངོ༌
། །ཀྱེ་ཡི་རྡོ་ རྗེ་ ཞེས་བྱ་བ། ལྷན་ཅིག་སྐྱེས་པའི་ཡེ་
ཤེས་ཀྱི་རྣམ་འཕྲུལ་ལས་གཟུགས་ཅན་ཉིད་དུ་བྱུང་བ་དེ་ལ། ཡུམ་ལྷ་མོ་དེས་ཞུས་
པ་སྟེ། བརྟག་པ་དང་པོའི་ལེའུ་གསུམ་པ་དང་བརྒྱད་པའི་བསྐྱེད་རིམ་ལ་རྟེན་ཐང་
སྐུ་དགོས་པར་དགོངས་ནས་ཞུས་པའོ། །གཙོ་བོ་ཞེས་སྟོན་པ་ལ་བོས་ནས། ཆོ་ག་
གང་གིས་ཞེས་པ་དང་པོ་བྲི་དུས་སུ་རང་དང་འབྲི་མཁན་གྱི་ཆོ་གའི་བྱ་ཐབས་སོ། །
དེ་བཞིན་བྱ་བ་ནི་ཚོན་དང་ཚོན་སྣོད་དང་པིར་ལ་སོགས་པའི་བྱ་བ་གང་གིས།
ཀྱེའི་རྡོ་རྗེའི་བྲིས་སྐུ་ཡི་བྱེད་ཐབས་བདེ་བ་ཆེན་པོས་གསུངས་ཞེས་དྲིས་པའོ། །
དེའི་ལན་བཅོམ་ལྡན་འདས་ཀྱིས་བཀའ་སྩལ་པ་སྟེ། འདིར་ནི་ཞེས་ཀྱེའི་རྡོ་རྗེའི་
རྒྱུད་འདིར་ཐང་སྐུ་བྲི་བར་འདོད་ནའོ། །འབྲི་མཁན་དམ་ཚིག་ཅན་ཞེས་པ་རི་མོ་
མཁན་པོ་དེ་ཀྱེའི་རྡོ་རྗེ་དབང་བསྐུར་བ་ཐོབ་པ་དམ་ཚིག་དང་སྡོམ་པ་ལ་གནས་པ་
ཞིག་གིས་བྲི་བའོ། །དེར་མ་ཟད་བསྒྲུབས་པ་པོའམ་ཞེས་པ་བདག་ཉིད་ཀྱང་དམ་
ཚིག་ཅན་གྱིས་བྱས་པའོ། །བྲིས་སྐུ་འཇིགས་པ་ཞེས་པ་དཔལ་ཀྱེའི་རྡོ་རྗེ་དེ་ཁྲོ་
ཆགས་ཀྱི་སྐུར་བྲི་བ་ཉིད་དོ། །སྐྱེས་པའི་ཐོད་གནས་ནི་ཚོན་གྱིས་སྣོད་དེ་ཐོད་པའི་
ནང་དུ་བྱེད་པའོ། ཁ་དོག་ལྔས་ནི་ཚོན་སྣ་ལྔའོ། །རོ་ཡི་སྒྲ་ཡི་པིར་ཉིད་ནི་གོ་སླའོ། །
240 -434



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
བྲིས་སྐུ་དེ་ཡང་ཐུགས་ཀྱི་རིགས་ཡིན་པས་ན་བླ་མ་དམ་པ་ཞེས་བྱའོ། །ལྷ་
བཟོ་དེ་ཁོ་ན་དབང་ཐོབ་ཅིང་དམ་ཚིག་དང་ལྡན་པ་དགོས་པར་མ་ཟད་དེ། གང་
གང་རས་ཀྱི་སྐུད་པ་འཁལ་མཁན་དང་
། གང་གང་རས་ཡུག་འཐག་པའི་མཁན་པོ་
དེ་ཡང་དབང་ཐོབ་ཅིང་དམ་ཚིག་ཅན་གྱིས་བྱ་བའོ། །དམ་ཚིག་བྱིན་རླབས་ཞེས་
པ་སྐུད་པ་འཁལ་བ་དང་རས་ཡུག་འཐག་པ་དང༌། རས་གཞི་སྐྱོང་བ་ལ་སོགས་
པའི་དུས་སུ་ཡང་ཚོགས་དང་གཏོར་མ་བྱས་ནས་རས་བྱིན་རླབས་བྱེད་པའོ། །
རྣལ་འབྱོར་ལས་ཞེས་པ་རྣལ་འབྱོར་དང་ལྡན་པས་བྱེད་པའོ། །བྲི་བའི་དུས་ཟླ་བ་
ཟླ་བ་མར་ངོ་ཡི། །བཅུ་བཞི་པ་ནི་ཉི་ཤུ་དགུ་སྟེ། །བྲི་བའི་མགོ་འཛུགས་པའོ།
ཁྱིམ་དབེན་པ་ནི་སྐྱེ་བའི་འདུ་འཛིན་པའི་ གནས་སོ། །ཉི་མ་ཕྱེད་ན། མ་རུང་
སེམས་ཀྱིས་ནི་ཞེས་པ་ལྷ་བཟོ་དེ་ཁྲོ་བོའི་ང་རྒྱལ་དུ་བྱེད་པའོ། །དེའི་དུས་སུ་ལྷ་
བཟོ་དེས་ཆང་གིས་བཏུང་བ་ཅུང་ཟད་བཏུང་
། ལུས་ལ་ནི་ར་ཤུ་ཞེས་པ་རུས་པའི་
རྒྱན་གྱིས་བརྒྱན། སྤྱོད་ལམ་ནི་གཅེར་བུ་བྱས་ནས། འབགས་པ་དང་མ་དག་པ་
ལ་སོགས་གཙང་གཙོག་མེད་པས། དམ་ཚིག་གི་རྫས་ཤ་ལྔ་བདུད་རྩི་ལྔ་རབ་ཏུ་
བཟའ་ བའོ། །བཞིན་ བཟང་ སྙིང་ རྗེར་ ལྡན་ པ་ ནི་ ལྷ་ བཟོའི་ གྲོགས་ མོ་ སྟེ།
གཟུགས་མཛེས་པ་ལང་ཚོ་ལ་བབ་པ། སྐལ་བཟང་སྟེ་ཀྱེའི་རྡོ་རྗེ་ལ་མོས་པ། མེ་
ཏོག་བཅས་ནི་པད་མ་རཀྟ་དང་ལྡན་པ། བསྒྲུབ་པོར་དགའ་ནི་ལྷ་བཟོ་ལ་མོས་པ།
ལྷ་བཟོ་རང་གི་ཕྱག་རྒྱ་མ་དེ་ལྟ་བུ་གཡོན་དུ་གཞག་ལ་བྲིའོ། །ལྷའི་ཚད་ནི་གདན་
བཞིའམ་ནག་པོ་ནས་འབྱུང་བ་ལྟར་བྱའོ། དེ་ཡན་ཆད་ཀྱིས་ལེའུའི་གཞུང་བཤད་
ཟིན་ཏོ། །
ལེའུའི་མཚན་ནི་ཀྱེའི་རྡོ་རྗེའི་རྒྱུད་ལས། བྲིས་སྐུའི་ཆོ་ག་ཞེས་པ་གཙོ་ཆེ་
240-435



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བའི་སྒོ་ནས་མིང་བཏགས་པའོ། །ལེའུའི་ནི་གཞུང་གཅོད་ཅིང་སྐྱོང་བར་བྱེད་པའོ། །
དྲུག་པའོ་ཞེས་པ་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས།
ལེའུ་དྲུག་པའི་བཤད་པའོ།། །།
ལེའུ་བདུན་པ་འདིས་བརྟག་པ་དང་པོའི་གང་གི་མ་ཚང་བ་ཁ་སྐོང་ན།
བརྟག་པ་དང་པོ་དཔལ་ཀྱེའི་རྡོ་རྗེའི་རྒྱུད། གཞི་རང་བཞིན་འབྲས་བུ་གསུམ་གྱི་
དོན་སྟོན་པ་འདི། གླེགས་བམ་དུ་བྲི་ཐབས་ཞིག་མ་བྱུང་བ་ལ། དེའི་བྲི་ཐབས་
ཞིག་ལེའུ་འདི་ནས་སྟོན་པས་འདིས་བརྟག་པ་དང་པོའི་ཐུན་མོང་གི་མ་ཚང་བ་ཁ་
སྐོང་བ་ཡིན་ནོ། །ཡང་བརྟག་པ་དང་པོའི་ལེའུ་བདུན་པར། རྒྱལ་མཚན་དང་ནི་
མཚོན་བསྣུན་ཉིད། ལན་བདུན་པ་ཡང་བཟའ་བར་བྱ། ཟེར་ནས་ཚོགས་ཀྱི་ཞལ་
ཟས་བསྟན་པ་ལ། དེའི་བཟའ་ཐབས་མ་བྱུང་
། དེས་ན་དེའི་བཟའ་ཐབས་ཚོགས་
ཀྱི་འཁོར་ལོའི་བྱ་ཐབས་ལེའུ་འདི་ནས་སྟོན་པས། གོང་ལེའུ་བདུན་པའི་མ་ཚང་བ་
ཁ་སྐོང་བའོ། །
ལེའུ་འདི་རང་ལ་དོན་གཉིས་ཏེ། ལེའུའི་གཞུང་དང་
། ལེའུའི་མཚན་ནོ། །
ལེའུའི་གཞུང་ལ་གཉིས་ཏེ། གླེགས་བམ་བྲི་བ་དང༌། ཚོགས་ཀྱི་མཆོད་པའོ། །དང་
པོ་ལ་བཞི་ལས། གསོལ་བ་གདབ་པ་ནི་དེ་ནས་དེ་ལ་ཞེས་པ་ལ་སོགས་པའོ། །
བཤད་པར་ཞལ་གྱིས་བཞེད་པ་ནི་རྡོ་རྗེ་པད་མ་ཞེས་པ་ལ་སོགས་པའོ། །གླེགས་
བམ་བྲི་བ་དངོས་འཆད་པ་ནི། སྦྲང་ཆེན་སྣག་ཚ་ཞེས་ནས་ནི་ཞེས་པ་མི་ཞུན་གྱིས་
མར་མེའི་དུད་པ་ཐོད་པ་ལ་ཆགས་སུ་བཅུག་སྟེ། དེའི་དུད་པ་དང་། རྒྱ་སྐྱགས་ཀྱི་
ཁུ་བ་དང་། ཨ་རུ་ར་ལ་སྦ་ས་པའི་ཁུ་བ་རྣམས་ལྕགས་སྐོང་དུ་མཉེའོ། །དེ་ཡང་
དུད་པས་མདོག་བྱེད། རྒྱ་སྐྱགས་ཀྱིས་འཚེར་བྱེད། ཨ་རུ་རས་སྦྱིན་བྱེད་པའོ། །
240 -436



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
མི་ཡི་རུས་པ་ལ་བྱས་པའི་སྨྱུ་གུས་བྲི་བའོ། །གླེགས་བམ་ཚད་ནི་མཆུར་སོར་བཅུ་
གཉིས་པ་ཞེང་དུ་སོར་བཞི་པའོ། །བྲི་གཞི་ནི་གྲོ་གའོ། །འདྲི་མཁན་ནི་དབང་ཐོབ་
ཅིང་དམ་ཚིག་ཅན་གྱིས་བྲི་བའོ། །གདམས་པ་སྔོནདུ་འགྲོ་བས་གླེགས་བམ་ལམ་
གྱི་སྤྱོད་ཡུལ་དུ་སྦ་བ་འཆད་པ་ནི། ད་ལྟའི་གླེགས་བམ་དེ་དང་
། གོང་ལེའུ་དྲུག་
པའི་བྲིས་སྐུ་དེ་གཉིས། གལ་ཏེ་སྐལ་བ་མེད་ཅེས་པ་དབང་མ་ཐོབ་པའམ་དམ་
ཚིག་ཉམས་པས་མཐོང་ན་སྐྱོན་ཆེ་སྟེ། སྐྱེ་བ་འདིར་ནི་མཆོག་དང་ཐུན་མོང་གི་
དངོས་གྲུབ་མེད་པའོ། །འཇིག་རྟེན་ཕ་རོལ་ཞེས་པ་སྐྱེ་བ་ཕྱི་མ་ལ་ཡང་། སྤྱོད་
ཡུལ་མིན་ཞེས་པ་ཀྱེའི་རྡོ་རྗེ་དང་མི་འཕྲད་པའོ། །འོ་ན་རྣམ་པ་ཐམས་ཅད་དུ་མི་
བསྟན་ནམ་ཞེ་ན། ཡང་དག་རབ་སྦྱིན་སྣོད་དང་ལྡན་པ་ལ། རེས་འགའ་ཙམ་ཞིག་
བསྟན་པ་ཉིད་དེ། དེའི་དུས་སུ་ཡང་མཎྜལ་དང་མཆོད་པ་དང་གཏོར་མ་བཤམས་
ནས་བསྟན་པའོ། །གླེགས་བམ་དང་བྲིས་སྐུ་དེ་སྤྱན་དྲངས་ནས་ལམ་གྱི་སྤྱོད་ཡུལ་
དུ་འགྲོ་བའི་དུས་སུ་ཇི་ལྟར་བྱ་ན། སྒྲ་དང་མཆན་ཁུང་ཉིད་དུ་སྦ་ཞེས་པ་སྟེ། དགེ་
བསྙེན་ཡིན་ན་སྐྲ་གསེབ་ཏུ་སྦ་ལ། རབ་ཏུ་བྱུང་བ་ཡིན་ན་མཆན་ཁུང་དུ་སྦ་བའོ། །
ད་ནི་གཉིས་པ་ཚོགས་ཀྱི་མཆོད་པ་བྱ་བ་འཆད་པ་ལ། །བྷ་གའི་ཚིག་བཞི་
པ་ཆགས་ཅན་ནམ། བདེ་སྟོང་གི་བརྡར་བསྟན་ནས་བཤད་པ་དམ་བཅས་པའོ། །
ཚོགས་ཀྱི་ཚིག་གཉིས་ཀྱིས་ཉན་པར་བསྐུལ་བའོ། །ཚོགས་དངོས་ལ་དོན་དྲུག་
གིས་ སྟོན་ཏེ། དགོས་ པ་ དང་། གནས་ དང་། དུས་དང་། རྣལ་འབྱོར་ གྱི་མཚན་
ཉིད་དང་
། བརྟུལ་ཞུགས་བཟུང་བ་དང་། བྱ་བའི་ཐབས་སོ། དང་པོ་ཚོགས་ཀྱི་
དགོས་པ་ནི། །གང་དུ་ཟོས་པས་འདོད་དོན་ཀུན། །བསྒྲུབ་པ་ཅན་གྱིས་དངོས་
གྲུབ་འགྱུར། །ཞེས་པ་སྟེ། ཚོགས་འཁོར་བྱས་པས་ནད་ཞི་བར་འགྱུར། བགེགས་
240 -437



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཞི་བར་འགྱུར། བར་ཆད་ཞི་བར་འགྱུར། དམ་ཚིག་ཉམས་པ་སྐོངས་པར་འགྱུར།
བསོད་ནམས་ཀྱིས་ཚོགས་འཕེལ་བར་འགྱུར། དངོས་གྲུབ་ཀྱི་བརྒྱུད་པའི་རྒྱུར་
འགྱུར་བའི་དགོས་པ་ཡོད་པའོ། །
གཉིས་པ་གནས་འཆད་པ་ལ། དུར་ཁྲོད་ནི་རོ་སྐྱེལ་བའི་སའོ། །རིའི་བྱ་
སྐྱབས་ནི་གོ་སླའོ། །དེ་བཞིན་མི་མེད་གྲོང་ཁྱེར་ནི་རྒྱ་གར་ན་གྲོང་དེའི་ཉེ་འཁོར་
གྱི་ཞིང་གི་ནུས་པ་ཟད་ནས་སྐྱེད་མ་འདོད་པ་དང་
། མི་རྣམས་གཞན་དུ་འཕོས་
ནས་འགྲོ་སྟེ་སྟོང་པར་ལུས་པ་ཡོད་པའོ། །ཡང་ན་དབེན་པའམ་ཞེས་པ་སྐྱེ་བོས་
དབེན་པའི་སའོ། །རྒྱ་མཚོའི་མཐར་ཞེས་པ་རྒྱ་མཚོ་ཆེན་པོའི་འགྲམ་མོ། །བཟའ་
བ་འདི་ནི་རབ་ཏུ་བཟའ་ཞེས་པ་ཚོགས་འཁོར་བྱ་བའོ། །དུས་ནི་ལོའི་དུས་དང་
།
ཟླ་བའི་དུས་དང༌
། ཞག་གི་དུས་ཏེ་གཞན་ན་གསལ་ལོ། །ཡང་ན་མཁའ་འགྲོ་མ་
འདུ་བའི་དུས་ཉི་ཤུ་གསུམ་མམ་ཉི་ཤུ་དགུ་ལ་བྱའོ། །གོ་ལེའུ་བདུན་པ་ལས། རྣལ་
འབྱོར་མའི་ལེགས་འདུ་བ་ཡི། །ཉིན་པར་ཉིད་ཀྱང་རབ་བཤད་བྱ། །ཡི་དྭགས་ཟླ་
ཕྱེད་བཅུ་བཞི་དང་། །དེ་བཞིན་དུ་ཡང་བརྒྱད་པ་ཉིད། །ཅེས་གསུངས་སོ། །
རྣལ་འབྱོར་གྱི་མཚན་ཉིད་ནི། དཔལ་ཀྱེའི་རྡོ་རྗེའི་དཀྱིལ་འཁོར་དུ་དབང་
བསྐུར་བ་ཐོབ་ཅིང་། དམ་ཚིག་དང་སྡོམ་པ་ལ་གནས་པའི་དཔའ་བོ་དང་དཔའ་མོ་
རྣམས་ཀྱིས་ཚོགས་བྱེད་པའོ། །བརྟུལ་ཞུགས་བཟུང་བ་ནི། རྣལ་འབྱོར་པ་ཐམས་
ཅད་ཀྱང་ཐ་མལ་གྱི་ཤེས་པ་བརྟུལ་ནས་ཧེ་རུ་ཀའི་ཆ་ལུགས་སུ་ཞུགས་ཏེ་རུས་
པའི་རྒྱན་ཆ་ལྔ་བགོ་བའོ། །
བྱ་བའི་ཐབས་ལ་དོན་བཅུ་གསུམ་སྟེ། རྣལ་འབྱོར་པ་སྙན་གསན་དབབ་
པ་ དང་། གནས་ ཉེ་ བར་ བརྒྱན་ པ་ དང་། དཀྱིལ་ འཁོར་ བཅའ་ བ་ དང་། རྫས་
240 -438



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཤམ་ པ་ དང་། གདན་ གདིང་བ་དང༌
། རྣལ་འབྱོར་པ་འཚོག་ པ་དང་། ཏིང་ངེ་
འཛིན་ལ་བཞུགས་པ་དང་
། སློབ་དཔོན་གྱིས་ཚོགས་བྱིན་གྱིས་བརླབ་པ་དང་
།
ལས་ཀྱི་ཧེ་རུ་ཀས་པད་མ་བཛྲ་ནི་དུ་མ་ད་ནི་བླུགས་ནས་བྷ་ལ་དང་བཅས་པ་དྲང་
བ་དང་། ཚོགས་ཕུད་དབུལ་བ་ དང་། བར་པ་རྣལ་འབྱོར་པས་ལོངས་ སྤྱད་པ་
དང༌། ལྷག་མའི་གཏོར་མ་གཏང་བ་དང་
། རྗེས་ཀྱི་བྱ་བ་རྣམས་སོ། །
དང་པོ་སྙན་གསན་དབབ་པ་ནི། སྤྱིར་རྒྱ་གར་ན་ཀྱེའི་རྡོ་རྗེའི་རྣལ་འབྱོར་
པ་གང་ན་ཡོད་པ་ནི་ཀྱེའི་རྡོ་རྗེའི་རྣལ་འབྱོར་པ་ནང་གིས་ཤེས་ལ། དེ་བཞིན་དུ་
བདེ་མཆོག་དང་མ་ཧ་མ་ཡ་ལ་སོགས་པའི་རྣལ་འབྱོར་པ་གང་ན་ཡོད་པ་ནི་སོ་
སོའི་རྣལ་འབྱོར་པ་ནང་གིས་ཤེས་པ་ཡིན་ནོ། དེ་ལྟར་ཤེས་པས་ཚོགས་འཁོར་
གནངས་ནུབ་བྱེད་པའི་དེ་རིང་ལ། ཀྱེའི་རྡོ་རྗེའི་རྣལ་འབྱོར་པ་རྣམས་ལ་ཕོ་ཉ་
གཏང་ནས། གནངས་ནུབ་གནས་ཆེ་གེ་མོར་ཚོགས་ཀྱི་འཁོར་ལོ་ལ་བྱོན་པར་ཞུ་
བྱ་སྟེ་མེ་ཏོག་གི་ཕྲེང་བ་རེ་རེ་དབུལ་བའོ། །དེ་ཡང་བྱོན་པར་མི་གནང་བ་རྣམས་
མེ་ཏོག་གི་ཕྲེང་བ་མི་བཞེས་ལ། བྱོན་པར་གནང་བ་རྣམས་མེ་ཏོག་བཞེངས་པ་
ཡིན་ནོ། །
གཉིས་པ་གནས་ཉེ་བར་བརྒྱན་པ་ནི། དོ་ནུབ་ལྟ་བུ་ཚོགས་འཁོར་བྱེད་
པའི་དེ་རིང་ལ། གནས་གང་ཡིན་པ་དེར་ཆག་ཆག་གདབ། ཕྱག་དར་བྱ། བྱུག་པ་
བྱ། གནམ་ཡོལ་དང་རྩིག་ཡོལ་ལ་སོགས་པ་བྲི། ཀྱེའི་རྡོ་རྗེའི་ཐང་སྐུ་ལ་སོགས་
པ་རིས་སུ་བྲིས་པ་ལུགས་སུ་བླུགས་པའི་རྟེན་རྣམས་དགྲམ་པའོ། །གསུམ་པ་
དཀྱིལ་འཁོར་བཅའ་བ་ནི། གནས་དེར་ས་སྟེགས་ཀྱི་དཀྱིལ་འཁོར་གྲུ་བཞི་
ཞིག་བྱ་བའི་རྣམ་ལྔས་བྱུགས་ཚོན་དཀར་པོས་ཆོས་འབྱུང་གཉིས་རིམ་དུ་བྲི་བའོ། །
240-439



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩)
བཞི་པ་རྫས་བཤམ་པ་ནི་མཆོད་པའི་རྫས་མེ་ཏོག་དང་བདུག་སྤོས་ལ་
སོགས་པ་དཀྱིལ་འཁོར་གྱི་སྟེང་དུ་ཅི་འབྱོར་དུ་བཤམ། དབུས་སུ་གཏོར་མ་ཆེན་
པོ་གཅིག་གཞག །ཚོགས་ཀྱི་རྫས་ཤ་དང་ཟན་ལ་ལ་སོགས་པ་བཟའ་བ་དང་
བཅའ་བ་དང་ལྡག་པའི་བྱེ་བྲག་ཐམས་ཅད། སྟག་གི་པགས་པའི་སྟེང་དུ་ཅི་འབྱོར་
དུ་བཤམ། ཆང་ཡང་སྣོད་ཆེན་པོ་གཅིག་བསྐང་ལ་བཞག་གོ །
ལྔ་པ་གདན་གདིང་བ་ནི། དེ་ལ་གདན་དུ་བརྟག་པ་ནི་ཞེས་པ་ལ་སོགས་
པ་སྟེ། རོའི་གཟུགས་ཅན་དགུ་ཞེས་པ་རོ་གཟུགས་བྲིས་པའི་རས་དགུ། ཕྱོགས་
བཞི་མཚམས་བཞི་དབུས་དང་དགུར་དཔའ་བོ་དང་དཔའ་མོ་རྣམས་ཀྱིས་གདན་
དུ་གདིང་བའོ། །ཡང་ན་སྟག་གི་པགས་ པ་དགུ་གདིངབའོ། །ཡང་ན་དུར་ཁྲོད་
རས་ནི་ཞེས་པ་རོ་རས་དགུ་གདིང་བའོ། །
དྲུག་པ་རྣལ་འབྱོར་པ་འཚོག་པ་ནི་དེ་རྣམས་ཀྱིས་སྤྱི་དཔོན་དུ་རུང་བའི་
སློབ་དཔོན་གཅིག་དང་
། ལུས་ཀྱི་ཧེ་རུ་ཀ་བྱ་བ། བྱ་གཞག་བྱེད་པའི་མཁན་པོ་
གཅིག་དང། དབྱུག་སྔོན་ཅན་བྱ་བ། གོས་སྔོན་པོ་ལུས་ལ་གོན། དབྱུག་པ་སྔོན་པོ་
ལག་ན་ཐོགས་པ། ཕག་གདོང་སྔོན་པོ་གདོངཔ་ལ་བཀབ་པ། མིག་ཡ་གཅིག་
གནམ་ལ་བལྟ་བ། མིག་ཡ་གཅིག་ས་ལ་བལྟ་བ་ཞིག་སྟེ། དེ་ལྟར་མི་གསུམ་ནང་
དུ་བསྡད། གཞན་དཔའ་བོ་དང་དཔའ་མོ་ཐམས་ཅད་ཕྱི་རོལ་དུ་རྡོ་སྐོང་དུ་ཁྲུད་
བྱའོ། །དབྱུག་སྔོན་ཅན་གྱིས་སྒོ་གཅད་ལ་སྒོ་རྒྱབ་ཏུ་བསྡད་དོ། །དེ་ནས་ཕྱི་རོལ་
གྱི་རྣལ་འབྱོར་པ་གཅིག་གིས་དབྱུག་སྔོན་ཅན་ལ་སྒོ་དབྱེ་བར་ཞུ་བའི་གསོལ་བ་
གདབ་སྟེ། ཁྱེད་ཀྱི་དམ་ཚིག་མཛེས་པ་འཇམ་པ་སྔོ་མདོག་ཐུགས། །འཁོར་བ་
ལས་རྒལ་དཔའ་བོ་འདུས་པའི་ཚོགས་མཐོང་ངོ༌
། །རིན་ཆེན་བཀོད་པའི་དབྱུག་
240 -440



དཔལ་དགྱེས་པ་རྡོ་རྗེ་པརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
སྔོན་ཕྱག་ན་བསྣམས་པ་ཀྱེ། །རྣལ་འབྱོར་མ་རྣམས་དབུས་སུ་བདག་མཆི་སྒོ་
དབྱེར་གསོལ། ཞེས་བརྗོད་དོ། །དེ་ནས་དབྱུག་སྔོན་ཅན་གྱིས་སྒོ་ཅུང་ཟད་དབྱེའོ། །
དེ་ནས་སློབ་དཔོན་གྱིས་ལུས་སམ་གང་གི་བརྡ་བྱས་པས་དེས་ལན་མ་ཐེབས་ན།
དབྱུག་སྔོན་ཅན་གྱིས་དབྱུག་པས་རྒྱབ་ལ་ནང་དུ་མི་གཏང་ངོ༌
། བརྡ་ལན་ཐེབས་ན་
ནང་དུ་གཏང་སྟེ། དེས་ཀྱང་སློབ་དཔོན་ལ་མཎྜལ་ཕུལ་ཕྱག་འཚལ་མེ་ཏོག་འཐོར་
ནས་གདན་ལ་བསྡད་དོ། །དེ་བཞིན་དུ་ཕྱི་མ་ཕྱི་མ་རྣམས་ཀྱིས་ཀྱང་སློབ་དཔོན་
དང་བརྡ་བསྟུན་པ་དང་། སྔ་མ་རྣམས་ལ་མཎྜལ་ཕུལ་ནས་ཕྱག་འཚལ་ཏེ། མེ་
ཏོག་འཐོར་བ་དང་
། གདན་ལ་བསྡད་པ་རྣམས་བྱའོ། །དེ་ལྟར་རྣལ་འབྱོར་པ་
རྣམས་ལ་ནང་དུ་རྫོགས་པ་དང་། དབྱུག་པ་སྔོན་པོས་སྒོ་གཅད་དོ། །
བདུན་པ་ཏིང་ངེ་འཛིན་ལ་ཞུགས་པ་ནི། དང་པོར་ལས་ཀྱི་ཧེ་རུ་ཀས་སློབ་
དཔོན་གྱིས་དབུ་མཛད་རྣམས་ལ་ཕྱག་འཚལ་མེ་ཏོག་གཏོར་ནས། ཡོས་གེ་ས་མ་
ཏི་ཀྲ་མ་ཧོ། ཞེས་བརྗོད་དེ། རྣལ་འབྱོར་པ་རྣམས་ཏིང་ངེ་འཛིན་གྱི་རིམ་པ་ལ་
བཞུགས་སུ་གསོལ་ཞིང་བསྐུལ་ལོ། །དེ་ནས་སློབ་དཔོན་གྱིས་ ཀྱེའི་རྡོ་ རྗེ་ལྷ་
དགུའི་བསྐྱེད་རིམ་ཡན་ལག་དྲུག་ལྡན་དུ་བྱ་སྟེ། དབུས་སུ་ཀྱེའི་རྡོ་རྗེ་ཡི་གཟུགས།
ཇི་ལྟར་སྔར་བཞིན་གནས་ཤེས་ནས་ཞེས་པ་གོང་ལེའུ་ལྔ་པར་བཤད་པ་ལྟར་ཤེས་
པར་བྱས་ནས་བསྒོམ་པའོ། །གཞན་རྣམས་ཀྱིས་ཇི་ལྟར་བསྒོམ་པ་འཆད་པ་ལ།
ཕྱོགས་དང་ཞེས་པ་ཕྱོགས་བཞིའོ། །ཕྱོགས་ བྲལ་ཞེས་པ་མཚམས་བཞིའོ། །དེ་
ནས་རྣལ་འབྱོར་མ་རྣམས་དགོད་ཞེས་པ་དཔའ་བོ་དང་དཔའ་མོ་ཟུང་རེ་ཟུང་རེ་
གནས་ནས། གོ་རི་ལ་སོགས་པ་ལྷ་རྐྱང་པའི་བསྐྱེད་རིམ་བསྒོམ་པའོ། །དེ་ནས་
ལས་ཀྱི་ཧེ་རུ་ཀས་སློབ་དཔོན་ནས་རིམ་པ་ལྟར་སྤྱི་བོ་མགྲིན་པ་སྙིང་ག་གསུམ་དུ་
240-441



མེས་པོའི་
འི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དྲིའི་ཐིག་ལེ་རེ་བྱ། དེ་ནས་དེར་སོ་སོས་སྐུ་གསུང་ཐུགས་ཀྱི་ལྷ་བསྒོམས་ལ་ཡེ་
ཤེས་པ་གཞུག །དེ་ལ་ལས་ཀྱི་ཧེ་རུ་ཀས་དྲིལ་བུ་དང་བཅས་པས། མེ་ཏོག་ལ་
སོགས་པ་མཆོད་པ་ལྔས་མཆོད་དོ། །
བརྒྱད་པ་སློབ་དཔོན་གྱིས་ཚོགས་བྱིན་གྱིས་བརླབ་པ་ནི། དམ་ཚིག་ཤ་ཆང་
མ་ལ་ཏིན་ནཾ་ཞེས་ཚོད་མ་པ་ཤ་ཆང་དང་ཚོད་མ་ལ་སོགས་པ་ཚོགས་ཀྱི་ཡོ་བྱད་
རྣམས་སོ། །སྟག་གི་པགས་པའི་སྟེང་ཞེས་པ་ཚོགས་རྫས་ཀྱི་གདན་ནོ། །འབད་
པས་རྒྱལ་པོའི་སཱ་ལུ་ཞེས་པ་འབྲས་སཱ་ལུའི་ཆན་ནོ། །བཟའ་བ་དེ་ཉིད་བཟའ་བ་
ཉིད་ཅེས་པ་བཟའ་བྱ་ཐམས་ཅད་དོ། །དེ་ལྟར་ཡོ་བྱད་དེ་རྣམས་ཀྱིས་འོག་ཏུ་ཡཾ
ལས་རླུང་གི་དཀྱིལ་འཁོར། དེའི་སྟེང་དུ་རཾ་ལས་མེའི་དཀྱིལ་འཁོར། སྣོད་དེ་ཅི་
ཡིན་ཡང་ཨ་ལས་ཐོད་པ། ཚོགས་ཀྱི་ཡོ་བྱད་རྣམས་ཤ་ལྔ་བདུད་རྩི་ལྔ། དེའི་སྟེང་
གི་ནམ་མཁའ་ལ་ཟླ་ཕྱེད་རྡོ་རྗེ་རྩེ་མོ་ལ་ཧཱུྃ་མགོ་ཐུར་དུ་བལྟ་བ་ཡོད་པ་བསྒོམ་མོ། །
དེ་ནས་རླུང་གཡོས་མེ་འབར། །ཐོད་པ་དྲོས། ཤ་ལྔ་བདུད་རྩི་ལྔ་ཁོལ། ཡེ་ཤེས་
ཀྱི་བདུད་རྩི་ཕབ་དམ་ཚིག་གི་བདུད་རྩི་དང་འདྲེས། ཟླ་ཕྱེད་རྡོ་རྗེ་ཡང་དེར་ལྷུང་
ནས་ཞུ། ཨོཾ་ཨཱ༔ཧཱུྃ་ལན་གསུམ་བརྗོད་པས་བདུད་རྩིར་བྱིན་གྱིས་བརླབ་པོ། །
དགུ་པ་
པ་ལས་ཀྱི་ཧེ་རུ་ཀས་པད་མ་བཛྲ་ནའི་ནང་དུ་མ་ད་ན་བླུགས་ལ་བྷ་
ལ་དང་བཅས་པ་དྲངས་བ་ནི། སྐྱེས་པའི་ཐོད་ཆེན་ནི་ཕོའི་ཐོད་པའོ། །ཆ་གཅིག་
པ་ཞེས་པ་དུམ་བུ་གཅིག་པའོ། །ཆང་ནི་བཟང་པོས་ཡོངས་བཀང་སྟེ་ཞེས་པ་བྱིན་
གྱིས་བརླབས་པའི་ཆང་གིས་བཀང་བའོ། །བླ་མ་ལ་དབུལ་སྐལ་ཆེན་མ་ཞེས་པ་
ཆང་ལག་པ་གཡས་པའི་ཐིལ་དུ་བཞག །གཡོན་པས་དེའི་སྟེང་ནས་འགེབས་པའི་
ཚུལ་དུ་བྱས་ལ། གཟིགས་ཤིག་མཛེས་པ་དམ་པའི་ཆོས། འདི་ལ་ཐེ་ཚོམ་བྱར་མི་
240 -442



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་། །
རུང་། །བྲམ་ཟེ་ ཁྱི་ དང༌ གདོལ་ པ་རྣམས། །རང་ བཞིན་ གཅིག་ ཏུ་ དགོངས་ ཏེ་
གསོལ། །ཞེས་བརྗོད་ནས་སློབ་དཔོན་ལ་དྲང་བའོ། །སློབ་དཔོན་གྱིས་ཀྱང་ལག་
པའི་གར་སྔོན་དུ་འགྲོ་བས། །བདེ་བར་གཤེགས་ཤིག་ཆོས་ཀྱི་མཆོག །འདོད་
ཆགས་དྲི་མ་མེད་པ་འདི། །གཟུང་འཛིན་རྣམ་པར་གྲོལ་བ་ཡི། །དེ་བཞིན་ཉིད་ལ་
བདག་ཕྱག་འཚལ། །ཞེས་བརྗོད་དེ། ལག་པ་གཡས་པའི་མཐིལ་དུ་ཡཆང་བཞག
གཡོན་པ་རྩེ་གསུམ་པས་བཀབ་སྟེ་བླང་ངོ་། །དེ་ནས་སློབ་དཔོན་གྱིས་གཡོན་པའི་
སྲིན་ཐེབ་ཆང་དུ་བཅུག་སྟེ། སྤྱི་བོར་བླ་མ་བསམས་ལ་གཏོར། སྙིང་གར་ཡེ་ཤེས་
སེམས་དཔའི་བསམ་ལ་གཏོར། ལྕེ་ལ་བདུད་རྩིའི་ལྷ་མོ་བསམ་ལ་གཏོར་རོ། །
སུངས་
སོ། །དེ་ནས་གོ་ཆའི་ལྷ་མོ་ལ་ཡང་གཏོར་རོ། །དེ་ནས་སྙིང་གར་ལྷ་དགུ་བསམ་ལ་
མཆོད་པའི་བསམ་པས་ཧུབ་གཅིག་བཏུང་ངོ་
། །དེ་ནས་སློབ་དཔོན་གྱིས་འདྲེན་
པའི་ཚིགས་བཅད་བརྗོད་ལ་ཕར་ལ་དྲང་ངོ་
། །དེས་ཀྱང་ཕྱག་འཚལ་ནས་ནི་རང་
ཡང་བཏུང་ཞེས་པ། །དང་པོར་སློབ་དཔོན་ལ་ཕྱག་འཚལ། དེ་ནས་ལེན་པའི་
ཚིགས་བཅད་བརྗོད་ནས་བླང་
། དེ་ནས་ལྷ་མཆོད་པའི་བསམ་པས་བཏུང་ངོ༌
། །
པད་མའི་ལག་པས་བླང་བ་དང་ཞེས་པ་ལེན་པ་ཐམས་ཅད་པད་སྐོར་གྱི་ཕྱག་རྒྱས་
བླང་བའོ། །དེ་ཉིད་ཀྱི་ནི་ལག་པས་དབུལ་ཞེས་པ་འདྲེན་པ་ཡང་པད་སྐོར་གྱི་ཕྱག་
རྒྱས་དབུལ་བའོ། །དེ་བཞིན་དུ་གཞན་རྣམས་ལ་ཡང་དྲང་ངོ་
། དེ་ནས་ཤ་ཁམས་
ཀྱང་
ཡང་ན་ལག་པས་གཡོན་པ་ཆང་བཟུང་གཡས་པས་དེའི་སྟེང་དུ་བཟུང་ལ་དྲོང། །དེ་ལྟར་ཆང་
གཉིས་པ་དེ་ཐབས་ཤེས་མཆོད་དོ། །
བཅུ་པ་ཚོགས་ཕུད་དབུལ་བ་ཡང་། ཕུད་ཤིན་ཏུ་ཕུད་གཉིས་ལས། དང་
རེས་
240 -443



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པོ་ཚོགས་རྫས་རྣམས་ཀྱི་ཤིན་ཏུ་ཕུད་བསྡུས་ལ། བདུད་རྩི་མྱང་བར་རང་གི་བླ་མ་དང་
ཡི་དམ་གྱི་ལྷ་དང་མཁའ་འགྲོ་མ་ལ་སོགས་པ་ལ་དབུལ་ལོ། །དེ་ནས་ཀྱི་ཕུད་བསྡུས་པའི་ཨིན་
ཏཱའི་སྔགས་ཀྱིས་གཏོར་མར་དབུལ་ལོ། །
བཅུ་གཅིག་པ་བར་པ་རྣལ་འབྱོར་པས་ལོངས་སྤྱད་པ་ནི་ཚོགས་ རྫས་
རྣམས་སྡེར་གཅིག་གི་ནང་དུ་དཔའ་བོ་དང་དཔའ་མོ་རྣམས་ཀྱིས་ཧབ་དི་རེ་བཟའ་
ཇི་ལྟར་འདོད་པ་བཞིན་དུ་བའོ། །དེར་ ནི་ གཉིས་མེད་ཀྱི་རྫས་ཡིན་ནོ་ཟོས་ནས་ ཞེས་ པ་ སློབ་
དཔོན་གྱིས་ཚོགས་ཟོས་ནས་སོ། །ཟོས་ནས་ཡང་ཞེས་པ་རྣལ་འབྱོར་པ་གཞན་
རྣམས་ཀྱིས་ཟོས་ན་ཡང་ངོ༌། །དེར་ནི་མ་མོ་མཆོད་པར་བྱ་ཞེས་པ་ནང་དོན་དུ་
ལས་རྒྱ་མཆོད་པའོ། །ལས་རྒྱ་མ་གང་ཡིན་འཆད་པ་ལ་སྲིང་མོའི་བུ་མོ་ཞེས་པ་
རང་དང་དབང་སྟབས་གཅིག་ཏུ་ཐོབ་པའི་གྲོགས་པོ་ཞིག་གིས་དབང་བསྐུར་བའི་
བུ་མོའོ། །སྐྱུག་མོ་ནི་བླ་མའི་ཕྱག་རྒྱ་མའི་མའོ། །གལ་ཏེ་མ་སྲིང་ཡིན་ན་ཡང་ཞེས་
པ་བླ་མ་དང་དབང་སྟབས་གཅིག་ཏུ་ཐོབ་པའོ། །མ་མོ་དེ་རྣམས་རྟག་ཏུ་ལེགས་
མཆོད་ན། ཚོགས་ཀྱི་དཀྱིལ་འཁོར་གྱི་སྒོ་ནས་དངོས་གྲུབ་འགྲུབ་པར་འགྱུར་བའོ། །
ལྷག་མའི་གཏོར་མ་ལ་ཡང་
། ལྷག་མ་དང་ཤིན་ཏུ་ལྷག་མ་གཉིས་ལས།
དང་པོ་ནི་དེར་ནི་མ་མོ་མཆོད་པར་བྱ་ཞེས་པ་སྟེ། ཕྱི་རོལ་དུ་དུད་སོལ་མཆོད་པའོ། །
དེའི་དོན་ཡང་ལྷག་མ་བསྡུས་ལ་གཏོར་སྣོད་དུ་བཤམས་ལ། བདུད་རྩིའི་ཁ་ཆུས་
བྲན་ལ་མཁའ་འགྲོ་མ་དུད་པའི་གསོལ་བ་ལ་དབུལ་ལོ། །
དེ་ནས་ཤིན་ཏུ་ལྷག་མ་བསྡུས་ལ་བདུད་རྩིའི་ཁ་ཆུས་བྲན་ཏེ། ཨོཾ་ཁ་ཁཱ་ཁཱ་
ཧི་ཁ་ཧི་ཨུ་ཙི་བ་ལི་ཨུ་སྟ་བྷུ་ཤ་ཧཱུཾ་ཕཊ་ཙི་ཏྠ་བ་ཀྲ་ཀ་སྭཱ་ཧཱ། ཞེས་པས་ཕྱི་རོལ་དུ་
ཤ་ཟ་དང་ཡི་དྭགས་ལྷག་མ་དབང་བ་རྣམས་ལ་སྦྱིན་ནོ། །རྗེས་ཀྱི་བྱ་བ་ནི་སྔར་
240 --444



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བཤམས་པའི་གཏོར་མའི་ཆོ་ག་ཡང་བྱ། དེ་ནས་གཏོར་མ་སྒོར་སྐྱེལ་བའི་སྔོན་དུ་
སྟངས་སྟབས་པ་གཏང་། དེའི་ཕྱི་ལ་གཏོར་མ་ཁྱེར་བ་གཏང་
། དེ་ཡང་རྗེ་དང་དུང་
ལ་སོགས་པ་རོལ་མོའི་སྒྲ་དང་བཅས་པས་སོ། །དེ་ནས་གཏོར་སྐྱེལ་ལོག་པའི་
སྔོན་དུ་སྒོ་དྲུང་དུ་བསུ་ལ་མེ་ལོང་བསྟན། མར་མེ་གནས་གསུམ་དུ་གཏུག །ཆུ་
དང་བསྲེས་པའི་ཟན་བྲུལ་དེ་ཁར་བཞུག །དེས་ནི། བགེགས་མི་འཇུག་པའི་ཡན་
ལག་ཡིན་ནོ། །དེ་ནས་ནང་དུ་རྣལ་འབྱོར་པ་རྣམས་ཀྱིས་གླུ་དང་གར་དང་
། རེག་
བྱའི་མཆོད་པ་རྣམས་ཀྱིས་མཆོད་ཅིང་རོལ་བར་བྱའོ། །ནད་པ་ཡོད་ན་སྦྱིན་སྲེག་
ཀྱང་བྱའོ། །དེ་ནས་བཀྲ་ཤིས་བརྗོད། སྨོན་ལམ་གདབས། ཡི་གེ་བརྒྱ་པ་ཅི་ནུས་
བཟླས་སོ། །ཡང་ནས་ཡང་དུ་རབ་འདུད་པ། དེར་ནི་བསྒྲུབ་པ་པོ་ཡིས་བྱ་ཞེས་པ་
ཚོགས་བྱ་བར་གདམས་པ་སྟེ། བསྒྲུབས་པ་པོས་ཚོགས་འཁོར་དེ་གུས་པའི་སྒོ་
ནས་ཡང་དུ་ཡང་དུ་བྱ་བའི་དོན་ཏོ། །དེ་ཡན་ཆད་ཀྱིས་ལེའུའི་གཞུང་བཤད་ཟིན་
ཏོ། །
ལེའུའི་མཚན་ནི་ཀྱེའི་རྡོ་རྗེ་ལས་ཞེས་པ་ལ་སོགས་པ་སྟེ། བཟའ་བ་ནི་
ཚོགས་ཀྱི་ཡོ་བྱད་བཟའ་བའོ། །ལེའུ་ནི་གཞུང་གཅོད་ཅིང་སྐྱོང་བའོ། །བདུན་པ་
ནི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས། ལེའུ་བདུན་པའི་
བཤད་པའོ།། །།
ལེའུ་བརྒྱད་པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་
སྐོང་ན། བརྟག་པ་དང་པོའི་ལེའུ་ལྔ་པ་དང་བརྒྱད་པ་དང་བཅུ་པ་དང་གསུམ་དུ་
ལས་རྒྱ་དགོས་པ་བྱུང་བ་ལ། ལས་རྒྱའི་མཚན་ཉིད་བརྟག་ཐབས་གཅིག་ཀྱང་དེར་
ཡོང་བར་རིགས་པ་ལ་མ་བྱུང་
། དེས་ན་ལས་རྒྱའི་མཚན་ཉིད་བརྟག་ཐབས་དེ་
24) ཨ་བཅས445



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པོ་དེའི་མ་ཚང་བ་
ཁ་སྐོང་བའོ། །ཡང་བརྟག་པ་དང་པོའི་ལེའུ་གསུམ་པ་དང་ལྔ་པ་དང་བརྒྱད་པར་
བསྐྱེད་རྫོགས་བསྒོམ་པའི་ཐབས་བྱུང་སྟེ། བསྐྱེད་རྫོགས་ཀྱི་ཐུན་འཇུག་ཏུ་སྨོན་
ལམ་གདབ་གཅིག་ཀྱང་ཡོང་བར་རིགས་པ་ལ་མ་བྱུང་
། དེས་ན་སྨོན་ལམ་གྱི་
གདབ་ཐབས་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པོ་
དེའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོར་བསྟན་པའི་གཞིར་
བཞིན་འབྲས་བུ་གསུམ་ལ་མི་མོས་པའི་གང་ཟག་ཞིག་བྱུང་ན། གདུལ་དཀའ་
བའི་གང་ཟག་ཡིན་ཏེ། དེ་འདུལ་ན་ཇི་ལྟར་འདུལ་བྱ་བ་ཞིག་བརྟག་པ་དང་པོ་
ཡོང་བར་རིགས་པ་ལ་མ་བྱུང་
། དེས་ན་དེ་འདུལ་བའི་ཐབས་ཐེག་པ་ཐུན་མོང་གི་
བསླབ་བྱ་ལེའུ་འདི་ནས་སྟོན་པས། འདིས་བརྟག་པ་དང་པོའི་ཐུན་མོང་གི་མ་ཚང་
བ་ཁ་སྐོང་བའོ། །
ལེའུ་འདི་རང་ལ་གཉིས་ཏེ། ལེའུ་གཞུང་དང་
། ལེའུའི་མཚན་ནོ། །དང་པོ་
ལ་གསུམ་ལས། དང་པོ་ལས་རྒྱའི་མཚན་ཉིད་ལ་ཡང་གཉིས་ལས། དྲི་བ་འཆད་
པ་ནི། ལེའུ་བདུན་པ་བཤད་པའི་དེ་ནས་རྣལ་འབྱོར་མ་རྣམས་ཀྱིས་ཞུས་པ་
་པ་ནི།
ལྷན་ཅིག་སྐྱེས་པའི་ཡེ་ཤེས་ཕྱག་རྒྱ་ཆེན་པོའི་དོན་དེ་ཇི་ལྟ་བུ་ཞིག་ལ་རྟེན་ནས་སྐྱེ།
ཀུན་རྫོབ་ཙམ་དུ་རྣམ་པར་གནས་པའི་ལས་ཀྱི་ཕྱག་རྒྱའི་གཟུགས་ལ་བརྟེན་ནས་
དོན་དམ་གྱི་བདེ་བ་སྦྱིན་པ་དེ་བཤད་དུ་གསོལ་ཞེས་ཞུས་པའོ། །དེའི་ལན་བཅོམ་
ལྡན་འདས་ཀྱིས་བཀའ་སྩལ་པས་ཞེས་པ་ལ་སོགས་པ་སྟེ་ཤིན་ཏུ་རིང་མིན་ཐུང་བ་
མིན་ཞེས་པ་ལུས་ཚད་ཀྱི་སྒོ་ནས་བསྟན་པ་སྟེ། ལུས་ཧ་ཅང་རིང་བ་ཡང་མ་ཡིན་
ཐུང་བ་ཡང་མིན་པའོ། ཁ་དོག་གི་སྒོ་ནས་བཏག་པ་ནི་མདོག་ཧ་ཅང་ནག་པ་མ་
240 -446



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཡིན་ཧ་ཅང་གནག་པ་མ་ཡིན་ཧ་ཅང་དཀའ་བ་མིན་ཏེ་སྔོ་བསངས་སོ། །དབྱིབས་
ཀྱི་སྒོ་ནས་བརྟག་པ་ནི་པད་མའི་འདབ་མའི་རྣམ་པ་འདྲ་ ཞེས་ པ་ བཞིན་གྱི་
དབྱིབས་སོ། །ཡང་ན་པད་མ་ལྟར་འཇམ་པའོ། །དྲིའི་སྒོ་ནས་བརྟག་པ་ནི། དེ་ཡི་
དབུགས་ཀྱི་དྲི་དང་རྡུལ་གྱི་དྲི་ཡང་རི་དྭགས་ལྟེ་བའི་དྲི་ཞེས་པ་གླ་རྩི་དང་མཚུངས་
པའོ། །པད་མ་ལ་ཞེས་པ་བྷ་ག་ལ་ཡང་དབང་མཆོག་དྲི་ཞེས་པ་ཙན་དན་གྱི་དྲི་
སྣམ་པའོ། །སྐད་ཅིག་རེས་འགའ་པད་མ་ལྟ་བུའི་དྲི་འབྱུང་བའོ། །པད་མ་ཅན་དེ་
ཡི་ག་པུར་ནི་བྱང་སེམས་དཀར་པོའོ། །སིཧྥ་ནི་རཀྟའོ། །ལས་རྒྱའི་མཚན་ཉིད་
བརྟག་པ་ལ་མཁས་པའི་རྣལ་འབྱོར་པས་སོ། །དྲི་བཟང་ཞེས་པ་ལ་སོགས་པ་ནི་
གོ་སླའོ། །སྤྱོད་ལམ་གྱི་སྒོ་ནས་བརྟག་པ་ནི། ལུས་ཀྱི་སྤྱོད་པ་དལ་ཞིང་སེམས་མི་
གཡོ་མ་ཉིད་དང་། ངག་སྙན་པར་སྨྲ་ཞིང་ལུས་ངག་དེ་ཀུན་གྱི་ཡིད་དུ་འོང་བའོ། །
མཚན་མའི་སྒོ་ནས་བརྟག་པ་ནི། སྐྱ་བཟང་ནི་གོ་སླའོ། །དབུས་སུ་གཉེར་
མ་གསུམ་ཞེས་པ་དཔྲལ་བའི་དབུས་ན་ཡང་གཉེར་མ་གྱེན་བགྲེང་བ་གཅིག་དང་
།
སོ་སྟོ་བ་དང་
། ནུ་མ་གཉིས་ཀྱི་བར་ན་གཉེར་མ་གྱེན་འགྲེང་བ་གཅིག་ཡོད་པ་སྟེ།
དེ་གསུམ་ཡོད་ན་ལྟེ་བའི་འོག་བསུས་པའི་དབུས་ན་ཡང་ལ་གྱེན་འགྲེང་ལ་གསུམ་
ཅིས་ཀྱང་ཡོང་བ་ཡིན་པས་དབུས་སུ་གཉེར་མ་གསུམ་མོ། །ཚིག་འདི་ལ་དགེ་བློའི་
འགྱུར་ན། རེ་ཁ་གསུམ་པའི་ལྟོ་བ་ཅན་བྱ་བར་ཡོད་དོ། །མཚན་ཉིད་དེ་རྣམས་
དང་ལྡན་པ་དེའི་མིང་ཅི་ཡིན་ན། ཕལ་པས་པད་མ་ཅན་དུ་བརྗོད་ཞེས་པ་སྟེ། མིང་
གཞན་ཡོད་ཡོད་དེ་ཕལ་ཆེར་པད་མ་ཅན་ཞེས་ཟེར་བའོ། །དེ་ལྟ་བུ་དེ་ལ་རྩ་སྣ་
རིང་བ་བདེ་བ་ཆེ་བ། མཁའ་འགྲོ་མ་དང་སངས་རྒྱས་ཐམས་ཅད་ཀྱིས་བྱིན་གྱིས་
བརློབ་པ་ཡིན་པའོ། །དེ་བསྟེན་པའི་ཕན་ཡོན་འཆད་པ་ནི། ལྷན་ཅིག་སྐྱེས་པའི་
240 -447



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
གཟུགས་ཅན་མ་ཞེས་པ་དེ་རྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་མི་
སྐྱེ་མི་སྲིད་པའོ། །ཕྱག་རྒྱ་དེ་རྣལ་འབྱོར་པས་རྙེད་ནས་ནི་མཆོག་གི་དངོས་གྲུབ་
ཐོབ་པར་འགྱུར་རོ། །
ད་ནི་སྨོན་ལམ་གདབ་པ་ལ་དྲི་ལན་གཉིས་ལས། དང་པོ་དྲི་བ་ནི། དེ་
ནས་རྣལ་འབྱོར་མ་བདག་མེད་མས་གསོལ་པ་ཞེས་པ་བསྡུད་པ་པོས་མཚམས་
སྦྱར་བའོ། །བཅོམ་ལྡན་འདས་ཞེས་བོས་ནས་བསྐྱེད་རྫོགས་བསྒོམས་པའི་ཐུན་
ཞབས་ སུ་ སྨོན་ ལམ་ ཇི་ ལྟར་ གདབ་ པར་བགྱི། ཞེས་ དྲིས་ པའོ། །བཅོམ་ལྡན་
འདས་ཀྱིས་བཀའ་སྩལ་པ་ཞེས་པ་ལ་སོགས་པ་ནི་དེའི་ལན་ཏེ། དེ་ལ་ཡང་གཉིས་
ལས་དང་པོ་བསྐྱེད་རིམ་གྱི་སྨོན་ལམ་ནི། །རིགས་སུ་སྐྱེས་དང་ཞེས་པ་དཔལ་
ཀྱེའི་རྡོ་རྗེའི་རིགས་སུ་སྐྱེ་བར་ཤོག་ཅིག་པའོ། །དམ་ཚིག་ཅན་ཞེས་པ་ཀྱེའི་རྡོ་རྗེ་
བཟའ་བསྲུང་གི་དམ་ཚིག་རྣམས་མི་ཉམས་པར་ཤོག་ཅིག་པའོ། །སྐྱོ་མེད་ཅེས་པ་
འཇིག་རྟེན་གྱི་ཐོ་ཆོའི་རྣམ་པ། བསྙེན་པ་མ་སོང་བར་ལས་སྦྱོར་བྱེད་པ་དང་།
ནུས་པ་མ་རྙེད་པར་སྤྱོད་པ་བྱེད་པ་དང་
། བསླབ་པ་མེད་པར་མཁན་སློབ་བྱེད་པ་
ལ་སོགས་པ་ཐོ་ཆོ་མི་བྱེད་པར་ཤོག་ཅིག་པའོ། །ཀྱེའི་རྡོ་རྗེ་སྟོན་ཞེས་པ་དཔལ་
ཀྱེའི་རྡོ་རྗེ་ཀློག་པ་དང་ཉན་པ་དང་སེམས་པ་དང་བསྒོམ་པ་དང་
། གཞན་ལ་སྟོན་
པར་ཤོག་ཅིག་པའོ། །བླ་མ་ལ་གུས་ཞེས་པ་དཔལ་ཀྱེའི་རྡོ་རྗེའི་མན་ངག་སྟོན་
པའི་བླ་མ་ལ་ལུས་ངག་ཡིད་གསུམ་གུས་པར་ཤོག་ཅིག་པའོ། །སྙིང་རྗེ་ཅན་ཞེས་
པ་སེམས་ཅན་ཐམས་ཅད་ལ་དམིགས་པ་མེད་པའི་སྙིང་རྗེ་ཆེན་པོ་སྐྱེ་བར་ཤོག་
ཅིག་ པའོ། །སྐྱེ་ཞིང་ཞེས་ པ་ འཇིག་རྟེན་ཕྱི་མ་ལ་དེ་ལྟར་ཤོག་ པའོ། །སྐྱེ་བར་
འགྱུར་བར་ཤོག་ཞེས་པ་ཡང་ཕྱི་བར་ལ་ཡང་དེ་ལྟར་ཤོག་ཅིག་པའོ། །
240 448



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ད་ནི་རྫོགས་རིམ་གྱི་སྨོན་ལམ་འཆད་པ་ནི། ལག་པས་ནི་ཉམས་སུ་ལེན་
པའིའོ། །རྡོ་རྗེ་ནི་ཐབས་སོ། །དྲིལ་བུ་ནི་ཤེས་རབ་བོ། །འཁྲོལ་བ་ནི་ཐབས་ཤེས་
རབ་དབྱེར་མེད་ཀྱི་དོན་རྒྱུད་ལ་སྐྱེ་བའོ། །ཟབ་མོའི་ཆོས་ནི་ལྷན་ཅིག་སྐྱེས་པའི་
ཡེ་ཤེས་སོ། །ཀློག་པ་ནི་རྒྱུད་ལ་བསྐྱེད་ནས་བསྒོམ་པའོ། །དེ་གང་ལ་བརྟེན་ནས་
བསྒོམ་ན། །བཙུན་མོ་ཞེས་པ་རྩ་ཤེས་རབ་སྟོང་པའོ། ཁུ་བ་ཞེས་པ་དེའི་ནང་ནས་
འབབ་པའི་ཀུན་རྫོབ་བྱང་ཆུབ་སེམས་སོ། །མཉམ་ཟས་ཅན་ཞེས་པ་དེ་ལ་རྟེན་
ལྷན་ཅིག་སྐྱེས་པའི་ཡེ་ཤེས་ཀྱི་དོན་རྒྱུད་ལ་བསྐྱེད་ནས་བསྒོམ་པའོ། །སྐྱེ་ཞིང་
ཞེས་པ་སྐྱེ་བ་ཕྱི་མ་ལ་དེ་ལྟར་རྒྱུད་ལ་སྐྱེ་ཞིང་བསྒོམ་པར་ཤོག་ཅིག་པའོ། །སྐྱེ་བར་
འགྱུར་
བྱུར་བར་ཤོག་ཅེས་པ་སྐྱེ་བ་ཡང་ཕྱིར་ན་ཕར་ལ་དེ་ལྟར་རྒྱུད་ལ་སྐྱེ་ཞིང་བསྒོམ་
པ་ཤོག་ཅིག་པའོ། །
ད་ནི་གསུམ་པ་འཆད་པ་ལ། དྲིས་ལན་གཉིས་ལས། དང་པོ་དྲི་བ་ནི། དེ་
ནས་ཞེས་པ་ལ་སོགས་པ་སྟེ། ལྷ་མོ་དེ་མཉེས་ནས་ཞེས་པ་སྨོན་ལམ་བསྟན་པ་
ལའོ། །ཚིག་ནི་འདི་ཉིད་ལའང་ཡང་ཞུས་པ་ཞེས་པ་འོག་ནས་འབྱུང་བ་ལྟར་རོ། །
སྐལ་མེད་སེམས་ཅན་གདུལ་དཀའ་བ་ཞེས་པ་གཞི་རང་བཞིན་འབྲས་བུ་གསུམ་
སྟོན་པའི་དཔལ་ཀྱེའི་རྡོ་རྗེ་འདི་ལ་མི་འཇུག་པ་རྣམས་སོ། །དེ་ཐབས་གང་གིས་
གདུལ་བར་འགྱུར་པ་ལ་ཞེས་པའོ། །དེའི་ལན་བཅོམ་ལྡན་འདས་ཀྱིས་བཀའ་
སྩལ་པ་ཞེས་པ་ལ་སོགས་པ་སྟེ། དང་པོར་གསོ་སྦྱོང་སྦྱིན་པར་བྱ་ཞེས་པ་བསྙེན་
གནས་ཀྱི་སྡོམ་པ་སྦྱིན་པའོ། །དེ་རྗེས་བསླབ་པའི་གནས་བཅུ་ཉིད་ཞེས་པ་དགེ་
ཚུལ་གྱིས་སློབ་པའི་གནས་བཅུ་ལ་བསླབ་པའོ། །དེ་ལ་བྱེ་བྲག་སྨྲ་བ་བསྟན་ཞེས་
པ་ཉན་ཐོས་བྱེ་བྲག་སྨྲ་བའི་ལྟ་བསྒོམ་ལ་སོགས་པའི་གྲུབ་མཐའ་བསྟན་པའོ། །
240 -449



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
མདོ་སྡེ་པ་ཡང་དེ་བཞིན་ནོ་ཞེས་པ་ཉན་ཐོས་མདོ་སྡེ་པའི་ལྟ་བསྒོམ་ལ་སོགས་
པའི་གྲུབ་མཐའ་བསྟན་པའོ། །དེ་ནས་རྣལ་འབྱོར་སྤྱོད་པ་ཉིད་ཞེས་པ་སེམས་
ཙམ་པའི་གྲུབ་མཐའ་བསྟན་པའོ། །དེ་ཡི་རྗེས་སུ་དབུ་མ་པའི་གྲུབ་མཐའ་རྣམས་
བསྟན་པའོ། །དེ་རྣམས་ཀྱང་དང་པོ་མི་རྟག་པ་བསྒོམས་པ་ནས་བདེན་པ་གཉིས་
བསྒོམ་པའི་བར་དུ་སློབ་པ་དེ་ཡིན་ནོ། །དེ་ནས་སྔགས་ཀྱི་རིམ་པ་ཀུན་ཞེས་ནས་
ཞེས་པ་གསང་སྔགས་རྒྱུད་སྡེ་བཞིའི་དོན་བསྟན་པ་སྟེ། བྱ་བའི་རྒྱུད། སྤྱོད་པའི་
རྒྱུད། རྣལ་འབྱོར་གྱི་རྒྱུད། །རྣལ་འབྱོར་ཆེན་པོའི་རྒྱུད་རྣམས་པར་བསྟན་པའོ། །
དེ་རྗེས་ཀྱེ་ཡི་རྡོ་རྗེ་བསྟན་ཞེས་པ་ཕྱི་ཐད་ཀར་དཔལ་ཀྱེའི་རྡོ་རྗེའི་གོར་ཞུགས་
པའོ། །སློབ་མས་གུས་པས་བླངས་ནས་ནི་ཞེས་པ་སློབ་མ་དེ་ངས་གྲུབ་མཐའ་དེ་
ཙམ་ཞིག་ལ་བསླབས་ཤིང་སྦྱངས་པ་ལ། དཔལ་ཀྱེའི་རྡོ་རྗེ་འདི་ལས་ཟབ་པའམ་
ལེགས་པ་མི་འདུག་སྙམ་ནས། སློབ་དཔོན་ལ་གུས་པ་དང་
། ཆོས་འདི་ཉམས་སུ་
ལེན་པར་འགྱུར་རོ། །འགྲུབ་འགྱུར་འདི་ལ་ཐེ་ཚོམ་མེད་ཅེས་པ་དེ་ལྟར་ཉམས་སུ་
བླངས་པས་མཆོག་ཐུན་མོང་གི་དངོས་གྲུབ་ཐོབ་ངེས་པའོ། །དེ་ཡན་ཆད་ཀྱིས་
ལེའུ་གཞུང་བཤད་ཟིན་ཏོ། །
ལེའུའི་མཚན་ནི་ཀྱེའི་རྡོ་རྗེ་ལས་ཞེས་པ་ལ་སོགས་པ་སྟེ། འདུལ་བ་ཞེས་
པ་ལ་གདུལ་དཀའ་བའི་སེམས་ཅན་གདུལ་བའི་ཐབས་སོ། །ལེའུའི་ནི་གཞུང་
གཅོད་ཅིང་སྐྱོང་བར་བྱེད་པའོ། །བརྒྱད་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་ཕྱི་མ་ལས། ལེའུ་བརྒྱད་པའི་བཤད་པའོ།།
ལེའུ་དགུ་པ་འདིས་བཏག་པ་དང་པོའི་གང་གི་མ་ཚང་བ་ཁ་སྐོང་ན།
བརྟག་པ་དང་པོའི་ལེའུ་གཉིས་པར་མཁའ་སྤྱོད་མས་གསད་པའི་ལས་བྱུང་སྟེ། དེ་
240-450



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ཡང་ཁ་སྦྱར་མ་ཕྱེ་བར་གསད་པའི་ལས་མི་འགྲུབ་པ་དང༌། ཁ་སྦྱར་དབྱེ་བའི་
ཐབས་གཅིག་དེར་ཡོང་བར་རིགས་པ་ལ་མ་བྱུང་
། དེས་ན་ཁ་སྦྱར་དབྱེ་ཐབས་
ལེའུ་ནས་སྟོན་པས། འདིས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་
བའོ། །ཡང་བརྟག་པ་དང་པོའི་ལེའུ་དགུ་པར་ལྷ་མོ་བཅོ་ལྔའི་རྣམ་དག་རྒྱས་པར་
བཤད་པ་ལ། ཧེ་རུ་ཀའི་རྣམ་དག་རྒྱས་པར་མ་བསྟན། དེས་ན་ཧེ་རུ་ཀའི་རྣམ་
དག་རྒྱས་པར་ལེའུ་དགུ་པ་འདི་ནས་སྟོན་པས། འདིས་བརྟག་པ་དང་པོའི་ལེའུ་
དགུ་ པའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གཉིས་པར་
སྔགས་བྱུང་སྟེ། སྔགས་དེ་དག་པར་བྱེད་པའི་ཡན་ལག་ཏུ་ཐབས་ཤིག་དེར་ཡོང་
བ་རིགས་པ་ལ་མ་བྱུང་
། དེས་ན་སྔགས་ཀྱི་བཏུ་ཐབས་ལེའུ་དགུ་པ་འདི་ནས་
དེ་ནས་སྟོན་
པས། འདིས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་བའོ། །
ལེའུ་ འདི་ རང་ ལ་ གཉིས་ ཏེ། ལེའུའི་ གཞུང་ དང་། ལེའུའི་མཚན་ནོ། །
ལེའུའི་གཞུང་ལ་གསུམ་ལས། དང་པོ་ཁ་སྦྱར་དབྱེ་བའི་ཆོ་ག་ནི། དེ་ནས་ཞེས་པ་
ལ་སོགས་པ་སྟེ། ཁ་སྦྱར་ཞེས་པ་བཞིན་གྱི་ཁ་སྦྱར་དང༌
། བྱིན་གྱིས་བརླབས་པའི་
ཁ་སྦྱར་དང་། བསྲུང་བའི་ཁ་སྦྱར་རོ། །དང་པོ་ནི་ལྟེ་བ་དང་སྙིང་ག་ཁ་སྦྱར། སྙིང་
ག་དང་མགྲིན་པ་ཁ་སྦྱར། མགྲིན་པ་དང་སྤྱི་བོ་ཁ་སྦྱར་བའོ། །བྱིན་གྱིས་བརླབས་
པའི་ཁ་སྦྱར་ནི་བླ་མ་ལྟ་བུས་དབང་བསྐུར་ནས་ལུས་ལ་ཡེ་ཤེས་སེམས་དཔའ་
བཅུག་པའོ། །བསྲུང་བའི་ཁ་སྦྱར་ནི་ཆོས་སྒོར་ཞུགས་པ་རྣམས་ལ་ཆོས་ཀྱི་སྲུང་མ་
ལྷ་མགོན་ལྟ་བུས་བསྲུངས་པའོ། །སྐྱེ་བོ་ཐ་མལ་པ་རྣམས་ལ་ཡང་ཡུལ་ལྷ་དང་སྒྲ་
བླ་ལ་སོགས་པ་བསྲུང་ཞིང་སྐྱོབ་པའོ། །དེ་རྣམས་མ་ཕྱེ་བར་གསད་ལས་ མི་
འགྲུབ་པས། །དེ་འབྱེད་པ་ཡི་མཚན་ཉིད་ཡང་དག་རབ་ཏུ་བཤད་ཅེས་པ་བཤད་
240 ---451



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པར་དམ་བཅས་པའོ། །རྟེན་གྱི་གང་ཟག་གང་གིས་ཁ་སྦྱར་དབྱེ་ཐབས་འདི་རྣམ་
པར་ཤེས་པ་ཙམ་གྱིས། །བསྒྲུབ་པ་པོས་གསད་ལས་ཀྱི་དངོས་གྲུབ་ཐོབ་པར་
འགྱུར་བའོ། །འོ་ན་ཁ་སྦྱར་དབྱེ་བ་དེ་ཡུལ་གང་ལ་བྱ་ན། སངས་རྒྱས་ཀྱི་བསྟན་པ་
ལ་བྱེད་པ་དང་། བླ་མའི་སྐུ་དགྲ་དང༌
། སངས་རྒྱས་ཀྱི་སྐུ་གཟུགས་འཇིགས་པ་ལ་
བྱའོ། །གུར་ལེའུ་བཅུ་བཞི་པ་ནས་ཀྱང་
། གང་གིས་དཀོན་མཆོག་གསུམ་གསོད་
ཅིང་
། །གང་གིས་སེམས་ཅན་རྣམས་ཟད་བྱས། །སློབ་དཔོན་གང་ལ་བརྙས་བྱེད་
དང་། །སངས་རྒྱས་ལམ་ལ་དཔྱད་པ་རྣམས། །ཞེས་ གསུངས་སོ། །དེ་ཡང་དང་
པོར་བླ་མ་ཐུབ་པ་ལ་ཞུས་ནས་ཞེས་པ། བླའི་སྤྱན་སྔར་ཕྱིན་ནས། ཆེ་གེ་མོ་འདི་
བསྟན་པ་ལ་གནོད། སངས་ རྒྱས་ འཇིག་པར་བྱེད་པས། བདག་ གིས་ འདི་ ལ་
མངོན་སྤྱོད་ཀྱི་ལས་བགྱི་བར་ཞུ་འཚལ། ཞེས་ཞུས་ཏེ། གནང་བ་བྱིན་ན་སྙིང་རྗེ་
ཆེན་པོས་ཀུན་ནས་ཁ་སྦྱར་ཕྱེ་སྟེ་གསད་པར་བྱ་བ་ཉིད་ཡིན་ནོ། །
དེ་ཡང་ཁ་སྦྱོར་དབྱེ་ལུགས་འཆད་པ་ནི། ཧེ་རུ་ཀ་མཉམ་རྣལ་འབྱོར་གྱིས་
ཞེས་པ་དཔལ་ཀྱེའི་རྡོ་རྗེའི་བསྐྱེད་རིམ་བསྟེན་པས། དེའི་སྔགས་ལ་འབུམ་ཕྲག་
གཅིག་ཏུ་བསྙེན་པར་སྐྱལ། དེ་ནས་བསྒྲུབ་པ་ལ། བླ་མ་དག་པའི་ཆོ་ག་དང་
།
ཚད་མེད་པ་བཞི་དང་། སྟོང་པ་ཉིད་དུ་བསྒོམ་པ་དང་
། ས་བོན་བསྡུ་བ་དང་།
གཟུགས་རྫོགས་པ་དང་། ཡི་གེ་དགོད་པ་དང་། ཡེ་ཤེས་སེམས་དཔའ་སྤྱན་དྲངས་
ནས་གཉིས་སུ་མེད་པར་བསྲེ་བ་དང་
། དབང་བསྐུར་བ་སྟེ། དེ་ལྟར་ཆོ་ག་ཐོབ་
བརྒྱད་ཀྱིས་ཧེ་རུ་ཀར་བསྐྱེད་ནས། གོང་ལེའུ་གཉིས་པའི། ཨོ་གླུ་སྭཱ་ཧཱ། ཞེས་པ་
ལ་ཁྲི་ཕྲག་གཅིག་ཏུ་བཟླས་སོ། །ནང་གི་མ་རུང་སེམས་ཀྱིས་ནི་འགྲུབ་བམ་མི་
འགྲུབ་བམ་སྙམ་པའི་ཐེ་ཚོམ་མེད་པའོ། །འདི་ནི་ཞེས་པ་གོང་དུ་སྨོས་པའི་ཧེ་རུ་ཀ་
240-452



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
འདིའོ། །བསྒོམས་པ་ཙམ་གྱིས་ནི་ཞེས་པ་བསྒོམས་ཞིང་ལས་ལ་སྦྱར་བ་ཙམ་གྱིས་
སངས་རྒྱས་ཀྱང་ནི་ངེས་པར་འཇིག་པར་འགྱུར་ན། གཞན་ལྟ་སྨོས་ཀྱང་ཅི་དགོས་
ཞེས་པའོ། །ཇི་ལྟར་ཕྱུགས་ཞེས་པ་པ་ཤུ་ཞེས་པ་ཕྱུགས་ལ་ཡང་འགྲོ། སྡིག་པོ་ཆེ་
ལ་ཡང་འགྲོ་བ་ལས། འདིར་སྡིག་པོ་ཆེ་ལ་བྱ་སྟེ། གོང་བསྟན་པ་ལ་གནོད་པ་ལ་
སོགས་པའི་ལས་བྱེད་པ་དེའོ། །གཟུགས་མཐོང་ནས་ཞེས་པ་བསྒྲུབ་བྱ་དེ་མདུན་
དུ་ཁུགས་ནས། མངོན་གསུམ་ལྟ་བུ་དེའི་གཟུགས་མཐོང་བར་བསམས་ཏེ། །དེ་
ཡང་རང་གི་སྙིང་ག་ནས་ཁྲོ་བོ་ལྕགས་ཀྱུ་དང་ཞགས་པ་དང་ལྕགས་སྒྲོག་ཐོགས་པ་
མང་པོ་སྤྲོས་པ་དེ་ལྟར་བྱ་བའོ། ཁྲག་ནི་སྐྱུག་པ་ཉིད་དང་ཡང་ཞེས་པ་བསྒྲུབ་བྱ་
དེའི་ཁ་ནས་ཁྲག་དམར་ཤོ་ཤོ་སྐྱུག་པར་བསྒོམ་པའོ། །ལུས་འདར་བ་དང། མགོ་
སྐྱེས་ ཀྱི་སྒྲ་གྲོལ་བ་དང༌
། ཁ་ནི་འོག་ཏུ་རྣམ་པར་བསྒོམ་ཞེས་པ་སྤྱི་ཚུགས་སུ་
ལིངས་ལིངས་སོང་བར་བསྒོམ་པའོ། །དེ་ཡི་ཞེས་པ་བསྒྲུབ་བྱ་དེའོ། །ལམ་དུ་ཞེས་
པ་གཤང་ལམ་ན་ཡར་ལའོ། །
ཁབ་ནི་མེའི་གཟུགས་ཅན་འཇུག་པར་རབ་བསམས་ཏེ་ཞེས་པ་བདག་
ལས་འཕྲོས་པའི་འོད་དམར་པོ་ཁབ་ཙམ་ཞིག་སོང་བས་ཁོའི་སྙིང་ག་ན་བྱིན་ཟའི་
ས་བོན་ཉིད་ཅེས་པ་མེའི་ས་བོན་ཡོད་པ་དང་འདྲེས་པར་དམིགས་པས། སྐད་ཅིག་
གསོད་པར་བྱེད་ཞེས་པ་སྐད་ཅིག་ལ་ཁོའི་རང་བཞིན་གྱི་ཁ་སྦྱར་དང་
། བྱིན་གྱིས་
བརླབས་པའི་ ཁ་སྦྱར་དང་། བསྲུང་བའི་ཁ་སྦྱར་རྣམས་ཕྱེ་བར་བསམ་པའོ། །
བསྒྲུབ་བྱའི་ལྟེ་བའི་རྩ་བ་ལ་ཞེས་པ་ཁོའི་ལྟེ་བ་ན་སེམས་ཀྱི་རྟེན་ཡི་གེ་ཨ་ཡོད་པ་
དེའོ། །བརྟུལ་ཞུགས་ཅན་གྱིས་ལག་པས་གདོན་ཞེས་པ་བདག་གིས་ཡིད་ཀྱིས་ཨ་
དེ་བཏོན་ལ་འོག་མིན་དུ་འཕངས་ཏེ། དཔལ་ཀྱེའི་རྡོ་རྗེའི་ཐུགས་གར་ཞུགས་པར་
240-453



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། {༡༩༽
བསམ་མོ། །གུར་ལེའུ་བཅུ་བཞི་པ་ནས་ཀྱང་
། རྡོ་རྗེའི་དཀྱིལ་འཁོར་དུ་དོར་བྱ།
ཞེས་གསུངས་སོ། །རྒྱུད་འདི་ལ་ནི་ཞེས་པ་རྒྱུད་འདིའི་གསད་ལས་འདི་ལའོ།
བསྲེག་ལུགས་མེད་ཅེས་པ་སྦྱིན་སྲེག་མི་དགོས་པའི་དོན་ཏོ། །ཕྱག་རྒྱ་བཅིང་དང་
བྱ་བ་མེད་ཅེས་པ་ཕྱག་རྒྱ་བཅིང་བ་དང་ཕུར་པ་གདབ་པ་དང་ཐུན་བརྡེག་པ་ལ་
སོགས་པ་མི་དགོས་པའི་དོན་ཏོ། །འོ་ན་གང་གིས་འགྲུབ་ན་རྒྱུད་ཆེན་བརྟག་པ་
དང་པོའི་ལེའུ་གཉིས་པའི་མཁའ་སྤྱོད་མོའི་སྔགས་ཀླགས་པས་ཞེས་པ་སྔགས་
བཟླས་པ་དང། ལེའུ་འདིའི་བསམ་གཏན་ཙམ་གྱིས་ཞེས་པ་ཏིང་ངེ་འཛིན་གྱིས་
འགྲུབ་པར་འགྱུར་བའོ། །
ད་ནི་ གཉིས་ པ་རྣམ་དག་འཆད་པ་ལ། རྟོག་མེད་ཅེས་པ་སྐྱེ་མེད་དོ།
དངོས་གྲུབ་སྦྱིན་པ་པོ་ཞེས་པ་སྐྱེ་མེད་ཀྱི་དོན་དེས་རྒྱས་ཐེབས་ནས་མཆོག་གི་
དངོས་གྲུབ་འབྱུང་བའི་དོན་ཏོ། །སྲིད་པ་ནི་འཁོར་བའི་ཆོས་རྣམས་སོ། །སྦྱོར་བ་
ནི་བསྐྱེད་རིམ་ལྷའི་སྐུ་བསྒོམས་པས་སོ། །ཉམས་དགའ་བ་ནི་ཐ་མལ་གྱི་རྣམ་རྟོག་
འཇོམས་པས་སོ། །གསང་བ་ནི་དོན་དེ་ ཐེག་པ་འོག་མ་བ་ལ་གསང་བའོ། །
མཆོག་ཅེས་པ་དེ་མཐར་ཐུག་ཡིན་པའི་དོན་ཏོ། །བཤད་བྱ་ཡིས་ཞེས་པ་སྟོན་པ
བཤད་པར་ཞལ་གྱིས་བཞེས་པའོ། །ཉིན་ཅིག་ལྷ་མོ་བཞིན་བཟང་མ་ཞེས་པ་ཡུམ་
བདག་མེད་མ་ལ་ཉན་པར་རྣ་གཏད་པར་བསྐུལ་བའོ། །རིན་ཆེན་གཟི་བརྗིད་
འབར་བ་ཡིས། །ཕྲེང་བ་འཁྲུགས་པ་ལྷ་མོ་ལྟོས་ཞེས་པ་དཔེ་སྟེ། ནོར་བུ་རིན་པོ་
ཆེ་གཟི་བརྗིད་ཅན་ཕྲེང་བར་རྒྱུས་པ་ལྟོས་པ་དང་བྱ་བའོ། །མ་ཕུག་པས་ནི་སྦྱོར་
བྲལ་འགྱུར་ཞེས་པ་ནོར་བུ་ཁ་ཅིག་བུག་པ་མ་ཕུག་ན་འོད་མི་འབྱུང་བར་འདུག་
པའོ། །ཕུག་པས་དགའ་བ་སྦྱིན་པ་པོ་ཞེས་པ་བུག་པ་ཕུག་ན་འོད་ཟེར་འབྱུང་བར་
240 -454



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
འདུག་པའོ། །དཔེ་དེ་ལྟར་དུ་འཁོར་བ་འདོད་པ་ཡི་ཡོན་ཏན་ལྔ་ནི་གཟུགས་སྒྲ་ལ་
སོགས་པ་ཐ་མལ་གྱི་དངོས་པོའོ། །རིན་ཆེན་ཉིད་ཅེས་པ་རིན་པོ་ཆེ་དང་འདྲ་བའི་
དོན་ཏོ། །མ་དག་པས་ནི་དུག་ཏུ་འགྲོ་ཞེས་པ་ནོར་བུ་བུག་པ་ཕུག་ན་འོད་མི་འོང་
བ་དང་འདྲ་བར། །འདོད་ཡོན་རྣམས་རྟེན་མ་ལེགས་ན་འཆིང་བར་བྱེད་པའོ། །
དག་པས་བདུད་རྩི་ལྟ་བུ་འགྱུར་ཞེས་པ་ནོར་བུ་བུག་པ་ཕུག་ན་འོད་ཡོང་བ་དང་
འདྲ་བར། །འདོད་ཡོན་རྣམས་རྟེན་ལེགས་ན་མྱ་ངན་ལས་འདས་པ་ཐོབ་པའོ། །
འོ་ན་བརྟེན་ལུགས་ཇི་ལྟར་བརྟེན་ན། འཁོར་བའི་རྣམ་པ་ཞེས་པ་རྣམ་རྟོག་ཧེ་རུ་
ཀར་བསྒོམས་པས། འགྲོ་བ་ཐམས་ཅད་འཁོར་བ་ལས་སྒྲོལ་བའི་གཙོ་བོ་སངས་
རྒྱས་ཉིད་དུ་འགྱུར་བའོ། །
དེ་ཡང་འཁོར་བའི་རྣམ་པ་སྟེ། ཧེ་རུ་ཀ་གང་གི་གཟུགས་སུ་བསྒོམ་པས་
སངས་རྒྱས་སུ་གྱུར་པ་ཉིད་ཡིན་ཞེ་ན། དེ་ནི་རྡོ་རྗེ་འཆང་ངས་སྨྲ་ཡིས་ལྷ་མོ་ཁྱོད་
ཉོན་ཅིག་ཅེས་པའོ། །དང་པོ་སེམས་ཅན་ཐམས་ཅད་ལ་སྙིང་རྗེ་བསྒོམས་པས་
སངས་རྒྱས་པའི་དུས་སུ་སྤྱན་རྩ་དམར་པོར་བྱུང་བའོ། །སེམས་ཅན་ཐམས་ཅད་
ལ་བྱམས་པའི་ཐུགས་བསྒོམས་པས། སངས་རྒྱས་པའི་དུས་སུ་ཡན་ལག་གནག་
པར་བྱུང་བའོ། །བསྡུ་བའི་དངོས་པོ་བཞི་ཡིས་སེམས་ཅན་དོན་བྱེད་པའི་བརྡར་
ཞབས་བཞིར་བྱུང་བའོ། །ཞལ་བརྒྱད་ཏུ་བྱུང་བ་དེ་རྣམས་ཐར་པ་བརྒྱད་ཀྱི་རྟགས་
སོ། ཕྱག་བཅུ་དྲུག་ཏུ་བྱུང་བ་ནི་སྟོང་པ་ཉིད་བཅུ་དྲུག་གི་རྟགས་སོ། །གུག་བསྐྱེད་
ཅེས་པ་རུས་པའི་རྒྱན་ལྔས་བརྒྱན་པ་དེ་སངས་རྒྱས་ལྔས་ལུས་ལ་རྒྱས་བཏབ་པའི་
རྟགས་སོ། །གདུལ་བྱ་གདུག་པ་ཅན་འདུལ་བའི་ཕྱིར་ཁྲོ་བོའི་སྐུར་བྱུང་བའོ། །ཤ་
རྣམ་པར་དག་པ་པུ་ཀ་སི་ལ་སོགས་པ་གཞུང་གསལ་ལོ། །པགས་པ་སྐྱེ་རིམ་ལ་
240-455



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
བདུན་ཡོད་པ་དག་པ་བྱང་ཆུབ་ཀྱི་ཡན་ལག་བདུན་ནོ། །རུས་པ་རྣམ་པར་དག་པ་
འཕགས་པའི་བདེན་པ་བཞིའོ། །དེ་རྣམས་ཀུན་རྫོབ་ལྷ་སོ་སོའི་དག་པ་ཡིན་ནོ། །
དེ་ལ་སྐྱེ་མེད་ཀྱིས་རྒྱས་བཏབ་ནས་བསྒོམ་པ་ནི་དོན་དམ་དེ་བཞིན་ཉིད་ཀྱི་དག་པ་
ཡིན་ནོ། །
ད་ནི་གསུམ་པ་སྔགས་བཏུ་བ་འཆད་པ་ནི། བདག་མེད་མ་ལ་སོགས་པ་
ཚིག་ལྔ་པོ་ནི་གསོལ་བ་བཏབ་པའོ། །བཅོམ་ལྡན་ལ་སོགས་པའི་ཚིག་གསུམ་ནི་
བཤད་པར་ཞལ་གྱིས་བཞེད་ནས་ཉན་པར་བསྐུལ་བའོ། །སྔགས་རྣམས་ཀྱི་དང་
པོར་ནི་མགོ་བོར་རོ། །རྣམ་པར་སྣང་མཛད་སྦྱིན་ཞེས་པ་རྣམ་སྣང་གི་ས་བོན་ཨོ་
བཞག་ པའོ། །ཨུ་ཟླ་རྣམས་ ཀྱི་བཞི་པ་ ཧའོ། །པུ་ ཀ་ སིའི་ས་བོན་ལྟ་བུས་ ཧའི་
ཞབས་ཀྱུ་བྱས་པའོ། །སྟོང་པས་མནན་ནི་ཟླ་ཚེས་ཐིག་ལེའོ། །དེའི་མདོག་ནི་
དཀར་པོའོ། །མཐར་ནི་སྭཱ་ཧཱ་སྦྱར་རོ། །དེས་ལ་བརྟག་པ་དང་པོའི་ལེའུ་གཉིས་
པའི་ཨོཾ་ཧཱུྃ་སྭཱ་ཧཱ་ཞེས་པ་དེ་བཏུས་པའོ། །སྔགས་འདིས་བཟླས་པ་འབུམ་དུ་བསྙེན་
པ་བྱས་ནས། བསྒྲུབ་པ་ལ་ཁྲི་བཟླས་ཏེ། ལས་སྦྱོར་བྱས་ན་འགྲོ་བ་རྟག་ཏུ་རེངས་
པར་བྱེད་དོ། །དང་པོར་ཡི་གེའི་བདག་པོ་གཞག་ཞེས་པ་ཨོ་མོ། དེ་རྗེས་མཁའ་
སྤྱོད་མའི་ས་བོན་ཨོ། །མཐར་ནི་སྭཱ་ཧཱ་སྦྱར་ནས་བཟླས་ན་སངས་རྒྱས་རྣམས་ཀྱང་
དབང་དུ་བྱེད་དོ། དེས་སྔགས་ཀྱི་ལེའུ་གྱི་ཨོ་ཨོཾ་སྭཱ་ཧཱ་ཞེས་པ་དེ་བཏུས་པའོ། རིག་
བྱེད་རྣམས་ཀྱི་དང་པོ་སྦྱིན་ནི་ཨོ་མོ། །དང་པོ་ཡི་ནི་སྡེ་ཚན་ནོ། །གཉིས་པ་ཁའོ། །
སྟོང་བཅས་ནི་ཟླ་ཚེས་ཐིག་ལེའོ། །མཐར་སྭཱ་ཧཱ་སྦྱར་ནས་བཟླས་ན་སངས་རྒྱས་
ཀྱང་སྐྱོད་པར་བྱེད་པའོ། །དེས་ཨོཾ་ཁཾ་སྭཱ་ཧཱ་ཞེས་པ་དེ་བཏུས་པའོ། །དང་པོར་རྣམ་
པར་སྣང་མཛད་ནི་ཨོ་མོ། །གཉིས་པ་ནི་སྡེ་ཚན་ནོ། །དེའི་གསུམ་པ་ཛའོ། །ར་དང་
240 -456



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ལྡན་པ་ནི་ཛ་དེ་ལར་སྟ་བྱས་པའོ། །ཆུ་མའི་ས་བོན་ཨིས་གུ་གུ་བྱས་ཏེ་བརྒྱན་པའོ།
སྟོང་བཅས་ནི་ཟླ་ཚེས་ཐིག་ལེའོ། །སྭཱ་ཧཱ་དང་ལྡན་པ་འདི་བཟླས་ན་བསྒྲུབ་བྱ་དེ་
ལ་མི་རྣམས་ཐམས་ཅད་སྡང་པར་བྱེད་པའི་ལས་བྱེད་པའོ། དེས་ཨོ་ཛི་སྭཱ་ཧཱ་ཞེས་
པ་དེ་བཏུས་པའོ། །དང་པོར་ཡི་གེའི་དབང་ཕྱུག་གཞག་ཅེས་པ་ཨོ་མོ། །ལྔ་པ་ཉིད་
ནི་སྡེ་ཚན་ནོ། །དེའི་གསུམ་པ་ནི་བའོ། །སྟོང་པ་ནི་ཟླ་ཚེས་ཐིག་ལེའོ། །མཁའ་
འགྲོ་མའི་ས་བོན་ཨུས་ཞབས་ཀྱུ་བྱས་པའོ། །མཐར་སྭཱ་ཧཱ་སྦྱར་ནས་བཟླས་ན་
མངོན་སྤྱོད་ཀྱི་ལས་འགྲུབ་པའོ། །དེས་གོང་གི་ཨོ་ཧུཾ་སྭཱ་ཧཱ་ཞེས་པ་བཏུས་པའོ། །
ཡང་ནི་ཡི་གེའི་མཐུ་བོ་སྦྱིན་ནི་ཨོ་མོ། ཧཱུྃ་ནི་ཁྲག་དང་འདྲ་བ་ནི་མདོག་དམར་པོའོ། །
མཐར་ནི་སྭཱ་ཧའོ། །དེས་གོང་གི་ཨོཾ་ཧཱུྃ་སྭཱ་ཧཱ་ཞེས་པ་བཏུས་པའོ། །
སྔགས་དེ་བཟླས་པ་ཐིག་ལེ་མཆོག་མ་དང་དགའ་བཟང་མ་ལ་སོགས་རྟག་
ཏུ་འགུགས་པའི་ལས་འགྲུབ་པའོ། །གཏི་མུག་རིགས་ནི་དང་པོར་སྦྱིན་ནི་ཨོ་མོ། །
གླུ་ནི་ཡང་དག་རབ་ཏུ་སྦྱར་ནས། མཐར་ནི་སྭཱ་ཧཱ་ཡང་བྱ་ཏེ། དེས་གོང་གི་ཨོ་གླུ་སྭཱ་
ཧཱ་ཞེས་པ་དེ་བཏུས་པའོ། །སྔགས་དེས་ནི་ལྷ་དང་མི་རྣམས་གསོད་པར་བྱེད་པའི་
ལས་འགྲུབ་པའོ། །དེ་རྣམས་ཀྱིས་མཁའ་འགྲོ་མ་བདུན་གྱིས་ལས་བདུན་བསྒྲུབ་
པའི་སྔགས་བཏུས་པའོ། །དང་པོར་རྣམ་པར་སྣང་མཛད་བཞག་ནི་ཨོ་མོ། །དང་པོ་
ཉིད་ནི་སྡེ་ཚན་ནོ། །དེའི་དང་པོ་ཀའོ། །རྡོ་རྗེ་མཁའ་འགྲོ་མའི་ས་བོན་ཨུས་ཀ་
དེའི་ཞབས་ཀྱུ་བྱས་པའོ། །མཐར་གནས་པའི་གཉིས་པ་རའོ། །རྡོ་རྗེ་མཁའ་འགྲོ་
མའི་ས་བོན་ཨུས་ར་དེའི་ཞབས་ཀྱུ་བྱས་པའོ། །ཡང་ནི་སྡེ་ཚན་དང་པོའི་རྩེ་མོ་
ཀའོ། །རྡོ་ རྗེ་ མཁའ་འགྲོ་མའི་ས་བོན་ཨུས་ཀའི་ཞབས་ཀྱུ་བྱས་ པའོ། །མཐར་
གནས་པའི་གསུམ་པ་ལའོ། །ཡང་ནི་དེ་ཉིད་ཡང་དག་ལྡན་ནི་དེ་ལ་ལ་བཏགས་
240-457



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པས་ལ་གཉིས་རྩེག་གོ །དེའི་སྟེང་དུ་ཆོམ་རྐུན་མའི་ས་བོན་ཨེས་འགྲེང་བུར་
བརྒྱན་པའོ། །དེ་རྗེས་ཧཱིཝཡི་རྣམ་པ་སྦྱར་ནི་གོ་སླའོ། །མཐར་ཡང་སྭཱ་ཧཱ་སྤྱོད་པ་
ཉིད་དེས་གོང་གི་ཨོ་ཀུ་རུ་ཀུ་ལླེ་ཧཱུྃསྭཱ་ཧཱ་ཞེས་པ་དེ་བཏུས་པའོ། །ཀུ་རུ་ཀུ་ལླེའི་
སྔགས་སོ། །ཨོ་ནི་དང་པོར་བཞག་གོ །བཞི་པ་ནི་སྡེ་ཚན་ནོ། །དེའི་གསུམ་པ་ནི་
དའོ། །དེ་ལ་ཆོམ་རྐུན་མའི་ས་བོན་ཨེས་འགྲེང་བུར་བརྒྱན་པའོ། །མཐར་གནས་
པའི་བཞི་པ་ཝའོ། །པི་ཙུ་བཛྲ་སྦྱར་བ་དང་། ཨུཙྪ་རྣམས་ཀྱི་བཞི་པ་ཧའོ། །དེ་ལ་
པུ་ཀ་སིའི་ས་བོན་ཨུས་རྣམ་པར་བརྒྱན་དེ་ཞབས་ཀྱུ་བྱས་པའོ། །སྟོང་པས་མནན་
ནི་ཟླ་ཚེས་ཐིག་ལེའོ། །སུམ་འགྱུར་ཉིད་ནི་ཧཱུཾ་རིང་པོ་གསུམ་མོ། །ལྔ་པ་ཡིས་ནི་
ཞེས་པ་སྡེ་ཚན་ནོ། །གཉིས་པ་ནི་ཕའོ། །གསུམ་པ་ནི་སྡེ་ཚན་ནོ། །དང་པོ་ནི་ཊའོ། །
མཐར་སྭཱ་ཧཱའོ། །དེས་གོང་གི་ཨོ་དེ་ཝ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པ་དེ་
བཏུས་པ་སྟེ། ཀྱེའི་རྡོ་རྗེའི་སྙིང་པོའོ། སྣང་མཛད་དང་པོ་ནི་ཨོཾ་མོ། །ཛ་ལ་གཉིས་
སྦྱར་ནས་ཞེས་པ་ཛྭ་ལ་ཛྭ་ལའོ། །ལྔ་པ་ནི་སྡེ་ཚན་ནོ། །བཞི་པ་ནི་བྷའོ། །མཐར་
གནས་རྣམས་ཀྱི་དང་པོར་ལྡན་ནི་ཡས་བྷའི་ཡ་སྟོ་བྱས་པའོ། །གྷསྨཱ་རིའི་ས་བོན་
ཨོས་རྣམ་པར་བརྒྱན་པ་སྟེ་བྷའི་ན་རོ་བྱས་པའོ། །ཨུཏྤ་རྣམས་ཀྱི་བཞི་པ་ལ་ནི་
ཧའོ། རྡོ་རྗེ་མཁའ་འགྲོ་མའི་ས་བོན་ཨུས་ཧའི་ཞབས་ཀྱུ་བྱས་པའོ། །སྟོང་པས་
མནན་ཅིང་ནི་ཟླ་ཚེས་ཐིག་ལེའོ། །སུམ་འགྱུར་ཉིད་ནི་ཧཱུྃ་གསུམ་མོ། །སྡེ་ཚན་ལྔ་
པ་ཡི་གཉིས་པ་ཕའོ། །སྡེ་ཚན་གསུམ་པའི་དང་པོ་ཊའོ། །མཐར་སྭཱ་ཧཱའོ། །
དེས་གོང་གི་ༀ་ཛྭ་ལ་ཛྭ་ལ་བྷོ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ་ཞེས་པ་དེ་བཏུས་པ་སྟེ།
ཕྱག་བཞི་པའི་སྔགས་སོ། །དང་པོར་རྣམ་སྣང་ནི་ཨོ་མོ། སྡེ་ཚན་དང་པོ་ཡི་དང་པོ་
ནི་ཀའོ། །ནང་གི་དཀར་མོའི་ས་བོན་ཨིས་གུ་གུ་བྱས་པའོ། །སྡེ་ཚན་གསུམ་པ་
240 -458



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཉིད་ཀྱི་དང་པོ་ཊའོ། །ནང་གི་དཀར་མོའི་ས་བོན་ཨིས་རྣམ་པར་བརྒྱན་ཏེ་ཊའི་གུ་
གུ་བྱས་པའོ། ཉིས་འགྱུར་ནི་ཀི་ཊི་ཀི་ཊིའོ། །སྡེ་ཚན་ལྔ་པའི་གསུམ་པ་བའོ། །སྡེ་
ཚན་གཉིས་པའི་གསུམ་པ་ཛའོ། །མེ་ཡིས་རྒྱན་ནི་མེའི་ས་བོན་རས་ཛའི་ར་སྟ་
བྱས་པའོ། །ཧཱུཾ་གི་རྣམ་པ་གསུམ་སྦྱར་ནས་ནི་གོ་སླའོ། །སྡེ་ཚན་ལྔ་པ་ཉིད་ཀྱིས་
གཉིས་པ་ཕ་དང་
། སྡེ་ཚན་གསུམ་པའི་དང་པོ་ཊའོ། །མཐར་སྭཱ་ཧཱའོ། །དེས་གོང་
གི་ཨོ་ཀི་ཊི་ཀི་ཊི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པ་དེ་བཏུས་པའོ། །ཕྱག་དྲུག་པའི་
སྔགས་སོ། །དང་པོ་རྣམ་སྣང་ནི་ཨོཾ་མོ། བཞི་པ་ནི་སྡེ་ཚན་ནོ། །དང་པོ་ནི་ཏའོ། །
བྱིན་ཟ་ནི་མེ་ཡིན་ལ། །མེའི་ས་བོན་ར་ཡིན་ཏེ། རས་ཏ་ལ་ར་ས་བྱས་པའོ། །རོ་
ལངས་མའི་ས་བོན་ཨཱིས་འགྲེང་བུ་བྱས་པའོ། །མཐར་གནས་པའི་གསུམ་པ་ནི་
ལའོ། །གྷསྨཱ་རི་ཡིས་རྣམ་པར་བརྒྱན་ནི་ཨོས་ལའི་ན་རོ་བྱས་པའོ། །
དང་པོ་ནི་སྡེ་ཚན་ནོ། །དང་པོ་ལ་ཞེས་པ་ཀའོ། མཐར་གནས་པའི་དང་པོ་
ཡའོ། །རྡོ་རྗེ་ལ་ཡིས་རྣམ་པར་བརྒྱན་ནི་ཨཱ་རིང་པོས་ཀྱང་དེ་རིང་པོར་བཏང་བའོ། །
ཀྟ་ནི་ཆོམ་རྐུན་མ་ཡིས་རྒྱན་ནི་ཀྵ་ལ་ཆོམ་རྐུན་མའི་ས་བོན་ཨེས་འགྲེང་བུར་བྱས་
པའོ། །ལྔ་པ་ཉིད་ཀྱི་ནི་སྡེ་ཚན་ནོ། །དང་པོ་ནི་པའོ། །ཨུཏྨ་རྣམས་ཀྱི་བཞི་པ་ནི་
ཧའོ། །རྡོ་རྗེ་མཁའ་འགྲོ་མ་ཡིས་བརྒྱན་ནི་ཨུས་ཞབས་ཀྱུ་བྱས་པའོ། །སྟོང་པས་
མནན་ཅིང་ཟླ་ཚེས་ཐིག་ལེའོ། །སུམ་འགྱུར་ནི་ཧཱུྃ་གསུམ་མོ། །ཕཊ་དང་མཐར་ནི་
སྭཱ་ཧཱ་ཉིད་དོ། །དེས་གོང་གི་ཨོ་ཏྲེ་ལོ་ཀྱེ་ཀྱེ་པ་ཧཱུཾ་ཧཱུཾ་ཕཊ་སྭཱ་ཧཱ། ཞེས་པ་དེ་བཏུས་
པའོ། །ཕྱག་གཉིས་པའི་སྔགས་སོ། །བདག་མེད་མའི་ས་བོན་ཨའོ། སྡེ་ཚན་དང་
པོ་ཀའོ། །གཉིས་པའི་དང་པོ་ཙའོ། །གསུམ་པ་ཡི་དང་པོ་ཊའོ། །བཞི་པ་ཉིད་ཀྱི་
དང་པོ་ཏའོ། །ལྔ་པ་ཡི་དང་པོ་པའོ། །མཐར་གནས་རྣམས་ཀྱི་དང་པོ་ཡའོ། །ཨུ་
240 -459



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྣམས་ཀྱི་དང་པོ་ཤའོ། །དང་པོར་རྣམ་སྣང་ནི་ཨོ་མོ། །མཐར་སྭཱ་ཧཱའོ། །དེས་གོང་
གི་ཨོ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ་ཞེས་པ་དེ་བཏུས་པའོ། །གྲོང་ཁྱེར་དཀྲུག་པའི་
སྔགས་ཀྱི་བཟླས་པའི་འབུམ་མོ། །མཐར་གནས་རྣམས་ཀྱི་གཉིས་པ་ར་དང་
། ཀྵ་
ཡི་རྣམ་པ་ཉིས་འགྱུར་ཉིད་ཅེས་པ་རཀྵ་རཀྟའོ། །ཧཱུཾ་གི་རྣམ་པ་གསུམ་དང་ལྡན་ནི་
ཧཱུྃ་གསུམ་མོ། །དང་པོ་རྣམ་སྣང་ནི་ཨོ་མོ། ཕཊ་ཉིད་ཀྱི་རྣམ་པ་ནང་དུ་བཅུག་ལ།
མཐར་སྭཱ་ཧཱ་སྦྱར་རོ། །དེས་གོང་གི་ཨོ་ རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། །ཞེས་པ་དེ་
བཏུས་པ་སྟེ། ས་སྦྱང་བའི་སྔགས་སོ། །དང་པོར་རྣམ་སྣང་ནི་ཨོ་མོ། དེ་ཡི་རྗེས་སུ་
རྡོ་རྗེ་མའི་ས་བོན་ཨཱའོ
། །མཐར་ཏུ་ཧཱུྃ
། དེས་གོང་གི་ཨོ་ཨཱ༔ཧཱུྃ་ཞེས་པ་དེ་བཏུས་
པའོ། །བཟའ་བ་དང་བཏུང་བ་བྱིན་གྱིས་བརླབ་པའོ། །སྐུ་གསུང་ཐུགས་བྱིན་
གྱིས་བརླབས་པའི་སྔགས་ཀྱང་ཡིན་ནོ། །དང་པོར་རྣམ་པར་སྣང་མཛད་ཉིད་ནི་ཨོཾ་
མོ། །དེ་རྗེས་ཨ་ཀ་རོ་མུ་ཁཾ་ངོ་
། ཨུཏྤ་རྣམས་ཀྱི་གསུམ་པ་ནི་སའོ། །མཐར་གནས་
པ་ཡི་བཞི་པ་ནི་ཝའོ། །དེའི་སྟེང་དུ་མེའི་ས་བོན་ར་ཡིས་རྣམ་པར་བརྒྱན་ནི། དེ་
ལྟར་སརྦའོ། །དེ་ནས་དྷ་རྨ་ནཾའོ། །དེ་རྗེས་རྡོ་རྗེ་མའི་ས་བོན་ཨའོ། །གཞན་རྣམ་
གཞུང་གསལ་ལོ། །
ད་ནི་ལེའུའི་མཚན་འཆད་པ་ལ། ཀྱེའི་རྡོ་རྗེའི་རྒྱུད་ལས། སྔགས་བཏུ་བ་
ཞེས་པ་ལེའུའི་གཙོ་ཆེ་ཤོས་ནས་སྨོས་པའོ། །ཞེས་བྱ་བ་ནི་གཞུང་ཚིག་དང་ཡི་
གེར་ གཏན་ ལ་ ཕབ་ པའོ
། །ལེའུ་ ནི་ གཞུང་ གཅོད་ ཅིང་སྐྱོང་ བའོ། །དགུ་པ་ནི་
གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ ཕྱི་མ་ལས། ལེའུ་དགུ་པའི་
བཤད་པའོ།། 11
ལེའུ་བཅུ་པ་འདིས་བརྟག་པ་དང་པོའི་གང་དང་གང་གི་མ་ཚང་བ་ཁ་སྐོང་
240 --460



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ན། བརྟག་པ་དང་པོའི་ལེའུ་གཉིས་པར་མཁའ་འགྲོ་མ་བདུན་གྱིས་ལས་བདུན་
བསྒྲུབ་པའི་བསྒྲུབ་ཐབས་བདུན་བྱུང་བ་ལ། ལས་དེ་རྣམས་བསྒྲུབ་པ་ལ་ཕྲེང་བ་
གང་ཤིས་པ་དང་བཟའ་བ་གང་ཤིས་པ་ཅིག་ཀྱང་དེར་ཡོང་བ་རིགས་པ་ལ་མ་
བྱུང་། དེས་ན་དེའི་དུས་སུ་ཕྲེང་བ་གང་བསྒྲུང་བ་དང་བཟའ་བ་གང་བཟའ་བ་དེ་
ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་
སྐོང་བ་ཡིན་ནོ། །
ལེའུ་འདིར་རང་ལ་ (གཉིས་)ཏེ། ལེའུའི་གཞུང་དང༌། ལེའུའི་མཚན་ནོ། །
དང་པོ་ལ་གཉིས་ལས། ལས་ཚོགས་ཀྱི་ཕྲེང་བ་འཆད་པ་ལ་དེ་ནས་ནི་ལེའུ་དགུ་
པ་བཤད་པའོ། །འཁོར་འདས་ཀྱི་ཆོས་ཀུན་ལྷན་ཅིག་སྐྱེས་པའི་ཡེ་ཤེས་སུ་སྡོམ་
ཞིང་ཅིག་པའི་སྟོན་པ་རྡོ་རྗེ་སེམས་དཔའ་ཞེས་བྱ་བ་དེས་འདི་སྐད་དུ་གསུངས་
ཅེས་པའོ། །དེ་ཡང་ཡུམ་བདག་མེད་ཙུམྦ་མཛད་ནས་གསུངས་པའོ། །ཅི་གསུངས་
ན་བཟླས་པའི་ཡུལ་ཕྲེང་བའི་རབ་ཏུ་དབྱེ་བ་གསུངས་སྟེ། ཤེལ་གྱི་ཕྲེང་བ་ནི་
རེངས་པའི་ལས་བསྒྲུབ་ལ་ཤིས་པའོ། །དབང་གི་ལས་ལ་ཙན་དན་དམར་པོའི་
ཕྲེང་བ་ཤིས་པའོ། །ལུང་ཐང་གི་ཕྲེང་བས་མངོན་སྤྱོད་དེ། དགྲ་ལ་རིམས་གཏང་
བ་ལ་སོགས་པ་ལ་ཤིས་པའོ། །ནི་རང་བུ་ནི་མི་རུང་ཀྱི་ཕྲེང་བ་སྟེ། སྡང་བ་དགྲ་
ནང་འབྱེད་པའི་དུས་སུ་ཤིས་པའོ། །རྟ་ཡི་རུས་པའི་ཕྲེང་བ་སྤྱོད་པའི་ལས་ལ་
ཤིས་པའོ། །བྲམ་ཟེའི་རུས་པའི་ཕྲེང་བ་དགུག་པའི་ལས་ལ་ཤིས་པའོ། །གླང་པོ་
ཆེའི་རུས་པའི་ཕྲེང་བ་འཆར་པ་དབབ་པ་ལ་ཤིས་པའོ། །མ་ཧེའི་རུས་པའི་ཕྲེང་བ་
གསད་པའི་ལས་ལ་ཤིས་པའོ། །
ད་ནི་གཉིས་པ་ལས་གང་ལ་བཟའ་བ་གང་བཟའ་བ་འཆད་པ་ནི། རེངས་
240 -461



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
པའི་ལས་བསྒྲུབ་པ་ལ་འོ་མ་བཏུང་བའོ། །དབང་གི་ལས་ལ་རང་གི་འདུན་པས་
སྤྱད་དེ་ཟས་སྙིང་ལ་གར་འདོད་ཏུ་བཟའ་བའོ། །གསད་པ་ལ་ནི་སིཧྥ་ཏེ་པད་མ་
རག་བསྟེན་པའོ། །དགུག་པའི་ལས་ལ་བཞི་མཉམ་དྲི་ཆེན་ནོ། །སྡང་ལས་ལངས་
ལུ་སྐྱེས་པ་སྟེ་འབྲས་ས་ལུའམ་ཡང་ན་དྲི་ཆེན་ནོ། །བསྐྲད་པའི་ལས་ལ་གླ་རྩི་སྟེ་དྲི་
ཆུའོ། ཡང་ན་ ཞེས་ པ་ འདམ་ཀ་ སྟེ། མཐའི་ཤུད། དང་པོའི་ཤྭའི་བཤད་པ་འདི་གོང་ལེའུ་བཅུ་པ་
དང་མཐུན་དགོས་
ཤེས་པ་ལ་མཚན་དང་
། རྒྱུན་འདྲ་དང་། འགར་འབུམ་དང་། ཞལ་དང་རྣམས་གཞི་ཅིག་པར་
བྱས་ནས་མ་མཐུན་ནོ། །མཐའི་ཤུ་ནི་ཨ་ཤྭ་ཞེས་པ་རྟའི་ཤ་སྟེ་རེངས་པའི་ལས་ལ་བཟའ་
བར་ཤིས་པའོ། །དང་པོའི་ཤྭ་ནི་ཤུ་ན་ཞེས་པ་ཁྱིའི་ཤ་སྟེ་དབང་གི་ལས་ལ་བཟའ་
བར་ཤིས་པའོ། །ན་དང་པོ་ནི་ན་ར་ཞེས་པ་མི་ཤ་སྟེ་གསད་པའི་ལས་ལ་ཤིས་
པའོ། །ག་དང་པོ་ཞེས་པ་ག་ཅི་ཞེས་པ་བ་གླང་གི་ཤ་སྟེ་དགུག་པའི་ལས་ལ་ཤིས་
པའོ། །ཧ་དང་པོ་ནི་ཧ་སྟེ་ཞེས་པ་གླང་པོ་ཆེའི་ཤ་སྟེ་དབྱེ་བ་དང་བསྐྱེད་པའི་ལས་
ལ་ཤིས་པའོ། །
ད་ནི་ལེའུའི་མཚན་འཆད་པ་ལ། ཀྱེའི་རྡོ་རྗེའི་རྒྱུད་ལས་བཟླས་པའི་ཞེས་
པ་བཟླས་པ་བྱེད་པའི་ཕྲེང་བ་བསྟན་པའོ། །ལེའུ་ནི་གཞུང་གཅོད་ཅིང་སྐྱོང་བའོ། །
བཅུ་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས། ལེའུ་བཅུ་
པའི་བཤད་པའོ།། 11
ལེའུ་བཅུ་གཅིག་པ་འདིས་བརྟག་པ་དང་པོའི་གང་དང་གང་གི་མ་ཚང་བ་
ཁ་སྐོང་ན། བརྟག་པ་དང་པོའི་ལེའུ་ལྔ་པར་རིགས་ལྔའི་ཕྱག་རྒྱ་མའི་བཤད་པ་
བྱུང་སྟེ། རིགས་ལྔའི་ཕྱག་རྒྱའི་མཚན་མ་བརྟག་ཐབས་ཤིག་ཀྱང་དེར་ཡོང་བར་
རིགས་པ་ལ་མ་བྱུང་
། དེས་ན་རིགས་ལྔའི་མཚན་མ་བརྟག་ཐབས་དེ་ལེའུ་འདི་
240 -462



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
ནས་སྟོན་པས། འདིས་བརྟག་པ་དང་པོའི་ལེའུ་ལྔ་པའི་མ་ཚང་བ་ཁ་སྐོང་བའོ།
ཡང་བརྟག་པ་དང་པོའི་ལེའུ་ལྔ་པ། བརྒྱད་པ། བཅུ་པ་གསུམ་དུ་ལས་རྒྱ་བསྟེན་
པར་བཤད་དེ། ལས་རྒྱ་དང་གཉིས་ཀ་ར་ན་བན་ཏིའི་སྦྱོར་བ་ཇི་ལྟར་བྱ་བ་ཅིག་
ཀྱང་དེར་ཡོང་བར་རིགས་པ་ལ་མ་བྱུང༌
། དེས་ན་ཀ་ར་ན་བན་ཏིའི་སྦྱོར་བ་བྱ་
ཐབས་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་གསུམ་པོ་དེའི་མ་
ཚང་བ་ཁ་སྐོང་བའོ། །
ལེའུ་ འདི་ རང་ ལ་ གཉིས་ ཏེ། ལེའུའི་ གཞུང་ དང་། ལེའུའི་མཚན་ནོ།། །
གཞུང་ལ་གཉིས་ལས། དང་པོ་དྲིས་ལན་སྔོན་དུ་འགྲོ་བས་རིགས་ལྔའི་མཚན་
ཉིད་འཆད་པ་ནི། ཀྱེ་རྡོ་རྗེ་ཞེས་པའི་ཚིག་གཉིས་ནི་ཆགས་ཅན་དུ་འདུལ་བའི་
བརྡའམ། གསང་སྔགས་ཀྱི་ལམ་བདེ་སྟོང་དུ་མཚོན་པའི་བརྡའོ། །ལུས་ཅན་ནི་
རྟེན་གྱི་གང་ཟག་གོ །རིགས་ཀྱི་གཟུགས་ཞེས་པ་རང་གིས་རིགས་གང་ཡིན་པའི་
མཚན་མ་རྣམས་སྟོན་པ་རྡོ་རྗེ་འཆང་དེ་ལ་ཡུམ་བདག་མེད་མས་ཞུས་པའོ། །བྷ་
གར་ལིང་ག་བཞག་ནས་ནི་ཞེས་པ་ཐབས་ཤེས་རབ་སྙོམས་འཇུག་བྱས་པའོ། །
འཁོར་ལོའི་འདྲེན་པ་ནི་དཀྱིལ་འཁོར་གྱི་གཙོ་བོ་སྟེ། དེས་འདི་སྐད་གསུངས་
པའོ། །ལུས་ཅན་གྱི་ཚིག་གཉིས་ནི་བཤད་པར་ཞལ་གྱིས་བཞེད་ནས་ཉན་པར་
བསྐུལ་བའོ། །མཚན་མ་བརྟག་ཐབས་དངོས་ལ་གཉིས་ལས། ཕྱག་མཚན་གྱི་སྒོ་
ནས་བརྟག་པ་ནི་བུད་མེད་དམ་ཞེས་པ་ལ་སོགས་པའི་ཚིགས་བཅད་གཉིས་ཏེ་
གཞུང་གསལ་ལོ། །
ཁ་དོག་གི་སྒོ་ནས་བརྟག་པ་ནི་རྣལ་འབྱོར་པ་གང་ལ་སོགས་པ་ཚིག་རྐང་
པ་བཅུ་གཉིས་དེ་གཞུང་དུ་གསལ། སྐྱེ་བོ་རྣལ་འབྱོར་མཐར་ཕྱིར་པས་ཞེས་པ་
240-463



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
ཐམས་ཅད་ རིགས་ལྔའི་རང་བཞིན་ཡིན་པས་ ཞེས་ པའི་དོན་ཏོ། །ང་རྒྱལ་མི་
བཅག་པ་མཐོ་མི་འཚམ་ཞེས་པ་དེ་དག་ལ་བརྙས་བཅོས་མི་བྱ་བའོ། །ཀུན་རྫོབ་
ཏུ་རྒྱལ་བ་རིགས་ལྔའི་གཟུགས་སུ་གནས་ནས་དོན་དུ་དེ་རྣམས་བདེ་གཤེགས་
རིགས་སུ་འགྱུར་བའོ། །
འོ་ན་བུད་མེད་ལ་ཁ་དོག་གི་སྒོ་ནས་བརྟག་པ་མེད་དམ་ཞེ་ན། བུད་མེད་
རྣམས་ཀྱི་མཚན་ཉིད་ནི། ཇི་ལྟར་སྐྱེས་པ་དེ་བཞིན་ནོ་ཞེས་པའོ། ། དེ་ལྟར་ཀུན་
རྫོབ་ཐ་སྙད་ཀྱི་ཚུལ་དུ་སྐྱེས་པ་དང་བུད་མེད་ཐམས་ཅད་མཚན་མ་དང་ཁ་དོག་དེ་
ལྟར་གནས་པ་ལ། སངས་རྒྱས་དེ་ཡི་རིགས་སུ་གང་ཟག་དེ་འགྱུར་རོ། །
ད་ནི་གཉིས་པ་ལས་རྒྱ་དང་ཀ་ར་ན་ཕན་རིའི་སྦྱོར་བ་བྱ་ཐབས་འཆད་པ་
ནི། །བྷ་ གའི་ཚིག་བཞི་ནི་ཉན་པ་སྣ་གཏད་པར་བསྐུལ་བའོ། །ཚལ་གྱི་ཚིག་
གཉིས་ཀྱིས་ལས་རྒྱ་བརྟེན་པའི་གནས་བསྟན། གཅེར་བུ་ཞེས་པ་རང་ལས་རྒྱ་
གཉིས་ཀ་ལུས་གཅེར་བུ་བྱེད་པའོ། །ཕྱག་རྒྱ་ཆེ་བྱས་ནས་ཞེས་པ་ལས་རྒྱ་
བརྟེན་ནས་ཕྱག་རྒྱ་ཆེན་པོའི་ཉམས་བརྐྱང་བའོ། །རྣལ་འབྱོར་ནི་རྟེན་གྱི་གང་ཟག་
གོ །རིག་པ་ནི་ལས་རྒྱ་བསྟེན་པའི་མན་ངག་ཤེས་པའོ
། །རྟག་ཏུ་ནི་དུས་རྒྱུན་དུའོ། །
མཆོད་ནི་ལས་རྒྱ་ལྟར་བསྐྱེད་ནས་མཆོད་པའོ། །དེ་ནས་བདེ་བ་བསྐྱེད་པའི་དོན་
དུ་སྦྱོར་ཐབས་དངོས་ལ། ཙུམ་པ་འཁྱུད་པ་བྱས་ནས་ནི་ཞེས་པ་གོ་སླའོ། །
དེ་བཞིན་བྷ་གར་རེག་པ་ཉིད་ཅེས་པ་ཁ་འམ་ལག་པས་རེག་པའོ། །སྐྱེས་
པའི་སྣང་ནི་བཞི་པ་ཉིད་ཅེས་པ་ཤེས་རབ་ཀྱིས་སོ། །མ་མཆུའི་སྦྲང་རྩི་བཏུང་བ་
ཉིད་ཅེས་པ་ཐབས་ཀྱིས་སོ། །རྟག་ཏུ་མྱོས་པའི་མཚན་མ་ལ། བློ་ལ་ལྡན་པས་
ལག་པས་བྱ་ནི་སེན་མོས་གདབ་པ་ལ་སོགས་པ་བྱ་བའོ། ཁྱོགས་དང་བརླ་དགའ་
240 -464



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་།
བ་དང་། དེ་བཞིན་ཤིན་ཏུ་ཤེས་རབ་ཀྱི་རྐང་པ་ཐབས་ཀྱི་ཕྲག་པ་ལ་བཀལ་བ་
ཉིད། ཡང་ཡང་རྡོ་རྗེ་འདོད་པ་བྱ་ནི་རྡོ་རྗེ་པད་མ་ལ་བསྣུན་པའོ། །ཤེས་རབ་སྟེང་
དུ་བལྟ། །ཐབས་འོག་ཏུ་ལྟ་བ་ཉིད་དོ། །དེ་ལྟར་ཕྱག་རྒྱ་མ་བསྟེན་པའི་ཉམས་དེ་
བསྐྱངས་པའི་སྒོ་ནས་དངོས་གྲུབ་རྒྱས་པ་འཐོབ་པ་སྟེ། སངས་རྒྱས་ཀུན་དང་
མཉམ་པར་འགྱུར་བའོ། །དེ་ལ་ག་པུར་ནི་ཀུན་རྫོབ་བྱང་ཆུབ་ཀྱི་སེམས་སོ། །
བཏུང་བར་བྱ་ནི་ཀུན་རྫོབ་བྱང་སེམས་ལ་བརྟེན་པའི་དོན་དམ་བྱང་སེམས་བདེ་
སྟོང་དབྱེར་མེད་དེ་རྒྱུད་ལ་བསྐྱེད་པའོ། །དེ་ལ་ག་པུར་རྒྱུ་ཡི་ཕྱིར་ཞེས་པ་ལུས་
གཟུངས་རྒྱས་པར་བྱ་བའི་དོན་དུ། །ཤ་ནི་བཟའ་བ་ཉིད་དུ་བྱ་ནི་མི་ཤ་དང་ལུག་
ཤུའོ། ཁྱད་པར་དུ་ཡང་ཆང་ཉིད་དོ་དོན་ཆང་ཉུང་ཟད་ཉུང་ཟད་བསྟེན་པའོ། །
ད་ནི་ལེའུའི་མཚན་མ་འཆད་པ་ནི་ཀྱེའི་རྡོ་རྗེའི་རྒྱུད་ལས། ལྷན་ཅིག་སྐྱེས་
པའི་དོན་གྱིས་ཞེས་པ་ཐབས་ཤེས་རབ་དབྱེར་མེད་ཀྱི་སྦྱོར་བ་བྱས་པ་དེ། དོན་
དམ་ལྷན་ཅིག་སྐྱེས་པའི་ཉམས་མྱོང་རྒྱུད་ལ་འཆར་བའི་ཐབས་ཡིན་པས་ནའོ། །
ལེའུ་ནི་གོང་དང་འདྲའོ། །བཅུ་གཅིག་པ་ནི་གྲངས་སོ། །དཔལ་ཀྱེའི་རྡོ་རྗེའི་རྩ་
རྒྱུད་བརྟག་པ་ཕྱི་མ་ལས། ལེའུ་བཅུ་གཅིག་པའི་བཤད་པའོ།། 11
ལེའུ་བཅུ་གཉིས་པ་འདིས་བརྟག་པ་དང་པོ་གང་དང་གང་གི་མ་ཚང་བ་ཁ་
སྐོང་ན། །བརྟག་ དང་པོའི་ལེའུ་བཅུ་པར་དབང་བཞིའི་བསྐུར་ཐབས་བྱུང་སྟེ།
དབང་བཞིའི་ཚིགས་བཅད་ཀྱང་དེར་ཡོང་བར་རིགས་པ་ལ་མ་བྱུང་
། དེས་ན་
དབང་བཞིའི་ཚིགས་བཅད་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་
ལེའུ་བཅུ་པའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གསུམ་པར་
བསྐྱེད་རིམ་བྱུང་བ་ལ་ཡང་རྡོ་རྗེ་དང་པད་མ་བྱིན་གྱིས་རློབ་དགོས་ལ། བརྟག་པ་
240 2465



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
དང་པོའི་ལེའུ་ལྔ་པ་དང་
། བརྒྱད་པ་དང་། བཅུ་པར་ལས་རྒྱ་བསྟེན་པར་བྱུང་བ་
ལ་རྡོ་རྗེ་པད་མ་བྱིན་གྱིས་བརློབ་དགོས་ལ། རྡོ་རྗེ་དང་པད་མ་བྱིན་གྱིས་བརློབ་
པའི་སྔགས་ཞིག་དེང་ཡོང་བ་རིགས་པ་ལ་མ་བྱུང་
། དེས་ན་རྡོ་རྗེ་དང་པད་མ་བྱིན་
གྱིས་བརླབས་པའི་སྔགས་ལེའུ་འདི་ནས་སྟོན་པས། འདིས་བརྟག་པ་དང་པོའི་
ལེའུ་བཞི་པོ་དེའི་མ་ཚང་བ་ཁ་སྐོང་བའོ། །ཡང་བརྟག་པ་དང་པོའི་ལེའུ་གཉིས་
པར་སྐུ་གསུང་ཐུགས་བྱིན་གྱིས་བརླབ་པའི་སྔགས་བྱུང་སྟེ། སྔགས་དེ་གནས་གང་
དུ་དགོད་པ་ཞིག་དེར་ཡོང་བར་རིགས་པ་ལ་མ་བྱུང་
། དེས་ན་གནས་གང་དང་
གང་དུ་དགོད་པ་དེ་ལེའུ་འདི་ནས་སྟོན་པས། འདིས་བརྟག་པ་དང་པོའི་ལེའུ་
གཉིས་པའི་མ་ཚང་བ་ཁ་སྐོང་བའོ། །
ལེའུ་འདིར་རང་ལ་གཉིས་ལས། །དང་པོ་དབང་བཞི་པའི་ཚིགས་བཅད་
འཆད་པ་ནི། དེ་ནས་ནི་ལེའུ་བཅུ་གཅིག་པ་བཤད་པའིའོ། །རྡོ་རྗེ་ཅན་ནི་སྟོན་
པའོ། །དབང་བཞི་ཡི་དོན་ནི་བཀའ་སྩལ་པ་ནི་ཞལ་གྱིས་བཞེད་པའོ། །
ད་ནི་ཚིགས་བཅད་ངོས་ལ་བཞི་ལས། དང་པོ་དཀྱིལ་འཁོར་གྱི་ཤར་
ཕྱོགས་སུ་བུམ་དབང་བསྐུར་བའི་དུས་སུ། །སློབ་དཔོན་གྱིས་སློབ་མའི་ལག་ཏུ་རྡོ་
རྗེ་དྲིལ་བུ་གཏད་ནས། རྡོ་རྗེ་རབ་གནས་རྡོ་རྗེ་ཉིད་ཞེས་པ་ལ་སོགས་པ་བརྗོད་
པས་རྡོ་ རྗེ་ སློབ་དཔོན་དུ་དབང་བསྐུར་བའོ། །ཚིག་དེ་རྣམས་ལ་འབྲུ་ནོན་མི་
གསུངས་སོ། །དེ་ནས་དཀྱིལ་འཁོར་གྱི་ལྷོར་གསང་དབང་བསྐུར་བའི་དུས་སུ།
སློབ་དཔོན་གྱིས་དངོས་སམ་ཞེས་པ་ཡིད་ཀྱི་རིག་མ་དང་སྙོམས་འཇུག་བྱ་སྟེ།
ཐིག་ལེ་དཀར་དམར་རམ་བདུད་རྩིའི་རི་ལུ་དང་བའི་འོ་མ་སྦྱར་བ་སྲིན་མཐེབ་
ཀྱིས་བཟུང་ནས། ཇི་ལྟར་འདས་ པའི་ སངས་ རྒྱས་ ཀྱིས་ ཞེས་ པ་ ལ་ སོགས་ པ་
240 --466



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྡུར་ཕྲེང་།
བརྗོད་པས་སློབ་མའི་ལྕེ་ཐོག་ཏུ་སྦྱིན་པའོ། དེ་ཡང་ཇི་ལྟར་ཞེས་པ་དཔེ་ཉེ་བར་
འདྲེན་པའི་ཚིག་གོ །འདས་པའི་སངས་རྒྱས་ཞེས་པ་སྔོན་བྱུང་དུ་རྡོ་རྗེ་འཆང་ཆེན་
ཉིད་ཀྱིས་སོ། །བྱང་ཆུབ་སྲས་རྣམས་ནི་རྡོ་རྗེ་སྙིང་པོ་ལ་སོགས་པ་སྟེ། དེ་དག་ལ་
གསང་དབང་བསྐུར་བ་བཞིན་དུ། རྗེས་འཇུག་ཏུ་སློབ་དཔོན་བདག་གིས་གསང་
བའི་དབང་བྱང་སེམས་ཀྱི་རྒྱུན་གྱིས་དབང་བསྐུར་རོ་ཞེས་བྱའོ། །དེ་ནས་དཀྱིལ་
འཁོར་གྱི་ནུབ་ཏུ་དབང་གསུམ་པ་བསྐུར་བའི་དུས་སུ་སློབ་དཔོན་གྱིས་དངོས་སམ་
ཡིད་ཀྱི་རིག་མ་དེ་ལྷ་མོ་དགའ་སྦྱིན་གནས་སྦྱིན་མ་ཞེས་པ་ལ་སོགས་པ་བརྗོད་
ནས་སློབ་མ་ལ་གཏད་པའོ། །དེ་ཡང་ལྷ་མོ་ཞེས་པ་དངོས་སམ་ཡིད་ཀྱི་རིག་མ་
དེའོ། །དགའ་སྦྱིན་ཞེས་པ་ལྷན་ཅིག་སྐྱེས་པའི་ཡེ་ཤེས་ཀྱི་དགའ་བ་སྦྱིན་པར་བྱེད་
པའོ། །གནས་སྦྱིན་མ་ནི་ལྷན་སྐྱེས་ཡེ་ཤེས་ཀྱི་གནས་ལུགས་སྦྱིན་པར་བྱེད་པའོ། །
སྣ་ཚོགས་གཟུགས་ཅན་ཡིད་འོང་མ་ནི་དགའ་བ་བཞི་རིམ་གྱིས་བསྐྱེད་པའོ། །
ཁྱེར་ཅིག་ནི་རང་དོན་དུའོ། ཁྱེར་ཅིག་ནི་གཞན་དོན་དེའོ། །སེམས་དཔའ་
ཆེ་ནི་རང་གཞན་གཉིས་ཆར་གྱི་དོན་ལ་སེམས་དཔའོ། ཁྱེད་ལ་མཆོད་པ་དག་ཏུ་
གྱིས་ཞེས་པ་ལྷ་མོ་འདི་ལ་བརྟེན་ལ་ལྷན་སྐྱེས་ཀྱི་ཡེ་ཤེས་རྒྱུད་པ་སྐྱེད་བྱ་བའོ། །
དེ་ནས་དཀྱིལ་འཁོར་གྱི་བྱང་དུ་དབང་བཞི་པ་བསྐུར་བའི་དུས་སུ། དབང་གསུམ་
པར་གོ་ཕྱེ་བའི་ལྷན་ཅིག་སྐྱེས་པའི་དགའ་བའི་དོན་དེ་ཡེ་ཤེས་འདི་ནི་ཆེ་ཕྲ་ཞིང་
ཞེས་པ་ལ་སོགས་པ་བརྗོད་པས་ཚིག་གི་ངོ་སྤྲད་པའོ། །དེ་ཡང་ཡེ་ཤེས་འདི་ནི་
ཞེས་པ་དབང་གསུམ་པ་གོ་ཕྱེ་བའི་དོན་འདིའོ། །ཆེས་ཕྲ་ཞིང་ཞེས་པ་ཤིན་ཏུ་
རྟོགས་པ་དཀའ་བའོ། །རྡོ་རྗེ་ཞེས་པ་རྟོག་པས་མི་ཕྱེད་པའོ། །ནམ་མཁའི་དཀྱིལ་
ལྟ་བུ་ཞེས་པ་དེས་ཐམས་ཅད་ལ་ཁྱབ་པའི་དོན་ཏོ། །རྡུལ་བྲལ་ནི་ཉོན་མོངས་པའི་
240 -467



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༩༽
རྡུལ་མེད་པའོ། །ཐར་སྦྱིན་ནི་དངོས་པོ་གཤིས་ཀྱི་གནས་ལུགས་ཇི་ལྟ་བ་བཞིན་
གཏན་ལ་ཕེབས་པའོ། །ཞི་བ་ཉིད་ནི་སྤྲོས་པ་དང་མཚན་མའི་རྟོག་པ་ཐམས་ཅད་
ཞི་བའོ། །དེ་གཞན་ག་ཤེད་ནས་བྱུང་བ་ལྟ་བུ་མ་ཡིན་ཏེ། ཁྱོད་རང་ཡང་ནི་དེ་ཡི་
ཕ་ཞེས་པ་ཁྱོད་རང་ལ་གནས་པའི་དོན་དེ་རྒྱུད་ལ་སྐྱེས་ཤིང་རྟོག་པ་ཡིན་པའི་དོན་
ཏོ། །
ད་ནི་གཉིས་པ་རྡོ་རྗེ་པད་མ་འབྱིན་གྱི་བརླབས་པའི་སྔགས་འཆད་པ་ནི།
དང་པོར་ཡུམ་གྱི་གསང་གནས་སྟོང་པ་ལས་ཧྲི་ལས་པད་མ། ཨས་ཟེའུ་འབྲུ་བྱས་
པ་ཕཊ་ཀྱིས་བུ་ག་བཀག་པར་བསམས་ལ། ཡབ་ཀྱིས་སྔགས་བརྗོད་པའོ། །དེ་ལ་
ཨོ་ནི་བཀྲ་ཤིས་པའམ་དམ་བཅའ་བའོ། །པད་མ་ནི་པད་མ་དེ་ཉིད་དོ། །པུ་ཁཱ་དྷ་
ར་ནི་བདེ་བ་འཛིན་པའོ། །མ་ཧཱ་རཱ་ག་སུ་ཁམས་ད་ད་ནི་འདོད་ཆགས་ཆེན་པོའི་
བདེ་བ་སྟེར་བའོ། །ཙ་ཏུརྨ་རན་ཏེ་དགའ་བ་བཞིའོ། བྷ་ག་བི་ཤཱ་ནི་སྣ་ཚོགས་པའོ། །
ཧཱུྃ་ནི་སྐུ་གསུང་ཐུགས་གསུམ་མོ། །ཀ་ཧཱུཾ་ཀུ་རུ་ཤ་མེ་ནི་བྱ་བ་མཛོད་བདག་གི །
ཡང་ཡབ་ཀྱི་གསང་གནས་སྟོང་པ་ལས་ཧཱུྃ་ལས་རྡོ་རྗེ། །ཨོཾ་གྱིས་རྡོ་རྗེའི་ནོར་བུ་
བྱས་པ་ཕཊ་ཀྱིས་བུ་ག་བཀག་བར་བསམས་ལ། ཡུམ་གྱིས་སྔགས་བརྗོད་པའོ། །
དེ་ལ་ཨོ་ནི་གོང་དང་འདྲའོ། །བཛྲ་མ་ཧཱ་དྷེ་ཥཱ་ནི་ཞེ་སྡང་གི་རྡོ་རྗེ་ཆེན་པོའོ། །ཙ་ཏུ་
ཨ་ནན་ད་ཡ་ཀ་ནི་དགའ་བ་བཞི་སྟེ་བ། ཁ་ག་མུ་ཁ་ཨེ་ཀཱ་རྭ་སོ་ནཱ་ཐ་ནི་མཁའ་
འགྲོ་བ་མགོན་པོ་གདོང་གཅིག་པ། ཧཱུྃ་གསུམ་ནི་སྐུ་གསུང་ཐུགས་གསུམ་མོ། །
ཀ་ཏྱཾ་ཀུ་རུ་ཤ་མེ་ནི་བྱ་བ་མཛོད་བདག་གིའོ། །སྤྱི་བོར་ནི་ཨོཾ་གྱི་རྣམ་པ་
ཞེས་པ་ཨོ་གྱིས་རྡོ་རྗེའི་ནོར་བུ་བྱས་པའོ། །སྙིང་གར་ཧཱུྃ་གི་རྣམ་པ་ཞེས་པ་ཧཱུྃ་གིས་
རྡོ་རྗེའི་སྐེད་པ་བྱས་པའོ། །ཟེའུ་འབྲུ་ལ་ཨཱཡི་རྣམ་པའོ་ཞེས་པ་ཨས་པད་མའི་
240 -468



དཔལ་དགྱེས་པ་རྡོ་རྗེ་བརྟག་པ་གཉིས་པའི་འགྲེལ་པ་རིན་པོ་ཆེའི་རྩར་ཕྲེང་
།
ཟེའུ་འབྲུ་བྱས་པའོ། །ཡང་ན་སྐུ་གསུང་ཐུགས་བྱིན་གྱིས་བརླབས་པ་ཡང་ཡིན་ཏེ།
སྤྱི་བོར་ཨོ་ཞེས་པས་སྐུ་བྱིན་གྱིས་བརླབ་པའོ། །སྙིང་གར་ཧཱུྃ་ཞེས་པས་ཐུགས་བྱིན་
གྱིས་བརླབ་པའོ། །ཟེའུ་འབྲུ་ལ་ ཨ་ ཞེས་ པ་གསུང་བྱིན་གྱིས་བརླབས་པའོ། །
དཔལ་ཀྱེའི་རྡོ་རྗེའི་རྩ་རྒྱུད་བརྟག་པ་ཕྱི་མ་ལས། ལེའུ་བཅུ་གཉིས་པའི་བཤད་
པའོ།། །།
དེ་ལྟར་ན་བརྟག་པའི་ཕྱི་མ་ལ་ལེའུ་བཅུ་གཉིས་ཡོད་ཀྱང་ཆོས་ཚན་རྣམ་
པར་བཞིར་བྱ་སྟེ། བརྟག་པ་ཕྱི་མའི་ལེའུ་དང་པོ་དང་ལྔ་པ་མན་ཆད་ན་བརྒྱད་
ཡོད་དེ། དེ་ལྟར་ལེའུ་དགུ་པོ་དེས་བརྟག་པ་དངཔོའི་མ་ཚང་བ་ཁ་སྐོང་བར་བྱས།
ལེའུ་གཉིས་པས་བརྟག་པ་དང་པོའི་དངོས་གྲུབ་ཀྱིས་དོན་གཏན་ལ་ཕབ། ལེའུ་
གསུམ་པས་བརྟག་པ་དང་པོའི་ངེས་པ་སྟེར་བར་བྱས། ལེའུ་བཞི་པས་བརྟག་པ་
དང་པོའི་ཐེ་ཚོམ་སེལ་བར་བྱས་ཏེ། དེ་ལྟར་ལེའུ་བཅུ་གཉིས་པོ་བརྟག་པ་དང་
པོར་ཡར་བཏབ་པའོ། །བརྟག་པ་དང་པོ་ལ་ལེའུ་བཅུ་གཅིག་ཡོད་པ་ལས། ལེའུ་
གཉིས་པ་མན་ཆད་ནི་ལེའུ་ལེའུའི་འབྲེལ་དང་
། ལེའུ་མདོར་བསྟན་རྒྱས་བཤད་
ཀྱིས་འབྲེལ་དང་། ལེའུ་མངོན་པར་རྟོགས་པའི་འབྲེལ་དང་གསུམ་དུ་བྱས་ནས་
ལེའུ་དང་པོར་ཡར་བཏབ་བོ། །ལེའུ་དང་པོ་ལ་གཞི་རང་བཞིན་འབྲས་བུ་གསུམ་
དུ་བྱས་ནས་བསྟན་པ་ཡིན་ནོ། །
ད་ནི་བརྟག་པ་མཚན་འཆད་པ་ལ། རྒྱུད་ཀྱི་རྒྱལ་པོ་ཆེན་པོ་ཞེས་པ་ཀྱེའི་
རྡོ་རྗེའི་རྒྱུད་དོ། །སྒྱུ་མའི་བརྟག་པ་ཞེས་བྱ་བ་ནི་བརྟག་པའི་མཚན་ནོ། །བརྟག་པ་
སུམ་ཅུ་རྩ་གཉིས་ལས་ཕྱུང་བ་ཞེས་པ་སྟོད་ཀྱི་ཁྲིག་ཆགས་ཀྱི་བརྟག་པ་གཉིས་
ཕྱུང་བའོ། །བརྟག་པ་གཉིས་ཀྱི་བདག་ཉིད་ནི་དང་པོ་དང་ཕྱི་མའོ། །
240 -469



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
བརྟག་པ་གཞན་རྣམས་ནི་བོད་དུ་མ་འགྱུར་བ་མ་ཡིན་ཏེ། མཁའ་འགྲོ་
མའི་ཕྱག་ན་བཞུགས་པའོ། །ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ནི་བདག་
མེད་མ་ལ་སོགས་པའོ། །གསུམ་པ་ནི་གཙོ་འཁོར་དུ་འབྲེལ་པའོ། །སྡོམ་པ་ནི་
བསྐྱེད་རྫོགས་གཉིས་མེད་ཏུ་སྡོམ་པའོ། །རྒྱུད་ནི་ངོ་བོ་དང་དབྱེ་བ་དང་ངེས་ཚིག་
གསུམ་གྱིས་ཤེས་པར་བྱའོ། །རྒྱལ་པོ་ནི་སྙིང་པོ་ལྟ་བུར་འདུག་པས་སོ། །ཆེན་པོ་
ནི་སངས་རྒྱ་བའི་ཐབས་ཁྱད་པར་ཅན་སྟོན་པས་སོ། །རྫོགས་སོགས་ནི་མ་ལུས་
པའི་དོན་ཏོ།། །།
དཔལ་ལྡན་དགྱེས་རྡོར་རྩ་བའི་རྒྱུད། མཁས་པ་ཆེན་པོ་ནཱ་རོའི་ལུགས།
མར་པ་ལོ་ཙཱའི་ཐུགས་ཀྱི་སྲས། །རྔོག་སྟོན་གཞུང་པ་དག་ལས་ཐོས། །བདག་
གིས་བླ་མས་གསུངས་པ་ལས། །སྒྲོ་བསྐུར་གཉིས་ཀྱིས་སྐྱོན་སྤངས་ནས། །རིན་
ཆེན་རྩར་འདྲའི་བཤད་པ་བྲིས། །དགེ་བས་འགྲོ་ཀུན་སངས་རྒྱས་ཤོག །དཔལ་
ཀྱེའི་རྡོ་རྗེ་བརྟག་པ་གཉིས་པ་རིན་པོ་ཆེའི་རྩར་ཕྲེང་ཞེས་བྱ་བ། ཚེའུ་གྱི་བན་དེས་
སྦྱར་བ་རྫོགས་སོ།། །།
འདིས་སེམས་ཅན་ཐམས་ཅད་ལ་ཕན་པ་གྱུར་ཅིག །བླ་མའི་ཕྱག་དཔེ་ལས་བྲིས་ཤིན་ཏུ་དག་པར་
ཡོད། ཞུས།།
11
240 --470



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
e h
2%E #* A# -
ཏྟཾ; ཚུ ཎྞཾ ཚུ ;
༔ ༣ ཚོ #
tg f? & # #



.



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
ཨེ ས་པོ འི་ཤུལ་བཞག།
དེབ་ཉིས་བརྒྱ་དང་བཞི་བཅུ་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
རྔོག་ཆོས་སྐུ་རྡོ་རྗེ་སོགས་ཀྱིས་བརྩོམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་སྨྱུ་༡༢པར་པར་གཞི་དང་པོ་བསྒྲིགས
སྤྱི་ལོ་༢༠༡༡ལོའི་ཟླ་༡༢པར་པར་ཐེངས་དང་པོ་བཏཾ བ།
དེབ་ཚད༑ ༨ ༨༠ x ༡ ༢ ༣*mm ༡/༣༢
ད པོར་གངས་ ༠ཙ༠༡-བས་གས ༡ ༧༠༠
ISBN 978 - 7----80253 440 - 7/B. 127
གསུང་འབུམ་ཆ་ཚང་ལ་( དེབ་༡ - ༣༤ཡོད་)སྒོར། ༡༠ ༣༠.༠



责任编辑:博
特约编辑:土灯益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编,-- 北京:
中国藏学出版社,2011.12 (先哲遗书)
ISBN 978-7-80253 -4437
1.0俄… I.O俄… 百…L.O喇嘛教
- 文集 - 藏语 V.08946.6-53
中国版本图书馆CIP数据核字(2011)第260106号
先對遗书
(20卷)
俄派师徒文集
19/34 MM
俄·秋谷多吉等著
中国藏学出版社出版发行
(北京市北环东路131号)
深圳市海建印刷有限公司印刷
开本:880 x 1230毫米 1/32 印张:499,375
2011年12月第1 2011年12月第1次印腳
数:6001-173
SBN:978 7 80253 ~ 444 78.127
本文集总定价(1-34册);1030.00元



.



அப்பப்பா
*.காம்



བཀའ་ཕཅུ
པརུང་གསུང་པ་བུ་སྔོགས་བསྒྲིགས།
TSBN 978-7-80253-440-7
91178 78 0215 3 4 40 71
kg# # #f(1-34 # ): 1030. 00 L
