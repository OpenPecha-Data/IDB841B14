༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2693
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
27
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག
༢༤༨
ངས་བཤུ་བ་ པ་ མི་ དུས་ཀྱི་འ ་ཁེངོས་པོ་ ་ཀྱི་བསྒྱུར་པ་པོའི་སྐུ་ཚེ་༨་འགྲོ་བ་པ་ཁྲི་མ་བསད་པའི་འདུ་ང་ཕྲག་བཅུ་ག་ཏེ་བ་༠༢
པ་གི་ལྷུམས་ཀྱི་ཏུང་པེའོ་པལ་ཡིག་པས་བག་བ་པ་ར་ ན་ savvདི་ག་ ་༦་་པ་ནི་ མཐ ད ་ པུ་ བྱུང་
ཙ ༡༥༨་ ༥་༦༣་ ་ ་ རྒྱ ༠་ན་ ༤ ་ ་༦༠༠།
ཇི་ཡིག་གི་ཡིག་རྟ་
ས་ ཨི་ལུptརྗེ་༧་ཉིབ་བྱ་
ངམི་བོད་ཕ་ཁ༣ བལ་བོ་ ལྟོ་འ ་ས ་པའི་
པའི་ལྟ་་༠༥ཉིན་གྱི་ཡོན་ཏན་ཏ༠ ་་་༤༠༠་དྲ་
དང་མས ་ པ་༧）
14 ༡༤༽ ༢ ན རྟེན ཕྱི་ས ་ས སོ །
1 ར ར མ 51:14 5 6 > ཟི འི ཡི ༡ ༽
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ།
1 དོ ནོ 141 བུ་མོ 14 1:ཅུ་
བའི་རྩ་བ་
བརྒྱད།
༡༣ ༢༣ ཉིརftpལྟ ་ཙ ་རུ་ཁང་སྟེན་༥་པ་རྣཅ51 ད་
བ་དུchl; ༤༣ ཟབ་རུང་༥1301༧༽ཡི་རྣ༠ཙམ ་ ་ ་
141དི་ཀྱི་ཕ4115 ༠༢༤)༧གི་༦ཟླ་༠༠་ན་རྡོ་
iཇི་ཁེ་རེར་༣༥་ལྷ་ས་ ་རུང་ཆུ་ དང་བྱིན་པར་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༧/༣༤)
248
(༢༧/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་།



ཙn
#**
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་ པོ
བཞུགས་སོ། །
(༢༧/༣༤ )
དགེ་སློང་དབང་ཕྱུག་རིན་ཆེན་གྱི་གསུང་
།
༑ དཔལ་བརྩེགས
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
#e
of



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་བ་རྣམས།



:
(1)
དཀར་ཆག
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
དགེ་སློང་དབང་ཕྱུག་རིན་ཆེན་གྱི་རྣམ་ཐར་མདོར་བསྡུས།
༄༅། །མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ་
ཞེས་བྱ་བ་བཞུགས་སོ། །
མཆོད་པར་བརྗོད་པ་དང་རྩོམ་པར་དམ་བཅའ་བ།
རྒྱུད་འདི་གར་གཏོགས་ངོས་གཟུང་བ།
རྒྱུད་དེ་ཕྱིན་ཅི་མ་ལོག་པར་སུས་ཤེས་པ་བཤད་པ།
རྒྱུད་ཀྱི་མཚན་བསྟན་པ།
རྒྱུད་ཀྱི་གླེང་གཞི་རྒྱས་པར་བཤད་པ།
ལེའུ་དང་པོའི་རྣམ་པར་བཤད་པ།
ལེའུ་གཉིས་པའི་རྣམ་པར་བཤད་པ།
ལེའུ་གསུམ་པའི་རྣམ་པར་བཤད་པ།
ལེའུ་བཞི་པའི་རྣམ་པར་བཤད་པ།
ལེའུ་ལྔ་པའི་རྣམ་པར་བཤད་པ།
ལེའུ་དྲུག་པའི་རྣམ་པར་བཤད་པ།
ལེའུ་བདུན་པའི་རྣམ་པར་བཤད་པ།
(3)
(9)
(13)
(21)
(68)
(99)
.(110)
(192)
..(207)
. (239)
248 1



. (259)
.(304)
.(323)
. (327)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ལེའུ་བརྒྱད་པའི་རྣམ་པར་བཤད་པ།
ལེའུ་དགུ་པའི་རྣམ་པར་བཤད་པ།
ལེའུ་བཅུ་པའི་རྣམ་པར་བཤད་པ།
ལེའུ་བཅུ་གཅིག་པའི་རྣམ་པར་བཤད་པ།
ལེའུ་བཅུ་གཉིས་པའི་བཤད་པ།
ལེའུ་བཅུ་གསུམ་པའི་རྣམ་པར་བཤད་པ།
ལེའུ་བཅུ་བཞི་པ་པའི་རྣམ་པར་བཤད་པ།
ལེའུ་བཅོ་ལྔ་པའི་རྣམ་པར་བཤད་པ།
རྩོམ་བྱང་སྨོས་པ།
(330)
.(346)
.(357)
(414)
.(446)
248-2



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
248--1



དཔེ་སྐྲུན་གསལ་བཤད།
་གལ་
དཔེ་སྐྲུན་བྱེད་བཞིན་ཡོད་པ་དང་
། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་ 《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་
ཆེན་རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང༌
། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
2482



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་། ལྷག་ པར་ དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
248 -3



A B 7
ಸಿ - -



སྔོན་འགྲོའི་ཞུ་ཚིག་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང༌། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆོད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང༌། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
248 -1



སྔོན་འགྲོའི་ཞུ་ཚིག་
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱོད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
248 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྲེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང༌། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
248-3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་ འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
248 --4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་
མདོ་རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་
རིག་གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་
ཚོགས་ ཕོན་ཆེན་པོ་བཞེངས་ ཡོད་ པ་ ལ། བར་ལམ་དུ་ལོ་ རྒྱུས་ ཀྱི་འགྱུར་བ་
འགའ་དང་། ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་
གྱིས་ཉམ་ཉེས་ཚབ་ཆེན་བཟོས་ཤིང༌། ད་སྐབས་ལྷག་འཕྲོ་ཅུང་ཟད་འདི་ཡང་།
གནས་ཚུལ་མང་པོ་ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་
རྗེ་གཟན་དཀར་མཆོག་སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་
མྱུར་སྐྱོབ་དང་། དཔེ་དཀོན་འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་
བདེ་ལེགས་དང༌། འགྲོ་འདུལ་རྡོ་རྗེ། དེ་བཞིན་མཚུར་ཕུའི་མཁན་པོ་ལོ་ཡག་
བཀྲ་ ཤིས་ སོགས་ ཀྱིས་རྩ་ ཆེའི་ བོད་ ཡིག་ དཔེ་ རྙིང་ མྱུར་ སྐྱོབ་ དང་།
ཐོས་
བསམ་ཉམས་ལེན་མཁན་རྣམས་ལ་སྟབས་བདེ་བ་དང༌། རྒྱལ་ཕྱི་ནང་གི་བོད་
རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་སོགས་ལ་དམིགས་
248 -5



བསྡུ་སྒྲིག་གསལ་བཤད།
ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་སོགས་བོད་ཁུལ་
གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་ཁང་སོགས་
དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་གླིང་པའི་
ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་བསད་ཀྱིས་
བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་ཕྲེང་བཅུ་
བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་བཟོ་
བ་དང་རྩིས་འཁོར་དུ་ཕབ་བཤུས། ཞུས་དག་སོགས་ཕྱག་ལས་གནང་བ་བརྒྱུད།
དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་འབུམ་
ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་
ཡིན།
ད་ལན་དགེ་སློང་དབང་ཕྱུག་རིན་ཆེན་གྱི་གསུང་མཁའ་འགྲོ་མ་རྡོ་རྗེ་གུར་གྱི་
ཊིཀྐ་རིན་པོ་ཆེ་ཟླ་བའི་སྒྲོན་མ་ནི་ འབྲས་སྤུངས་དགོན་གྱི་དཔེ་མཛོད་དུ་བཞུགས་
པའི་མ་དཔེ་ལས་རྩིས་འཁོར་དུ་ཕབ་ཅིང་ཞུས་པ་ཡིན།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
248-6



བསྡུ་སྒྲིག་གསལ་བཤད།
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
248-7



དགེ་སློང་དབང་ཕྱུག་རིན་ཆེན་གྱི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། དགེ་སློང་དབང་ཕྱུག་རིན་ཆེན།
མཚན་གྱི་རྣམ་གྲངས།
གདུང་རུས།
ཡབ་ཡུམ།
འཁྲུངས་ཡུལ།
འཁྲུངས་ལོ།
བླ་མ། ཁོང་གི་རྒྱུད་འགྲེལ་གྱི་བླ་བརྒྱུད་སྐབས་སུ་ནཱ་རོ། མེ་ཏྲ། ཞི་བ་བཟང་པོ་
གསུམ་གྱིས་ཕྱིན་ཅི་མ་ལོག་པར་མཁྱེན་པའོ་ཞེས་གསལ་བ་ལྟར་ན་མར་
རྔོག་གི་སློབ་བརྒྱུད་ཞིག་ཡིན་ངེས་ཀྱང་
། དུས་རབས་ནམ་བྱོན་པ་དང་བླ་མ་
སུ་བསྟེན་པ་སོགས་རྣམ་ཐར་ཁ་གསལ་མ་རྙེད་པས་འདི་ཙམ་ལས་བྲི་མ་ཤེས་
པས་ཤིན་ཏུ་ཕངས།
མཛད་འཕྲིན།
རྟེན།
ཆོས་བརྒྱུད།
གདན་ས།
ལས་ཐོབ།
སྲས་བརྒྱུད།
248 -8



དགེ་སློང་དབང་ཕྱུག་རིན་ཆེན་གྱི་རྣམ་ཐར་མདོར་བསྡུས།
སློབ་མ།
སུ་ཡུན།
འདས་ལོ།
གསུང་འབུམ། མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ་ཞེས་
བྱ་བ་དེབ་གཅིག་ཡོད།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
2489



::
WW



༄༅། །མཁའ་འགྲོ་མ་གུར་གྱི་ཊིཀྐ་རིན་པོ་ཆེ་ཟླ་བའི་
སྒྲོན་མ་བཞུགས་སོ། །
སྐུ་གསུམ་རང་བཞིན་བདེ་ཆེན་པོ། །མཁའ་འགྲོའི་ཚོགས་ཀྱིས་བསྐོར་བ་
དང༌། །སངས་རྒྱས་དང་འདྲའི་བླ་མ་ལ། །སྒོ་གསུམ་དང་བས་ཕྱག་བྱས་ཏེ། །སྙིང་
པོ་བསྡུས་པའི་རྒྱུད་ཀྱིས་ནི། །རིན་ཆེན་ཟླ་བའི་སྒྲོན་མ་འདི། །བླ་མ་དམ་པའི་
གདམས་ངག་དང་། །གཞུང་ལ་བརྟེན་ནས་འདི་བརྩམ་བྱ། །
སྙིང་པོ་བསྡུས་པའི་དོན་རྒྱུད་འཕགས་པ་མཁའ་འགྲོ་མ་གུར་འདི་ལ་
བསྡུས་པའི་དོན་དྲུག་སྟེ། རྒྱུད་འདི་གར་གཏོགས་ངོས་གཟུང་བ་དང་
། ཕུན་སུམ་
ཚོགས་པའི་གླེང་གཞི་དང་
། །སྡུད་པ་པོ་གང་གིས་བསྡུས་པ་དང་། མི་ཡུལ་དུ་སུས་
གདན་དྲངས་པ་དང་། རྒྱུད་དེ་ཕྱིན་ཅི་མ་ལོག་པར་སུས་ཤེས་པ་དང༌། རྒྱུད་ཀྱི་
མཚན་བསྟན་པའོ། །
དེ་ལ་དང་པོ་རྒྱུད་གར་གཏོགས་ངོས་གཟུང་བ་ལ། གསང་སྔགས་དང་ཕ་
རོལ་ཕྱིན་པའི་ཁྱད་པར་ནས། མ་རྒྱུད་དུ་འཇོག་པའི་རྒྱུ་མཚན་གསུམ་པོ་ཡན་ཆོད་
ཧེ་བཛྲར་ཤེས་པར་བྱའོ། །དེ་ལ་མ་རྒྱུད་ལ་དབྱེ་ན་བཅུ་བཞི་ཡོད་པ་ལས། འདི་
གསེར་གྱི་ཆར་པ་ལྟ་བུའི་རྒྱུད་རྡོ་རྗེ་གདན་བཞི་ཡིན་ནམ་བྱས་པ་ལ་མ་ཡིན།
དགའ་ཆེན་ཟ་ནུས་ཀྱི་རྒྱུད་སཾ་བུ་ཊ་ཏི་ལ་ཀ་ཡིན་ནམ་བྱས་པ་ལ་མ་ཡིན། གསང་
བ་ཡིད་བདེའི་རྒྱུད་དཔལ་མ་ཧ་མ་ཡ་ཡིན་ནམ་བྱས་པ་ལ་མ་ཡིན། སྙིང་པོ་ལྟ་
བུའི་རྒྱུད་དཔལ་དགྱེས་པ་རྡོ་རྗེ་ཡིན་ནམ་བྱས་པ་ལ་དེ་ཡང་མ་ཡིན། འོ་ན་འདི་
248 -1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གང་ཡིན་ཞེ་ན། འདི་སྙིང་པོ་བསྡུས་པའི་རྒྱུད་འཕགས་པ་མཁའ་འགྲོ་མ་རྡོ་རྗེ་
གུར་ཞེས་བྱ་བ་དེ་ཡིན། དེ་ལ་དཔལ་དགྱེས་པ་རྡོ་རྗེ་ལ་གཞུང་ཚད་འབུམ་ཚོ་ནི་
ལྔ། བརྟག་པ་ནི་སུམ་ཅུ་རྩ་གཉིས། བརྗོད་བྱ་ནི་རྒྱ་མཚོ་ལྟ་བུའི་རྒྱུད། ལེའུ་ནི་
སྟོང་ཕྲག་སུམ་ཅུའི་བདག་ཉིད་ཅན། དེ་ལས་བསྡུས་པ་རྡོ་རྗེ་གུར་ཡིན་བླ་མ་ལྷོ་
པས་གསུངས། བླ་མ་གཞུང་པའི་ཞལ་ནས་རྒྱུད་རྒྱས་བསྡུས་གསུམ་དུ་བྱས་ན་
བདེར་རུང་ཞིག་ཡོད་གསུངས། དེ་ཡང་རྒྱུད་རྒྱས་པ་འབུམ་ཚོ་ལྔ་ལ་བྱས། བར་པ་
བརྟག་པ་སུམ་ཅུ་རྩ་གཉིས་པ། བསྡུས་པ་གུར་དང་གསུམ་དུ་བྱས་ན་བདེ་སྟེ།
རྒྱུད་རྒྱས་པ་འབུམ་ཚོ་ལྔ་པོ་དེ། ལེའུ་དང་པོ་ནས་དགྱེས་རྡོར་འབུམ་ལྔའི་བདག་
ཉིད་ ལས། དཀྱིལ་ འཁོར་རྣམ་ པ་ལྟར་ གསུངས་ ཏེ་ ཟེར་བ་དང༌། འབུམ་ལྔའི་
གྲངས་ལེའུ་གཉིས་པ་ནས། སངས་རྒྱས་དཀྱིལ་འཁོར་འབུམ་ཕྲག་གཅིག་ཅེས་པ་
ནས། ལྷག་མ་སྟོང་ཕྲག་ལྔ་ཡིས་ནི་ཞེས་པའི་བར་དེ་ལ་བྱས། འབྲིང་པོ་བརྟག་པ་
སུམ་ཅུ་བྱ་བར་བྱས། དེ་ཡང་ལེའུ་བཞི་པ་ནས། རྡོ་རྗེ་སྙིང་པོ་མངོན་བྱང་ཆུབ། །
བརྟག་པའི་རྒྱལ་པོ་དང་པོ་སྟེ་ཞེས་པ་ནས། བརྟག་པ་སུམ་ཅུ་པ་ཡང་བཤད་ཞེས་
པའི་བར་དུ་ གཞུང་ནས་སུམ་ཅུ་ལས་མ་བཤད་པས་དེ་ ལ་འབྲིང་པོར་བྱས།
བསྡུས་པ་དེ་གུར་ལ་བྱས། དེ་ཡང་ལེའུ་བཞི་པ་ནས། ཨེ་མ་རྒྱ་ཆེན་རྒྱུད་བསྟན་པ། །
འབུམ་ལྔ་དགྱེས་པ་རྡོ་རྗེ་ལས། །སྙིང་པོ་འདི་ནི་ཡོངས་བསྡུས་པའོ། །ཟེར་བས་རྡོ་
རྗེ་གུར་འདི་ལ་བསྡུས་པའི་རྒྱུད་དུ་བྱས་ནས། རྒྱས་བསྡུས་གསུམ་དུ་བྱས་ན་
བདེར་རུང་སྟེ་བླ་མ་མི་གསུངས། བླ་མ་ནི་གུར་རང་ལ་བརྟག་པ་གཅིག་ཏུ་བཞེད་
དོ། །
དེ་རྣམས་ཀྱི་དོན་བསྡུ་ན། སྤྱིར་ཡང་དག་པར་རྫོགས་པའི་སངས་རྒྱས་
248-2



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ཀྱིས་ཐེག་པ་གསུམ་གསུངས་པ་ལས། ཐེག་པ་ཆེན་པོ། དེ་ལ་གཉིས་ལས་གསང་
སྔགས། དེ་ལ་བཞི་ལས་རྣལ་འབྱོར་བླ་ན་མེད་པའི་རྒྱུད། དེ་ལ་གཉིས་ལས་མའི་
རྒྱུད། དེ་ལ་རྒྱུད་སྡེ་བཅུ་བཞི་ལས་ འདི་ སྙིང་པོ་བསྡུས་པའི་རྒྱུད་འཕགས་པ་
མཁའ་འགྲོ་མ་རྡོ་རྗེ་གུར་ཡིན། དེས་ནི་རྒྱུད་གར་གཏོགས་ངོས་གཟུང་པའོ། །
ད་ནི་ཕུན་སུམ་ཚོགས་པའི་གླེང་གཞི་བསྟན་པ་དང་སྡུད་པ་པོ་གང་གིས་
བསྡུས་པ་དང་། དེ་ལྟ་བུའི་རྒྱུད་དེ་མི་ཡུལ་དུ་སུས་གདན་དྲངས་པ་གསུམ་ཡང་ཧེ་
བཛྲར་ཤེས་པར་བྱའོ། །
དེ་ལྟ་བུའི་རྒྱུད་དེ་ཕྱིན་ཅི་མ་ལོག་པར་སུས་ཤེས་ན། ཇོ་བོ་ཆེན་པོ་ནཱ་རོ་པ་
དང་གཅིག །མེ་ཏྲི་པ་དང་གཉིས། པཎྜི་ཏ་ཞི་བ་བཟང་པོ་ཐར་པ་ལམ་སྟོན་དང་
གསུམ་གྱིས་མཁྱེན་པའི་ལོ་རྒྱུས་སོ། །
དེ་ནས་ཇོ་བོ་ཆེན་པོ་ནཱ་རོ་པ་འདིའི་མི་ཆོས་ཀྱི་ཡུལ་ཁ་ཆེ་ཡིན། ཁ་ཆེའི་
དུད་ཁྲོད་ཅིག་ཏུ་བདེ་མཆོག་ཡི་གེ་བདུན་པའི་སྒོ་ནས་མཚན་ཐོག་ཐག་གཅིག་
བཟླས་བརྗོད་པའི་ཐོ་རངས་ཁ་འབུམ་ཕྲག་གཅིག་ཐོན། དེར་ས་གཞི་གཡོ་ཞིང་
ལུང་བསྟན་པ་ཐོབ་ནས། ཨོཾ་ཏ་ན་གཙུག་གི་ནོར་བུའི་གཙུག་ལག་ཁང་དུ་ཏེ་ལོ་པ་
དག་མཇལ། དེར་ཏེ་ལོ་པའི་སྤྱན་སྔར་ལོ་རིལ་པོ་བཅུ་གཉིས་བཞུགས། དཀའ་
བའི་ཁྱད་པར་མི་འདྲ་བ་བཅུ་གཉིས་སྤྱད་པའི་མཐར་དབྲལ་དུ་ཆག་ལྷམ་བརྒྱབ་
ད་བརྒྱལ། བརྒྱལ་སངས་ཙམ་ན་ཐེག་པ་མཐའ་དག་གི་དོན་ཐུགས་སུ་ཆུད་
ནས། བྷི་ཏྲ་མར་སྒོ་སྲུངས་ལ་སྤྱན་དྲངས། དེ་ཡང་ཤར་ན་སྒོ་སྲུངས་པ་རཏྣ་ཨ་ཀ་
ར་ཤནྟི་བ། ལྷོ་ནང་གི་དབང་ཕྱུག་གྲགས་པ། ནུབ་ན་ཤེས་རབ་འབྱུང་གནས་སྦས་
པ། བྱང་ན་ནཱ་རོ་པཎྜི་ཏ་བཞུགས་པ་ལ། བླ་མ་ལྷོ་པ་བྱོན་པའི་དུས་ན་པཎྜི་ཏ་གང་
པས ：
248 -3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དང་ཡང་མི་འདྲ་བར་ནཱ་རོ་པ་ལ་བྱེད་ཀྱི་འདུག་པ་ལ་ལོ་བཅུ་གཉིས་བཞུགས་ནས་
ཞུས། དེར་བླ་མའི་ཐུགས་དགོངས་པ་རྟེན་ཁྱད་པར་ཅན་དང༌
། བླ་མ་སངས་རྒྱས་
དང་འདྲ་བ་འདི་ལྟ་བུ་བཞུགས་པ་ལ། གསེར་གྱི་མཆོད་པ་གཅིག་བྱ་དགོས་སྙམ་
ནས། བོད་དུ་གསེར་འཚོལ་དུ་བྱོན་པ་ལ་གཙང་ལ་སྟོད་དགྱེར་ཕུར་ཀློག་ཀྱང་ལོ་
ཙཱ་བས་སྣ་བླངས་ནས་ཆོས་ཞུས། དེ་ནས་བྱང་འགྲིམས་ནས་བསམ་ལྷ་སྒོར་མར་
པ་འགོ་ཡགས་ཀྱིས་སྣ་བླངས། ཆོས་ཀྱང་ཚར་བརྒྱད་གནང་། གསེར་སྲང་བཅུ་
གཉིས་ཕུལ། སླར་བོད་དུ་ལོ་གསུམ་བཞུགས། གསེར་སྲང་སུམ་བརྒྱ་ཙམ་རྙེད།
དེ་ནས་རྒྱ་དཀར་དུ་བྱོན་ཙམ་ན་བླ་མ་ནཱ་རོ་པ་དེ་སྔ་ན་ཐུན་བཞིར་བསྐྱེད་རྫོགས་
བསྒོམ་ཐུན་མཚམས་སུ་སློབ་མ་ལ་ཆོས་འཆད་པ་དེ་མི་མཛད་པར། རིག་པ་
བརྟུལ་ཞུགས་ཀྱི་སྤྱོད་པ་མཛད་ཀྱི་འདུག་པ། མེ་ཏྲི་པ་དང་མཇལ་བའི་རྒྱུ་མཚན་
དེ་ཡིན་ནོ། །
དེ་ལ་ཇོ་བོ་མེ་ཏྲི་པ་འདི་དང་པོ་ཕྱི་རོལ་མུ་སྟེགས་པ་ཡིན་པ་ལ། ནང་པ་
སངས་རྒྱས་སུ་བཟློག་མཁན་ཇོ་བོ་ནཱ་རོ་པ་ཡིན། དེར་ནཱ་རོ་པ་ལ་ཆོས་ཞུས་པས་
ནཱ་རོ་པའི་གྲུབ་མཐའ་ལ་མ་མཉེས། དེར་ཤཱནྟི་པ་ལ་ཆོས་ཞུས་ཤཱནྟི་པས་རབ་ཏུ་
བྱུང་བའི་མཁན་པོ་ཡང་མཛད་པས། ཤཱནྟི་པའི་གྲུབ་མཐའ་ལ་ཡང་མ་མཉེས་ནས།
དེ་ནས་ཁ་སརྦ་ཎི་སྤྱན་རས་གཟིགས་དབང་ཕྱུག་འགྲོན་བུ་བོ་བའི་གནས་བྱ་བ་
དེར་བྱོན། དཀོན་མཆོག་ལ་མཆོད་པ་རྒྱ་ཆེན་པོ་བཤམས། ཆོས་སྐྱོང་ལ་གཏོར་
རྒྱ་ཆེན་པོ་ཕུལ་ནས། བདག་ནཱ་རོ་པའི་གྲུབ་མཐའ་ལ་ཡང་མ་མགུ། ཤཱནྟི་པའི་
གྲུབ་མཐའ་ལ་ཡང་མ་མགུ་བས། བདག་གི་བླ་མ་སུ་ཡིན་བསྟན་དུ་གསོལ་ཞེས་
གསོལ་བ་བཏབ་ནས་ཉལ་བས། ནང་པར་ཐོ་རངས་ཁ་རྨི་ལམ་དུ་མི་རིང་སྐྱ་བོ་
243-4



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མདུང་ཤིང་ཙམ་པ་གཅིག་བྱུང་ནས། ཁྱོད་ནཱ་རོ་པའི་རིགས་ཀྱང་མ་ཡིན། ཁྱོད་ཀྱི་
བླ་མ་ལྷོ་ཕྱོགས་དཔལ་གྱི་ཡིད་མི་ཕམ་ཞིང་ངལ་གསོ་བར་བྱེད་པའི་གནས་བྱ་བ་
ན། བྲམ་ཟེ་ཆེན་པོ་ས་ར་ཧ་པ་བྱ་བ་ཡོད་ཀྱིས་དེའི་གན་དུ་སོང་ཅིག་ཟེར། དེ་ཅི་
ལྟར་བཙལ་བྱས་པས། ཚོང་དུས་ན་དགེ་ཚུལ་ཨ་ཀ་ར་སིདྡྷི་བྱ་བ་ཡོད་ཀྱིས་དེ་ཁྲིད་
ལ་འཚོལ་བྱ་བའི་ལུང་བསྟན་བྱུང་ངོ༌
། །
དེ་ཡང་ལུང་སྟོན་མཁན་དེ་སྤྱན་རས་གཟིགས་ཀྱི་སྤྲུལ་པ་ཡིན་གསུངས།
བྲམ་ཟེ་ཆེན་པོ་འདི་སློབ་དཔོན་ཀླུ་སྒྲུབ་དང་ཆོས་གྲོགས་ཡིན། དེ་གཉིས་ཀྱི་སློབ་
དཔོན་བྱང་ཆུབ་སེམས་དཔའ་བློ་གྲོས་རིན་ཆེན་ཡིན་པས། ཀླུ་སྒྲུབ་གསེར་འགྱུར་
གྱི་རྩི་མཁས་པས་གསེར་གྱིས་བླ་མ་མཉེས་པར་བྱས་ནས་ཆོས་ཞུས། བྲམ་ཟེ་ཆེན་
པོ་གླུ་གར་མཁས་པས་གླུ་གར་གྱི་སྒོ་ནས་བླ་མ་མཉེས་པར་བྱས་ནས་ཆོས་ཞུས་
པས། ཀླུ་སྒྲུབ་བཤད་པ་པོར་གདམས། བྲམ་ཟེ་ཆེན་པོ་སྒྲུབ་པ་པོར་གདམས་
གསུངས། དེ་ཡང་བྲམ་ཟེ་ཆེན་པོ་དེ་ལྷོ་ཕྱོགས་དཔལ་གྱི་རི་བྱ་བ་རི་དེའུ་མི་ཆེ་བ་
གཅིག་གི་མཐའི་མ་རྩི་ཤིང་ནགས་ཚལ་གྱིས་བསྐོར་ནས་ཡོད་པ་དེ་ན་བསྒོམ་གྱི་
ཡོད་པ་ལ། ཇོ་བོ་མེ་ཏྲི་པས་ཚོང་དུས་སུ་ཕྱིན་ནས་དགེ་ཚུལ་ཨ་ཀ་ར་སིདྡྷི་ལ་
བྲམ་ཟེ་ཆེན་པོ་ཅན་དུ་འགྲོའི་ངའི་རོགས་བྱེད་དགོས་བྱས་པས། ཁོ་ན་རེ་ང་སྔོན་
ཕྱིའི་རྒྱ་མཚོ་ལ་ནོར་བུ་རིན་པོ་ཆེ་ལེན་དུ་ཕྱིན་ཙམ་ན། དཔལ་གྱི་རི་བྱ་བ་རི་དེའུ་
ནགས་ཐིབ་པོ་བ་ཞིག་ན་བྲམ་ཟེ་ཆེན་པོ་ས་ར་ཧ་བྱ་བ་རྣལ་འབྱོར་པ་ཆེན་པོ་རལ་
པའི་ཐོར་ཅོག་གཅིག་ཏུ་བཅངས་པ་གཞུའི་ཡ་མཆོག་མ་མཆོག་ལ་ཕག་པའི་ཁོག་
སྟོད་ཁོག་སྨད་བཀལ་བ་རྣལ་འབྱོར་མ་གཉིས་ ཀྱིས་ མཐའ་བསྟེན་པ་ གཅིག་
འདུག་ པ་ ཡིན་ ཏེ། དེ་ ནས་ ལོ་ ཡང་ མང་ པོ་ལོན། ད་ ཡོང་ བཞུགས་ སམ་ མི་
248 -5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བཞུགས་ཀྱང་ཆ་མེད་ཟེར་ནས་འགྲོར་མ་འདོད། དེར་ཇོ་བོ་གདྷེ་བཙུགས་པས།
འོ་ན་ཁྱོད་རང་རྒྱགས་ཕྱེ་མ་སོགས་པའི་གྲབས་ཀ་གྱིས་ཤིག་ཟེར། དེ་ནས་རྒྱགས་
ཕྱེའི་གྲབས་ཀ་བྱས་ནས། མེ་ཏྲི་པ་དང་དགེ་ཚུལ་ཨ་ཀ་ར་སིདྡྷི་གཉིས་ཀྱིས་ཕྱིའི་
རྒྱ་མཚོ་ལ་རིན་པོ་ཆེ་ལེན་དུ་འགྲོ་བའི་ཚོང་པ་དང་འགྲོགས་ནས་ཉིན་ལམ་མང་
པོར་ཕྱིན་ཙམ་ན། སྐྱེས་པ་ཡེ་མེད་པའི་བུད་མེད་འབའ་ཞིག་ཡོད་པའི་གྲོང་རྡལ་
ཆེན་པོ་གཅིག་ཏུ་ཕྱིན། དེར་མི་ཕྱུགས་ཐམས་ཅད་ལ་བསོས་རྒྱགས་ཕྱེ་ལ་སོགས་
པའི་གྲབས་བྱས་ནས་ཕྱིན་ཙམ་ན་ནོར་བུ་ལེན་པའི་ཚོང་པ་ཚོ་ལམ་ལོག་ཞིག་ཏུ་
སོང་
། བྲམ་ཟེ་ཆེན་པོ་བཙལ་དུ་འགྲོ་བ་གཉིས་ཀྱིས་ལམ་ལོག་ཞིག་ཏུ་ཕྱིན། ཟླ་
བ་ཕྱེད་ཙམ་དུ་ཆུ་ཡུད་ཙམ་གཅིག་ལ་ཅལ་ལེ་ཅལ་ལེ་བརྒལ་ནས་ཕྱིན་ཙམ་ན།
སང་ཙམ་གྱི་རི་ལ་སླེབས་པའི་དོ་ནུབ་ཀྱི་རྨི་ལམ་ན་བྲམ་ཟེ་ཆེན་པོ་ཡིན་
ཟེར་བ་རྣལ་འབྱོར་པ་ནག་པོ་རལ་པའི་ཐོར་ཙུགས་གཅིག་ཏུ་བཅིངས་པ། ཕྱག་ན་
མདའ་གཞུ་བཟུང་པ་གཞུའི་ཡ་མཆོག་མ་མཆོག་ལ་ཕག་པའི་ཁོག་སྟོད་ཁོག་སྨད་
བཀལ་བ། རྣལ་འབྱོར་མ་གཉིས་གྱིས་མཐའ་བསྟེན་པ་གཅིག་རྨིས། དེར་སང་
ཉིན་རྩེར་གྱིས་བཙལ་བ་རྙེད། དེ་བཞིན་དུ་ཉི་མ་གསུམ་དུ་བཙལ་བས་མ་རྙེད་
པས་དགེ་ཚུལ་ཨ་ཀ་ར་སིདྡྷི་ན་རེ་ངས་ཁ་ནིང་ནས་བྱས་པ་དང་ཡོང་མི་བཞུགས་
པ་ཡིན་ཟེར་བ་ལ། མི་ཏྲི་པའི་ཐུགས་དགོངས་ལ་མི་རྣམས་ནི་ཁོ་བྲམ་ཟེ་ཆེན་པོ་
ཅན་དུ་སོང་ཟེར། ཁོང་གི་གདམས་པ་ཡི་བཞེད་སྲོལ་ཅི་ལྟར་འདོད་ཟེར་ན་ཅི་
སྐད་ཟེར་སྙམ་ནས། དེ་བས་ཤི་བ་རུང་བས་ལྕེབ་དགོས་སྙམ་ནས་མཆན་ཁུང་
ནས་སྤུ་གྲི་བཏོན་ནས་སྐེ་ཐོག་ཏུ་བཞག་ཙམ་ན། བྲམ་ཟེ་ཆེན་པོ་བྱོན་པ་དགེ་ཚུལ་
ཨ་ཀ་ར་སིདྡྷི་མཐོང་བས། འོ་ད་མ་ལྕེབ་ཅིག་ཇོ་བོ་ཡི་ག་ན་གདའ་ཟེར་བ་དང་།
248-6



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྣལ་འབྱོར་པ་ནག་པོ་རལ་པའི་ཐོར་ཚུགས་གཅིག་ཏུ་བཅིངས་པ། ཕྱག་ན་མདའ་
གཞུ་བཟུང་པ། གཞུའི་ཡ་མཆོག་མ་མཆོག་ལ་ཕག་པའི་ཁོ་སྟོད་ཁོག་སྨད་བཀལ་
བ། རྣལ་འབྱོར་མ་གཉིས་ཀྱིས་མཐའ་བསྟེན་པ་གཅིག་འདུག་ནས། དེར་ཇོ་བོས་
མར་མེ་མཛད་ཀྱི་བརྐྱང་ཕྱག་ཀྱང་དེའི་དུས་སུ་མཛད་ནས། ཇོ་བོ་ཐུགས་རྗེ་རེ་
ཆུང་བྱས་པས། ང་ཐུགས་རྗེ་ཆུང་པ་མ་ཡིན། ཁྱེད་རང་རྣམ་རྟོག་ཆེ་བས་ལན་པ་
ཡིན། ཁྱོད་དང་པོ་ནཱ་རོ་པ་ལ་ཆོས་ཉན་ཁོའི་གྲུབ་མཐའ་ལ་མ་དད། ང་ལ་ཡང་
དད་གུས་བྱས་ཡིད་ཆེས་པར་བྱས་ན་འདི་ན་ཚུར་ལ་ཡང་འོང་མི་དགོས་པར་ཕ་གི་
རང་དུ་འཕྲད་པ་ཡིན་ཏེ། ད་ལྟ་ཡང་ཁྱོད་འཆི་བ་ལ་ཐུག་པས་ང་མ་མཐོང་པ་མིན་
གསུངས། དགེ་ཚུལ་ཨ་ཀ་ར་སིདྡྷི་སྣང་བ་དག་པས་དེ་ཉིད་ཏུ་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་པ་ཡིན་གསུངས་སོ། །
དེར་མེ་ཏྲི་པས་གདམས་པ་ཞུ་འཚལ་བྱས་ནས་ཡོད་ཙ་ན། རི་གསེབ་ན་
ཚུར་ཤ་བ་གཅིག་བྱུང་པ་ལ་མདའ་བརྒྱབ་ནས་བསད་ཤ་ཡང་ཟོས་པས། བྲམ་ཟེ་
ཆེན་པོ་མ་ཡིན་པར་བདུད་ཅིག་ཡིན་ནམ་སྙམ། རྡོ་རྗེའི་མགུར་ཞིག་བཞེངས་པས་
དེ་ལ་དོན་བཟང་པོ་ཞིག་བྱུང་བླ་མ་དམ་པ་གཅིག་ཡིན་ནམ་སྙམ། ཡང་ཕག་རྒོད་
གཅིག་བྱུང་བསད་ཤ་ཟོས་པས་མ་ཡིན་ནམ་སྙམ། རྡོ་རྗེའི་མགུར་གཅིག་བཞེངས་
དོན་བཟང་པོ་གཅིག་བྱུང་པས་ཡིན་ནམ་སྙམ། དེ་ཁོ་ན་ལྟར་ཡིན་ནམ་མིན་ནམ་
སྙམ་པ་ལ་ཉི་མ་བསྐྱལ། དེར་མཇུག་ཏུ་ཡིད་ཆེས་ནས་གདམས་པ་ཞུས་པས་ཆོས་
ཐམས་ཅད་ཀྱི་རྟོགས་པ་སྐྱེས་ནས། དེར་སྔར་གྱི་ཆུ་ཡུད་ནུབ་ཙམ་པ་དེ་ལ་བརྒལ་
ནས་ཕྱིན་པ་དང་གཉིད་ཐུན་གཅིག་ལོག་ནས་སད་ཙམ་ན་ཆོས་ཐམས་ཅད་དུ་
ཕྱིས་པ་བཞིན་དུ་སོང་ནས་བརྗེད། དེར་བྲམ་ཟེ་ཆེན་པོ་དང་ནི་མཇལ་མི་རྣམས་
248 -7



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ན་རེ་ཁོང་གི་གདམས་པ་ཅི་ལྟར་བཞེད་ཟེར་ན་ཆོས་ཐམས་ཅད་ནི་བརྗེད། དེ་
བས་ང་རང་ཤི་བ་རུང་པས་ལྕེབ་སྙམ་ཙམ་ན་བྲམ་ཟེ་ཆེན་པོ་མདུན་གྱི་ནམ་མཁར་
བྱོན་ནས། ཨེ་མ་འོ་མ་སྐྱེས་པའི་ཆོས་རྣམས་ལ། བརྗེད་ཅེས་བྱ་བ་ག་ལ་ཡོད། མ་
འགགས་ པའི་ ཆོས་ རྣསམ་ ལ། བརྗེད་ ཅེས་ བྱ་ བ་ ག་ ལ་ཡོད། འཁོར་ལོ་བདེ་
མཆོག་བདེ་བའི་མཆོག །གཉིས་མེད་ ཨ་བ་དྷཱ་ཏཱི་པ། གསང་མཚན་ཡང་དེར་
བཏགས། ད་ཁྱོད་ཆོས་བརྗེད་ན་སྣང་གྲག་ཐམས་ཅད་ཕྱག་རྒྱ་ཆེན་པོ་ཉམས་མྱོང་
དུ་བསྒོམས་གསུངས་པས། དེར་ཕྱག་རྒྱ་ཆེན་པོ་གཉིས་སུ་མེད་པའི་ཉམས་མྱོང་
གི་རྟོགས་པ་དེར་སྐྱེས། ཆོས་ཐམས་ཅད་ཀྱི་རྟོགས་པ་ཡང་དེར་སྐྱེས། ཁྱོད་རྣམ་
རྟོག་ཆེ་བས་དང་པོ་ནཱ་རོ་པ་ལ་མ་དད། ཤཱནྟི་པ་ལ་ཡང་མ་དད། དེ་ནས་ང་དང་
ཕྲད་མ་ཐག་ཏུ་མོས་གུས་བྱས་ན་ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ་པ་ཡིན་ཏེ།
ད་ཚེ་འདི་ལ་མི་ཐོབ། བར་དོར་ཕྱག་རྒྱ་ཆེན་པོའི་དངོས་གྲུབ་ཐོབ་ནས་
འོང་བས་དེ་ཙམ་ན་ངའི་མཁའ་འགྲོ་མ་གཉིས་པོ་འདི་ཡང་བསུར་གཏང་ནས་
གསུངས་ནས་བར་དོར་སངས་རྒྱ་བའི་ལུང་བསྟན་སྐད། དེར་ཇོ་བོ་མེ་ཏྲི་པ་དཔལ་
གྱི་རི་ནས་བྱོན་པ་ལ་བླ་མ་ལྷོ་པས་ཆོས་ཞུས་པར་གདའ། དེར་ནཱ་རོ་པ་མཆོད་པ་
མཛད་པ་ལ། བླ་མ་ལྷོ་པ་དང་མེ་ཏྲི་གཉིས་ཉི་མ་ཕྱེད་ཙམ་ན་ཕྱག་སྐྱེལ་དུ་བཞུད་
པ་ཡིན་པ་ལ། དུས་ལན་བཅུ་གཉིས་འགྲོགས་ནས་ཕྱག་སྐྱེལ་དུ་བྱོན་ཙ་ན། ཇོ་བོ་
ནཱ་རོ་པ་སོ་ཕག་གི་ཁང་པ་གཅིག་གི་ནང་ན་ལྗགས་དམར་སྨྱུག་མྱུག་ཇི་གཅིག་
གསོལ་ཞིང་འདུག་པས། བླ་མ་ལྷོ་པས་མེ་ཏྲི་པ་ལ་ངན་བུ་སྔོན་ལ་འཆི་བར་ཞུ་
བྱས་ནས་ཕྱིན་པས། ཐོད་པ་དེ་དེར་ཁ་ཕུབ་ནས་བྲས་སོ། །དེར་ལྷོ་པས་བལྟས་ཙ་
248 -8



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ན་ཐོད་པའི་ནང་ན་མིའི་དྲི་ཆེན་གླན་ཏེ་བ་གསོལ་འཕྲོ་གཅིག་འདུག་སྐད། དེ་བླ་
མ་ལྷོ་པས་གསོལ་བས་ཤིན་ཏུ་ཞིམ་པར་བྱུང་སྟེ། བླ་མ་ལ་ནད་སྐྱ་སྦབས་བྱ་བ་
ཚད་པའི་ནད་ལུས་ཐམས་ཅད་སྐོང་པ་ཐུག་ཐུག་པ་ཤིན་ཏུ་ཚབས་ཆེ་བ་བོད་ཀྱི་
མཛེའི་དོད་གཅིག་ཡོད་པ་ཡང་སོས་གསུངས་སོ། །དེ་ལྟར་ན་ཕྱིན་ཅི་མ་ལོག་པར་
ནཱ་རོ་པ། མེ་ཏྲི་པ། ཞི་བ་བཟང་པོ་དང་གསུམ་གྱིས་མཁྱེན་པའོ།
དེ་ཡང་རྩ་རྒྱུད་དུ་གཞུང་མི་མཐུན་པས་སོ་སོར་འཆད། གུར་དུ་མཐུན་
ཤས་ཆེ་བས་གཅིག་ཏུ་འཆད། བག་ཙམ་མི་མཐུན་པ་ཀུན་ནཱ་རོ་པ་འདི་ལྟར་
བཞེད། མེ་ཏྲི་པ་འདི་ལྟར་བཞེད་བཤད་པས་ཆོག་པས་ལོ་རྒྱུས་བྱུང་བའི་རྒྱུ་མཚན་
ཡང་དེ་ཡིན་ནོ། །
ད་ནི་མཚན་བསྟན་པ་ནི། རྒྱ་གར་སྐད་དུ། ཨརྱ་ཌཱ་ཀི་ནི་ལ་སོགས་པའོ། །
བོད་སྐད་དུ། འཕགས་པ་མཁའ་འགྲོ་མ་རྡོ་རྗེ་གུར་ཞེས་བྱ་བ་རྒྱུད་ཀྱི་རྒྱལ་པོ་ཆེན་
པོ་དཀྱིལ་འཁོར་བསྡུས་པའི་རྟོག་པ། རྡོ་རྗེ་མཁའ་འགྲོ་ལ་ཕྱག་འཚལ་ལོ་ཞེས་
པའོ། །དེ་ཡང་རྒྱུའི་རྒྱུད་དབང་བཞི་ གསུམ་ཐོབ་པ་གཅིག་གཞིར་བཞག་ནས།
གྲོལ་བར་བྱེད་པའི་ལམ་ལ་བསྐྱེད་རྫོགས་གཉིས་ལས། དང་པོ་བསྐྱེད་པའི་རིམ་
པ། དེ་ལ་གཉིས་ལས། དང་པོ་ རིགས་བསྡུས་པའི་མཚན་དུ་ཇི་ལྟར་གོ་བ་དེ་
བཤད་ན། འཕགས་ པ་ནི་རིགས་བསྡུས་པའི་བསྐྱེད་རིམ་བསྒོམ་ པ་དེ་ ཁམས་
གསུམ་འཁོར་བ་ལས་འཕགས་པས་སོ། །དེ་ལྟར་འདིའི་ལེའུ་དྲུག་པ་ནས། རྣལ་
འབྱོར་རབ་མཆོག་འདི་ལྟ་བུ། མ་བྱུང་འབྱུང་པར་མི་འགྱུར་རོ་ཞེའོ། །མཁའ་འགྲོ་
མ་ནི་འགོ་རི་མ་དང་སྐམ་པ་མོ་ལ་སོགས་པ་འཁོར་གྱི་ལྷ་མོ་བཞི་བཅུ་པོའོ། །རྡོ་
རྗེ་ནི་མི་བསྐྱོད་དགྱེས་པ་རྡོ་རྗེ་དང་རྣམ་སྣང་དགྱེས་པ་རྡོ་རྗེ་ལ་སོགས་པ་གཙོ་བོ་
248 -9



མི་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
རིགས་རྣམ་པ་ལྔའོ། །གུར་ནི་གཙོ་བོ་མི་བསྐྱོད་ཧེ་བཛྲ་དང་འགོ་རི་མ་ལ་སོགས་
བརྒྱད་དུ་འབྲེལ། རྣམ་སྣང་སྐམ་པ་མོ་ལ་སོགས་པ་བརྒྱད་དུ་འབྲེལ། དེས་གཞན་
གསུམ་པོ་ཡང་འགྲེའོ། །ཞེས་བྱ་བ་ནི་རིགས་བསྡུས་པའི་བསྐྱེད་པ་རིམ་པ་དེ་རྒྱུད་
འདི་ནས་གཞུང་ཚིག་དང་ཡི་གེར་གཏན་ལ་འབེབས་པའོ། །རྒྱུད་ནི་ངོ་བོ་དང་
།
ངེས་ཚིག་དང་དབྱེ་བའོ། །རྒྱལ་པོ་ནི་རིགས་བསྡུས་པའི་བསྐྱེད་རིམ་དེས་སྤང་བྱ་
་མཐུན་པའི་ཕྱོགས་ཐམས་ཅད་འཇོམས་པས་སོ། །ཆེན་པོ་ནི་སངས་རྒྱ་བའི་
ཐབས་ཁྱད་པར་ཅན་ནོ། །དཀྱིལ་འཁོར་ནི་རིགས་བསྡུས་པའི་རྟེན་གཞལ་ཡས་
ཁང་བརྟེན་པ་ལྷ་དང་བཅས་པའོ། །བསྡུ་བ་ནི་རིགས་བསྡུས་པའི་དཀྱིལ་འཁོར་
དེ་ཡང་ལྔ་ཚན་ལྔའམ་དགུ་ཚན་ལྔའི་བདག་ཉིད་དུའོ། །རྟོག་པ་ནི་དེ་ལྟར་རིགས་
བསྡུས་པའི་དཀྱིལ་འཁོར་དེ་གདུལ་བྱ་སེམས་ཅན་རྣམས་ཀྱི་དོན་དུ་བསྟན་པས་
སོ། །
ད་ནི་རིགས་བྱེ་བྲག་པ་ལ་ལྔ་ ལས། མི་བསྐྱོད་དགྱེས་པ་རྡོ་རྗེ། དེ་ལ་
གཉིས་ལས་དང་པོ་ཐབས་གཙོ་བོར་གྱུར་པ་མི་བསྐྱོད་དགྱེས་པ་རྡོ་རྗེ་ལྷ་དགུའི་
མཚན་དུ་ཇི་ལྟར་གོ་བ་དེ་བཤད་ན། འཕགས་པ་ནི་མི་བསྐྱོད་དགྱེས་པ་རྡོ་རྗེའི་
བསྐྱེད་ རིམ་ བསྒོམས་ པས་ ཁམས་ གསུམ་ འཁོར་ བ་ ལས་ འཕགས་ པས་ སོ། །
མཁའ་འགྲོ་མ་ནི་གྷོ་རི་ལ་སོགས་པ་འཁོར་ལྷ་མོ་བརྒྱད་དོ། །རྡོ་རྗེ་ནི་གཙོ་བོ་མི་
བསྐྱོད་དགྱེས་པ་རྡོ་རྗེའོ། གུར་ན་མི་བསྐྱོད་ཧེ་བཛྲ་དང་འཁོར་གྷོ་རི་ལ་སོགས་པ་
བརྒྱད་འབྲེལ་བས་སོ། །ཞེས་བྱ་བ་ནི་མི་བསྐྱོད་ཧེ་བཛྲ་ལྷ་དགུའི་བསྐྱེད་རིམ་དེ་
གཞུང་ཚིག་དང་ཡི་གེར་རོ། །རྒྱུད་ཞེས་པ་ནི་སྔར་དང་འདྲ། རྒྱལ་པོ་ནི་སྤང་བྱ་མི་
མཐུན་པའི་ཕྱོགས་ཐམས་ཅད་འཇོམས་པའོ། །ཆེན་པོ་ནི་གོང་དང་འདྲ། དཀྱིལ་
248 -10



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
འཁོར་ནི་རྟེན་གཞལ་ཡས་བརྟེན་པ་ལྷ་དགུ་དང་བཅས་པའོ། །བསྡུས་པ་ནི་མི་
བསྐྱོད་རྡོ་ རྗེ་བཛྲའི་དཀྱིལ་འཁོར་དེ་ལྷ་དགུར་བསྡུས་པའོ། །དེ་ལྟ་བུ་དེ་ཡང་
སེམས་ཅན་གྱི་དོན་དུ་བསྟན་པ་ན་རྟོག་པའོ། །དེས་མཚོན་ནས་རྣམ་སྣང་ལ་
སོགས་པ་རིགས་བཞི་པོ་ཡང་བསྒྲེས་ཏེ་ཤེས་པར་བྱའོ། །
ད་ནི་ཤེས་རབ་གཙོར་གྱུར་པ་ལྷ་མོ་བཅོ་ལྔའི་མཚན་དུ་ཇི་ལྟར་གོ་བ་དེ་
བཤད་ན། འཕགས་པ་ཞེས་པ་ནི་ལྷ་མོ་བཅོ་ལྔའི་དཀྱིལ་འཁོར་བསྒོམ་པ་དེ་
འཁོར་བ་ལས་སོ། །མཁའ་འགྲོ་མ་ནི་འཁོར་ལྷ་མོ་བཅུ་གཞི་པའོ། །རྡོ་རྗེ་ནི་གཙོ་
མོ་བདག་མེད་མའོ། །གུར་ནི་བདག་མེད་མ་དང་འཁོར་བཅུ་བཞི་པའོ། །ཞེས་བྱ་
བ་ནི་གཞུང་ཚིག་དང་ཡི་གེར་རོ། །རྒྱུད་ནི་གསུམ་མོ། རྒྱལ་པོ་ནི་སྔར་བཞིན་ནོ། །
ཆེན་པོ་ནི་སངས་རྒྱས་པའི་ཐབས་སོ། །དཀྱིལ་འཁོར་ནི་རྟེན་གཞལ་ཡས་ཁང་
བརྟེན་པ་ལྷ་བཅོ་བརྒྱད་དང་བཅས་པའོ། །དེ་ལྟ་བུའི་ལྷ་མོ་བཅོ་ལྔའི་བསྐྱེད་རིམ་
དེ་སེམས་ཅན་རྣམས་ཀྱི་དོན་དུ་བསྟན་པས་ན་རྟོག་པ་ཞེའོ། །
ད་ནི་རྫོགས་པའི་རིམ་པ་ལ་གཉིས་ལས། དང་པོ་རྩ་རླུང་བྱང་སེམས་ཀྱི་
རྫོགས་པའི་རིམ་པའི་མཚན་དུ་ཇི་ལྟར་གོ་ན། འཕགས་པ་ནི་གཏུམ་མོའི་རྫོགས་
རིམ་བསྒོམ་པ་དང་ཁམས་གསུམ་འཁོར་བ་ལས་འཕགས་ཞེའོ། །མཁའ་ཞེས་པ
རྩ་སྦུབས་ཀྱི་ནང་སྟོང་པར་ཡོད་པའོ། །འགྲོ་ཞེས་པ་རྩའི་ནང་ནས་མར་ཀུན་རྫོབ་
བྱང་སེམས་ཀྱི་ཐིག་ལ་རྒྱུན་མི་འཆད་པར་འགྲོ་བས་སོ། །རྡོ་རྗེ་ནི་དབུས་ཀྱི་རྩ་ཨ་
བ་དྷཱ་ཏཱིའོ། །གུར་ནི་ལུས་ཐམས་ཅད་རྩའི་བར་ཆུད་པ་ལ་བྱའོ། །ཞེས་བྱ་བ་ནི་
གཏུམ་མོའི་རྫོགས་རིམ་དེ་གཞུང་ཚིག་དང་ཡི་གེར་གཏན་ལ་འབེབས་པའོ། །
རྒྱུད་ནི་སྔར་བཞིན་ནོ། །རྒྱལ་པོ་ནི་གཏུམ་མོ་རྫོགས་རིམ་དེས་སྤང་བྱ་མི་མཐུན་
248 -11



དྷཱ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པའི་ཕྱོགས་འཇོམས་པའོ། །ཆེན་པོ་ཞེས་པ་སྔ་མ་ལྟར་རོ། །དཀྱིལ་ནི་སྤྲོས་མེད་
ལྷན་ཅིག་སྐྱེས་པའི་ཡེ་ཤེས། འཁོར་ནི་དགའ་བ་བཞི་དང་སྐད་ཅིག་མ་བཞིས་
སྙིང་པོའི་དོན་དང་ལེན་པའོ། །བསྡུ་བ་ནི་རྩའི་འཁོར་ལོ་བཞི་པ་དེ་ཡང་ཨ་བ་
ཏཱིར་རོ་གཅིག་པའོ། །དེ་ལྟར་གཏུམ་མོའི་རྫོགས་རིམ་དེ་ཡང་སེམས་ཅན་གྱི་དོན་
དུ་བསྟན་པས་ན་རྟོག་པ་ཞེའོ། །
ད་ནི་ཕྱག་རྒྱ་ཆེན་པོའི་རྫོགས་རིམ་དང་སྦྱར་ན། འཕགས་པ་ནི་ཕྱག་རྒྱ་
ཆེན་པོ་བསྒོམ་པའི་གང་ཟག་དེ་ཁམས་གསུམ་འཁོར་བ་ལ་སོགས་པས་སོ། །
མཁའ་ཞེས་པ་ཆོས་ཉིད་སྟོང་པ། འགྲོ་ནི་རིག་པའི་ཡེ་ཤེས་སོ། །དོན་ལ་མཁའ་
ཆོས་ཉིད་སྟོང་པ་དེར། འགྲོ་རིག་པའི་ཡེ་ཤེས་རྒྱུན་མི་འཆད་པར་འགྲོ་བས་སོ། །
དེ་ལྟར་ཡང་འདིའི་ལེའུ་བཞི་པ་ནས། ཐམས་ཅད་མཁའ་ལ་སྤྱོད་གྲུབ་པ། མཁའ་
འགྲོ་མ་འདིར་རབ་གྲགས་སོ། །ཞེས་བཤད་དོ། །རྡོ་རྗེ་ནི་སྤྲོས་མེད་ཀྱི་ཤེས་པའོ། །
གུར་ནི་མཁའ་ཆོས་ཉིད་སྟོང་པ། འགྲོ་རིག་པའི་ཡེ་ཤེས། རྡོ་རྗེ་སྤྲོས་མེད་ཀྱི་ཤེས་
པ་དང་གསུམ་པོ་དེ་དབྱེར་མི་ཕྱེད་པར་འབྲེལ་པའི་དོན་གྱིས་སོ། །ཞེས་བྱ་བ་ནི་
སྤྲོས་མེད་ཕྱག་རྒྱ་ཆེན་པོའི་དོན་དེ་རྒྱུད་འདི་ནས་གཞུང་ཚིག་དང་ཡི་གེ་སྟོན་པས་
སོ། །
རྒྱུད་ཞེས་པ་ནི་ངོ་བོ། ངེས་ཚིག །དབྱེ་བ་གསུམ་མོ། །ངོ་བོ་ནི་ཐབས་
ཤེས་རབ་དབྱེར་མེད་དོ། །དེ་ལྟར་ཡང་རྩ་རྒྱུད་བརྟག་པ་དང་པོའི་ལེའུ་དང་པོ་
ནས། ཐབས་དང་ཤེས་རབ་བདག་ཉིད་རྒྱུད། དེ་ནི་ང་ཡིས་བཤད་ཀྱིས་ཉོན་ཞེས་
སོ། །ངེས་ཚིག་ནི་འབྲེལ་བའི་ དོན་ གྱིས་ན། འཚོགས་ པའི་དོན་ གྱིས་ན། བྲེང་
ཆགས་པའི་དོན་གྱིས་ན་རྒྱུད་དོ། །དོན་ལ་ལས་དང་པོ་པ་གཅིག་ཡང་དག་པར་
248--12



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
རྫོགས་པའི་སངས་རྒྱས་ཀྱི་སར་འགྲོ་བ་ལ་གཞི་རང་བཞིན་འབྲས་བུའི་རྒྱུད་
གསུམ་ཚོགས་དགོས། འབྲེལ། བྲེང་ཆགས་དགོས་པས་སོ། །དབྱེ་བ་ལ་གཞི་རང་
བཞིན་འབྲས་བུ་གསུམ་མོ། །རྒྱལ་པོ་ནི་སྤང་བྱ་མཐུན་པའི་ཕྱོགས་ཐམས་ཅད་
འཇོམས་པའོ། །ཆེན་པོ་ནི་སངས་རྒྱས་པའི་ཐབས་སོ། །དཀྱིལ་འཁོར་ནི་གོང་
དང་འདྲ། བསྡུ་བ་ནི་སྣང་གྲག་གི་ཆོས་ཐམས་ཅད་སྤྲོས་མེད་ཕྱག་རྒྱ་ཆེན་པོའི་
ཉམས་མྱོང་དུ་ འདུ་བའོ། །ཕྱག་རྒྱ་ཆེན་པོའི་རྫོགས་རིམ་དེ་ཡང་ སེམས་ཅན་
རྣམས་ཀྱི་དོན་དུ་བསྟན་པས་ནི་རྟོག་པ་ཞེས་བྱའོ། །དེ་རྣམས་ནི་རང་བཞིན་གྱི་
རྒྱུད་ཀྱི་མཚན་དུ་ཇི་ལྟར་གོ་བའོ། །འབྲས་བུའི་རྒྱུད་ཀྱི་མཚན་དུ་ཇི་ལྟར་གོ་བའི་
དེ་ཤུགས་ཀྱིས་ཤེས་གསུངས་སོ། །རྡོ་རྗེ་མཁའ་འགྲོ་ལ་ཕྱག་འཚལ་ལོ་ཞེས་པ་ལོ་
ཙཱ་བའི་ཕྱག་གོ།
ད་ནི་མཚན་དེ་དང་ལྡན་པའི་མཚན་ཅན་དེ་ལ་དབུ་ནས་ཞབས་སུ་བསྡུད་
དོན་དུས་བསྟན་ཞེ་ན། རྒྱུད་ཀྱི་གླེང་གཞི་བསྟན་པ་དང་
། རྒྱུད་དངོས་བསྟན་པའོ། །
དེ་ལ་རྒྱུད་ཀྱི་གླེང་གཞི་བསྟན་པ་ནི། མཁའ་དང་བེམ་པོ་གསལ་བ་དང་ཞེས་པ་
ནས། ཐམས་ཅད་ལས་དང་བདག་མེད་ཞེས་པའི་བར་ཀྱིས་སོ། །འབྲས་བུ་རྒྱུ་
དང་བྱ་བ་ཞེས་པ་མན་ཆད་རྒྱུད་དངོས་སོ། །
དང་པོ་རྒྱུད་གྱི་གླེང་གཞི་བསྟན་པ་ལ་གཉིས་ལས། མཁའ་དང་བེམ་པོ་
གསལ་བ་དང་ཞེས་པ་ནས། ཕྱི་རོལ་དོན་དང་ནང་དང་ཡང་ཞེས་པའི་བར་གྱིས་
གླེང་གཞིའི་རྒྱས་པར་བཤད་པ། བཙུན་མོ་ཀུན་དང་ཆོས་དང་ནི། །ཐམས་ཅད་
ལས་དང་བདག་མེད་ཞེས་པའི་ཚིག་རྐང་པ་གཉིས་ཀྱིས་གླེང་གཞིའི་མཇུག་སྡུད་
དོ། །དེ་ལས་དང་པོ་གླེང་གཞི་རྒྱས་པར་བཤད་པ་སྟོན། དེ་ཡང་རྩ་རྒྱུད་ཀྱི་དོན་
248 -13



།
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཅིག་བསླང་དགོས་ཏེ། རྩ་བའི་རྒྱུད་དུ་འདི་སྐད་བདག་གིས་ཐོས་པ་དུས་གཅིག་
ན་བྱ་བ་དེ་སྡུད་པ་པོས་ཁོ་རང་གི་འཁོར་རྣམས་ཀྱི་ནང་དུ་སླ་ཐབས་སུ་བརྗོད་
པས། སྡུད་པ་པོའི་འཁོར་ལ་རྣམ་པར་རྟོག་པ་གསུམ་སྐྱེས། ཁྱོད་ཀྱིས་སྟོན་པ་
གང་ལ། གནས་གང་དུ། གྲོགས་གང་དང་ལྷན་ཅིག་ཏུ་ཐོས་སྙམ་པའི་རྣམ་རྟོག་
གསུམ་སྐྱེས། རྣམ་རྟོག་གསུམ་པོ་དེ་གཅད་པའི་དོན་དུ། བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བྱས་པས། སྟོན་
པ་གང་ལ་ཐོས་སྙམ་པའི་རྣམ་རྟོག་གཅད་དོ། །བཙུན་མོའི་བྷ་ག་རྣམས་ལ་ཞེས་
པས་གནས་གང་དུ་ཐོས་སྙམ་པའི་རྣམ་རྟོག་གཅད། བཞུགས་སོ་ཞེས་པས་གྲོགས་
གང་དང་ལྷན་གཅིག་ཏུ་ཐོས་སྙམ་པའི་རྣམ་རྟོག་གཅད་བགྱིས་སོ།
དེའི་དོན་འདིར་བཤད་ན། དང་པོ་གནས་གང་དུ་ཐོས་བྱས་པ་ལ། བཙུན་
བྷ་ག་བྱ་བ་དེ་བཤད་པས། བཙུན་མོ་ནི་ཡུམ་སངས་རྒྱས་སྤྱན་ལ་སོགས་
པའོ། །བྷ་ག་ནི་ཌཱ་ཀི་མ་དེ་རྣམས་ཀྱི་བྷ་ག་ཐམས་ཅད་གཅིག་ཏུ་བསྡུས་པ་ཆོས་
བྱུང་གྲུ་གསུམ་པ་དེའོ། །རྣམས་ཞེས་པ་མང་པོ་གཅིག་ཡོད་པར་འདུག་སྟེ་ཅི་ལ་
ཟེར་མི་ཤེས། འདིའི་འགྲེལ་བའམ་ཡིག་སྣ་རང་གུར་གྱི་གླེང་གཞི་ཡིན་ཟེར་བ་དེ་
འདིར། མཁའ་དང་ཞེས་པ་ནས་ཡིད་དུ་རོལ་དང་
། སྣོད་དང་ཞེས་པའི་བར་གྱིས་
འཆད། དེ་ལ་མཁའ་དང་ཞེས་པ་ཆོས་འབྱུང་གྲུ་གསུམ་པ་རྩ་བ་ཕྲ་བ་ཐུར་དུ་ཟུག་
པ་ཁ་གདེངས་ཆེ་བ་ཁ་དོག་དཀར་པོར་སྣང་བ་དེའོ། །དེ་ཡང་ཆོས་འབྱུང་དེ་ནང་
སྟོང་པར་འདུག་པས་ཆོས་ཉིད་སྟོང་པ་ཉིད་མཚོན་མ། ཟུར་གསུམ་གྱི་ཐབས་བདེ་
བ་མཚོན་ཏེ། དོན་ལ་བདེ་སྟོང་དབྱེར་མེད་ཀྱི་གནས་སོ། །རྣམས་ཞེས་པའི་དོན་
འདིར། བེམ་པོ་ཞེས་པ་ཆོས་འབྱུང་དེའི་ནང་ན་རགས་པ་སའི་དཀྱིལ་འཁོར་གྲུ་
248 -14



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བཞི་སེར་པོ་གཅིག་ཡོད། གསལ་བ་ནི་གཟུགས་བརྙན་གཞན་གསལ་བར་བྱེད་
པ་ཆུའི་དེ་ལ་ཟླུམ་པོ་དཀར་པོ་གཅིག་ཡོད། གསལ་བ་མེད་དང་ཞེས་པ་གསལ་བ་
ནི་ཆུ་ཡིན་ལ། མེད་པ་ནི་ཆུའི་དཀྱིལ་འཁོར་དེ་མེས་སེམས་པར་བྱེད་པས། དེའི་
སྟེང་མེའི་དཀྱིལ་འཁོར་དམར་པོ་གྲུ་གསུམ་པ་གཅིག་ཏུ་ཡོད། རབ་འབྱེད་ནི་
གཟུགས་གོང་ནས་གོང་དུ་བསྐྱེད་པར་བྱེད། རྫོགས་པར་བྱེད། འཕེན་པར་བྱེད།
འབྱེད་པར་བྱེད་པ་དེའི་སྟེང་ན་རླུང་གི་དཀྱིལ་འཁོར་ཟླ་གམ་གཞུའི་དབྱིབས་ལྟ་
བུ་གཅིག་ཡོད། དེ་ལྟར་འབྱུང་པ་ན་ས་ཆུ་མེ་རླུང་བཞི། ཡེ་ཤེས་ནི་མེ་ལོང་ལྟ་བུ་
མཉམ་པ་ཉིད། སོ་སོར་རྟོག་པ། བྱ་བ་གྲུབ་པའི་ཡེ་ཤེས་བཞི། ལྷ་མོ་ནི་སངས་
རྒྱས་སྤྱན་མ་མ་ཀི །གོས་དཀར་མོ། སྒྲོལ་མ་བཞི། དེ་རྣམས་ཆོས་འབྱུང་གི་ནང་
དུ་ཞུ་ཞིང་འདྲེས་པ་ལས། སྣ་ཚོགས་རྡོ་རྗེ་གཞི་གནས་དང་ཞེས་པ་སྣ་ཚོགས་རྡོ་རྗེ་
རྒྱ་གྲམ་པ་གཅིག་ཏུ་གྱུར། དེ་ཡང་བླ་མ་ལྷོ་པའི་རྒྱ་དཔེ་ལ་གཞི་གནས་ཁོང་དུ་
ཡོད་གསུངས། དེའི་ལྟེ་བའི་ནང་ངམ་སྟེང་ན་རིན་པོ་ཆེ་རྣམ་པ་ལྔ་ལས་གྲུབ་པའི་
གཞལ་ཡས་ཁང་གྲུ་བཞི། སྒོ་བཞི། རྟ་བབས་རྣམ་པ་བཞི་དང་བཅས་པ། ཤར་
དཀར། ལྷོ་སེར། ནུབ་དམར། བྱང་ལྗང་པ། ཕྱི་ནས་བལྟས་ན་ནང་གསལ། ནང་
ནས་བལྟས་ན་ཕྱི་གསལ། དོན་ཡེ་ཤེས་ལྔ་མཚོན་པའི་རྟགས་སུ་འོད་ཟེར་ཁ་དོག་
ལྔ་འཕྲོ་བ། མནན་ནི་ནེམས་བྱེད་པ། བཏེག་ན་སྤར་གྱིས་བྱེད་པའོ། །
དེ་ལ་ཡིད་རོལ་དང་ཞེས་པ་ཡིད་དུ་རོལ་པ་དར་དང་ནོར་བུ་རིན་པོ་ཆེ་
དང་། རྔ་མའི་ཆུ་འཕྱང་དང་
། དྲིལ་བུ་གཡེར་ཁ་ལ་སོགས་པའི་རྒྱན་ཡོད་པའོ། །
འོ་ན་གཞལ་ཡས་ཁང་དེ་ཅིའི་ཚུལ་དུ་འདུག་ན། སྣོད་དང་ཞེས་པར་སྦྲེལ་ཏེ་ཕྱི་
སྣོད་ཀྱི་འཇིག་རྟེན་གྱི་ཚུལ་དུ་འདུག་ཏེ། ཕྱི་སྣོད་ཀྱི་འཇིག་རྟེན་འདི་ལ་ནང་བཅུད་
248 -15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཀྱི་སེམས་ཅན་ཐམས་ཅད་རྟེན། གནས། ལོངས་སྤྱོད་པ་བཞིན་དུ། གཙོ་བོ་དང་
འཁོར་དུ་བྱས་པའི་ལྷ་ཐམས་ཅད་གཞལ་ཡས་ཁང་དེ་ལ་བརྟེན་ནས་བཞུགས་
པའོ། །དེས་ནི་རྩ་རྒྱུད་ཀྱི་བཙུན་མོའི་བྷ་ག་རྣམས་བྱ་བ་དེའི་དོན་ཐལ་ལོ། །དོན་
ལ་ཆོས་འབྱུང་གི་ནང་དུ་འབྱུང་པ་བཞི། ཡེ་ཤེས་བཞི། ལྷ་མོ་བཞི་ཞུ་ཞིང་འདྲེས་
པ་ལས། རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་
བཞི་དང་བཅས་པ་ཕྱི་ནས་བལྟས་ན་ནང་གསལ། ནང་ནས་བལྟས་ན་ཕྱི་གསལ་
བ་ཞིག་ཡིན་ཏེ། ཤེས་བྱ་རང་གི་མཚན་ཉིད་ཀྱི་གནས་བྱ་བ་དེ་ལྟ་བུ་ཞིག་ཡིན་
གསུངས། །
འོ་ན་ གནས་ དེར་ སྟོན་ པ་ གང་ ལ་ ཐོས་ ཞེ་ན། གཅིག་ དང་ གཉིས་དང་
མཁའ་བདེ་དང་ཞེས་པས་སྟོན་པ་འཆད། དེ་ལ་གཅིག་དང་ཞེས་པ་ཤེས་བྱ་རང་
གི་མཚན་ཉིད་ཀྱི་སྟོན་པ་འཆར། གཉིས་དང་མཁའ་བདེ་ཞེས་པས་གདུལ་བྱ་ངོར་
སྣང་གི་སྟོན་པ་འཆད་དོ། །དེ་ལ་གཅིག་དང་ཞེས་པ་ཤེས་བྱ་རང་གི་མཚན་ཉིད་ཀྱི་
སྟོན་པ་སྟེ། དོན་བདེ་སྟོང་དབྱེར་མེད་གཅིག་པུའི་རྣམ་འཕྲུལ་ལ་གཞག །དེའི་
དོན་གུར་ལེའུ་བཅུ་བཞི་པར་བཤད་པ་བྱས་པས། ཤིན་ཏུ་སྦྱར་བའི་རྣལ་འབྱོར་
ལ། །མ་མ་ཀི་མེད་མི་བསྐྱོད་མེད་ཞེས་སོ། །ཤིན་ཏུ་སྦྱར་བ་ནི་བདེ་བ་དང་སྟོང་པ་
དབྱེར་མེད་དུ་སྦྱར་བ་དེ་ལ། མ་མ་ཀི་ཞེས་པ་ལྷ་མོའི་རིགས་སུ་ཆད་པ་ཡང་མེད་
ལ། མི་བསྐྱོད་པ་ལ་ཕོའི་རིགས་སུ་ཆད་པ་ཡང་མེད། འོ་ན་དེ་ཅི་ཡིན་ན། བདེ་བ་
དང་སྟོང་པ་དབྱེར་མི་ཕྱེད་པའི་བདག་ཉིད་ཅན་བྱ་བ་ཡིན་ཏེ། དེས་ཆོས་གསུངས་
པ་ཡང་མེད་ཞེའོ། །གཉིས་ཞེས་པ་གདུལ་བྱ་ངོར་སྣང་གི་སྟོན་པ་སྟེ། ཡབ་དཔལ་
དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་དང་ཡུམ་བདག་མེད་མ་ཞལ་སྦྱར་དུ་
248-16



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
འདུག་པ་ལ་བྱའོ། །མཁའ་བདེ་དང་ཞེས་པ་ཡབ་སྣང་བ་ཐབས་དེས་ཡུམ་སྟོང་པ་
ཤེས་རབ་མི་གཏོང་པའི་བརྡར་ཡབ་ཀྱིས་ཡུམ་ལ་འཁྱུད། ཡུམ་སྟོང་པ་ཤེས་རབ་
དེས་ཡབ་སྣང་བ་ཐབས་མི་གཏོང་པའི་བརྡར་ཡུམ་གྱིས་ཡབ་ལ་འཁྱུད། སྣང་བ་
དང་སྟོང་པའི་རོ་བདེ་སྟོང་དབྱེར་མེད་དུ་རོ་གཅིག་པར་བྱ་བའི་ཕྱིར། རྡོ་རྗེ་དང་
པད་མ་སྙོམས་པར་ཞུགས་པ་བྱེད་པ་དེ་ལ། ཟག་མེད་ཀྱི་བདེ་བ་སྐྱེད་ཅིག་ཟག་
མེད་བདེ་བ་ལ་ལོངས་སྤྱོད་པས་ན་མཁའ་བདེ་ཞེས་བྱའོ། །
འོ་ན་གྲོགས་གང་དང་ལྷན་ཅིག་ཏུ་ཐོས་ཞེ་ན། རྩ་བའི་རྒྱུད་ན་བཞུགས་སོ་
ཞེས་བྱ་ཡོད་དོ་ཞེས་པའི་དོན། འཁོར་ཇི་ལྟ་བུ་བཞུགས་ཞེ་ན། འཇིག་རྟེན་པའི་
འཁོར་དང་། འདས་པའི་འཁོར་གཉིས་ལས། སེམས་ཅན་ཁམས་ཞེས་པ་འཁོར་
དེ་ཐམས་ཅད་ཀྱང་འཁོར་གྱི་བྱ་བ་བྱེད་པ་སྟེ་བཞེངས་པ་དང་། བཞུགས་པ་དང་།
ཆོས་ནང་གླེང་པ་དང་
། རྟོགས་པ་བརྗོད་པ་དང་
། སྤྱན་འབྱེད་པ་དང་འཛུམས་པ་
བྱེད་པས་ན། ཡིད་དུ་རོལ་དང་ཞེས་པ་འཁོར་དེ་ཐམས་ཅད་ཀྱང་གཅིག་ལ་གཅིག་
ཞེ་སྡང་པ་དང་
། འདོད་ཆགས་པ། ཕྲག་དོག་པ་ལ་སོགས་པ་ཉོན་མོངས་པ་རང་
ག་མ་མེད་པར་གཅིག་ལ་གཅིག་ཆོས་ནང་གླེང་པ་དང་། རྟོགས་པ་བརྗོད་པ་དང་།
བཞེངས་པ་དང་
། བཞུགས་པ་དང་། སྤྱན་འབྱེད་པ་དང་འཛུམས་པ་ལ་སོགས་པ་
འཁོར་གྱི་བྱ་བ་བྱེད་པས་ན་ཡིད་རོལ་ཞེས་སོ། །
འཁོར་ལ་གཉིས་ལས། དང་པོ་འཇིག་རྟེན་པའི་འཁོར་འཆད་དོ། །འཇིག་
རྟེན་སེམས་ཅན་དང་ཞེས་པས་འཇིག་རྟེན་པའི་འཁོར་ཡོད་དེ། འཇིག་རྟེན་པའི་
འཁོར་ཅི་ལྟ་བུ་ཡོད་ན། ས་འོག་ཞེས་པ་ས་འོག་ལྷ་མ་ཡིན་གྱི་འཁོར་ཡོད། ས་
སྟེང་ནི་ས་སྟེང་མིའི་འཁོར་ཡོད། ས་བླ་ནི་ལྷའི་འཁོར་ཡོད། བར་སྣང་ཞེས་པ་
248 - 17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བར་སྣང་དྲི་ཟའི་འཁོར་ཡོད། དེ་རྣམས་ཡོད་པར་ཅིས་ཤེས་ན། འདིའི་མཇུག་
རྗེས་སུ་ཡི་རང་པས་ཤེས་སོ།
ད་ནི་འཇིག་རྟེན་ལས་འདས་པའི་འཁོར་ལ་གཉིས་ལས
། དང་པོ་སྟོན་
པའི་ལུས་ལ་གནས་པའི་འཁོར་ནི། ས་འོག་ཞེས་པ་དང་ལུས་ཞེས་པ་བསྡེབས་
པས་སྤྱི་བོ་ན་ས་སྤྱོད་མ་སྐུ་རྡོ་རྗེའི་ངོ་བོར་བཞུགས་པའོ། །ས་སྟེང་དང་ངག་ཞེས་
པ་བསྡེབས་པས་མགྲིན་པ་ན་མཁའ་སྤྱོད་མ་གསུང་རྡོ་རྗེའི་ངོ་བོ་བཞུགས། ས་བླ་
དང་ཡིད་བསྡེབས་པས་སྙིང་ག་ན་བདག་མེད་མ་ཐུགས་རྗེའི་ངོ་བོར་བཞུགས་ཏེ་
སྐུ་གསུང་ཐུགས་ཀྱི་ལྷ་གསུམ་མོ། །དྲུག་དང་ཞེས་པ་མིག་གཏི་མུག་རྡོ་རྗེ་ལ་
སོགས་པ་སྐྱེ་མཆེད་དྲུག་གི་ལྷ་དྲུག་བཞུགས་པ་བཟུང་
། དེ་ལྟར་སྐྱེ་མཆེད་དྲུག་གི་
ལྷ་དྲུག་སྐུ་གསུང་ཐུགས་ཀྱི་ལྷ་གསུམ་ཏེ་དགུ། སྙིང་ག་ན་ཡེ་ཤེས་སེམས་དཔའ་
མཚོན་གང་པ་དང་བཅུ་པོ་དེ་སྟོན་པའི་ལུས་ལ་གནས་པའི་འཁོར་བཞུགས་པའོ། །
འཁོར་དུ་བཀོད་པའི་འཁོར་ནི། ལྔ་དང་ཞེས་པ་ལྷ་མོ་བཅོ་ལྔའི་ནང་གི་
འཕར་མ་པད་མ་འདབ་བཞིའི་ལྷ་མོ་བཞི་དབུས་ཀྱི་ལྟེ་བའི་བདག་མེད་མ་དང་
ལྔའོ། །དྲུག་གཉིས་ནི་གོང་དུ་དྲུག་གཅིག་ཡོད་པ་ལ་ལྟོས་པས་འདིར་དྲུག་གཉིས་
སོ། །དོན་ལ་པད་མ་འདབ་བརྒྱད་ཀྱི་ཕྱོགས་བཞིའི་ལྷ་མོ་བཞི། མཁའ་སྤྱོད་ས་
སྤྱོད་གཉིས་ཏེ་དྲུག་ལ་ཟེར། འགྲོ་བ་རྣམས་ནི་བཞི་པོ་དང་ཞེས་པ་མཚམས་ཀྱི་ལྷ་
མོ་པུ་ཀ་སི་ལ་སོགས་པ་བཞི་པོ་དེ་འབྱུང་པ་བཞི་དག་པའི་བདག་ཉིད་ཡིན་
པའམ། ཡང་ན་མངལ་སྐྱེས། སྒོང་སྐྱེས། རྫུས་སྐྱེས། དྲོད་གཤེར་ལས་སྐྱེས་པའི་
སྐྱོ་གནས་བཞིས་བསྡུས་པའི་སེམས་ཅན་ནོ། །ཉི་ཤུར་གཅིག་གིས་མ་ཚང་དང་
ཞེས་པ་ལ་ཇོ་བོ་མེ་ཏྲི་པ་མིག་གཏི་མུག་རྡོ་རྗེ་ལ་སོགས་པ་སྐྱེ་མཆེད་ཀྱི་ལྷ་དྲུག །
248 -18



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྐུ་གསུང་ཐུགས་ཀྱི་ལྷ་གསུམ་སྟེ་དགུ། སྙིང་ག་ན་ཡེ་ཤེས་སེམས་དཔའ་མཚོན་
གང་པ་དང་བཅུ། དཔལ་དགྱེས་པ་རྡོ་རྗེའི་འཁོར་ལྷ་མོ་བརྒྱད་ཡུམ་བདག་མེད་མ་
དང་དགུ། གོང་ལུས་ཀྱི་ལྷ་བཅུ་སྟེ་བཅུ་དགུ་པོ་དེ་ལ་འདོད། ཡང་ཇོ་བོ་ནཱ་རོ་པ་ཉི་
ཤུར་གཅིག་གིས་མ་ཚང་དང་ཞེས་པ་ཡུམ་བདག་མེད་མ་ལ་སོགས་པ་ལྷ་མོ་བཅོ་
ལྔ། དེའི་སྟེང་དུ་གོང་གི་མངལ་སྐྱེས་ལ་སོགས་པ་སྐྱེ་གནས་བཞིས་བསྡུས་པའི་
སེམས་ཅན་རྣམས་དང་བཅུ་དགུ་པོ་དེ་ལ་ཉི་ཤུར་གཅིག་གིས་མ་ཚང་པ་དང་ཞེས་
གསུངས་སོ། ཁམས་ གསུམ་པོ་ནི་མ་ལུས་དང་ཞེས་པ་འཁོར་དེ་རྣམས་ཐམས་
ཅད་སྐུ་གསུང་ཐུགས་གསུམ་ལས་མ་འདས་པའམ། ཡང་ན་སྐུ་རྡོ་རྗེ། གསུང་རྡོ་
རྗེ། ཐུགས་རྡོ་རྗེ་གསུམ་བཞུགས་པའོ། །ཕ་དང་ཞེས་པ་དེ་བཞིན་གཤེགས་པ་
རིགས་ལྔ་ལ་སོགས་པའི་འཁོར་བཞུགས་ལ། བུ་ཞེས་པ་བྱམས་པ་དང་འཇམ་
དཔལ་དང་རྡོ་རྗེ་སྙིང་པོ་ལ་སོགས་པ་བྱང་ཆུབ་སེམས་དཔའི་འཁོར་དཔག་ཏུ་མེད་
པས་བསྐོར་བའོ། །
མ་ཡང་རུང་ཞེས་པ་ཤེས་རབ་ཀྱི་འཁོར་སྤྱན་མ་དང་
། མ་མ་ཀི་ལ་སོགས་
པ་དང༌། གྷོ་རི། ཙོའུ་རི། སྐམ་པ་མོ་ལ་སོགས་པ་དཔག་ཏུ་མེད་པས་བསྐོར་ནས་
བཞུགས། དེ་བཞིན་དུ་འདིའི་ལེའུ་བཞི་པ་ནས། བྱམས་པ་ལ་སོགས་པ་རྡོ་རྗེའི་
བྱང་ཆུབ་སེམས་དཔའ་རྣམས་ཀྱིས་གསོལ་པ་ཟེར་བས། བྱང་ཆུབ་སེམས་དཔའི་
འཁོར་ཡོད་པར་དེས་ཤེས། བརྟག་པ་ཕྱི་མ་ནས་ཀྱང༌
། སྤྱན་མ་དང་མ་མ་ཀི་དང་
བྱ་བ་ནས་འོད་ལྡན་མ་ལ་སོགས་པ་རི་རབ་རྡུལ་ཕྲ་རབ་དང་ལྡན་པའི་རྣལ་འབྱོར་
མ་རྣམས་ཚིག་འདི་དག་ཐོས་ནས་ཟེར་བས། མཁའ་འགྲོ་མའི་འཁོར་ཡོད་པར་
ཀྱང་དེས་ཤེས་སོ། །དེའི་ཕྱི་རོལ་ན་འཇིག་རྟེ་ལས་འདས་པའི་མཁའ་འགྲོ་མ་
248 -19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཡོད། དེའི་ཕྱི་རོལ་ན་འཇིག་རྟེན་གྱི་མཁའ་འགྲོར་སྔགས་སྐྱེས་ལ་སོགས་པས་
བསྐོར་ནས་ཡོད། དེའི་ཕྱི་རོལ་ན་འཇིག་རྟེན་པའི་ལྷ་མཐུ་བོ་ཆེ་དང་
། ཀླུ་མཐུ་བོ་
ཆེ་ལ་སོགས་ པས་བསྐོར་ནས་ཡོད། འཇིག་རྟེན་ པའི་འཁོར་ཡོད་ པར་ འདིའི་
མཇུག་རྗེས་སུ་ཡི་རང་པར་ཤེས་སོ། །དེ་ལ་ཕྱི་རོལ་དོན་དང་ཞེས་པ་ལོ་ག་ཐམས་
ཅད་དཀྱིལ་འཁོར་གྱི་ཕྱི་རོལ་ནའོ། །ནང་དང་ཡང་ན་འདས་པ་ཐམས་ཅད་ནང་
ནའོ། །དེས་ནི་རྩ་བའི་རྒྱུད་ཀྱི་བཞུགས་སོ་བྱ་བ་དེའི་དོན་ཐལ་ལོ། །
དུས་ནི་ སྟོན་ པ། གནས། འཁོར་ གསུམ་ འཛོམ་པའི་དུས་དེའོ། །བཤད་
པར་བྱ་བའི་ཆོས་དཔལ་དགྱེས་པ་རྡོ་རྗེ་ལ་གཞུང་ཚད་འབུམ་ཚན་ལྔ། བརྟག་པ་
ནི་སོ་གཉིས། བརྗོད་བྱ་ནི་རྒྱ་མཚོ་ལྟ་བུ། ལེའུ་ནི་སྟོང་ཕྲག་སུམ་ཅུའི་བདག་ཉིད་
ཅན། དེའི་དོན་བསྡུས་པ་སྙིང་པོ་བསྡུས་པའི་རྒྱུད་རྡོ་ རྗེ་གུར་ཡིན་གསུངས། དེ་
ལྟར་ ན་ སྟོན་ པ་ དང༌། གནས། འཁོར། དུས། ཆོས་ དང་ ལྔ་ པོ་ དེས་ ཕུན་ སུམ་
ཚོགས་ པའི་གླེང་གཞི་བསྟན་པ་བྱ་བར་བྱས་ནས། དེ་ཡན་ཆད་ཀྱིས་གླེང་གཞི་
རྒྱས་པར་བཤད་པའོ། །
ད་ནི་གླེང་གཞིའི་འཇུག་སྡུད་དོ། །དེ་ཡང་བླ་མའི་ཞལ་ནས་གླེང་གཞིའི་
མཇུག་སྡུད་དུ་གདའ་འམ་མི་གདའ་གཟིགས་གསུངས། དེ་ལ་བཙུན་མོ་ཀུན་དང་
ཆོས་དང་ནི་ཞེས་པས་གནས་ཀྱི་མཇུག་སྡུད། ཐམས་ཅད་ལས་དང་ཞེས་པས་
འཁོར་གྱི། བདག་མེད་ཞེས་པས་སྟོན་པའི་མཇུག་སྡུད་དོ། །བཙུན་མོ་ཀུན་དང་
ཞེས་པ་ཡུམ་སངས་རྒྱས་སྤྱན་མ་དང་
། མ་མ་ཀི་ལ་སོགས་པ་མཁའ་འགྲོ་མ་
རྣམས་སོ། །ཆོས་དང་ནི་ཞེས་པ་དེ་རྣམས་ཀྱི་བྷ་ག་ཐམས་ཅད་གཅིག་ཏུ་བསྡུས་པ་
ཆོས་ཀྱི་འབྱུང་གནས་ཟུར་གསུམ་པ་དེ་ལ་བྱ་སྟེ། དོན་ལ་གནས། དེ་ལྟ་བུ་གཅིག་
248 -20



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཏུ་ཐོས་ཞེའོ། །ཐམས་ཅད་ལས་ཞེས་པའི་འཁོར་ཡོད་དེ། ཐམས་ཅད་ནི་འཁོར་
ཐམས་ཅད་དོ། །ལས་དང་ཞེས་པ་འཁོར་ཐམས་ཅད་འཁོར་གྱི་བྱ་བ་བྱེད་པའོ། །
འཁོར་གྱི་བྱ་བ་ཅི་ལྟ་བུ་བྱེད་ན། འཁོར་ཐམས་ཅད་ཆོས་ནང་གླེང་པ་དང་། རྟོགས་
པ་བརྗོད་པ་དང་
། གཅིག་ལ་གཅིག་འདྲི་བ་དང༌། བཞེངས་པ་དང་
། སྤྱན་འབྱེད་
པ་དང་། འཛུམས་པ་ལ་སོགས་པ་བྱེད་པ་ན་འཁོར་དེ་རྣམས་དང་ལྷན་ཅིག་ཏུ་
ཐོས་ཞེས་པའོ། །བདག་མེད་ཞེས་པ་སྟོན་པའི་མཇུག་བསྡུད་ཏེ། འོ་ན་སྟོན་ཅི་ལྟ་
བུ་གཅིག་ལ་ཐོས་ན། བདག་མེད་དང་ཞེས་པ་སྟོན་པ་དྲུག་པ་རྡོ་རྗེ་འཆང་ཡུམ་
བདག་མེད་མས་འཁྱུད་པའི་ལྷ་ཡབ་ཡུམ་ཞལ་སྦྱར་གྱི་སྟོན་པ་དེ་ལ་ཐོས་ཞེའོ། །
དེས་ནི་གླེང་གཞིའི་མཇུག་སྡུད་དེ། དེ་རྣམས་ཀྱིས་རྩ་རྒྱུད་ཀྱི་འདི་སྐད་བདག་
གིས་ ཐོས་ པ་ དུས་ གཅིག་ན་ བྱ་བ་ནས་བཞུགས་སོ། །ཞེས་ པའི་བར་གྱི་དོན་
འགྲེལ་དུ་བྱས་ནས། གླེང་གཞི་རྒྱས་པར་བཤད་པ་དང༌། མཇུག་སྡུད་གཉིས་སུ་
བྱ་ནས་རྒྱུད་ཀྱི་གླེང་གཞི་བསྟན་པ་བྱ་བ་དེ་ཐལ་ལོ། །
ད་ནི་རྒྱུད་དངོས་བསྟན་པ་སྟེ། དེ་ལ་ལེའུ་བཅོ་ལྔ་ཡོད་པ་ལས་ལེའུ་དང་
པོ་སྟོན། དེ་ལ་ཡང་ཆོས་བཅོ་ལྔ་ཡོད་པ་ལས། དོན་དང་པོ་རྒྱུད་ཀྱི་བརྗོད་བྱའི་
དོན་མདོར་བསྡུས་ཏེ་བསྟན་པའོ། །དེ་འབྲས་བུ་རྒྱུ་དང་བྱ་བ་ཞེས། །བསྒྲུབ་བྱ་
བསྒྲུབ་པ་རྡོ་རྗེའི་བདག་ཞེས་པ་འདིས་སྟོན། འདི་ལ་ཇོ་བོ་ནཱ་རོ་མི་ཏྲི་གཉིས་རྒྱུད་
ཀྱི་བརྗོད་བྱའི་དོན་མདོར་བསྡུས་ཏེ་བསྟན་པ་བྱ་བར་ས་གཅོད་མིང་འདོགས་
མཐུན་པ་ལ། རྒྱུད་ཀྱི་འཆིང་ལུགས་མི་མཐུན་ཏེ། མངའ་བདག་ཆེན་པོ་མི་ཏྲི་བའི་
དགོངས་པས་གུར་བརྟག་གཉིས་པོ་འདི་འདི་ལྟར་འཆིང་སྟེ། ཐེག་པ་ཐུན་མོང་གི་
བསླབ་བྱ་དང་། ཐུན་མོང་མ་ཡིན་པའི་བསླབ་བྱ་གཉིས་ཏེ། དེ་ལ་ཐེག་པ་ཐུན་
248-21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མོང་གི་བསླབ་བྱ་ལ། ཉན་ཐོས་བྱེ་བྲག་པ་ལ་བསླབ་པ་དང་
། མདོ་སྡེ་པ་དང་
།
སེམས་ཙམ་པ་དང་
། དབུ་མ་པ་ལ་བསླབ་པ་བཞིའོ། །དེ་ལྟར་བརྟག་པ་ཕྱི་མའི་
ལེའུ་བརྒྱད་པ་ནས། སྐལ་མེད་སེམས་ཅན་གདུལ་དཀའ་ལ། གང་གིས་འདུལ་
བར་འགྱུར་བ་ལགས་ཞུས་པའི་ལན་དུ། དང་པོ་གསོ་སྦྱོང་སྦྱིན་པར་བྱ་ཞེས་པ་ལ་
སོགས་པས་ཤེས་སོ། །ཐུན་མོང་མ་ཡིན་པའི་བསླབ་བྱ་ལ་གསུམ་སྟེ། བསྒྲུབ་བྱ་
འབྲས་བུའི་ཆོས། བསྒྲུབ་པ་རྒྱུའི་ཆོས། རྡོ་རྗེ་མངའ་བདག་གིས་བྱ་བ་ལས་ཀྱི་
ཚོགས་བསྒྲུབ་པའོ། །དེ་གསུམ་ཚིག་གཉིས་པོ་འདི་ལ་ནང་འཁྲུགས་བྱས་ནས།
འབྲས་བུ་དང་འོག་གི་བསྒྲུབ་བྱ་བསྡེབས་པས་བསྒྲུབ་བྱ་འབྲས་བུའི་ཆོས་སོ། །རྒྱུ་
དང་ བསྒྲུབ་ པ་ སྡེབས་ པས་ བསྒྲུབ་པ་རྒྱུའི་ཆོས། བྱ་བ་ ཞེས་ དང་ རྡོ་ རྗེ་ བདག་
བསྡེབས་པས་རྡོ་རྗེ་མངའ་བདག་གིས་བྱ་བ་ལས་ཀྱི་ཚོགས་བསྒྲུབ་པ་དང་གསུམ་
མོ། །
དེ་ལ་བསྒྲུབ་བྱ་འབྲས་བུའི་ཆོས་ལ་གཉིས་ཏེ། མཆོག་ གི་ དངོས་གྲུབ་
དང་། ཐུན་མོང་གི་དངོས་གྲུབ་བོ། །མཆོག་དངོས་གྲུབ་ལ་སྟོང་པ་ཆོས་སྐུ། བདེ་
བ་ལོངས་སྐུ། གསལ་བ་སྤྲུལ་སྐུ། ཐ་མི་དད་པ་བདེ་ཆེན་གྱི་སྐུ་དང་བཞིའོ། །ཐུན་
མོང་གི་དངོས་གྲུབ་ལ་རིལ་བུ་དང་
། མིག་སྨན་དང་
། རྐང་མགྱོགས་ལ་སོགས་པ་
བརྒྱད་དོ། །དེ་ལྟར་མཆོག་སྐུ་བཞི་ཐུན་མོང་བརྒྱད་དེ། བསྒྲུབ་བྱ་འབྲས་བུ་ལ་
ཆོས་བཅུ་གཉིས། བསྒྲུབ་པ་རྒྱུའི་ཆོས་ལ་གསུམ་སྟེ། ལམ་རྣལ་འབྱོར། རྐྱེན་སྤྱོད་
པ། གྲོགས་དམ་ཚིག་དང་གསུམ་མོ། །ལས་རྣལ་འབྱོར་ལ་གཉིས་ཏེ། སྨིན་པར་
བྱེད་པ་ལམ་ཀྱི་རྣལ་འབྱོར་དང་
། གྲོལ་བར་བྱེད་པ་ལམ་གྱི་རྣལ་འབྱོར་རོ། །དེ་
ལྟར་ཡང་དཔལ་འདུས་པའི་རྒྱུད་ཕྱི་མ་ནས། བླ་མ་སྔགས་ཀྱི་ལམ་གྱིས་ནི། སློབ་
248 22



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མ་ཡོངས་སུ་སྨིན་པར་བྱས། །སངས་རྒྱས་བྱང་ཆུབ་སེམས་རྣམས་ཀྱིས། །བསྟན་
ནས་ཡོངས་སུ་གྲོལ་བ་ཡིན་ཞེས་བཤད། སྨིན་པར་བྱེད་པས་ལམ་གྱི་རྣལ་འབྱོར་
ལ་བཞི། རྡོ་རྗེ་སློབ་དཔོན་གྱི་མཚན་ཉིད། སློབ་དཔོན་གྱི་ལས། སློབ་མ་དཀྱིལ་
འཁོར་དུ་གཞུག་ཅིང་ལྷ་ངོ་བསྟན་པ། དབང་བསྐུར་བའི་རིམ་པ་དང་བཞིའོ། །
གྲོལ་བར་བྱེད་པ་ལམ་གྱི་རྣལ་འབྱོར་ལ་གཉིས་ཏེ། བསྐྱེད་པའི་རིམ་པ་
དང༌། རྫོགས་པའི་རིམ་པའོ། །གྲོལ་ལམ་བསྐྱེད་རིམ་ལ་གསུམ་སྟེ། བསྐྱེད་རྒྱུ་ལ་
བརྩམས་ཏེ་མིང་གདགས་པ་དང་
། བསླབ་ཚུལ་ལ་བརྩམས་ཏེ་མིང་གདགས་པའོ། །
བསྐྱེད་རྒྱུ་ལ་གཉིས་ཏེ། ཐབས་ཀྱི་བསྐྱེད་པའི་རིམ་པ་དང་
། ཤེས་རབ་ཀྱི་བསྐྱེད་
པའི་རིམ་པའོ། །ཐབས་ཀྱི་བསྐྱེད་པའི་རིམ་པ་ལ་བཞི་སྟེ། ཧེ་རུ་ཀ་ཞལ་གཅིག་
ཕྱག་གཉིས་པའི་བསྐྱེད་རིམ་དང་
། ཞལ་གསུམ་ཕྱག་བཞི་པའི་དང་
། ཞལ་གསུམ་
ཕྱག་དྲུག་པའི་དང་
། ཞལ་བརྒྱད་ཕྱག་བཅུ་དྲུག་པའི་སྒྲུབ་ཐབས་དང་བཞིའོ། །
ཤེས་རབ་གཙོ་བོར་གྱུར་པ་ལྷ་མོ་བཅོ་ལྔའི་བསྐྱེད་རིམ་དང་ལྔའོ། །བསྐྱེད་རྒྱུའི་
ཆོས་ལྔ་པོ་དེ། མངལ་སྐྱེས་ཀྱིས་བསྐྱེད་ན་ཡང་བསྐྱེད། སྒོང་སྐྱེས་དང་རྫུས་སྐྱེས་
ཀྱིས་བསྐྱེད་ན་ཡང་བསྐྱེད། དྲོད་གཤེར་ལས་སྐྱེས་པ་སྐྱེ་གནས་སྨིན་པས། ལྷའི་
བསྐྱེད་རིམ་ལ་མི་སྦྱར་ཏེ། དེ་ལྟར་བསྐྱེད་ཚུལ་གསུམ་མོ། །བསླབ་ཚུལ་ལ་གསུམ་
སྟེ། ལྷའི་རྣམ་པ་ལ་བསླབ་པ་དང་
། གོ་རིམ་ལ་བསླབ་པ་དང་
། ཐུན་མཚམས་ལ་
བསླབ་པ་དང་གསུམ་སྟེ། གྲོལ་ལམ་བསྐྱེད་རིམ་ལ་བཅུ་གཅིག་གོ །
རྫོགས་པའི་རིམ་པ་ལ་གསུམ་སྟེ། གཏུམ་མོའི་རྫོགས་པའི་རིམ་པ་དང་
།
ཕྱག་རྒྱ་དང་། ཀུན་གཞིའི་རྫོགས་རིམ་དང་གསུམ་མོ། །གཏུམ་མོ་ལ་གསུམ་སྟེ།
གཏུམ་མོ་འཁོར་ལོ་གཅིག་ལ་བརྟེན་པའི་མན་ངག་དང་
། འཁོར་ལོ་གཉིས་ལ་
248-23



ཤུ། སྨིན་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བརྟེན་པའི་དང༌། འཁོར་ལོ་བཞི་ལ་བརྟེན་པའི་མན་ངག་དང་གསུམ་མོ། །ཕྱག་
རྒྱ་ལ་གསུམ་སྟེ། ལས་ཀྱི་ཕྱག་རྒྱ་དང་། ཡིད་ཀྱི་ཕྱག་རྒྱ། ཡེ་ཤེས་ཀྱི་ཕྱག་རྒྱའོ། །
ཀུན་གཞི་ལ་གསུམ་སྟེ། ཀུན་གཞི་འཐོར་བ་སྡུད་པ་དང༌
། ཀུན་གཞི་སྣང་བ་ལམ་
ཁྱེར། ཀུན་གཞི་བསམ་གྱིས་མི་ཁྱབ་པ་དང་གསུམ་སྟེ། དེ་ལྟར་རེ་རེ་ལ་གསུམ་
གསུམ་ བྱས་ པས། རྫོགས་རིམ་ལ་དགུ་སྟེ། དེ་ལྟར་ གྲོལ་ལམ་ལ་ ཉི་
ལམ་ལ་བཞི་སྟེ་ལམ་མམ་རྣལ་འབྱོར་ལ་ཉི་ཤུ་རྩ་བཞིའོ། །
རྐྱེན་སྤྱོད་པ་ལ་གསུམ་སྟེ། དམན་པའི་སྤྱོད་པ། བརྟེན་པ་བསམ་པ་སློབ་
པའི་སྤྱོད་པ། རིམ་པ་བརྟུལ་ཞུགས་ཀྱི་སྤྱོད་པ་དང་གསུམ་སྟེ། དེ་ལྟར་ཉི་ཤུ་རྩ་
བདུན། གྲོགས་དམ་ཚིག་ལ་གཉིས་ཏེ། བཟའ་བའི་དམ་ཚིག་དང་
། བསྲུང་པའི་
དམ་ཚིག་གཉིས་ཏེ་ཉི་ཤུ་རྩ་དགུའོ། །དེ་ལྟར་ན་བསྒྲུབ་ པ་ རྒྱུའི་ཆོས་ཉི་ཤུ་རྩ་
དགུའོ། །
རྡོ་རྗེ་མངའ་བདག་གིས་བྱ་བ་ལས་ཀྱི་ཚོགས་བསྒྲུབ་པ་ནི། དེ་ལ་རྡོ་རྗེ་ནི་
དཔལ་དགྱེས་པ་རྡོ་རྗེ་ཡིན། མངའ་བདག་ནི་དཔལ་དགྱེས་པ་རྡོ་རྗེའི་དཀྱིལ་
འཁོར་དུ་དབང་ཐོབ་ནས་ལས་ཆེན་བརྒྱད་ཀྱི་མངའ་བདག་ཏུ་གྱུར་པས་སོ། །རྡོ་
རྗེ་མངའ་བདག་གིས་བྱ་བ་ལས་ཀྱི་ཚོགས་བསྒྲུབ་པ་ལ་ལས་ཆེན་བརྒྱད་དེ། དེ་
ཡང་བརྟག་པ་ཕྱི་མའི་གཏོར་མའི་སྐབས་ན། གལ་ཏེ་འདིར་འབྱུང་བའི་ཚོགས་ཀྱི་
ཕྱིར་རྟག་ཏུ་གཏོར་མ་བྱིན་ན། དབང་དང་མངོན་སྤྱོད་དང་བྱ་བ་ལ་སོགས་པ་ལས་
ཆེན་བརྒྱད་ཀྱི་རྐང་གྲངས་བཤད་དེ། དེ་ལྟར་བྱས་པས་བསྒྲུབ་བྱ་འབྲས་བུ་ལ་
ཆོས་བཅུ་གཉིས། བསྒྲུབ་པ་རྒྱུ་ལ་ཉི་ཤུ་རྩ་དགུ། རྡོ་རྗེ་མངའ་བདག་གི་བྱ་བ་ལས་
ཀྱི་ཚོགས་བསྒྲུབ་པ་བརྒྱད་དེ་བཞི་བཅུ་ཞེ་དགུ། དེའི་སྟེང་དུ་ཐེག་པ་ཐུན་མོང་གི་
248-24



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསླབ་བྱ་བཞི་བསྣན་པས་ཆོས་ཚན་ལྔ་བཅུ་རྩ་གསུམ་མོ། །དེ་ལྟར་ཆོས་ཚན་ལྔ་
བཅུ་ང་གསུམ་པོ་དེའི་ནང་དུ་གུར་བརྟག་གཉིས་པོ་འདི་ཧྲིལ་དྲིལ་ནས་འཆིང་སྟེ།
དེར་མ་འདུས་པའི་ཡི་གེ་ནི་གཅིག་ཀྱང་མེད་གསུངས་ཏེ། དེ་ནི་མངའ་བདག་ཆེན་
པོ་མེ་ཏྲི་བའི་བཞེད་པའོ། །
ཚིག་གཉིས་པོ་འདི་ལ་ཇོ་བོ་ནཱ་རོ་པ་འདི་ལྟར་འཆིང་སྟེ། ཐེག་པ་ཐུན་མོང་
གི་བསླབ་བྱ་དང་ཐུན་མོང་མ་ཡིན་པའི་བསླབ་བྱ་གཉིས་སུ་མཐུན་པ་ལ། ཐེག་པ་
ཐུན་མོང་གི་བསླབ་བྱ་ལ། ཐུན་མོང་གི་བསླབ་བྱའི་གོ་བ་དང་
། སློབ་པའི་དུས་
དང༌། བསླབ་པའི་དགོས་པ་ལ་སོགས་པ་གསུམ་རྒྱས་པར་རྩ་བའི་རྒྱུད་ཏུ་ཤེས་
པར་བྱའོ། །
༈ ཐུན་མོང་མ་ཡིན་པའི་བསླབ་བྱ་ལ་གསུམ་སྟེ། འབྲས་བུ་དང་བསྒྲུབ་བྱ་
གཉིས་བསྡེབས་པས་བསྒྲུབ་བྱའི་རྒྱུད་ཞེས་བྱ། འབྲས་བུའི་རྒྱུད་ཞེས་བྱ་སྟེ་མིང་
གི་རྣམ་གྲངས་ཏེ། དོན་ལ་འབྲས་བུའི་རྒྱུད་དོ། །རྒྱུ་དང་རྡོ་རྗེ་བདག་བསྡེབས་
ས་རྒྱུའི་རྒྱུད། རྡོ་རྗེའི་རྒྱུད། བདག་པོའི་རྒྱུད་ཞེས་བྱ་སྟེ། གཞིའི་རྒྱུད་དོ། །བྱ་བ་
ཞེས་དང་བསྒྲུབ་པ་སྡེབས་པས་བྱ་བ་ཐབས་ཀྱི་རྒྱུད། བསྒྲུབ་པ་ཐབས་ཀྱི་རྒྱུད་
ཞེས་བྱ་སྟེ། དོན་རང་བཞིན་གྱི་རྒྱུད་དོ། །དེ་ལྟར་ན་གཞིའི་རྒྱུད། རང་བཞིན་གྱི་
རྒྱུད། འབྲས་བུའི་རྒྱུད་བྱ་བ་གསུམ་དུ་འཆིང་ངོ་
། །
དེ་ལ་སྔོན་དུ་རྡོ་རྗེ་བདག་བྱ་བ་དེ་འཆད། དེ་ཡང་རྡོ་རྗེ་ནི་སེམས་ཅན་
ཐམས་ཅད་ཀྱི་ཤེས་པ་རང་བཞིན་གྱིས་འོད་གསལ་བ་སྟོང་ཉིད་སྤྲོས་པ་ཐམས་
ཅད་དང་བྲལ་བ་དེ་ལ་བྱ་ལ། འོ་ན་བདག་ཞེས་པ་ནི་ཅི་ཡིན་ཞེ་ན། དེའང་སེམས་
ཅན་ཐམས་ཅད་ཀྱི་ཤེས་པ་རང་བཞིན་གྱིས་འོད་གསལ་བ་སྟོང་ཉིད་སྤྲོས་ ་ པ་
པས་
248-25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཐམས་ཅད་དང་བྲལ་བ་ཡིན་ཡང་། ད་ལྟ་ཉོན་མོངས་པ་འདོད་ཆགས་ཞེ་སྡང་ལ་
སོགས་པའི་རྣམ་པར་རྟོག་པ་དུ་མས་ང་བདག་ཏུ་བཟུང་ནས་རྟོགས་སུ་མི་སྟེར།
དེ་ཡང་ནམ་མཁའ་དྭངས་པ་ལ་སྤྲིན་གྱིས་བསྒྲིབས་པ་ལྟ་བུར་འདུག་ཏེ། དེ་ཡང་
དབང་ བཞི་གསུམ་གྱིས་རྒྱུད་སྨིན་པར་བྱེད་དགོས་ཞེའོ། །དེ་ལྟར་དབང་ཐོབ་
དགོས་པས་དོན་ལ་གཞིའི་རྒྱུད་དོ། །དེ་ལ་ཆོས་བཞི་ཡོད། རང་བཞིན་གྱི་རྒྱུད་ལ་
ཉི་ཤུ་སྟེ་ཉི་ཤུ་རྩབཞིའོ། །འབྲས་བུའི་རྒྱུད་ལ་ཆོས་ཉི་ཤུ་རྩ་བཞི་སྟེ། བཞི་བཅུ་ཞེ་
བརྒྱད། དེའི་སྟེང་དུ་ཐེག་པ་ཐུན་མོང་གི་བསླབ་བྱ་གཅིག་ཏུ་བརྩིས་པ་བསྣན་པས་
བཞི་བཅུ་ཞེ་ དགུའོ། །ཆོས་ ཚན་བཞི་བཅུ་ཞེ་ དགུ་ པ་ དེའི་ནང་དུ་གུར་བརྟག་
གཉིས་པོ་འདི་འཆིང་སྟེ་འདི་ཡི་ནང་དུ་མ་འདུས་པ་ཡི་གེ་ནི་གཅིག་ཀྱང་མི་འོང་སྟེ།
རྒྱ་དཀར་ཀྱི་འབུམ་ལྔ་བརྟག་པ་སོ་གཉིས་པ་བོད་དུ་བྱོན་ཀྱང་ནཱ་རོ་པའི་ཆིངས་དེ་
ལས་མ་འདའ་གསུངས། དེ་ནི་ཇོ་བོ་ནཱ་རོ་ཆེན་པོའི་བཞེད་པའོ། །དེས་ནི་རྒྱུད་ཀྱི་
བརྗོད་བྱའི་དོན་མདོར་བསྡུས་ཏེ་བསྟན་པའོ། །
དེ་ལྟར་བསྒྲུབ་བྱ་ཞེས་བྱ། འབྲས་བུ་ཞེས་བྱ་སྟེ། དེ་ཐོབ་པའི་ཉེར་རྒྱུད་
གང་འགྲོ་ན། དེ་ལ་ཡང་རྫོགས་པའི་རིམ་པ་དང་ལྡན་དགོས་པས། རྫོགས་པའི་
རིམ་པ་མདོར་བསྟན་པ་ནི། འདི་ལྟར་ཀུན་གཞི་རྣམ་ཤེས་དང་ལྡན་ཞེས་པ་ནས་
མཐའི་བདེ་བ་བདེ་རིགས་ཞེས་པའི་བར་གྱིས་སྟོན་ཏེ། རྫོགས་རིམ་མདོར་བསྟན་
འདི་ལ་ཡང་ཇོ་བོ་གཉིས་ས་གཅོད་མི་འདོགས་མཐུན་པ་ལ། ལམ་གྱི་ཁྱེར་སོ་མི་
མཐུན། ཇོ་བོ་མེ་ཏྲི་པའི་བཞེད་པས་རྫོགས་ རིམ་ལ་གཏུམ་མོ་གསུམ། ཕྱག་རྒྱ་
གསུམ་ཀུན་གཞི་གསུམ་སྟེ་དགུར་བཞེད། དེ་ལ་མི་ཏྲི་པའི་ལུགས་ཀྱིས་སྔོན་དུ་
བསྐྱེད་པའི་རིམ་པ་ལ་བརྟན་པ་མ་ཐོབ་པར་རྫོགས་རིམ་སྒོམ་དུ་མི་བཏུབ་པར་
248-26



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
བཞེད་དོ། །དེ་ལ་གང་ཟག་གཉིས་ཏེ། གང་ཟག་དབང་པོ་རབ་ལམ་ཐོད་རྒལ་དུ་
སྐྱེ་བ་དང་
། དབང་པོ་ཐ་མ་ལམ་ཁྲིག་ཆགས་སུ་སྐྱེ་བའོ། །དེ་ལ་དབང་པོ་རབ་
ལམ་ཐོད་རྒལ་དུ་སྐྱེ་བའི་གང་ཟག་དེས་སྔོན་དུ་བླ་མ་གཅིག་ལ་དབང་བསྐུར་ཞུ།
དེ་ནས་བསྐྱེད་པའི་རིམ་པ་བསྒོམ། བསྐྱེད་ རིམ་ལ་བརྟན་པ་ཐོབ་ནས་རྫོགས་
རིམ་བསྒོམ་པ་ལ། ངན་བུ་གང་ཟག་དབང་པོ་ཐ་མ་ཡིན་པས་ལམ་རིམ་གྱིས་ཁྲིད་
པའི་གདམས་ངག་ཞིག་ཞུ་ཟེར་ན། དེར་བླ་མ་དེས་གཏུམ་མོ་འཁོར་ལོ་གཅིག་ལ་
བརྟེན་པའི་མན་ངག་ལྟ་བུ་ཞིག་བསྒོམ་དུ་བཅུག་པས། སྒོམས་པའི་ཉམས་ལུས་
མཐའ་དག་བདེ་བར་ཕྲིལ་ཕྲིལ་བ་བྱུང་ན། ཁ་གང་ཟག་དབང་པོ་ཐ་མར་ཁོས་
བླངས་ཀྱང་དོན་གྱིས་དབང་པོ་རབ་ཏུ་སོང་པ་ཡིན་ཏེ། ལས་ཀྱི་ཕྱག་རྒྱ་མན་ཆད་
བསྒོམ་མི་དགོས། རང་དང་སྣང་བ་གཉིས་ཀར་བདེ་བར་བྱ་བའི་ཕྱིར་ཡིད་ཀྱི་
ཕྱག་རྒྱ་ནས་བསྒོམས་པས་ཆོག །གལ་ཏེ་དེའི་དུས་སུ་རང་དང་སྣང་བ་གཉིས་ཀ་
བདེ་བར་ཕྲིལ་ཕྲིལ་བྱུང་ན། ཡིད་ཀྱི་ཕྱག་རྒྱ་མན་ཆད་བསྒོམ་མི་དགོས། བདེ་བ་
ལ་སྟོང་པ་སྤྱིའི་རྣམ་པས་རྒྱས་ཐེབས་པར་བྱ་བའི་ཕྱིར་ཡེ་ཤེས་ཀྱི་ཕྱག་རྒྱ་ནས་
བསྒོམས་པས་ཆོག །གལ་ཏེ་གཏུམ་མོ་འཁོར་ལོ་གཅིག་ལ་བརྟེན་པ་བསྒོམ་པའི་
དུས་སུ་སྒོམས་པའི་ཉམས་བདེ་བ་ལ་སྟོང་པ་སྤྱིའི་རྣམ་པས་རྒྱས་ཐེབས་པ་བྱུང་ན།
ཡེ་ཤེས་ཀྱི་ཕྱག་རྒྱ་མན་ཆད་ཀྱང་བསྒོམ་མི་དགོས། ད་ཤེས་པ་དེ་བདེ་སྟོང་སྤྱིའི་
རྣམ་པ་དང་འདྲེས་ནས་མི་ཕྱེད་ན། ཀུན་གཞི་འཐོར་སྡུད་ཀྱི་རྫོགས་རིམ་ནས་
བསྒོམས་པས་ཆོག་སྟེ།
དེ་ཡང་ཤེས་པ་དེ་བདེ་སྟོང་སྤྱིའི་རྣམ་པ་དང་འདྲེས་ནས་མི་ཕྱེད་པར་རྩིག་
གསེབ་བམ་ཤིང་ཕྲག་ལྟ་བུར་ཤོར་བ་སྙམ་བྱེད་ན། ཀུན་གཞི་འཐོར་བ་དེ་བསྡུ་
248 27



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བའི་ཕྱིར་སྨིན་ཕྲག་ཏུ་བདེ་སྟོང་གི་ཐིག་ལེ་གཅིག་ལ་ཤེས་པ་བསྡུས་ལ་ བསྒོམ་མོ།
དེ་ནས་ཀུན་གཞི་སྣང་བ་ལམ་ཁྱེར་གྱི་རྫོགས་རིམ་ལ་ཆུ་བོ་རྒྱུན་གྱི་རྣལ་འབྱོར་དུ་
ཟླ་བ་རིལ་པོ་གཅིག་བསྒོམ། དེ་ནས་ཡི་དམ་དང་ཊཱ་ཀི་མའི་ལུང་བསྟན་འབྱུང་
།
དེ་ནས་བརྟག་པ་དང་པོའི་ལེའུ་དྲུག་པ་དང་གུར་ལེའུ་བཅུ་པ་ལྷར་སྤྱོད་པ་བྱེད་དེ།
དེ་ཡང་མེ་ཏྲི་པའི་ལུགས་ཀྱིས་སྤྱོད་པ་ལོ་གསུམ་མམ། ལོ་གཅིག་གམ། ཡང་ན་ཟླ་
བ་དྲུག་ཏུ་རིག་པ་བརྟུལ་ཞུགས་ཀྱི་སྤྱོད་པ་བྱ། སྤྱོད་པ་ལས་ལག་ནས་ཕྱག་རྒྱ་
ཆེན་པོ་བསམ་གྱིས་མི་ཁྱབ་པ་རྣམ་པ་ཐམས་ཅད་ནུབ་པའི་ཤེས་པ་གསལ་བའི་
བདེ་བར་ཤར་བ་བདེ་སྟོང་གཉིས་སུ་མེད་པའི་ཡེ་ཤེས་ལ་ཟླ་བ་གཅིག་བསྒོམ།
དེ་ནས་བརྟག་པ་ཕྱི་མའི་ལེའུ་གཉིས་པ་དང་
། གུར་ལེའུ་བཅོ་ལྔ་པ་ལྟར་བསྒྲུབ་པ་
ཞག་བདུན་བྱས་ནས་སྲོད་ལ་བདུད་བཏུལ་ནས་ཐོ་རངས་ཁར་སྐུ་བཞིའི་བདག་
ཉིད་ཏུ་སངས་རྒྱའོ། །སངས་མ་རྒྱས་ན་རྣམ་པར་རྟོག་པ་ཤས་ཆེ་བ་ཡིན་པས་གུར་
ལེའུ་དགུ་པ། གཉིས་པ་ནས་འབྱུང་ན་བཞིན་དུ་ལྷ་གནད་ལ་བོར་བའི་ཆོ་ག་བྱ།
དེ་ནས་བསྒྲུབ་པ་ཞག་བདུན་བསྐུར་ནས་བྱས་པས་སྲོད་ལ་བདུད་བདུལ་ནས་ཐོ་
རངས་ཁ་སྟོང་པ་ཆོས་སྐུ་བདེ་བ་ལོངས་སྐུ། གསལ་བ་ཆོས་སྐུ། ཐ་མི་དད་པ་བདེ་
ཆེན་སྐུའི་བདག་ཉིད་དུ་སངས་རྒྱས་ཏེ། དེ་ནི་གང་ཟག་དབང་པོ་རབ་ལམ་ཐོད་
རྒལ་དུ་སྐྱེ་བའི་དབང་དུ་བྱས་པའོ། །
ད་ནི་གང་ཟག་དབང་པོ་ཐ་མ་ལམ་འཁྲིག་ཆགས་སུ་སྐྱེ་བའི་དབང་དུ་བྱས་
ན། གང་ཟག་དེས་བླ་མ་གཅིག་དབང་བསྐུར་ཞུས་ནས། སྔོན་དུ་བསྐྱེད་པའི་རིམ་
པ་བསྒོམ། བསྐྱེད་རིམ་ལ་བརྟན་པ་ཐོབ་ནས་རྫོགས་རིམ་བསྒོམས་པ་ལ། གང་
ཟག་དེ་ན་རེ་ངན་བུ་དབང་པོ་རབ་ཡིན་པས་ཕྱག་རྒྱ་ཆེན་པོའི་རྫོགས་རིམ་གཅིག་
248 28



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།།
ཞུ་ཟེར་ན། བླ་མ་དེས་ཀྱང་གང་ཟག་དེ་ཕྱག་རྒྱ་ཆེན་པོ་སི་དུ་རའི་དམ་དུ་བཅུག །
ཕྱག་རྒྱ་ཆེན་པོ་ཆོས་ཉིད་ངོ་བོ་སྟོན་གྱི་གདམས་ངག་ཀྱང་ཞུས་ནས། ཀུན་གཞི་
སྣང་བ་ལམ་ཁྱེར་ལྟ་བུ་གཅིག་བསྒོམ་དུ་བཅུག་པས། སྒོམ་པ་ཕྱག་རྒྱ་ཆེན་པོ་
བསྒོམས་ཀྱང་
། སྒོམས་པའི་ཉམས་ལུས་ཀྱི་ཕྱོགས་གཅིག་བདེ་བ་ལས་མ་བྱུང་ན།
དེ་གང་ཟག་དབང་པོ་རབ་ཏུ་ཁས་བླངས་ཀྱང་དོན་གྱིས་དབང་པོ་ཐ་མར་སོང་
པས། གཏུམ་མོ་འཁོར་ལོ་གཅིག་ལ་བརྟེན་པ། གཉིས་ལ་བརྟེན་པ། བཞི་
བརྟེན་པ་གསུམ་གྱིས་ལུས་ཀྱི་ཕྱོགས་གཅིག་བདེ་བ་ལ་མ་བརྟེན་བར་དུ་བསྒོམ།
དེ་ལ་བརྟེན་ནས་ལུས་མཐའ་དག་བདེ་བར་བྱ་བའི་ཕྱིར་ལས་ཀྱི་ཕྱག་རྒྱ་ལ་མ་
བརྟེན་བར་དུ་བསྒོམ། དེ་ལ་བརྟེན་ནས་རང་དང་སྣང་བ་གཉིས་ཀ་བདེ་བར་བྱ་
བའི་ཕྱིར་ཡིད་ཀྱི་ཕྱག་རྒྱ་ལ་མ་བརྟེན་བར་དུ་བསྒོམ། དེ་ལ་བརྟེན་ནས་བདེ་བ་ལ་
སྟོང་པ་སྤྱིའི་རྣམ་པར་རྒྱས་གདབ་པའི་དོན་དུ་ཡེ་ཤེས་ཀྱི་ཕྱག་རྒྱུ་ལ་མ་བརྟེན་གྱི་
བར་དུ་བསྒོམ།
དེ་ནས་ཤེས་པ་དེ་བདེ་སྟོང་སྤྱིའི་རྣམ་པ་དང་འདྲེས་ནས་མི་ཕྱེད་པར་ཤེས་
པ་དེ་ཤིང་ཕྲག་གམ་རྩིག་གསེབ་ལྟ་བུར་འཆོར་བ་སྙམ་བྱེད་པའི་ཉམས་ཤིག་བྱུང་
ན། ཀུན་གཞི་དེ་འཐོར་བ་ཡིན་པས། ཀུན་གཞི་འཐོར་སྡུད་ཀྱི་རྫོགས་རིམ་བསྒོམ་
པ་ནི། ཤེས་པ་དེ་སྨིན་མཚམས་སུ་བདེ་སྟོང་གི་ཐིག་ལེ་ལ་བསྡུས་ནས་བསྒོམ། དེ་
ནས་ཀུན་གཞི་སྣང་བ་ལམ་ཁྱེར་གྱི་རྫོགས་རིམ་བྱ་བ་དེ་ཟླ་བ་རིལ་པོ་གཅིག་ལ་
བསྒོམ། དེ་བསྒོམས་པས་ཌཱ་ཀི་མའི་ལུང་བསྟན་འབྱུང་
། དེ་བྱུང་པ་དང་ལུས་ངག་
ཚར་གཅད་པའི་དོན་དུ་ལས་ཀྱི་ཕྱག་རྒྱ་མ་ཁྲིད་ནས་ལུས་ཀྱི་བརྟུལ་ཞུགས་ཀྱི་
སྤྱོད་པ་ལོ་གསུམ་མམ། ཡང་ན་ལོ་གཅིག །ཡང་ན་ཟླ་བ་དྲུག་བྱ། དེ་ནས་སྤྱོད་པ་
248 29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ལས་ལོག་ནས་རང་གི་བྲང་ཁང་དུ་ཕྱག་རྒྱ་ཆེན་པོ་བསམ་གྱིས་མི་ཁྱབ་པ་རྣམ་པ་
ཐམས་ཅད་ནུབ་པའི་ཤེས་པ་གསལ་བའི་རོ་བདེ་བ་ཤར་བ། བདེ་སྟོང་གཉིས་སུ་
མེད་པའི་ཡེ་ཤེས་ལ་ཟླ་བ་གཅིག་བསྒོམ། དེ་ནས་བརྟག་པ་ཕྱི་མའི་ལེའུ་གཉིས་
པ་དང་། གུར་ལེའུ་བཅོ་ལྔ་པ་ལྟར་བསྒྲུབ་པ་ཞག་བདུན་བྱས་པས་སྲོད་ལ་བདུད་
བཏུལ་ཐོ་རངས་ཁ་མངོན་པར་རྫོགས་པར་སངས་རྒྱའོ། །སངས་མ་རྒྱས་ན་རྣམ་
རྟོག་ཤས་ཆེ་བ་ཡིན་པས། གུར་ལེའུ་དགུ་པ་དང་བྲལ་པ་ལྟར་ལྷ་གནད་ལ་བོར་
བའི་ཆོ་ག་བྱ། དེ་ནས་སྡོད་བསྒྲུབ་པ་ཞག་བདུན་བསྐྱར་ནས་བྱས་པས་སྲོད་ལ་
བདུད་བཏུལ་ཐོ་རངས་སྟོང་པ་ཆོས་སྐུ། བདེ་བ་ལོངས་སྐུ། གསལ་བ་སྤྲུལ་སྐུ། ཐ་
མི་དད་པའི་ངོས་ནས་དཔལ་བདེ་བ་ཆེན་པོའི་སྐུའི་བདག་ཉིད་ཏུ་མངོན་པར་
རྫོགས་པར་སངས་རྒྱའོ། །དེ་ནི་དབང་པོ་ཐ་མ་ལམ་ཁྲིག་ཆགས་སུ་སྐྱེ་བའི་གང་
ཟག་སྟེ། དེ་ལྟར་ན་དབང་པོ་རབ་ལམ་ཐོད་རྒལ་དུ་སྐྱེ་བའི་གང་ཟག་བྱ་བ་གཉིས་
སུ་མངའ་བདག་ཆེན་པོ་མེ་ཏྲི་པ་བཞེད་དོ། །
དེའི་དོན་གཞུང་དང་སྦྱར་ན། འདི་ལྟར་ཀུན་གཞི་རྣམ་ཤེས་དང་ཞེས་པ་
སྟེ། དེ་ལ་ཉམས་སྐྱེ་བའི་དབང་དུ་བྱས་ན་དང་པོ་གཏུམ་མོ་གསུམ་གྱིས་ལུས་ཀྱི་
ཕྱོགས་གཅིག་བདེ་བར་བྱས། ལུས་མཐའ་དག་བདེ་བར་བྱ་བའི་ཕྱིར་ལས་ཀྱི་
ཕྱག་རྒྱ་ལ་བསྟེན་ནས་བསྒོམ། རང་དང་སྣང་བ་གཉིས་ཀ་བདེ་བར་བྱ་བའི་ཕྱིར་
ཡིད་ཀྱི་ཕྱག་རྒྱ་བསྒོམ། བདེ་བ་ལ་སྟོང་པ་སྤྱིའི་རྣམ་པ་རྒྱས་གདབ་པའི་ཕྱིར་ཡེ་
ཤེས་ཀྱི་ཕྱག་རྒྱ་བསྒོམས་ནས། དེར་ཤེས་པ་དེ་བདེ་སྟོང་སྤྱིའི་རྣམ་པ་དང་འདྲེས་
ནས་མི་ཕྱེད་
པར་སོང་ནས། ཤེས་པ་དེ་ཤིང་ཕྲག་གམ་རྩིག་གསེབ་ལྟ་བུར་འཆོར་
བ་སྙམ་བྱེད་ན་ཀུན་གཞི་འཐོར་བ་ཡིན་པས་དེ་བསྡུས་ནས་བསྒོམ་པ་ནི། འདི་
248-30



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཞེས་པ་ཉེ་བ་མངོན་སུམ་དུ་སྟོན་པའི་ཚིག་ཏེ། ཀུན་གཞི་འཐོར་བ་དེ་འདི་ལྟར་
བསྡུས་ནས་བསྒོམ་ཞེའོ། །ཀུན་གཞི་ཞེས་པ་ཉོན་མོངས་པ་དང་བཅས་པའི་ཀུན་
གཞི་ནི་མ་ཡིན་ཏེ། གཉུག་མ་གཉིས་སུ་མེད་པ་ཡེ་ཤེས་ཀྱི་དོན་དེ་ལ་བྱའོ། །རྣམ་
ཤེས་ནི་ཤེས་པ་འཐོར་བ་དེ་རང་གི་སྨིན་ཕྲག་ཏུ་བདེ་སྟོང་དབྱེར་མེད་ཀྱི་ཐིག་ལེ་
ལ་ ཤེས་ པ་ བསྡུས་ ནས་ བསྒོམ་ ཞེའོ། །དེ་ནས་ ཀུན་ གཞི་ སྣང་ བ་ ལམ་ ཁྱེར་
བསྒོམས་པས་ཌཱ་ཀིའི་ལུང་བསྟན་བྱུང་པ་དང་
། དེ་ནས་སྤྱོད་པ་བྱ། སྤྱོད་པ་ལས་
ལོག་ནས་ཕྱག་རྒྱ་ཆེན་པོ་བསམ་མི་ཁྱབ་ཀྱི་རྫོགས་རིམ་བསྒོམ་པ་ནི། ཆོས་ཀྱི་
དབྱིངས་བཞི་ཞེས་པ་ཕྱག་རྒྱ་ཆེན་པོ་བསམ་གྱིས་མི་ཁྱབ་པ་རྣམ་པ་ཐམས་ཅད་
ནུབ་པའི་ཤེས་པ། གསལ་བའི་རོ་བདེ་བར་ཤར་བ། བདེ་སྟོང་ གཉིས་སུ་མེད་
པའི་ཡེ་ཤེས་ཟླ་བ་རིལ་པོ་གཅིག་བསྒོམ་ཞེའོ། །མ་སྐྱེས་དངོས་ཞེས་པ་དེའི་སྔོན་
དུ་ཀུན་གཞི་སྣང་བ་ལམ་ཁྱེར་བསྒོམ་པའི་མདོར་བསྟན་ནོ། །
དེ་ཉིད་རྒྱས་པར་བཤད་པ་ནི། སེམས་ཅན་ཁམས་དང་ཞེས་པ་དེ་ཉིད་རྒྱ་
ཆེ་བའི་ངོས་ནས་སེམས་ཅན་ཐམས་ཅད་ཀྱི་ཤེས་པ་སྣ་ཚོགས་སུ་ཤར་ཞིང་སྣ་
ཚོགས་སུ་སྣང་པའོ། །མཁའ་མཁས་པ་ནི་ཟབ་པ་ཇི་བཞིན་པའི་ངོས་ནས་སེམས་
ཅན་ཐམས་ཅད་ཀྱང་རང་བཞིན་སྟོང་པ་ཉིད་ལས་མ་འདས་པས་སོ། །བདག་མེད་
ཞེས་པ་ཕྱག་རྒྱ་ཆེན་པོའི་དོན་དེ་ཉིད་རྟག་པ་མ་ཡིན་ཏེ་གང་ཟག་དང་ཆོས་ཀྱི་
བདག་གཉིས་ཀྱིས་སྟོང་པས་སོ། །བདག་གི་འདུ་ཤེས་དང་ཞེས་པ་དེ་ཉིད་ཆད་པ་
མ་ཡིན་ཏེ་སྟོང་ཡང་སྟོང་པའི་རོ་བདེ་བར་ཤར་བའོ། །དངོས་དང་བྲལ་ཡང་ཞེས་
པ་ཟབ་པ་ཇི་བཞིན་པའི་ངོས་ནས་གཉིས་སྣང་ངམ་གཟུང་འཛིན་ཐ་དད་ཀྱི་དངོས་
པོར་སྣང་བ་དང་བྲལ་ཡང་
། དངོས་མེད་མིན་ཞེས་པ་ཐ་དད་ཀྱི་དངོས་པོ་དང་
248 -31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བྲལ་ཡང་ཀུན་རྫོབ་རྒྱ་ཆེ་བའི་ངོས་ནས་རོལ་པ་སྣ་ཚོགས་སུ་ཤར་ཞི་བདེའི་རོ་
བདེ་བར་ཤར་བ་ལ་བློ་འཇོག་པས་སོ། །
ད་ནི་དེ་རྣམས་ཀྱི་སྔོན་དུ་ཡང་ལུས་ཐམས་ཅད་མཐའ་དག་བདེ་བར་བྱ་
བའི་ཕྱིར་ལས་ཀྱི་ཕྱག་རྒྱའི་རྫོགས་རིམ་བསྒོམ་པ་ནི། བདེ་བ་ཅན་ཞེས་པ་ལས་
ཀྱི་ཕྱག་རྒྱ་མ་བདེ་བ་ཐམས་ཅད་འབྱུང་པའི་གཞིར་གྱུར་པའི་ཆོས་འབྱུང་ལ་བྱའོ། །
དེའི་དབྱིངས་ཅི་ཞེ་ན། གྲུ་གསུམ་དང་ཞེས་པ་ཆོས་འབྱུང་གྲུ་གསུམ་པ་དེ་ལ་
བརྟེན་ནས་བསྒོམ་པས་ཟག་མེད་སྐྱེ་ཞེའོ། །
ད་ནི་དེ་ལྟར་ལས་ཀྱི་ཕྱག་རྒྱས་ལུས་མཐའ་དག་བདེ་བར་བྱས་ཀྱི་སྟེང་ལ་
རང་དང་སྣང་བ་གཉིས་ཀར་བདེ་བར་བྱ་བའི་ཕྱིར་ཡིད་ཀྱི་ཕྱག་རྒྱ་བསྒོམ་པ་ནི།
རྡུལ་མེད་ནི་ཡིད་ཀྱི་ཕྱག་རྒྱ་སྒོམ་པའི་དུས་སུ་ལས་ཀྱི་ཕྱག་རྒྱ་མ་དངོས་ཀྱི་རྡུལ་
མེད་པའོ། །སྐྱོན་བྲལ་ནི་ཡིད་ཀྱི་ཕྱག་རྒྱ་བསྒོམས་པས་རང་དང་སྣང་བ་གཉིས་ཀ་
བདེ་བ་སྐྱེས་པའི་དུས་སུ་ཉོན་མོངས་པ་རང་གི་མའི་སྐྱོན་ཐམས་ཅད་དང་བྲལ་
བས་སོ། །དེའི་ཡང་སྔོན་དུ་གཏུམ་མོ་འཁོར་ལོ་གཅིག་ལ་བརྟེན་པ། གཉིས་ལ་
བརྟེན་པ། བཞི་ལ་བརྟེན་པ་གསུམ་གྱིས་ལུས་ཀྱི་ཕྱོགས་གཅིག་བདེ་བར་བྱ་བ་
བསྟན་པ་ནི། རྡུལ་བྲལ་དང་ནི་ཞེས་པ་གཏུམ་མོ་གསུམ་གྱིས་ལུས་ཀྱི་ཕྱོགས་
གཅིག་བདེ་བ་སྐྱེས་པའི་དུས་སུ་ཉོན་མོངས་པ་རང་གི་མའི་རྡུལ་དང་བྲལ་བའོ། །
སྡིག་པ་བཅོམ་པ་ནི་དེའི་དུས་སུ་རྣམ་པར་རྟོག་པ་ཐ་དད་ཀྱི་ཞེན་པ་བཅོམ་པས་
སོ། །
ད་ནི་ཡེ་ཤེས་ཀྱི་ཕྱག་རྒྱ་སྒོམ་པ་ནི། དེ་ལྟར་གཏུམ་མོ་གསུམ་གྱིས་ལུས་
ཀྱི་ཕྱོགས་གཅིག་བདེ་བར་བྱས། ལུས་མཐའ་དག་བདེ་བར་བྱ་བའི་ཕྱིར་ལས་ཀྱི་
248 -32



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཕྱག་རྒྱ་བསྒོམ། རང་དང་སྣང་བ་གཉིས་ཀ་བདེ་བར་བྱ་བའི་ཕྱིར་ཡིད་ཀྱི་ཕྱག་རྒྱ་
བསྒོམས་ནས། བདེ་བ་ལ་སྟོང་པ་སྤྱིའི་རྣམ་པས་རྒྱས་ཐེབས་པར་བྱ་བའི་ཕྱིར་ཡེ་
ཤེས་ཀྱི་ཕྱག་རྒྱ་བསྒོམ་པ་ནི། རང་བཞིན་ཞེས་པ་ཡེ་ཤེས་ཀྱི་ཕྱག་རྒྱ་བསྒོམས་
པས་རང་དང་སྣང་བ་གཉིས་ཀ་བདེ་བར་སོང་པ་ལ་བདེ་བ་ལ་བདེ་བ་སྟོང་པ་སྤྱིའི་
རྣམ་པ་རྒྱས་ཐེབས་པས་སོ། །དེའི་ཕན་ཡོན་ཅི་ཞེ་ན། རྦ་རླབས་མེད་པ་དང་ཞེས་
པ་དེའི་དུས་སུ་ཉོན་མོངས་པ་དང་རྣམ་རྟོག་གི་རྦ་རླབས་མེད་ཞེས་སོ། །དེའི་དུས་
ཀྱི་བདེ་བ་དེའི་མཚན་ཉིད་ཅི་འདྲ་ཞེ་ན། མཐའི་བདེ་བ་ཞེས་པ་དགའ་བ་མཆོག་
དགའ་གཉིས་ཀྱི་མཐའི་བདེ་བ་ལྷན་གཅིག་སྐྱེས་པའི་དགའ་བའོ། །བདེ་བ་རིག་
པ་ནི་རང་དང་སྣང་བ་གཉིས་ཀ་བདེ་བར་སོང་པ་ལ་བདེ་བ་ལ་སྟོང་པ་སྤྱིའི་རྣམ་
པ་རྒྱས་བཏབ་ནས་བསྒོམས་པས། བདེ་སྟོང་སྤྱིའི་རྣམ་པར་སོང་པའི་ཉམས་
འབྱུང་པའོ། །
དེ་བསྒོམ་པའི་དབང་དུ་བྱས་ན། དང་པོ་གཏུམ་མོ་གསུམ། དེ་ནས་ཕྱག་
རྒྱ་གསུམ། དེ་ནས་ཀུན་གཞི་འཐོར་བ་བསྡུ་བ། དེ་ནས་ཀུན་གཞི་སྣང་བ་ལམ་
ཁྱེར་བསྒོམ། དེ་ནས་ལུང་བསྟན་འབྱུང་པ་དང་སྤྱོད་པ་བྱ། སྤྱོད་པ་ལས་ལོག་ནས་
ཕྱག་རྒྱ་ཆེན་པོ་བསམ་གྱིས་མི་ཁྱབ་པ་ཟླ་བ་གཅིག་བསྒོམ། དེ་ནས་བསྒྲུབ་པ་
ཞག་བདུན་བྱས་པས་སངས་རྒྱའོ། །སངས་མ་རྒྱས་ན་ལ་གནད་ལ་བོར། དེ་ནས་
བསྒྲུབ་པ་ཞག་བདུན་བྱས་པས་སྲོད་ལ་བདུད་བཏུལ་ཐོ་རངས་མངོན་པར་རྫོགས་
པར་སངས་རྒྱ་སྟེ། དེ་ནི་མངའ་བདག་ཆེན་པོའི་བཞེད་པའོ། །
དེ་ལ་ཇོ་བོ་ནཱ་རོ་ཆེན་པོ་ཡང་རྫོགས་རིམ་མདོར་བསྟན་དུ་མཐུན་པ་ལ།
ལས་ཀྱི་ཁྱེར་སོ་མི་མཐུན་ཏེ། ནཱ་རོ་པ་རྫོགས་རིམ་ཐམས་ཅད་དངོས་པོའི་གནས་
248 -33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྟབས། ལམ་གྱི་གནས་སྟབས། འབྲས་བུའི་གནས་སྟབས་གསུམ་དུ་སྡུད། དེ་ལ་
དངོས་པོའི་གནས་སྟབས་ལ་གསུམ་སྟེ། སེམས་དངོས་པོའི་དངོས་པོའི་གནས་
སྟབས་ དང་། ལུས་ དངོས་ པོའི་ གནས་ སྟབས་ སོ། །སེམས་ དངོས་ པོའི་ གནས་
སྟབས་ཀྱིས་བསྒོམ་རྒྱུ་དོན་གྱི་ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་
ལ་དབབ་པ་ནི་དབང་བཞི་གསུམ་གྱི་དུས་སུ་ཤེས་པར་བྱ་སྟེ། དེའི་དོན་བརྟག་པ་
དང་པོའི་ལེའུ་དང་པོ་ནས། ལུས་ལ་ཡེ་ཤེས་ཆེན་པོ་གནས་ཞེས་པའི་ཚིག་བཞི་
དང༌། ལེའུ་ལྔ་པ་ནས། བསྒོམ་པ་པོ་མེད་བསྒོམ་པའང་མེད་ཞེས་པ་ལ་སོགས་ པ་
བཤད། དེའི་དོན་འདིར་བཤད་ན། འདི་ལྟར་ཞེས་པ་སེམས་དངོས་པའི་གནས་
སྟབས་ཀྱི་ལྟ་བ་དེ་འདི་ལྟར་རྟོགས་པར་བྱས་ལ་བསྒོམ་ཞེས་པའོ། །
སེམས་དངོས་པོའི་གནས་སྟབས་ཀྱི་ལྟ་བ་དེ་ཉིད་གང་ཞེ་ན། ཀུན་གཞི་
ཞེས་པ་ལས་དགེ་བ་དང་
། མི་དགེ་བ་དང༌། མི་གཡོ་བ་ཐམས་ཅད་ཀྱི་གཞིར་གྱུར་
པ་ལ་བྱ་ལ། རྣམ་ཤེས་དང་ཞེས་པ་དེ་ཉིད་བརྟགས་ན་སྐྱེ་བ་དང་འགོག་པ་དང་
རྟག་པ་དང་ཆད་པ་ལ་སོགས་པ་ཐམས་ཅད་ ཀྱིས་སྟོང་ཞིང་དཀར་པོའི་ཆོས་
ཐམས་ཅད་ཀྱི་འབྱུང་ཁུངས་སུ་གྱུར་པས་ན། ཆོས་ཀྱི་དབྱིངས་དང་ཞེས་པ་རྒྱ་
དཀར་སྐད་དུ་དྷ་དུ་བྱ་བའི་སྒྲས་དབྱིངས་ལ་འགྲོ་རྒྱུ་ལ་འགྲོ་བ་ལས་ཆོས་ཀྱི་
དབྱིངས་དང་དབྱེར་མེད་པ་དེ་ལ་བྱའོ། །མ་སྐྱེས་དངོས་ཞེས་པ་སྟོང་ཡང་སྟོང་པའི་
རོ་བདེ་བར་ཤར་ལ། བདེ་ཆེན་དུ་ཤར་ཡང་དེ་ལ་བདེ་ཆེན་བྱ་བ་གཅིག་རང་དུ་
གཟུང་རྒྱུ་མེད་པས་བདེ་སྟོང་དབྱེར་མེད་དུ་གནས་པའོ། །སེམས་ཅན་ཁམས་དང་
ཞེས་པ་སེམས་ཉིད་གཉུག་མ་དངོས་པོ་གཤིས་ཀྱི་ལྟ་བ་དེ་ལྟར་རྟོགས་ན་སེམས་
ཅན་ཐམས་ཅད་ཀྱི་ཤེས་པ་གཞུག་མ་ལ་ཡང་དེ་གནས་པས་ནམ་མཁའ་དང་འདྲ་
248 -34



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྟེ་སྟོང་པ་ཉིད་དུ་རོ་གཅིག་པའོ། །མཁའ་མཁས་པ་ནི་དེའི་རང་བཞིན་སྟོང་ཉིད་
སྤྲོས་པ་ཐམས་ཅད་དང་བྲལ་བའི་བདག་ཉིད་དོ། །དོན་སྟོང་ཉིད་ལས་མ་འདས་
པས་ནམ་མཁའ་ལྟ་བུ་ཡིན་ཞེའོ། །བདག་མེད་ནི་དེ་ལྟ་བུའི་སེམས་ཉིད་དངོས་པོ་
གནས་སྟབས་ཀྱི་ལྟ་བ་དེ་ལ་གང་ཟག་གི་བདག་དང་ཆོས་ཀྱི་བདག་གཉིས་ཀྱིས་
སྟོང་པས་སོ། །བདག་གི་འདུ་ཤེས་དང་ཞེས་པ་སྟོང་ཡང་གསལ་བ་མ་འགགས་
པར་གསལ་བའི་རོ་བདེ་བར་ཤར་བ་དེ་རྒྱུན་ཆད་མེད་པར་སྣང་ངོ་
། །དངོས་དང་
བྲལ་ཡང་ཞེས་པ་དེ་ཉིད་དེ་ལྟར་རྟོགས་ན་ཐ་དད་དམ་གཟུང་འཛིན་གྱི་དངོས་
པོར་སྣང་པ་ཐམས་ཅད་དང་བྲལ་ཡང་། དངོས་མེད་མིན་ཞེས་པ་རྒྱ་ཆེ་བའི་ངོས་
ནས་ཀུན་རྫོབ་བཏགས་ཚོད་ཙམ་དུ་རོལ་པ་སྣ་ཚོགས་སུ་ཤར་ཞིང་རོལ་པ་
པ་པ་སྣ་
ཚོགས་སུ་སྣང་པས། དེ་ལྟ་བུའི་སེམས་དངོས་པོ་གནས་སྟབས་ཀྱི་ལྟ་བ་དེ་དབང་
གི་དུས་སུ་ཤེས་པར་གྱིས་ཞེའོ། །དེ་ཡང་བརྟག་པ་དང་པོའི་ལེའུ་བརྒྱད་པ་ནས།
གཞན་གྱིས་བརྗོད་མིན་ལྷན་ཅིག་སྐྱེས་ཞེས་པ་ལ་སོགས་པ་དང་། ཕྱི་མ་ནས་
སངས་རྒྱས་ཀུན་གྱི་སྡོམ་པ་ནི། ཞེས་པ་ལ་སོགས་པས་ཤེས་སོ། །
ད་ནི་ལུས་དངོས་པོའི་གནས་སྟབས་ཀྱིས་སྒོམ་པའི་གནད་ཤེས་པར་བྱ་
བའི་ཕྱིར་ལུས་དངོས་པོའི་གནས་སྟབས་གཏན་ལ་དབབ་པ་ནི་ལེའུ་འདི་ནས་མི་
སྟོན། རྩ་རྒྱུད་བརྟག་པ་དང་པོའི་ལེའུ་དང་པོ་ནས། ཀྱེ་བཅོམ་ལྡན་འདས་རྡོ་རྗེའི་
ལུས་ལ་རྩ་དུ་ལགས་ཞེས་པ་ནས། དངོས་པོའི་མཚན་ཉིད་དུ་ནི་བརྟགས་ཞེས་
པའི་བར་གྱིས་བསྟན་ཏེ་དེར་ཤེས་པར་གྱིས་ཤིག །དེ་ལྟར་སེམས་དངོས་པོའི་
གནས་ སྐབས་ དབང་བཞི་གསུམ་དུ་ ཤེས་ པར་ བྱས། ལུས་ དངོས་ པོའི་ གནས་
སྟབས་ཚིག་གི་སྒོ་ནས་ཤེས་པར་བྱས་ནས། ད་ཉམས་སུ་ལེན་པ་ལ་ལམ་གྱི་
248 -35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
གནས་སྟབས་ཟེར། དེ་ལ་གཉིས། གང་ཟག་ཆགས་པ་དང་བཅས་པ་གཅིག་ཡིན་
ན་ལས་ཀྱི་ཕྱག་རྒྱ་ལ་བརྟེན་ནས་བསྒོམ་ན་ཇི་ལྟར་བསྒོམ་བྱ་བ་དང་
། གང་ཟག་
ཆགས་བྲལ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་
གཅིག་ གིས་ བསྒོམ་ན་ ཇི་ ལྟར་བསྒོམ་བྱ་བ་ དང་ གཉིས་སོ། །དེ་ལ་ གང་ ཟག་
ཆགས་པ་དང་བཅས་པ་གཅིག་གིས་ལས་ཀྱི་ཕྱག་རྒྱ་ལ་བརྟེན་ནས་བསྒོམ་པ་དེ་
བཤད་ན། བདེ་བ་ཅན་དེ་གྲུ་གསུམ་དང༌
། རང་བཞིན་རྦ་རླབས་མེད་པ་དང་
།
མཐའི་བདེ་བ་བདེ་ རིག་དང་ཞེས་པས་སྟོན་ཏོ། །དེ་ལ་བདེ་བ་ཅན་དེ་ཞེས་པ
ལས་ཀྱི་ཕྱག་རྒྱ་མ་བདེ་བ་སྐྱེད་པའི་གཞིར་གྱུར་པས་སོ། །འོ་ན་བདེ་བ་དེ་གང་
གིས་བསྐྱེད་ཞེ་ན། གྲུ་གསུམ་དང་ཞེས་པ་ལས་རྒྱའི་བྷ་ག་དེ་དབྱིབས་གྲུ་གསུམ་དུ་
ཡོད་པ་དེ་པད་མར་བྱིན་གྱིས་བརླབས་པ་ལས་བདེ་བ་སྐྱེ་བའོ། །
དེའང་ལས་ཀྱི་ཕྱག་རྒྱ་མ་འདུ་ཤེས་གསུམ་ལྡན་ལུས་ལྷ། ངག་སྔགས།
སེམས་ཆོས་ཀྱི་འདུ་ཤེས་གསུམ་ལྡན་གྱི་པད་མ་བྱིན་གྱིས་བརླབ། སྒྲུབ་པ་པོ་འདུ་
ཤེས་གསུམ་ལྡན་ལུས་ལྷ། ངག་སྔགས། སེམས་ཆོས་ཉིད་ཀྱི་འདུ་ཤེས་གསུམ་
ལྡན་གྱི་རྡོ་རྗེ་བྱིན་གྱིས་བརླབ། དེ་ལྟར་བརླབས་ནས་རྡོ་རྗེ་པད་མ་སྙོམས་
ཞུགས་པ་བྱས་པའི་དུས་ན། རང་བཞིན་ཞེས་པ་སྙོམས་པར་ཞུགས་པ་བྱས་ལས་
ཀྱི་ཕྱག་རྒྱ་ལ་བརྟེན་ཀུན་རྫོབ་བྱང་སེམས་རྡོ་རྗེ་ནོར་བུའི་རྩེ་མོར་ཕབ་སྟེ་ལུས་ཀྱི་
འཁྲུལ་འཁོར་དྲུག་གིས་བཟུང་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་ལ་
བརྟེན་ནས་དོན་དམ་ལྷན་ཅིག་སྐྱེས་པའི་ཉམས་མྱོང་སྐྱེས་པ་དེའི་དུས་ན་ཆོས་
ཐམས་ཅད་རང་བཞན་དུ་གནས་པས་ན་རང་བཞིན་ཞེའོ། །རྦ་རླབས་མེད་པ་དང་
ཞེས་པ་ཟག་མེད་བདེ་བ་སྐྱེས་པའི་དུས་ན་ཕུང་པོ་དང་ཁམས་དང་སྐྱ་མཆེད་ལ་
248 -36



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སོགས་པའི་རྣམ་རྟོག་མེད་པའོ། །འོ་ན་དེ་དགའ་བའི་གོ་རིམ་གར་གཏོགས་ཞེ་ན།
མཐའི་བདེ་བ་ནི་དགའ་བ་དང་མཆོག་དགའ་གཉིས་ཀྱི་མཐའོ། །བདེ་བ་རིག་པ་
ནི་བདེ་སྟོང་གཉིས་མེད་ཏུ་རིག་པའོ། །དེ་ཡང་དང་པོ་ལས་རྒྱ་ལ་ནམ་པ་དང་ཉུག་
པ་ལ་སོགས་པའི་དུས་ན་རྣམ་རྟོག་རགས་ལ་བདེ་བ་ཆུང་པས་དགའ་བ། ཀུན་
རྫོབ་བྱང་སེམས་རྡོ་རྗེ་ནོར་བུའི་རྩ་བར་སླེབས་པའི་དུས་སུ་བདེ་བ་ད་ཅི་བས་ཆེ་
རྣམ་རྟོག་ཆུང་པས་མཆོག་དགའ། དེ་ནས་བྱང་སེམས་རྡོ་རྗེ་ནོར་བུའི་རྩེ་མོར་ཕབ་
དེ་ལུས་ཀྱི་འཁྲུལ་འཁོར་དྲུག་གིས་བཟུང་བྱང་སེམས་ཐིག་ལེ་ཆུའི་རྣམ་པ་དེ་ལ་
བརྟེན་ནས་དོན་དམ་ཟག་པ་མེད་པའི་བདེ་བ་སྐྱེ་བ་དེ་ལ་བདེ་བ་རིག་པ་ཞེས་བྱ་སྟེ་
བདེ་སྟོང་དབྱེར་མེད་དུ་རིག་པ་དེ་ལྷན་ཅིག་སྐྱེས་པའི་བདག་དགའ་བ། དེ་ལྟར་
ཟག་མེད་ལྷན་སྐྱེས་རྒྱུད་ལ་སྐྱེད་ནས། རྗེས་ཐོབ་ཀྱི་ཤེས་པ་རྟོག་དཔྱོད་ཀྱི་བློ་དང་
བཅས་པའི་དུས་སུ་བྱང་སེམས་ཐིག་ལེ་དེ་འཆོར་འཆོར་འདྲ་ན་གྱེན་དུ་བཟློག་པ་
རླུང་དང་བསྲེ་བ་རྩ་མིག་ཏུ་གདབ་པ་ལ་སོགས་པ་བྱེད་པ་དེ་དག་དགའ་བྲལ་ལོ། །
དེ་ལྟར་མཉམ་བཞག་ལ་ཟག་པ་མེད་པའི་དོན་དེ་བསྒོམས་ན། ད་རྗེས་
ཐོབ་ལ་མིག་གིས་གཟུགས་མཐོང་པ་དང་རྣ་བས་སྒྲ་ཐོས་པ་ལ་སོགས་པ་ཐམས་
ཅད་ཟག་མེད་བདེ་སྟོང་དུ་སྦྱར་ཞིང་བསྒོམས་པས། དུས་ཚོད་ཅི་ཞིག་ཙམ་ན་
མཉམ་གཞག་རྗེས་ཐོབ་མེད་པར་མིག་གིས་གཟུགས་མཐོང་པ་དང་
། རྣ་བས་སྒྲ་
ཐོས་པ་ལ་སོགས་པ་ཐམས་ཅད་ཟག་མེད་བདེ་སྟོང་དུ་ཚུར་ཤར་ནས་བསྒོམས་
ཀྱང་ཉམས་མྱོང་ཆེ་རྒྱུ་མེད། མ་བསྒོམས་ཀྱང་ཉམས་མྱོང་ཆུང་རྒྱུ་མེད་པར་སོང་
ཙམ་ན་འབྲས་བུ་གནས་སྐབས་སོ། །དེ་ལྟར་བསྐྱེད་རིམ་ལ་བརྟན་པ་ཐོབ་རྫོགས་
རིམ་ལ་རྟགས་ཐོན། དྲོད་ཐོབ་ནུས་པ་རྙེད་ནས་བརྟག་པ་དང་པོའི་ལེའུ་དྲུག་པ་
248 -37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢བོད
དང་། གུར་ལེའུ་བཅུ་པ་བཞིན་སྤྱོད་པ་བྱེད། དེ་ནས་བསྒྲུབ་པ་ཞག་བདུན་བྱས་
ནས་སྲོད་ལ་བདུད་བཏུལ་ཐོ་རངས་མངོན་པར་རྫོགས་པར་སངས་རྒྱས་སོ། །
ཡང་གང་ཟག་ཆགས་བྲལ་རབ་ཏུ་བྱུང་བའི་དགེ་སློང་ངམ། ཚངས་པར་
སྤྱོད་པའི་དགེ་བསྙེན་ལྟ་བུ་གཅིག་ཡིན་ན་གཏུམ་མོ། སྒྱུ་ལུས། འོད་གསལ། གང་
རུང་གཅིག་བསྒོམ་མོ། །དེ་ཡང་སྒྱུ་ལུས་འོད་གསལ་གཉིས་ལེའུ་འདིར་མ་བཤད།
འདིར་གཏུམ་མོའི་རྫོགས་རིམ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་
རྒྱུད་ལ་སྐྱེ་བའི་ཐབས་གཅིག་སྟོན། རྡུལ་མེད་ཞེས་པའི་ཚིག་གཉིས་དང་ རང་
བཞིན་གྱི་ཚིག་གཉིས་ད་རེས་ཀྱང་གདགས་སོ། །དེ་ལ་དང་པོ་སྟན་བདེ་བའི་སྟེང་
དུ་འདུག་ལུས་བཅོས་རླུང་ནང་དུ་བསྡིགས་པས་ལས་ཀྱི་རླུང་ལོག །ལྟེ་བ་ནས་
གཏུམ་མོ་ཡེ་ཤེས་ཀྱི་མེ་དམར་ནར་གྱིས་འབར་ནས་སྤྱི་བོ་བདེ་ཆེན་གྱི་འཁོར་ལོ་
ན་བྱང་སེམས་ཧཾ་གི་རྣམ་པ་ལ་རེག་གིས་རེག་པས། བྱང་སེམས་སྲན་མའམ་
ཉུངས་འབྲུ་ཙམ་ཕྲོལ་ཕྲོལ་བབ་ནས། ལྟོ་བ་གཏུམ་མོའི་མེ་ལ་སྟིམ་སྟིམ་ཐིམ་ནས།
གཏུམ་མོ་མེ་དང་
། བྱང་སེམས་གཉིས་དཀྲུག་གིས་འདྲེས་པས། དེ་ཡང་ལྟེ་བའི་
གཏུམ་མོའི་མེ་ཤེས་རབ་སྟོང་པ། སྤྱི་བོའི་བྱང་སེམས་ཐབས་བདེ་བ། དེ་གཉིས་
དབྱེར་མེད་དུ་འདྲེས་པས་བདེ་ལ་མི་རྟོག་པའི་ཉམས་སྐྱེས་པའི་དུས་སུ། རྡུལ་
མེད་དང་ནི་ཞེས་པ་གཏུམ་མོ་འབར་འཛག་གི་ཉམས་སྐྱེས་པའི་དུས་སུ་ལས་ཀྱི་
ཕྱག་རྒྱ་མ་དངོས་ཀྱི་རྡུལ་མེད་པས་སོ། །སྐྱོན་བྲལ་ནི་རླུང་ཨ་བ་
ང་ཨ་བ་དྷཱ་ཏཱིར
ཤུགས་སུ་ཚུད་པས་ཉོན་མོངས་པ་རང་ག་མའི་སྐྱོན་དང་བྲལ་བས་སོ། །རྡུལ་བྲལ་
དང་ནི་ཞེས་པ་དེའི་དུས་སུ་ཕུང་པོ་ལྔ་དང་། འབྱུང་པ་བཞི་དང་
། ཉོན་མོངས་པ་
ལྔ་ལ་སོགས་པར་འཛིན་པའི་རྟོག་པ་ནུབ་ནས་ཐམས་ཅད་ལྷན་ཅིག་སྐྱེས་པའི་ཡེ་
248-38



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཤེས་སུ་རོ་གཅིག་པའོ། །སྡིག་བཅོམ་དང་ཞེས་པ་གཏུམ་མོ་འབར་འཛག་གི་དུས་
སུ་རླུང་ཨ་བ་དྷཱ་ཏཱིར་ཚུད་པས་ཉོན་མོངས་པ་དང་རྣམ་རྟོག་གི་སྡིག་པ་ཐམས་ཅད་
བཅོམ་པའོ། །དེ་ལྟར་ལྟེ་བའི་མེ་དང་སྤྱི་བོའི་བྱང་སེམས་གཉིས་འདྲེས་པས་ཟག་
མེད་ལྷན་ཅིག་སྐྱེས་པའི་ཉམས་སྐྱེས་པའི་དུས་སུ། རང་བཞིན་ཞེས་པ་དེའི་དུས་
སུ་སེམས་རང་བཞིན་དུ་གནས་པས་སོ། །རྦ་རླབས་མེད་པ་ནི་དེའི་དུས་སུ་ཕུང་པོ་
དང་། ཁམས་དང་། སྐྱེ་མཆེད་ལ་སོགས་པ་རྣམ་རྟོག་གི་རྦ་རླབས་མེད་ཞེའོ། །འོ་
ན་ཉམས་དེ་དགའ་བའི་གོ་རིམ་གར་གཏོགས་ན། མཐའི་བདེ་བ་ནི་དགའ་བ
མཆོག་གཉིས་ཀྱི་མཐའོ། །བདེ་བ་རིག་པ་ནི་ལྷན་ཅིག་སྐྱེས་པའི་ཡེ་ཤེས་སོ། །
དེ་ཡང་དང་པོ་ལུས་བཅོས་རླུང་བརྡེགས་པའི་དུས་སུ་རྣམ་རྟོག་རིགས་ལ་
བདེ་བ་ཆུང་པས་དགའ་བ། དེ་ནས་གཏུམ་མོའི་མེ་དངོས་སུ་ནི་མ་འབར། འབར་
ལ་ཁད་པའི་དུས་སུ་རྣམ་རྟོག་ད་ཅི་བས་ཆུང་
། བདེ་བ་ད་ཅི་བས་ཆེ་བས་མཆོག་
དགའ། དེར་ལྟེ་བ་ནས་གཏུམ་མོའི་མེ་སྦར་སྤྱི་བོ་ནས་བྱང་སེམས་ཕབ་དེ་གཉིས་
དབྱེར་མེད་དུ་འདྲིས་པས་ཟག་མེད་ཀྱི་ཉམས་སྐྱེ་བ་དེ་ལ། བདེ་བ་རིག་པ་ནི་བདེ་
སྟོང་དབྱེར་མེད་ཏུ་རིག་པ་སྟེ་ལྷན་ཅིག་སྐྱེས་པའི་ དགའ་བའོ། །དེའང་མཉམ་
བཞག་ལ་གཏུམ་མོའི་ཉམས་མྱོང་རྒྱུད་བསྐྱེད་ནས
། རྗེས་ཐོབ་ཀྱི་ཤེས་པ་
པ་རྟོག་
སྤྱོད་ཀྱི་བློ་དང་བཅས་པའི་དུས་སུ། ད་ཅི་ལུས་བཅོས་པའི་དུས་སུ་བདེ་བ་དེ་ལྟ་བུ་
ཞིག་བྱུང་
། གཏུམ་མོ་འབར་ཚོད་ཀྱི་དུས་སུ་བདེ་བ་དེ་ལྟ་བུ་ཞིག་བྱུང་
། གཏུམ་མོ་
དངོས་གཞིའི་དུས་སུ་ཉམས་མྱོང་དེ་ལྟ་བུ་ཞིག་བྱུང་སྙམ་ནས་ཡིད་དང་གཉིས་
གྲོས་བྱེད་རྟོག་དཔྱོད་པ་དེ་དགའ་བྲལ་ལོ། །དེ་ལྟར་མཉམ་བཞག་ལ་ཟག་པ་མེད་
པའི་
ལྷན་ ཅིག་ སྐྱེས་ པའི་ དོན་ དེ་བསྒོམས་ནས། རྗེས་ལ་མིག་ གིས་གཟུགས་
248 --39



ནས་ཌཱ་ཀི་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མཐོང་བ་དང་། རྣ་བས་སྒྲ་ཐོས་པ་ལ་སོགས་པ་ཐམས་ཅད་ཟག་མེད་བདེ་སྟོང་དུ་
སྦྱར་ཞིང་བསྒོམ་པས། དུས་ཚོད་ཞག་ཙམ་ན་མཉམ་བཞག་རྗེས་ཐོབ་མེད་པར།
མིག་གིས་གཟུགས་མཐོང་བ་དང༌
། རྣ་བས་སྒྲ་ཐོས་པ་ལ་སོགས་པ་ཐམས་ཅད་
ཟག་མེད་བདེ་སྟོང་དུ་ཚུར་ཤར་ནས། བསྒོམས་ཀྱང་ཉམས་མྱོང་ཆེ་རྒྱུ་མེད། མ་
བསྒོམས་ཀྱང་ཆུང་རྒྱུ་མེད་པར་སོང་ཙམ་ན། འབྲས་བུའི་གནས་སྟབས་སོ། །དེ་
ཡང་ད་རེས་འབྲས་བུ་སྐུ་དང་ཡེ་ཤེས་ལ་མི་ཟེར། རྫོགས་པ་རིམ་པའི་ཉམས་མྱོང་
གོང་ནས་གོང་དུ་བོགས་ཇེ་ཆེ་ཇེ་ཆེ་འགྲོ་བ་ལ་ཟེར། དེ་ལྟར་བསྐྱེད་པ་རིམ་པ་ལ་
བརྟན་པ་ཐོབ། རྫོགས་རིམ་ལ་རྟགས་ཐོན། དྲོད་ཐོབ། ནུས་པ་
མའི་ལུང་བསྟན་འབྱུང་
། དེ་བྱུང་ཙམ་ན་ཕྱག་རྒྱ་མ་ཁྲིད་ནས་རྩ་རྒྱུད་ལེའུ་དྲུག་པ་
དང་། གུར་ལེའུ་བཅུ་པ་བཞིན་སྤྱོད་པ་བྱ། དེ་ནས་བསྒྲུབ་པ་ཞག་བདུན་བྱས་པས་
སྲོད་ལ་བདུད་བཏུལ་ནང་པར་ཐོ་རངས་ཁོ་སངས་རྒྱ། དེར་སངས་མ་རྒྱས་ན་ལྷ་
གནད་ལ་བོར་བའི་ཆོ་ག་ལེའུ་གཉིས་པ་དང་དགུ་པ་བཞིན་བྱ། དེ་ནས་བསྒྲུབ་པ་
ཞག་བདུན་བསྐྱར་ནས་བྱས་པས། སྲོད་ལ་བདུད་བཏུལ་ཐོ་རངས་ཁ་སྟོང་པ་ཆོས་
སྐུ། བདེ་བ་ལོངས་སྐུ། གསལ་བ་སྤྲུལ་སྐུ། ཐ་མི་དད་པ་བདེ་ཆེན་སྐུའི་བདག་
ཉིད་ཏུ་སངས་རྒྱའོ། །དེ་ནི་ཇོ་བོ་ནཱ་རོ་པའི་དགོངས་པའོ། །དེ་གཉིས་ཀྱིས་རྫོགས་
རིམ་མདོར་བསྟན་པའོ། །
ད་ནི་རྟེན་བསྐྱེད་པའི་རིམ་པ་མདོར་བསྟན་པ་ནི། གསང་བ་མཆོག་དང་
དགྱེས་པ་དང་ཞེས་པ་ལ་སོགས་པས་སྟོན་ཏེ། འོ་ན་སངས་རྒྱ་བར་བྱེད་པ་ལ་
རྫོགས་རིམ་གཅིག་པུས་ཆོག་གམ་བྱས་པ་ལ། རྫོགས་རིམ་གཅིག་པུས་མི་ཆོག་
སྟེ་རྟེན་བསྐྱེད་པའི་རིམ་པ་ཞིག་ཀྱང་བསྒོམ་དགོས། དེ་ལ་བརྟེན་ནས་རྫོགས་
248 -0.40



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རིམ་སྒོམ་ཞེའོ། །དེ་ལྟར་བརྟག་པ་ཕྱི་མའི་ལེའུ་གཉིས་པ་ནས། ཇི་ལྟར་མེ་ཏོག་
ལ་གནས་དྲི། །མེ་ཏོག་དངོས་མེད་ཤེས་མི་འགྱུར། །དེ་བཞིན་གཟུགས་སོགས་
དངོས་མེད་པར། །དེའི་བདེ་བ་ཤེས་མི་འགྱུར་ཟེར་བས། །དཔེར་མེ་ཏོག་ཨུཏྤ་
ལའི་དྲིའམ་ཁ་དོག་དེ་ཤེས་པར་འདོད་ན་ཨུཏྤ་ལ་དངོས་མེད་པར་མི་ཤེས། དེ་
ཤེས་པར་འདོད་ན་ཨུཏྤ་ལ་དངོས་དགོས། དཔེ་དེ་བཞིན་དུ་རྟེན་ལྷའི་སྐུའི་བསྐྱེད་
རིམ་ལ་མ་བརྟེན་པར། རྫོགས་རིམ་བདེ་སྟོང་མི་འབྱུང་པས། རྟེན་བསྐྱེད་པ་རིམ་
པ་གཅིག་ལ་བརྟེན་དགོས་ཞེའོ། །དེ་ཡང་བསྐྱེད་རིམ་གཅིག་མི་སྒོམ་ན་ཆ་མེད་
བསྒོམ་ཕན་ཆད་དེའི་སྔོན་དུ་བདག་དང་དངོས་པོ་ཐམས་ཅད་སྟོང་པ་ཉིད་དུ་
བསྒོམ།
དེའི་ རྗེས་ལ་ ཆོས་ འབྱུང་དཀར་པོ་གྲུ་གསུམ་པ་གཅིག་ བསྒོམ་པ་ནི།
གསང་བ་ཞེས་པ་དོན་གསང་བ་དང་
། བརྡ་གསང་པ་གཉིས་སོ། །དོན་གསང་བ་
ནི་ཆོས་ཉིད་ཀྱི་དོན་དེ་ཤིན་ཏུ་རྟོགས་དཀའ་བར་འདུག་པས་གསང་ཞེའོ། །བརྡ་
གསང་བ་ནི་དོན་སྟོང་ཉིད་མཚོན་པའི་ཆོས་འབྱུང་ཟུར་གསུམ་པ་གསང་བའོ། །དེ་
ལ་གསང་བ་ནི་སྟོང་པ་མཆོག་ནི་བདེ་བ། དགྱེས་པ་ནི་བདེ་སྟོང་དབྱེར་མེད་དོ། །
དོན་བསྐྱེད་རིམ་གྱི་སྔོན་དུ་བདག་དང་དངོས་པོ་ཐམས་ཅད་སྟོང་པར་བསྒོམ།
དེའི་རྗེས་ལ་ཆོས་འབྱུང་དཀར་པོ་གྲུ་གསུམ་པ་བདེ་སྟོང་དབྱེར་མེད་ཀྱི་ངོ་བོ་
གཅིག་བསྒོམ་ཞེའོ། །ཐམས་ཅད་ནི་གཙོ་བོ་དང་འཁོར་དུ་བཅས་པའི་ལྷ་ཐམས་
ཅད་དོ། །བདག་ཉིད་ནི་བདེ་སྟོང་དབྱེར་མེད་ཀྱི་བདག་ཉིད་དུའོ། །རྟག་ཏུ་གཞུག་
ནི་གཙོ་འཁོར་དུ་བཅས་པའི་ལྷ་ཐམས་ཅད་བདེ་སྟོང་དབྱེར་མེད་ཀྱི་ངོ་བོར་རྟག་ཏུ་
བཞུགས་པའོ། །འོ་ན་གཙོ་འཁོར་དུ་བཅས་པ་བདེ་སྟོང་དབྱེར་མེད་ཀྱི་ལྷ་གང་
248-41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཞུགས་ན། ཀུན་དངོས་ནི་མང་པོའི་ཚིག་སྟེ་གཙོ་བོ་དང་འཁོར་དུ་བཅས་པའོ། །
སངས་རྒྱས་ནི་མི་བསྐྱོད་དགྱེས་པ་རྡོ་རྗེ་ལ་སོགས་པ་གཙོ་བོ་རིགས་ལྔའོ། །
སེམས་དཔའ་གཙོ་འཁོར་དུ་བཅས་པའི་ལྷ་ཐམས་ཅད་ཐབས་ཐུགས་རྗེ་ཆེན་པོས་
འགྲོ་བ་སེམས་ཅན་གྱི་དོན་ལ་སེམས་པ་དང་། ཤེས་རབ་སྟོང་པས་ཆོས་ཉིད་སྟོང་
པ་ལ་སེམས་པས་སོ། །འཁོར་གང་བཞུགས་ཞེ་ན། མཁའ་འགྲོ་མ་ནི་ཞེས་པ་དོན་
གྱི་མཁའ་འགྲོ་མ་དང་
། རྟོགས་ཀྱི་མཁའ་འགྲོ་མའོ། །དོན་གྱི་ནི་མཁའ་ཆོས་ཉིད་
སྟོང་པ། འགྲོ་རིག་པའི་ཡེ་ཤེས། རྡོ་རྗེ་སྤྲོས་མེད་ཀྱི་ཤེས་པ་གསུམ་དབྱེར་མི་ཕྱེད་
པ་དེ་དོན་གྱི་མཁའ་མའོ། །
དེ་ ལྟར་ ཡང་ ལེའུ་ བཞི་ པ་ནས། ཐམས་ ཅད་ མཁའ་ ལ་ སྤྱོད་ གྲུབ་ པ།
མཁའ་འགྲོ་མ་འདིར་རབ་གྲགས་སོ་ཞེས་བཤད་དོ། །རྟགས་ཀྱི་མཁའ་འགྲོ་མ་ནི་
གྷོ་རི་མ་དང་སྐམ་པ་མོ་ལ་སོགས་པའོ། །རྡོ་རྗེ་ནི་གཙོ་བོ་མི་བསྐྱོད་དགྱེས་པ་རྡོ་རྗེ་
ལ་སོགས་པ་རིགས་ལྔའོ། །གུར་ནི་གཙོ་བོ་མི་བསྐྱོད་དགྱེས་པ་རྡོ་རྗེ་དང་གྷོ་རི་ལ་
སོགས་པ་བརྒྱད་དུ་འབྲེལ། རྣམ་སྣང་དང་སྐམ་པ་མོ་ལ་སོགས་པ་བརྒྱད་དུ་
འབྲེལ་བ་ལ་སོགས་པའོ། །དེའི་དགོས་པ་གང་ཞེ་ན། འདི་ནི་ཞེས་པ་གཙོ་བོ་དང་
འཁོར་དུ་བཅས་པ་འདི་ནི། རང་འབྱུང་ནི་དེ་རྣམས་བདེ་སྟོང་དབྱེར་མེད་ལས་བྱུང་
ཞིང་བདེ་སྟོང་མེད་ལས་མ་འདས་པས་སོ། །གཙོ་བོ་དང་འཁོར་དུ་བཅོས་པ་དེ་
ཅིའི་གཟུགས་ཀྱིས་བཞུགས་ན། བཅོམ་ལྡན་འདས་ཞེས་པ་གཞོམ་བྱ་ཉོན་མོངས་
པ་ལ་སོགས་པ་བདུད་བཞི་བཅོམ་ཞིང་
། འཇོམས་བྱེད་སྐམ་པ་ཕུན་སུམ་ཚོགས་
པ་དྲུག་དང་ལྡན་པའི་ཧེ་བཛྲའི་དཀྱིལ་འཁོར་དེའོ། །འོ་ན་གཙོ་བོ་དང་འཁོར་དུ་
བཅས་པའི་ལྷ་བཅོམ་ལྡན་འདས་ཀྱི་གཟུགས་སུ་བཞུགས་པ་དེ་འཇིག་རྟེན་པའི་
248 -42



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལྷ་ལྟ་བུ་གཅིག་ཡིན་ནམ་བྱས་པ་ལ། དེ་མ་ཡིན་ཏེ། ལྷག་པའི་ལྷ་ཉིད་ཞེས་པ་
ལྷག་པའི་ལྷ་ཞེས་བྱ། མཆོག་གི་ལྷ། རྩེ་མོའི་ལྷ་ཞེས་བྱ། དེའི་གོང་ན་གཞན་མེད་
པས་སོ། །དོན་བདེ་སྟོང་དབྱེར་མེད་ལས་མ་འདས་པས་ན་ལྷ་ཞེས་བྱ། གཅིག་པ་
ནི་བདེ་སྟོང་དབྱེར་མེད་ཀྱི་རང་བཞིན་དུའོ། །དེ་རྣམས་ཀྱིས་ནི་རྟེན་བསྐྱེད་པའི་
རིམ་པ་མདོར་བསྟན་པའོ། །
ད་ནི་བསྐྱེད་རིམ་གྱི་ལྷ་དབྱེ་བ་སྔོན་དུ་འགྲོ་བས་དཀྱིལ་འཁོར་གྱི་གཙོ་བོ་
ལྔའི་མཚན་བསྟན་པ་ནི། འོ་ན་བསྐྱེད་རིམ་དེ་ལ་དབྱེ་ན་རིགས་བྱེ་བྲག་པའི་
དཀྱིལ་འཁོར་དུ་ཡོད། གཙོ་བོ་རྣམས་ཀྱི་མིང་ཅི་ཡིན། གཞུང་གི་ཚད་ ཇི་ཙམ་
གཅིག་གནས་བྱས་པ་ལ། དགྱེས་རྡོར་འབུམ་ལྔའི་བདག་ཉིད་ལས་ཞེས་པ་གཞུང་
ཚད་བློ་ཀ་འབུམ་ཚོ་ལྔ་ཡོད། དེ་ལྟར་ལེའུ་གཉིས་པ་ནས། སངས་རྒྱས་དཀྱིལ་
འཁོར་འབུམ་ཕྲག་གཅིག་ཞེས་པ་ལ་སོགས་པ་བཤད་པས་སོ། །དཀྱིལ་འཁོར་
རྣམ་པ་ལྔར་གསུངས་ཏེ་ཞེས་པ་འབུམ་ཚོ་ལྔ་པ་དེ་ལ་དབྱེ་ན་རིགས་བྱེ་བྲག་པའི་
དཀྱིལ་ འཁོར་ ལྔ་ ཡོད། མི་ བསྐྱོད་ དགྱེས་ པ་རྡོ་ རྗེའི་ དཀྱིལ་འཁོར་དང༌
། རྣམ་
སྣང་། རིན་འབྱུང་
། སྣང་མཐའ། དོན་གྲུབ་དགྱེས་པ་རྡོ་རྗེའི་དཀྱིལ་འཁོར་ལྔའོ།
དཀྱིལ་འཁོར་ལྔའི་གཙོ་བོ་རྣམས་ཀྱི་མིང་ཅི་ཡིན་བྱས་པ་ལ། རྡོ་རྗེ་ཅན་ནི་མི་
བསྐྱོད་དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པ་དང༌། རྟག་པ་ནི་རྣམ་པར་
སྣང་མཛད་དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པ་དང་
། དེ་བཞིན་རྡོ་རྗེ་
གཟི་བརྗིད་ནི་ རིན་འབྱུང་དགྱེས་པ་རྡོ་ རྗེའི་དཀྱིལ་འཁོར་དང་། པད་མ་གར་
དབང་ཕྱུག་གི་དང་ཞེས་པ་སྣང་མཐའ་དགྱེས་པ་རྡོ་རྗེ་དང་
། རྟའི་རྒྱལ་པོ་ལྔ་པོ་
ཞེས་པ་དོན་ཡོད་གྲུབ་པ་དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པ་དང་ལྔའོ། །
248.43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ད་ནི་དཀྱིལ་འཁོར་རྣམ་པ་ལྔའི་བསྐྱེད་རིམ་རྒྱས་པར་བཤད་པ་ནི། འོ་ན་
བསྐྱེད་རིམ་དེ་བསྒོམ་པར་སོང་ན་དཀྱིལ་འཁོར་གྱི་འཁོར་ལོ་རང་དུ་ཡོད་བྱས་པ་
ལ། རྡོ་རྗེ་མཁའ་འགྲོའི་དཀྱིལ་འཁོར་དུ་ཞེས་པ་ནས། སྣ་ཚོགས་ཁ་དོག་ཆེར་
འབར་མ་ཞེས་པའི་བར་གྱིས་རིགས་བྱེ་བྲག་པའི་དཀྱིལ་འཁོར་ལྔ་རིགས་བསྡུས་
གཉིས་ཏེ་བདུན་ཡོད་བྱ་བ་གཅིག་སྟོན། འདིར་བསྐྱེད་པ་རིམ་པའི་རྣམ་གཞག་
གཅིག་བཅའ་ན། དེ་ལ་རིགས་བྱེ་བྲག་པའི་དཀྱིལ་འཁོར་ལམ་དུ་བྱེད་པ་དང་།
རིགས་བསྡུས་ པའི་དཀྱིལ་འཁོར་ལམ་དུ་བྱེད་པ་གཉིས་ཏེ། དེ་ལྟར་ཡང་གུར་
ལེའུ་ལྔ་པ་ནས། དཀྱིལ་འཁོར་རེ་རེ་བསྒོམ་པའམ། ཡང་ན་བསྡུས་པའི་དཀྱིལ་
འཁོར་རོ་ཞེས་པས་དཀྱིལ་འཁོར་གཉིས་སུ་མིང་བཏགས། དཀྱིལ་འཁོར་རེ་རེ་
བསྒོམ་པའམ་ཞེས་པས་རིགས་བྱེ་བྲག་པ་དེ་ལ་ལྔ་གཟུང་
། ཡང་ན་བསྡུས་པའི་
དཀྱིལ་འཁོར་ཞེས་པས་རིགས་བསྡུས་སོ། །
དེ་ལ་ཡང་གཉིས་ཏེ། ལྔ་ཚན་ལྔ་དང་། དགུ་ཚན་ལྔའོ། །དེ་ཡང་ལེའུ་ལྔ་
པ་ནས། བརྒྱད་བརྒྱད་ཀྱི་ནི་དབུས་བཞུགས་ཞེས་པས་དགུ་ཚན་ལྔ་བཟུང་
། ཡང་
ན་ཉི་ཤུ་ལྔ་རྣམས་ནི་ཞེས་པས་ལྔ་ཚན་ལྔ་གཟུང་
། དེ་གཉིས་ཀ་ལ་གཙོ་བོ་འཕོས་
པས་དཀྱིལ་འཁོར་བཅུར་འགྲོར་རུང་ཞིག་ཡོད། དེ་ཡང་ལེའུ་ལྔ་པ་ནས། སངས་
རྒྱས་མགོན་པོ་གང་ཉིད་ཀྱི། དཀྱིལ་འཁོར་དབུ་མར་གྱུར་པའི། དེ་ཉིད་ཀྱི་ནི་
དཀྱིལ་འཁོར་བཤད་ཟེར་བས། དབུས་ཀྱི་གཙོ་བོ་གང་དང་གང་གིས་བྱས་པ་ལ།
དེ་དང་དེའི་དཀྱིལ་འཁོར་ཟེར། །དེ་ཡང་གདུལ་བྱ་རིགས་བདུན་ཀྱིས་འདུལ་བྱེད་
དཀྱིལ་འཁོར་གྱི་འཁོར་ལོ་བདུན་བསྒོམ་པ་ལ། དེ་ལ་དབེན་ཁང་དང་པོ་གཉིས་
ནི་གདུལ་བྱ་དུག་ལྔ་ཆ་མཉམ་པ་གཉིས་ཀྱིས་རིགས་བསྡུས་པ་ལྔ་དང་དགུ་ཚན་
248 ཨ44



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལྔ་བསྒོམ་པའི་བསྒོམ་ཆེན་གཉིས། རིགས་བྱེ་བྲག་པའི་བསྒོམ་ཆེན་ལྔས། དབེན་
ཁང་དང་པོ་ན་གདུལ་བྱ་ཞེ་སྡང་ཅན་མི་བསྐྱོད་དགྱེས་པ་རྡོ་རྗེ་ལྷ་དགུ་བསྒོམ་པ་
དང་། གཉིས་པ་ན་གདུལ་བྱ་གཏི་མུག་ཅན་རྣམ་སྣང་
། གསུམ་པ་ན་སེར་སྣ་ཅན་
གྱིས་རིན་འབྱུང་
། བཞི་པ་ན་འདོད་ཅན་གྱིས་སྣང་མཐའ། ལྔ་པ་ན་གདུལ་བྱ་ལེ་
ལོའམ་ཕྲག་དོག་ཅན་གྱིས་དོན་ཡོད་གྲུབ་པ་དགྱེས་པ་རྡོ་རྗེ་ལྷ་དགུའི་དཀྱིལ་
འཁོར་བསྒོམ་པ་དང་ལྔ། དེ་ལྟར་ན་རིགས་བསྡུས་བསྒོམ་པ་གཉིས། རིགས་བྱེ་
བྲོག་པ་བསྒོམ་པ་ལྔ་སྟེ་སྒོམ་ཆེན་བདུན་ཡོད། དེ་ལྟར་བསྒོམ་ཆེན་བདུན་པོ་དེས་
སྔོན་དུ་བླ་མ་གཅིག་ལ་དབང་བསྐུར་ཞུས་ནས་བསྒོམ་པ་ལ། བསྐྱེད་རྒྱུ་བདུན་
དེ་བསྐྱེད་ཚུལ་གསུམ་པ་གང་ན་གང་གཅིག་གིས་བསྐྱེད་དེ། དེ་ཡང་བསྡུས་སྐྱེས་
ལ་མོས་ན་ཆོ་ག་ཐ་བཅུ་བཞིས་བསྐྱེད། སྒོང་སྐྱེས་ལ་མོས་ན་ཆོ་ག་ཐོ་བཅུ་བདུན།
མངལ་སྐྱེས་ལ་མོས་ན་ཆོ་ག་ཐོ་ཉི་ཤུས་བསྐྱེད། དེ་ཡང་སྐྱེད་རིམ་ཞིབ་མོ་གཅིག་
གུར་ལེའུ་ལྔ་པ་དང་དྲུག་པར་འོང་། དེ་ཡང་རྫུས་སྐྱེས་ལ་མོས་ན་ཆོ་ག་ཐོ་བཅུ་
བཞིས་བསྐྱེད་དེ། བླ་མ་དག་པའི་ཆོ་ག་བྱ་བ་དང་
། ཚད་མེད་པ་བཞི་དང་། སྟོང་
ཉིད་དང་། བསྲུང་འཁོར། ཆོས་འབྱུང་
། འབྱུང་བ། རྟེན་གཞལ་ཡས་ཁང་རྟེན་པ་
ལྷ་དང་བཅས་པ། སྐྱེ་མཆེད། ཡེ་ཤེས། དབང་། མཆོད་པ། བསྟོད་པ། བདུད་རྩི།
བསྐྱེད་པ་རིམ་པ་ཏིང་ངེ་འཛིན་བསྒོམ་པ་དང་བཅུ་བཞིའོ། །
དེ་ལ་མི་མོས་ན་སྒོང་སྐྱེས་ཆོ་ག་ཐོ་བཅུ་བདུན་ཏེ། བླ་མ་དག་པ། ཚད་
མེད། སྟོང་ཉིད། བསྲུང་པ། ཆོས་འབྱུང་
། འབྱུང་བ། གཞལ་ཡས་ཁང་གདན་དང་
བཅས་པ། མངོན་བྱང་ལྔས། མཁའ་གསང་། འཁོར་བསྐྱེད། སྐྱེ་མཆེད། ཡེ་ཤེས་
སེམས་དཔའ། དབང་། མཆོད་པ། བསྟོད་པ། བདུད་རྩི་མྱང་པ། བསྐྱེད་པ་རིམ་
248 -45



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པའི་ཏིང་ངེ་འཛིན་དང་བཅུ་བདུན་གྱིས་བསྐྱེད། དེ་ལ་མི་མོས་ན་མངལ་སྐྱེས་ཆོ་
ག་ཐོ་ཉི་ཤུས་བསྐྱེད་པ་ནི། གཞན་དང་མཐུན་ནོ། །དེ་ལྟར་བྱས་པས་བསྐྱེད་ཚུལ་
ཉི་ཤུ་རྩ་གཅིག་ཏུ་འགྲོའོ། །དེ་ལྟར་བསྐྱེད་རྒྱུ་བདུན་པོ་དེ་བསྐྱེད་ཚུལ་གསུམ་པོ་
གང་གིས་བསྐྱེད་ཀྱང་རུང་སྟེ། བསྐྱེད་པ་རིམ་པའི་ཏིང་ངེ་འཛིན་བསྒོམ་པ་བསྟན་
པ་དེ་འདི་ཡིན་གསུངས། འདི་གུར་ལེའུ་ལྔ་པ་དྲུག་པའི་སྤྲོ་བསྡུའི་མན་ངག་དང་
འབྲེལ་ལོ། །
ཀ༽ དེ་ ཡང་ རིགས་ བསྡུས་ལ་བསྒོམ་ པ་གཉིས་ ཀྱིས་དབུས་ ཀྱི་ ལེ་ཚེལ་
བསྒོམ་ལ། རིགས་བྱེ་ བྲག་ པ་བསྒོམ་པ་ ལྔས་དབེན་ཁང་ དང་ པོར་ མི་བསྐྱོད་
དགྱེས་པ་རྡོ་རྗེ་ལྷ་དགུའི་བསྐྱེད་པ་རིམ་པའི་ཏིང་ངེ་འཛིན་འདི་བསྒོམ། ཁ༽ རྡོ་རྗེ་
མཁའ་འགྲོའི་དཀྱིལ་འཁོར་དུ་ཞེས་པ་འདི་སྔོན་འབྱུང་དུ་ནམ་མཁའི་མཁའ་འགྲོ་
མ་བྱ་བ་ཞེ་སྡང་ཅན་གྱི་གང་ཟག་གི་དོན་དུ་མི་བསྐྱོད་དགྱེས་པ་རྡོ་རྗེ་ལྷ་དགུའི་
དཀྱིལ་འཁོར་འདི་བསྟན། རྗེས་འཇུག་གི་དབང་དུ་ནི་ཞེ་སྡང་ཅན་གྱི་གང་ཟག་
གིས་མི་བསྐྱོད་དགྱེས་པ་རྡོ་རྗེ་ལྷ་དགུའི་དཀྱིལ་འཁོར་འདི་བསྒོམ། ང༽ དེ་ལ་རྡོ་
རྗེ་ནི་དགྱེས་པ་རྡོ་རྗེ། མཁའ་འགྲོ་ནི་མི་བསྐྱོད་དགྱེས་པ་རྡོ་རྗེ་འདི་ལར། འཁོར་
གྷོ་རི་མ། ཙོ་རི་མ། གྷོ་ཏ་ལི། གྷ་མ་རི། བཞི་ཕྱོགས་བཞིར། མཚམས་བཞིར་པུ་
ཀི །ས་པ་རི། ཙན་དྷ་ལི། དྷོམ་བི་ནི་དང་བཞི་སྟེ་འཁོར་ལྷ་མོ་བརྒྱད་ཀྱིས་བསྐོར་
བའི་ལྷ་དགུའི་དཀྱིལ་འཁོར་དེ་ཤིན་ཏུ་གསལ་བར་བསྒོམ། རྡོ་རྗེ་བརྟག་པ་ནི་
འདི་སྔོན་འབྱུང་གི་དབང་དུ་ནི་མ་མོའི་མཁའ་འགྲོ་མ་གདུལ་བྱ་གཏི་མུག་ཅན་གྱི་
དོན་དུ་རྣམ་སྣང་ཧེ་བཛྲ་ལྷ་དགུའི་དཀྱིལ་འཁོར་འདི་བསྟན། རྗེས་འཇུག་གི་
དབང་དུ་ན་གདུལ་བྱ་གཏི་མུག་ཅན་གྱིས་རྣམ་སྣང་ཧེ་བཛྲ་ལྷ་དགུའི་དལ་འདི་
248-46



མཁའ་འགྲོ་མ་རྡོ་རྗེ་གུར་གྱི་ཊིཀཱ་རིན་པོ་ཆེ་ཟླ་བའི་སྒྲོན་མ།
བསྒོམ། དེ་ཡང་ རིགས་བསྡུས་པ་བསྒོམ་པས་ཤར་གྱི་ལེ་ཚེ་ལ། བྱེ་བྲག་པས་
དབེན་ཁང་གཉིས་པར་བསྒོམ། རྡོ་རྗེ་ནི་དགྱེས་པ་རྡོ་རྗེའོ། །བརྟག་པ་ནི་རྣམ་སྣང་
དགྱེས་པ་རྡོ་ རྗེའི་དཀྱིལ་འཁོར་དུ། འཁོར་སྐམ་པ་མི་སྐམ་ པ་འཛིན་པ་དང་།
ཞགས་པ་འཛིན་པ་དང་
། ཉལ་དོལ་མ་ཉལ་དོལ་འཛིན་པ་དང་། ལྕགས་ཀྱུ་མ་
ལྕགས་ཀྱུ་འཛིན་པ་ དང་། བཞི་ཕྱོགས་བཞིར། མཚམས་བཞིར་མེ་ཏོག་མ་ལ་
སོགས་གྲྭའི་ཆར་ཞེས་པ་མེ་ཏོག་མ་དང་
། བདུག་སྤོས་མ་དང་
། དྲི་ཆབ་མ། མར་
མེ་མ་དང་བཞི་སྟེ། འཁོར་ལྷ་མོ་བརྒྱད་ཀྱིས་བསྐོར་པའི་ལྷ་དགུའི་དཀྱིལ་འཁོར་
དེ་ཤིན་ཏུ་གསལ་བར་བསྒོམ་མོ། །
རྡོ་རྗེ་ཉི་མ་ནི་འདི་སྔོན་འབྱུང་དུ་དུས་ཀྱི་མཁའ་འགྲོ་མ་བྱ་བ་གདུལ་བྱ་ང་
རྒྱལ་ལམ་སེར་སྣ་ཅན་གྱི་དོན་དུ་རིན་འབྱུང་ཧེ་བཛྲ་ལྷ་དགུའི་དཀྱིལ་འཁོར་འདི་
བསྟན། རྗེས་འཇུག་ཏུ་གདུལ་བྱ་ང་རྒྱལ་ལམ་སེར་སྣ་ཅན་གྱི་གང་ཟག་གིས་རིན་
འབྱུང་ཧེ་བཛྲ་ལྷ་དགུའི་དཀྱིལ་འཁོར་འདི་བསྒོམ། དེའང་རིགས་བསྡུས་པ་ལྷོའི་
ལེ་ཚེ་ལ། བྱེ་བྲག་པས་དབེན་ཁང་གསུམ་པར་བསྒོམ། རྡོ་རྗེ་ནི་དགྱེས་པ་རྡོ་རྗེ།
ཉི་མ་ནི་རིན་འབྱུང་སྟེ་བཛྲ་དཀྱིལ་འཁོར་དུ། འཁོར་ཉི་ཕྱག་མ་ཉི་མ་འཛིན་པ་པོ་
དང་། མར་མེ་མ་མར་མེ་འཛིན་པ་དང་། རིན་ཆེན་སྒྲོན་མ་རིན་པོ་ཆེ་འབར་བ་
འཛིན་ པ་ དང༌། གློག་ ཕྱག་ མ་ གློག་ ཕྱག་ འཛིན་ པ་ དང༌ བཞི་ ཕྱོགས་ བཞིར།
མཚམས་བཞིར་སྒེག་མོ་ལ་སོགས་པ་གྲྭའི་ཆར་ཞེས་པ་སྒེག་མོ། འཕྲེང་བ་མ། གླུ་
མ། གར་མ་བཞི་སྟེ། བཞི་འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་དཀྱིལ་
འཁོར་དེ་ཤིན་ཏུ་གསལ་བར་བསྒོམ་མོ། །པད་མ་གར་དབང་ནི་སྔོན་འབྱུང་དུ་
གནས་ཀྱི་མཁའ་འགྲོ་མ་བྱ་བ་གདུལ་བྱ་འདོད་ཆགས་ཅན་འདུལ་བའི་དོན་དུ་
248 -47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སྣང་མཐའ་ཧེ་བཛྲ་ལྷ་དགུ་མ་དཀྱིལ་འཁོར་འདི་བསྟན། རྗེས་འཇུག་ཏུ་གདུལ་བྱ་
འདོད་ཆགས་ཅན་འདུལ་བའི་དོན་དུ་སྣང་མཐའ་ཧེ་བཛྲ་ལྷ་དགུའི་དཀྱིལ་འཁོར་
འདི་བསྒོམ། དེ་ཡང་རིགས་བསྡུས་པ་ནུབ། བྱེ་བྲག་པ་ལྔས་དབེན་ཁང་ལྔ་པར་
སྣང་མཐའ་ཧེ་བཛྲ་ལྷ་དགུའི་དཀྱིལ་འཁོར་བསྒོམ། །པད་མ་གར་དབང་གི་སྣང་
བ་མཐའ་ཡས་དགྱེས་པ་རྡོ་རྗེའི་དཀྱིལ་འཁོར་དུ། འཁོར་པད་མ་མ་པད་མ་འཛིན་
པ་དང་། ཆོས་འབྱུང་མ་ཆོས་འབྱུང་འཛིན་པ་དང༌
། ལྕགས་སྒྲོག་མ་ལྕགས་སྒྲོག་
འཛིན་པ་དང་
། སྡེབས་མ་ནི་དྲིལ་བུ་འཛིན་པ་དང་བཞི་ཕྱོགས་བཞིར། མཚམས་
བཞིར་གླིང་བུ་ལ་སོགས་པ་གྲྭའི་ཆར་ཞེས་པ་ཇོ་བོ་ཁ་གཅིག་གླིང་བུ་མ། སྒོ་བ་
རྒྱུད་མངས། རྫ་རྔ་མ། པི་ཝང་མ། བཞི་ལ་འདོད། འོ་སྐོལ་བླ་མ་གླིང་བུ། མ། རྗེ་
རྔ་མ། ཆ་ལང་མ། བུད་དུང་མ་བཞི་སྟེ། འཁོར་ལྷ་མོ་བརྒྱད་ཀྱིས་བསྐོར་པའི་ལྷ་
དགུའི་དཀྱིལ་འཁོར་འདི་ཤིན་ཏུ་གསལ་བར་བསྒོམ་མོ། །རང་རང་དབྱིབས་སུ་
སྦྱར་བ་བྱ་ནི་སོ་སོའི་སྐུ་མདོག །ཕྱག་མཚན། རྒྱན་ཆ། ལུགས་ཤིན་ཏུ་གསལ་
བར་བསྒོམ་མོ། །
རྟའི་རྒྱལ་པོ་ནི་སྔོན་འབྱུང་དུ་ལོངས་སྤྱོད་ཀྱི་མཁའ་འགྲོ་མ་བྱ་བ་གདུལ་
བྱ་ལེ་ལོའམ་ཕྲག་དོག་ཅན་འདུལ་བའི་དོན་གྲུབ་ཧེ་བཛྲ་ལྷ་དགུའི་དཀྱིལ་འཁོར་
འདི་བསྟན། རྗེས་འཇུག་ཏུ་གདུལ་བྱ་ལེ་ལོའམ་ཕྲག་དོག་ཅན་འདུལ་བའི་དོན་དུ་
དོན་གྲུབ་ཧེ་བཛྲ་ལྷ་དགུའི་དཀྱིལ་འཁོར་འདི་བསྒོམ། དེའང་རིགས་བསྡུས་པ་
བྱང་། བྱེ་བྲག་པ་ལྔས་དབེན་ཁང་ལྔ་པར་བསྒོམ། རྟའི་རྒྱལ་པོ་ནི་དོན་ཡོད་གྲུབ་
པ་དགྱེས་པ་རྡོ་རྗེའི་དཀྱིལ་འཁོར་དུ། འཁོར་སྒོ་ལྕགས་མ་སྒོ་ལྕགས་འཛིན་པ་
དང༌། ལྡེ་མིག་མ་ལྟེ་ཀྱོག་འཛིན་པ་དང་
། སྒོ་འཛིན་མ་སྒོ་འཛིན་པ་དང་
། ཡོལ་བ་
248 -48



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འཛིན་ལ པ་དང་བཞི་ཕྱོགས་བཞིར། མཚམས་བཞི་སྤྱན་སོགས་ནི་སྤྱན་མ། མ་མ་ཀི །
གོས་དཀར་མོ། སྒྲོལ་མ་བཞི་སྟེ། འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་
དཀྱིལ་འཁོར་དེ་ཤིན་ཏུ་གསལ་བར་བསྒོམ་མོ། །རྡོ་རྗེ་མཁའ་འགྲོ་མ་རྣམས་ཀུན་
ནི་འཁོར་གྱི་ལྷ་མོ་བཞི་བཅུ་པོ་ཐམས་ཅད་དོ། །དེ་རྣམས་ཀྱི་ཐུན་མོང་གི་ཆོས།
གཡོན་པའི་ཞབས་རྣམས་བརྐྱང་བས་བཞུགས་ཞེས་པའོ། །
འདི་ལ་ཇོ་བོ་ལ་ལས་བཞེངས་པ་བྱས། ལ་ལས་བཞུགས་པ་བྱས་ཏེ་མ་
ཡིན། རྩ་རྒྱུད་བརྟག་པ་ཕྱི་མའི་ལེའུ་ལྔ་པ་ནས། སྐྱིལ་ཀྲུང་ཕྱེད་པའི་གར་གྱིས་
གནས་ཟེར། གུར་ལེའུ་བཞི་པ་ནས། ཡི་དྭགས་སྟེང་དུ་གར་དང་བཅས་ཟེར། འོ་
སྐོལ་བླ་མ་ནི་ཞབས་གཡོན་བརྐྱང་པ་གཡས་པའི་ཐིལ་གཡོན་གྱི་སྐྱིད་ཁུང་དུ་
བཅུག་པ་ལ་འདོད། སྐྱིལ་ཀྲུང་ཕྱེད་པའི་གར་ཡང་དེ་ཡིན། ཡི་དྭགས་སྟེང་དུ་གར་
ཡང་དེ། གཡོན་པའི་ཞབས་རྣམས་བརྐྱང་པ་ཡང་དེ་ཡིན་གསུངས། སྙིང་གར་ཁུ་
ཚུར་ གཡོན་ སྡིགས་མཛུབ་ ཟེར་ ཡང་། གཡོན་ ཐམས་ ཅད་ སྙིང་ གར་ ཁུ་ ཚུར་
བཅངས་ནས་སྡིགས་མཛུབ་ཞགས་པ་དང་བཅས་པའོ། །གཡས་པ་རྣམས་ན་
སོའི་ཕྱག་མཚན་བསྣམས་པའོ། །སྣ་ཚོགས་ཁ་དོག་ཆེར་འབར་མ་ནི་སོ་སོའི་སྐུ་
མདོག་ཕྱག་མཚན་ལ་སོགས་པ་གསལ་བཏབ་ནས་བསྒོམ། འཁོར་ལྷ་མོ་རྣམས་
ཀྱི་ཕྱག་མཚན་རྣམ་དག་དང་བཅས་པ་ལེའུ་བཞི་པ་ནས་འོང་། གཞན་ལེའུ་རྣམས་
ཀྱི་དོན་བསྡེབས་ལ་ཤེས་ པར་ བྱའོ། །འཁོར་ལྷ་མོ་རྣམས་ཀྱི་སྐུ་མདོག་ནི་ མི་
བསྐྱོད་པའི་ཤར་ཕྱོགས་ཀྱི་ལྷ་མོ་གྷོ་རི་སྐུ་མདོག་དཀར་མོར་ཡོད་པ་ལྟར། རྣམ་
སྣང་གི་སྐམ་པ་མོ་ཡང་དཀར་མོར་འོང་གཞན་དེས་འགྲེའོ། །
ད་ནི་དཀྱིལ་འཁོར་ལྔའི་དབྱེ་བའི་རྒྱུ་མཚན་མདོར་བསྟན་པ་ནི། ཤིན་ཏུ་
248-49



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༧༽
ཞེ་སྡང་ཞེ་སྡང་ཆེ་ནས་སྒོ་ལྕགས་ལ་སོགས་པ་མྱུར་འགྲོར་རོ་ཞེས་པའི་བར་གྱིས་
སྟོན་ནོ། །དེ་ ཡང་ གོང་ནས་ དགྱེས་རྡོར་འབུམ་ལྔའི་བདག་ཉིད་ ལས། དཀྱིལ་
འཁོར་རྣམ་པ་ལྔར་གསུངས་ཏེ་ཞེས་པ། རིགས་བྱེ་བྲག་པའི་དཀྱིལ་འཁོར་ལྔ་
བཤད་འདུག་པ། མིན་ཏེ་ལྔ་བས་མང་པ་གཅིག་མི་སྟོན། མིན་ཏེ་ལྔ་བས་ཉུང་པ་
གཅིག་མི་སྟོན་པ་ལྔ་ ཁོ་ནར་ངེས་པའི་རྒྱུ་མཚན་ཅི་ཡིན་ཞེ་ན། དེ་སེམས་ཅན་
རྣམས་ལ་སྦྱང་གཞི་ཉོན་མོངས་པ་ལྔ་ཕུང་པོ་ལྔ། འབྱུང་ཆེན་ལྔ་ཡོད་པས་སོ། །
ད་ནི་དཀྱིལ་འཁོར་ལྔའི་དབྱེ་བའི་རྒྱུ་མཚན་མཇུག་བསྡུ་བ་ནི། ཞེ་སྡང་
གཏི་མུག་ང་རྒྱལ་ དང་ ཞེས་ པ་ སྟེ། དེ་ལ་བླ་གཞུང་པའི་ཞལ་ནས། དེ་བཞིན་
གཤེགས་པ་རྣམ་པར་དག་པ་རྡོ་རྗེ་ཞེས་པ་ཡན་ཆད་ལ་དཀྱིལ་འཁོར་ལྔའི་དབྱེ་
བའི་རྒྱུ་མཚན་མདོར་བསྟན་རྒྱས་བཤད་གཉིས་ སུ་ བྱ། ཞེ་སྡང་གཏི་མུག་ལ་
སོགས་པའི་ཚིག་བཞི་པོ་འདི་ལ་རིགས་མཐུན་གཉེན་པོར་གཏང་པ་མདོར་བསྟན་
དུ་བྱས། ཤིན་ཏུ་གདུག་ཅིང་དྲག་པ་མན་ཆད་རྒྱས་བཤད་དུ་བྱས་ནས་གཞུང་འདི་
བདེ་ཉལ་འགྲོ་སྟེ། བླ་མ་མི་གསུངས། བླ་མ་ནི་སྔར་ལྟར་གསུངས་སོ། །དེ་ལ་ཞེ་
སྡང་གི་གདུལ་བྱ་ཞེ་སྡང་ཅན་ནོ། །གཏི་མུག་ནི་གཏི་མུག་ཅན་ནོ། །གདུལ་བྱ་ང་
རྒྱལ་ཅན་དང་། སྐྱེ་བོ་ཆགས་སྡང་ནི་འདོད་ཆགས་ཅན། སེར་སྣ་ཅན་ཟེར་ཡང་ལེ་
ལོའམ་ཕྲག་དོ་ཅན་ནོ། །བསྡུ་ཕྱིར་ནི་གདུལ་བྱ་རིགས་ལྔ་པོ་དེ་བསྡུས་པའི་ཕྱིར་
རོ། །རྡོ་རྗེ་ཅན་ནི་དྲུག་པ་རྡོ་རྗེ་འཆང་ངོ༌
། །འཁོར་ལོ་ནི་དཀྱིལ་འཁོར་གྱི་འཁོར་
ལོ་འདི་མར་ཆོད། དུ་མའི་རྣམ་པར་གྱུར་ཞེས་སོ། །གང་གྱུར་ན་རང་ཉིད་གྱུར་
ཞེས་པ་དྲུག་པ་རྡོ་རྗེ་འཆང་དེ་གདུལ་བྱ་རིགས་རྣམ་པ་ལྔའི་དོན་དུ་འདུལ་བྱེད་
དཀྱིལ་འཁོར་གྱི་འཁོར་ལོ་ལྔར་སྤྲུལ་ནས་དོན་བྱེད་ཞེའོ། །དེ་ལྟར་སཾ་བུ་ཊ་ནས།
248 -50



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གང་ཕྱིར་བདེ་ཆེན་ཞེས་བྱ་གཅིག་པུ་ཉིད། །གཅིག་པུའི་ཉམས་ཀྱིས་དུ་མའི་གར་
མཛད་དོ་ཞེས་བཤད་པས། དྲུག་པ་རྡོ་རྗེ་འཆང་དེ་གར་མཁན་དང་འདྲ། གར་
མཁན་གྱིས་གར་མི་འདྲ་བ་སྣ་ཚོགས་སུ་བསྒྱུར་ན་གར་མཁས་ཟེར་བ་བཞིན་དུ་རྡོ་
རྗེ་འཆང་གིས་ཀྱང་གདུལ་བྱ་རིགས་ལྔ་ལ་འདུལ་བྱེད་དཀྱིལ་འཁོར་ལྔར་སྤྲུལ་
ནས་དོན་བྱེད་པའོ། །
ད་ནི་དཀྱིལ་འཁོར་ལྔ་སོ་སོར་བསྒོམས་པས་འབྲས་བུ་སོ་སོར་ཐོབ་པའི་
ཚུལ་བསྟན་པ་ནི། ཤིན་ཏུ་གདུག་ཅིང་ནི་གདུལ་བྱ་ཞེ་སྡང་ཅན་གྱི་རྟེན་གྱི་གང་
ཟག་གོ །དྲག་པ་ནི་ཞེ་སྡང་དྲག་པོ་དང་ལྡན་པ་དེ་ལ། ཞི་བས་ཕན་པར་མི་འགྱུར་
བ་ནི་ཕ་རོལ་ཏུ་ཕྱིན་པའི་ཐེག་པ་ལྟར་ལྷ་ཞི་བ་དང་བྱམས་པ་སྙིང་རྗེ་བསྒོམ་དུ་
བཅུག་པས་ཕན་པར་མི་འགྱུར་ཞིང་ཁོ་མི་ཐུལ་བས། དེ་ལྟར་ན་ལྷ་ཞི་བ་དང་
བྱམས་སྙིང་རྗེ་བསྒོམ་དུ་བཅུག་པས་མི་ཕན་པ་དེ་ལྟར། རྡོ་རྗེ་ཅན་ནི་དྲུག་པ་རྡོ་རྗེ་
འཆང་གིས་ཞེ་སྡང་ཅན་གྱི་གང་ཟག་དེ་གཟིགས་ཏེ། རང་ཉིད་དགྱེས་པ་རྡོ་རྗེར་
མཛད་ནི་དྲུག་པ་རྡོ་རྗེ་འཆང་གདུལ་བྱ་ཞེ་སྡང་ཅན་གྱི་གང་ཟག་དེ་ལ་མི་བསྐྱོད་ཧེ་
བཛྲ་ལྷ་དགུའི་དཀྱིལ་འཁོར་སྤྲུལ། དེར་ཞེ་སྡང་ཅན་དེ་བཅུག་དབང་བསྐུར་མི་
བསྐྱོད་ཧེ་བཛྲ་ལྷ་དགུ་བསྒོམ་དུ་བཅུག་པས། འབྲས་བུ་ཡང་མི་བསྐྱོད་ཧེ་བཛྲ་ལྷ་
དགུའི་བདག་ཉིད་དུ་སངས་རྒྱའོ། །ཤིན་ཏུ་སྟོང་པར་ཞེན་རྣམས་དང་ཞེས་པ་
གདུལ་བྱ་གཏི་མུག་ཅན་གྱི་གང་ཟག་ཆོས་ཉིད་སྤྲོས་བྲལ་གྱི་དོན་མ་གཏོགས་པ་དེ་
ཆད་པར་ལྟ་བའོ། །མེད་པའི་ཞེས་པ་འདི་ཡང་ཆད་པར་ལྟ་བའོ། །བརྟུལ་ཞུགས་
འཛིན་རྣམས་ཀྱི་ཞེས་པ་འདིས་རྟག་པར་ལྟ་བ་ཡང་གཟུང་། དོན་དུ་ནི་ཆད་པར་
ལྟ་བ་དང་རྟག་པར་ལྟ་བའི་བདག་ཏུ་འཛིན་པའི་གཏི་མུག་ཅན་དེའི་དོན་དུའོ། །
248 51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སངས་རྒྱས་ནི་རྣམ་སྣང་ཧེ་བཛྲ་ལྷ་དགུའི་དཀྱིལ་འཁོར་སྤྲུལ་བའོ། །གཏི་མུག་
འཇུག་ནི་རྣམ་སྣང་ཧེ་བཛྲའི་དཀྱིལ་འཁོར་དེར་གདུལ་བྱ་གཏི་མུག་ཅན་དེ་བཅུག་
དབང་བསྐུར་རྣམ་སྣང་ཧེ་བཛྲ་ལྷ་དགུ་བསྒོམས་པས། འབྲས་བུ་རྡོ་རྗེ་ཅན་རྫོགས་
སངས་རྒྱས་འགྱུར་ཞེས་པ་རྣམ་སྣང་ལྷ་དགུའི་བདག་ཉིད་ཐོབ་པར་འགྱུར་ཞེའོ། །
ཤིན་ཏུ་ང་རྒྱལ་ནི་གདུལ་བྱ་ང་རྒྱལ་ལམ་སེར་སྣ་ཅན་ནོ། །གདུག་པ་རྣམས་ནི་ང་
རྒྱལ་དྲག་པོ་དང་ལྡན་པ་རྣམས་སོ། །སྐྱེ་འགྲོ་ནི་ཉེ་བར་མཚོན་པ་སྟེ་སྐྱེས་པ་དང་
བུད་མེད་ཐམས་ཅད་དོ། །ང་རྒྱལ་ཟད་མཛད་པ་ནི་སྐྱེས་པ་དང་བུད་མེད་ཐམས་
ཅད་ཀྱི་ང་རྒྱལ་ལམ་སེར་སྣ་ཟད་པར་བྱ་བའི་ཕྱིར་བསྒོམ། གང་བསྒོམ་ཞེ་ན། རྡོ་
རྗེ་ནི་དགྱེས་པ་རྡོ་རྗེ། ཉི་རྒྱལ་ནི་རིན་འབྱུང་ཧེ་བཛྲ། རང་ཉིད་ནི་ཞེས་པ་རིན་
འབྱུང་ཧེ་བཛྲས་གདུལ་བྱ་ང་རྒྱལ་ཅན་གྱི་དོན་དུ་རིན་འབྱུང་ལྷ་དགུའི་དཀྱིལ་
འཁོར་སྤྲུལ། དེར་གདུལ་བྱ་ང་རྒྱལ་ཅན་དེ་བཅུག་དབང་བསྐུར་བསྒོམས་པས།
འབྲས་བུ་ང་རྒྱལ་ཆེན་པོའི་མུན་པ་ནི་སྒྲིབ་པ་གཉིས་སོ། །
འཇོམས་པ་ནི་སྒྲིབ་པ་གཉིས་པོ་དེ་བཅོམ་ནས་རིན་ཆེན་འབྱུང་ལྡན་ལྷ་
དགུའི་བདག་ཉིད་དུ་སངས་རྒྱ་བའོ། །སྐྱེ་བོ་ནི་འདོད་ཆགས་ཅན་གྱི་གང་ཟག་
རྒྱལ་པོ་ཨིནྡྲ་བོ་དྷི་ལྟ་བུའོ། །ཆགས་བྲལ་ནི་ཆགས་པ་དང་བྲལ་བའི་ལམ་ཉན་
ཐོས་རང་སངས་རྒྱས་ཕ་རོལ་ཏུ་ཕྱིན་པའི་ཐེག་པའི་སྒོ་ནས་སངས་རྒྱས་ཐོབ་པར་
འདོད་པའི་ལམ་དེ་བསྟན་པས། རྒྱལ་པོ་ཨིནྡྲ་བོ་དྷི་ལྟ་བུ་དེ་ན་རེ་བླ་ན་མེད་པའི་
བྱང་ཆུབ་མ་ཐོབ་ན་ཡང་སླ་ཡིས་བུད་མེད་གཏིངས་རྣམ་པ་ཐམས་ཅད་ཏུ་མི་སྤོང་
ཟེར་ནས་ལམ་དེར་མི་འཇུག །དེར་མ་ཞུགས་ཙམ་ན་བླ་ན་མེད་པའི་བྱང་ཆུབ་
སྤངས་ཏེ་འབྲས་བུ་མི་འཐོབ་བོ། །སེམས་ཅན་གང་ཞིག་ནི་འདོད་ཆགས་ཅན་གྱི་
248-52



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གང་ཟག་གོ །བདེ་བྱེད་པ་ནི་གསང་སྔགས་ལམ་བདེ་བའི་སྒོ་ནས་འབྲས་བུ་བདེ་
བར་ཐོབ་པར་བྱེད་པའོ། །ཆགས་པས་བྱང་ཆུབ་རབ་བསྒྲུབ་པའི་ཕྱིར་ནི་གསང་
སྔགས་ལམ་བདེ་བའི་སྒོ་ནས་འབྲས་བུ་བདེ་བ་ལམ་དུ་བྱེད་པའི་ཐབས་འདོད་
ཆགས་ཉིད་ཀྱིས་སངས་རྒྱས་ཀྱི་བྱང་ཆུབ་རབ་ཏུ་བསྒྲུབ་པའི་ཕྱིར། འདོད་ཆགས་
ཅན་གྱི་གང་ཟག་དེའི་དོན་དུ་སྣང་མཐའ་ལ་དགུ་དཀྱིལ་འཁོར་ལ་སྤྲུལ། དེར་
འདོད་ཆགས་ཅན་དེ་བཅུག་དབང་བསྐུར་བསྒོམས་པས། འབྲས་བུ་པད་མ་གར་
དབང་ཕྱུག་ཏུ་འགྱུར་ཏེ་ཚེ་གཅིག་གིས་སྣང་བ་མཐའ་ཡས་ལྷ་དགུའི་བདག་ཉིད་དུ་
སངས་རྒྱ་བར་འགྱུར་རོ། །
ཀུན་མཁྱེན་ལམ་ལ་གནས་པ་ནི་ཞེས་པ་འབྲས་བུ་རྣམ་པ་ཐམས་ཅད་
མཁྱེན་པ་ཉིད་ཡེ་ཤེས་ཀྱི་ལམ་ལ་གནས་པ་དྲུག་པ་རྡོ་རྗེ་འཆང་དེས། གང་ཞིག་ནི་
ལེ་ལོའམ་ཕྲག་དོག་ཅན་གྱི་གང་ཟག །ལམ་གཞན་ནི་ཉན་ཐོས་རང་སངས་རྒྱས་
ཕ་རོལ་ཏུ་ཕྱིན་པའི་ཐེག་པར་འགྲོ་བ་དེ་བཀག་ནས། དེའི་ནི་ལེ་ལོའམ་ཕྲག་དོག་
ཅན་དེའི་བླ་ན་མེད་པའི་བྱང་ཆུབ་རབ་ཏུ་སྦྱིན་པར་བྱ་བའི་ཕྱིར། དོན་ཡོད་གྲུབ་པ་
དགྱེས་པ་རྡོ་རྗེ་ལྷ་དགུའི་དཀྱིལ་འཁོར་སྤྲུལ། དེར་གདུལ་བྱ་དེ་བཅུག་དབང་
བསྐུར་བསྒོམས་པས། འབྲས་བུ་མངའ་བདག་ནི་ལེ་ལོའམ་ཕྲག་དོག་ཅན་འདུལ་
བ་ལ་མངའ་མཉེས་པས་སོ། །རྡོ་རྗེ་ནི་དོན་གྲུབ་ཧེ་བཛྲའོ། །རང་འབྱུང་ནི་ཐབས་
ཐུགས་རྗེ་ཆེན་པོས་འགྲོ་བ་སེམས་ཅན་གྱི་དོན་ལྷུན་གྲུབ་ཏུ་འབྱུང་བ་དོན་གྲུབ་ཧེ་
བཛྲ་ལྷ་དགུའི་བདག་ཉིད་ཏུ་སངས་རྒྱ་བའོ། །
ད་ནི་དེ་ལ་ཡང་རྫོགས་པའི་རིམ་པ་དང་ལྡན་དགོས་པས་རྫོགས་པའི་རིམ་
པ་རྒྱས་པར་བཤད་པ་ནི། དབང་པོ་གང་དང་གང་ལམ་ཉིད་ཞེས་པའི་ཚིག་བཞིས་
248 --53



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བསྟན་ཏེ། དེ་ཡང་གོང་དུ་འདི་ལྟར་ཀུན་གཞི་རྣམ་ཤེས་དང་ཞེས་པ་ནས་མཐའི་
བདེ་བ་བདེ་རིག་གི་བར་རྫོགས་རིམ་མདོར་བསྟན་དེ་ལ་ཇོ་བོ་མེ་ཏྲི་པས་དབང་པ་
རབ་ལམ་ཐོད་རྒལ་དུ་སྐྱེ་བ་དང་
། དབང་པོ་ཐ་མ་ལམ་འཁྲིག་ཆགས་སུ་སྐྱེ་བ་
གཉིས་སུ་བྱས། ནཱ་རོ་པས་རྫོགས་རིམ་ཐམས་ཅད་དངོས་པོའི་གནས་སྟབས།
ལམ་གྱི་དང་
། འབྲས་བུའི་གནས་སྟབས་བྱ་བ་གསུམ་དུ་བྱས
། དེའི་དོན་འདིས་
རྒྱས་པར་འཆད་དོ། །མངའ་བདག་མེ་ཏྲི་པའི་བཞེད་པས་སྔོན་དུ་བསྐྱེད་རིམ་ལ་
བརྟན་པ་ཐོབ་ནས།
དེ་ནས་རྫོགས་རིམ་བསྒོམས་པ་ལ་གཏུམ་མོ་འཁོར་ལོ་གཅིག་ལ་བརྟེན་
པ། གཉིས་ལ་བརྟེན་པ། བཞི་ལ་བརྟེན་པ་གསུམ་གྱིས་ལུས་ ཀྱི་ཕྱོགས་གཅིག་
བདེ་བར་བྱས། དེ་ནས་ལུས་མཐའ་དག་བདེ་བར་བྱ་བའི་ཕྱིར་ལས་ཀྱི་ཕྱག་རྒྱ་ལ་
བརྟེན་ནས་བསྒོམ། རང་དང་སྣང་བ་གཉིས་ཀ་བདེ་བར་བྱ་བའི་ཕྱིར་ཡིད་ཀྱི་ཕྱག་
རྒྱ་ལ་བརྟེན་ནས་བསྒོམ། དེ་ནས་བདེ་བ་ལ་སྟོང་པ་སྤྱིའི་རྣམ་པས་རྒྱས་ཐེབས་
པར་བྱ་བའི་ཕྱིར་ཡེ་ཤེས་ཀྱི་ཕྱག་རྒྱ་ལ་བརྟེན་ནས་བསྒོམ། དེ་ནས་ཀུན་གཞི་
འཐོར་སྡུད་ཀྱི་རྫོགས་རིམ་བསྒོམ། སྦྱོང་བྱེད་སངས་རྒྱས་ལ་ཡང་རིགས་རྣམ་པ་
ལྔར་བྱུང་ཞེས་སོ། །དེ་ལ་ཤིན་ཏུ་ཞེ་སྡང་ཞེ་སྡང་ཆེ་ཞེས་པ་འདི་སྔོན་འབྱུང་གི་
དབང་དུ་ན་ནམ་མཁའི་མཁའ་འགྲོ་མ་བྱ་བ་གདུལ་བྱ་ཞེ་སྡང་ཅན་དེ་འདུལ་བའི་
དོན་དུ་མི་བསྐྱོད་པ་རྡོ་རྗེ་ལྷ་དགུའི་དཀྱིལ་འཁོར་འདི་བསྟན། རྗེས་འཇུག་ཏུ་འོ་
སྐོལ་ཀྱི་གདུལ་བྱ་ཞེ་སྡང་ཅན་འདུལ་བའི་དོན་དུ་མི་བསྐྱོད་དགྱེས་པ་རྡོ་རྗེ་ལྷ་
དགུའི་དཀྱིལ་འཁོར་འདི་གསུངས། ཤིན་ཏུ་ཞེ་སྡང་ནི་གདུལ་བྱ་ཞེ་སྡང་ཅན་གྱི་
གང་ཟག་གོ །ཞེ་སྡང་ཆེ་ནི་དེའི་འདུལ་བྱེད་མི་བསྐྱོད་དགྱེས་པ་རྡོ་རྗེ་དངོས་པོ་
248-54



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མེ།
དང་མཚན་མར་འཛིན་པ་ལ་ཞེ་སྡང་པའོ། །འཁོར་གྷོ་རི་ལ་སོགས་རབ་ཏུ་གྲགས་
ཞེས་པ་གྷོ་རི། ཙོ་རི། བྷ་ཏི་ལི་ལ་སོགས་པ་འཁོར་ལྷ་མོ་བརྒྱད་ཀྱིས་བསྐོར་པའི་
ལྷ་དགུའི་དཀྱིལ་འཁོར་བསྟན་པའོ། །ཤིན་ཏུ་གཏི་མུག་ནི་སྔོན་འབྱུང་དུ་མ་མོའི་
མཁའ་འགྲོ་མ་བྱ་བ་གདུལ་བྱ་གཏི་མུག་ཅན་འདུལ་བའི་དོན་དུ་རྣམ་སྣང་ཧེ་བཛྲ་
ལྷ་དགུའི་དཀྱིལ་འཁོར་བསྟན། རྗེས་འཇུག་ཏུ་འོ་སྐོལ་གྱི་གདུལ་བྱ་གཏི་མུག་
ཅན་འདུལ་བའི་དོན་དུ་རྣམ་སྣང་ལྷ་དགུའི་དཀྱིལ་འཁོར་འདི་གསུངས། ཤིན་ཏུ་
གཏི་མུག་ནི་གདུལ་བྱ་གཏི་མུག་ཅན་ལས་རྒྱུ་འབྲས་མི་ཤེས་ཆོས་བདེན་པ་བཞི།
དཀོན་མཆོག་གསུམ་མི་ཤེས་པའོ། །རྨོངས་ཆེན་ཕྱིར་ནི་འདུལ་བྱེད་རྣམ་སྣང་ཧེ་
བཛྲ་ཆོས་ཉིད་འབྱེད་པ་མེད་པའི་གཏི་མུག་ཆེན་པོ་དང་ལྡན་པ་དེས་གདུལ་བྱ་
གཏི་མུག་ཅན་འདུལ་པས་སོ། །འཁོར་སྐམ་པ་ལ་སོགས་ཆེར་འཛིན་མ་ནི་སྐམ་པ་
མོ་དང་ཞགས་ལྡན་མ་ལ་སོགས་པ་འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་
དཀྱིལ་འཁོར་འདི་བསྟན་པའོ། །ཤིན་ཏུ་གཟི་བརྗིད་ནི་སྔོན་དུ་དུས་ཀྱི་ཊཱ་ཀི་མ་བྱ་
བ་གདུལ་བྱ་ང་རྒྱལ་ལམ་སེར་སྣ་ཅན་འདུལ་བའི་དོན་དུ་རིན་འབྱུང་ཧེ་བཛྲ་ལྷ་
དགུའི་དཀྱིལ་འཁོར་བསྟན། རྗེས་འཇུག་ཏུ་གདུལ་བྱ་ང་རྒྱལ་ལམ་སེར་སྣ་ཅན་
འདུལ་བའི་དོན་དུ་གསུངས། ཤིན་ཏུ་གཟི་བརྗིད་ནི་གདུལ་བྱ་ང་རྒྱལ་ལམ་སེར་
སྣ་ཅན་གྱི་གང་ཟག་གོ །
ཆར་འབེབས་པ་ནི་དེའི་འདུལ་བྱེད་རིན་འབྱུང་ཧེ་བཛྲ་ལྷ་དགུས་ཞེན་པ་
མེད་པའི་ང་རྒྱལ་པོས་འདུལ་བྱ་དེའི་ང་རྒྱལ་ལམ་སེར་སྣ་དེ་འཇོམས་པའོ། དེའི་
འཁོར་ཉི་མ་ལ་སོགས་རབ་ཏུ་གྲགས་ཞེས་པ་ཉི་ཕྱག་མ་དང་མར་མེ་མ་ལ་སོག་པ་
འཁོར་ལྷ་མོ་བརྒྱད་ཀྱིས་བསྐོར་པའི་ལྷ་དགུའི་དཀྱིལ་འཁོར་བསྟན་ནོ། །ཤིན་ཏུ་
24855



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འདོད་ཆགས་ནི་སྔོན་འབྱུང་དུ་གནས་ཀྱི་ཊཱ་ཀི་མ་བྱ་བ་གདུལ་བྱ་འདོད་ཆགས་
ཅན་འདུལ་བའི་དོན་དུ་སྣང་མཐའ་ཧེ་བཛྲ་ལྷ་དགུའི་དཀྱིལ་འཁོར་བསྟན། རྗེས་
འཇུག་ཏུ་འདོད་ཆགས་ཅན་འདུལ་བའི་དོན་དུ་འདི་ གསུངས། ཤིན་ཏུ་ འདོད་
ཆགས་ནི་གདུལ་བྱ་འདོད་ཆགས་ཅན་གྱི་གང་ཟག་དངོས་པོ་ལ་ཞེན་ཅིང་ཆགས་
པའོ། །ཆགས་ཆེན་ཕྱིར་ནི་དེའི་འདུལ་བྱེད་སྣང་མཐའ་ཧེ་བཛྲ་ལྷ་དགུ་ཞེན་
མེད་པའི་འདོད་ཆགས་ཆེན་པོ་དེས། ཐབས་ཐུགས་རྗེ་ཆེན་པོས་འགྲོ་བ་སེམས་
ཅན་ལ་ཆགས་པ་དང་། ཤེས་རབ་སྟོང་པས་ཆོས་ཉིད་སྟོང་པའི་དོན་ལ་ཆགས་
པས་སེམས་ཅན་གྱི་དོན་བྱེད་པའོ། །
དེའི་འཁོར་པད་མ་སོགས་ཆོས་ཀྱི་དཀྱིལ་འཁོར་དུའོ་ཞེས་པ་པད་མ་མ་
དང་ཆོས་འབྱུང་མ་ལ་སོགས་པ་འཁོར་ལྷ་མོ་བརྒྱད་ཀྱིས་བསྐོར་པའི་ལྷ་དགུའི་
དཀྱིལ་འཁོར་བསྟན། ཕྲག་དོག་ཆེན་པོ་ནི་སྔོན་འབྱུང་དུ་ལོངས་སྤྱོད་ཀྱི་ཊཱ་ཀི་མ་
བྱ་བ་གདུལ་བྱ་ལེ་ལོའམ་ཕྲག་དོག་ཅན་དེ་འདུལ་བའི་དོན་དུ་དོན་གྲུབ་ཧེ་བཛྲ་ལྷ་
དགུའི་དཀྱིལ་འཁོར་བསྟན། རྗེས་འཇུག་ཏུ་གདུལ་བྱ་ལེ་ལོའམ་ཕྲག་དོག་ཅན་
འདུལ་བའི་དོན་དུ་འདི་གསུངས། ཕྲག་དོག་ཆེན་པོ་ནི་ད་རེས་འདུལ་བྱེད་ལ་བྱ་
ཏེ་བཅོམ་ལྡན་འདས་དོན་ཡོད་གྲུབ་པ་གཟུང་བ་དང་
། འཛིན་པ་ལ་ཕྲག་དོག་
པས་སོ། །སྒྲིབ་ཆེན་ ཕྱིར་ ནི་ གདུལ་ བྱ་ལེ་ལོའམ་ ཕྲག་དོག་ཅན་དེའི་སྒྲིབ་པ་
གཉིས་ སྦྱང་ བའི་ ཕྱིར་དོན་གྲུབ་ཧེ་བཛྲ་ལྷ་དགུའི་དཀྱིལ་འཁོར་བསྟན། དེའི་
འཁོར་སྒོ་ལྕགས་ལ་སོགས་པ་མྱུར་འགྲོ་རོ་ཞེས་པ་སྒོ་ལྕགས་མ་དང་ལྡེ་མིག་མ་ལ་
སོགས་པ་འཁོར་ལྷ་མོ་བརྒྱད་ཀྱིས་བསྐོར་བའི་ལྷ་དགུའི་དཀྱིལ་འཁོར་བསྟན་
པའོ། །དེ་ལྟར་ན་སེམས་ཅན་ཀྱི་རྒྱུད་ལ་སྦྱང་གཞི་ཉོན་མོངས་པ་ལྔ། ཕུང་པོ་ལྔ།
248 ---56



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འབྱུང་ཆེན་ལྔ་ལ་སོགས་པ་ཡོད་པས། སྦྱོང་བྱེད་སངས་རྒྱས་རིགས་ལྔར་ངེས། དེ་
ཙམ་ན་དཀྱིལ་འཁོར་གྱི་འཁོར་ལོ་ཡང་ལྔར་བྱུང་ཞེས་པའོ། །
ད་ནི་དཀྱིལ་འཁོར་རྣམ་པ་ལྔའི་དབྱེ་བས་རྒྱུ་མཚན་རྒྱས་པར་བཤད་པ་ནི།
དེའང་ ཆོས་ སྐད་ འཕོས་ པ་ནི་མེད་ གོང་གི་དེ་ཉིད་རྒྱས་པར་བཤད་ པ་ ཡིན་
གསུངས། རྒྱལ་བ་ནི་ཉོན་མོངས་པ་དག་ཤེས་བྱའི་སྒྲིབ་པ་གཉིས་ལས་རྒྱལ་བ་སྟེ་
ཡང་དག་པའི་རྫོགས་པའི་སངས་རྒྱས་སོ། །མགོན་པོ་ནི་མགོན་མེད་པའི་སེམས་
ཅན་ཐམས་ཅད་ཀྱི་མགོན། སྐྱབས་མེད་པའི་སྐྱབས་སུ་གྱུར་པའོ། །རྟག་པ་ནི་ཡེ་
ཤེས་རྒྱུན་རྟག་པ་སྟེ་གཏི་མུག་ཅན་འདུལ་བ་ལས་མི་འགྱུར་བ་ཆོས་ཀྱི་དབྱིངས་ཀྱི་
ཡེ་ཤེས་འབྱེད་པ་མེད་པའི་གཏི་མུག་ཆེན་པོ་དང་ལྡན་པ་རྣམ་སྣང་ལྷ་དགུའོ། །
དེའི་མཛད་པའི་འཕྲིན་ལས་ནི། གཏི་མུག་ཐམས་ཅད་ནི་གདུལ་བྱའི་རང་གི་མའི་
གཏི་མུག་ཐམས་ཅད་དོ། །ཟད་མཛད་པ་ནི་འདུལ་བྱེད་རྣམ་སྣང་ཧེ་བཛྲ་ལྷ་དགུས་
སོ། །རྡོ་རྗེ་ནི་དགྱེས་པ་རྡོ་རྗེ། ཉི་མ་རིན་འབྱུང་ཧེ་བཛྲའོ། །རྒྱལ་ཆེན་ནི་ཞེན་པ་
མེད་པའི་ང་རྒྱལ་ཆེན་པོ་དང་ལྡན་པའོ། །དེའི་མཛད་པའི་འཕྲིན་ལས། རྣམ་པར་
རྟོག་པའི་རབ་རིབ་འཇོམས་ནི་གདུལ་བྱ་ང་རྒྱལ་ལམ་སེར་སྣ་ཅན་གྱི་རྣམ་རྟོག་
པའི་རབ་བེ་རིབ་པེ་ཐམས་ཅད་འདུལ་བྱེད་རིན་འབྱུང་ཧེ་བཛྲ་སོ། །འདོད་པ་ཆེན་
པོ་ནི་ཞེན་པ་མེད་པའི་འདོད་ཆགས་ཆེན་པོ་དང་ལྡན་པའོ། །གར་དབང་ནི་སྣང་
མཐའ་ཧེ་བཛྲའི་དཀྱིལ་འཁོར་ལའོ། །
དེའི་འཕྲིན་ལས་ནི། ཆགས་ལྡན་རྣམས་ཀྱི་བྱང་ཆུབ་རྩོལ་ཞེས་པ་གདུལ་
བྱ་འདོད་ཆགས་ཅན་རྣམས་ཀྱི་རྒྱུད་ལ་བླ་ན་མེད་པའི་བྱང་ཆུབ་དེ་བསྐྱེད་པར་
བྱེད་པའམ་རྩོལ་བའོ། །རང་བྱུང་ན་གདུལ་བྱ་ལ་ལྷུན་གྲུབ་ཏུ་ཐབས་ཐུགས་
248 -57



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཆེན་པོས་སེམས་ཅན་གྱི་དོན་འབྱུང་པས་སོ། །རྡོ་རྗེ་ནི་དགྱེས་པ་རྡོ་རྗེའོ། །ཕྲག་
དོག་ཆེ་ནི་ཞེན་པ་མེད་པའི་ཕྲག་དོག་ཆེན་པོ་དང་ལྡན་པ་དོན་གྲུབ་ཧེ་བཛྲའོ། །
དེའི་འཕྲིན་ལས་ནི་ཞེས་པ་ཉན་ཐོས། རང་སངས་རྒྱས་ཕ་རོལ་ཏུ་ཕྱིན་པའི་ཐེག་
པའོ། །རྣམ་སྤངས་པ་ནི་དེ་རྣམས་སུ་འགྲོ་བ་དེ་བཀག་ནས། བརྩོན་འགྲུས་དང་
བཅས་པའི་སྒོ་ནས་ཚེ་གཅིག་གིས་དོན་གྲུབ་ཧེ་བཛྲར་སངས་རྒྱ་བར་བྱེད་པའོ། །
རྡོ་རྗེ་སེམས་དཔའ་རྒྱ་ཆེན་ནི་ཞེས་པ་དྲུག་པ་རྡོ་རྗེ་འཆང་ཆེན་པོའོ། །དེ་ཡང་
རིགས་ལྔའི་དཀྱིལ་འཁོར་སྤྲུལ་ནས་སོ། །དེ་ལས་ཀྱང་མི་བསྐྱོད་ཡེ་ཤེས་འབྱུང་
གནས་ཏེ་ནི་མི་བསྐྱོད་སྡེ་བཛྲ་ལྷ་དགུའི་དཀྱིལ་འཁོར་དུ་སྤྲུལ་ནས་སོ། །དེའི་
མཛད་པའི་འཕྲིན་ལས། སྐྱེ་འགྲོ་ནི་ཉེ་བར་མཚོན་པ་སྟེ་སྐྱེས་པ་དང་བུད་མེད་
ཐམས་ཅད་དོ། །མི་བཟད་ནི་ཉོན་མོངས་པ་ལྔའི་ནང་ནས་ཞེ་སྡང་དེ་མི་བཟད་
པའོ། །མགྲོན་གཉེར་ཕྱིར་ནི་ཞེ་སྡང་ཅན་དེ་དོན་དུ་གཉེར་བར་བྱ་བའི་ཕྱིར་མི་
བསྐྱོད་ཧེ་བཛྲ་ལྷ་དགུའི་དཀྱིལ་འཁོར་བསྟན་པའོ། །ཉོན་མོངས་པ་ལྔའི་གཉེན་
པོར་དཀྱིལ་འཁོར་ལྔ་བསྟན་ཞེས་སོ། །
དེ་ལྔའི་མཇུག་སྡུད་ནི། སྒྲིབ་པ་ལྔ་ནི་ཞེས་པ་གདུལ་བྱ་ཞེ་སྡང་ཅན་དང་
གཏི་མུག་ཅན་ལ་སོགས་པའི་ རིགས་རྣམ་པ་ལྔའོ། །འཇོམས་པ་ནི་འདུལ་བྱེད་
དཀྱིལ་འཁོར་གྱི་འཁོར་ལོ་ལྔས་སོ། །དེ་བཞིན་ནི་ཆོས་ཀྱི་དབྱིངས་སྟོང་ཉིད་དོ། །
གཤེགས་པ་ནི་སླར་སྟོང་ཉིད་འོད་གསལ་དུ་བཞུད་པ་སྟེ་རང་དོན་དུ་ཆོས་སྐུའོ། །
གཞན་དོན་དུ་དེ་བཞིན་ནི་གོང་དང་འདྲ། གཤེགས་པ་ནི་སླར་སྟོང་ཉིད་གདུལ་བྱ་
རིགས་ལྔ་འདུལ་བའི་དོན་དུ་འདུལ་བྱེད་དཀྱིལ་འཁོར་གྱི་འཁོར་ལོ་ལྔར་སྤྲུལ་
པའོ། །རྣམ་པར་དག་པ་ནི་སྒྲིབ་པ་ལྔ་དག་པའོ། །རྡོ་རྗེ་ནི་མི་བསྐྱོ་དགྱེས་པ་རྡོ་རྗེ་
248-58



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལ་སོགས་པ་གཙོ་བོ་རིགས་ལྔའོ། །ཞེས་བྱ་བ་ནི་གཞུང་ཚིག་དང་ཡི་གེར་གཏན་
ལ་འབེབས་པའོ། །ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇོག་པའོ། །
དེ་ནས་ཀུན་གཞི་སྣང་བ་ལམ་ཁྱེར་བསྒོམ་པ་དང་སྦྱར་ན། དབང་པོ་ནི་
མིག་གི་དབང་པོ་ལ་སོགས་པ་ལྔའོ། །གང་དང་གང་ལམ་ཉིད་ནི་མིག་གི་ཡུལ་
གཟུགས་ལ་སོགས་པའོ། །དེ་དེའི་རང་བཞིན་ཕྱིར་ན་འགྲོ་ནི་མིག་གི་དབང་པོ་དེ་
ཡུལ་གཟུགས་ལ་བརྟེན་ནས་འགྲོ་རྣ་བའི་ཡུལ་སྒྲ་ལ་བརྟེན་ནས་འགྲོ་བ་ལ་
སོགས་པའོ། །ཕན་པ་ནི་བདེ་བ། མཆོག་ནི་སྟོང་པ། སྦྱོར་བ་ནི་བདེ་སྟོང་དབྱེར་
མེད་དོ། །དེ་ཡང་མིག་གི་ཡུལ་གཟུགས་ལ་སོགས་པ་མཐོང་བའི་དུས་སུ་བདེ་སྟོང་
དབྱེར་མེད་དུ་སྦྱར་ཞིང་བསྒོམ་པའོ། །དེ་ནས་ཌཱ་ཀི་ནི་ལ་ལུང་བསྟན་བྱུང་པ་དང་
སྤྱོད་པ་ལོ་གསུམ་མམ། ལོ་གཅིག་གམ་ཟླ་བ་དྲུག་བྱ། སྤྱོད་པ་ལས་ལོག་ནས་
ཕྱག་རྒྱ་ཆེན་པོ་བསམ་གྱིས་མི་ཁྱབ་པ་རྣམ་པ་ཐམས་ཅད་ནུབ་པའི་ཤེས་པ་
གསལ་བའི་རོ་བདེ་བར་ཤར་བ་བདེ་སྟོང་དབྱེར་མེད་ཀྱི་དོན་ལ་ཟླ་བ་གཅིག་
བསྒོམ། དེ་ནས་བསྒྲུབ་པ་ཞག་བདུན་བྱས་ཏེ་སྲོད་ལ་བདུད་བཏུལ་ནས་ཐོ་རངས་
ཁ་མངོན་པར་རྫོགས་པ་སངས་རྒྱས་རྒྱ་བ་ལ། སངས་རྒྱས་ཀུན་གྱི་རང་བཞིན་
བྱེད་ཞེས་སོ། །
ཡང་ ཇོ་བོ་ནཱ་རོ་པའི་བཞེད་པ་རྫོགས་ཐམས་ཅད་དངོས་པོའི་གནས་
སྐབས། ལམ་ གྱི་ གནས་ སྟབས། འབྲས་ བུའི་ གནས་ སྟབས་ གསུམ་ དུ་ བྱེད།
དངོས་པོའི་གནས་སྟབས་ལ་གཉིས་ལས། སེམས་དངོས་པོའི་གནས་སྟབས་ཀྱིས་
ལྟ་བའི་དོན་གཏན་ལ་ཕབ། ལུས་དངོས་པོའི་གནས་སྟབས་ཀྱིས་ལུས་ཀྱི་གནད་
ཤེས་པར་བྱས་ནས། ཉམས་སུ་ལེན་པ་དེ་ལམ་གྱི་གནས་སྟབས། དེ་ལ་རང་ལུས་
248 -59



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཞན་ལུས་གཞན་ལུས་གཉིས་ཏེ། གང་ཟག་ཆགས་ཅན་གཅིག་ཡིན་ལས་ཀྱི་
ཕྱག་རྒྱ་ལ་བརྟེན་ནས་བསྒོམ། ཆགས་བྲལ་རབ་ཏུ་བྱུང་པའི་དགེ་སློང་མ་ཚངས་
པར་སྤྱོད་པའི་དགེ་བསྙེན་གཅིག་ཡིན་ན་གཏུམ་མོ་སྒྱུ་ལུས་འོད་གསལ་གང་རུང་
གཅིག་ལ་བརྟེན་ནས་གང་ཟག་གཉིས་པོ་དེས་མཉམ་བཞག་ལ་ཟག་པ་མེད་པའི་
དོན་གཅིག་རྒྱུད་ལ་བསྐྱེད་ནས་བསྒོམ། དེ་རྗེས་ཐོབ་ཀྱི་དུས་སུ། དབང་པོ་གང་
དང་གང་ལམ་ཉིད་ན་མིག་གི་དབང་པོ་དང་རྣ་བའི་དབང་པོ་ལ་སོགས་པ་ལྔའོ། །
གང་དང་གང་ལམ་ཉིད་ནི་མིག་གི་ཡུལ་གཟུགས། རྣ་བའི་སྒྲ་ལ་སོགས་པ་ལྔའོ། །
དེ་དེའི་རང་བཞིན་སྤྱིར་ནང་འགྲོ་ནི་མིག་གི་དབང་པོ་ཡུལ་གཟུགས་ལ་བསྟན་
ནས་འགྲོ་ལ་སོགས་པའོ། །སོང་བའི་མི་ཆོག་སྟེ་མིག་གི་ཡུལ་གཟུགས་མཐོང་
བའི་དུས་སུ་གཟུགས་སྡུག་ན་ཆགས། མི་སྡུག་ན་ཞེ་སྡང་སྐྱེ། བར་བ་ལ་གཏི་མུག་
པའོ། །དེས་སྒྲ་ལ་སོགས་ ལའང་ འགྲེའོ། །ཕན་ པ་ནི་བདེ་བ། མཆོག་ སྟོང་པ།
སྦྱོར་བ་ནི་བདེ་སྟོང་དབྱེར་མེད་དེ་མིག་གི་ཡུལ་གཟུགས་མཐོང་བའི་དུས་སུ་བདེ་
སྟོང་དབྱེར་མེད་དུ་སྦྱར་ཞིང་བསྒོམ། དེ་བཞིན་དུ་རྣ་བས་སྒྲ་ཐོས་པ་ལ་
ད་ལ་སོགས་པ་
ཐམས་ཅད་ཟག་མེད་བདེ་སྟོང་དུ་སྦྱར་ཞིང་བསྒོམས་པས། དུས་ཚོད་ཅི་ཞིག་ཙམ་
ན་མིག་གིས་གཟུགས་མཐོང་པ་དང་རྣ་བས་སྒྲ་ཐོས་པ་ལ་སོགས་པ་ཐམས་ཅད་
ཟག་མེད་བདེ་སྟོང་དུ་ཚུར་ཤར་ནས། བསྒོམས་ཀྱང་ཟག་མེད་བདེ་བ་ཆེ་རྒྱུ་མེད་
མ་བསྒོམས་ཀྱང་ཆུང་རྒྱུ་མེད་པར་སོང་ཙམ་ན་འབྲས་བུའི་གནས་སྟབས་སོ། །
དེར་བསྐྱེད་རིམ་ལ་བརྟན། རྫོགས་རིམ་ལ་རྟགས་ཐོན། དྲོད་ཐོབ་ནུས་པ་
རྙེད་ནས་ཌཱ་ཀི་མའི་ལུང་བསྟན་འབྱུང་པ་དང་རིག་པ་བརྟུལ་ཞུགས་ཀྱི་སྤྱོད་པ་བྱ།
སྤྱོད་པ་ལས་ལོག་ནས་བསྒྲུབ་པ་ཞག་བདུན་བྱས་པས་སྲོད་ལ་བདུད་བཏུལ་ནས་
248-60



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཐོ་རངས་ཁ་སྐུ་བཞིའི་བདག་ཉིད་ཏུ་མངོན་པར་རྫོགས་པར་སངས་རྒྱ་བ་ལ།
སངས་རྒྱས་ཀུན་གྱི་རང་བཞིན་བྱེད་ཞེས་པའོ། །
ད་ནི་དེ་སྒོམས་པས་འབྲས་བུ་སངས་རྒྱས་པར་འགྱུར་ལ་འཕྲིན་ལས་དཔེ་
དང་བཅས་ཏེ་བསྟན་པ་ནི། གང་དང་གང་གི་བསམ་པ་ཡིས་ཞེས་པའི་ཚིག་བཞིས་
སྟོན། དེ་ལ་མཆོག་གི་དངོས་གྲུབ་དང་སྦྱར་བ་དང་
། ཐུན་མོང་གི་དངོས་གྲུབ་དང་
སྦྱར་བ་གཉིས་ལས། དང་པོ་མཆོག་གི་དངོས་གྲུབ་དང་སྦྱར་ན། གང་དང་ནི་
གདུལ་བྱ་ཞེ་སྡང་ཅན་ལ་སོགས་པ་རིགས་རྣམ་པ་ལྔའོ། །གང་གི་ནི་འདུལ་བྱེད་
དཀྱིལ་འཁོར་གྱི་འཁོར་ལོ་ལྔ་པོ་གང་མོས་བསྒོམ་པའོ། །བསམ་པ་ཡིས་ཞེས་པ པ་
རྟེན་བསྐྱེད་པའི་རིམ་པ་དེ་ལ་བརྟེན་ནས་རྫོགས་རིམ་བཞི་པོ་གང་མོས་བསྒོམ་
ཞེའོ། །དེ་ལྟར་བསྐྱེད་རྫོགས་པར་མ་ཆད་པར་བསྒོམས་པས། མི་རྣམས་ཀྱི་ནི་
ཞེས་པ་ཞེ་སྡང་ཅན་ལ་སོགས་པ་གདུལ་བྱ་རིགས་རྣམ་པ་ལྔའོ། །ཡིད་སྦྱར་ནས་
ནི་རྟེན་བསྐྱེད་པའི་རིམ་པ་བཞིའོ། །གང་མོས་གཅིག་བསྒོམས་པ་དེས་སོ། །དེས་
ནི་ཞེས་པ་གཏན་ཚིགས་སུ་གཏང་པ་སྟེ། བསྐྱེད་རྫོགས་གཉིས་བར་མ་ཆད་པར་
བསྒོམས་པ་དེས་ནིའོ། །
དེའི་སྔོན་འགྲོ་བ་ནི་འབྲས་བུ་དྲུག་པ་རྡོ་རྗེ་འཆང་གི་བདག་ཉིད་ཏུ་སངས་
རྒྱས་ནས། གདུལ་ བྱའི་ དོན་ དུ་ རིགས་ ལྔའི་དཀྱིལ་འཁོར་སྤྲུལ་ཞེའོ། །དེ་ཅང་
རིགས་སམ་བྱས་པ་ལ། ནོར་བུ་སྣ་ཚོགས་གཟུགས་ཇི་བཞིན་ཞེས་པ་དཔེ་ཡིད་
བཞིན་གྱི་ནོར་བུ་རིན་པོ་ཆེ་དང་འདྲ། ནོར་བུ་རིན་པོ་ཆེ་དེ་རས་ཁ་དོག་སྔོན་པོ་
སྟེང་དུ་བཞག་ན་སྔོན་པོར་འོང་
། དཀར་པོ་ལ་སོགས་པའི་སྟེང་དུ་བཞག་ན་ཡང་
དཀར་པོ་ལ་སོགས་པར་འོང་པའོ། །འོ་ན་ནོར་བུ་དེ་ལ་དཀར་པོ། དམར་པོ་ལ་
24861



མེས་པོའི་ཤུལ་བཞག་ལས། ཐོག་སློབ་བརྒྱུད་དང་བཅས་པའི་གསུང་འབུམ། ༼༢༧།
སོགས་
པར་བྱའོ་བའི་རྟོག་པ་ཡོད་དམ་ན་དེ་མེད་དེ། མེད་ཀྱང་རྐྱེན་གྱིས་དེ་ལྟར་
སྣང་བའོ། །དཔེ་དེ་བཞིན་དུ་འབྲས་བུ་དྲུག་པ་རྡོ་རྗེ་འཆང་གི་བདག་ཉིད་དུ་
སངས་རྒྱས་ནས། གདུལ་ བྱ་ རིགས་ལྔའི་དོན་དུ་འདུལ་བྱེད་དཀྱིལ་འཁོར་གྱི་
འཁོར་ལོ་ལྔར་སྤྲུལ། གདུལ་བྱ་ཞེ་སྡང་ཅན་ལ་མི་བསྐྱོད་པའི་དཀྱིལ་འཁོར་སྤྲུལ།
འདོད་ཆགས་ཅན་ལ་སྣང་མཐའི་དཀྱིལ་འཁོར་ལ་སོགས་པར་སྤྲུལ་བའོ། །འོ་ན་
དྲུག་པ་རྡོ་རྗེ་འཆང་ལ་ཞེ་སྡང་ཅན་ལ་མི་བསྐྱོད་པའི་དཀྱིལ་འཁོར་སྤྲུལ་ལ་དེའི་
དོན་བྱའོ་སྙམ་པ་ལ་སོགས་པའི་རྟོག་པ་མེད་ཏེ། མེད་ཀྱང་རྐྱེན་གྱིས་དེ་ལྟར་སྣང་
བའོ། །
ད་ནི་ཐུན་མོང་གི་དངོས་གྲུབ་དང་སྦྱར་ན། གང་དང་ནི་རྟེན་བསྐྱེད་པའི་
རིམ་པ་ལྔ་པོ་གང་མོས་གཅིག་བསྒོམ་པའི། གོང་གི་ནི་དེ་ལ་བརྟེན་པའི་རྫོགས་
རིམ་བཞི་པོ་གང་མོས་བསྒོམ་པའོ། །བསམ་པ་ཡིས་ནི་བསྐྱེད་རྫོགས་བར་མ་ཆད་
པར་བསྒོམས་པས་བསྙེན་བསྒྲུབ་མཐར་ཕྱིན་པ་ལས་ཆེན་བརྒྱད་གང་འདོད་པའི་
བསམ་པ་ཡིས་སོ། །མི་རྣམས་ཀྱི་ནི་ཞེས་པ་ལས་ཆེན་བརྒྱད་དང་ཐུན་མོང་དངོས་
གྲུབ་བརྒྱད་འདོད་པའི་འོ། །ཡིད་སྦྱར་ནས་ནི་ལས་དང་ དངོས་གྲུབ་ཀྱིས་སོ།
དེས་ནི་ཞེས་པ་གཏན་ཚིགས་སུ་གཏང་ཏེ་བསྙེན་བསྒྲུབ་མཐར་ཕྱིན་པ་དེས་ནིའོ།
དེའི་སྔོན་འགྲོ་བ་ནི་བསྙེན་བསྒྲུབ་མཐར་ཕྱིན་པས་ལས་ཆེན་བརྒྱད་དང་ཐུན་མོང་
དངོས་གྲུབ་བརྒྱད་ལ་སོགས་པ་ཚེགས་མེད་དུ་འགྲུབ་པའོ། །དེའི་དཔེ། ནོར་བུ་
སྣ་ཚོགས་གཟུགས་ཇི་བཞིན་ཞེས་པ་དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དེ་
ཡོད་ན་ཕྱི་བརྡར་བྱས་རྒྱལ་མཚན་གྱི་རྩེ་མོ་ལ་བཏགས་མཆོད་པ་རྒྱ་ཆེན་པོ་བྱས་
ནས་གསོལ་བ་བཏབ་ན་ཡིད་ལ་གང་འདོད་པ་དེ་འགྲུབ་པོ། དཔེ་དེ་བཞིན་དུ་
248-62



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསྙེན་བསྒྲུབ་མཐར་ཕྱིན་པའི་གང་ཟག་དེས་འཇིག་རྟེན་འདིའི་ཞི་བ་དང་རྒྱས་པ་
ལ་སོགས་པ་ཡིད་ལ་གང་འདོད་པ་དེ་འགྲུབ་པས་ན་ནོར་བུ་རིན་པོ་ཆེ་དང་འདྲ་
ཞེའོ། །དེ་ཡང་གོང་གི་འཕྲོར་སྦྱོར་ཏེ། གང་དང་ནི་གདུལ་བྱ་རིགས་ལྔའོ། །གང་
གིས་ནི་འདུལ་བྱེད་དཀྱིལ་འཁོར་འཁོར་ལོ་ལྔ་པོ། འདུལ་བ་ཡིས་ནི་གདུལ་བྱ་ཞེ་
སྡང་ཅན་ལ་མི་བསྐྱོད་པར་སྤྲུལ་ནས་དེའི་དོན་བྱེད་པ་ལ་སོགས་པའོ། །སེམས་
ཅན་རྣམས་ནི་ཞེས་པ་གདུལ་བྱ་ཞེ་སྡང་ཅན་ལ་སོགས་པ་རིགས་ལྔའོ། །འདུལ་
བར་འགྲོ་ནི་འདུལ་བྱེད་དཀྱིལ་འཁོར་ལྔ་པོ་དེས་གདུལ་བྱ་ཞེ་སྡང་ཅན་མཐོང་ན་
མི་བསྐྱོད་པར་སྤྲུལ་ནས་སེམས་ཅན་གྱི་དོན་བྱེད་པ་ལ་སོགས་པའོ། །སོང་ནས་ཅི་
བྱེད་ཞེ་ན། དེ་དང་ཞེས་པ་གདུལ་བྱ་རིགས་ལྔས་འདུལ་བྱེད་དཀྱིལ་འཁོར་ལྔ་
གང་མོས་བསྒོམ་པའོ། །དེའི་རྣམ་ པ་ཡིས་ནི་རྟེན་བསྐྱེད་རིམ་ལ་བརྟེན་ནས་
རྫོགས་རིམ་བཞི་པོ་གང་མོས་བསྒོམ་པའོ། །ཆོས་ནི་སྟོན་པར་མཛད་པ་ནི་གདུལ་
བྱ་ལ་བསྐྱེད་རྫོགས་དབྱེར་མེད་ཀྱི་ཆོས་གཅིག་བསྟོན་པའོ། །
ད་ནི་དེའི་སྔོན་དུ་རང་གི་སེམས་སྦྱོང་དགོས་པས་རང་གི་སེམས་སྦྱང་པ་
ལ་གདམས་པ་བསྟན་པ་ནི། དེ་ལ་ཡང་གཉིས་ལས། དང་པོ་ཐུགས་ཀྱི་རྡོ་ རྗེའི་
ཚིག་བཞིས་སེམས་རང་གི་མཚན་ཉིད་གཏན་ལ་དབབ་པ་སྟོན། དེ་ཕྱིར་ཀུན་ཏུ་
རབ་འབད་པའི་ཚིག་བཞིས་སེམས་སྒོམ་པ་ལ་གདམས་པ་སྟོན་ཏོ། །
དེ་ལས་དང་པོ་སེམས་རང་གི་མཚན་ཉིད་གཏན་ལ་དབབ་པ་ནི། ཐུགས་
ཞེས་པ་འདི་འགྱུར་གྲགས་པ་ཡིན་ཏེ། སེམས་ཀྱི་རྡོ་རྗེ་ཞེས་བྱ་སྟེ་སེམས་ནི་རིག་
པ། རྡོ་རྗེ་ནི་སྟོང་པའོ། །དོན་རིག་སྟོང་དབྱེར་མེད་དོ། ལས་བྱུང་པ་ནི་སེམས་ཁོ་
རང་གི་མཚན་ཉིད་རིག་སྟོང་དབྱེར་མེད་ལས་བྱུང་ཞིང་དེ་ལས་མ་འདས་པའོ། །
248 -63



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འོ་ན་སེམས་ཅན་ཐམས་ཅད་ཉོན་མོངས་པ་སྣ་ཚོགས་པའི་རང་བཞིན་ཅན་དུ་
འདུག་པ་དང་འགལ་ལོ་ཞེ་ན། དེ་མི་འགལ་ཏེ་གཞུང་ཁོ་རང་གིས་ལན་བཏབ།
སེམས་ཅན་སྣ་ཚོགས་རང་བཞིན་ཅན་ཞེས་པ་སེམས་ཁོ་རང་གི་མཚན་ཉིད་ཚེ་
ཐོག་མ་མེད་པ་ནས་རིག་སྟོང་དབྱེར་མེད་ཡིན་ཀྱང་ནམ་མཁའ་དྭངས་པ་ལ་སྤྲིན་
གྱིས་སྒྲིབས་པ་ལྟ་བུའམ། གསེར་གྱི་ངོ་བོ་སེར་པོ་ཡིན་པ་ལ་གཡས་བསྒྲིབ་པ་ལྟ་
བུ་དང་ལྷ་ཉོན་མོངས་པ་མདོད་ཆགས་ལ་སོགས་པ་སྣ་ཚོགས་ཀྱི་རྣམ་རྟོག་གི་དྲི་
མས་སྦགས་ཞེའོ། །སེམས་ནི་ཞེས་པ་རིག་སྟོང་དབྱེར་མེད་ཁོ་རང་གི་རྣམ་རྟོག་
གིས་ནི་སེམས་ཀྱི་མཚན་ཉིད་ལ་སྐྱོན་མེད་ཀྱང་
། ད་ལྟ་འདོད་ཆགས་ལ་སོགས་
པའི་དྲི་མས་ཞེས་པ་འདོད་ཆགས་ཞེ་སྡང་ལ་སོགས་པའི་རྣམ་རྟོག་དེས་སོ། སྐྱེ་བོ་
སྦགས་པར་བྱས་ཞེས་པ་སེམས་ཁོ་རང་གི་མཚན་ཉིད་རིག་སྟོང་དབྱེར་མེད་ཡིན་
ཀྱང་ཉོན་མོངས་པ་གློ་བུར་པ་འདོད་ཆགས་ཞེ་སྡང་ལ་སོགས་པས་སྦགས་པར་བྱ་
སྟེ། ནམ་མཁའ་སྤྲིན་གྱིས་བསྒྲིབས་པའམ་གསེར་གཡས་སྒྲིབ་པ་ལྟ་བུ་ཡིན་ནོ། །
སེམས་བསྒོམ་པ་ལ་གདམས་པ་ནི། དེ་ཕྱིར་ནི་གཏན་ཚིགས་ཏེ་སེམས་ཁོ་
རང་གི་མཚན་ཉིད་རིག་སྟོང་དབྱེར་མེད་ཏུ་གནས་པ་དེའི་ཕྱིར་རོ། །ཀུན་དུ་ནི་
དུས་ཐམས་ཅད་དུའོ། །རབ་ཏུ་འབད་པ་ནི་བརྩོན་འགྲུས་དང་བཅས་པའི་སྒོ་ནས་
སེམས་དེ་སྦྱང་
། གང་སྦྱང་ན། ཐུགས་ཞེས་བྱང་སེམས་རིག་པའོ། །རྡོ་རྗེ་ནི་སྟོང་
པ་སྟེ་དོན་སེམས་རིག་སྟོང་དབྱེར་མེད་དོ། །རྣམ་པར་སྦྱང་ནི་སེམས་ཀྱི་དྲི་མ་དེ་
བསྐྱེད་རྫོགས་གཉིས་ཀྱིས་སྦྱང་ངོ༌
། །དེ་སྦྱངས་པས་ཅིར་འགྱུར་ན། སེམས་དག་
པས་ནི་ཞེས་པ་སེམས་ཀྱི་དྲི་མ་དེ་བསྐྱེད་རྫོགས་གཉིས་ཀྱིས་དག་པས་སོ། །བདེ་
བ་ཡིན་ནི་སེམས་ཟག་པ་མེད་པའི་རོ་བདེ་བར་ཤར་པ་དེའི་དགོས་པ། ཉོན་
248 -64



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
མོངས་འདུག་ནི་ཐམས་ཅད་འཇོམས་ཞེས་པ་ནི་ཉོན་མོངས་པ་འདོད་ཆགས་ལ་
སོགས་པའི་དུག་ཐམས་ཅད། སེམས་ཟག་པ་མེད་པའི་རོ་བདེ་བར་ཤར་བ་དེས་
འཇོམས་ཞེས་པའོ། །
ད་ནི་སྟོང་པ་ཉིད་བསྒོམས་པའི་སྐྱོན་དང་དགོས་པ་བསྟན་པ་ནི། གལ་ཏེ་
སྟོང་པ་ཐབས་ཡིན་ན་ཞེས་པའི་ཚིག་རྐང་བཞི་བཅུ་ཞེ་གཉིས་སྟོང་ཉིད་བསྒོམས་
པའི་སྐྱོན་སྟན། ལྟ་བ་རྣམས་ལས་ལོག་རྣམས་དང་ཞེས་པའི་ཚིག་བཞིས་དགོས་
པ་བསྟན་ཏོ། དང་པོ་སྐྱོན་བསྟན་པ་ནི། འོ་ན་སེམས་ཀྱི་དྲི་མ་སྦྱོང་པ་ལ་བསྐྱེད་
རིམ་མི་དགོས་པར་བསྐྱེད་རིམ་སྟོང་ཉིད་འབའ་ཞིག་བསྒོམ་པས་ཆོག་གམ་ཞེ་ན།
དེ་ཡང་རྩ་རྒྱུད་བརྟག་པ་ཕྱི་མ་ནས། ཇི་ལྟར་མེ་ཏོག་ལས་རྣམས་དྲི། མེ་ཏོག་
དངོས་མེད་ཤེས་མི་འགྱུར་ཞེས་པ་ལ་སོགས་པ་རྫོགས་རིམ་འབའ་ཞིག་གིས་
སངས་མི་རྒྱ་བོར་བཤད་ལ། འདིར་ ཡང་སྟོང་ཉིད་འབའ་ཞིག་བསྒོམས་ པས་
སངས་མི་རྒྱ་ཞེའོ། །གལ་ཏེ་སྟོང་པ་ཐབས་ཡིན་ན་ཞེས་པ་སེམས་ཀྱི་དྲི་མ་སྦྱོང་
པའམ་སངས་རྒྱུ་བར་བྱེད་པ་ལ་སྟོང་པ་ཉིད་འབའ་ཞིག་བསྒོམས་པར་སོང་ན། དེ་
ཚེ་ནི་སྟོང་ཉིད་བསྒོམས་པ་དེའི་ཚེའོ། །སངས་རྒྱས་ཉིད་ཐོབ་པར་མི་འགྱུར་
དམ་བཅའ། གཏན་ཚིགས། རྒྱུ་ལས་འབྲས་བུ་གཞན་མེད་ཕྱིར་ཞེས་པ་དཔེར་ན་
རྒྱུ་ནས་བཏབ་པ་ལ་འབྲས་བུ་ནས་འབྱུང་ལ། བྲའོ་བཏབ་པ་ལ་བྲའོ་འབྱུང་པ་
བཞིན་དུ། འདིར་ཡང་རྒྱུ་ལམ་གྱི་དུས་སུ་སྟོང་ཉིད་འབའ་ཞིག་བསྒོམས་པས་
འབྲས་བུ་ཞི་གནས་ཕྱོགས་གཅིག་པ་ལས་མི་འབྱུང་། དེའི་ཕྱིར་ན་སངས་རྒྱ་བའི་
ཐབས་ནི་སྟོང་པ་ཉིད་འབའ་ཞིག་མ་ཡིན་ཏོ། །
འོ་ན་མདོ་རྒྱུད་ནས་སྟོང་པ་ཉིད་བཅུ་དྲུག་གམ་བཅོ་བརྒྱད་ལ་སོགས་
248-65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཤད་པ་ལ་དགོས་པ་མེད་དོ་བྱས་པ་ལ། སྟོང་པ་ཉིད་དགོས་པ་འདི་ལྟ་བུའི་དོན་
དུ་བསྟན་ཏེ། ལྟ་བ་རྣམས་ལས་ལོག་རྣམས་དང་ཞེས་པ་མུ་སྟེགས་ཀྱི་བྱེད་པའི་
སྐྱེས་བུ་བཅུ་གཉིས་སོ། །བདག་ཏུ་ལྟ་བ་ཚལ་རྣམས་ཀྱི་ཞེས་པ་འཇིག་ཚོགས་ཀྱི་
ལྟ་བ་ཉི་ཤུ་ལ་སོགས་པ་རྟག་པར་ལྟ་བར་དེ་རྣམས་ཀྱི། བདག་ཏུ་འཛིན་པ་བཟློག་
པའི་ཕྱིར་ནི་ཕྱི་རོལ་བའི་རྟག་པར་ལྟ་བ་དང་ཆད་པར་ལྟ་བའི་གང་ཟག་དང་
།
ནང་བའི་གང་ཟག་ལ་བདག་ཏུ་ལྟ་བ་དང༌
། ཆོས་ལ་བདག་ཏུ་ལྟ་བའི་གང་ཟག་གི་
བདག་ཏུ་འཛིན་པའི་ཞེན་པ་དེ་བཟློག་པའི་ཕྱིར། རྒྱལ་བ་ནི་སྒྲིབ་པ་ལས་རྒྱལ་བ་
ཡང་དག་པར་རྫོགས་པའི་སངས་རྒྱས་རྣམས་ཀྱིས་དགོས་པ་དེ་ལྟ་བུའི་དོན་དུ་
སྟོང་པ་ཉིད་བསྟན་ཅེའོ། །དོན་ལ་སྟོང་ཉིད་འབའ་ཞིག་བསྒོམས་པས་སངས་མི་
རྒྱ་བར་བསྟན་ཏོ། །
དེ་ན་ཐབས་བསྐྱེད་རྫོགས་གཉིས་བསྒོམས་པས་འབྲས་བུ་སངས་རྒྱས་
འབྱུང་པ་འཐད་པ་དང་བཅས་པ་ནི། དེ་ཕྱིར་ནི་སྟོང་ཉིད་འབའ་ཞིག་གིས་སངས་
མི་རྒྱུ་བ་དེའི་ཕྱིར། དཀྱིལ་འཁོར་འཁོར་ལོ་ཞེས་ནི་ཐབས་བསྐྱེད་པའི་རིམ་པ་
དཀྱིལ་འཁོར་གྱི་འཁོར་ལོ་གཅིག་ཀྱང་བསྒོམ་དགོས་ཞེའོ། །འོ་ན་བསྐྱེད་རིམ་
གཅིག་པུས་ཆོག་གམ་ཞེ་ན། བདེ་བའི་ཞེས་པ་རྟེན་བསྐྱེད་རིམ་ལ་བརྟེན་ནས་
རྫོགས་རིམ་ཟག་མེད་ཀྱི་དོན་ཞིག་བསྒོམ་དགོས་ཞེའོ། །ཐབས་ཀྱིས་ནི་གཏུམ་
མོའམ། སྒྱུ་ལུས་སམ། འོད་གསལ་གང་རུང་ཞིག་བསྒོམ་པའི་ཐབས་སོ། །འོ་ན་
བསྐྱེད་རྫོགས་གཉིས་པོ་དེ་ཐ་དད་གཅིག་ཡིན་ནམ་ཞེ་ན། དེ་མ་ཡིན་ཏེ། བསྡོམ་
པ་སྟེ་ཞེས་པ་བསྐྱེད་རྫོགས་དབྱེར་མེད་ཏུ་བསྒོམ་ཞེའོ། །སངས་རྒྱས་ནི་རིགས་ལྔ་
གང་མོས་ཀྱི་སྐུར་བསྒོམ་པའོ། །ང་རྒྱལ་ནི་རིགས་ལྔ་གང་ཡིན་གྱི་ང་རྒྱལ་བྱེད་
248 ཡ66



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པའོ། །རྣལ་འབྱོར་ནི་ལྷའི་ཉམས་དང་མི་འབྲལ་བའོ། །
དེ་བསྒོམས་ པས་འབྲས་བུ་ཅི་ཐོབ་ན། སངས་ རྒྱས་ ཉིད་ ཡུན་ རིང་ མི་
འགྱུར་ཏེ་ཕ་རོལ་ཏུ་ཕྱིན་པའི་ཐེག་པ་ལྟར་བསྐལ་པ་གྲངས་མེད་གསུམ་དུ་ཚོགས་
གསག་མི་དགོས་ཏེ། ཚེ་འདི་ཉིད་ལ་མངོན་པར་རྫོགས་པར་སངས་རྒྱ་བས་ནའོ། །
འོ་ན་ལམ་དུ་བསྐྱེད་རིམ་བསྒོམས་པས་འབྲས་བུ་ཅི་འཐོབ། ལམ་དུ་རྫོགས་རིམ་
བསྒོམས་པས་འབྲས་བུ་ཅི་ཐོབ་ན། སྟོན་པ་སུམ་ཅུ་རྩ་ གཉིས་མཚན། མངའ་
བདག་དཔེ་བྱད་བརྒྱ་བཅུར་ལྡན་ཞེས་པ་ལམ་དུ་བསྐྱེད་རིམ་བསྒོམས་པས་མཚན་
བཟང་པོ་སོ་གཉིས་དཔེ་བྱད་བཟང་པོ་བརྒྱད་ཅུས་བརྒྱན་པའི་གཟུགས་སྐུ་གཉིས་
འབྱུང་པའོ། །ལམ་དུ་རྫོགས་རིམ་བསྒོམས་པས་ཆོས་སྐུ་འབྱུང་བ་དེ་ཤུགས་ལས་
ཤེས་སོ། །དེ་ཕྱིར་ནི་ལམ་དུ་བསྐྱེད་རྫོགས་དབྱེར་མེད་བསྒོམས་པས་འབྲས་བུ་སྐུ་
གསུམ་མམ། སྐུ་བཞི་འབྱུང་པ་དེའི་ཕྱིར་རོ། །ཐབས་དེས་ཞེས་པ་བསྐྱེད་རྫོགས་
གཉིས་ཀྱི་ཐབས་དེས་འབྲས་བུ་སྐུ་གསུམ་མམ། སྐུ་བཞི་འབྱུང་པས་ན་བསྒྲུབ་བྱ་
སྟེ་ཞེས་སོ། །ཐབས་ནི་ཞེས་པ་འབྲས་བུ་སྐུ་གསུམ་མམ། བཞི་ཐབ་ནས་གདུལ་
བྱ་ལ་བསྐྱེད་རྫོགས་དབྱེར་མེད་སྟོན་པའི་ཐབས་སོ། །སྟོན་པའི་གཟུགས་ཅན་ནོ་
ཞེས་པ་འབྲས་བུ་སྟོང་པ་ཆོས་སྐུ། བདེ་བ་ལོངས་སྐུ། གསལ་བ་སྤྲུལ་སྐུ།
ཧྥ་མི་
དད་པ་བདེ་བ་ཆེན་པོའི་སྐུ་ཐོབ་ནས། གདུལ་བྱ་ལ་ཡང་བསྐྱེད་རྫོགས་དབྱེར་
མེད་དམ། ཆོས་སྐུ་དང་གཟུགས་སྐུ་དབྱེར་མེད་ཀྱི་ཆོས་སྟོན་ནོ། །དེ་རྣམས་ཀྱིས་
ལེའུ་ཡི་གཞུང་བཤད་ནས། །
ད་ནི་ལེའུ་ཡི་མཚན་ནི། རྣམ་པ་ཐམས་ཅད་ནི་འབྲས་བུ་རྣམ་པ་ཐམས་
ཅད་མཁྱེན་པའི་ཡེ་ཤེས་ལས་འདུལ་བྱེད་དཀྱིལ་འཁོར་ལྔར་བྱུང་བའོ། །མཆོག་
248 -67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཏུ་རྒྱ་ཆེ་བ་སེམས་ཅན་འཇུག་པ་ནི་འདིར་འདོད་ཆགས་ཅན་གྱི་གང་ཟག་ཀྱང་
འཇུག །ཞེ་སྡང་ཅན་དང་
། དུག་ལྔ་ཆ་མཉམ་པ་ཡང་འཇུག་པས་སོ། །ལེའུ་ནི་པ་
ཏ་ལ་གཞུང་གཅོད་ཅིང་སྐྱོང་པའོ། །དང་པོ་ནི་གྲངས་ཀྱི་གནས་གཞན་ནོ། །རིན་
པོ་ཆེ་ཟླ་བའི་སྒྲོན་མ་ལས་ལེའུ་དང་པོའོ།། །།
ད་ནི་ལེའུ་གཉིས་པ་འདི་ལ་དོན་གསུམ་ལས། སྡུད་པ་པོས་མཚམས་སྦྱར་
བ་ནི། དེ་ནས་ནི་ལེའུ་དང་པོའི་འོ། །རྡོ་རྗེ་ཁམས་གསུམ་ཁྱབ་ནི་རྒྱུད་ཀྱི་སྟོན་པ
དྲུག་པ་རྡོ་རྗེ་འཆང་ནི་ཁམས་གསུམ་སེམས་ཅན་ཐམས་ཅད་ལ་ཁྱབ་པས་སོ། །
རྣལ་འབྱོར་མ་ནི་འཁོར་མཁའ་འགྲོ་མ་དྲ་བའི་ཚོགས་སོ། །རྡོ་རྗེ་གུར་གྱི་རྒྱུད་
འདིར། དམ་ཚིག་མཆོད་པ་ནི་ཐུན་མཚམས་སུ་རིགས་དེ་དང་དེ་ལ་མཆོད་པ་དེ་
དང་དེ་བྱེད་པ་ལས་མི་འདའ་བས་སོ། །ཡིད་འོང་བ་ནི་མཆོད་པ་འཁོར་གསུམ་མི་
དམིགས་པས་རྒྱས་ཐེབས་པའོ། །རང་གི་འཁོར་ནི་སངས་རྒྱས་དང་བྱང་ཆུབ་
སེམས་དཔའ་ལ། མཆོད་པའི་དོན་གཅིག་བཀའ་སྩལ་པའོ། །
ད་ནི་ལེའུ་གཞུང་དངོས་ལ་དོན་དགུ་ལས། དང་པོ་རིགས་གང་དང་གང་
ལ་མཆོད་པ་གང་དང་གང་ཤིས་པ་ནི། གླུ་ནི་རྡོ་རྗེ་ཅན་ལ་དབུལ་ནི་གླུའི་མཆོད་པ་
རྡོ་རྗེ་ཅན་ནི་མི་བསྐྱོད་དགྱེས་པ་རྡོ་རྗེ་ལ་དབུལ། སངས་རྒྱས་ལ་ནི་ཞེས་པ་རྣམ་
པར་སྣང་མཛད་དགྱེས་པ་རྡོ་རྗེ་ལ། གར་གཟུགས་ ཀྱི་མཆོད་པ་དབུལ་ལོ། དེ་
བཞིན་དྲི་ནི་ཞེས་པ་དྲི་ཞིམ་པོ་ཐམས་ཅད་བསྡུས་ནས། ཉི་མ་ལའོ་ཞེས་པ་རིན་
འབྱུང་ཧེ་བཛྲ་ལ་དབུལ། བཟའ་བ་དང་བཏུང་པའི་དངོས་པོ་ཐམས་ཅད་བསྡུས་
ནས། འཇིག་རྟེན་དབང་ཕྱུག་སྣང་མཐའ་ཧེ་བཛྲ་ལའོ། །རྟ་མཆོག་ལ་ནི་ཞེས་པ་
དོན་གྲུབ་ཧེ་བཛྲའི་དཀྱིལ་འཁོར་དུ། གོས་མཆོད་དོ་ཞེས་པ་རེག་བྱ་གོས་ཀྱི་སུ་ཙ་
248 -68



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབུལ་ལོ། །འདི་ནི་ཞེས་པ་དང་ལྷ་མཆོད་པ་བཤད་མ་ཐག་འདིའོ། །དམ་ཚིག་ནི་
ཐུན་མཚམས་སུ་རིགས་དེ་དང་དེ་ལ་མཆོད་པ་དེ་དང་དེ་བྱེད་པ་ལས་མི་འདའ་
བས་སོ། །དམ་པ་ནི་མཆོག་རྩེ་མོའོ། །རྡོ་རྗེ་མཆོད་པ་ཞེས་པ་ཇོ་བོ་ནཱ་རོ་པ་རིགས་
ལྔའི་དཀྱིལ་འཁོར་ལ་རྙོམ་བི་ནི་དེ་ཁོ་ན་ཉིད་ཀྱི་མཆོད་པ་བྱས་པས། རྡོ་རྗེ་ཅན་
ཀུན་མཉེས་པར་བྱེད་ནི་རིགས་ལྔའི་དཀྱིལ་འཁོར་ལ་མཉེས་ནས་མཆོག་གི་
དངོས་གྲུབ་འཐོབ་གསུངས། ཇོ་བོ་མེ་ཏྲི་པ་ནི་ཚིག་གཉིས་པོ་དེ་མཆོད་པའི་ཕན་
ཡོན་དུ་འདོད་དོ། །རྡོ་རྗེ་ནི་མི་བསྐྱོད་ཧེ་བཛྲ་ལ་སོགས་པ་རིགས་ལྔ་ལ། མཆོད་
པ་ནི་གོང་གི་གླུ་ལ་སོགས་པ་ལྔ་པོ་དེ་བྱས་པས་སོ། རྡོ་རྗེ་ཅན་ནི་རིགས་ལྔའི་
དཀྱིལ་འཁོར། མཉེས་པར་བྱེད་ནི་རིགས་ལྔ་མཉེས་ནས་དངོས་གྲུབ་འཐོབ་ཞེས།
ཕན་ཡོན་དུ་བཞེས་ཏེ་བདེ་གསུངས།
ད་ནི་དྲིའི་མཆོད་པ་ནི། ཨ་ཀ་རུ་ནག་དགྱེས་པ་རྡོ་རྗེ་ཞེས་པ་ཨ་ཀ་རུ་ནག་
པོའམ་ གུ་གུལ་ནག་པོའི་སྤོས་དེ་མི་བསྐྱོད་ཧེ་བཛྲ་ལ་དབུལ། དེ་བཞིན་དུ་ཙན་
དན་དཀར་པོའི་སྤོས་དེ་རྟག་པ་ནི་རྣམ་པར་སྣང་མཛད་ཀྱི་དཀྱིལ་འཁོར་དུ་
དབུལ། འཇིག་རྟེན་གཙོ་ཞེས་པ་སྣང་མཐའ་ཧེ་བཛྲ་ལ། དེ་ཉིད་དམར་ནི་ཙན་
དན་དམར་པོའོ། ཁ་ཆེའི་ཡུལ་དུ་སྐྱེས་པའི་གུར་གུམ་དེ། སྣང་ལྡན་ནི་རིན་འབྱུང་
ཧེ་བཛྲའི་དཀྱིལ་འཁོར་དུའོ། །རྟའི་རྒྱལ་པོ་ནི་དོན་ཡོད་གྲུབ་ཧེ་བཛྲའི་དམར་དུ།
ཐམས་ཅད་དེ་ནི་དྲི་དེ་རྣམས་ཐམས་ཅད་བསྡུས་ལ་དབུལ་ལོ། །
འོ་ན་དབུལ་བའི་ཐབས་ནི། ཧཱུྃ་རྡོ་རྗེ་ལས་བྱུང་པའི་དྲི་ཞེས་པ་ཧཱུྃ་གིས་
མཆོད་པའི་བགེགས་བསྐྲད། ཨོཾ་ཨ་ཧཱུཾ་གསུམ་གྱིས་བདེ་སྟོང་གི་མཆོད་པ་བྱིན་
གྱིས་བརླབས་ལ་དབུལ། དྲིའི་སྦྱོར་བ་འདི་ཡིས་ནི་ཞེས་པ་བགེགས་བསྐྲད་བདེ་
248 +69



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སྟོང་དུ་བྱིན་གྱིས་བརླབས་པའི་འོ། །སངས་རྒྱས་ནི་རིགས་ལྔའོ། །མཆོག་ཉིད་ནི་
རིགས་ལྔ་མཉེས་ནས་མཆོག་གི་དངོས་གྲུབ་ཐོབ་པར་འགྱུར་ཞེའོ། །འདིས་གོང་
གི་དེ་ཕན་ཡོན་དུ་བདེ་བར་གསལ་ལོ། །
ད་ནི་རོའི་མཆོད་པ་ནི། ཁ་བ་དང་ཚྭ་བ་ནི་རོ་ཁ་བ་དང་ཚྭ་བ་ཐམས་ཅད་
བློས་བསྡུས་ལ། རྡོ་རྗེ་ཞེས་པ་མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་དུ་དབུལ།
རོ་མངར་བ་ཐམས་ཅད་བློས་བསྡུས་ལ་རྡོ་ རྗེ་བརྟག་པ་ནི་རྣམ་སྣང་ཧེ་བཛྲའི་
དཀྱིལ་འཁོར་དུའོ། །སྐྱུར་བ་ནི་རོ་སྐྱུར་བ་ཐམས་ཅད་རྡོ་རྗེ་ཉི་མ་ནི་རིན་འབྱུང་ཧེ་
བཛྲའི་དཀྱིལ་འཁོར་དུ། དེ་བཞིན་ལན་ཚྭའི་རོ་ཐམས་ཅད་འཇིག་རྟེན་གཙོ་ནི་
སྣང་མཐའ་ཧེ་བཛྲ་ལའོ། །རྟའི་རྒྱལ་པོ་ནི་དོན་གྲུབ་ཧེ་བཛྲ་ལ་གོང་གི་དེ་རྣམས་
ཐམས་ཅད་དམ། ཡང་ན་སྐ་བ་རབ་ཏུ་བརྟག་པར་བྱ་ནི་ཇའམ་མ་ཏུ་རའི་ར་ལ་བུ་
དེ་དབུལ་ལོ། །
ད་ནི་གཟུགས་ཀྱི་མཆོད་པ་ནི། རྡོ་རྗེ་འཛིན་པ་དགྱེས་པ་རྡོ་རྗེ་ལ་ཞེས་པ་
མི་བསྐྱོད་ཧེ་བཛྲའི་དཀྱིལ་འཁོར་ལ། ཤིང་ལས་སྐྱེས་པའི་མེ་ཏོག་ནག་པོ་དེ་
དབུལ། མི་ལི་ཀ་ནི་མེ་ཏོག་སེར་པོའོ། །མ་ལ་ཏི་ནི་མེ་ཏོག་དཀར་པོ། ཀུན་ལི་ནི་
མེ་ཏོག་ཀུ་མུ་ཏ། སངས་རྒྱས་བརྟག་ལ་ཞེས་པ་རྣམ་སྣང་ཧེ་བཛྲ་ལ་དབུལ། ཤིང་
སྐྱེས་ནི་ཤིང་ལས་སྐྱེས་པའི་མེ་ཏོག་སེར་པོ་དང་མེ་ཏོག་ཨུཏྤ་ལ་དང་
། དྲི་མེད་ནི་
མཆོད་པ་ལ་འཁོར་གསུམ་མི་དམིགས་པས་རྒྱས་ཐེབས་པའོ། །གསལ་བྱེད་ལ་ནི་
ངེས་པར་སྦྱར་ནི་རིན་འབྱུང་ཧེ་བཛྲ་ལའོ། །ཨུཏྤ་ལ་དམར་དང་ནི་པད་མ་ཆུ་རུ་མ་
དམར་པོ་དང༌། ཆུ་སྐྱེས་ནི་ཆུ་རལ་ནས་སྐྱེས་པའི་མེ་ཏོག་དམར་པོ་དང་
། མེ་ཏོག་
བན་དུ་ཀ་དམར་པོ་དང་། པ་ཏ་ལ་ནི་མེ་ཏོག་དམར་པོའོ། །
248 -70



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དེ་རྣམས་གང་ལ་དབུལ་ན། པད་མ་གར་གྱི་དབང་ཕྱུག་སྟེ་སྣང་མཐའ་
བཛྲ་ལ་དབུལ། རྟ་མཆོག་རྡོ་རྗེ་ཅན་ལ་ཀུན་ནི་དོན་གྲུབ་ཧེ་བཛྲ་ལ་མེ་ཏོག་དེ་
རྣམས་ཐམས་ཅད་བསྡུས་ལ་དབུལ་ལོ། །འོ་ན་མཆོད་པ་དེ་རྣམས་དུས་ནམ་གྱི་ཚེ་
དབུལ་ན། དབང་བསྐུར་བྱེད་པ་དང་
། རབ་གནས། སྤུར་སྦྱོང་། བསོད་ནམས་ཀྱི་
ཚོགས་གསོག་པའི་དུས་དང་བཞི་པོ་དེ་ལ་དབུལ་ལོ། །
ད་ནི་རིགས་ལྔའི་དཀྱིལ་འཁོར་གྱི་སྟེགས་བུའི་ཚད་བསྟན་པ་ནི། རྡོ་རྗེ་
ཅན་ནི་མི་བསྐྱོད་ཧེ་བཛྲའི་དཀྱིལ་འཁོར་སྟེགས་བུ་ངོས་རེ་ལ་ཁྲུ་གསུམ་གསུམ་
བྱའོ། །སངས་རྒྱས་དཀྱིལ་འཁོར་ཞེས་པ་རྣམ་སྣང་ཧེ་བཛྲའི་སྟེགས་བུ་ངོས་རེ་ལ་
ཁྲུ་བཞི་བཞི་བྱ། ཁྲུ་ལྔ་པ་ན་སྣང་བྱེད་ཞེས་པ་རིན་འབྱུང་ཧེ་བཛྲའི་དཀྱིལ་འཁོར་
གྱི་སྟེགས་བུ་ངོས་དེ་ལ་ཁྲུ་ལྔ་ལྔ་བྱ། གར་དབང་ཕྱུག་ནི་སྣང་མཐའ་ཧེ་བཛྲའི་
དཀྱིལ་འཁོར་གྱི་སྟེགས་བུ་ངོས་རེ་ལ་ཁྲུ་དྲུག་དྲུག་པ་བྱ། རྟའི་རྒྱལ་པོ་ནི་དོན་གྲུབ་
ཧེ་བཛྲའི་དཀྱིལ་འཁོར་གྱི་སྟེགས་བུ་ངོས་རེ་རེ་ལ་ཁྲུ་བདུན་པ་བྱའོ། །
འོ་ན་རིགས་བྱེ་བྲག་པའི་དེ་ལྟར་བྱེད་ན། རིགས་བསྡུས་པའི་ཇི་ལྟར་བྱེད་
ཞེ་ན། ཁ་ཅིག་ན་རེ་དབུས་སུ་ཁྲུ་གསུམ་ཤར་དུ་ཁྲུ་བཞི་ལ་སོགས་པ་བྱེད་ཟེར་ཏེ།
དེ་བརྟགས་ཆོས་ཡིན། དེ་ལ་ཐིག་གདབ་ཏུ་ཡང་མི་བཏུབ་གསུང་
། འོ་སྐོལ་བླ་མ་
ནི་མི་བསྐྱོད་པས་གཙོ་བོ་བྱས་པའི་རིགས་བསྡུས་ཡིན་ན་ཁྲུ་གསུམ་གསུམ་གྱི་ནང་
དུ་ཆུད་པར་བྱ། རྣམ་སྣང་གིས་གཙོ་བོ་བྱས་པ་ཡིན་ན་ཁྲུ་བཞིའི་ནང་དུ་ཆུད་པར་
བྱ། དེས་འགྲེའོ། དེ་ལྟར་ཡང་འོག་ལེའུ་ལྔ་པ་ནས། སངས་རྒྱས་མགོན་པོ་གང་
ཉིད་ ཀྱི། །དཀྱིལ་ འཁོར་ དབུས་ མར་ གྱུར་ པའི། །དེ་ཉིད་ ཀྱི་ ནི་ དཀྱིལ་ འཁོར་
བཤད། །ཅེས་པས་དབུས་ཀྱི་གཙོ་བོ་གང་དང་གང་གིས་བྱས་པ་ལ་དེ་དང་དེའི་
248 --71



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དཀྱིལ་འཁོར་ཟེར་རོ། །
དེ་ན་རིགས་བསྡུས་ཀྱི་རྣལ་འབྱོར་པས་སྤྱོད་ལམ་ལ་རིགས་གང་དང་གང་
གིས་ང་རྒྱལ་གྱིས་བྱ་བ་བསྟན་པ་ནི། འོ་ན་རིགས་བསྡུས་པ་ལྔ་ཚན་ལྔ་དང་
། དགུ་
ཚན་ལྔ་བསྒོམ་པ་གཉིས་ཀྱིས་ཐུན་མཚམས་སུ་སྤྱོད་ལམ་ཇི་ལྟར་བྱ་ན། ཟས་ཟ་ན་
རྡོ་རྗེ་ཉི་མ་ནི་རིན་འབྱུང་གི་ང་རྒྱལ་གྱིས་བཟའ། ལམ་དུ་འཇུག་ན་རྟ་མཆོག་དོན་
ཡོད་གྲུབ་པའི་ང་རྒྱལ་གྱིས་ཞུགས་ན་མགྱོགས་པའམ་དོན་གྲུབ་པའོ། །སངས་
རྒྱས་མགོན་པོ་ནི་རྣམ་སྣང་ཧེ་བཛྲའི་ང་རྒྱལ་གྱིས་གཉིད་ལོག་ན་གཉིད་ཡེ་ཤེས་སུ་
འཆར། གར་དབང་ཕྱུག་གིས་བདེ་བ་ནའོ་ཞེས་པ་ལས་ཀྱི་ཕྱག་རྒྱ་མ་དང་སྙོམས་
འཇུག་བྱེད་པའི་དུས་སུ་སྣང་མཐའི་ང་རྒྱལ་གྱིས་བྱས་ན་ཟག་མེད་ཡེ་ཤེས་སྐྱེའོ། །
གླུ་ལེན་པ་དང་གར་བྱེད་པའི་དུས་དང་དེ་བཞིན་དུ་རོལ་མོ་རྡུང་པ་དང་
། ས་གཞི་
ཡོངས་སུ་འཛིན་དུས་ནི་སྟ་གོན་གྱི་དུས་དང་བཞི་པོ་དེར། རྡོ་རྗེ་སྐུ་རུ་གནས་བྱ་དེ་
ནི་མི་བསྐྱོད་དགྱེས་པ་རྡོ་རྗེའི་ང་རྒྱལ་གྱིས་བྱའོ། །རང་གི་རྣལ་འབྱོར་རོབ་ཏུ་
བསྒྲུབ་ནི་ཟས་ཟ་བ་ལ་སོགས་པ་སོ་སོ་རང་གིས་བྱའོ། །འོ་ན་རིགས་བསྡུས་པ
དང་དེ་ལྟར་བྱ་ན། རིགས་བྱེ་བྲག་པ་ལྔ་པོས་ཇི་ལྟར་བྱ་ཞེ་ན། མི་བསྐྱོད་དགྱེས་པ་
རྡོ་ རྗེའི་རྣལ་འབྱོར་པས་ཟས་ཟ་ན་ཡང་མི་བསྐྱོད་དགྱེས་རྡོ་ རྗེའི་ང་རྒྱལ་གྱིས་
བཟའ། ལམ་དུ་འཇུག་ན་ཡང་། གཉིད་ཉལ་ན་ཡང་
། སྙོམས་འཇུག་བྱེད་ན་ཡང་
གླུ་ལེན་པ་དང་གར་བྱེད་པ་ལ་སོགས་པའི་དུས་ཐམས་ཅད་དུ་མི་བསྐྱོད་དགྱེས་པ་
རྡོ་རྗེའི་ང་རྒྱལ་བྱའོ། །དེ་ཅིས་ཤེ་ན། རང་གི་རྣལ་འབྱོར་རབ་ཏུ་བསྒྲུབ་ཟེར་བས་
སྤྱོད་ལམ་ཅི་བྱེད་ཀྱང་དེའི་ང་རྒྱལ་གྱིས་བྱའོ། །
ད་ནི་རིགས་ལྔའི་ཕོ་བྲང་གི་རྡུལ་ཚོན་གྱི་ངེས་པ་བསྟན་པ་ནི། ཨིནྡྲ་ནི་ལ་
པ་
248-72



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནི་ཚོན་སྔོན་པོ། རྡོ་རྗེ་དེ་ནི་མི་བསྐྱོད་ཧེ་བཛྲའི་ཕོ་བྲང་གི་དབུས་ཀྱི་ལྟེ་བའི་ཚོན་
སྔོན་པོར་གཏང་། ཟླ་བའི་ནོར་བུ་ནི་ཚོན་ཁ་དོག་དཀར་པོ། ཐུབ་ཆེན་ནི་རྣམ་སྣང་
ཧེ་བཛྲའི་དཀྱིལ་འཁོར་གྱི་དབུས་ཀྱི་ལྟེ་བ་དཀར་པོ། ནོར་བུ་དམར་སྐྱ་ནི་ཚོན་
དམར་སེར། མཁའ་མཛད་ནི་རིན་འབྱུང་ཧེ་བཛྲ་དབུས་ཀྱི་ལྟེ་བ་དམར་སེར་དུ་བྱ།
པད་མ་ར་ག་ནི་ཚོན་དམར་པོའོ། །སྤྱན་རས་གཟིགས་ནི་སྣང་མཐའ་ཧེ་བཛྲའི་
དབུས་ཀྱི་ལྟེ་བ་དེ་དམར་པོར་བྱ། མ་ར་ག་ཏ་ནི་ཚོན་ལྗང་ཁུ། རྟ་ཡིས་ཏེ་ནི་དོན་
གྲུབ་ཧེ་བཛྲའི་དབུས་ཀྱི་ལྟེ་བའི་ཚོན་ལྗང་ཁུར་བྱའོ། །རིན་ཆེན་སྣ་ལྔའི་རྡུལ་ཚོན་
མཆོག་ཞེས་པ་སློབ་མ་འབྱོར་པ་རབ་ཀྱིས་གསེར། དངུལ། མུ་ཏིག །མུ་མེན། བྱི་
རུ་ལྔ་ལ་བྱའོ། །ཕྱོགས་ཚོན་ལེའུ་ལྔ་པ་ནས། ཤར་དུ་དཀར་པོ་ཆེན་པོ་སྟེ་ཞེས་པ་
ལ་སོགས་ལ་བཤད་དོ། །
ད་ནི་དོན་ལྔ་པ་ཁྲོ་བོ་འབྱུང་པོ་འདུལ་བྱེད་ཀྱིས་གནོད་སྦྱིན་མོ་དགུག་པ་
ལ་དོན་གསུམ་ལས། སྡུད་པ་པོས་མཚམས་སྦྱར་བ་ནི། དེ་ནས་ནི་རིགས་ལྔའི་ཕོ་
བྲང་གི་རྡུལ་ཚོན་གྱི་ངེས་པ་བཤད་པའོ། །བཅོམ་ལྡན་རྡོ་རྗེ་འཆང་ནི་དྲུག་པ་རྡོ་རྗེ་
འཆང་ཆེན་པོ། མཁའ་འགྲོ་མ་ནི་འཁོར་ཌ་ཀི་མ་དྲ་བའི་ཚོགས་ཀྱིས་བསྐོར་པའོ། །
རྡོ་རྗེ་གུར་དང་བཅས་པའི་རྒྱུད་འདིར། འབྱུང་པོ་རྣམས་ཀྱི་འཇིགས་ཆེན་པོ་ནི་ཁྲོ་
བོ་འབྱུང་པོ་འདུལ་བྱེད་དོ། །ཞེས་བྱ་བའི་ཏིང་ངེ་འཛིན་ལ་ཞུགས་ཏེ་འབྱུང་པོ་
འདུལ་བྱེད་ཀྱིས་གནོད་སྦྱིན་མོ་དགུག་པའི་སྒྲུབ་ཐབས་བཤད་དོ་སྙམ་པའི་ཏིང་ངེ་
འཛིན་ལ་བཞུགས་ནས། དམ་ཚིག་ ཡང་ དག་ པར་ གསལ་ མཛད་ནི་འབྱུང་ དེ
འདུལ་བྱེད་ཀྱི་སྒྲུབ་ཐབས་སྟོན་པ་ལས་མི་འདའ་བའོ། །
ད་ནི་འབྱུང་པོ་འདུལ་བྱེད་ཀྱི་སྒྲུབ་ཐབས་དངོས་བསྟན་པ། དེ་ལ་འབྱུང་པོ་
པོ་
248 ---73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧།
འདུལ་བྱེད་ཀྱི་སྒྲུབ་ཐབས་འདི་མན་ཆད་ན་སྒྲུབ་ཐབས་ཉི་ཤུ་རྩ་དྲུག་ཡོད་དེ།
འདི་ཐམས་ཅད་ལ་གཙོར་བསྒྲུབ་པ་དང་ཞར་ལ་བསྒྲུབ་པར་བྱ་བ་གཉིས་སུ་ཤེས་
པར་བྱའོ། །དེ་ལ་གཙོར་བསྒྲུབ་པ་ནི་གང་ཟག་གཅིག་དཔལ་དགྱེས་པ་རྡོ་རྗེའི་
དཀྱིལ་འཁོར་དུ་དབང་བསྐུར་ནས་ཡང་དག་པར་རྫོགས་པའི་སངས་རྒྱས་མི་
བསྒྲུབ་པར། འཇིག་རྟེན་འདིའི་ཞི་རྒྱས་ལ་སོགས་པ་བསྒྲུབ་དགོས་པ་གཅིག་བྱུང་
ནས། དེར་འབྱུང་པོ་འདུལ་བྱེད་ལྟ་བུ་གཅིག་གི་བསྙེན་བསྒྲུབ་ལས་སྦྱོར་གསུམ་
ཕྲི་ལི་ལི་བྱེད་པ་ནི་གཙོར་བསྒྲུབ་པའོ། །ཡང་རྟེན་གྱི་གང་ཟག་ཞིག་ཧེ་བཛྲ་དཀྱིལ་
འཁོར་དུ་དབང་བསྐུར་ནས་ ཧེ་བཛྲའི་བསྐྱེད་ རྫོགས་ གཉིས་ཐུན་བཞིའི་རྣལ་
འབྱོར་དུ་ཕྲི་ལི་ལི་སྒོམ་ཞིང་ཡོད་པ་ལ། འཕྲལ་ལ་ལས་ཚོགས་འདི་ལྟ་བུ་ཞིག་
བསྒྲུབ་དགོས་པ་ཞིག་བྱུང་ན། དེར་ཧེ་བཛྲའི་བསྒོམ་བཟླས་ཨེན་ཞིག་ངལ་གསོ་
ནས། ལས་ཚོགས་འདི་ལྟ་བུ་ཞིག་བསྒྲུབ་པ་ནི་ཞར་ལ་བསྒྲུབ་པའོ། །ལས་ཚོགས་
ཐམས་ཅད་དེས་འགྲེའོ། །
འདི་ ལ་ བསྙེན་ པ། བསྒྲུབ་ པ། ལས་ སྦྱོར་ གསུམ་ ལས། བསྙེན་ པ་ ནི་
དཔལ་གྱེས་པ་རྡོ་རྗེའི་བསྐྱེད་པའི་རིམ་པ་ལ་བརྟན་པ་ཐོབ་པས་སྔོན་དུ་བསྙེན་པ་
འབུམ་མམ་བྱེ་བ་བྱ། བསྒྲུབ་པ་ལ་ཆོ་ག་ཐོ་བརྒྱད་ཀྱིས་འབྱུང་པོ་འདུལ་བྱེད་དུ་
བསྐྱེད། དེ་ལ་སྔོན་འགྲོ་དང་དངོས་གཞི་རྗེས་གསུམ་ལས། སྔོན་འགྲོ་ལ་བླ་མ་
དག་པའི་ཆོ་ག་བྱ། ཚད་མེད་པ་བཞི་བསྒོམ། དངོས་གཞི་ལ་དང་པོ་སྟོང་ཉིད་བྱང་
ཆུབ་སེམས་ཟེར་བའི་སྟོང་པ་ཉིད་ཏུ་བསྒོམ། གཉིས་པ་ལ་ས་བོན་བསྡུ་ཏེ་རཾ་ལས་
ཉི་མའི་སྟེང་དུ་ས་བོན་ཀུན་དུ་བཟང་པོའི་བདག་ཞེས་པ་བླ་མ་ལྷོ་པ་ཨ་མ་བཞེད།
ཆོས་སྤྱི་ལྟོས་ཧཱུྃ་དུ་འདོད་དེ་བདེའོ། །
248.74



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གསུམ་པ་ལ་གཟུགས་རྫོགས་པ་ནི་ས་བོན་ལས་འོད་འཕྲོས་འདུས་པ་
ལས་འབྱུང་པོ་འདུལ་བྱེད་ཀྱི་སྐུ་བསྐྱེད་པ་ནི། ཨིནྡྲ་ནི་ལའི་འོད་དང་མཉམ་ནི་སྐུ་
མདོག་སྔོན་པོའོ། །འཇིགས་པ་ཆེན་པོ་ནི་ཁྲོ་བོའི་སྐུར་འདུག་པ། ཕྱག་བཞི་པ་ནི་
ཞལ་གཅིག་ཕྱག་བཞི་པ། ཁྲོ་བོ་རོལ་པའི་གཟུགས་ཅན་ནི་མེ་ཏྲི་པ་ཡུམ་དང་ཞལ་
སྦྱར་བ་ལ་འདོད། ནཱ་རོ་པ་ཞབས་བརྐྱང་བསྐུམ་དུ་བཞུགས་པ་ལ་འདོད་ཡུམ་མི་
བཞེད། དབང་ལྡན་འབྱུང་པོ་ལ་མནན་ཏེ་ནི་གདན་རོའི་སྟེང་ན་བཞུགས་པའོ། །
ཕྱག་མཚན་གཡས་དང་པོ་ན་རྡོ་རྗེ་འཛིན་པའོ། །ཕྱག་གཡོན་སྡིགས་པར་མཛད་
པ་ནི་ གཡོན་དང་པོ་སྙིང་གར་ཁུ་ཚུར་བཅངས་ནས་སྡིགས་མཛུབ་མཛད་པ།
གཉིས་པོ་དག་གིས་ཕྱག་རྒྱར་སྦྱོར་ནི་མེ་ཏྲི་པ་ཕྱག་འོག་མ་གཉིས་རང་འདྲའི་ཡུམ་
ལ་འཁྱུད་པ་ཟེར། ནཱ་རོ་པ་ཕྱག་གཉིས་སོར་མོ་ཕན་ཚུན་དུ་བསྣོལ་མཛུམ་མོ་
གཉིས་རྩེ་སྤྲད་ནས་པད་མ་ལྟར་བྱས་ཏེ་སྤྱི་བོར་ཁ་སྦུབ་པ་ལ་འདོད། ཞབས་
གཡོན་བརྐྱང་པ་ནི་ནཱ་རོ་པ་ཡུམ་མེད་པའི་དབང་པོ་འདི་ལ་བྱེད་དོ། །ཞལ་གྱིས་
མཆེ་བ་གཉིས་ཅུང་ཟད་གཙིགས་པར་མཛད་པའོ། །
མགོ་བོའི་འཕྲེང་བ་ནི་མི་མགོ་ལྔ་བཅུས་སྐུ་ལ་དོ་ཤལ་བྱས་པ། འོད་ཐོད་
ལྡན་ནི་ཐོད་པ་སྐམ་པོ་འོད་དང་བཅས་པ་ལྔས་དབུ་རྒྱན་བྱས་པ། དབུ་སྐྲ་འཛིངས་
པ་ནི་སྤྱིར་འདི་ལ་དབུ་སྐྲ་འཛིངས་པ། གྲམ་པ། རལ་པ་ཅན་གསུམ་ལ་འདིར་
འཛིངས་པའོ། །ཟླ་ཕྱེད་ལྡན་ནི་དབུའི་སྟེང་ན་ཟླ་བ་ཕྱེད་པ་ཞིག་གིས་བརྒྱན་པ།
དེ་ལྟ་བུ་གཅིག་ཏུ་བསྒོམས་ནས་ཐུགས་ཀར་ཉི་མའི་སྟེང་དུ་ས་བོན་ཧཱུྃ་བསམ། སྤྱི་
བོར་ཨོཾ་མགྲིན་པར་ཨ་སྙིང་གར་ཧཱུྃ་དགོད། རྗེས་ལ་རང་འདྲ་ཡེ་ཤེས་སེམས་པ་
སྤྱན་དྲངས་ནས་གཉིས་སུ་མེད་པར་བསྲེ། ལྷ་མོ་བདུན་རྩའི་བུམ་ཆུ་ཐོགས་པ་
248-75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དབང་བསྐུར་བས་རིགས་ཀྱི་བདག་པོ་མི་བསྐྱོད་པས་དབུ་བརྒྱན་པར་བསྒོམ།
གནས་རི་བོའི་རྩེར་ན་བསྒོམ་བྱས་ན་ཞེས་པ་དངོས་སུའམ་ཡང་ན་ཡིད་ཀྱིས་སོ། །
ཐུགས་ཁར་ས་བོན་ལ་སྔགས་བསྐོར་བར་བསམས་ལ། སྔགས་ཀྱི་གཤམ་དུ་ཨ་
ཀར་ཤ་ཡ་ཛ་གཅིག་ཞེས་བཏགས་ལ་བསྒྲུབ་པ་ཁྲི་བྱས་ན། འབྱུང་པོ་རྣམས་ཀྱི་
འཇིགས་ཆེན་གྲུབ་ཞེས་པ་འབྱུང་པོ་འདུལ་བྱེད་གྲུབ་པའོ། །
ད་ནི་ལས་ལ་སྦྱར་བ་ནི། གནོད་སྦྱིན་འབྱུང་པོ་དུ་མ་དང་ཞེས་པ་གནོད་
སྦྱིན་མོ་
མོ་འགུགས་ན་ཁྲག་གི་མཎྜལ་གྲུ་གསུམ་པ་ཞིག་བྱས་དེར་མེ་ཏོག་གི་ཚོམ་བུ་
གཅིག་བཀོད། དེར་ཡི་གེ་ཁྲི་གཅིག་བྲི་ཤ་ཁྲག་སྣ་ཚོགས་པའི་གཏོར་མ་བཤམས།
དེར་ཁྲི་ལས་གནོད་སྦྱིན་མོ་ཤིན་ཏུ་འཇིགས་པ་རྐང་ལག་གི་སེན་མོ་རིང་ཞིང་རྣོ་བ་
སྐྲ་འཛིངས་པ་ལ་སྐུ་ཤིན་ཏུ་རིང་པ་འཁོར་འབྱུང་པོ་དུ་མས་བསྐོར་བ་ཞིག་བསྐྱེད།
དེ་ལ་ཡེ་ཤེས་ཀྱི་གནོད་སྦྱིན་མོ་འཁོར་འབྱུང་པོ་དུ་མའི་ཚོགས་ཀྱིས་བསྐོར་བ་
གཅིག་སྤྱན་དྲངས་ལ་གཉིས་སུ་མེད་པར་བསྲེ། དེ་ལ་མཆོད་པ་ལྔ་དང་ཤ་ཁྲག་སྣ་
ཚོགས་པའི་གཏོར་མ་དེ་ཡི་གེ་གསུམ་གྱིས་བྱིན་གྱིས་བརླབས་ལ་དབུལ། འོག་གི་
སྔགས་ཀྱི་གཤམ་དུ་གནོད་སྦྱིན་མོ་ཆེ་གེ་མོ་ཨ་ཀར་ཤ་ཡ་ཛ་ཞེས་བཏགས་ནས་
བཟླས་ན། གནོད་སྦྱིན་མོ་དེའང་འདི་ཁོ་ན་བཞིན་དུ་འབོད་པ་ཅི་བྱེད་ཟེར་ནས་
འོང་། དེ་བྱུང་ན་བདག་གི་དགྲ་འདི་སོད་ལ་ཤོག་བྱས་ན་བྱེད་དེ་མངོན་སྤྱོད་
གསད་པའི་ལས་འགྲུབ་བོ། །
ད་ནི་བཞི་པོ་འདི་དགུག་པའི་ལས་ཡིན། ཀླུའི་བུ་མོ་ཞེས་པ་དེ་ལ་ཀླུའི་བུ་
མོ་འགུགས་ན་བའི་རྣམ་ལྔས་བྱུག་པ་སའི་མཎྜལ་གྱི་སྟེང་དུ་དཀར་གསུམ་མངར་
གསུམ་གྱི་གཏོར་མ་བཤམས། དེར་མེ་ཏོག་གི་ཚོམ་བུའི་སྟེང་དུ་ནཾ་ལས་ཀླུའི་བུ་མོ་
248--76



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
མདོག་དཀར་མོ་ཤིན་ཏུ་མཛེས་པ་ཞིག་བསྐྱེད། ཡེ་ཤེས་ཀྱི་ཀླུ་མོ་དེ་ལྟ་བུ་ཞིག་
བསྟིམ། དཀར་གསུམ་གྱི་མངར་གསུམ་གྱི་གཏོར་མ་ཕུལ་ལ། སྔགས་ཀྱི་གཤམ་
དུ་ཀླུ་མོ་ཆེ་གེ་མོ་ཨ་ཀར་ཤ་ཡ་ཛ་ཞེས་བཟླས་ན་འོང་
། དེ་བྱུང་ན་ལས་ཀྱི་ཕྱག་རྒྱ་
བྱ། གནོད་སྦྱིན་མོ་ཞེས་པ་གཞན་ཐམས་ཅད་གོང་དང་འདྲ། ད་རེས་གནོད་སྦྱིན་
མོ་ཞི་བའི་ཆ་བྱད་ཅན་དུ་བསྒོམ། མི་མོ་ཞེས་པ་མིའི་བུ་མོ་འགུགས་ན་གནས་ཁང་
དུ་བའི་རྣམ་ལྔས་བྱུགས་པའི་མཎྜལ་བྱ་དེའི་སྟེང་དུ་མིང་གི་ཡི་གེ་དང་པོའམ་ནི་
ལས་མི་མོ་ཤིན་ཏུ་མཛེས་པ་ཞིག་བསྐྱེད། ཡེ་ཤེས་བསྟིམ་སྔགས་ཀྱི་གཤམ་དུ་མི་
མོ་ཆེ་གེ་མོ་ཨ་ཀར་ཤ་ཡ་ཛ་ཞེས་བཟླས་ན་འོང་
། བྱུང་ན་ལས་ཀྱི་ཕྱག་རྒྱ་བྱ།
ལྷའི་མཛེས་མ་རྣམས་ནི་ལྷའི་བུ་མོ་འགུགས་ན་གསེར་གྱི་མཎྜལ་ཞིག་བྱ། དེར་མེ་
ཏོག་གི་ཚོམ་བུ་དགོད། དེར་ཨའམ་དྷི་ལས་ལྷ་མོ་ཤིན་ཏུ་མཛེས་པ་ཞིག་བསྐྱེད།
ཡེ་ཤེས་ཀྱི་ལྷའི་བུ་མོ་བསྟིམ། སྔགས་ཀྱི་གཤམ་དུ་ལྷ་མོ་ཆེན་མོ་ཨ་ཀར་ཤ་ཡ་ཛ་
ཞེས་བཟླས་ན་འོང་། བྱུང་ན་ལས་ཀྱི་ཕྱག་རྒྱ་བྱའོ་སྒྲུབ་པ་པོ་ལ་འགྲུབ་པར་འགྱུར་
ནི་འགུགས་པའི་ལས་བཞི་སྔོན་སྤྱོད་དང་ལྔའོ། །དེའི་སྔགས་བཤད་པ། སྔགས་
ནི་ ཨོཾ་བུདྡྷ་དྷརྨ་ཞེས་ པ་ནས་ ཧཱུཾ་ ཕཊ་ཞེས་པའི་བར་རོ། །བསྙེན་པ་ལ་ཧཱུྃ་ཕཊ་
བཟླས། བསྒྲུབ་པ་ལས་སྦྱོར་གཉིས་ལ་ཨ་ཀར་ཤ་ཡ་ཛ་གདགས་སོ། །
ད་ནི་དོན་དྲུག་པ་སྟོབས་པོ་ཆེ་ཆར་པ་དབབ་པའི་སྒྲུབ་ཐབས་ནི། འདི་རྩ་
རྒྱུད་ལེའུ་གཉིས་པའི་ཡིག་སྣ་རང་ཡིན་གསུངས། དེ་ལ་གསུམ་ལས་སྡུད་པ་པོས་
མཚམས་སྦྱར་བ་ནི། དེ་ནས་ནི་འབྱུང་པོ་འདུལ་བྱེད་ཀྱི་སྒྲུབ་ཐབས་བཤད་པའི་
རྗེས་ལའོ། །རྡོ་རྗེ་རྡོར་འཛིན་ཆེ་ནི་སྟོན་པ་དྲུག་པ་རྡོ་རྗེ་འཆང་ངོ༌
། །མཁའ་འགྲོ་
མ་ནི་འཁོར་ཌཱ་ཀི་མ་དྲ་བའི་ཚོགས་ཀྱིས་བསྐོར་པའོ། །རྡོ་རྗེ་གུར་གྱི་རྒྱུད་འདིར།
248 -77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སྟོབས་ཆེན་ཏིང་འཛིན་ནི་སྟོབས་པོ་ཆེས་ཆར་པ་དབབ་པའི་སྒྲུབ་ཐབས་བཤད་དོ་
སྙམ་པའི་ཏིང་ངེ་འཛིན་ལ་བཞུགས་ཏེ། ཆར་ཆེན་རབ་ཏུ་འབེབས་པར་མཛད་
ཞེས་སོ། །ཆར་པ་ཕབ་པའི་དགོས་པ་ནི། ཆར་པ་མེད་ན་སྟོབས་ཆེན་ལས་ཞེས་པ་
ཐན་པ་ཆེན་པོ་བྱུང་པའི་དུས་སུ། ཆུའི་ཚོགས་ནི་དབབ་པར་བྱ་ནི་སྟོབས་ཆེན་ནམ་
མཁའ་ནས་ཆར་དབབ་པ་དེས་ལོ་ཐོག་རྒྱས་པའོ། །
ད་ནི་ཆར་པ་དབབ་པའི་ལས་སྦྱོར་དངོས་ནི། བརྟག་པ་དང་པོའི་ལེའུ་
གཉིས་པ་དང་འདི་གཉིས་ལོག་ནས་ཆར་པ་དབབ་པའི་སྒྲུབ་ཐབས་ལམ་དུ་སློང་
།
དེ་ཡང་ཡིད་དམ་ལྷའི་བསྐྱེད་རིམ་པ་ལ་བརྟན་པ་ཐོབ་པས་སྔོན་དུ་བསྙེན་
འབུམ་མམ་བྱེ་བ་བྱ། བསྒྲུབ་པའི་དུས་སུ་རང་ཆོ་ག་ཐོ་བརྒྱད་ཀྱིས་ཧེ་བཛྲར་
བསྐྱེད་ལ་བརྟག་པ་དང་པོའི་ལེའུ་གཉིས་པའི་སྔགས་རིང་དེ་ལ་བསྒྲུབ་པ་ཁྲི་ཕྲག་
གཅིག་བྱ་དེ་ནས་ལས་སྦྱོར་འདི་བཞིན་དུ་ བྱ་གསུངས། པད་མ་འདབ་བརྒྱད་
བསམ་བྱས་ལ་ཞེས་པ་རྩ་རྒྱུད་ལྟར་དཀྱིལ་འཁོར་བྲི་བ་ཡང་ཡིན་བསམ་ཡང་
བསམ། མཐའ་ཡས་ཀྱི་གཟུགས་བརྙན་བྱས་ནས་དེ་ནས་མཆོད་པ་དང་གཏོར་མ་
བཤམ། དེའི་མདུན་དུ་ཧེ་བཛྲ་ཞལ་བརྒྱད་ཕྱག་བཅུ་དྲུག་པར་བསྒོམ། མདུན་གྱི་
རྡུལ་ཚོན་ ཀྱི་ དཀྱིལ་འཁོར་དེ་སྟོང་པ་ཉིད་དུ་བསྒོམ། བསྲུང་པ་ཆོས་འབྱུང་
།
འབྱུང་བ་རཾ་རྩེགས། དེ་ཞུ་བ་ལས་གཞལ་ཡས་ཁང་བསྐྱེད། དེར་པད་མ་འདབ་མ་
བརྒྱད་ལ་ཡི་གེ་ནཾ་བརྒྱད་ལས་ཀླུ་ཆེན་བརྒྱད་བསྐྱེད་པ་ནི། དེ་ནས་ཀླུ བརྒྱད་
དགོད་པར་བྱ་ཞེས་སོ། །དེའི་སྟེང་དུ་རྡོ་རྗེ་མཁའ་ལྡིང་གདན་དུ་མཛད་ཞེས་པ་ཡི་
གེ་ ཁྲོ་ ལས་ བྱ་ཁྱུང་བསྐྱེད། དེ་ ནས་ཌ་ མ་ རབ་ཏུ་མནན་ཞེས་ པ་ རྒྱུད་ འདིའི་
དགོངས་པས་མཇུག་མ་དབུས་སུ་བསྡུས་པའི་སྟེང་དུ་བྱ་ཁྱུང་བསྐྱེད་པར་གསལ་
248-78



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཏེ། བླ་མ་ནི་མགོ་བོ་དབུས་སུ་བསྡུས་པའི་སྟེང་དུ་བསྐྱེད་གསུངས་སོ། །བྱ་ཁྱུང་གི་
སྟེང་དུ་སྟོབས་པོ་ཆེ་ནི་རབ་སྦྱར་ནས་ཞེས་པ་ཧཱུྃ་ལས་ཁྲོ་བོ་སྟོབས་པོ་ཆེ་ཞལ་བཞི་
ཕྱག་བརྒྱད་པ་གཅིག་བསྐྱེད། ཁ་དོག་ནག་པོ་ནི་ཁྲོ་བོའི་སྐུ་མདོག་ནག་པོ། ཆེར་
འབར་བ་ནི་མེ་རི་མེ་དཔུང་གི་ནང་ན་བཞུགས་པའོ། །འཇིགས་པ་ཡང་ནི་ཀླུ་ལ་
སོགས་ པའོ། །འཇིགས་ པར་ མཛད་ནི་ཁྲོ་བོ་སྟོབས་ཆེས་ ཀླུ་ལ་སོགས་ པ་ དེ་
འཇིགས་པར་མཛད་དོ། །ཕྱག་བརྒྱད་པ་ལ་ཞལ་བཞིར་ལྡན་པ་གཅིག་བསྐྱེད།
ཕྱག་མཚན་ནི། ཕྱག་རྣམས་ཀྱིས་ནི་ཞེས་པ་ནི་སྟོབས་པོ་ཆེའི་ཕྱག་བརྒྱད་པོས།
ཀླུ་བདག་བསྣམས་ནི་ཀླུ་ཆེན་བརྒྱད་སྤྲུལ་བརྒྱད་དུ་བྱས་ནས་སོ། །དང་པོའི་ཞལ་
ནི་ནག་པོ་དེ་ནི་ཞེ་སྡང་དག་པའི་རྟགས་སུ་རྩ་ཞལ་ནག་པོའོ། །
གཉིས་པ་ཟླ་བའི་འོད་ལྟར་མཛེས་ནི་གཏི་མུག་དག་པའི་རྟགས་སུ་གཡས་
ཞལ་དཀར་པོ། གསུམ་པ་ཁ་དོག་སེར་པོ་ནི་ང་རྒྱལ་དག་པའི་རྟགས་སུ་རྒྱབ་ཀྱི་
ཞལ་སེར་པོ། བཞི་པ་དམར་པོར་བརྗོད་པ་ནི་འདོད་ཆགས་དག་པའི་རྟགས་སུ་
གཡོན་ཞལ་དམར་པོར་ཡོད་པའོ། །དེ་ནས་ཡི་གེ་དགོད་སྤྱི་བོར་ཨོཾ། མགྲིན་པར་
ཨ། སྙིང་གར་ཧཱུྃ། ཀླུ་ཆེན་བརྒྱད་བྱ་ཁྱུང་དང་དགུ་སྟོབས་པོ་ཆེ་དང་བཅུའི་ཡེ་ཤེས་
སྤྱན་དྲངས་ལ་གཉིས་སུ་མེད་པར་བསྲེ། ནམ་མཁའ་ན་མར་ལ་ལྷ་མོ་བདུད་རྩི་
བུམ་ཆུ་ཐོགས་པས་དབང་བསྐུར་བས་རིགས་ཀྱི་བདག་པོས་དབུ་བརྒྱན་པ་ནི། རྡོ་
རྗེ་སེམས་དཔས་རྣམ་བརྒྱད་ཅིང་ཞེས་པ་སྟོབས་པོ་ཆེ་དང་བྱ་ཁྱུང་ལ་མི་བསྐྱོད་
པས་དབུ་བརྒྱན་པའོ། །སྦྲུལ་གྱི་རྒྱན་ཀྱིས་ཡན་ལག་བརྒྱན་ནི་སྟོབས་པོ་ཆེའིའོ། །
དེ་ནས་གཏོར་མ་དང་མཆོད་པ་ཕུལ་ལ། འདོད་པའི་དོན་གསོལ་བ་བཏབ་ནས་
སྔགས་བཟླས་པ་ནི། ཡི་གེ་ཕུ་ཊའི་ སྔགས་བཟླས་ཤིང་། ཧཱུྃ་གཉིས་ཀྱི་ནི་བར་
248 --79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཅུག་སྟེ། ཕཊ་ནི་མཐར་རུ་སྦྱར་བྱས་ལའོ། །ཞེས་པ་ཧཱུཾ་ཕུ་ཊ་ཧཱུྃ་ཕཊ་ཞེས་བཟླས་
པའམ། ཡང་ན་རྩ་རྒྱུད་ཀྱི་སྔགས་རིང་ལ་བཟླས་སོ། །དེ་ཟློས་པའི་དུས་ཀྱི་ཏིང་ངེ་
འཛིན་ནི་བདག་ཧེ་བཛྲ་མདུན་གྱི་སྟོབས་པོ་ཆེ་གཟིར། སྟོབས་ཆེས་བྱ་ཁྱུང་གཟིར།
བྱ་ཁྱུང་གིས་ཀླུ་ཆེན་བརྒྱད་ཀྱི་སྐེ་བ་རེས་འཆིར་རེས་ཀློད་ཤིང་ཁྱེད་རྣམས་ཆར་
འབབས་སམ་མི་འབེབས། མི་འབེབས་ན་གསོད་དོ་ཟེར་བར་བསྒོམ། ཀླུ་ཆེན་
བརྒྱད་ཀྱིས་ནུབ་བྱང་མཚམས་ན་ཀླུ་མཐའ་ཡས་ཡོད་པ་ལ་ཀྱེ་མཐའ་ཡས་ཁྱོད་
ཀྱིས་ཆར་ཕོབ་ཅིག་ཆར་མ་ཕབ་ན་བདག་ཅག་རྣམས་འགུམ་པ་ལ་ཐུག་གོ་བྱས་
པས། མཐའ་ཡས་ཀྱིས་ད་ལྟ་ཉིད་དུ་ཆར་ཤུ་ཡས་འབབས་ཏེ་ལོ་ཏོག་རྒྱས་པས་
རྒྱས་པའི་ལས་སོ། །དེ་འོག་ན་ཀླུ་རྣམས་ཀྱིས་ནི་ཆར་དབབ་ཕྱིར། །སྟོབས་པོ་ཆེ་
ནི་རབ་བསྒོམ་བྱའོ་ཞེས་སོ། །
ད་ནི་དོན་བདུན་པ་བསྐྱེད་རྫོགས་བསྒོམས་པ་མཐར་ཕྱིན་ནས་སངས་
རྒྱས་མ་བཏུབ་དྲག་ཤུལ་གྱིས་ལྷ་གནད་ལ་བོར་བ་ལ་གསུམ་ལས། སྡུད་པ་པོས་
མཚམས་སྦྱར་བ་ནི། དེ་ནས་ནི་ཆར་པ་དབབ་པ་བཤད་པའི་རྗེས་ལའོ། །རྒྱལ་པོ་
རྡོ་རྗེ་འཛིན་ནི་དྲུག་པ་རྡོ་རྗེ་འཆང་ངོ་
། །སངས་རྒྱས་ཀུན་གྱི་རང་བཞིན་འཆང་ནི་
རིགས་ལྔ་རོ་གཅིག་ཏུ་གྱུར་པའི་དྲུག་པ་རྡོ་རྗེ་འཆང་དེས། རྡོ་རྗེ་གུར་ནི་ཞེས་པ་རྡོ་
རྗེ་གུར་ གྱི་རྒྱུད་འདིར། གསུང་ པ་ པོ་ནི་བཤད་དོ་སྙམ་པའོ། །ཅི་ གསུངས་ན་
སངས་རྒྱས་དེ་ཉིད་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་སོ། །རབ་
གསལ་མཛད་ནི་སེམས་ཅན་གྱི་རྒྱུད་ལ་རབ་ཏུ་གསལ་བར་མཛད་པའོ། །
ད་ནི་རྫོགས་པའི་རིམ་པ་བསྒོམ་པ་ལ་གཉིས་ལས། གཞན་ལུས་ལས་ཀྱི་
ཕྱག་རྒྱའི་རྫོགས་རིམ་ནི། རྡོ་རྗེ་པད་མའི་བྱས་ཤིང་ཞེས་པ་ལ་སོགས་པས་ཏེ། དེ་
248--80



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཡང་གོང་གི་བདེ་བ་ཅན་དེ་གྲུ་གསུམ་དང་ཞེས་པའི་རྒྱས་བཤད་ཏུ་སྦྱར་གསུངས
།
དེ་ལ་རྡོ་རྗེ་ནི་སྒྲུབ་པ་པོ་ལུས་ལྷ། ངག་སྔགས། སེམས་ཀྱི་དང་འདུ་ཤེས་གསུམ་
ལན་ གྱི་ཐབས་ ཀྱི་རྡོ་རྗེ་ བྱིན་གྱིས་བརླབ་པའོ། །པད་མ་ནི་ལས་རྒྱ་འདུ་ཤེས་
གསུམ་ལྡན་གྱི་པད་མ་བྱིན་གྱིས་བརླབ་པ། འོ་བྱས་ཞིང་ཡབ་ཀྱི་རྡོ་རྗེ་ཡུལ་ཅན་
རིག་པའི་ཡེ་ཤེས། ཡུམ་གྱི་པད་མ་ཡུམ་ཆོས་ཉིད་སྟོང་པ། ཡུལ་ཆོས་ཉིད་སྟོང་པ
དེ་ཡུལ་ཅན་རིག་པའི་ཡེ་ཤེས་ཀྱིས་རྟོགས་པར་བྱ་བའི་ཕྱིར་སྙོམས་འཇུག་བྱེད་པ
དེ་ལ་འོ་བྱས་ཞིང་ཞེའོ། །རི་བོ་ཅན་ནི་ཀུན་རྫོབ་བྱང་སེམས་ཀྱི་ཐིག་ལེའོ། །ཟོས་
པ་ནི་ཀུན་རྫོབ་བྱང་སེམས་ལ་བརྟེན་ནས་དང་པོ་དགའ་བ། གཉིས་པ་མཆོག་
དགའ། གསུམ་པ་ལྷན་སྐྱེས་པ། བཞི་པ་དགའ་བྲལ་གྱི་དགའ་བ་རིམ་གྱིས་སྐྱེ་བ།
རྡོ་རྗེ་ནི་སྒྲུབ་པ་པོ་འདུ་ཤེས་གསུམ་ལྡན་གྱི་ཐབས་ཀྱི་རྡོ་རྗེའོ། །ཆུ་ནི་སྙོམས་
འཇུག་བྱས་པའི་ཀུན་རྫོབ་བྱང་སེམས་སོ། །མཆོག་གི་ཀུན་རྫོབ་བྱང་སེམས་ཆུའི་
རྣམ་པ་ལྟ་བུ་དེ་རྡོ་རྗེ་ནོར་བུའི་རྩེ་མོར་བཟུང་པས་དོན་དམ་ལྷན་སྐྱེས་རྒྱུད་ལ་སྐྱེས་
པ་དེའོ། །འཐུང་བྱེད་པ་ནི་ཀུན་རྫོབ་བྱང་སེམས་ལ་བརྟེན་ནས་དོན་དམ་རྒྱུད་ལ་
བསྐྱེད་བསྐྱེད་ནས་རྗེས་ཐོབ་ཀྱི་དུས་སུ་འཆོར་འཆོར་འདྲ་ན་གྱེན་དུ་བཟློག་པ་
རླུང་དང་བསྲེ་བ་རྩ་དམིགས་སུ་གདབ་པ་ལ་སོགས་པ་བྱེད་པ་དེའོ། །སངས་རྒྱས་
ཀུན་ནི་ཀུན་རྫོབ་བྱང་སེམས་ལ་བརྟེན་པའི་དོན་དམ་ཟག་མེད་གཉིས་སུ་མེད་
པའི་ཡེ་ཤེས་སོ། །ཉིད་མཁྱེན་ནི་ང་ཡིན་འདི་དོན་དམ་ལྷན་ཅིག་སྐྱེས་པའི་ཡེ་
ཤེས་དེ་ ང་ ཡིན་ པའམ། ཡང་ན་དོན་དམ་དངོས་པོ་གཤིས་ཀྱི་གནས་ ལུགས་
གཤིས་ཀྱི་དོན་རྒྱུད་ལ་སྐྱེས་པ་དེ་ང་ཡིན་ཞེས་པའོ། །
ད་ནི་རང་ལུས་ཐབས་ལྡན་ལ་གསུམ་ལས་གཏུམ་མོ། དེ་ལ་གསུམ་ལས་
248-81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དང་པོ་གཏུམ་མོ་བཤད་པར་ཞལ་གྱིས་བཞེས་པའོ། །འདི་རྡུལ་མེད་དང་ནི་སྐྱོན་
བྲལ་ཞེས་པ་དེའི་རྒྱས་བཤད་དུ་སྦྱར་རོ། །དག་པའི་གནས་ནི་སྤྱིར་རྩ་བའི་འཁོར་
ལོ་བཞི། ཁྱད་པར་དུ་ལྟེ་བ་སྤྲུལ་པ་དང་སྤྱི་བོ་བདེ་ཆེན་གྱི་རྩ་མདུད་དོ། །གནས་
ཆེན་པོ་ནི་ལུས་ཐམས་ཅད་རྩའི་དྲ་བར་འབྲེལ་པ་ལ་རྩ་སྦུབས་ཀྱི་ནང་ཐམས་ཅད་
སྟོང་པར་ཡོད་པ་དེ་བྱང་སེམས་ཐིག་ལེས་གང་པའོ། །སངས་རྒྱས་ཀུན་གྱིས་ནི་
ཀུན་རྫོབ་བྱང་སེམས་ལ་བརྟེན་པའི་དོན་དམ་ལྷན་ཅིག་སྐྱེས་པའི་ཉམས་མྱོང་ངོ་
། །
རབ་གང་པ་ནི་ཀུན་རྫོབ་བྱང་སེམས་དེས་རྩའི་ནང་ཐམས་ཅད་ཁྱབ་ལ་དེས་གར་
ཁྱབ་ཏུ་དོན་དམ་བྱང་སེམས་དེས་ཁྱབ་ནས་གནས་པའོ། །རྡོ་རྗེ་ནི་རྩའི་ནང་གི་
ཀུན་རྫོབ་བྱང་སེམས་ལ་བརྟེན་པའི་དོན་དམ་བྱང་སེམས་དེ་ལ་གཟུང་འཛིན་གྱི་
རྣམ་རྟོག་གིས་མི་ཕྱེད་པས་ནའོ། །རིན་ཆེན་ནི་ནོར་བུ་རིན་པོ་ཆེ་ལ་དགོས་འདོད་
འབྱུང་བ་ལྟར་དོན་དམ་བྱང་སེམས་ ཀྱིས་ བྱང་སེམས་ཀྱི་ཉམས་སྐྱེས་པས་སྐུ་
དཀར་མེད་པ་གཉེར་མ་མེད་པ་ལ་སོགས་པ་འབྱུང་བས་སོ། །ཀུན་ཁྱབ་པ་ནི་ཀུན་
རྫོབ་བྱང་སེམས་དེས་ལུས་ཐམས་ཅད་ཁྱབ་ནས་གནས་པའོ། །རབ་གྲམ་པ་བྱ་
བའི་འགྱུར་ཀྱང་ཡོད། །གང་འགྱུར་ང་ནི་འཆད་པ་ཡིན་ཞེས་པ་དེ་ལྟ་བུའི་ཀུན་
རྫོབ་བྱང་སེམས་ལ་བརྟེན་པའི་དོན་དམ་ཟག་མེད་སྐྱེ་བའི་ཐབས་དེ་དྲུག་པ་རྡོ་རྗེ་
འཆང་འཆང་བ་ཡིན་ཞེས་ཞལ་གྱིས་བཞེས་སོ། །
ད་ནི་གཏུམ་མོའི་རྫོགས་རིམ་བསྒོམ་པ་དངོས་ནི། རྟག་པ་ནི་འཁོར་ལོ་
བཞི་ལ་ཀུན་རྫོབ་བྱང་སེམས་དེ་ལ་བརྟེན་ནས་ཡོད་དེ་དེ་ལ་དོན་དམ་བྱང་སེམས་
དེ་བརྟེན་ནས་དུས་རྒྱུན་དུ་གནས་པའོ། །གྲོང་ཁྱེར་ནི་རྩའི་འཁོར་ལོ་རྣམ་པ་བཞི།
ཡིད་འོང་བ་ནི་དང་པོ་དགའ་བ། གཉིས་པ་མཆོག་དགའ། གསུམ་པ་ལྷན་ཅིག་
248 -82



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྐྱེས་པའི་དགའ་བ་སྐྱེས་པའི་དུས་སོ། ཡིད་དུ་ཇི་ལྟར་བྱས་པ་འོང་ན། རྡོ་རྗེ་ནི་
གཏུམ་མོ་ཡེ་ཤེས་ཀྱི་མེས་ཤེས་རབ་སྟོང་པ་མཚོན་པའོ། །ལུ་གུ་རྒྱུད་ནི་རླུང་
བསྡིགས་པས་གཡས་རྩ་གཡོན་རྩེ་གཉིས་ཕན་ཚུན་དུ་བསྲུབ་པའི་ཚུལ་དུ་ཡོད་
པའོ། །མཁའ་འགྲོ་མ་ནི་ལྟེ་བ་སྤྲུལ་པའི་རྩ་མདུད་གྲུ་གསུམ་པའོ། །སྡུག་ཀུན་ཆེ་
ཕྱིར་ནི་རླུང་བསྡིགས་པས་ལས་ཀྱི་རླུང་ལོག་ནས་ལྟེ་བ་ནས་གཏུམ་མོ་ཡེ་ཤེས་ཀྱི་
མེ་འབར་ནས་སྤྱི་བོ་ན་ཧཾ་དཀར་པོ་མགོ་ཐུར་དུ་བསྟན་པ་ཡོད་པ་ལ་རེག་པས་ཧཾ་
ལས་རང་ཤུགས་སུ་བྱང་ སེམས་བབ་ པ་དེའོ། །སངས་ རྒྱས་ཀུན་ནི་དོན་དམ་
མཚོན་པའི་ཀུན་རྫོབ་བྱང་སེམས་སོ། །རྡོ་རྗེ་ནི་གཏུམ་མོ་ཡེ་ཤེས་ཀྱི་མེ། ལྕགས་
སྒྲོག་ནི་ཀུན་རྫོབ་བྱང་སེམས་སོ། །བཅིངས་ནས་ནི་ལྟེ་བའི་གཏུམ་མོའི་མེ་ལ་སྤྱི་
བོའི་བྱང་སེམས་དེ་བཅིངས་ཤིག་ཐིམ་པའོ། །མཉེས་དང་ལྡན་པ་ནི་ཀུན་རྫོབ་
བྱང་སེམས་ལ་བརྟེན་ནས་དོན་དམ་ཟག་མེད་སྐྱེ་བའོ། །གཡོ་འགྱུར་ཏེ་ནི་ཀུན་
རྫོབ་བྱང་སེམས་དེ་ལུས་ཀྱི་རྩ་མིག་ཐམས་ཅད་ནས་བབ་ནས་ལྟེ་བར་གཡོ་བར
འགྱུར་བའོ། །
ད་ནི་ཕན་ཡོན་དང་བཅས་པའི་སྒོ་ནས་འཇུག་བསྡུ་བ་ནི། དང་པོ་ཕན་
ཡོན་ནི། སངས་རྒྱས་རྣམས་དང་ནི་གཏུམ་མོའི་རྫོགས་རིམ་བསྒོམས་པས་དུས་
གསུམ་གྱི་སངས་རྒྱས་རྣམས་ཐོབ་བོ། འདོད་བྱ་འཐོབ་ནི་ཐུན་མོང་གི་དངོས་གྲུབ་
བརྒྱད་དང་། ལས་ཆེན་བརྒྱད་ཀྱང་འཐོབ་ཞེས་པའོ། །རྒྱལ་བ་མགོན་པོ་བྱམས་
པ་ནི་ཞེས་པ་དུས་གསུམ་གྱི་སངས་རྒྱས་རྣམས་སོ། །ཡེ་ཤེས་སྤྱན་གྱིས་རྣམ་པར་
གཟིགས་ནི་གཏུམ་མོ་བསྒོམ་པའི་སྒོམ་ཆེན་པོ་དེ་ལ་ཐབས་ཐུགས་རྗེ་ཆེན་པོས་
གཟིགས་ཤིང་བྱིན་གྱིས་རློབ་པའོ། །
248 -83



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༧༽
ད་ནི་མཇུག་བསྡུ་བ་ནི། རྡོ་རྗེ་ནི་ལྟེ་བ་གཏུམ་མོ་ཡེ་ཤེས་ཀྱི་མེའོ། །ལུ་གུ་
རྒྱུད་ནི་སྤྱི་བོ་བྱང་སེམས་ཐིག་ལེ་བཅིངས་པ་ནི་ཀུན་རྫོབ་བྱང་སེམས་དེ་ལྟེ་བའི་
མེ་ལ་བཅིངས་པའོ། །རྒྱལ་པོའི་ཚོགས་རྣམས་ནི་དོན་དམ་མཚོན་པའི་ཀུན་རྫོབ་
བྱང་སེམས་སོ། །བཅིངས་པར་བྱའོ་ནི་ལྟེ་བའི་མེ་ལ་སྤྱི་བོའི་བྱང་སེམས་དེ་བཅིང་
ཞེས་པའི་དོན་ནོ། །
ད་ནི་ལྷ་གནད་ལ་བོར་བའི་ཆོ་ག་དངོས་བསྟན་པའོ། །དེ་ཡང་གུར་ལེའུ་
དགུ་པ་དང་གཉིས་པ་འདི་བསྡེབས་ནས་ལམ་དུ་སློང་སྟེ། བརྟག་པ་ཕྱི་མའི་ལེའུ་
གཉིས་ ་པར་བསྟན་པ་བཞིན་དུ་གང་ཟག་བརྩོན་འགྲུས་དང་བཅས་པ་གཅིག་ཚེ་
འདི་ལ་སངས་རྒྱ་བ་ལ། སེམས་མི་གནས་པ་གནས་པར་བྱེད། གནས་པ་བརྟན་
པ། བརྟན་པ་བོགས་དབྱུང་བའི་དོན་དུ་སྤྱོད་པ་བྱ། སྤྱོད་པ་ལས་ལོག་ནས་སྤྲུལ་
པ་སྐུའི་ས་བོན་འཇོག་པའི་དོན་དུ་བསྒྲུབ་པ་ཞག་བདུན་བྱས་པས་སྲོད་ལ་བདུད་
བཏུལ་ཐོ་རངས་ཁ་སྐུ་བཞིའི་བདག་ཉིད་དུ་མངོན་པར་རྫོགས་པར་སངས་རྒྱ་བའོ། །
དེ་ལྟར་བྱས་པས་སངས་རྒྱས་མ་བཏུབ་ན་རྣམ་པར་རྟོག་པ་ཤས་ཆེ་བ་ཡིན་པས་
དོན་དམ་གྱི་ལྷ་ལ་དོན་དམ་གྱི་ཕུར་པ་རྡེག་པ་སྟེ་ལྷ་གནད་ལ་བོར་རོ། །གང་ཞིག་
ནི་རྟེན་གྱི་གང་ཟག་གོ །དངོས་གྲུབ་མི་སྟེར་ན་ཞེས་པ་ཟླ་བ་གསུམ་དང་ཞག་
བདུན་སངས་རྒྱས་མ་བཏུབ་ན་དེའི་ཚེར་ལྷ་གནད་ལ་བོར། རྟེན་གྱི་གང་ཟག་
ལྟ་བུ་ཞིག་དངོས་གྲུབ་མི་སྟེར་ན་ལྷ་གནད་ལ་བོར་ན། བཟླས་དང་ནི་ཧེ་བཛྲའི་
སྙིང་པོ་ཉེ་སྙིང་རྩ་བའི་སྔགས་ཟློས་པ་ལ་བརྩོན་ཞིང་དགའ་བའོ། །བསྒོམ་པ་ནི་ཧེ་
བཛྲའི་བསྐྱེད་རྫོགས་བསྒོམས་པ་ལ་མངོན་པར་དགའ་བའི་གང་ཟག་ལ། དངོས་
གྲུབ་གལ་ཏེ་མི་སྟེར་ན་ཞེས་པ་བསྐྱེད་རྫོགས་བསྒོམས་པ་མཐར་ཕྱིན་པའི་གང་
248 -84



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཟག་ལ་དངོས་གྲུབ་མི་སྟེར་ན་ལྷ་གནད་ལ་བོར་རོ། །དེ་ཡང་མངོན་པར་རྟོགས་པ་
དགྲིག་ན་མདུན་དུ་ཡིད་ཀྱི་རིག་མ་བདག་མེད་མ་མམ་རྡོ་རྗེ་ཕག་མོ་ལྟ་བུ་ཞིག་
བསྒོམ། དེའི་ཆོས་འབྱུང་གི་ནང་དུ་བཅོམ་ལྡན་འདས་ཧེ་བཛྲའི་རྟེན་གཞལ་ཡས་
ཁང་བརྟེན་པ་ལྷ་དགུ་དང་བཅས་པ་ཞིག་བསྒོམ། དེ་ནས་ཆོས་འབྱུང་གི་ལྷ་ཚོགས་
དེ་རྣམས་ལས་གྷོ་རི་ལྕགས་ཀྱུ་ཐོགས་པ་དང་ཙོའུ་རི་ཞགས་པ་ཐོགས་པ་ལ་
སོགས་པ་སྤྲོས་ལ། མདུན་གྱི་ནམ་མཁར་ཕྱོགས་བཅུའི་སངས་རྒྱས་དང་བྱང་ཆུབ་
སེམས་དཔའ་དཔག་ཏུ་མེད་པ་སྤྱན་དྲངས་ལ། སྒྲུབ་པ་པོ་འདི་ལ་དངོས་གྲུབ་སྩལ་
དུ་གསོལ་ཞེས་ལན་གསུམ་གསོལ་བ་བཏབ་ལ། དེ་ནས་གྷོ་རི་ཛ་ཞེས་བརྗོད་པས་
གྷོ་རི་ལྕགས་ཀྱུ་ཐོགས་པས་ཆོས་འབྱུང་གི་ལྷ་ལ་ཕྱོགས་བཅུའི་སངས་རྒྱས་དང་
བྱང་ཆུབ་སེམས་དཔའ་དེ་རྣམས་དགུག །དེ་བཞིན་དུ་ཙོའུ་རི་ཧཱུྃ་ཞེས་པས་ཙོ་རི་
ཞགས་པ་ཐོགས་པས་གཞུག །བྷེ་ཏ་ལི་བོ་ཞེས་པས་བཅིངས། གྷསྨ་རི་ཧོ་ཞེས་
བརྗོད་པས་དྲིལ་བུ་ཐོགས་པས་མཉེས་པར་བྱས་པར་བསྒོམ། ཏིང་ངེ་འཛིན་གྱིས་
གསང་བ་རྡོ་རྗེ། རྡོ་རྗེ་ཕུར་པའི་རྣམ་པར་བསྒོམས་ནས་ཆོས་འབྱུང་གི་ལྷ་
ལ་བཏབ་པར་བསྒོམ། ངག་ཏུ་ལེའུ་དགུ་པའི་སྔགས་དྷུ་ར་དྷུ་ར་ལ་སོགས་པ་
བཟླས་སེམས་ཀྱི་ཏིང་ངེ་འཛིན་གྱིས་ལྷ་ཚོགས་འོད་ཕུང་དུ་ལྡེམ་གྱིས་ཞུ་བར་
བསྒོམས་ལ། དངོས་སུ་ཀུན་རྫོབ་བྱང་སེམས་ཕྱི་རོལ་དུ་བཏོན་ལ་མིད། དེ་ནས་
བསྒྲུབ་པ་ཞག་བདུན་བསྐྱང་ནས་བྱས་པས་སྲོད་ལ་བདུད་བཏུལ་ཐོ་རངས་ཁ་
མངོན་པར་རྫོགས་པར་སངས་རྒྱ་བའོ། །
དེ་ གཞུང་དུ་སྦྱར་ན། ལྕགས་ཀྱུ་ཡིས་ནི་བཅིངས་ ཏེ་དགུག་ཞེས་ པས་
མདོར་བསྟན། རྡོ་རྗེ་ལྕགས་ཀྱུ་ལ་སོགས་པས་རྒྱས་པར་བཤད་དོ། །དེ་ཡང་འོད་
རང་གི
248--85



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཀྱི་རིག་མ་བདག་མེད་མའམ་ཕག་མོ་ལྟ་བུའི་བྷ་གར་ཧེ་བཛྲའི་རྟེན་དང་བརྟེན་
པར་བཅས་པའི་དཀྱིལ་འཁོར་བསྒོམ། དེ་རྣམས་ལས་གྷོ་རི་ལྕགས་ཀྱུ་ཐོགས་པ་
ལ་སོགས་པ་དཔག་ཏུ་མེད་པ་སྤྲོས་ནས་མདུན་གྱི་ནམ་མཁར་ཕྱོགས་བཅུའི་བུདྡྷ་
བོ་དེ་དཔག་ཏུ་མེད་པ་སྤྱན་དྲངས་ལ་སྒྲུབ་པ་པོ་འདི་ལ་དངོས་གྲུབ་སྩལ་དུ་གསོལ་
ཞེས་ལན་གསུམ་གསོལ་བ་བཏབ་ལ་དགུག་གཞུག་བྱ་བ་ནི། རྡོ་རྗེ་ལྕགས་ཀྱུ་གྷོ་
རི་ཆེ་ནི་གྷོ་རི་ལྕགས་ཀྱུ་ཐོགས་པ་དཔག་ཏུ་མེད་པ་སྤྲོས་པས་དགུག །རྡོ་རྗེ་
ཞགས་པ་ཙོ་རི་མ་ནི་ཙོ་རི་ཞགས་པ་ཐོགས་པ་གཞུག །རྡོ་རྗེ་ལྕགས་སྒྲོག་བྷེ་ཏ་ལི་
ནི་བྷ་ཏ་ལི་ལྕགས་སྒྲོག་ཐོགས་པས་བཅིངས། རྡོ་རྗེ་དྲིལ་གྷསྨ་རི་ནི་གྷ་སྨྲ་ར་དྲིལ་
བུ་ཐོགས་པ་སྤྲོས་ལ་མཉེས་པའམ་དབང་དུ་བྱས་པར་བསྒོམ།
དེ་ནས་རང་གི་གསང་བའི་རྡོ་རྗེ་རྡོ་རྗེ་ཕུར་པའི་རྣམ་པར་བསྒོམས་ནས་
ཆོས་འབྱུང་གི་ལྷ་ལ་བཏབ་པ་བསྒོམ་ངག་ཏུ་ལེའུ་དགུ་པའི་སྔགས་བཟླས། ཏིང་
ངེ་འཛིན་གྱིས་ལྷ་ཚོགས་འོད་ཕུང་དུ་ལྟེམས་ཀྱིས་ཞུ་བུར་བསྒོམས་ལ། དངོས་སུ་
བྱང་སེམས་ཐིག་ལེ་ཕྱི་རོལ་དུ་བཏོན་ནས་མེད། དེ་ནས་བར་མ་ཆོད་པའི་བསྒྲུབ་
པ་ཞག་བདུན་བསྐྱར་ནས་བྱས་པས་སངས་རྒྱ་བའོ། །དེ་ཚོ་ཁར་སང་གི་རྫོགས་པ་
རིམ་པ་དེ་ལ་སྦྱར་ནས། རྡོ་རྗེ་པད་མ་འོ་བྱས་ཤིང་། རི་བོང་ཅན་ནི་ཟོས་པ་དང་
།
ཞེས་པའི་ཚིག་བཞིས་མཁའ་གསང་བྱིན་གྱིས་བརླབས་ནས་སྙོམས་འཇུག་བྱ་བ་
དངོས་སུ་བྱང་སེམས་ཕྱིར་རོལ་ཏུ་བཏོན་ནས་མེད་པ་བཟུང་། དག་པའི་གནས་
དང་གནས་ཆེན་པོ་ཞེས་པའི་ཚིག་བཞིས་ཆོས་འབྱུང་གི་ལྷ་ལ་སངས་རྒྱས་དང་
བྱང་ཆུབ་སེམས་དཔའ་རྣམས་དགུག་གཞུག་བྱ་བ་བཟུང་
། རྟག་པའི་གྲོང་ཁྱེར་
ཡིད་འོང་པར་ཞེས་པའི་ཚིག་བཞིས་དེ་ལྟར་བྱས་ན་ཕྱོགས་བཅུའི་སངས་རྒྱས་དང་
248 -.86



མཁོའི་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱང་ཆུབ་སེམས་དཔའ་དེ་རྣམས་ཐབས་ཐུགས་རྗེ་ཆེན་པོའི་སྒྲུབ་པ་པོ་ལ་བྱིན་
གྱིས་བརློབ་པ་བཟུང་
། སངས་རྒྱས་རྣམས་དང་འདོད་བྱ་ཐོབ་ཞེས་པ་ལ་སོགས་
པ་ཚིག་ལྔས་དེ་ལྟ་བུའི་སྒྲུབ་པ་པོ་དེ་ལ་དུས་གསུམ་གྱི་སངས་རྒྱས་རྣམས་ཀྱིས་
གཟིགས་ཤིང་བྱིན་གྱིས་བརློབ་པ་བཟུང་ངོ༌
། །དེ་ཚེ་ནི་དངོས་གྲུབ་མི་སྟེར་བ་དེའི་
ཚེའོ། །མཁའ་འགྲོ་མ་བཞི་ནི་གྷོ་རི་ལ་སོགས་པ་བཞིའོ། །སངས་རྒྱས་རྣམས་ལ་
ནི་དུས་གསུམ་གྱི་སངས་རྒྱས་ལའོ། །སྟོབས་ཀྱིས་བསྒྲུབ་ནི་ལྷ་རྣམས་ལ་ནུས་
པའམ་དྲག་ཤུལ་གྱི་སྒོ་ནས་གནད་ལ་བོར་རོ། །
ད་ནི་འབུམ་ལྔ་ གཞུང་ཚད་ ཀྱི་ངེས་ པ་ ལ་ གཉིས་ལས། སྡུད་པ་པོས་
མཚམས་སྦྱར་བ་ནི། དེ་ནས་ནི་ལྷ་གནད་ལ་བོར་བའི་ཆོ་ག་བཤད་པའི་འོ། །རྒྱལ་
པོ་རྡོ་རྗེ་འཛིན་ནི་སྟོན་པ། མཁའ་འགྲོ་མ་ནི་འཁོར། རྡོ་རྗེ་གུར་གྱི་རྒྱུད་འདིར།
འབུམ་ལྔ་དག་ཏུ་ངེས་བསྡུས་དང་ནི་ཧེ་བཛྲ་ལ་གཞུང་བློ་ཀ་འབུམ་ཕྲག་ལྔ་ཡོད་
པའོ། །མཐའ་ཡས་རྒྱུད་དུ་རབ་ཏུ་ཕྱེ་ནི་འབུམ་ཚོ་ལྔ་ལ་སོགས་པ་དེ་རྒྱུད་མཐའ་
ཡས་ཞེས་བྱ་རྒྱས་པ་ཡིན་ནོ། །
ད་ནི་འབུམ་ལྔའི་གཞུང་ཚད་དངོས་ནི། སངས་རྒྱས་དཀྱིལ་འཁོར་འབུམ་
ཕྲག་གཅིག་ནི་རྣམ་སྣང་དགྱེས་པ་རྡོ་རྗེ་ལ་འབུམ་བློ་ཀ་འབུམ་ཕྲག་གཅིག་ཡོད།
དེ་བཞིན་རྡོ་རྗེ་ཅན་ནི་མི་བསྐྱོད་ཧེ་བཛྲ་ལ་འབུམ་བློ་ཀ་འབུམ་ཚོ་གཅིག་ཡོད། རྡོ་
རྗེ་ཆོས་ནི་སྣང་མཐའ་ཧེ་བཛྲ་ལ་ཡང་འབུམ། འབུམ་ཕྱེད་ཀྱིས་ནི་རྡོ་རྗེ་ཞེས་པ་
དོན་གྲུབ་ཧེ་བཛྲ་ལ་འབུམ་ཚོ་ཕྱེད་ལས་མེད། འབུམ་ཚོ་ཕྱེད་ཇི་ལྟར་བཙལ་བྱས་
པ་ལ། འབྱུང་པོ་འཇིགས་ཆེན་སྟོང་ཕྲག་ལྔ་ཞེས་པ་ཁྲོ་བོ་འབྱུང་པོ་འདུལ་བྱེད་ཀྱི་
བསྙེན་སྒྲུབ་ལས་སྦྱོར་ཇི་ལྟར་བྱ་ལ་བློ་ཀ་སྟོང་ཕྲག་ལྔ་ཡོད། ཞི་བ་དང་རྒྱས་པ་ལ་
248_87



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སོགས་པའི་ལས་ཚོགས་ཇི་ལྟར་བྱ་བ་ལ་སྟོང་ཕྲག་ལྔ། ཀུ་རུ་ཀུ་ལླིའི་ཁྲི་གསུམ་ནི་
ལྷ་མོ་ཀུ་རུ་ཀུ་ལླིའི་བསྙེན་སྒྲུབ་ལས་སྦྱོར་ཇི་ལྟར་བྱ་བ་ལ་ཁྲི་ཚོ་གསུམ་ཡོད། ལྔ་
ཡིས་སངས་རྒྱས་རྣམས་ཀྱི་གར་ནི་རིགས་རྣམས་ལྔའི་གང་ཇི་ལྟར་བྱ་བ་ལ་སྟོང་
ཕྲག་ཡོད། ལྷག་མ་སྟོང་ཕྲག་ལྔ་ཡིས་ནི་ཞེས་པ་བརྗོད་བྱ་འདི་སྟོན་གྱི་མི་འདོགས་
མེད་སྟོང་ཕྲག་ལྔ་གདའ། དེ་ལྟར་བྱས་པས་འབུམ་ཚོ་ཕྱེད་དོ། །གོང་དོན་གྲུབ་ཀྱི་
འབུམ་ཚོ་ཕྱེད་དེ་དེར་འབུམ་ཚོ་གཅིག་གོ །
ད་ནི་འཇུག་སྡུད། རྒྱུད་ཀུན་ནི་འབུམ་ཚོ་ལྔ་པོ་དེ་མི་བསྐྱོད་ཧེ་བཛྲ་ལ་
སོགས་པ་རིགས་ལྔའི་ཆོ་གའི་རིམ་པའོ། །ཞེས་སོ། །དེ་གང་གི་རྒྱུད་ཡིན་ཞེ་ན།
མཁའ་འགྲོ་དགྱེས་པ་རྡོ་རྗེ་ནི་གཙོ་བོ་རིགས་རྣམ་པ་ལྔའོ། །མཁའ་འགྲོ་མ་ནི་
ཡུམ་ལྔ། བཅས་པ་ནི་གྷོ་རི་མ་དང་སྐམ་པ་མོ་ལ་སོགས་པ་འཁོར་རྣམས་སོ། །དེ་
རྣམས་ཀྱི་གཞུང་ཚད་འབུམ་ཕྲག་ལྔས་ནི་ངེས་བསྡུས་སོ་ཞེས་པ་བསྟན་ཏོ། །
ད་ནི་གར་དང་གླུ་ལ་ཞེན་པའི་གདུལ་བྱ་བསྡུ་བའི་ཕྱིར་ཚོགས་ཀྱི་མཆོད་
པ་ལ་སོགས་པའི་དུས་སུ་ཁྲ་བ་མིག་ཡོན་པོ་དང་རྩོད་པ་ཇི་ལྟར་བྱ་བའི་རིམ་པ་ལ་
ལྔ་ལས། སྡུད་པ་པོས་མཚམས་སྦྱར་བ་ནི། དེ་ནས་ནི་འབུམ་ལྔ་གཞུང་ཚད་ཀྱི་
ངེས་པ་བཤད་པའི་འོ། །བློ་ལྡན་རྡོ་རྗེ་འཛིན་ནི་མཁྱེན་པའི་ཤེས་རབ་དང་ལྡན་
པའི་སྟོན་པའོ། །མཁའ་འགྲོ་མ་ནི་འཁོར་དྷ་ཀ་མ་དྲ་བའི་ཚོགས་ཀྱིས་བསྐོར་པ།
རྡོ་རྗེ་གུར་གྱི་རྒྱུད་འདིར། སངས་རྒྱས་གར་གྱི་ཏིང་ངེ་འཛིན་ལ་བཞུགས་ཞེས་པ་
ཡང་དག་པར་རྫོགས་པའི་སངས་རྒྱས་གླུ་གར་བཤད་དོ་སྙམ་པའི་ཏིང་ངེ་འཛིན་
ལ་སྙོམས་པར་ཞུགས་ནས་གསུངས་པའོ། །འོ་ན་གླུ་གར་བྱས་པ་ལ་དགོས་པ་ཅི་
ཡོད་ན། གར་དང་གླུ་ལ་རབ་ཞེན་པ་ནི་གླུ་གར་ལ་ཞེན་ཅིང་ཆགས་པའི
། སེམས་
248 --88



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཅན་རྣམས་ནི་བསྡུ་བའི་ཕྱིར་ནི་གདུལ་བྱ་གླུ་གར་ལ་ཞེན་ཅིང་ཆགས་པ་རྣམས་
དྲངས་པའི་དོན་དུ་གསུངས། སངས་རྒྱས་གར་ལ་རོལ་པར་མཛད་ནི་ཡང་དག་
པར་རྫོགས་པའི་སངས་རྒྱས་ཀྱིས་གླུ་གར་གསུངས་པའོ། །སངས་རྒྱས་ཀྱི་གར་རྡོ་
རྗེ་ཡི་ནི་སྟོན་པ་དྲུག་པ་རྡོ་རྗེ་འཆང་དེས། འདོད་ཆགས་ཅན་གྱིས་བྱང་ཆུབ་བསྒྲུབ་
ཞེས་པ་འདོད་ཆགས་ཅན་གླུ་གར་ལ་ཞེན་ཅིང་ཆགས་པ་དེའི་བླ་ན་མེད་པའི་བྱང་
ཆུབ་རབ་ཏུ་བསྒྲུབ་པའི་ཕྱིར་གླུ་གར་འདི་གསུངས་ཞེས་པ་ན་དགོས་པའོ། །
ད་ནི་གླུ་གར་བཤད་པར་དམ་བཅའ་བ་ནི། སེམས་ཅན་ཀུན་ནི་འདོད་
ཆགས་ཅན་གླུ་གར་ལ་ཞེན་ཅིང་ཆགས་པ་ཀུན་ལ་ཕན་འདོགས་པའོ། །དམ་ཚིག་
ནི་གླུ་གར་སྟོན་པ
པ་ལས་མི་འདའ་བའོ། །དེར་ནི་བཤད་པར་བྱ་ཞེས་བཤད་པར་
དམ་བཅའ་བའོ། །ད་ནི་མིག་ཡོན་པོ་དང་རྩོད་པ་བྱ་བ་དངོས་སོ། །དེ་ནས་རྡོ་རྗེ་
ཅན་བྱོན་ཏེ་ཞེས་པ་ལ་སོགས་པས་སྟོན་ཏོ། །དེ་ཡང་བརྟག་པ་དང་པོའི་ལེའུ་
བདུན་པའི་ཕྱི་མའི་ལེའུ་བདུན་པ། གུར་ལེའུ་གཉིས་པ་འདི་དང་གསུམ་བསྡེབས་
ནས་ཚོགས་འཁོར་ལམ་དུ་སློང་
། དེའང་ལྷ་བལ་ཕན་ཆད་ན་དགྱེས་རྡོར་གྱི་རྣལ་
འབྱོར་པ་གང་ན་ཡོད་དགྱེས་རྡོར་བ་ རང་གིས་ཤེས། བདེ་མཆོག་དང་གདན་
བཞིའི་ཡང་ཁོག་རང་ནང་གིས་ཤེས་སོ། །
ད་སང་གནངས་ཀྱི་ཚེས་བཅུ་བཞིའམ། གཉིས་གསུམ་ལྟ་བུ་གཅིག་ལ་
ཚོགས་འཁོར་བྱེད་ན་ཧེ་བཛྲའི་དཔའ་བོ་དཔའ་མོ་གང་ན་ཡོད་པ་རྣམས་ལ་མེ་
ཏོག་འཕྲེང་བ་རེ་རེ་བསྐུར་བས་ཚོགས་ལ་བྱོན་པར་བཞེད་པ་རྣམས་མེ་ཏོག་ལེན་
ལ། མི་བྱོན་པ་རྣམས་མི་ལེན་ཏེ། དེར་ཚོགས་ཀྱི་ཁང་པ་སུམ་རིམ་པ་བྱ་བ་དབུས་
ཁང་གྲུ་བཞི་པ་གཅིག་བྱ། གཡས་ངོས་ལྟ་བུ་ནས་ཁང་མིག་གཅིག་དབུས་ཁང་དུ་
24889



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྒོ་ལྟ་བ། གཡོན་ངོས་ནས་ཀྱང་ཁང་མིག་གཅིག་དབུས་ཁང་དུ་སྒོ་ལྟ་བ་ཞིག་བྱ།
དབུས་ཁང་དེའི་དཀྱིལ་དུ་ས་སྟེགས་ཀྱི་དཀྱིལ་འཁོར་གྲུ་བཞི་པ་ཞིག་བྱ། དེ་ལ་
ཚོན་དཀར་པོས་ཆོས་འབྱུང་གྲུ་གསུམ་གཉིས་རྩེག་བསྣོལ་མ་ཞིག་བྲི། དེའི་དབུས་
སུ་མན་འཇི་ལྟ་བུའི་སྟེང་དུ་ཐོད་པ་ཆང་གིས་བཀང་པ་ཞིག་གཞག །དེའི་མཐའ་
མ་ན་ཕར་ཐོད་ཆུང་ལྔའི་ནང་དུ་ཤ་ལྔ་བདུད་རྩི་ལྔ་བླུགས་ལ་ཕྱོགས་མ་ནོར་བར་
གཞག །དེའི་མཐའ་མ་ན་ ཕར་ཚོགས་ཀྱི་ཡོ་བྱད་བཟའ་བ། བཏུང་པ། མྱང་པ།
ལྡག་པའི་བྱེ་བྲག་རྣམས་ཀྱིས་བསྐོར་ལ་གཞག །མཆོད་པ་དང་
། གཏོར་མ་ལ་
སོགས་པ་ཡང་བཤམ། ཁང་མིག་གཡས་ངོས་སུ་ཧེ་བཛྲའི་རྡུལ་ཚོན་གྱི་དཀྱིལ་
འཁོར་བཞེངས་ནས་སྤོས་ལ་སོགས་པའི་མཆོད་པ་བྱེད་ པ་ཚོ་ གཅིག་བསྡད།
གཡོན་ངོས་སུ་རིགས་ལྔ་ཡུམ་བཞིའི་འབག་གྱོན་པ་དགུའི་ཁྲོ་བོ་མིག་ཡོན་པོའི་
འབག་གྱོན་པ་གཅིག་ཏེ་བཅུ་བསྡད། རྡོ་རྗེ་སློབ་དཔོན་དེ་རྣམས་ཀྱི་སྤྱི་དཔོན་དུ་
རུང་པ་རྣལ་འབྱོར་པ་གྲུབ་པ་ཐོབ་པ་གཅིག་ཁང་པའི་ཕྱོགས་གང་དབེན་པར་
གདན་བཟང་པོ་ནང་འཚང་ཅན་གྱི་སྟེང་དུ་བཞུགས་སོ། །
དེར་རྡོ་རྗེ་སློབ་དཔོན་དང་
། ཁྲོ་བོ་དབྱུག་སྔོན། ལས་ཀྱི་ཧེ་རུ་ཀ་བྱ་བ་བྱ་
བཞག་བྱེད་པའི་མི་གཅིག་དང་གསུམ་ནང་དུ་བསྡད། གཞན་ཐམས་ཅད་ཕྱི་རོལ་
དུ་རྡོ་སྐྱོང་དུ་ཙན་དན་ག་བུར་ལ་སོགས་པ་དྲི་བཟང་པོ་དང་སྦྱར་བའི་ཆུ་ལ་ཁྲུས་
བྱ། དེ་ནས་ཁྲུས་སྣ་མ་ཟིན་པ་གཅིག་གིས་སྒོ་རྩར་ལོས་ནས་དབྱུག་སྔོན་ལ་སྒོ་
དབྱེ་བར་གསོལ་བ་གདབ་པ་ནི། ཀྱེ་ དམ་ ཚིག་མཛེས་ པ་འཇམ་ པ་སྔོ་མདོག་
ཐུགས་ཞེས་པ་ནས་རིན་ཆེན་བཀོད་པའི་དབྱུག་པ་ཕྱག་ན་བསྣམས་པ་ཀྱེ། རྣལ་
འབྱོར་མ་རྣམས་དབུས་སུ་བདག་མཆི་སྒོ་དབྱེར་གསོལ་ཞེས་པ་གསོལ་བ་གདབ་
248 -90



མཁོའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པ་དང་དབྱུག་སྔོན་གྱིས་སྒོ་དབྱེ། སློབ་དཔོན་དང་བརྡ་བྱ་བརྡ་མ་མཐུན་ན་དབྱུག་
པ་བརྒྱབ་པ་ལ་ནང་དུ་མི་གཏང་
། མཐུན་ན་ནང་དུ་འོངས་བླ་མ་ལ་མཎྜལ་ཕུལ།
ཕྱག་བྱས། མེ་ཏོག་བླ་མའི་ཕྱག་ཏུ་ཕུལ་ལ་གྲལ་ལ་འཁོད་དེ། དེ་བཞིན་དུ་ཕྱི་མ་
ཐམས་ཅད་ཀྱིས་བྱ་སྟེ་དེས་འགྲེའོ། །དེ་ནས་ལས་ཀྱི་ཧེ་རུ་ཀས་ཏིང་ངེ་འཛིན་ལ་
བསྐུར་པ། དེར་སློབ་དཔོན་གྱིས་ལྷ་དགུ་ལྟ་བུའི་བསྐྱེད་རིམ་ཡན་ལག་དྲུག་ལྡན་
དུ་རྩར་གྱིས་བསྒོམ། གཞན་རྣམས་ཀྱིས་དཔའ་བོ་རེ་རེ་ཙམ་མམ། དཔའ་མོ་རེ་
ཙམ་གྱི་མོས་པ་བྱ། ལས་ཀྱི་ཧེ་རུ་ཀས་རྡོ་རྗེ་སློབ་དཔོན་ནས་བཟུང་ནས་ཐམས་
ཅད་ཀྱི་གནས་གསུམ་དུ་དྲིའི་ཐིག་ལེ་བྱ། མཆོད་པ་རྣམ་པ་ལྔ་དྲིལ་བུའི་སྒྲ་དང་
བཅས་པས་དབུལོ།
ད་ཚོགས་བྱིན་གྱིས་བརླབས་ལོངས་མ་སྤྱད་པའི་བར་འདིར་རིགས་ལྔ་
ཡུམ་བཞི་དང་དམིག་ཡོན་པོ་རྩོད་པ་བྱ། དེ་ནས་ཁང་མིག་གཅིག་ནས་མི་བསྐྱོད་
པའི་འབག་གྱོན་པ་དེ་དབུས་ཁང་དུ་དཀྱིལ་འཁོར་གྱི་རྩར་འོང་པ་ལ། དེ་ནས་རྡོ་
རྗེ་ཅན་བྱོན་ཏེ་ཞེའོ། །མེ་ཏོག་སྙིམ་པར་རབ་སྦྱར་ནས་ཞེས་པ་མེ་ཏོག་སྦར་བ་
གང་ཐོགས་ཏེ་ཐལ་མོ་སྤྱི་བོར་སྦྱར་ནས་དཀྱིལ་འཁོར་གྱི་སྟེང་དུ་མེ་ཏོག་ཤཱ་ཡིས་
ལོ་ནས། སེམས་ཅན་རྣམས་སུ་བསྡུས་པའི་ཞེས་པ་ནས་རབ་ཏུ་དགོད་པར་བྱའོ་
ཞེས་བྱ་བའི་བར་གྱི་ཚིག་དེ་ཚོ་བརྗོད་པས། དམ་ཚིག་ཆེ་བཤད་དེ་ནས་ནི་ཞེས་
པའི་ཚིག་ཚོ་དེ་བརྗོད་པའི། མིག་ཡོན་མིག་ཡོན་འགོན་ཕྱུང་སྟེ་ཞེས་པ་ཁང་མིག་
གཅིག་ནས་དབུས་ཁང་དུ། མི་བསྐྱོད་ཡེ་ཤེས་མཉེས་ལྡན་པ་ནི་ཤེས་བྱ་ཇི་ལྟ་བ་
དང་ཇི་སྙེད་པ་མཁྱེན་པའི། སྟོན་པ་ལ་ནི་རྣམ་རྩོད་དོ་ན་མི་བསྐྱོད་པའི་འབག་
གྱོན་པ་དེ་ལའོ། །
248 --91



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེར་མིག་ཡོན་པོ་དབྱུག་པ་ཨོཾ་ཚུགས་བྱས་ནས་རྩོད་པ་འཛུགས་པ་ནི། སུ་
ཁྱོད་ཞེས་པ་ཁམས་གསུམ་གྱི་སེམས་ཅན་ཐམས་ཅད་བླ་ན་མེད་པའི་བྱང་ཆུབ་ལ་
འགོད་པའི་འགྲུབ་པ་ཅན་དེའི་ཡིན་པ་རང་སུ་ཡིན་ཞེའོ། །མི་བསྐྱོད་པའི་འབག་
གྱོན་པ་དེ་ཤ་རེ་ལན་དུ་བདག་དམ་ཚིག་ཡི་གེ་ཧཱུྃ་གཅིག་ཡིན་ཞེའོ། །འོ་ན་ཐུབ་
ཆེན་མདའ་འཕེན་ནམ་ཞེས་པ་མདའ་འཕེན་པའི་དུས་སུ་ཧཱུྃ་ཞེས་བརྗོད་མི་དགོས་
པར་རང་བཞིན་གྱིས་འཕང་པས་མདའ་འཕེན་གཅིག་ཏུ་ཐལ་བྱས་པས
། དེ་ལ་ཁོ་
མ་དགའ་སྟེ་བདག་མི་ཞེས་པ་མདའ་འཕན་མ་ཡིན་ནོ། །
བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པ་དཔལ་ལྡན་ཐུགས་
རྗེའི་སྟོབས་བྱ་བ་ཡིན་ཟེར། མིག་ཡོན་ན་རེ་ཁྱོད་ཀྱི་སྟོབས་བཅོམ་མིན་ནམ་སུ་
ཞེས་པ་དཔལ་བྱ་བ་དེ་རྒྱ་གར་སྐད་དུ་ཤྲཱི་ཡིན་ཤྲཱི་དེ་དཔལ་ལ་ཡང་འགྲོ་སྟེ་
འགོགས་པའི་ཚིག་ལ་འགྲོ་བས་ཁྱོད་རང་གི་སྟོབས་བཅོམ་པ་གཅིག་ཏུ་ཐལ་བྱས་
པས། དེར་མི་བསྐྱོད་པའི་འབག་གྱོན་པ་དེ་སྐྱེས་ནས་ལོག་སོང་
། འདི་ཀུན་གྱི་
དུས་སུ་བཞད་གད་ཤུ་ཡིས་བྱུང་བས་གདུལ་བྱ་དེ་ལྟ་བུ་ལ་ཞེན་ཅིང་ཆགས་པ་
རྣམས་དྲངས་པའི་དོན་དུ་ཡིན་གསུངས། ཡང་ཁང་མིག་གཅིག་ནས་རྣམ་སྣང་གི་
འབག་གྱོན་པ་དེ་མེ་ཏོག་སྙིམ་པ་གང་ཐོགས་ནས་བྱུང་སྟེ་སེམས་ཅན་རྣམས་སུ་
བསྡུ་བ་ཡིས་ཞེས་པ་ནས་རབ་ཏུ་དགོད་པར་བྱའོ་ཞེས་བྱ་བའི་བར་དུ་བརྗོད་ནས་
མེ་ཏོག་ཤཱ་ཡིས་ཕོ། མིག་ཡོན་པོ་དེ་ན་རེ་སུ་ཁྱོད་ལོ་སེམས་ཅན་ཐམས་ཅད་བླ་ན་
མེད་པའི་བྱང་ཆུབ་ལ་འགོད་པའི་འགྲུབ་པ་ཅན་དེ་སུ་ཡིན་བྱས་པས། ལན་དུ་
བདག་ དམ་ཚིག་ཡི་གེ་ཨོཾ་གཅིག་ཡིན་ཞེའོ། །འོ་ན་ཐུབ་པ་སྐྱེས་མཆོག་བྲམ་
ཟེའམ་ཞེས་པ་བྲམ་ཟེ་དེ་ཁྲུས་བྱེད་པའི་དུས་སུ་ཨོཾ་ཟེར་བས་བྲམ་ཟེར་ཐལ་བྱས་
248-92



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པས། ལན་དུ་བདག་བྲམ་ཟེ་མིན་རྣམ་པར་སྣང་མཛད་དཔལ་བྱ་བ་ཡིན་བྱས་
པས། ཁྱོད་ནི་མེ་བཅོམ་འོད་བྲལ་ལམ་ཞེས་པ་ཤི་བེ་རོ་ཙཱ་ན་བྱ་བའི་སྒྲ་ལ་དྲངས་
ན་མེ་དེ་འགེགས་པའི་ཚིག་ཡིན་པས་འོད་དང་བྲལ་བར་ཐལ་ཞེའོ། །
དེར་རྣམ་སྣང་གི་འབག་གྱོན་པ་དེ་ལོག །ཡང་སྣང་མཐའ་འབག་གྱོན་པ་
དེ་བྱུང་གང་སྐད་བྱས་པས། སུ་ཁྱོད་བྱས་པས། ལན་དུ་བདག་དམ་ཚིག་ཡི་གེ་ཨ་
ཡིན་ཟེར། མཁའ་ལྡིང་མཁྱེན་ནམ་མངའ་བདག་སུ་ཞེས་པ་བྱ་ཁྱུང་དང་སྦྲུལ་ཟ་
ཙམ་ན་ཨ་ཨ་ཟེར་བས་དར་ཐལ་བྱས་པས། ལན་དུ་བདག་བྱ་ཁྱུང་མིན་བདག་
པད་མ་གར་གྱི་དབང་ཕྱུག་དཔལ་བྱ་བ་ཡིན་ཟེར། ཁྱོད་ནི་གར་མཁན་བཞད་གད་
མཁན་ཞེས་པ་གླུ་གར་བྱས་ཤིང་བཟའ་བཏུང་ཚིམ་པ་ཞིག་ཏུ་ཐལ་བྱས་པས་དེ་
ཡང་ལོག་གོ །ཡང་རིན་འབྱུང་གི་འབག་གྱོན་པ་དེ་བྱུང་གང་སྐད་བྱས་པས། སུ་
ཁྱོད་བྱས་པས། ལན་དུ་བདག་དམ་ཚིག་ཡི་གེ་ཧཱུྃ་གཅིག་ཡིན་ནོ། །
ཁྱོད་ནི་གདུག་པ་སྟེ་ཚ་བ་འཇོམས་ཞེས་པ་ཚད་ཏྲ་བྱ་བའི་སྒྲ་ལས་དྲངས་
པས་ཚད་པ་སྐྱོབ་པའི་གདུགས་གོག་གཅིག་ཏུ་ཐལ་བྱས་པས། བདག་དེ་ལྟ་བུ་
མིན་ནོ། །རྡོ་རྗེ་ཉི་དཔལ་མཚན་བྱ་བ་ཡིན། འཁོར་ལོ་རྣམ་ཁྱོད་ཇི་ལྟར་མིན་ཞེས་
པ་སུ་རྒྱ་བྱ་བའི་སྒྲ་ལ་དྲངས་ནས་ཉི་མ་དེ་དབུས་ཀྱི་རི་བོ་མཆོག་རབ་
བ་ལ་ཀཱ་ར་ར་
འཁོར་བས་དེ་ལྟ་བུ་གཅིག་ཏུ་ཐལ་བྱས་པས་ལོག་ནས་སོང་
། དེ་ནས་ཡང་དོན་
ཡོད་གྲུབ་པའི་འབག་གྱོན་པ་དེ་བྱུང་གོང་སྐད་ཟེར། སུ་ཁྱོད་བྱས་པས། ལན་དུ་
བདག་དམ་ཚིག་ཡི་གེ་ཁཾ་གཅིག་ཡིན་ཟེར། ཁྱོད་ནི་སྟོང་པས་དཀྲིས་པའོ་ཞེས་པ་
པུ་ཀ་བྱ་བའི་སྒྲ་ལས་དྲངས་ནས་སྟོང་པ་ལ་འགྲོ་བས་ཁྱོད་སྟོང་པས་དཀྲིས་པར་
ཐལ་བྱས་པས། བདག་སྟོང་པ་མིན་ནོ། །
248-93



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འོ་ན་གོང་ན། རྡོ་རྗེ་མགྱོགས་འགྲོ་བྱ་བ་ཡིན་ཟེར། ཁྱོད་ནི་དྷ་སྟེ་ཕ་རོལ་
འགྲོ་ཞེས་པ་རྟ་རྒན་གཅིག་ལ་མི་རྒན་གཅིག་ཞོན་ནས་ཀྱམ་མེ་ཀྱམ་མེ་འགྲོ་བ་
གཅིག་ཏུ་ཐལ་བྱས་པས། དོན་གྲུབ་ཀྱི་འབག་གྱོན་པ་དེ་ཡང་ལོག་ནས་སོང་
།
ད་ཡུམ་རྣམ་པ་བཞི་ལས་དང་པོ་མ་མ་ཀིའི་འབག་གྱོན་པ་དེ་བྱུང་ནས་
གང་སྐད་ཟེར། མིག་ཡོན་པོས་སུ་ཁྱོད་བྱས་པས། ལན་དུ་དམ་ཚིག་སྙིང་རྗེ་ཙམ་
གཅིག་ཡིན་ཟེར། ཨེ་མའོ་ངོ་མ་མཚར་བ། མཛེས་མའི་ཆང་འཚོང་མ་ནི་ཆང་གིས་
ཀྱང་མྱོས་པར་བྱེད་སྙིང་རྗེས་ཀྱང་མྱོས་པར་བྱེད་པས་ཆང་འཚོང་མ་གཅིག་ཏུ་
ཐལ། བདག་མིན་ནི་ཆང་ཚོང་མ་ཡིན། མིག་ཡོན་ཞེས་བོས་པས་མ་མ་ཀི་ཡིན་
ཞེའོ། །ཞང་པོའི་ཁྱིམ་འཛིན་མའམ་སུ་ཞེས་པ་མ་མ་ཀིའི་སྒྲ་ལས་དྲངས་ན་ཞང་
པོའི་ཁྱིམ་འཛིན་མའམ་ཆུང་མ་ཐལ་བྱས་པས་ལོག །ཡང་སྤྱན་མའི་འབག་གྱོན་
པ་དེ་བྱུང་ནས་གང་སྐད་ཟེར། སུ་ཁྱོད་བྱས་པས། ལན་དུ་བདག་དམ་ཚིག་ཞི་བ་
ཉིད་ཡིན་ཟེར། འོ་ན་བུད་མེད་གཡོ་སྒྱུ་འཛིན་མའམ་སུ་ཞེས་པ་བག་མ་སར་པ་དེ་
དང་པོ་ཞི་ཞི་དེས་དེས་ལྟར་བྱས་ནས་ཕྱིས་སུ་བས་ཀྱང་ཐུ་བས་ཀྱང་ཐུ་བ་འོང་
པས་དེར་ཐལ་བྱས་པས། ལན་དུ་བདག་དེ་ལྟ་བུ་མིན་ཏེ། འོ་ན་སུ་ན། ལྷ་མོ་སྤྱན་
མ་ཡིན་ཟེར་བས། ཁོ་ན་རེ་མིག་དེ་གཡོ་བ་དང་བཅས་སམ་ཞེས་པ་ཏ་ར་བྱ་བའི་
སྒྲ་ལས་དྲངས་པས་དམིག་དབུལ་མ་བྱ་བ་ལང་མའམ་རགས་ན་མངའ་བྱ་བ་ལ་
འཇུག་པས་དེར་ཐལ་བྱས་པས་སྤྱན་མ་ལོག་གོ །
པང་གོས་དཀར་མོའི་འབག་གྱོན་པ་དེ་བྱུང་ནས་གོང་སྐད་ཟེར་བས། ཁོ་
ན་རེ་སུ་ཁྱོད་ལོ། ལན་དུ་བདག་དམ་ཚིག་འདོད་ཆགས་ཆེན་པོ་བྱ་བ་ཡིན་ཟེར།
སྨད་འཚོང་ལ་སུ་སྦྱར་ཡོད་བྱས་པས། བདག་སྨད་འཚོང་མ་མིན་སྟེ་ལྷ་མོ་གོས་
24894



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དཀར་མོ་བྱ་བ་ཡིན་ཟེར། ཇི་ལྟར་དཀར་མོ་འཛིན་པ་མིན་ཞེས་པ་དཀར་པོའི་
སྒྲས་འཛིན་པ་ལ་འཇུག་པས། འཛིན་པ་དང་བཅས་པ་གཅིག་ཏུ་ཐལ་བྱས་པས་དེ་
ཡང་ལོག་ནས་སོང་། ཡང་སྒྲོལ་མའི་འབག་གྱོན་པ་དེ་བྱུང་ནས་གོང་སྐད་ཟེར།
མིག་ཡོན་གྱིས་སུ་ཁྱོད་བྱས་པས། ལན་དུ་བདག་དམ་ཚིག་དབང་མོ་བྱ་བ་ཡིན་
ཟེར། དབང་ཆེན་མོ་ཡིན་ན་བཙུན་མོའི་ཕོ་ན་མོའམ་སུ་ཞེས་པ་རྒྱལ་པོའམ་རྒྱལ་
པོའི་བློན་པོའི་ཆུང་མ་དེ་དབང་ཤིན་ཏུ་ཆེ་བས་དེར་ཐལ་བྱས་པས། མིག་ཡོན་
ཞེས་བོས་ནས་བདག་དེ་ལྟ་བུ་མིན་སྒྲོལ་མ་ཡིན་ཟེར། སྒྲོལ་མ་ཡིན་ན། མིག་
བཅོམ་མ་སྟེ་ལོ་མ་སུ་ཞེས་པ་ཏ་རའི་སྒྲ་ལས་དྲངས་ནས་མིག་བཅོམ་མ་ལོང་མ་ལ་
འཇུག་པས་ཁྱོད་ལོང་མར་ཐལ་བྱས་པས། རིགས་ལྔ་ཡུམ་བཞིས་ནང་ནས་མིག་
ཡོན་པོ་ལ་ལྡོག་ནུས་པ་སྒྲོམ་མ་ཡིན་ཏེ། མིག་ཡོན་པོ་ཞེས་བོས་ནས་བདག་ནི་
ནོར་དཔལ་ལྡན་བྱ་བ་ཡིན་ཏེ། ཁྲེལ་འཛེམ་མེད་པ་ཉིད་ལེགས་པའོ་ཞེས་ཁོ་ལ་
གཏིང་མ་སླད་ཟེར། ཁྱོད་རིགས་ལྔ་ཡུམ་བཞི་ལ་ངན་སྨྲས་གཏོང་པས་སོ། །
དཔེར་ན་གྲངས་གཅིག་ན་གྲྭ་པ་རྩ་ཅན་གཅིག་ཡོད་པ་ལ་ཐམས་ཅད་ཀྱིས་
ཕྱེ་གཏོར་བས་རྩ་ཇེ་ཆེ་ཇེ་ཆེ་འགྲོ་བ་ལྟར། འདིར་ཡང་རིགས་ལྔ་ཡུམ་བཞི་ལ་ངན་
སྨྲས་བཏང་པ་དེ་ལེགས་སོ་ཞེས་སོ། ཁྲེལ་མེད་སངས་རྒྱས་ཉིད་མ་ཡིན་ཞེས་པ་
ཡང་དག་པར་རྫོགས་པའི་སངས་རྒྱས་བྱ་བ་ཁྲེལ་ཆེ་བ་ཡིན་ཏེ་ཁྱེད་ལ་ཁྲེལ་མི་
འདུག །ཚིག་ཉུང་ནི་ཡང་དག་པར་རྫོགས་པའི་སངས་རྒྱས་ཀྱི་ཚིག་ཉུང་ངུས་སོ། །
ལྷ་དང་མཐུན་པ་ནི་ལྟ་བ་མང་པོ་མཚོན་པ་ཡིན་ཏེ། མིན་ཞེས་པ་ཁྱོད་དེ་ལྟར་མི་
འདུག་ཞེའོ། །དེ་ནས་རྡོ་རྗེ་རྩོད་པ་པོ་ནི་མིག་ཡོན་པའོ། །མིག་ཡོན་གྱིས་ནི་ཞེས་
པ་སླར་རིགས་ལྔ་ལ་སྨད་ཚིག་རབས་གསུངས་པ་ཞེས་སོ། །རྡོ་རྗེ་སེམས་དཔའ་
24895



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
སྡང་པ་ཆེ་ཞེས་པ་འོ་ན་ང་མ་བདེན་ནམ་མི་བསྐྱོད་པ་ཞེ་སྡང་མི་ཆེའམ། རྨོངས་པ་
ཐུབ་པ་རྣམ་སྣང་མཛད་ཞེས་པ་རྣམ་པར་སྣང་མཛད་གཏི་མུག་མི་ཆེའམ། འདོད་
ལ་ཞེན་པ་འཇིག་རྟེན་གཙོ་ནི་སྣང་མཐའ་འདོད་ཆགས་མི་ཆེའམ། བརྣབ་སེམས་
རྡོ་རྗེ་སྣང་བྱེད་ཡིན་ནི་རིན་འབྱུང་སེར་སྣ་མི་ཆེ་བས། སྐྱོན་ཀུན་བྱེད་པ་དོན་ཡོད་
དེ་ཞེས་པ་དོན་ཡོད་གྲུབ་པ་སྐྱོན་ལྔ་ལྡན་དུ་མི་འདུག་གམ། དེས་ན་འདྲེན་པ་ལྔ་
པོའང་སྐྱོན་ལྡན་ནོ་ཞེས་པ་དེའི་ཕྱིར་ན་རིགས་ལྔ་པོ་ཡང་སྐྱོན་ཅན་དུ་འདུག་ཞེའོ། །
འོ་ན་ སྐྱོན་ཡོད་ པའི་ འཐད་ པ་ གཅིག་ ཐོང་དང་ བྱས་ པ་ལ། སྒོང་སྐྱེས་
མངལ་ནས་སྐྱེ་བའམ་ཞེས་པ་ནས་ཐམས་ཅད་སངས་རྒྱས་བྱའོ་ཞེས་བར་གྱིས་
ཁྱེད་རྣམས་སྔོན་རྒྱུ་བྱང་ཆུབ་མཆོག་ཏུ་སེམས་བསྐྱེད་པའི་དུས་སུ་བདག་བླ་ན་
མེད་པ་ཡང་དག་པར་རྫོགས་པའི་སངས་རྒྱས་ཐོབ་པར་བྱས་ལ། ཁམས་གསུམ་
གྱི་སེམས་ཅན་ཐམས་ཅད་འཁོར་བའི་རྒྱུ་མཚོ་ནས་བསྒྲལ་བར་བྱའོ་ཞེས། དེ་
ལྟར་ཁྱོད་ཀྱིས་དང་པོར་གསུང་པ་ལས་ཞེས་བསྡེབས་སོ། །དེ་ལྟར་ཁྱོད་ཀྱིས་དང་
པོ་རྒྱུ་ལམ་གྱི་དུས་སུ་གསུངས་པ་ལ། དང་པོར་སངས་རྒྱས་ཁྱོད་གྱུར་ན་ཞེས་པ་
སེམས་ཅན་ལ་བརྟེན་ནས་རིགས་ལྔ་པོ་ཁྱོད་སངས་རྒྱས་ནས། དེ་རྣམས་ཅི་སྟེ་
རྒྱས་མ་གྱུར་ནི་སེམས་ཅན་རྣམས་སངས་རྒྱར་བཅུག་ན་ཅི་སྟེ་སེམས་ཅན་འཁོར་
བར་འཁྱམ་དུ་བཅུག་ནས་ཅི་བྱེད་ཞེས་པའོ། །དེས་ན་ནི་སེམས་ཅན་སངས་མ་
རྒྱས་པ་དེའི་ཕྱིར་ན་ཁྱེད་རིགས་ལྔ་ཡང་བརྫུན་ཚིག་སྨྲ་བར་འདུག་གོ །ཇི་ལྟར་
མངའ་བདག་གིས་གསུངས་ནི་ རིགས་ལྔས་རྐོག་འབུགས་གསུངས་པ།
ཅན་རྣམས་ལ་སངས་རྒྱས་ཉིད་ནི་སེམས་ཅན་ལ་སངས་རྒྱས་ཀྱི་རྒྱུས་ཁྱབ་ཞེའོ། །
གང་བསླུས་ཁྱོད་ནི་ངོ་མཚར་ཆེ་ནི་ཁྲོ་བོ་མིག་ཡོན་པོ་ཁྱོད་ངོ་མཚར་ཅན་གྱི་གཏམ་
སེམས་
248 དཀའ་ས6



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
སྨྲ་བ་གཅིག་འདུག་ངམ་ཅག་རིགས་ལྔས་བསླུས་པ་མེད། ཇི་ལྟར་མ་བསླུས་ན།
འཆི་བའི་ཚེའམ་ན་འཆི་བའི་ཚེ་ནའང་ཐབས་ཐུགས་རྗེ་ཆེན་པོས་བྱིན་གྱིས་བརླབ་
ཏེ་སེམས་ཅན་རག་གི་རྣམ་རྟོག་གིས་མ་མཐོང་ཞེའོ། །
དེ་བཞིན་དུ་མུ་གེའི་འཇིགས་པ་ཆེན་པོ་བྱུང་བའམ། ཕས་ཀྱི་རྒོལ་བའི་
གནོད་པ་དང་
། རབ་གནས་བྱེད་པ་དང་། དཀྱིལ་འཁོར་འབྲི་བ་དང་། སྦྱིན་སྲེག་
བྱེད་པ་དང་། ཁྱད་པར་དུ་སྔགས་དང་ནི་སྙིང་པོ་ཉེ་སྙིང་ལ་སོགས་པ་བཟློས་པ།
བསྐྱེད་རྫོགས་བསྒོམ་པར་ལྡན་པའི། གང་ཞིག་ནི་རྟེན་གྱི་གང་ཟག །ང་ལ་ནི་
རིགས་ ལྔ་ ལ། རྟག་རོལ་པ་ནི་བསྐྱེད་རྫོགས་བསྒོམ་བཟླས་ པ་ བྱེད་ པ། དེའི་
མདུན་ནང་འདུག་སྟེ་ནི་རིགས་ལྔའོ། །དེ་ལ་ལོག་པར་ང་མི་འགྱུར་ཏེ་བྱིན་གྱིས་
རློབ་སེམས་ཅན་རང་གི་རྣམ་རྟོག་གིས་མ་མཐོང་པ་ཡིན་ཞེའོ། །འོ་ན་རྩོད་པ་དེ་
གང་གིས་བྱ་ན། སློབ་དཔོན་ལྔ་ནི་རིགས་ལྔའི་འབག་གྱོན་པ་ལྔ། ལྷ་མོ་བཞི་ནི་
ཡུམ་བཞིའི་འབག་གཡོན་པ་བཞིའོ། །མིག་ཡོན་བདག་ཉིད་རྩོད་པ་པོ་ནི་མིག་
ཡོན་པོའི་འབག་གྱོན་པ་དང་བཅུ་པོ་དེས་བྱའོ། །གནས་གང་དུ་བྱ་ན། དཀྱིལ་
འཁོར་ཁང་པའི་གནས་ནི་ས་སྟེང་ཀྱི་དཀྱིལ་འཁོར་གྲུ་བཞི་པའི་སྟེང་དུ་ཚོན་
དཀར་པོས་ཆོས་འབྱུང་གྲུ་གསུམ་གཉིས་རྩེག་བསྣོལ་མ་བྲིས་པ་དེར་བྱའོ། །
སངས་རྒྱས་གར་ལ་རོལ་པར་བྱའོ་ནི་གླུ་གར་ལ་དགའ་བའི་གདུལ་བྱ་དྲངས་པའི་
དོན་དུ་གླུ་གར་བྱ་ཞེས་པའོ། །
འོ་ན་འབག་གི་རྒྱུ་གང་ལ་བྱ་ན། ཁམས་བཞི་ཞེས་ པ་ གསེར་དངུལ།
ཟངས། ལྕགས་བཞི་ལ་བྱ། དེ་བཞིན་རྩ་བ་དང་ཞེས་པ་ཤིང་རྩ་བ་ལ་འབག་
ལེགས་སོ་བྱས་ལ་དེ་ལ་ཚོན་རྩི་བྱུགས་པ་བྱ། དེ་ཡང་མེད་ན། འཇི་བ་ཡི་ཡང་
248-97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྒྱན་རྣམས་ཀྱི་ཞེས་པ་རྫ་སའི་འབག་བྱས་ཏེ་དེ་ལ་སོ་ལེགས་པར་གཏང་ལ་བྱའོ། །
སངས་རྒྱས་རྣམས་ཀྱི་རོལ་མོ་གར་ནི་འབག་བཅུ་པོ་དེ་གྱོན་ལ་གླུ་གར་བྱ་ཞེས་
པའོ། །བདེ་ཞིང་དགའ་དང་བཅས་པས་བྱ་ཞེས་པ་དུས་ཉོན་མོངས་པའི་གཉེན་
པོར་འགྲོ་ན་བྱ། སེམས་ཅན་གྱི་དོན་དུ་འགྱུར་ན་བྱ། ཡང་དག་པར་རྫོགས་པའི་
ངས་རྒྱས་ཀྱི་རྒྱུར་འགྱུར་ན་བྱ་བ་དང་གསུམ་མོ། །
ད་ནི་ཚོགས་བྱ་སྟེ་གླུ་གར་བྱ་བ་དངོས་ནི། ཆོས་འབྱུང་གྲོང་ཁྱེར་ཉམས་
དགའ་བར་ཞེས་པ་གོང་ལྟར་ས་སྟེགས་ཀྱི་དཀྱིལ་འཁོར་གྲུ་བཞི་པར་ཚོན་དཀར་
པོས་ཆོས་འབྱུང་གྲུ་གསུམ་ཉིས་རྩེག་བསྣོལ་མ་བྲིས་ཐ་མ་ཚོགས་ཀྱི་ཡོ་བྱད་ཀྱིས་
བསྐོར་དེར་ཀླུ་ན་དམ་ཚིག་རྡོ་རྗེ་ཞེས་པ་དེའི་དུས་སུ་དཔའ་བ་ཐམས་ཅད་ངག་ཏུ་
རྡོ་རྗེའི་གླུ་ལེན་པ་ལས་མི་འདའ་བས་སོ། །གར་ནི་རྡོ་རྗེ་གོམ་པས་སོང་ཞེས་པ་
ལེའུ་བཅུ་བཞི་པ་ལྟར་ཧེ་བཛྲའི་ང་རྒྱལ་གྱིས་གར་བྱ་ཞེའོ། །དེའི་དུས་སུ་རྫ་རྔ་ནི་
སྒྲའི་མཆོད་པ། སྒེག་སོགས་ནི་སྒེག་མོ་ལ་སོགས་པ་ལྷ་མོ་བརྒྱད་ཀྱི་མཆོད་པ་བྱ།
ཐ་མར་ཏེ་ཞེས་པ་དེ་རྣམས་ཚོགས་ཟིན་པའི་མཐར་བྱ་ཞེའོ། །དེ་ལྟར་བྱས་པའི་
ཕན་ཡོན། དངོས་གྲུབ་ཐམས་ཅད་རབ་སྟེར་བ་ཞེས་པ་མཐར་སྙོམས་འཇུག་གི་
མཆོད་པ་བྱས་པས་དམ་ཚིགས་ཉམས་པ་སྐོངས་ནས་ཕྱག་རྒྱ་ཆེན་པོ་མཆོག་གི་
དངོས་འགྲུབ་འཐོབ་ཞེས་པའོ། །འདི་ནི་གསང་བ་ཆེན་པོའི་ཞེས་པ་ཐེག་པ་འོག་
མ་པ་ལ་གསང་ཞེའོ། །དེ་ལ་གདམས་པ་ནི་རྡོ་རྗེ་སེམས་པའི་གསུང་བཞིན་དུ་
ཞེས་པ་དྲུག་པ་རྡོ་རྗེ་འཆང་གིའོ། །རབ་ཏུ་འབད་པ་ནི་བརྩོན་འགྲུས་དང་བཅས་
པའི་སྒོ་ནས་སོ། །བསྲུང་པར་བྱ་ནི་བསྒྲུབ་པར་བྱ་ཞེས་པའོ། །དེ་རྣམས་ ཀྱིས་
ལེའུའི་གཞུང་བཤད་ནས། །
248 -98



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ད་ནི་ལེའུའི་མཚན་བསྟན་པ་ནི།
གླུ་སྣ་ཚོགས་དང་ཞེས་པ་གོང་གི་ཀླུ་ནི་
དམ་ཚིག་རྡོ་རྗེ་དེ་ལ་མིང་བཏགས། རོལ་མོའི་སྒྲ་དང་ནི་རྫ་རྔ་སྒེག་སོགས་ཐ་མར་
དེ་ལ་མིང་བཏགས། གར་དང་ནི་གར་ནི་རྡོ་རྗེ་གོམ་པས་པོ་ལ་མིང་བཏགས།
འཇིགས་པ་ཆེན་པོར་འཇུག་པ་དང་ན་འབྱུང་པོ་འདུལ་བྱེད་ཀྱིས་གནོད་སྦྱིན་མོ་
དགུག་པ་ལ་མིང་བཏགས། ཆར་པ་དབབ་པ་དང་ཞེས་པ་སྟོབས་པོ་ཆེ་ཆར་པ་
དབབ་པ་ལ་མིང་བཏགས། མི་གཡོ་བའི་བདག་ཉིད་ཆེན་པོ་ནི་མིག་ཡོན་པོ་དང་
རྩོད་པ་བྱ་བ་ལ་མིང་བཏགས། སྟོན་པ་ནི་རིགས་གང་དང་གང་མཆོད་པ་གང་
ཤིས་པ་དང་
། རིགས་ལྔའི་ཕོ་བྲང་གི་རྡུལ་ཚོན་གྱི་ངེས་པ་དང་
། རིགས་བསྡུས་ཀྱི་
རྣལ་འབྱོར་པ་སྤྱོད་ལམ་ལ་རིགས་གང་དང་གང་གི་ང་རྒྱལ་གྱིས་བྱ་བ་དང༌
། ལྷ་
གནད་ལ་བོར་བའི་ཆོ་ག་དང༌
། འབུམ་ལྔའི་གཞུང་ཚད་ཀྱི་ངེས་པ་ལ་སོགས་པ་
ཡང་བསྡུས་པའོ། །ལེའུ་ནི་གཞུང་གཅོད་ཅིང་སྐྱོང་བའོ། །རིན་པོ་ཆེ་ཟླ་བའི་སྒྲོན་
མ་ལས་ལེའུ་གཉིས་པའོ།། 11
ད་ནི་ལེའུ་གསུམ་པ་འདི་ལ་ལེའུའི་གཞུང་དང་
། མཚན་ལས། དང་པོ་
ལེའུའི་གཞུང་སྟོན། དེ་ལ་གཉིས་ལས། གཏོར་མ་བསྟན་པ། དེ་ལ་ལྔ་ལས་དང་
པོ་སྡུད་པ་པོ་མཚམས་སྦྱར་བ་ནི། དེ་ནས་ནི་ལེའུ་གཉིས་པ་བཤད་པའི་རྗེས་ལའོ། །
རྒྱལ་པོ་ རྡོ་ རྗེ་ འཛིན་ནི་སྟོན་པ། མཁའ་འགྲོ་མ་ནི་འཁོར། རྡོ་རྗེ་གུར་གྱི་རྒྱུད་
འདིར། རྡོ་རྗེ་གུར་གྱི་ཏིང་ངེ་འཛིན་བཞུགས་ཞེས་པ་རྡོ་རྗེ་གུར་གྱི་རྒྱུད་དུ་གཏོར་
མ་བཤད་དོ་སྙམ་པའི་ཏིང་ངེ་འཛིན་ལ་བཞུགས་ནས། ཅི་གསུངས་ན་འབྱུང་པོ་
ཆེན་པོའི་གཏོར་མ་གསུངས་ཞེའོ། །
ད་ནི་གཏོར་མའི་མགྲོན་བསྐྱེད་པ་ནི། དེ་ཡང་མགྲོན་བསྐྱེད་པ་གུར་ལེའུ་
248 -99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༧༽
གསུམ་པ་ན་ཡོད་ཟེར་བ་དེ་འདི་ལ་ཟེར་བ་ཡིན་གསུངས། ནམ་མཁའི་དབྱིངས་
ཀྱི་དབུས་གནས་པར་ཞེས་པ་རང་གི་ཡི་དམ་ལྷར་བསྒོམས་པའི་མདུན་དུ་ཆོས་
འབྱུང་གྲུ་གསུམ་ནམ་མཁའི་ཁམས་ཐམས་ཅད་ཁྱབ་པ་ཞིག་བསྒོམ་པའོ། །པད་
མ་འདབ་བརྒྱད་བསྒོམ་བྱས་ལ་ཞེས་པ་ཆོས་འབྱུང་དེའི་ནང་དུ་སྟེང་དུ་པད་མ་
དཀར་པོ་འདབ་མ་བརྒྱད། འོག་ཏུ་དམར་པོ་འདབ་མ་བརྒྱད། བར་དུ་སྔོན་པོ་
འདབ་མ་བརྒྱད་སྟེང་སུམ་རྩེག་བསྒོམ། དེར་འགྲན་བསྐྱེད་པ་ལ་གཞུང་འདི་ནས་
ལྷ་ཆེན་བརྒྱད། ཀླུ་ཆེན་བརྒྱད། ཕྱོགས་སྐྱོང་བརྒྱད་དེ་མགྲོན་ཉི་ཤུ་རྩ་བཞི་བསྐྱེད་
པར་གསལ། དེའི་དོན་སློབ་དཔོན་མ་ཐུབ་ཟླ་བས་ཀྱང་གཏོར་མའི་ཆོ་གར་དེ་
བཞིན་དུ་མཛད་ནས་གདའ། འོ་སྐོལ་བླ་མ་ལྷོ་པའི་ཞལ་ནས་རང་གི་སྤྱི་བོའི་ཧཱུཾ་
ལས་འོད་སྤྲོས་གཟུགས་མེད་སྐྱེ་མཆེད་མུ་བཞི་ནས་རྒྱལ་ཆེན་རིགས་བཞིའི་བར་
གྱི་ལྷ་ཚོགས་ཐམས་ཅད་འོད་ཀྱིས་བསྡུས་ནས་པད་མ་དཀར་པོ་འདབ་མ་བརྒྱ
ཀྱི་དབུས་སུ་ཨོཾ་དཀར་པོ་གཅིག་ཏུ་བསྒོམ།
ཡང་སྙིང་གའི་ཧཱུྃ་ལས་འོད་སྤྲོས་ཕྱོགས་སྐྱོང་བཅུ་ཕ་མ། མཁན་པོ། སློབ་
དཔོན་༢
་ལ་སོགས་པ་འོད་ཀྱིས་བསྡུས་ནས་པད་མ་སྔོན་པོ་བརྒྱད་ཀྱི་དབུས་སུ་ཧཱུཾ་
སྔོན་པོ་གཅིག་ཏུ་བསྒོམ། མགྲིན་པའི་ཨ་ལ་འོད་སྤྲོས་ས་སྟེང་མི། ས་འོག་ཀླུ། ཡི་
དྭགས། དུད་འགྲོ་ལ་སོགས་པ་ཐམས་ཅད་འོད་ཀྱིས་བསྡུས་ནས་པད་མ་དམར་
པོའི་དབུས་སུ་ཨ་དམར་པོ་གཅིག་ཏུ་བསྒོམ། དེ་རྣམས་ལས་འོད་ཟེར་འཕྲོས་
སངས་རྒྱས་མཆོད་སེམས་ཅན་གྱི་དོན་བྱས་ནས་ཚུར་འདུས་པ་ལས་འཁོར་ལོ་
དང༌། པད་མ། རྡོ་རྗེ་གསུམ་ལ་ཨོྃ་ཨ་ཧཱུྃ་གསུམ་གྱིས་མཚན་པར་གྱུར། དེ་ལས་
འོད་འཕྲོས་པས་གཉིས་བྱས་ཚུར་འདུས་པ་ལས། འཁོར་ལོ་ཨོཾ་གྱིས་མཚན་པ་ཞུ་
248 -100



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བ་ལས་སྐུ་རྡོ་རྗེ་སྐུ་མདོག་དཀར་པོ་རང་འོད་ཀྱི་ཡུམ་སྤྱན་མེ་དང་ཞལ་སྦྱར་བ། རྡོ་
རྗེ་ཧཱུྃ་གིས་མཚན་པ་ལས་ཐུགས་རྡོ་རྗེ་སྐུ་མདོག་སྔོན་པོ་རང་འོད་ཀྱི་ཡུམ་མོ་མ་ཀི་
དང་ཞལ་སྦྱར་བ། པད་མ་ཨས་མཚན་པ་ལས་གསུང་རྡོ་རྗེ་སྐུ་མདོག་དམར་པོ་
རང་འོད་ཀྱི་ཡུམ་གོས་དཀར་མོ་དང་ཞལ་སྦྱར་བ་ཕྱག་ན་རྡོ་རྗེ་དྲིལ་བུ་བསྣམས་
པའི་སྐུ་གསུང་ཐུགས་ཀྱི་ཧེ་རུ་ཀ་གསུམ་དུ་བསྐྱེད་གསུངས། བླ་མ་ལྷོ་པས་གཏོར་
མའི་ཆོ་ག་དེ་ཉིད་བསྡུས་པར་ཡང་དེ་བཞིན་དུ་མཛད་ནས་གདའ། ཉམས་ལེན་
ཡང་དེ་ལྟར་མཛོད་གསུངས། གཞུང་འདི་ནས་ནི་མགྲོན་ཉེར་བཞིར་གསལ་ལོ། །
དེ་ལ་ཐུགས་ཀའི་ཧཱུྃ་ལས་འོད་སྤྲོས་ཕྱོགས་སྐྱོང་བཅུ་ལ་སོགས་པ་འོད་ཀྱིས་བསྡུས་
ནས་པད་མ་སྔོན་པོ་འདབ་མ་བརྒྱད་ལ་ཧཱུྃ་བརྒྱད་དུ་བསྒོམ། དེ་ལས་འོད་འཕྲོས་
འདུས་པ་ལས་རྡོ་རྗེ་ཧཱུྃ་གིས་མཚན་པ་བརྒྱད་དམ་པ་ཡང་ན་ཧཱུཾ་བརྒྱད་རང་ལས་
ཕྱོགས་སྐྱོང་བརྒྱད་བསྐྱེད་པ་ནི། དབང་པོ་ཤར་གྱི་འདབ་མར་བསམ་ཞེས་པ་ནས་
འབྱུང་བའི་གཙོ་བོ་དབང་ལྡན་དུའོ་ཞེས་པའི་བར་རོ། །
སྤྱི་བོའི་ཧཱུཾ་ལས་འོད་སྤྲོས་ཆོ་ག་གསུམ་ལས་ལྷ་ཆེན་བརྒྱད་ནི། ཉི་ཟླ་
ཚངས་ལྷ་ལ་སོགས་དང་ཞེས་པ་ནས་སུམ་ཅུ་རྩ་གསུམ་གནས་རྣམས་ཞེས་པའི་
བར་རོ། །དེ་ཡང་ཕྱོགས་བཞིར་དབང་ཕྱུག་ཆེན་པོ། དབང་པོ། ཚངས་པ། ཁྱབ་
འཇུག་བཞི་དགོད། མཚམས་བཞིར་འདོད་པའི་དབང་ཕྱུག །ཚོགས་ཀྱི་བདག་པོ།
འབྲིང་གི་རི་ཏི། གཞོན་ནུ་ཏིར་ཏི་ཀ་དང་བཞི་དགོད། སྲོག་ཤིང་གི་དགོངས་པ་
ཡིན་གསུངས། ཐམས་ཅད་སྟེང་དུ་བསམ་པར་བྱ་ཞེས་པ་ལྷ་ཆེན་བརྒྱད་སྟེང་གི་
པད་མ་དཀར་པོ་འདབ་མ་བརྒྱད་མའོ། །ཆོས་འབྱུང་སོན་པ་ནི་ཐམས་ཅད་ཆོས་
འབྱུང་གི་ནང་དུ་ཆུད་པའོ། །
248 -101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
མགྲིན་པའི་ཨ་ལས་འོད་འཕྲོས་ནས་པད་མ་དམར་པོ་བརྒྱད་ལ་ཆོ་ག་
གསུམ་གྱིས་ཀླུ་ཆེན་བརྒྱད་ནི། སྟོབས་ཀྱི་རྒྱུ་དང་དུང་སྐྱོང་དང་ཞེས་པ་ནས་ལྷ་
མིན་སེམས་ཅན་དམྱལ་བ་རྣམས། ཆོས་འབྱུང་གནས་སུ་འོག་ཏུའོ་ཞེས་པ་འོག་གི་
པད་མ་དམར་པོ་འདབ་མ་བརྒྱད་པ་བསྒོམ་ཞེའོ། །
བསྐྱེད་པར་བྱེད་པའི་ས་བོན་ནི། ཨོཾ་ལས་ཚངས་ལྷ་ལ་སོགས་ཏེ་ཞེས་པ་
པད་མ་དཀར་པོ་བརྒྱད་ལ་ༀ་བརྒྱད་ཞུ་བ་ལས་ཚངས་པ་ལ་སོགས་པ། ལྷ་ཆེན་
བསྐྱེད། ཧཱུྃ་ལས་ནི་པད་མ་སྔོན་པོ་བརྒྱད་ལ་ཧཱུྃ་བརྒྱད་ཞུ་བ་ལས་དུམ་བུ་བླངས་ལ་
སོགས་ནི་བརྒྱ་བྱིན་གྱིས་བཅོམ་ལྡན་འདས་ལ་མཆོད་སྦྱིན་གྱི་དུམ་བུ་བརྒྱ་མ་
ཆགས་པར་ཕུལ་བས་བརྒྱ་བྱིན་ལ་སོགས་པ་ཕྱོགས་སྐྱོང་བརྒྱད་བསྐྱེད། ཨ་ལས་
སྟོབས་ཀྱི་རྒྱུ་སོགས་པ་ནི་པད་མ་དམར་པོ་བརྒྱད་ལ་ཨ་བརྒྱད་ཞུ་བ་ལས་སྟོབས་
ཀྱི་རྒྱུ་འོས་པ་ཀླུ་ཆེན་བརྒྱད་བསྐྱེད་པའོ། །དེ་རྣམས་ཀྱི་ཐུན་མོང་གི་ཆོས་ལག་
གཉིས་གདོང་གཅིག་ཅན་རྣམས་ཏེ་ཞེས་པ་ཐམས་ཅད་ཞལ་གཅིག་ཕྱག་གཉིས་
པར་མཐུན། ཕྱག་མཚན་གཡས་པ་རྡོ་རྗེ་གཡོན་པ་དྲིལ་བུ་བསྣམས་པ་མཐུན་
པའོ། །སྟེང་དུ་ལྷ་རྣམས་དཀར་པོ་ཆེ་ནི་ལྷ་ཆེན་བརྒྱད་སྐུ་མདོག་དཀར་པོ། དབང་
པོ་ལ་སོགས་ཁྱབ་འཇུག་འདྲ་ནི་ཁྱབ་འཇུག་སྔོན་པོར་ཡོད་པ་བཞིན་དུ་དབང་པོ་
ལ་སོགས་པ་ཕྱོགས་སྐྱོང་བརྒྱད་སྐུ་མདོག་སྔོན་པོར་ཡོད། སྟོབས་ཀྱི་རྒྱུ་བསོག་
དམར་པོ་ཆེ་ནི་ཀླུ་ཆེན་བརྒྱད་སྐུ་མདོག་དམར་པའོ། །རང་འོད་རིག་མས་ལུས་
སྤུས་ལྡན་ནི་ཡབ་ཅི་འདྲ་མ་འདྲའི་ཡུམ་དང་ཞལ་སྦྱར་བའོ། །རྡོ་རྗེ་དྲིལ་བུས་ལག་
པ་སྦྲེལ་ནི་ཕྱག་མཚན་གཡས་ པ་ རྡོ་ རྗེ་གཡོན་པ་དྲིལ་བུ་བསྣམས་པ་མཐུན།
གཡས་བརྐྱང་བ་ནི་སྟན་ལ་གནས་ཞེས་པ་ཐམས་ཅད་ཀྱང་ཞབས་གཡས་བརྐྱང་
248 -102



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གཡོན་བསྐུམ་པས་བཞུགས་པའོ། །
ད་ནི་སྤྱན་དྲངས་ཤིང་རྒྱས་གདབ་པ་ནི། འོག་ན་སེར་མོས་དགུག་པར་
བྱས་ནས་ནི་ཞེས་པ་རང་གི་ཐུགས་ཀ་ནས་འོད་སྤྲོས་རང་འདྲའི་ཡེ་ཤེས་སེམས་པ་
རེ་རེ་སྤྱན་དྲངས་ནས་དགུག་གཞུག་བྱ་བ་ལ་སེར་མོས་དགུག་པར་བྱས་ནས་ནི་
ཞེས་པ་འགྲན་ཉེར་བཞི་བསྐྱེད་ཀྱང་རུང་སྐུ་གསུང་ཐུགས་གསུམ་བསྐྱེད་ཀྱང་རུང་
སྟེ་ཡེ་ཤེས་དགུག་པ་ནི་གྷོ་རི་ཛ་ཞེས་པ་གྷོ་རི་མ་ལྕགས་ཀྱུ་ཐོགས་པ་སྤྲས་ལ་སོ་
སོའི་མགོ་ཐོག་ཏུ་དགུག །ཆོམས་རྐུན་མའི་ཞགས་པས་བཅུག་ནི་ཙོ་རི་ཧཱུྃ་ཞེས་
བརྗོད་པས་ཙོ་རི་མ་ཞགས་པ་ཐོགས་པས་གཞུག །རོ་ལངས་མ་ནི་སྒྲོག་གིས་
བཅིང་ཞེས་པ་བྷེ་ཏ་ལི་བི་ཞེས་བརྗོད་པས་བྷེ་ཏ་ལི་སེར་མོ་ལྕགས་སྒྲོག་ཐོགས་པ་
བཅིང་ཟ་ནུས་དྲིལ་བུས་དབང་བྱས་ཏེ་ཞེས་པ་
། སྨ་རི་ཧོ་ཞེས་བརྗོད་པས་གྷསྨ་རི་
དྲིལ་བུ་ཐོགས་པ་སྤྲོས་ནས་དམ་ཚིག་གི་མགྲོན་བཅུ་བཞི་ལ་ཡེ་ཤེས་ཀྱི་མགྲོན་
ཉེར་བཞི་བསྟིམས་པས་དེ་མི་མཉེས་པ་མེད་པར་མཉེས་པའམ་དབང་དུ་བྱས་པར་
བསྒོམ་པའོ། །
དེ་ནས་བརྟག་པ་དང་པོའི་ལེའུ་བཞི་པ་བཞིན་དུ་ལྷ་མོ་བདུད་རྩི་བུམ་ཆུ་
ཐོགས་པས་དབང་བསྐུར་བས་ཆུ་ཅུང་ཟད་ཡར་འཁྱིལ་བས་རིགས་ཀྱི་བདག་པོས་
དབུ་བརྒྱན་པ་གོང་ན། ཚངས་སོགས་ནི་ཚངས་པ་ལ་སོགས་པ་ལྷ་ཆེན་བརྒྱད་ལ།
བརྟག་པའི་ཕྱག་རྒྱས་གདབ་ནི་རྣམ་པར་སྣང་མཛད་ཀྱིས་དབུ་བརྒྱན་པའོ། །རྡོ་རྗེ་
བརྒྱ་བྱིན་སོགས་པ་ལ་ཞེས་པ་ལ་སོགས་པ་ཕྱོགས་སྐྱོང་བརྒྱད་ལ་མི་བསྐྱོད་པས་
དབུ་བརྒྱན་ནོ། །སྟོབས་ཀྱི་རྒྱུ་སོགས་ནི་ཀླུ་ཆེན་བརྒྱད་ལ། གར་གྱི་གཙོ་བ་ནི་
སྣང་བ་མཐའ་ཡས་ཀྱིས་དབུ་བརྒྱན་པར་བསྒོམ་མོ། །ཐམས་ཅད་རིགས་གསུམ་
248 -103



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གནས་སུ་སྐྱེས་ཞེས་པ་མགྲོན་ཉེར་བཞི་པོ་དེ་ཐམས་ཅད་སྐུ་གསུང་ཐུགས་རྣམ་པ་
གསུམ་དུ་འདུས་ཞེའོ། །
ད་ནི་མཆོད་ཅིང་འཐོར་འཐུང་དབུལ་བ་ནི། དེ་ནས་མཆོད་ཡོན་ཞབས་
བསིལ་དབུལ་ཞེས་པ་བརྟག་པ་ཕྱི་མའི་ལེའུ་དང་པོ་ནས་འབྱུང་པ་བཞིན་དུ་ཨཱི་ཛ་
ཧཱུྃ་བཾ་ཧོ་ཁཾ་རཾ་ཨ་ཧཱུྃ་སྭཱ་ཧཱས་མཆོད་ཡོན། ཨོཾ་ནི་རེ་ཏེ་ཁཾ་རཾ་ཨཱ་ཧཱུྃ་སྭཱ་ཧཱས་ཞབས་
བསིལ་དབུལ། དེ་བཞིན་དུ་བཛྲ་པུཉྫས་མེ་ཏོག །དྷ་པེས་སྤོས། གནྡྷེས་དྲི་ཆབ།
ནེ་ཝེ་ཏེས་ཞལ་ཟས། ཨཱ་ལོ་ཀེས་མར་མེ་དབུལ་ལོ། །སྔགས་འདི་ཡིས་ནི་མཉེས་
པར་བྱ་ཟེར་ཀྱང་བརྟག་པ་དང་པོའི་ལེའུ་བདུན་པའི་རྡོ་རྗེ་ཐོད་སྦྱོར་བཞིན་བྱིན་
གྱིས་བརླབས་ཏེ་དེ་ཡང་གཏོར་མའི་འོག་ཏུ་ཡམ་ལས་རླུང་གི་དཀྱིལ་འཁོར་
།
དེའི་སྟེང་དུ་རཾ་ལས་མེའི་དཀྱིལ་འཁོར། དེའི་སྟེང་དུ་ཨ་ལས་ཐོད་པ་ཕྱི་དཀར་བ་
ནང་དམར་བ་བསྒོམ། དེའི་ནང་དུ་གཏོར་རྫས་ཀྱི་དངོས་པོ་དེ་ཅི་ཡིན་ཀྱང་ཤ་ལྔ་
བདུད་རྩི་ལྔར་བསྒོམ། སྟེང་དུ་ཟླ་ཕྱེད་རྡོ་རྗེ་གཅིག་བསྒོམ། དེར་ཡཾ་ལས་རླུང་
བྱུང་། རཾ་ལས་མེ་འབར། ཐོད་པའི་རྫས་ཁོལ་རླངས་པས་ཟླ་ཕྱེད་རྡོ་རྗེ་ནས་ཡེ་
ཤེས་བདུད་རྩི་ཕབ། དམ་ཚིག་ཡེ་ཤེས་དབྱེར་མེད་དུ་འདྲེས་པར་བསྒོམས་ལ།
ངག་ཏུ་ༀ་ཨ་ཧཱུྃ་ཞེས་ལན་གསུམ་བརྗོད་ལ་བྱིན་གྱིས་བརླབས་པ་དེ་ལ་ཇོ་བོ་མེ་ཏྲི་
པའི་ཞལ་ནས། རང་གི་སྤྱི་བོའི་ཨོཾ་ལས་ལྷ་མོ་སྐུ་མདོག་དཀར་མོ་ཕྱག་ན་ཐོད་པ་
ཐོགས་པ་དཔག་ཏུ་མེད་པ་བྱུང་སྟེ་ཐོད་པས་བདུད་རྩི་བཅུས་ནས་ལྷ་ཆེན་བརྒྱད་
ལ་དྲངས་པར་བསྒོམ། མགྲིན་པའི་ཨ་ལས་ལྷ་མོ་སྐུ་མདོག་དམར་མོ་ཕྱག་ན་ཐོད་
པ་དཔག་ཏུ་མེད་པ་བྱུང་ནས་བདུད་རྩི་བཅུས་ནས་ཀླུ་ཆེན་བརྒྱད་ལ་དྲངས་པར་
བསྒོམ། ཐུགས་ཀའི་ཧཱུྃ་ལས་ལྷ་མོ་སྐུ་མདོག་སྔོན་མོ་ཕྱག་ན་ཐོད་པ་ཐོགས་པ་
248 -104



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དཔག་ཏུ་མེད་པ་བྱུང་ནས་བདུད་རྩི་བཅུས་ནས་ཕྱོགས་སྐྱོང་བརྒྱད་ལ་དྲངས་པར་
བསྒོམ་གསུངས།
ཇོ་བོ་ནཱ་རོ་པའི་ཞལ་ནས་མགྲོན་ཐམས་ཅད་ཀྱི་ལྗགས་ལ་རྡོ་རྗེ་ནས་འབྲུ་
ཙམ་བསམས་ལ་དེ་ལས་འོད་ཟེར་བྱུང་ནས་དྲངས་ནས་གསོལ་བས་ཤིན་ཏུ་
མཉེས་པར་བསམ་གསུངས་སོ། །སྔགས་བརྟག་པའི་ལེའུ་ཕྱི་མའི་ལེའུ་བཞི་པ་
བཞིན་ཨཱི་ཨིན་ཡ་མ་ཞེས་པ་ལ་སོགས་པ་ལན་གསུམ་མམ་ལྔ་ཙམ་བརྗོད་ལ་
དབུལ་ལོ། །བསྟོད་ཐུང་གཅིག་གིས་བསྟོད་ལ། དེ་ནས་ཡི་གེ་བརྒྱ་པས་ལྷག་ཆད་
བསྐང་། མགྲོན་ རྣམས་ དགྱེས་ པར་ བསྒོམ། དེ་ ནས་ ལྷ་ཆེན་བ རྒྱད་པོ་འཁོར་
བཅས་དང་ཞེས་པ་ལ་སོགས་པས་འཕྲིན་ལས་བཅོལ། ཡི་གེ་བརྒྱ་པའི་ཞབས་སུ་
མུ་ཞེས་བརྗོད་ལ་གཤེགས་སུ་གསོལ། །དེའི་དོན་ནི་ཨོཾ་ཨ་ཧཱུཾ། དེ་ནས་རེ་ཤིག་
འཐོར་འཐུང་དབུལ་ཞེས་སོ། །
ད་ནི་ཡི་གེ་བརྒྱ་པས་གཤེགས་སུ་གསལ་ཞིང་ལྷག་ཆད་བསྐང་བ་ནི།
སྔགས་འདི་ཡིས་ནི་གཤེགས་སུ་གསོལ། །ཨོཾ་བཛྲ་སཏཱ་ས་མཱ་ཡ་ཞེས་པ་ནས་མཧ་
ས་མ་ཡ་སཏྭ་ཨ་མུ་ཞེས་བརྗོད་པས་ཡེ་ཤེས་གཤེགས་དམ་ཚིག་ཐུགས་ཀར་བསྡུ།
གཏོར་མ་ས་གཙང་སར་གཏང་། དེ་ནི་གཏོར་མ་སྟེ་བརྟག་པ་དང་པོའི་ལེའུ་བདུན་
པ། ཕྱི་མའི་ལེའུ་བཞི་པ། འདི་དང་གསུམ་གྱིས་གང་ཟག་གི་ཆ་རྐྱེན་དུ་ལམ་དུ་
སློང་ངོ༌། །
ད་ནི་དབང་བསྐུར་བའི་དུས་སུ་མིང་གདགས་པ་ལ་གསུམ་ལས། སྡུད་པ་
པོས་མཚམས་སྦྱར་བ་ནི། དེ་ནས་ནི་གཏོར་མ་བཤད་པའི་རྗེས་ལའོ། །རྒྱལ་པོ་རྡོ་
རྗེ་འཛིན་ནི་སྟོན་པ། མཁའ་འགྲོ་མ་ནི་འཁོར། རྡོ་རྗེ་གུར་གྱི་རྒྱུད་འདིར། ཏིང་
248 -105



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འཛིན་རྡོ་རྗེའི་མིང་བཞུགས་ཏེ་ནི་མིང་གི་དབང་བསྐུར་བ་བཤད་དོ་སྙམ་པའི་ཏིང་
་ལ་ཞུགས་ནས། དགྱེས་པ་རྡོ་རྗེའི་མིང་གི་དབང་བསྐུར་བ་གསོལ་བར་
མཛད་ཞེས་པའི། མིང་གི་དབང་བསྐུར་བའི་དགོས་པ་ནི། མིང་གི་དབང་བསྐུར་
དུས་སུ་ནི་ཞེས་པ་རིག་པའི་དབང་བསྐུར་ལས་རིག་པའི་དབང་བསྐུར་བའོ། །
མིང་གིས་སློབ་མ་རྣམས་དབང་བསྐུར་ནི་སློབ་དཔོན་གྱིས་སློབ་མ་ལ། དགོས་པ།
རྡོ་རྗེ་མིང་གིས་དབང་བསྐུར་ན་ཞེས་པ་དགྱེས་པ་རྡོ་རྗེའི་མིང་དབང་བསྐུར་ན། སྐྱེ་
བ་འདིར་ནི་སངས་རྒྱས་ཉིད་ཞེས་པ་ཚེ་གཅིག་གིས་ཡང་དག་པར་རྫོགས་པའི་
སངས་རྒྱས་ཐོབ་པར་འགྱུར་རོ། །
ད་ནི་མིང་གི་དབང་བསྐུར་བ་དངོས་ལ་བཞི་ལས། སྐྱེས་པ་རྣམས་ལ་མིང་
གདགས་པ་ནི། རྡོ་རྗེ་བཞད་པ་ལ་སོགས་པ་འདི་རྣམས་སློབ་མ་སྐྱེས་པ་ཁ་ཅིག་
རིགས་བསྡུས་པའི་དཀྱིལ་འཁོར་དུ་དབང་བསྐུར་ན་དབུས་ཀྱི་ལེ་ལ་མེ་ཏོག་ཕོག་
ན་གསུམ་པ་འདི་གང་རུང་གཅིག་གདགས། རིགས་བྱེ་བྲག་པའི་མི་བསྐྱོད་ཧེ་
བཛྲའི་དཀྱིལ་འཁོར་དུ་དབང་བསྐུར་ན་རྡོ་རྗེ་བཞད་པ་དང་
། རྡོ་རྗེ་རྣམ་པར་སྒེག་
པ་དང་། རྡོ་རྗེ་ལྡེམ་པ་དང་གསུམ་པོ་གང་རུང་གཅིག་གིས་གདགས་སོ། །རྡོ་རྗེ་
རོལ་པ་ལ་སོགས་པ་འདི་རྣམས་སློབ་མ་རྣམས་རིགས་བསྡུས་པའི་དཀྱིལ་འཁོར་
དུ་དབང་བསྐུར་ན་ཤར་གྱི་ལེ་ཚེ་ལ་མེ་ཏོག་ཕོག་ན་གདགས། བྱེ་བྲག་པ་རྣམ་སྣང་
ཧེ་བཛྲའི་དཀྱིལ་འཁོར་དུ་དབང་བསྐུར་ན་གསུམ་པོ་འདི་གང་ན་གང་ཞིག་གིས་
གདགས་སོ། །རྡོ་རྗེ་པད་མ་ལ་སོགས་པ་འདི་རྣམས་སློབ་མ་རྣམས་རིགས་བསྡུས་
པའི་དཀྱིལ་འཁོར་དུ་དབང་བསྐུར་ན་ནུབ་ཀྱི་ལེ་ཚེ་ལ་ཕོག་ན་གདགས། བྱེ་བྲག་
པ་སྣང་མཐའ་ཧེ་བཛྲའི་དཀྱིལ་འཁོར་དུ་དབང་བསྐུར་ན་ལྔ་པ་འདི་གང་ན་གང་
248 -106



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཞིག་གིས་གདགས་སོ། །རྡོ་རྗེ་ཡིད་བཞིན་ནོར་བུ་ལ་སོགས་པ་འདི་རྣམས་རིགས་
བསྡུས་པའི་དཀྱིལ་འཁོར་དུ་དབང་བསྐུར་ན་ལྷོའི་ལེ་ཚེ་ལ་མེ་ཏོག་ཕོག་ནའོ། །བྱེ་
བྲག་པ་རིན་འབྱུང་ཧེ་བཛྲའི་དལ་དུ་དབང་བསྐུར་ན་དྲུག་པ་འདི་གང་ན་གང་ཞིག་
གིས་གདགས་སོ། །རྡོ་རྗེ་འབེབས་པ་ལ་སོགས་པ་འདི་རྣམས་སློབ་མ་རྣམས་
རིགས་བསྡུས་པའི་དཀྱིལ་འཁོར་དུ་དབང་བསྐུར་ན་བྱང་གི་ལེ་ཚེ་ལ་མེ་ཏོག་ཕོག་
ན་གདགས། བྱེ་བྲག་པ་དོན་གྲུབ་ཧེ་བཛྲའི་དཀྱིལ་འཁོར་དུ་དབང་བསྐུར་ན་བཞི་
པོ་འདི་གང་ན་གང་ཞིག་གིས་གདགས་སོ། །རྡོ་རྗེ་མིང་དེ་རྣམས་ནི་གོང་མ་དེ་
རྣམས་སོ། །དག་པའི་ གནས་ནི་ སློབ་མ་ རིགས་ ལྔའི་དཀྱིལ་འཁོར་དུ་དབང་
བསྐུར་བས་ལུས་ཀྱི་དྲི་མ་དག་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་གྲུབ་པའི་
ཕྱིར་གདགས་ཞེའོ། །
ད་ནི་བུད་མེད་རྣམས་ལ་མིང་གདགས་པ་ནི། བུད་མེད་རྣམས་ཀྱི་འབྱུང་
སྟེ་ཞེས་སོ། །རྡོ་རྗེ་སྙེམས་མ་ལ་སོགས་པ་འདི་རྣམས་བུད་མེད་ཁ་ཅིག་རིགས་
བསྡུས་པའི་དཀྱིལ་འཁོར་དུ་དབང་བསྐུར་ན་དབུས་ཀྱི་ལེ་ཚེ་ལ་མེ་ཏོག་ཕོག་ན་
གདགས། བྱེ་བྲག་པ་མི་བསྐྱོད་ཧེ་བཛྲའི་དཀྱིལ་འཁོར་དུ་དབང་བསྐུར་ན་བཞི་པོ་
འདི་གང་ན་གང་ཞིག་གིས་གདགས། རྡོ་རྗེ་སྤྱན་མ་ལ་སོགས་པ་འདི་རྣམས་བུད་
མེད་ཁ་ཅིག་རིགས་བསྡུས་པའི་དཀྱིལ་འཁོར་དུ་དབང་བསྐུར་ན་ཤར་གྱི་ལེ་ཚེ་ལ།
བྱེ་བྲག་པ་རྣམ་སྣང་གི་དཀྱིལ་འཁོར་དུ་དབང་བསྐུར་ན་བརྒྱད་པ་འདི་གང་རུང་
ཞིག་གིས་གདགས། རྡོ་རྗེ་ལྕགས་ཀྱུ་མ་ལ་སོགས་པ་འདི་རྣམས་བུད་མེད་ཁ་ཅིག་
རིགས་བསྡུས་པའི་དཀྱིལ་འཁོར་དུ་ལྷོའི་ལེ་ཚེ་ལ་ཕོག་ནའོ། །
བྱེ་བྲག་པ་རིན་འབྱུང་གི་དཀྱིལ་འཁོར་དུ་དབང་བསྐུར་ན་བདུན་པོ་འདི་
248 -107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
གང་རུང་ཞིག་གིས་གདགས། རྡོ་རྗེ་པད་མ་མོ་ལ་སོགས་པ་འདི་རྣམས་བུད་མེད་
ཁ་ ཅིག་ རིགས་བསྡུས་པའི་དལ་དུ་ནུབ་ཀྱི་ལེ་ཚེ་ལ། བྱེ་བྲག་པ་སྣང་མཐའི་
དཀྱིལ་འཁོར་དུ་དབང་བསྐུར་ན་བཞི་པོ་འདི་གང་རུང་ཞིག་གིས་གདགས། རྡོ་རྗེ་
སྒྲོལ་མ་ལ་སོགས་པ་འདི་རྣམས་བུད་མེད་ཁ་ཅིག་རིགས་བསྡུས་པའི་དཀྱིལ་
འཁོར་དུ་བྱང་གི་ལེ་ཚེ་ལ་མེ་ཏོག་ཕོག་ནའོ། །བྱེ་བྲག་པ་དོན་གྲུབ་ཀྱི་དཀྱིལ་
འཁོར་དུ་དབང་བསྐུར་ན་རྡོ་རྗེ་སྒྲོལ་མ་ལ་སོགས་པ་འདི་བརྒྱད་གང་ན་གང་གིས་
གདགས་སོ། །
ད་ནི་དཀྱིལ་འཁོར་གྱི་གཙོ་བོ་རྣམས་ལ་མེ་ཏོག་ཕོག་པའི་མིང་ནི། དེ་
ནས་དེ་བཞིན་གཤེགས་པ་རྣམས་ཀྱི་མཚན་དུ་གྱུར་པ་འབྱུང་ཏེ་ཞེས་པ་ལ་སོགས་
པའོ། །འདི་རྣམས་གདམས་ངག་ཏུ་བཤད་ན། སྐྱེས་པ་རྣམས་ཀྱི་མིང་དེ་རྣམས་
སློབ་མ་རྡུལ་ཚོན་གྱི་དཀྱིལ་འཁོར་དུ་བཅུག་ནས་བུམ་པའི་དབང་བསྐུར་བའི་དུས་
སུ་གདགས། བུད་མེད་རྣམས་ཀྱི་མིང་དེ་རྣམས་སློབ་མ་བྷ་གའི་དཀྱིལ་འཁོར་དུ་
བཅུག་ནས་དབང་གསུམ་པ་བསྐུར་བའི་དུས་སུ་གདགས། བུད་མེད་རྣམས་ཀྱི་
མིང་དེ་རྣམས་སློབ་མ་བྷ་གའི་དཀྱིལ་འཁོར་དུ་བཅུག་ནས་དབང་གསུམ་པ་
བསྐུར་བའི་དུས་སུ་ གདགས། གཙོ་བོ་རྣམས་ཀྱི་མཚན་འདི་སློབ་མ་ལུས་ཀྱི་
དཀྱིལ་འཁོར་དུ་བཅུག་ནས་གསང་དབང་བསྐུར་བའི་དུས་སུ་གདགས་གསུངས་
སོ། །དེའང་རྡོ་རྗེ་སེམས་པ་དགྱེས་རྡོར་རྗེ་ལ་སོགས་པ་འདི་རྣམས་བུམ་དབང་གི་
དུས་སུ་རིགས་བསྡུས་པའི་དཀྱིལ་འཁོར་དུ་ཡིན་ན་དབུས་ཀྱི་ལེ་ཚེའི་ལྟེ་བ་ལ་
ཕོག་ནའོ། །
བྱེ་བྲག་པ་མི་བསྐྱོད་ཧེ་བཛྲའི་དཀྱིལ་འཁོར་དུ་ཡིན་ན་དབུས་ཀྱི་ལྟེ་བ་ལ་
248--108



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཅར་གྱིས་ཕོག་ན་གདགས། གསང་དབང་དུས་སུ་སློབ་དཔོན་ནམ་ལས་རྒྱའི་སྙིང་
གར་མེ་ཏོག་ཕོག་ན་བཅུ་གཅིག་པ་འདི་གང་རུང་ཞིག་གིས་གདགས། རྟག་པ་རྡོ་
རྗེ་གཏི་མུག་ཏེ་ལ་སོགས་པ་འདི་རྣམས་བུམ་དབང་དུས་སུ་རིགས་བསྡུས་པའི་
དཀྱིལ་འཁོར་དུ་ཤར་ཀྱི་ལེ་ཚེའི་ལྟེ་བ་ལ་ཕོག་ནའོ། །བྱེ་བྲག་པའི་རྣམ་སྣང་
དཀྱིལ་འཁོར་དུ་དབུས་ཀྱི་ལྟེ་བ་ལ་ཕོག་ན་གདགས། གསང་དབང་དུས་སུ་སློབ་
དཔོན་ནམ་ལས་རྒྱའི་སྤྱི་བོར་མེ་ཏོག་ཕོག་ན་བཅུ་གསུམ་པོ་འདི་ག་རུང་ཞིག་གིས་
གདགས། །རྡོ་རྗེ་ཉི་མ་རིན་ཆེན་གཙོ་ལ་སོགས་པ་འདི་རྣམས་བུམ་དབང་དུས་སུ་
རིགས་བསྡུས་པའི་དཀྱིལ་འཁོར་དུ་ལྷོའི་ལེ་ཚེའི་དབུས་ཀྱི་ལྟེ་བ་ལ་ཕོག་ནའོ། །
བྱེ་ བྲག་ པ་ རིན་འབྱུང་གི་དཀྱིལ་འཁོར་དུ་དབུས་ཀྱི་ལྟེ་བ་ལ་ཕོག་ན་
གདགས། གསང་དབང་དུས་སུ་སློབ་དཔོན་ནམ་ལས་རྒྱུའི་དཔྲལ་བར་མེ་ཏོག་
ཕོག་ན་བདུན་པོ་གང་རུང་ཞིག་གིས་གདགས། རྟ་མགྲིན་འཇིག་རྟེན་གཙོ་བོ་ལ་
སོགས་པ་འདི་རྣམས་བུམ་དབང་དུས་སུ་རིགས་བསྡུས་དཀྱིལ་འཁོར་དུ་ནུབ་ཀྱི་
ལེ་ཚེའི་དབུས་ཀྱི་ལྟེ་བ་ལ། བྱེ་བྲག་པའི་སྣང་མཐའི་དཀྱིལ་འཁོར་དུ་དབུས་ཀྱི་ལྟེ་
བ་ལ་ཕོག་ན་གདགས། གསང་དབང་དུས་སུ་སློབ་དཔོན་ནམ་ལས་རྒྱའི་མགྲིན་
པར་མེ་ཏོག་ཕོག་ན་བདུན་པོ་འདི་གང་རུང་ཞིག་གིས་གདགས། །རྟ་མཆོག་དང་
ནི་རྟ་རྒྱལ་ལ་སོགས་པ་འདི་རྣམས་བུམ་དབང་དུས་སུ་རིགས་བསྡུས་པའི་དཀྱིལ་
འཁོར་དུ་བྱང་གི་ལེ་ཚེའི་དབུས་སུ་ཀྱི་ལྟེ་བ་ལ་ཕོག་ན། བྱེ་བྲག་པའི་དོན་གྲུབ་ཀྱི་
དཀྱིལ་འཁོར་དུ་དབུས་ཀྱི་ལྟེ་བ་ལ་ཕོག་ན་གདགས། གསང་དབང་དུས་སུ་སློབ་
དཔོན་ནམ་ལས་རྒྱའི་ལྟེ་བར་མེ་ཏོག་ཕོག་ན་བཅུ་པོ་འདི་གང་རུང་ཞིག་གིས་
གདགས། རྡོ་རྗེ་འཛིན་དང་རྡོ་རྗེ་སེམས་ལ་སོགས་པ་འདི་རྣམས་པ་དྲུག་པ་རྡོ་རྗེ་
248 -109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འཆང་གི་མཚན་སྤྱིར་འགྲོ་བས་རིགས་བསྡུས་པ་བྱེ་བྲག་པ་ཐམས་ཅད་ཀྱི་དབུས་
ཀྱི་ལྟེ་བ་ལ་མེ་ཏོག་ཕོག་ན་འདི་རྣམས་གདགས། གསང་དབང་གི་དུས་སུ་སློབ་
དཔོན་ནམ་ལས་རྒྱའི་གསང་གནས་སུ་མེ་ཏོག་ཕོག་ན་བདུན་པོ་འདི་གང་རུང་
ཞིག་གིས་གདགས་སོ། །
ད་ནི་མཇུག་བསྡུ་བ་ དགོས་ པ་ དང་ བཅས་ པ་ནི། ཆགས་དང་ནི་སྣང་
མཐའ། ཞེ་སྡང་ནི་མི་བསྐྱོད་པ། གཏི་མུག་ནི་རྣམ་སྣང་
། དེ་བཞིན་དམ་ཚིག་འདི་
དོན་གྲུབ། སེམས་ནི་རྡོ་རྗེ་སེམས་དཔའོ། །རིན་བུ་ནི་རིན་འབྱུང་ངོ༌
། །དོན་ལ་
རིགས་ལྔ་རྡོ་རྗེ་འཆང་དང་དྲུག་གོ །དགོས་པ་ནི། འདོད་པ་ནི་བདེ་འགྲོ་ལྷ་དང་
མིའི་གོ་འཕང་ངོ༌། །ཐར་པ་ནི་མྱ་ངན་ལས་འདས་པ་བསྒྲུབ་པའི་དོན་དུའོ། །
ད་ནི་ལེའུ་ཡི་མཚན་བསྟན་པ་ནི། དེ་བཞིན་གཤེགས་པ་ནི་རིགས་ལྔ་རྡོ་
རྗེ་འཆང་དང་དྲུག་གོ །མཚན་མཆོག་ཏུ་བསྟན་ པ་ ནི་སྐྱེས་པ་རྣམས་ལ་མིང་
གདགས་པ། བུད་མེད་རྣམས་ལ་དཀྱིལ་འཁོར་གྱི་གཙོ་བོ་རྣམས་ལ་མིང་གདགས་
པ་སྟེ་དོན་ལ་རིགས་ལྔའི་མཚན་ལས་མ་འདས་པའོ། །ལེའུ་ནི་གཞུང་གཅོད་ཅིར་
སྐྱོང་པའོ། །ཟླ་བའི་སྒྲོན་མ་ལས་ལེའུ་གསུམ་པའོ།། 11
ད་ནི་ལེའུ་བཞི་པ་འདི་ལ་ལེའུའི་གཞུང་དང་མཚན་བསྟན་པ་ལས། དང་
པོ་ལེའུའི་ གཞུང་། དེ་ ལ་ ཆོས་བཅུ་ གཉིས་ ལས། དང་ པོ་ བརྟག་ པ་ སུམ་ཅུ་རྩ་
གཉིས་ཀྱི་དབྱེ་བ་ནི། རྡོ་རྗེ་སྙིང་པོ་མངོན་བྱང་ཆུབ་ཞེས་པ་ལ་སོགས་པ་སྟེ། འདི་
ལ་བླ་མ་ལྷོ་པའི་ཞལ་ནས། དཔལ་དགྱེས་པ་རྡོ་རྗེ་ལ་གཞུང་ཚད་འབུམ་ཚོ་ནི་ལྔ།
བརྟག་པ་ནི་སུམ་ཅུ་རྩ་གཉིས། བརྗོད་བྱ་ནི་རྒྱ་མཚོ་ལྟ་བུའི་རྒྱུད། ལེའུ་ནི་སྟོང་
ཕྲག་སུམ་ཅུའི་བདག་ཉིད་ཅན་གཅིག་ཡིན་གསུངས། བླ་མ་གཞུང་པའི་ཞལ་ནས།
248 -110



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འབུམ་ཚོ་ལྔར་བཏགས་པ་སུམ་ཅུ་རྩ་གཉིས་འདིར་ལྟར་འདུ་བྱ་བའི་གསལ་ཀ་
ཡང་མེད་ལ། བརྟག་པ་སུམ་ཅུ་རྩ་གཉིས་སུ་འབུམ་ཚོ་ལྔ་འདི་ལྟར་འདུ་བྱ་བའི་
ཡང་ གསལ་ཀ་མེད་པས། གཞུང་ གི་ཐད་ པ་ལྟར་ན་རྒྱུད་རྒྱས་བསྡུས་རྣམ་པ་
གསུམ་དུ་བྱས་ན་བདེ་རུང་ཞིག་ཡོད། དེ་ཡང་རྒྱུད་རྒྱས་པ་འབུམ་ཚོ་རྣམ་པ་ལྔའི་
རྒྱུད། བར་པ་བརྟག་པ་སུམ་ཅུ་རྩ་གཉིས་པ། བསྡུས་པ་གུར་དང་གསུམ་དུ་བྱས་
ནས། དེ་ལ་རྒྱུད་རྒྱས་པ་དེ་ལེའུ་དང་པོ་ནས། དགྱེས་རྡོར་འབུམ་ལྔའི་བདག་ཉིད་
ལས། དཀྱིལ་འཁོར་རྣམ་པ་ལྔར་གསུངས་ཏེ་ཟེར་བ་དང་། འབུམ་ཚོ་ལྔའི་གྲངས་
ལེའུ་གཉིས་པ་ནས། སངས་རྒྱས་དཀྱིལ་འཁོར་འབུམ་ཕྲག་གཅིག །དེ་བཞིན་རྡོ་
རྗེ་ཅན་གྱི་འབུམ་ཞེས་པ་ནས་ལྷག་མ་སྟོང་ལྔའི་ནི་ཞེས་པའི་བར་དེ་ལ་རྒྱུད་རྒྱས་
པ་བྱས། འབྲིང་པོ་པཎྜི་ཏའི་ཁ་རྒྱུགས་ལ་བརྟག་པ་སོ་གཉིས་ཟེར་ཡང་གཞུང་
ནས་གསལ་བ་རྡོ་རྗེ་སྙིང་པོ་མངོན་བྱང་ཆུབ་བྱ་བ་ནས། བརྟག་པ་སུམ་ཅུ་པ་ཡང་
བཤད་བྱ་བའི་བར་ལ་སུམ་ཅུ་ལས་མ་བཤད་པར་དེ་ལ་བར་པ་བྱས། བསྡུས་པ་
འོག་འདི་ནས། ཨེ་མ་རྒྱ་ཆེན་རྒྱུད་བསྟན་པ། འབུམ་ལྔ་དགྱེས་པ་རྡོ་རྗེ་ལས། །
སྙིང་པོ་འདི་ནི་ཡོངས་བསྡུས་པའོ། །
འདི་ནི་རྒྱུད་ཀྱི་ངེས་པ་སྟེ་ཟེར་བས་གུར་འདི་ལ་རྒྱུད་བསྡུས་པར་བྱས་ན་
བདེ་རུང་ཞིག་བདོག་སྟེ། བླ་མ་ནི་འབུམ་ཚོ་ལྔ། བརྟག་པ་ནི་སོ་གཉིས། བརྗོད་
བྱ་ནི་རྒྱ་མཚོ་ལྟ་བུ། ལེའུ་ནི་སྟོང་ཕྲག་སུམ་ཅུའི་བདག་ཉིད་ཀྱི་རྒྱུད་གཅིག་ཡིན་
གསུང་པས་དེ་བཞིན་མཛོད། དེ་ལ་བླ་མ་ལྷོ་པ་ནི་གཞུང་ནས་བརྟག་པ་སུམ་ཅུ་
ཐམ་པ་གདམས་ངག་གིས་གཉིས་བསྣན་ནས་སོ་གཉིས་དུ་མཛད་དོ། །རྡོ་རྗེ་སྙིང་
པོ་མངོན་བྱང་ཆུབ་ནི་རྡོ་རྗེ་སྙིང་པོས་ཞུས་ཤིང་དབང་བྱས་པའོ། །བརྟག་པའི་
248 -ill



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྒྱལ་པོ་དང་པོ་སྟེ་ཞེས་པ་འདི་དང་
། རྩ་རྒྱུད་བརྟག་པ་དང་པོ་རྫོགས་པ་ན། རྡོ་རྗེ་
སྙིང་པོ་མངོན་པར་བྱང་ཆུབ་པ་ཞེས་བྱ་བ་བརྟག་པའི་རྒྱལ་པོ་དང་པོ་རྫོགས་སོ་
ཟེར་བ་གཉིས་མཐུན། སྒྱུ་འཕྲུལ་བརྟག་པ་གཉིས་པའོ་ཟེར་བ་དང་། སྒྱུ་འཕྲུལ་
གྱི་བརྟག་པ་གཉིས་ཞེས་བྱ་བ་སུམ་ཅུ་རྩ་གཉིས་ལས་བྱུང་པ་རྫོགས་སོ་ཟེར་བ་
དང་གཉིས་མཐུན་པས་བསྟོད་ནས་བྱུང་པའི་དབང་པོ་དེ་མ་བྱེད་དོ། །དེ་གཉིས་མི་
བསྐྱོད་པའི་བརྟག་པའོ། །
རྡོ་རྗེ་གར་ནི་གསུམ་པ་སྟེ་ཟེར་བ་འདི་མན་ཆད་བོད་དུ་མ་འགྱུར་བར་མ་
ཟད་རྒྱ་དཀར་ན་ཡང་མེད་ཌཱ་ཀི་མའི་ཕྱག་ནས་མ་ཐོན་པ་ཡིན་གསུངས། རྡོ་རྗེ་
གར་ནི་གསུམ་པ་སྟེ་ཞེས་པ་རིགས་ཐམས་ཅད་ཀྱི་གོར་ཇི་ལྟར་བྱ་ཐབས་སྟོན་པ་
ནི་བརྟག་པ་གསུམ་པ་ན་ཡོད། རིགས་ཐམས་ཅད་ཀྱི་ལས་སྣ་ཚོགས་སྟོན་པ་དེ་
བརྟག་པ་བཞི་པ། རིགས་ཐམས་ཅད་ཀྱི་རྡོ་རྗེ་དང་དྲིལ་བུའི་ཚད་སྟོན་པ་དེ་བརྟག་
པ་ལྔ་པའོ། ཁྲོ་བོ་སྟོབས་པོ་ཆེའི་བསྙེན་བསྒྲུབ་ལས་སྦྱོར་ཇི་ལྟར་བྱས་སྟོན་པ་དེ་
བརྟག་པ་དྲུག་པ། མི་གཡོ་མགོན་པོའི་བསྙེན་བསྒྲུབ་ལས་སྦྱོར་ཇི་ལྟར་བྱ་བ་སྟོན་
པ་དེ་བརྟག་པ་བདུན་པ། འོད་ཟེར་ཅན་དང་དབྱངས་ཅན་མ་སྒྲོལ་མ་དང་མགོན་
པོ་ནག་པོ་ལ་སོགས་པའི་གཟུངས་གཙོ་བོར་སྟོན་པ་དེ་བརྟག་པ་བརྒྱད་པ། ལྷ་མོ་
ཀུ་རུ་ཀུ་ལླེའི་བསྙེན་བསྒྲུབ་ལས་སྦྱོར་ཇི་ལྟར་བྱ་བ་སྟོན་པ་དེ་བརྟག་པ་དགུ་པ།
འཇིགས་ཆེན་ནི་འབྱུང་པོ་འདུལ་བྱེད་ཀྱི་བསྙེན་བསྒྲུབ་ལས་སྤྱོར་ཇི་ལྟར་བྱ་བ་
སྟོན་པ་དེ་བརྟག་པ་བཅུ་པ། རྣམ་པར་སྣང་མཛད་ཀྱི་དབང་བསྐུར་བསྐྱེད་རྫོགས་
སྒོམ་པ་གཙོ་བོར་སྟོན་པ་དེ་བཅུ་གཅིག་པ། རིགས་ཐམས་ཅད་ཀྱི་མཆོག་དང་ཐུན་
མོང་གི་དངོས་གྲུབ་གཙོ་བོར་སྟོན་པ་བརྟག་པ་བཅུ་གཉིས་པ། ལྷ་མོ་སྒྲོལ་མའི་
248 112



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསྙེན་བསྒྲུབ་ལས་སྦྱོར་སྟོན་པ་དེ་བརྟག་པ་བཅུ་གསུམ་པ། ཐུགས་ཀྱི་རིགས་ཀྱི་
ཡུམ་རྡོ་རྗེ་ཕག་མོའི་བྱིན་བརླབས་བསྐྱེད་རྫོགས་གཙོ་བོར་སྟོན་པ་དེ་བཅུ་བཞི་པ།
རིན་འབྱུང་གི་དབང་བསྐུར་བསྐྱེད་རྫོགས་སྟོན་པ་དེ་བཅོ་ལྔ་པ། བདེ་ཆེན་གྱི་ཡུམ་
བདག་མེད་མའི་དབང་བསྐུར་བསྐྱེད་རྫོགས་གཙོ་བོར་སྟོན་པ་ནི་བཅུ་དྲུག་པ། ཁྲོ་
བོ་གཤིན་རྗེ་གཤེད་ཀྱི་བསྙེན་བསྒྲུབ་ལས་སྦྱོར་སྟོན་པ་དེ་བཅུ་བདུན་པ། ཁྲོ་བོ་ཧཱུཾ་
མཛད་ཀྱི་བསྙེན་བསྒྲུབ་ལས་སྦྱོར་སྟོན་པ་དེ་བཅོ་བརྒྱད་པའོ། །
ལྷ་མོ་སོ་སོ་འབྲང་མའི་བསྙེན་བསྒྲུབ་ལས་སྦྱོར་སྟོན་པ་དེ་བཅུ་དགུ་པ།
རིགས་ཐམས་ཅད་ཀྱི་ཞི་བ་དང་རྒྱས་པ་ལ་སོགས་པའི་སྦྱིན་སྲེག་ཇི་ལྟར་བྱ་བ་
སྟོན་པ་ཉི་ཤུ་པ། རིགས་ཐམས་ཅད་ཀྱི་སྐུ་གསུང་ཐུགས་ཀྱི་རྟེན་ལ་རབ་
པ་རབ་ཏུ་གནས་
པ་ཇི་ལྟར་བྱ་བ་སྟོན་པ་དེ་ཉི་ཤུ་རྩ་གཅིག་པ། དཀྱིལ་འཁོར་ཆེན་པོ་ནི་རིགས་
བསྡུས་ཀྱི་དབང་བསྐུར་བསྐྱེད་རྫོགས་སྒོམ་པ་སྟོན་པ་དེ་ཉི་ཤུ་རྩ་གཉིས་པ།
རིགས་ཐམས་ཅད་ཀྱི་འཕྲིན་ལས་གང་བྱེད་ཀྱི་གཏོར་མ་སྟོན་པ་དེ་ཉི་ཤུ་རྩ་གསུམ་
པ། རིགས་ཐམས་ཅད་ཀྱི་ལྷ་སྟ་གོན། བུམ་པ། སློབ་མ་སྟ་གོན་བྱ་བའི་ཇི་ལྟར་བྱ་
བ་སྟོན་པ
་པ་དེ་ཉི་ཤུ་རྩ་བཞི་པ། རིགས་ཐམས་ཅད་ཀྱི་མངོན་པར་རྟོགས་པ་གཙོ་
བོར་སྟོན་པ་དེ་ཉི་ཤུ་རྩ་ལྔ་པ། རིགས་ཐམས་ཅད་ཀྱི་ཕྱག་རྒྱ་ཇི་ལྟར་བྱ་ཐབས་
སྟོན་པ་དེ་ཉི་ཤུ་རྩ་དྲུག་པ་ཟེར་ཏེ། ཕྱག་རྒྱ་མའི་མཚན་ཉིད་བརྟག་པར་བདེ་
གསུངས། རིགས་ཐམས་ཅད་ཀྱི་ལས་ཀྱི་ཕྱག་རྒྱ་མ་དང་སྦྱོར་བ་ཇི་ལྟར་བྱེད་པའི་
ཐབས་སྟོན་པ་དེ་ཉི་ཤུ་རྩ་བདུན་པ། རིགས་ཐམས་ཅད་ཀྱི་རྡོ་རྗེའི་གླུ་ཇི་ལྟར་བླང་
པ་སྟོན་པོ་དེ་ཉི་ཤུ་རྩ་བརྒྱད་པ།
གར་གྱི་དབང་ཕྱུག་སྣང་བ་མཐའ་ཡས་ཀྱི་བརྟག་པ་ནི། སྣང་མཐའི་དབང་
248 -113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བསྐུར་བསྐྱེད་རྫོགས་བཟླས་པ་ཇི་ལྟར་བྱ་བའི་ཐབས་སྟོན་པ་སྟེ་སུམ་ཅུར་གཅིག་
གིས་མ་ཚང་དང་ཞེས་པ་ཉི་ཤུ་རྩ་དགུ་པ་ན་ཡོད། བརྟག་པ་སུམ་ཅུ་པ་ཡང་བཤད་
ཞེས་པ་བརྗོད་བྱ་འདི་སྟོན་གྱི་མང་ཐོགས་མེད། ཧེ་བཛྲ་ལ་ཆང་མཆོད་ཇི་ལྟར་བྱ་
བ་ཡིན་ནམ་ཟེར་ཏེ་དེའི་ཡང་གསལ་ཁ་མེད། ལར་བརྟག་པ་སུམ་ཅུ་བྱ་བ་གཅིག་
གཞུང་ནས་བཤད་ནས་གདའོ། །སྟོང་ཕྲག་སུམ་ཅུའི་གྲངས་ཀྱིས་ནི་ཞེས་པ་འདི་
ལ་ཇོ་བོ་ཁ་ཆེ་ལེགས་མིན་ཀ་ར་ན་རེ་བརྟག་པ་སོ་གཉིས་པོ་དེ་རེ་རེ་ལ་གཞུང་
ཚད་ཤློ་ཀ་སྟོང་ཕྲག་སུམ་ཅུ་སུམ་ཅུ་ཡོད་ཟེར་ཏེ་དེའི་ཡང་གསལ་ཁ་མི་གདའ།
ཡང་ཇོ་བོ་ཁ་ཅིག་ན་རེ་སྟོང་ཕྲག་མ་ཡིན། བརྟག་པ་སུམ་ཅུའི་གྲངས་ཀྱིས་ནི་བྱ་
བ་ཡིན་ཟེར་ཏེ། དེ་ལྟར་སོང་ན་དང་བཤད་པ་རང་ཡང་བྱ་མི་དགོས་པར་གདའ་
སྟེ། བླ་མ་ལྷོ་པའི་རྒྱ་དཔེ་ལ་ཅིས་ཀྱང་སྟོང་ཕྲག་ཏུ་ཡོད་གསུངས། འོ་སྐོལ་ཀྱི་བླ་
མ་ལྷོ་པའི་ཞལ་ནས་ལེའུའི་གྲངས་ཡིན་གསུངས། བརྟག་པ་དང་པོ་ལ་ལེའུ་བཅུ་
གཅིག །ཕྱི་མ་ལ་བཅུ་གཉིས། དེ་བཞིན་དུ་ལེའུ་མང་ཉུང་རིམ་པས་ལེའུ་སྟོང་ཕྲག་
སུམ་ཅུ་ལས་མ་བཤད་དེ་གདམས་ངག་གིས་བརྟག་པ་གཉིས་འདི་ལྟར་འཚོལ་
བར་གདའ། མཁའ་འགྲོ་ནི་གཙོ་བོ་རིགས་ལྔ། མཁའ་འགྲོ་མ་རྣམས་ཀྱི་ཞེས་པ་
འཁོར་མཁའ་འགྲོ་མ་དྲ་བའི་ཚོགས་དང་བཅས་པ་རྣམས་ཀྱི་བརྟག་པ་བྱ་བ་དང་
སུམ་ཅུ་རྩ་གཅིག །རྒྱ་མཚོ་ཆེན་པོ་འབུམ་ཕྲག་ལྔ་ཞེས་པ་འབུམ་ཚོ་ལྔར་འདུས་
པར་འདིས་གསལ། དེ་གང་གི་རྒྱུད་ཡིན་ན། དགྱེས་པ་རྡོ་རྗེ་རྡོ་རྗེ་འཛིན་ནི་དྲུག་
པ་རྡོ་རྗེ་འཆང་ཆེན་པོའི་རྒྱུད་དོ། །
ཨེ་མའོ་ཞེས་པ་རྡོ་རྗེ་འཆང་ཆེན་པོའི་རྒྱུད་དེ་ངོ་མཚར་བ། རྒྱ་ཆེན་རྒྱུད་
བསྟན་པ་ནི་འབུམ་ཚོ་ལྔ་བརྟག་པ་སོ་གཉིས་ལ་སོགས་པ་རྒྱས་པར་བསྟན་པའོ། །
248--114



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འབུམ་ལྔ་དགྱེས་པ་རྡོ་རྗེ་ལས་ཞེས་པ་དེ་ལྟ་བུའི་རྒྱུད་རྒྱས་པ་དེ་ལས། སྙིང་པོ་
འདི་ནི་ཡོངས་བསྡུས་པའོ་ཞེས་པ་འབུམ་ལྔ་བརྟག་པ་སོ་གཉིས་ཀྱི་དགོངས་པ་
སྐོང་པ་སྙིང་པོ་བསྡུས་པའི་རྒྱུད་གུར་འདི་ལ་བརྟག་པ་གཅིག་སྟེ་དེར་སོ་གཉིས་སོ། །
འདི་ནི་ཞེས་པ་གོང་དུ་བཤད་པའི་བརྟག་པ་སོ་གཉིས་པའོ། །རྒྱུད་ཀྱི་ངེས་པ་སྟེ་
ཞེས་པ་གཞུང་ཚད་འབུམ་ཚོ་ལྔ་བརྟག་པ་སོ་གཉིས་ལ་སོགས་པའི་ངེས་པའོ། །དེ་
སུས་གསུངས་ན། རྡོ་རྗེ་མཁའ་འགྲོས་གསུངས་པའོ་ཞེས་པ་སྟོན་པ་དྲུག་པ་རྡོ་རྗེ་
འཆང་གིས་གསུངས་ཞེས་པའི་དོན་ནོ། །
ད་ནི་དེ་རྣམས་ཀྱང་ཐབས་ཤེས་རབ་ཀྱི་རྒྱུད་དུ་གཞག་པའི་འཐད་པ་ནི།
འོ་ན་འབུམ་ལྔ་བརྟག་པ་སོ་གཉིས་ཀྱི་རྒྱུད་དེ་ཐབས་ཤེས་རབ་དབྱེར་མེད་ཀྱི་རྒྱུད་
ཡིན་ནམ་མ་ཡིན་བྱས་པ་ལ། སྟོན་པའི་སྒོ་ནས་ཐབས་ཀྱི་རྒྱུད། འཁོར་གྱི་སྒོ་ནས་
རྣལ་འབྱོར་མའི་རྒྱུད། དོན་ལ་ཐབས་ཤེས་རབ་དབྱེར་མེད་ཀྱི་རྒྱུད་ཡིན་ཞེས་པའི་
དོན་ནི། དགྱེས་པ་རྡོ་རྗེའི་རྣལ་འབྱོར་རྒྱུད་ཞེས་པ་སྟོན་པའི་སྒོ་ནས་རྣལ་འབྱོར་
གྱི་རྒྱུད་ཞེས་བྱ། ཐབས་ཀྱི་རྒྱུད་ཞེས་བྱའོ། །དང་པོ་རྒྱལ་བ་རྣམས་ཀྱིས་བཤད་ནི་
སྟོན་པའི་སྒོ་ནས་ཐབས་ཀྱི་རྒྱུད་ཞེས་བྱ་སྟེ། སྟོན་པ་དྲུག་པ་རྡོ་རྗེ་འཆང་དེས་
ཐབས་བདེ་བ་མཚོན་པ་སྟེ། དེའི་ཕྱིར་བཅོམ་ལྡན་འདས་ཀྱིས་རྩ་རྒྱུད་བརྟག་པ་
དང་པོའི་ལེའུ་གསུམ་པ། ཕྱི་མའི་ལེའུ་ལྔ་པ། གུར་གྱི་ལེའུ་བཞི་པ། ལྔ་པ། དྲུག་
པ་རྣམས་སུ་ཧེ་རུ་ཀའི་སྒྲུབ་ཐབས་བཤད་དོ། །ཕྱི་ནང་རྣལ་འབྱོར་མའི་རྒྱུད་ཞེས་
པ་འཁོར་གྱི་སྒོ་ནས་ཤེས་རབ་ཀྱི་རྒྱུད་ཞེས་བྱ། རྣལ་འབྱོར་མའི་རྒྱུད་ཞེས་བྱའོ། །
དེ་ཉིད་སྐུ་གཟུགས་བསྡུ་ཕྱིར་རོ་ཞེས་པ་དགོས་པ་སྔོན་འབྱུང་མུ་སྟེགས་ཀྱི་འཁོར་
ན་གནས་པའི་ཌཱ་ཀི་མ་རྣམས་འདུལ་བའི་དོན་དུ་གསུངས་པས་ན་ཤེས་རབ་ཀྱི་
248 -115



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
རྒྱུད་དམ་མ་རྒྱུད་ཞེས་བྱ་སྟེ། དེའི་ཕྱིར་ན་རྩ་རྒྱུད་ལེའུ་བརྒྱད་པ། གུར་ལེའུ་བཞི་
པ། བཅུ་གཉིས་པ་རྣམས་སུ་མཁའ་འགྲོ་མ་ལྷ་མོ་བཅོ་ལྔའི་སྒྲུབ་ཐབས་བཤད་དོ། །
དེ་ལྟར་ན་ཐབས་ཤེས་རབ་དབྱེར་མེད་ཀྱི་རྒྱུད་ཡིན་ཞེའོ། །
ད་ནི་འབུམ་ལྔ་བརྟག་པ་སུམ་ཅུ་རྩ་གཉིས་ལས་རྡོ་རྗེ་གུར་འདི་བསྡུས་
པའི་རྒྱུད་དུ་བཞག་པའི་འཐད་པ་ནི། ཀྱེ་བཅོམ་ལྡན་འདས་ཞེས་རྒྱུད་ཀྱི་སྟོན་པ་
ལ་བོས་ནས། ཇི་ལྟར་ན་སྤྲོས་པ་ལས་ཞེས་པ་དཔལ་དགྱེས་པ་རྡོ་རྗེ་ལ་འབུམ་ཚོ་
ལྔ་བརྟག་པ་སོ་གཉིས་ལ་སོགས་པ་རྒྱས་པར་གསུངས་པ་ལས། བསྡུས་པ་ལགས་
ཞེས་པ་སྙིང་པོ་བསྡུས་པའི་རྒྱུད་གུར་འདི་འདི་ཁོ་ན་བཞིན་དུ་བསྡུས་ནས་སྟོན་
པའི་
རྒྱུ་མཚན་ཇི་ལྟར་ལགས་ཞེས་དྲིས་པའོ། །བཅོམ་ལྡན་འདས་ཀྱིས་བཀའ་
སྩལ་པ་ཞེས་པ་མེད་ཀྱང་ཤུགས་ཀྱིས་འོང་ངོ༌
། །སྐལ་པ་བཟང་པོ་འདི་ལ་ཞེས་པ་
སངས་རྒྱས་སྟོང་རྩ་གཉིས་མངོན་པར་ རྫོགས་ པར་ སངས་རྒྱ་བའི། བྱང་ཆུབ་
སེམས་དཔའ་རྣམས་དང་ནི་བྱང་ཆུབ་མཆོག་ཏུ་སེམས་བསྐྱེད་པའིའོ། །སོ་སོའི་སྐྱེ་
བ་ནི་སེམས་མ་བསྐྱེད་ཅིང་ཤེས་རབ་རྣམ་པ་གསུམ་ལ་བློ་མ་སྦྱངས་པ་རྣམས་ཚེ་
ཐུང་པར་འགྱུར་ཏེ། དེའི་ཕྱིར་གཞུང་རྒྱས་པ་དེ་ཇི་ལྟར་འཛིན་ནུས་པར་འགྱུར་ཏེ་
དང་པོར་བྲི་མི་ནུས་བར་དུ་ཉན་མ་ནུས། ཇི་ལྟར་བསྙེན་བསྐུར་ནུས་པར་འགྱུར་ཏེ་
ཐ་མ་དང་ཕྱག་དང་མཆོད་པ་དང་ལྟ་བ་ལ་སོགས་པའི་བསྙེན་བསྐུར་མི་ནུས་པས།
དེའི་ཕྱིར་བསྡུས་ནས་བསྟན་པའོ། །
ཡང་ཚེ་ཐུང་པའི་རྒྱུ་མཚན་ལ་དྲིས་པ་ནི། ཀྱེ་བཅོམ་ལྡན་འདས་ཞེས་སྟོན་
པ་ལ་བོས་ནས། སོ་སོའི་སྐྱེ་རྣམས་ཇི་ལྟར་ཚེ་ཐུང་པར་འགྱུར་བ་ལགས་ན་ཚེ་ཐུང་
པའི་རྒྱུ་མཚན་དྲིས། རྡོ་རྗེ་འཛིན་གྱིས་བཀའ་སྩལ་པ་ནི་ལན་ནོ། །རྒྱུ་མཚན་རྣམ་
248 116



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པ་བཞིའི་སྒོ་ནས་ཚེ་ཐུང་སྟེ། གང་རྣམས་གསང་སྔགས་ཀྱི་སློབ་དཔོན་དུ་གྱུར་པ་
དེ་སྲིད་དུ་སློབ་དཔོན་དེ་རྣམས་རྩ་བའི་ལྟུང་པ་ཅན་དུ་འགྱུར་ཏེ་སློབ་དཔོན་རྩ་
ལྟུང་མི་སྲུང་པ་དང་
། གང་དག་གསང་སྔགས་ཀྱི་སྒོར་འཇུག་པར་གྱུར་པའི་གང་
ཟག་དེ་རྣམས་ནི། མི་དགེ་བ་བཅུའི་ལས་ཀྱི་ལམ་ལ་འཇུག་ཅིང་དམ་ཚིག་མི་སྲུང་
པར་འགྱུར་པ་དང་
། གང་དག་བྱང་ཆུབ་མཆོག་ཏུ་སེམས་མ་བསྐྱེད་པའི་སོ་སོའི་
སྐྱེ་བོ་དེ་རྣམས་ཀྱང་དུས་རྟག་ཏུ་སྲོག་གཅོད་པ་ལ་ཤིན་ཏུ་དགའ་བ་ཅན་དུ་འགྱུར་
བ་དང་། ཇི་ལྟ་བུར་གང་དག་ཐ་མལ་པའི་བུད་མེད་ཀྱི་ཚོགས་རྣམས་ཐ་མལ་གྱི་
འདོད་ཆགས་ལ་མངོན་པར་ཞེན་པར་འགྱུར་ཏོ་དེ་ལྟར་རྒྱུ་མཚན་བཞི་པོ་དེས་
སེམས་ཅན་རྣམས་ཚེ་ཐུང་ཚེ་ཐུང་པས་རྒྱུད་རྒྱས་པ་དེ། ཇི་ལྟར་འཛིན་ནུས་པར་
འགྱུར་ཏེ་དང་པོར་བྲི་ནུས། བར་དུ་ཉན་མི་ནུས། ཐ་མ་ཕྱག་དང་བསྙེན་བསྐུར་ལ་
སོགས་པ་མི་ནུས་པས། དེའི་ཕྱིར་ན་ནི་རྒྱུད་རྒྱས་པ་འཛིན་མི་ནུས་པ་དེའི་ཕྱིར་
ནའོ། །རྒྱུད་ཐམས་ཅད་ནི་འབུམ་ཚོ་ལྔ་བརྟག་པ་སོ་གཉིས་ལ་སོགས་པ་རྒྱས་པར་
བཤད་པ་ལས། རྒྱ་ཆེར་བསྟན་པ་མ་ཡིན་ནོ་ཞེས་པ་རྡོ་རྗེ་གུར་གྱི་རྒྱུད་འདི་བསྡུས་
ནས་སྟོན་པའི་རྒྱུ་མཚན་དེ་ཡིན་ཞེས་པའོ། །
ད་ནི་རིགས་ལྔའི་དངོས་གྲུབ་སྟེར་བའི་གནས་ནི། དེ་ནས་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་རྡོ་རྗེ་འཛིན་པའི་རྡོ་རྗེའི་གསུང་གསན་ཏེ་
ནི་གུར་བསྡུས་པའི་རྒྱུད་དུ་གཞག་པའིའོ། །ཅང་མི་གསུང་པ་ཐོབ་པར་གྱུར་ནས་
ནི་དྲུག་པ་རྡོ་རྗེ་འཆང་ངོ༌
། །ཚིག་འདི་གསུངས་སོ་ཞེས་པ་ཡང་སྟོན་པའི་ཚིག་ཡིན་
བླ་མ་ལྷོ་པ་གསུང་
། བླ་མ་གཞུང་པའི་ཞལ་ནས། དྲུག་པ་རྡོ་རྗེ་འཆང་དེ་ཅང་མི་
གསུང་ པ་ ཐོབ་ པར་ གྱུར་ནས། ཚིག་ འདི་ གསུངས་ སོ་ ཞེས་ འཁོར་ དེ་བཞིན་
248 -117



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༽
གཤེགས་པ་རིགས་ལྔ་པ་ན་རེ་ང་འདིར་བསྒོམ་པ་ན་དངོས་གྲུབ་སྟེར་བྱ་བར་བྱས་
ན་བདེ་སྟེ་བླ་མ་མི་གསུངས་སོ། །དེ་ཡང་རིགས་བསྡུས་པ་དང་བྱེ་བྲག་པ་ཐམས་
ཅད་ཀྱི་བསྐྱེད་རིམ་བསྒོམ་པའི་གནས་གུར་ལེའུ་བཞི་པ་ན་ཡོད་བྱ་བ་དེ་འདི་ཡིན་
ནོ། །དུར་ཁྲོད་དང་ནི་ཆུ་འགྲམ་དང་ཞེས་པ་ལ་སོགས་པའི་གནས་དེར་མི་བསྐྱོད་
དགྱེས་པ་རྡོ་རྗེའི་དབང་བསྐུར་བྱེད་པ་བསྐྱེད་རྫོགས་བསྒོམ་པ་ལ་དངོས་གྲུབ་
སྟེར་རོ། །མཚོ་སྐྱེས་རྣམ་པའི་མཆོག་འགྲམ་ལ་སོགས་པར་རྣམ་སྣང་ཧེ་བཛྲའི་
བསྐྱེད་རྫོགས་བསྒོམ་པ་དབང་བསྐུར་བྱེད་པ་ལ་དངོས་གྲུབ་སྟེར། ཚོང་དུས་དང་
ནི་ཚོང་རྡལ་ལ་སོགས་པའི་གནས་དེར་རིན་འབྱུང་ཧེ་བཛྲའི་དབང་བསྐུར་བྱེད་པ་
བསྐྱེད་རྫོགས་སྒོམ་པ་ལ་དངོས་གྲུབ་སྟེར། རྒྱུན་དུ་གླུ་དང་གར་ཅན་ལ་སོགས་
པའི་གནས་དེར་སྣང་མཐའ་ཧེ་བཛྲའི་དབང་བསྐུར་བྱེད་པ་དང་བསྐྱེད་རྫོགས་
བསྒོམ་པ་དངོས་གྲུབ་སྟེར། མྱུར་འགྲོ་རྟག་ཏུ་ཞོན་འགྱུར་ཅིང་ལ་སོགས་པའི་
གནས་དེར་དོན་གྲུབ་ཧེ་བཛྲའི་དབང་བསྐུར་བྱེད་པ་དང་བསྐྱེད་རྫོགས་བསྒོམ་པ་
དང་དངོས་གྲུབ་སྟེར་ཞེས་པའོ། །རིགས་བསྡུས་པ་ལ་གཙོ་བོ་དབང་ཆེའོ། །
ད་ནི་ཕྱག་རྒྱ་དང་ཕྱག་མཚན་གྱི་རྣམ་པར་དག་པ་གསུམ་ལས། སྡུད་པ་
པོས་མཚམས་སྦྱར་བ་ནི། དེ་ནས་ནི་རིགས་ལྔའི་དངོས་གྲུབ་སྟེར་བའི་གནས་
བཤད་པའིའོ། །བཅོམ་ལྡན་རྡོར་འཛིན་ཆེ་ནི་སྟོན་པ། མཁའ་འགྲོ་མ་ནི་འཁོར།
རྡོ་རྗེ་གུར་གྱི་རྒྱུད་འདིར། ཕྱག་རྒྱའི་རྣམ་རྒྱལ་ཏིང་འཛིན་བཞུགས་ནི་ཕྱག་རྒྱ་དང་
ཕྱག་ མཚན་ གྱི་ རྣམ་ དག་ བཤད་ དོ་ སྙམ་ པའི་ ཏིང་ ངེ་ འཛིན་ ལ་ སྙོམས་ པར་
བཞུགས། ཕྱག་རྒྱ་དང་ཕྱག་མཚན་གྱི་རྣམ་དག་ཡང་དག་པར་གསུངས། ཕྱག་རྒྱ་
དང་ཕྱག་མཚན་གྱི་རྣམ་དག་དངོས་ནི། སྐུ་གསུང་ཐུགས་སུ་བཏག་པའི་ཕྱིར།
248 -118



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཕྱག་རྒྱ་རྣམ་གསུམ་ཤེས་ པར་ བྱ་ཞེས་པས་སྤྱིར་བསྟན། བྱེ་བྲག་ཏུ་བཤད་ན།
གོང་གི་སྐུ་བཤད་པས་སྐུ་ལ་ལག་པའི་ཕྱག་རྒྱ་ཡིན་ཞེས་པ་སྐུ་ཕྱག་མཚན་འཛིན་
ཚུལ་ལས་མི་འདའ་བའོ། །གསུང་བཤད་པས་སྔགས་ཟློས་ངག་གི་ཕྱག་རྒྱའོ་ཞེས་
པ་ངག་སྔགས་ཟློས་པ་ལས་མི་འདའོ། །ཐུགས་བཤད་པས་ཐུགས་ཀྱི་མཚན་མའི་
ཕྱག་རྒྱ་ཡིན་ཞེས་པ་ཐུགས་ཕྱག་མཚན་འཛིན་པ་ལས་མི་འདའ་བས་སོ། །འོ་ན་
གསུམ་པོ་དེ་དུས་ནམ་གྱི་ཚེ་བསྒོམ་ན། དེ་ཉིད་ནི་ཕྱག་རྒྱ་གསུམ་པོ་དེ་ཉིད།
བསམ་གཏན་དཀྱིལ་འཁོར་ལའོ་ཏིང་ངེ་འཛིན་ཀྱི་དཀྱིལ་འཁོར་ཏེ་བསྐྱེད་པའི་
རིམ་བསྒོམ་པ་ལ་ཕྱག་རྒྱ་གསུམ་པོ་དེ་དང་ལྡན་པའོ། །
རྣམ་དག་དངོས་ནི་ཕྱག་གཡས་ན་ནི་སྐུམ་པ་སྟེ་ཞེས་པ་ལ་སོགས་པས་
སྟོན་ཏེ། འདིའི་ལེའུ་དང་པོ་ནས། རྡོ་རྗེ་མཁའ་འགྲོའི་དཀྱིལ་འཁོར་དུ་ཞེས་
ནས་སྣ་ཚོགས་ཁ་དོག་ཆེར་འབར་མ་ཞེས་པའི་བར་དེ་ལ་རིགས་བྱེ་བྲག་པའི་
དཀྱིལ་ འཁོར་ ལྔ་ རིགས་བསྡུས་ གཉིས་ཏེ་བདུན་བཤད་པ་ལ། འཁོར་ ལྷ་ མོ་
རྣམས་ཀྱི་ཕྱག་མཚན་རྣམ་དག་དང་བཅས་པ་ལེའུ་བཞི་པར་འོང་བྱས་པ་དེའི་དོན་
བཤད་པ་ནི། དེ་ལ་དང་པོ་རྣམ་སྣང་ཧེ་བཛྲའི་ཤར་ཕྱོགས་ཀྱི་ལྷ་མོའི་ཕྱག་ན་ཅི་
བསྣམས་ན། ཕྱག་གཡས་ན་ནི་སྐམ་སྐམ་པ་སྟེ་ཞེས་སྐམ་པ་གཅིག་བཟུང་
། དེ་
བཞིན་གཡོན་ན་སྡིགས་མཛུབ་པོ་ཞེས་པ་གཡོན་པ་ཐམས་ཅད་ལམ་ལོག་པ་ལས་
ཟློག་ཡང་དག་པའི་ལམ་ལ་འདྲེན་པའི་བརྡ་ཡིན་པས་རྣམ་དག་མི་དགོས་པས་མི་
འཆད་དམ་དེས་འགྲེའོ། །ལྷ་མོའི་མཚན་ཡང་སྐམ་པ་མ་དྲག་མཁའ་མགྲོ་མ་ཞེས་
པ་ཕྱག་མཚན་གྱི་སྒོ་ནས་མིང་བཏགས་པའོ། །འོ་ན་གཡས་གྱི་སྐམ་དེས་ཅི་བྱེད་
ཞེ་ན། གདུག་པ་རྣམས་ཀྱི་ཁུར་བ་འདོན་ཞེས་པ་སྐམ་པ་དེས་སླང་ང་ཚན་ཏེ། མ་
248 -119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བཟུང་ནས་འདོན་པ་བཞིན་དུའོ། །འདིར་ཡང་གདུལ་བྱ་གདུག་པ་ཅན་རྣམས་གྱི་
ཁུར་བ་ནས་བཟུང་ནས་ཁམས་གསུམ་འཁོར་བ་ནས་འདོན་པའི་བརྡའོ། །རྣམ་
སྣང་གི་ལྷོ་ཕྱོགས་ཀྱི་ལྷ་མོའི་ཕྱག་ན་ཅི་བསྣམས་ན། ཕྱག་གཡས་ན་ནི་ཞགས་པ་
སྟེ། ཞེས་ པ་ རྒྱུ་ མའི་ ཞགས་ པ་ འཛིན་ པའོ། །དེས་ ཅི་ བྱེད་ ན། ཞགས་ པས་
འགུགས་པའམ་འཆིང་པ་བཞིན་དུ། འདིར་ཡང་གདུག་པ་ཅན་ཐམས་ཅད་རྣམ་
སྣང་གི་དཀྱིལ་འཁོར་དུ་ འགུག་ཤིང་འཆིང་པའི་བརྡའོ། །ལྷ་མོའི་མཚན་ཡང་
ཞགས་པ་མ་དེར་ཤེས་བྱ་སྟེ་ཞེས་ པ་ ཕྱག་མཚན་གྱི་སྒོ་ནས་སོ། །གཡོན་པས་
གདུག་པར་སྡིགས་མཛུབ་མཛད་ཞེས་པ་སྔ་མ་ལྟར་སྦྱར་རོ།
རྣམ་སྣང་གི་ནུབ་ཕྱོགས་ཀྱི་ལྷ་མོའི་ཕྱག་ན། གཡས་པ་ན་ནི་ཉ་དོལ་ཏེ་
ཞེས་པ་ཉ་རྒྱ་གཅིག་བསྣམས། དེས་ཅི་བྱེད་ན་ཉ་རྒྱའི་ནང་དུ་ཉ་བཅུག་པས་འཕྲ་
མི་ནུས་པ་བཞིན་དུ། འདིར་ཡང་གདུལ་བྱ་གདུག་པ་ཅན་རྣམས་རྣམ་སྣང་གི་
དཀྱིལ་འཁོར་དུ་བཅུག་ནས་གཞན་དུ་འཕྲ་མི་ནུས་པར་བྱེད་པས་ན་གདུག་པ་
དཀྲི་བར་ བརྩོན་ པ་མོ་ཞེས་སོ། །ལྷ་མོའི་མཚན་ཡང་ ཉ་དོལ་ མ་ ཞེས་བྱའོ། །
གཡོན་པས་གདུག་པ་སྡིགས་མཛུབ་མཛད་ཞེས་པ་གོང་དང་འདྲའོ། །རྣམ་སྣང་གི་
བྱང་གི་ལྷ་མོའི་ཕྱག་ན། ཕྱག་གཡས་ན་ནི་ལྕགས་ཀྱུ་སྟེ་ཞེས་པ་དེས་ཅི་བྱེད་ན།
ལྕགས་ཀྱུས་ཀྱང་འགུགས་གཉིས་བྱེད་པ་ལྟར། འདིར་ཡང་གདུལ་བྱ་གཏི་མུག་
ཅན་རྣམས་རྣམ་སྣང་གི་དཀྱིལ་འཁོར་དུ་འགུགས་ཤིང་འཇུག་པར་བྱེད་པའོ། །ལྷ་
མོའི་མཚན་རྡོ་རྗེ་ཀྱོག་དམར་འདི་རབ་བཤད་ཞེས་པ་ཀྱོ་མང་ཞེས་བྱ། ལྕགས་ཀྱུ་
མ་ཞེས་བྱའོ། །གཡོན་པ་སྔར་བཞིན་ནོ། །མཚམས་ཀྱི་ལྷ་མོ་མེ་ཏོག་མ་ལ་སོགས་
པ་བཞི་པོ་དེ་དབུགས་དབྱུང་བའི་ལྷ་ཟག་མེད་བདེ་བ་སྟེ་བའི་ལྷ་ཡིན་པས་རྣམས་
248---120



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དག་མི་དགོས་པས་མི་འཆད་ཞེས་སོ། །མཚམས་ཀྱི་ལྷ་མོ་ཐམས་ཅད་དེས་འགྲེའོ། །
ད་ནི་རིན་འབྱུང་གི་ཤར་ཕྱོགས་ཀྱི་ལྷ་མོའི་ཕྱག་ན་ཅི་བསྣམས་ན། ཕྱག་
གཡས་ན་ནི་ཉི་མ་སྟེ་ཞེས་སོ། །ཉི་མ་དེས་ཅི་བྱེད་ན། མུན་ནག་ཐམས་ཅད་སེལ་
བ་བཞིན་དུ་འདིར་ཡང་གཏི་མུག་གི་མུན་ནག་བསལ་ནས་གཉིས་སུ་མེད་པའི་ཡེ་
ཤེས་ཀྱི་སྣང་བ་སེམས་ཅན་གྱི་རྒྱུད་ལ་བསྐྱེད་པར་བྱེད་པས། གཏི་མུག་ནག་རྣམ་
པར་སེལ་ཞེས་པའོ། གཡོན་ན་སྡིགས་མཛུབ་འཛིན་པར་མཛད་ཞེའོ། །མཚན་
འདི་ནི་རྡོ་རྗེ་ཉི་མར་བཤད་ཞེས་པ་ནི་ཕྱག་མའོ། །ལྷོའི་ལྷ་མོའི་ཕྱག་ན་ཕྱག་
གཡས་མར་མེའི་སྣོད་ལྡན་ཏེ་ཞེས་པ་མར་མེ་གཅིག་བསྣམས་སོ། །དེས་ཅི་བྱེད་
ན་མར་མེ་བྱ་བ་དེས་མུན་ནག་སེལ་བར་བྱེད་པའོ། །དེ་བཞིན་དུ་འདིར་ཡང་ལྷ་
མོའི་ ཕྱག་གི་མར་མེ་དེས་ཀྱང་རྣམ་རྟོག་གི་རབ་རིབ་ཐམས་ཅད་བསལ་ནས་
གཉིས་མེད་ཡེ་ཤེས་ཀྱི་སྣང་བ་བསྐྱེད་པར་བྱེད་པས་ན། ལྷ་མོ་དེའི་མཚན་ཡང་
འདི་དེ་རྡོ་རྗེ་མར་མེར་བཤད་ཞེས་སོ། །གཡོན་པ་ཐམས་ཅད་འདྲའོ། །
ནུབ་ཕྱོགས་ཀྱི་ལྷ་མོའི་ཕྱག་ན། ཕྱག་གཡས་ན་ནི་རིན་ཆེན་ཏེ་ཞེས་སོ། །
དེས་ཅི་བྱེད་ན་ནོར་བུ་རིན་པོ་ཆེ་ལ་དགོས་འདོད་འབྱུང་པ་བཞིན་དུ། འདིར་ཡང་
སེམས་ཅན་རྣམས་ལ་སྦྱིན་སྩོལ་མའོ་ཞེས་པ་ལྷ་མོའི་ ཕྱག་གི་རིན་པོ་ཆེ་དེས་
སེམས་ཅན་ཐམས་ཅད་ལ་འདོད་པའི་དོན་ཐམས་ཅད་སྟེར་བར་བྱེད་པའོ། །
གཡོན་ན་ཞེས་པ་ཐམས་ཅད་འགྲེ། ལྷ་མོའི་མཚན་ཡང་འདི་ནི་རྡོ་རྗེ་སྒྲོལ་མར་
བཤད་ཞེས་སོ། །བྱང་ཕྱོགས་ཀྱི་ལྷ་མོའི་ཕྱག་ན་ཅི་བསྣམས་ན། ཕྱག་གཡས་ན་ནི་
གློག་འཁྱུག་ཏེ་ཞེས་སོ། །དེས་ཅི་བྱེད་ན་གློག་གིས་མུན་ནག་གསལ་བར་བྱེད་པ་
ལྟར། འདིར་ཡང་རྣམ་པར་རྟོག་པའི་མུན་པ་འཇོམས་ཞེས་པ་གཉིས་མེད་ཡེ་ཤེས་
248 -121



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཀྱི་གློག་གིས་རྣམ་རྟོག་གི་མུན་པ་བསལ་ནས་ཡེ་ཤེས་ཀྱི་སྣང་པ་བསྐྱེད་པའོ། །
འབྲོག་འགྱུར་ན་ཡུད་ཀྱི་ཡེ་ཤེས་རྫོགས་བྱེད་མ་ཟེར། ལྷ་མོའི་མཚན་ཡང་གློག་
ཕྱག་མ་ཞེས་བྱའོ། །
མཚམས་ཀྱི་ལྷ་མོ་སྒེག་མོ་ལ་སོགས་པ་བཞིའི་རྣམ་དག་མི་དགོས་པ་ མ་
བཤད་དོ། །སྣང་མཐའི་ཤར་ཕྱོགས་ཀྱི་ལྷ་མོའི་ཕྱག་ན་ཅི་བ་བསྣམས་ན། ཕྱག་
གཡས་ན་ནི་པད་མ་སྟེ་ཞེས་སོ། །དེས་ཅི་བྱེད་ན། པད་མའི་ཆགས་པར་བརྗོད་
པར་བྱ་ཞེས་པ་པད་མ་བྱ་བ་དེ་འདམ་ནས་སྐྱེས་ཀྱང་འདམ་གྱི་ཉེས་པས་མ་གོས་
པ་བཞིན་དུ། འདིར་ཡང་ཡང་དག་པར་རྫོགས་པའི་སངས་རྒྱས་དེ་སེམས་ཅན་གྱི་
དོན་བྱེད་ཀྱང་འཁོར་བའི་ཉེས་པས་མ་གོས་པའི་བརྡའོ། །གཡོན་པའི་མི་འཆད་
དོ། །ལྷ་མོའི་མཚན་ཡང་པད་མ་མཁའ་འགྲོ་མ་དེར་བརྗོད་ཞེས་པ་པད་མ་ཞེས་
བྱའོ། །ལྷོའི་ལྷ་མོའི་ཕྱག་ན་ཅི་བསྣམས་ན། གཡས་ན་པད་མ་ བྷ་ག་ཏེ་ཞེས་པ་
ཆོས་འབྱུང་གྲུ་གསུམ་པ་ཞིག་བཟུང་
། དེས་ཅི་བྱེད་ན། བདེ་བ་ཆེན་པོ་རྣམ་འཕེལ་
མ་ཞེས་པ་ཟག་མེད་ཀྱི་བདེ་བ་ཆེན་པོ་གོང་ནས་གོང་དུ་འཕེལ་བར་བྱེད་བསྐྱེད་
པར་བྱེད་པའི་བརྡའོ། །གཡོན་ན་སྡིགས་མཛུབ་བོ། ལྷ་མོའི་མཚན་ཡང་འདི་ནི་
ཆོས་འབྱུང་མར་བརྗོད་ཞེས་སོ། །ནུབ་ཕྱོགས་ཀྱི་ལྷ་མོའི་ཕྱག་ན། ཕྱག་གཡས་ན་
ནི་ལྕགས་སྒྲོགས་སྟེ་ཞེས་སོ། །དེས་ཅི་བྱེད་ན། ལྕགས་སྒྲོག་དེས་འཆིང་བའམ་
སྡོམ་པ་བཞིན་དུ། འདིར་ཡང་སྡུག་ཀུན་ནི་གདུལ་བྱ་གདུག་པ་ཅན། བྱང་ཆུབ་
འཆི་མའོ་ཞེས་པ་སངས་རྒྱས་ཀྱི་བྱང་ཆུབ་སེམས་གྱི་རྒྱུད་ལ་འཆིང་ཞིང་ཐེག་པ་
འོག་མར་མི་གཏོང་པའི་བརྡའོ། །གཡོན་ན་སྡིགས་མཛུབ་བོ། ལྷ་མོའི་མཚན་ཡང་
རྡོ་རྗེ་ལྕགས་སྒྲོག་མ་འདིར་བརྗོད་ཞེས་པའོ། །
248 --122



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱང་ཕྱོགས་ཀྱི་ལྷ་མོའི་ཕྱག་ན་ཅི་བསྣམས་ན། དྲིལ་བུ་གཅིག་བསྣམས།
དྲིལ་བུ་དེས་ཅི་བྱེད་ན། སངས་རྒྱས་རྗེས་ཆགས་འཆང་པ་ཡིས་ཞེས་པ་སངས་
རྒྱས་ཀྱི་བྱང་ཆུབ་དེ་སེམས་ཅན་ཀྱི་རྒྱུད་ལ་རྗེས་སུ་ཆགས་ཤིང་མཉེས་པའི་བརྡའོ། །
བདག་ཉིད་འབད་པ་ནི་བརྩོན་འགྲུས་དང་བཅས་པའི་སྒོ་ནས་སོ། །འཆིང་མ་སྟེ་
ཞེས་པ་ཟག་མེད་ཀྱི་བདེ་བ་དེ་སེམས་ཅན་གྱི་རྒྱུད་ལ་འཆིང་ཞེས་སོ། །བྱང་ཆུབ་
ཆགས་པས་རབ་བསྒྲུབ་མ་ཞེས་པ་ཟག་མེད་ཡེ་ཤེས་དེ་སེམས་ཅན་གྱི་རྒྱུད་འཆིང་
པའོ། །ལྷ་མོའི་མཚན་ཡང་འདི་ནི་རྡོ་རྗེ་སྡེབས་མར་བཤད་ཅེས་བྱ་དྲིལ་བུ་མ་ཞེས་
བྱའོ། །གླིང་བུ་ལ་སོགས་པ་བཞིའི་རྣམ་དག་སྔར་བཞིན་ནོ། །
དོན་གྲུབ་ཀྱི་ཤར་ཕྱོགས་ཀྱི་ལྷོ་མོའི་ཕྱག་ན་ཅི་བསྣམས་ན། ཕྱག་གཡས་
ན་ནི་སྒོ་ལྕགས་ཏེ་ཞེས་པའོ། །དེས་ཅི་བྱེད་ན། སྒོ་ལྕགས་སྒོ་ལ་བཅུག་ནས་བསྲུང་
པ་བཞིན་དུ། འདིར་ཡང་ཀུན་མཁྱེན་ཡེ་ཤེས་བསྲུང་པ་མོ་ཞེས་པ་ཀུན་མཁྱེན་ཡེ་
ཤེས་གདུལ་བྱའི་རྒྱུད་ལ་བསྐྱེད་ནས་རྣམ་རྟོག་བསྲུང་པའི་བརྡའོ། །གཡོན་སྡིགས་
མཛུབ་པོ། །ལྷ་མོའི་མཚན་རྡོ་རྗེ་སྒོ་ལྕགས་མ་འདིར་བརྗོད་ཞེས་པའོ། །ལྷོའི་ལྷ་
མོའི་ ཕྱག་ན། ཕྱག་གཡས་ན་ནི་ལྡེ་མིག་སྟེ་ཞེའོ། །དེས་ཅི་བྱེད་ན། ལྡེ་མིག་གི་
གཟེ་སྒོ་ནང་དུ་བཅུམ་ཕྱིར་འགྲོལ་བ་བཞིན་དུ། འདིར་ཡང་ཡེ་ཤེས་བླངས་ནས་
དཀྲོལ་བའོ་ཞེས་པ་གཉིས་སུ་མེད་པའི་ཡེ་ཤེས་ནང་དུ་བླངས་ནས་རྣམ་པར་རྟོག་
པ་ཐམས་ཅད་ཕྱིར་འགྲོལ་བའི་བརྟའོ། །གཡོན་ན་སྡིགས་མཛུབ། ལྷ་མོ་མཚན་
རྗེ་ལྡེ་མིག་མ་འདིར་བཤད་ཞེས་སོ། །ནུབ་ཀྱི་ལྷ་མོའི་ཕྱག་ན། ཕྱག་གཡས་ན་ནི་
སྒོ་མོ་སྟེ་ཞེས་སོ། དེས་ཅི་བྱེད་ན། ཡེ་ཤེས་སྐྱེ་བ་མ་བཀག་པའོ་ཞེས་པ་སྒོ་དེ་མ་
འགོགས་པའི་བརྡ་ཡིན། འདིར་ཡང་རང་གི་རྒྱུད་ལ་གཉིས་སུ་མེད་པའི་ཡེ་ ཤེས་
248 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སྐྱེ་བ་དེ་མི་འགོགས་པའི་བརྡར་ཕྱག་ན་སྒོ་བསྣམས་པའོ། །གཡོན་ཐམས་ཅད་
འདྲ། ལྷ་མོའི་མཚན་འདི་ནི་རྡོ་རྗེ་སྒོ་མར་བརྗོད་ཞེས་སོ། །བྱང་ཕྱོགས་ཀྱི་ལྷ་མོའི་
གཡས་ན། ཕྱག་གཡས་ན་ནི་ཡོལ་བ་སྟེ་ཞེས་པའོ། །དེས་ཅི་བྱེད་ན། ཡོལ་བས་
བར་བཅད་ནས་བསྲུང་པ་ལྟར། འདིར་ཡང་རང་འོད་བཙུན་མོ་བསྲུང་པ་
ཡིན་
ཞེས་པ་སྟོང་ཉིད་ཀྱི་དོན་དེ་རྒྱུད་ལ་བསྐྱེད་ནས་ཐེག་པ་འོག་མ་བ་བསྲུང་པའི་
བརྡའོ། །གཡོན་ན་སྡིགས་མཛུབ་འཛིན་པ་མོ་ནི་ལམ་ལོག་པ་ནས་བཟློག་ནས་
ཡང་དག་པའི་ལམ་ལ་འདྲེན་པའོ། །ལྷ་མོའི་མཚན་རྡོ་རྗེ་ཡོལ་བ་མོར་བཤད་དོ་
ཞེས་པའོ། །མཚམས་ཀྱི་ལྷ་མོ་སྤྱན་མ་ལོགས་པ་བཞི་དབུགས་འབྱིན་པའི་ལྷ་ཡིན་
པས་རྣམ་དག་མི་དགོས་པས་མ་བཤད་དོ། །
མཇུག་བསྡུ་བ་ནི། འདི་ནི་སངས་རྒྱས་ཐམས་ཅད་ཀྱི་ཞེས་པ་རྣམ་སྣང་ལ་
སོགས་པ་རིགས་བཞི་པོ་ཐམས་ཅད་ཀྱིའོ། །མཁའ་འགྲོ་མའི་དམ་ཚིག་ཚིག་ནི་ཊཱ་
ཀི་མ་བཅུ་དྲུག་པའི་རྣམ་དག་འཆད་པ་ལས་མི་འདའ་བས་སོ། །མཁའ་འགྲོ་ལྔ་པོ་
རབ་བསྒྲུབ་ཕྱིར་ཞེས་པ་འོ་ན་འདིར་བཞི་ལས་མ་བཤད་པར་ལྔ་པ་ཟེར་བ་ཅི་ཞེ་
ན། དེ་མི་བསྐྱོད་པའི་འོག་ནས་སྟོན་པ་ལ་དགོངས་གསུངས། མཁའ་འགྲོ་མའི་
རྒྱུད་དུ་རྣམ་དག་གསུངས་སོ་ཞེས་པའི་དོན་ནོ། །
ད་ནི་མཁའ་འགྲོ་མའི་སྒྲ་འཇུག་པའི་རྒྱུ་མཚན་ནི། དེ་ནས་ནི་ཌཱ་ཀི་མའི་
ཕྱག་རྒྱ་དང་ཕྱག་མཚན་གྱི་རྣམ་དག་བཤད་པའོ། །བྱང་ཆུབ་སེམས་དཔའ་ནི་ཌ་
ཀི་མ་རྣམས་ཀྱི་གྲོགས་པོ་བྱམས་པ་འཇམ་དཔལ་ཕྱག་ན་རྡོ་རྗེ་ལ་སོགས་པ་དེ་
རྣམས་ཐམས་ཅད་དོ། །དེ་ཡང་དྲུག་པ་རྡོ་རྗེ་འཆང་གིས་སྙིང་པོ་ལྟ་བུའི་རྒྱུད་ཧེ་
བཛྲ་དང་སྙིང་པོ་བསྡུས་པའི་རྒྱུད་གུར་འདི་གསུངས་པ་ལ་ཐབས་ཀྱི་འཁོར་སངས་
248--124



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྒྱས་དང་བྱང་ཆུབ་སེམས་དཔའ་དཔག་ཏུ་མེད་པས་ཉན། ཤེས་རབ་ཀྱི་འཁོར་
མཁའ་འགྲོ་མ་རི་རབ་རྡུལ་ཕྲ་རབ་ཀྱི་གྲངས་དང་མཉམ་པས་ཉན་པ་ལ། ཌཱ་ཀི་མ་
རྣམས་ཀྱིས་ཕྱག་མཚན་ལ་ལས་ནི་སྐམ་པ། ལ་ལས་ནི་ཉ་རྒྱ་ལ་སོགས་པ་བཟུང་
པ་ལ། བྱང་ཆུབ་སེམས་དཔའ་རྣམས་ཀྱི་ཐུགས་དགོངས་ལ་ཌཱ་ཀི་མ་བུད་མེད་
འདི་རྣམས་ལ་ཞད་ཡོད་ཕྱག་མཚན་གྱི་འཛིན་ཚུལ་ལམ་སྙམ་ན་ཅོལ་ཆུང་དུ་གོལ་
བ། དེ་སྟོན་པས་མཁྱེན་པས་ཕྱག་རྒྱ་དང་ཕྱག་མཚན་གྱི་རྣམ་པར་དག་པ་དོན་
ཟབ་མོ་ཞིག་བཤད་པས། མཁའ་འགྲོ་མ་རྣམས་ཀྱི་ཕྱག་རྒྱ་དང་ཕྱག་མཚན་གྱི་
རྣམ་དག་གི་དོན་བཟང་པོ་ཞིག་དྲུག་པ་རྡོ་རྗེ་འཆང་གིས་གསུངས་པ་དེ་ཐོས་ནས་
ཞེའོ། །འཇིགས་ཤིང་འདར་བ་ཐོབ་གྱུར་ནི་དཔེར་ན་དགེ་བཤེས་ཞིག་གི་འགྲམ་
ན་གྲོགས་པོ་བློ་དང་ཡོ་བྱད་ལ་སོགས་པ་མཉམ་པོ་གཉིས་སློབ་གཉེར་བྱེད་ཅིང་
ཡོད་པ་ལ་གཅིག་གི་ཆག །གཅིག་གིས་མཐར་བརྐྱང་པོས། ཕྱིས་དེ་གཉིས་ལྷན་
ཅིག་ཏུ་འཚོགས་ཙམ་ན་ཆག་པ་དེས་སྙམ་ཁོངས་སུ་བཅུག་པ་ལ། གཅིག་གིས་
ངས་ཆོས་འདི་ཡང་ཤེས་འདི་ཡང་ཤེས་བྱས་ནས་གཞོགས་ངོམ་ཞིག་བཏང་པས།
གཅིག་སྙམ་ན་ཁོས་དབོས་དེ་མ་ཡིན་པ་གཞན་དག་ཀྱང་ཤེས་སམ་སྙམ་ནས་
འདར་ཆུམ་འགྲོ་བ་བཞིན་དུ།
བྱང་ཆུབ་སེམས་དཔའ་དེ་རྣམས་སྙམ་ན་ཌཱ་ཀི་མ་རྣམས་ཀྱི་ཡོན་ཏན་དེ་
རྣམས་ཀྱིས་ཟད་དམ་འོན་ཏེ་དེ་མ་ཡིན་པ་གཞན་དག་ཀྱང་ཡོད་སྙམ་ནས་དྲིས་པ་
ནི། ཀྱེ་བཅོམ་ལྡན་འདས་ཞེས་སྟོན་པ་ལ་བོས་ནས། ཅི་འདི་ཉི་ཚེ་དམ་ཚིག་ཏུ་
གསུངས་པ་ལགས་སམ་ཞེས་པ་ནི་ཊཱ་ཀི་རྣམས་ཀྱི་ཡོན་ཏན་ཕྱག་རྒྱུ་དང་ཕྱག་
མཚན་གྱི་རྣམ་དག་གིས་ཟད་པ་ལགས་སམ། འོན་ཏེ་དེ་མ་ཡིན་ཡོན་ཏན་གཞན་
248 -125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དག་ཀྱང་ཡོད་ཞེས་དྲིས་པའོ། །བཅོམ་ལྡན་འདས་ཀྱི་ཞལ་ནས་ཌཱ་ཀི་མ་རྣམས་ཀྱི་
ཡོན་ཏན་དེས་ཟད་པ་མ་ཡིན་ཏེ་མཁའ་འགྲོ་མའི་སྒྲ་འཇུག་པའི་རྒྱུ་མཚན་བྱ་བ་
ཡང་ཡོད་ཞེས་པ་ནི། དེ་ནས་ནི་བྱང་ཆུབ་སེམས་དཔའ་རྣམས་ཀྱིས་དྲིས་པའི་རྗེས་
མའོ། །བཅོམ་ལྡན་འདས་ཀྱིས་ནི་དྲུག་པ་རྡོ་རྗེ་འཆང་གིས་སོ། །བྱང་ཆུབ་སེམས་
དཔའ་ཐམས་ཅད་ལ་ཞེས་པ་བྱམས་པ་འཇམ་དཔལ་ལ་སོགས་པ་རྣམས་ལ་ཚིག་
འདི་སྐད་ཅེས་བཀའ་སྩལ་ཏོ། །བཅོམ་ལྡན་འདས་ཞེས་བས་ནས་སོ། །འོ་ན་བྱང་
ཆུབ་སེམས་དཔའ་རྣམས་མ་བཅོམ་ལྡན་ཟེར་བ་ཅི་ཞེ་ན། བྱང་ཆུབ་སེམས་དཔའ་
རྣམས་ཀྱང་བཅོམ་ལྡན་འདས་སུ་འགྲོ་ཀ་མ་ཡིན་པས་འབྲས་བུའི་མིང་རྒྱུ་ལ་
བཏགས་པའོ། །
བྱང་ཆུབ་སེམས་དཔའ་ཐམས་ཅད་ཞེས་བོས་ནས་ཌཱ་ཀི་མའི་ཡོན་ཏན་
དེས་ཟད་པ་ལྟ་བུ་མ་ཡིན་ཏེ། འཇིག་རྟེན་གྱི་ཁམས་འོད་ཟེར་ཅན་ཞེས་བྱ་བ་ན་
ཞེས་པ་སྣང་བ་མཐའ་ཡས་ཀྱི་ཞིང་ཁམས་སོ། །རྡོ་རྗེ་ངེས་པར་བརྗོད་པ་ཞེས་བྱ་
བ་ནི་སྣང་བ་མཐའ་ཡས་ཀྱིས་གསུངས་པའི་ལེགས་པར་སྦྱར་བ་ཡོད་དེ་ཞེས་པ་
སྒྲའི་ལུང་པ་ཡོད་དེ་ཞེའོ། འདི་ནི་དེའི་ཡིན་ཏེ་ཞེས་པ་འབྲོག་འགྱུར་ན་མ་བསྒྱུར་
བར་སྒྲ་ཐད་སོར་བཞག་སྟེ་དེ་བདེ་གསུངས། དབྱིངས་ལས་ནམ་མཁར་འགྲོ་མ་
ཞེས་བྱ་བ་ན་མཁའ་འགྲོ་མ་ཞེས་བྱ་བ། རྒྱ་གར་སྐད་དུ་ཌཱ་ཀི་ནི་བྱ་བ་ཡིན་ཏེ།
སྐད་ཀྱི་དབྱིངས་ལ་ཡི་གེ་དྷ་གཅིག་གནས་པས་དྷ་དེ་ལ་རྐྱེན་ཨེ་གཅིག་བྱིན་པས་
ལུང་དུ་སོང་། དེར་བྷས་དྲགས་རྐྱེན་གྱིས་ཉེ་བར་བསྒྱུར་བས་དྷེ་བོ་ཧ་ཡ་ས་ག་མ་
ནེ་ཞེས་པ་མཁའ་འགྲོ་མ་ཞེས་བྱའོ། །ནམ་མཁར་འགྲོ་ལུགས་སྐད་ཀྱི་དབྱིངས་
འདིར་རྣམ་བརྟག་པ་ཞེས་པ་སྐད་ཀྱི་དབྱིངས་ལ་ཡི་གེ་དྷ་གནས་པ་དེའོ། །ཐམས་
248 -126



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཅད་མཁའ་ལ་སྤྱོད་གྲུབ་པ་ཞེས་པ་དོན་གྱི་མཁའ་འགྲོ་མ་དང་རྟགས་ཀྱི་མཁའ་
འགྲོ་མ་གཉིས་སོ། །དོན་གྱི་མཁའ་འགྲོ་མ་ནི་མཁའ་ཆོས་ཉིད་སྟོང་པ་འགྲོ་རིག་
པའི་ཡེ་ཤེས་སོ། །དོན་ལ་མཁའ་ཆོས་ཉིད་སྟོང་པ་དེར་འགྲོ་རིག་པའི་ཡེ་ཤེས་དེ་
རྒྱུན་མི་འཆད་པར་འགྲོ་བས་ན་དོན་གྱི་འཁོར་མཁའ་འགྲོ་མ་ཞེས་དེ་ལ་བྱའོ། །
རྟགས་ཀྱི་མཁའ་འགྲོ་མ་ནི་ལ་ལས་སྐམ་པ་འཛིན་ལ་ལས་ཞགས་པ་ལ་སོགས་པ་
འཛིན་པ་ལྷ་མོའི་སྐུར་བྱུང་པ་དེའོ། །དེའི་ཕྱིར་ན་མཁའ་འགྲོ་མ་འདིར་ཞེས་པ་
དོན་གྱི་མཁའ་འགྲོ་མ་དང་རྟགས་ཀྱི་མཁའ་འགྲོ་མ་གཉིས་སུ་རང་གྲགས་སོ་ཞེས་
སོ། །
ད་ནི་དེ་ལ་བྱང་ཆུབ་སེམས་དཔའ་རྣམས་ཀྱིས་ཆེད་དུ་བརྗོད་ཅིང་འཁོར་
ན་གླེང་བ་སྔོན་དུ་འགྲོ་བས་སྙིང་པོའི་རྒྱུད་ཁྱད་པར་ཅན་དུ་བསྟན་པ་ནི། དེ་ནས་
ན་ཌཱ་ཀི་མའི་སྒྲ་འཇུག་པའི་རྒྱུ་མཚན་བཤད་པའོ། །བྱང་ཆུབ་སེམས་དཔའ་དེ་
ཐམས་ཅད་ན་བྱམས་པ་འོས་པ་རྣམས་སོ། །གསུང་འདི་ཐོས་ནས་ཞེས་པ་ཕྱག་རྒྱ་
དང་ཕྱག་མཚན་གྱི་རྣམ་དག་དང་ཌཱ་ཀི་མའི་སྒྲ་འཇུག་པའི་རྒྱུ་མཚན་བྱང་ཆུབ་
སེམས་དཔའ་རྣམས་ཀྱིས་ཐོས་ནས། ཅང་མི་སྨྲ་བར་ང་བར་གྱུར་ཏོ་ནི་དྲུག་པ་རྡོ་
རྗེ་འཆང་ངོ༌། །སྟོན་པ་ཅང་མི་གསུང་པར་གྱུར་པ་དེ་ནས་བྱང་ཆུབ་སེམས་དཔའ་
རྣམས་ཀྱིས་ཚིག་འདི་དག་གསོལ་ཏོ། །ཨེ་མའོ་ཞེས་པ་ངོ་མཚར་བའི་ཚིག་གོ །
མཁའ་འགྲོ་མའི་རྒྱུད་ནི་རྡོ་རྗེ་འཆང་ཆེན་པོའི་རྒྱུད་དོ། །རྒྱུད་རྣམས་ཀུན་ལས་ནི་
རྒྱུད་སྡེ་བཞི་པོ་ཐམས་ཅད་ལས་སོ། །དམ་པ་སྟེ་ནི་མཆོག་བླ་མ་རབ་རྩེ་མོའོ། །
རྟོགས་སླ་ནི་རྒྱ་ཆེ་བ་ཌཱ་ཀི་མ་རྣམས་ཀྱི་ཕྱག་མཚན་ཉ་རྒྱ་ལ་སོགས་པ་འཛིན་པ་
ཙམ་དེ་རྟོགས་པ་སླ་བར་བྱུང་པ་ལ། རྟོགས་པར་དཀའ་བ་དང་ཞེས་པ་ཟབ་པ་ཅི་
248 -127



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཞིན་པ་རྣམ་དག་མ་བཤད་ཀྱི་བར་དུ་རྟོགས་པ་དཀའ་བར་འདུག །རིག་ནའང་
ཞེས་པ་ཕྱག་མཚན་སྐམ་པ་ལ་སོགས་པ་འཛིན་པ་ཙམ་དེ་རིག་པ་ལ། མི་རིག་པ་
ཉིད་དོ་ཞེས་པ་རྣམ་དག་མ་བཤད་ཀྱི་བར་དུ་མ་རིག་པར་འདུག་ཞེའོ། །བྱང་ཆུབ་
སེམས་དཔའ་རྣམས་ཀྱིས་དེ་སྐད་གསུངས་པ་དང་
། དེ་རྣམས་ཀྱི་གྲོགས་པོ་དེ་
བཞིན་གཤེགས་པ་དབང་པོ་རྣོན་པོ་ཡོད་པ་རྣམས་ཀྱི་ཐུགས་དགོངས་ལ་བྱང་ཆུབ་
སེམས་དཔའ་རྣམས་ཀྱིས་རྣལ་འབྱོར་མའི་རྒྱུད་འདི་ད་རུང་མ་གོའམ་སྙམ་ནས་
འདྲི་བ་ནི། དེ་ནས་དེ་བཞིན་གཤེགས་པ་དབང་པོ་རྣོན་པོ་མི་བསྐྱོད་པ་ལ་སོགས་
པ་རྡོ་རྗེ་དེ་ཐམས་ཅད་ཀྱིས་གྲོགས་པོ་བྱང་ཆུབ་སེམས་དཔའ་རྣམས་ཀྱི་ཐུགས་
བསྐུལ་བའི་ཕྱིར་ཞེས་པ་བློ་ཚད་ལྟ་བའི་ཕྱིར། ཚིག་འདི་སྐད་ཅེས་གསུངས་སོ་
ཞེས་འདྲི་བའོ། །
དཔེར་ན་གྲོགས་པོ་གཉིས་སློབ་དཔོན་ལ་ཆོས་ཐུན་གཅིག་ཉན་ནས་གྲྭ་
ཁང་དུ་ཕྱིན་པ་དང་ཁོ་རང་བསྒོམས་ན་གཅིག་ལ་འདི་ལ་ཅི་སྐད་ཟེར་ཞེས་བློ་ཚོད་
ལྟ་བ་བཞིན་དུ། བཅོམ་ལྡན་འདས་བྱང་ཆུབ་སེམས་དཔའ་ཐམས་ཅད་ཞེས་བོས་
ནས་རྒྱུད་ཀྱི་རྒྱལ་པོ་རྡོ་རྗེ་གུར་འདིར་རྣལ་འབྱོར་མ་ནི་གདུལ་བྱ་མིའི་བུ་མོ་སྐུ་
དང་ནུ་མ་ཅན་རྣམས་དང་། དེའི་འདུལ་བྱེད་མཁའ་འགྲོ་མ་རྣམས་ཇི་ལྟར་བསྡུ་
བར་བྱ་བ་ཡིན་ཏེ་བསྡུ་དགོས་སམ་མི་དགོས་ཞེས་དྲིས་པ་ལ། བྱང་ཆུབ་སེམས་
དཔའ་རྣམས་ད་རེས་དེ་ལྟར་ཉན་པར་མ་གདའ། བྱམས་པ་ལ་སོགས་པའི་བྱང་
ཆུབ་སེམས་དཔའ་རྣསམ་ཀྱིས་གསོལ་བ་དེ་ཅིས་ཀྱང་བསྡུ་དགོས་མོད་དོ། །ཐོག་
མར་ནི་རྒྱུ་ལམ་གྱི་དུས་སུ་སྨོན་པའི་སེམས་བསྐྱེད་པའི་དུས་སུ་རྡོ་རྗེ་འཛིན་པ་ནི་
རྒྱུད་ཀྱི་སྟོན་པས། སྒོང་སྐྱེས་ལ་སོགས་མ་ལུས་པས་ནི་སྐྱེ་གནས་བཞིས་བསྡུས་
248 -128



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པའི་སེམས་ཅན་ཐམས་ཅད་དོ། །
བདག་གིས་ནི་བདག་མངོན་པར་རྫོགས་པར་སངས་རྒྱས་པར་བྱས་ལ་
ཁམས་གསུམ་གྱི་སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་བར་
བྱའོ་ཞེས། བྱང་ཆུབ་ཏུ་སྨོན་སྔོན་བརྗོད་ན་ཞེས་པ་རྒྱུ་ལམ་གྱི་དུས་སུ་སེམས་
བསྐྱེད་པའི་དུས་སུ་བདག་བླ་ན་མེད་པ་ཡང་དག་པར་རྫོགས་པའི་སངས་རྒྱས་
ཐོབ་པར་བྱས་པས་སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་བར་
བྱའོ་ཞེས་ཁས་བླངས་དམ་བཅས་ནས། ད་ཅིའི་ཕྱིར་བཙུན་མོ་རྣམས་ཅར་བྱ་སྟེ་སྐྱེ་
གནས་བཞིར་བུད་མེད་མ་འདུས་སམ་དེ་བསྡུ་དགོས་མོད་ཞེས་སོ། །
སྟོན་པ་དྲུག་པ་རྡོ་རྗེ་འཆང་ན་རེ་དེ་བྱང་ཆུབ་སེམས་དཔའ་རྣམས་བདེན་
ཅིས་ཀྱང་བསྡུ་དགོས་མོད་བྱ་བ་ལ་འདི་རྣམས་འབྱུང་
། དེའང་བོད་ཀྱི་ཇོ་བོ་མ་
རྒྱུད་འཆད་པ་རྣམས་ན་རེ་སྐྱེས་པ་འདུལ་བའི་དོན་དུ་གསུངས་པ་ནི་ཕ་རྒྱུད་ལ།
བཙུན་མོ་བུད་མེད་རྣམས་འདུལ་བའི་དོན་དུ་གསུངས་པ་དེ་མ་རྒྱུད་ཡིན་ཟེར་ཏེ།
བཙུན་མོ་དེ་ཇི་ལྟ་བུའི་བཙུན་མོ་ཡིན་བྱས་ན་ཇོ་བོ་ཀུན་ལ་དེ་མི་འོང་དེ་ལ་གུར་
ལེའུ་བཞི་པ་དགོས་ཟེར་བ་དེ་འདི་ལ་དགོངས་པ་ཡིན་གསུངས། སྲོག་ཆགས་
གསོད་ལ་འབད་ལྡན་དང་ཞེས་པ་སྔོན་འབྱུང་མུ་སྟེགས་ཀྱི་འཁོར་ན་གནས་པའི་
གནས་ཀྱི་མཁའ་འགྲོ་ལ་སོགས་པ་དུས་རྟག་ཏུ་སྲོག་གཅོད་པ་དང་མ་བྱིན་པར་
ལེན་པ་ལ་སོགས་པ་ལ་དགའ་བའོ། །ལྟ་བ་རྣམས་ལས་ལོག་རྣམས་དང་ཞེས་པ་
མུ་སྟེགས་གྱི་རྟག་ཆད་ཀྱི་ལྟ་བ་ལ་དགའ་བའི་བཙུན་མོ་རྣམས་ནི་བསྡུ་བའི་ཕྱིར་
ཞེས་པ་དེ་ལྟ་བུའི་སྔོན་འབྱུང་གི་གདུལ་བྱ་བཙུན་མོ་དེ་རྣམས་བསྡུ་བའི་ཕྱིར།
མཁའ་འགྲོ་མའི་རྒྱུད་བཤད་དོ་ཞེས་སོ། །
248 -129



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འོ་ན་དེ་ལྟ་བུའི་རྒྱུད་གཅིག་ཡིན་ཞེ་ན། བདེ་བའི་ཐབས་ནི་རྒྱས་མིན་ཅིང་
ཞེས་པ་བསྐྱེད་རྫོགས་བསྒོམ་པའི་གཞུང་ཚིག་ཧ་ཅང་རྒྱས་པ་མ་ཡིན་ལ། བརྗོད་
བྱེད་ཀྱི་གཞུང་ཉུང་ལ་བརྗོད་བྱའི་དོན་རྒྱས་པའོ། །འོ་ན་གཞུང་ཉུང་ལ་དོན་རྒྱས་
པ་དེ་ཇི་ལྟ་བུའི་དོན་དུ་བསྟན་ན། དེ་ལ་ཇོ་བོ་བཀའ་གདམས་པ་ན་རེ་གསང་
སྔགས་སྤྱོད་པའི་དུས་ད་ལྟ་མ་ཡིན་ཟེར་ཏེ། གསང་སྔགས་སྤྱོད་པའི་དུས་ད་ལྟ་ཁོ་
ན་ཡིན་པར་གཞུང་འདི་ཀུན་གྱིས་ཤེས་པར་གདའ། བློ་དམན་རབ་ཏུ་རྟོགས་བྱེད་
པའི་ཞེས་པ་གང་ཟག་བློ་ཤིན་ཏུ་དམན་པ། ཚེ་ཐུང་བ། ཉོན་མོངས་པ་ཤས་ཆེ་བ་
རྣམས་ཀྱི་དོན་དུ་གསང་སྔགས་བསྟན་ཏོ། །དེའང་ནམ་ཞིག་ནས་སྙིགས་མ་ལྔ་
བདོ་བའི་དུས་ཡིན་ཏེ། ནམ་ཞིག་ནས་ཆོས་ཟབ་མོ་དར་བའི་དུས་ཡིན་ཞེས་
བདག་གི་བླ་མས་གསུངས་སོ། །འོ་ན་དེ་གང་ནས་སྟོན་ཞེ་ན། སྔགས་རྣམས་ཀྱི་ནི་
ཁྱད་པར་ཕྱིར་ཞེས་པ་སྤྱིར་གསང་སྔགས་རྒྱུད་སྡེ་བཞི་ནས་སྟོན། དེའི་ནང་ནས་
རྒྱུད་ཀུན་ནི་སྙིང་པོའི་ཞེས་པ་རྣལ་འབྱོར་མའི་རྒྱུད་ཀྱི་ཧེ་བཛྲའི་སྙིང་པོ་བསྡུས་
པའི་རྒྱུད་འདི་ནས་སྟོན་ཞེའོ། །རྡོ་རྗེ་ནི་བདེ་སྟོང་དབྱེར་མེད། ངེས་པར་བརྗོད་པ་
ནི་ཐེ་ཚོམ་མེད་པའོ། །ཞེས་བྱ་བ་ནི་གཞུང་ཚིག །ཏིང་ངེ་འཛིན་ནི་དམིགས་པ་རྩེ་
གཅིག་པའོ། །
ད་ནི་དེ་བཞིན་གཤེགས་པས་ལྔ་ཡུམ་དང་བཅས་ཏེ་བསྒོམ་པ་ནི། འདི་ནི་
བཤད་པ
པ་ཙམ་གྱིས་ནི་ཞེས་པ་ལ་སོགས་པས་སྟོན་ཏེ། དོན་འབྲེལ་གྱི་དབང་དུ་
བྱས་ན། ལེའུ་འདིའི་མགོ་བོར་བརྟག་པ་སོ་གཉིས་ཀྱི་དབྱེ་བ་ཞེས་པ་ཧེ་བཛྲ་ལ་
གཞུང་ཚད་འབུམ་ཚོ་ནི་ལྔ། བརྟག་པ་ནི་སོ་གཉིས། བརྗོད་བྱ་ནི་རྒྱ་མཚོ་ལྟ་བུའི་
རྒྱུད་ལེའུ་ནི་སྟོང་ཕྲག་སུམ་ཅུའི་བདག་ཉིད་ཅན་ཞིག་ཡིན་གསུངས། །དེ་ལ་བླ་མ་
248-130



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གཞུང་
པའི་ཞལ་ནས་སྤྱིར་འབུམ་ཚོ་ལྔར་བརྟག་པ་སོ་གཉིས་འདི་ལྟར་འདུའི་
གསལ་ཁ་ཡང་མེད་ལ། བརྟག་པ་སོ་གཉིས་སུ་འབུམ་ཚོ་ལྔ་འདི་ལྟར་འདུལ་བྱ་
བའི་གསལ་ཁ་ཡང་མེད་པས། རྒྱུད་རྒྱས་བསྡུས་གསུམ་དུ་བྱས་ནས། དེ་ཡང་རྒྱུད་
རྒྱུས་པ་དེ་ལེའུ་དང་པོ་ནས་དགྱེས་རྡོར་འབུམ་ལྔའི་བདག་ཉིད་ལས་ཞེས་པ་དང་
།
འབུམ་ལྔའི་གྲངས་ལེའུ་གཉིས་པ་ནས་སངས་རྒྱས་དཀྱིལ་འཁོར་འབུམ་ཕྲག་
གཅིག་ཞེས་པ་ལ་སོགས་པ་དེ་ལ་རྒྱས་པ་བྱས། འབྲིང་པོ་བརྟག་པ་སོ་གཉིས་
ཟེར་ཀྱང་གཞུང་ནས་སུམ་ཅུ་ལས་མ་བཤད་པས་དེ་ལ་བྱས། བསྡུས་པ་གུར་ལ་
བྱས་ན་བདེ་སྟེ་བླ་མས་མི་གསུངས། བླ་མ་ནི་འབུམ་ཚོ་ལྔ། བརྟག་པ་སོ་གཉིས།
བརྗོད་བྱ་རྒྱ་མཚོ་ལྟ་བུ། ལེའུ་སྟོང་ཕྲག་སུམ་ཅུའི་བདག་ཉིད་ཅན་གྱི་དགོངས་
བསྐོང་པ་རྡོ་རྗེ་གུར་ཡིན་བླ་མ་ལྷོ་པས་གསུངས། །
དེའི་རྗེས་ལ་དེ་རྣམས་ཐམས་ཅད་ཤེས་རབ་རྒྱུད་དུ་བཞག་པའི་འཐད་པ་
ནི། འོ་ན་འབུམ་ལྔ་བརྟག་པ་སོ་གཉིས་པ་དེ་ཐབས་དབྱེར་མེད་ཀྱི་རྒྱུད་ཡིན་ནམ་
མ་ཡིན་བྱས་པ་ལ། དེ་ཡང་སྟོན་པའི་སྒོ་ནས་ཐབས་ཀྱི་རྒྱུད་ལ། འཁོར་གྱི་སྒོ་ནས་
རྣམ་འབྱོར་མའི་རྒྱུད་དེ་དོན་ལ་ཐབས་ཤེས་རབ་དབྱེར་མེད་ཀྱི་རྒྱུད་གཅིག་ཡིན་
བྱ་བར་ཐལ། དེ་ནས་འབུམ་ལྔ་བརྟག་པ་སོ་གཉིས་ལས་རྡོ་རྗེ་གུར་བསྡུས་པའི་
རྒྱུད་དུ་བཞག་པའི་འཐད་པ་བྱ་བ་སྟེ། འོ་ན་ཧེ་བཛྲ་ལ་གཞུང་འབུམ་ལྔ་བརྟག་པ་
སོ་གཉིས་ལ་སོགས་པ་རྒྱས་པར་བཤད་པ་ལས་གུར་འདི་བསྡུས་ནས་སྟོན་པའི་
རྒྱུ་མཚན་ཅི་ཡིན་བྱས་པ་ལ། དེ་རྒྱུ་མཚན་རྣམས་བཞིའི་སྒོ་ནས་སེམས་ཅན་
རྣམས་ཚེ་ཐུང་། ཚེ་ཐུང་པས་རྒྱུད་རྒྱས་པ་དེ་དང་པོར་བྲི་མི་ནུས། བར་དུ་ཉན་མ་
ནུས། ཐ་མ་ཕྱག་དང་བསྙེན་བསྐུར་མི་ནུས་པས་དེའི་ཕྱིར་བསྡུས་ནས་བསྟན་ཞེའོ། །
248 -131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེ་ནས་རིགས་ལྔ་དངོས་གྲུབ་སྟེར་བའི་གནས་པ་ནི། སྟོན་པ་དྲུག་པ་རྡོ་རྗེ་
འཆང་དེ་གུར་བསྡུས་པའི་རྒྱུད་དུ་བཞག་པའི་འཐད་པ་གསུངས་ནས་དར་གཅིག་
ཞལ་རོག་བཞུགས་ནས་དེ་ནས་ཚིག་འདི་གསུངས་སོ་ཞེས་པ་རྡོ་རྗེ་འཆང་རང་གི་
ཚིག་ཡིན་བླ་མ་ལྷོ་པས་ གསུངས། བླ་མ་རེ་བོ་བའི་ཞལ་ནས་སྟོན་པ་ཅང་མི་
གསུངས་པ་ཐོབ་པར་གྱུར་ནས། ཚིག་འདི་གསུངས་སོ་ཞེས་པ་འཁོར་གྱི་ཚིག་ཏུ་
བྱས་ནས། འཁོར་དེ་བཞིན་གཤེགས་པ་རིགས་ལྔ་ན་རེ་ང་གནས་འདི་དང་འདིར་
བསྒོམས་ན་དངོས་གྲུབ་སྟེར་བྱ་བར་བྱས་ན་བདེ་སྟེ་བླ་མས་གསུངས་སྐད། དེ་
ནས་ཕྱག་རྒྱ་དང་ཕྱག་མཚན་གྱི་རྣམ་པར་དག་པ་ནི། དེ་ནས་བཅོམ་ལྡན་རྡོར་
འཛིན་ཆེ་ལ་སོགས་པས་སྡུད་པ་པོ་མཚམས་སྦྱར། སྐུ་གསུང་ཐུགས་སུ་བརྟག་
པའི་ཕྱིར་ཞེས་པ་ལ་སོགས་པས་རྣམ་དག་དངོས། འདི་ནི་སངས་རྒྱས་ཐམས་ཅད་
ཀྱི་ཞེས་པའི་ཚིག་བཞིས་མཇུག་སྡུད་དང་གསུམ་དུ་བྱས་ནས་ཐལ།
དེ་ནས་མཁའ་འགྲོ་མའི་སྒྲ་འཇུག་པའི་རྒྱུ་མཚན་ནི། ཧེ་བཛྲ་དང་སྙིང་པོ་
བསྡུས་པའི་རྒྱུད་རྡོ་རྗེ་གུར་འདི་ལ་ཐབས་ཀྱི་འཁོར་སངས་རྒྱས་དང་བྱང་ཆུབ་
སེམས་དཔའ་དཔག་ཏུ་མེད་པས་ཉན་ཤེས་རབ་ཀྱི་འཁོར་ཌཱ་ཀི་མ་དཔག་ཏུ་མེད་
པ་མཉན་པ་ལ། བྱང་ཆུབ་སེམས་དཔའ་རྣམས་སྙམ་ན་ཌཱ་ཀི་མ་འདི་རྣམས་ལ་
ཞད་ཡོད་ཕྱག་མཚན་གྱི་འཛིན་ལུགས་སམ་ལ་ལས་ནི་སྐམ་པ་ལ་ལས་སྒོ་ལ་
སོགས་པ་བཟུང་སྙམ་ནས་ཅོལ་ཅུང་དུ་གོ་བ་ལ། དེ་དྲུག་པ་རྡོ་རྗེ་འཆང་གིས་
མཁྱེན་ནས་ཕྱག་རྒྱ་དང་ཕྱག་མཚན་གྱི་རྣམ་པར་དག་པའི་དོན་བཟང་པོ་ཞིག་
བཤད་པས། དེར་བྱང་ཆུབ་སེམས་དཔའ་རྣམས་འཇིགས་ཤིང་འདར་བ་ཐོབ་པར་
གྱུར་ཏེ་གྲོགས་པོ་མཉམ་པ་གཉིས་ཀྱི་དཔེ་བྱས་ནས། ཀྱེ་བཅོམ་ལྡན་འདས་ཞེས་
248 -132



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
སྟོན་པ་ལ་བོས་ནས་ཌཱ་ཀི་མ་རྣམས་ཀྱི་ཡོན་ཏན་དེས་ཟད་དམ་འོན་ཏེ་གཞན་ཡང་
ཡོད་ཅེས་དྲིས་པས། བཅོམ་ལྡན་འདས་ཀྱི་ཞལ་ནས་ཌཱ་ཀི་མ་རྣམས་ཀྱི་ཡོན་ཏན་
དེས་ཟད་པ་ལྟ་བུ་མ་ཡིན་ཏེ་ཊཱ་ཀི་མའི་སྒྲ་འཇུག་པའི་རྒྱུ་མཚན་བྱ་བ་ཡང་ཡོད་
གསུངས། དེ་ལ་མཁའ་འགྲོ་མ་བྱ་བ་འདི་རྒྱ་གར་སྐད་དུ་ཌཱ་ཀི་ནི་བྱ་བ་ཡིན་ཏེ།
སྐད་ཀྱི་དབྱིངས་ལ་ཡི་གེ་དྷ་གནས་དེ་ལ་རྐྱེན་ཨེ་གཅིག་བྱིན་པས་ལུང་དུ་སོང་
།
དྷས་དྲངས་རྐྱེན་གྱིས་ཉེ་བར་བསྒྱུར་བས་དྷེ་བེ་ཧ་ཡ་ས་ག་མ་ནེ་བྱ་བར་སོང་
།
འགྲོ་ལུགས་དོན་གྱི་མཁའ་འགྲོ་མ་དང་རྟགས་ཀྱི་མཁའ་འགྲོ་མ་གཉིས་སུ་ཤེས་
པར་བྱའོ། །
དེ་ལ་བྱང་ཆུབ་སེམས་དཔའ་རྣམས་ཀྱིས་ཆེད་དུ་བརྗོད་ཅིང་འཁོར་ནང་
གླེང་པ་སྔོན་དུ་འགྲོ་བས་སྙིང་པོའི་རྒྱུད་ཁྱད་པར་ཅན་དུ་བསྟན་པ་ནི། དེ་ཡང་
དྲུག་པ་རྡོ་རྗེ་འཆང་གིས་ཕྱག་རྒྱ་དང་ཕྱག་མཚན་གྱི་རྣམ་དག་དང་ཌཱ་ཀི་མའི་སྒྲ་
འཇུག་པའི་རྒྱུ་མཚན་གསུངས་པ་དེ་བྱང་ཆུབ་སེམས་དཔའ་རྣམས་ཀྱིས་ཐོས་ནས་
སྟོན་པ་ཅང་མི་གསུང་པའི་ངོ་བོར་གྱུར་ཏོ། །དེ་ནས་བྱང་ཆུབ་སེམས་དཔའ་རྣམས་
ན་རེ་ཨེ་མའོ་མཁའ་འགྲོ་མའི་རྒྱུད། རྒྱུད་རྣམས་ཀུན་ལས་དམ་པ་སྟེ། རྒྱ་ཆེ་བ་
ཕྱག་མཚན་འཛིན་ཚུལ་ཙམ་དེ་རྟོགས་པར་སླ་བར་འདུག་པ་ལ། ཟབ་པ་རྣམ་དག་
མ་བཤད་ཀྱི་བར་དུ་རྟོགས་པ་དཀའ་བར་འདུག །ཕྱག་མཚན་འཛིན་པ་ཙམ་དེ་
རིག་པར་འདུག་པ་ལ། རྣམ་དག་མ་བཤད་ཀྱི་བར་དུ་མི་རིག་པ་ཉིད་དུ་འདུག་
ཅེས་སྨྲས་པ་དང་། དེ་རྣམས་ཀྱི་གྲོགས་པོ་དབང་པོ་རྣོན་པོ་ཏ་ཐཱ་རིགས་ལྔ་པ་སྙམ་
ན་འདི་རྣམས་ཀྱིས་རྣལ་འབྱོར་མའི་རྒྱུད་འདི་ད་རུང་མ་གོའམ་སྙམ་ནས་གྲོགས་
པོ་གཉིས་ཀྱི་དཔེ་བྱས་ནས་དྲིས། རྡོ་རྗེ་གུར་གྱི་རྒྱུད་འདིར་གདུལ་བྱ་མིའི་བུ་མོ་སྐྲ་
248 -133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
དང་ནུ་མ་ཅན་རྣམས་དང་། འདུལ་བྱེད་ཌཱ་ཀི་མ་རྣམས་བསྡུ་དགོས་སམ་མི་དགོས་
ཞེས་དྲིས་པས། བྱང་ཆུབ་སེམས་དཔའ་རྣམས་ན་རེ་དེ་ཅིས་ཀྱང་བསྡུ་དགོས་མོད་
དོ། །དེ་ཅིས་ཏེ་ན་དྲུག་པ་རྡོ་རྗེ་འཆང་གིས་རྒྱུ་ལམ་གྱི་དུས་སུ་སྨོན་པའི་སེམས་
བསྐྱེད་ཀྱི་དུས་སུ་བདག་ཡང་དག་པར་རྫོགས་པར་སངས་རྒྱས་པར་བྱས་ལ་སྐྱེ་
གནས་ བཞིས་ བསྡུས་ པའི་ སེམས་ཅན་ཐམས་ ཅད་ སྡུག་བསྔལ་གྱི་མཚོ་ལས་
བསྒྲལ་བར་བྱའོ་ཞེས་ཁས་བླངས་དམ་བཅས་ནས། སྐྱེ་གནས་བཞིར་བུད་མེད་མ་
འདུས་སམ་དེ་བསྡུ་དགོས་མོད་བྱས་པས། དྲུག་པ་རྡོ་རྗེ་འཆང་ན་རེ་དེ་བྱང་ཆུབ་
སེམས་དཔའ་རྣམས་བདེན་ཏེ། བསྡུ་དགོས་སོ། །
ཇི་ལྟ་བུ་བསྡུ་དགོས་ན། སྔོན་འབྱུང་མུ་སྟེགས་ཀྱི་འཁོར་ན་གནས་པའི་
གནས་དང་དུས་ཀྱི་མཁའ་འགྲོ་ལ་སོགས་པ་དུས་རྟག་ཏུ་སྲོག་གཅོད་པ་དང་མ་
བྱིན་པར་ལེན་པ་ལ་སོགས་པ་ལ་དགའ་བའི་བུད་མེད་ཤིན་ཏུ་མ་རུང་པ་ཡོད། དེ་
ལྟ་བུ་བསྡུ་བའི་ཕྱིར་རྣལ་འབྱོར་མའི་རྒྱུད་འདི་གསུངས། དེ་ཇི་བུ་ལྟ་བུའི་རྒྱུད་
ཅིག་ཡིན་ན། བསྐྱེད་རྫོགས་ཀྱི་གཞུང་ཚོགས་དེ་ཧ་ཅང་རྒྱས་པ་མ་ཡིན་པ། བརྗོད་
བྱེད་ཀྱི་གཞུང་ཉུང་པ་བརྗོད་བྱའི་དོན་ཤིན་ཏུ་རྒྱས་པ་ཞིག་ཡིན། དེ་གང་ཟག་ཇི་
ལྟ་བུའི་དོན་དུ་བསྟན་ན་ནི། བློ་ཤིན་ཏུ་དམན་པ་ཚེ་ཐུང་པ་ཉོན་མོངས་པ་
པ་ཤིན་ཏུ་
ཤས་ཆེ་བའི་དོན་དུ་བསྟན་ཞེའོ། །
དེ་ལྟ་བུ་དེ་གང་ནས་སྟོན་ན། ཕ་རོལ་ཏུ་ཕྱིན་པའི་ཐེག་པ་མན་ཆད་ནས་
མི་སྟོན་ཏེ་གསང་སྔགས་རྒྱུད་སྡེ་བཞི་ནས་སྟོན། དེའི་ནང་ནས་མ་རྒྱུད་ཧེ་བཛྲའི་
སྙིང་པོ་བསྡུས་པའི་རྒྱུད་གུར་འདི་ནས་སྟོན་ནོ། དོན་ལ་དེ་རྣམས་བཤད་པ་ལ་
ཡུམ་བདག་མེད་མ་རང་ཐོང་སྐྱེས་ཏེ། རིགས་ལྔ་བསྒོམ་པའི་སྒོམ་ཆེན་པས་ཀྱང་
248 -134



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ང་ཡུམ་བདག་མེད་མ་དང་བྲལ་ན་ཕྱག་རྒྱ་ཆེན་པོ་མཆོག་དང་ཐུན་མོང་གི་དངོས་
གྲུབ་ཀྱང་མི་ཐོབ་ཟེར་ནས་རང་ཐོང་སྐྱེས་སོ། །འདི་ནི་བཤད་པ་ཙམ་གྱིས་ནི་ཞེས་
པ་ཕྱག་རྒྱ་དང་ཕྱག་མཚན་གྱི་རྣམ་དག་དང་ཌཱ་ཀི་མའི་སྒྲ་འཇུག་པའི་རྒྱུ་མཚན་ལ་
སོགས་པ་བཤད་པས་སོ། །ཡུམ་བདག་མེད་རྣལ་འབྱོར་མ་ཉིད་ཀྱིས་སོ། །སྔོན་དུ་
གར་གྱི་མཆོད་བྱ་སྟེ་ཞེས་པ་གཙོ་བོ་ལ་ཕྱི་ནང་གསང་བ་གསུམ་གྱིས་སོ། །རང་གི་
འཁོར་ལ་ནི་སངས་རྒྱས་དང་བྱང་ཆུབ་སེམས་དཔའ་ལའོ། །གྲུབ་སྟེར་གསུངས་ནི་
ང་ཡུམ་བདག་མེད་མ་དང་མ་བྲལ་བར་བསྒོམས་ན་ཕྱག་རྒྱ་ཆེན་པོ་མཆོག་གི་
དངོས་གྲུབ་སྟེར་ཞེའོ། །ཇི་ལྟ་བུ་སྟེར་ན། སངས་རྒྱས་ནི་རྣམ་པར་སྣང་མཛད་
བསྒོམ་པའི་སྒོམ་ཆེན་པོ། རྡོ་ རྗེ་ སེམས་དཔའ་ནི་མི་བསྐྱོད་པའི་སྒོམ་ཆེན་པ།
གལ་ཏེ་རྡོ་རྗེ་ཆོས་དང་ནི་ཞེས་པ་སྣང་བ་མཐའ་ཡས་ཀྱི་སྒོམ་ཆེན། རྟ་མཆོག་ནི་
དོན་ཡོད་གྲུབ་པའི་སྒོམ་ཆེན་པ། རྡོ་རྗེ་ཉི་མ་ནི་རིན་ཆེན་འབྱུང་ལྡན་བསྒོམ་པའི་
བསྒོམ་ཆེན་པའོ། །
བདག་གིས་སྤངས་ན་མ་འགྲུབ་པོ་ཞེས་པ་རིགས་ལྔ་བསྒོམ་པའི་བསྒོམ་
ཆེན་པས་ཀྱང་ང་ཡུམ་བདག་མེད་མ་སྤངས་ན་དངོས་གྲུབ་མི་ཐོབ་ཞེའོ། །དེ་ཅིའི་
ཕྱིར་ཞེ་ན། ང་ཉིད་ནི་དོན་གྱི་ང་དང་རྟགས་ཀྱི་ངའོ། །དོན་གྱི་ང་ཕྱག་རྒྱ་ཆེན་པོའི་
ཉམས། རྟགས་ཀྱི་ང་ལྷ་མོ་བདག་མེད་མའོ། །སངས་རྒྱས་ཐམས་ཅད་ཀྱི་ཞེས་པ་
དུས་གསུམ་གྱི་སངས་རྒྱས་ཐམས་ཅད་ཀྱི། བསྐྱེད་པའི་གཟུགས་ཀྱིས་གནས་པའོ་
ཞེས་པ་དོན་གྱི་ང་ཕྱག་རྒྱ་ཆེན་པོ་སྟེ་ཆོས་ཐམས་ཅད་དེ་ལས་བྱུང་ཞིང་དེས་བསྐྱེད།
རྟགས་ཀྱང་ལྷ་མོ་བདག་མེད་མ་སྐུ་མདོག་ནག་མོ་ཞལ་གཅིག་ཕྱག་གཉིས་མ་དེས་
དུས་གསུམ་གྱི་སངས་རྒྱས་ཐམས་ཅད་བསྐྱེད་པས་སོ། །དེ་རྣམས་ཀྱི་ནི་ཞེས་པ་
248 -135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རིགས་ལྔ་བསྒོམ་པའི་སྒོམ་ཆེན་པའིའོ། །མཛེས་མ་ང་ནི་དོན་གྱི་ཕྱག་རྒྱ་ཆེན་པོ་
ལ། རྟགས་བདག་མེད་མ་ངའོ། །དེ་རྣམས་ལ་ང་ཞེས་པ་རིགས་ལྔ་བསྒོམ་པ་དེ་
རྣམས་ལ་ཡུམ་བདག་མེད་མ་མཉེས་ནི་དངོས་གྲུབ་སྟེར་ཞེའོ། །དངོས་གྲུབ་ཅི་ལྟ་
བུ་ སྟེར་ན། མིག་ སྨན་ དང༌ གཅིག །རྐང་ མགྱོགས་ དང་ གཉིས། རལ་ གྱི་ དང་
གསུམ། ས་འོག་བསྒྲུབ་དང་བཞི། རིལ་བུ་མཁའ་ལ་སྤྱོད་པ་དང་ཞེས་པ་ནམ་
མཁར་འགྲོ་བའི་དངོས་གྲུབ་དང་ལྔ། མ་སྣང་བ་དང་དྲུག །བཅུད་ཀྱིས་ལེན་པ་
དང་བདུན། རིགས་འཛིན་འཁོར་བཅས་དང་འཁོར་མེད་དེ་ཐུན་མོང་གི་དངོས་
གྲུབ་བརྒྱད་དོ། །བུ་མོ་འགུགས་པ་མཆོག་དང་ནི་ཞེས་པ་འདིས་ལས་ཆེན་བརྒྱད་
མཚོན་ཏེ་ཞར་བྱུང་ཡིན་ནོ། །དངོས་གྲུབ་རྡོ་རྗེ་རྣམས་འཐོབ་པ་ནི་ཐུན་མོང་བརྒྱད་
དང་ལས་ཆེན་བརྒྱད་ཀྱང་འཐོབ་གསུང་སྟེ་མཆོག་གི་དངོས་གྲུབ་ཀྱང་འཐོབ་བྱ་
བར་གསལ་ལོ། །
དེ་ཅི་ལྟར་བྱས་པས་འཐོབ་ཞེ་ན། བསྒྲུབ་པོ་ང་ལ་མཉེས་བྱས་པས་ཞེས་
པ་ཡུམ་བདག་མེད་མ་ལ་མཆོད་པ་བྱས་ན་དངོས་གྲུབ་འཐོབ་ཞེའོ། །འཕྲོ་བའི་
ཕྱིར་ནི་མང་པོར་ནི་ཞེས་པ་ཚིག་གི་སྤྲོས་པ་མང་པོ་བརྗོད་ཁ་ན་མེད། དེའི་ཕྱིར་
སྨྲས་པ་འདི་ཡིས་ཅི་བྱར་ཡོད་ཞེས་སོ། །ང་སྤངས་འགྲུབ་པ་མིན་ནོ་ཀྱི་ན་དོན་
གྱིས་དང་
། རྟགས་ཀྱི་ང་སྤངས་ན་དངོས་གྲུབ་མི་འཐོབ་ཞེའོ། །དེ་ཅིའི་ཕྱིར་ཞེ་ན།
ང་ལྷ་མོ་བདག་མེད་མ་དང་བྲལ་བའི་སྒྲུབ་པ་པོ་རྣམས་ལ་འབྲས་བུ་བླ་ན་མེད་
པའི་བྱང་ཆུབ་མེད་ཅིང་
། བསྒོམ་པ་མེད་ནི་ལམ་དུ་བསྒོམས་པའི་ཉམས་ ཀྱང་
མེད། གང་ཞིག་ནི་རྟེན་གྱི་གང་ཟག་གོ །ང་ནི་རྟག་དྲན་ཅིང་ནི་བསྐྱེད་རིམ་དང་མི་
འབྲལ་བར་བསྒོམ་པའོ། །རྟག་ཏུ་ཀློག་ཅིང་དུས་རྒྱུན་དུ་རྒྱུད་འདི་ཀློག་པའོ། །
248--136



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
སེམས་པ་ནི་ཡིད་ལ་སེམས། འཕྲེང་སྔགས་ལ་ནི་ཟློས་བྱེད་ཅིང་ནི་ཨ་ཨཱ་ཨ་ཨི་
ཞེས་ཟློས་པའོ། །ངའི་སྐུ་ནི་སྒོམ་བྱེད་པ་ནི་ལྷའི་སྐུར་བསྒོམས་སྔགས་བཟླས་ན།
གལ་ཏེ་སྒྱུ་མའི་གཟུགས་ཀྱིས་ཀྱང་ཞེས་བསྐྱེད་རིམ་མི་གསལ་བར་སྟོན་པའི་དཔེ།
སྒྱུ་མའི་དཔེ་བཅུ་གཉིས་ཀྱི་སྒོ་ནས་བྱིན་གྱིས་རློབ། དེ་བས་གསལ་བར་སྟོན་པའི།
དཔེ་གལ་ཏེ་རྨི་ལམ་ན་ང་མཐོང་ཞེའོ། །ཤིན་ཏུ་བསྒོམས་པའི་རྒྱུན་ལས་ནི་ཞེས་པ་
ཡང་ནས་ཡང་དུ་ལྷའི་སྐུར་བསྒོམས་སྔགས་བཟླས་ན། ལྷ་མོ་བདག་མེད་མ་སྐུ་
མདོག་ནག་མོ་ཞལ་གཅིག་ཕྱག་གཉིས་མའི་སྐུ་དེ་མངོན་སུམ་དུ་ཡང་མཐོང་བར་
འགྱུར་རོ། །
སྒོམ་ལུགས་ཇི་ལྟར་བསྒོམ་བྱས་པ་ལ། གཟུགས་བརྙན་ལ་རབ་སྦྱར་བའི་
ཕྱིར་ཞེས་པ་ལྷའི་སྐུ་དེ་སྣང་ལ་རང་བཞིན་མེད་པ་སྒྱུ་མའི་དཔེ་བཅུ་གཉིས་ཀྱི་སྒོ་
ནས་བསྒོམ། དེའི་དངོས་གྲུབ་སྦྱིན་པར་བྱ་ནི་ལྷ་མོ་བཅོ་བརྒྱད་བསྐྱེད་རིམ་བསྒོམ་
པ་དེ་ལའོ། །འོ་ན་བསྐྱེད་རིམ་གཅིག་པུས་ཆོག་གམ་ཞེ་ན། བདེ་བ་ཆེན་པོར་སྦྱར་
བའི་ཕྱིར་ཞེས་པ་རྟེན་བསྐྱེད་རིམ་དེ་ལ་བརྟེན་ནས་རྫོགས་རིམ་གཅིག་བསྒོམ་
དགོས་ཏེ་དོན་ལ་བདེ་སྟོང་དབྱེར་མེད་དུ་སྦྱར་ཞིང་སྒོམ་པའོ། །འོ་ན་བདེ་སྟོང་དེ་
གང་ལ་བརྟེན་ནས་རྟོགས་ཞེ་ན། རྡོ་རྗེ་པད་མ་རབ་སྦྱོར་ན་ཞེས་པ་དབང་གསུམ་
པའི་དུས་སུ་རྡོ་རྗེ་པད་མ་སྙོམས་འཇུག་བྱས་པ་ལ་བརྟེན་ནས་ཟག་མེད་སྐྱེའོ། །
གང་ཞིག་ནི་རྟེན་གྱི་གང་ཟག །བདག་ལ་འདོད་སྟེར་ན་ཞེས་པ་ལྷ་མོ་བདག་མེད་
མ་ལའོ། །ལུས་ཅན་ནི་རྟེན་གྱི་གང་ཟག་དེ་ལ་སུ་ཞིག་སྨོས་ཏེ་བྱིན་གྱིས་རློབ་བོ། །
འདོད་པ་ཇི་ལྟ་བུ་སྟེར་ན། རྡོ་རྗེ་མཆོད་པ་རབ་སྦྱར་ཕྱིར་ནི་ཡབ་ཡུམ་སྙོམས་
འཇུག་བྱས་ཀུན་རྫོབ་བྱང་སེམས་རྡོ་རྗེ་ནོར་བུའི་རྩེ་མོར་ཕབ་དང་ལུས་ཀྱི་འཁྲུལ་
248 -137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འཁོར་དྲུག་གིས་བཟུང་བའི་དུས་སུ་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་ལ་
བརྟེན་ནས་དོན་དམ་ཟག་མེད་སྐྱེ་བ་དེའོ། །གང་ཞིག་ནི་རྟེན་གྱི་གང་ཟག །ཉིན་
གཅིག་བསྒོམ་བྱེད་ན་ཞེས་པ་ཉི་མ་གཅིག་ཏུ་མ་ཆད་པར་བསྒོམས་ན། ཤེས་རབ་
ཕ་རོལ་ཕྱིན་མ་འགྲུབ་ནི་དོན་གྱི་ཡུམ་ཆེན་མོ་གཉིས་སུ་མེད་པའི་ཤེས་རབ་ཀྱི་ཕ་
རོལ་ཏུ་ཕྱིན་མ་འགྲུབ་བོ། །དེ་ལྟར་ནི་གོང་དུ་བསྟན་པ་དེ་ལྟར། ང་སྟེར་ཐེ་ཚོམ་
མེད་དེ་ཟག་མེད་སྐྱེའོ། །
འོ་ན་རྡོ་རྗེ་པད་མ་རབ་སྦྱོར་བས་ཟེར་འདུག་པ། རྡོ་རྗེ་པད་མ་སྦྱར་ལུགས་
ཇི་ལྟར་སྦྱར་ན། བདག་ཉིད་ཧེ་རུ་ཀར་བྱས་པ་ནི་སྒྲུབ་པ་པོ་འདུ་ཤེས་གསུམ་ལྡན་
གྱི་རིགས་ལྔའི་ཧེ་རུ་ཀ་གང་ཡིན་དུ་བསྐྱེད་པ། རང་གི་བཙུན་མོ་ངར་བསྒོམས་ཏེ་
ནི་ལས་རྒྱ་འདུ་ཤེས་གསུམ་ལྡན་བདག་མེད་མར་བསྐྱེད་པའོ། །ཆགས་ཆེན་གྱིས་
འདོད་སྤྱོད་གང་ནི་ཟག་པ་མེད་པའི་འདོད་ཆགས་ཆེན་པོའོ། །རྟེན་གྱི་གང་ཟག་དེ་
རྣམས་ལ་ནི་ང་མཉེས་འགྱུར་ཏེ་དངོས་གྲུབ་སྟེར་རོ། །འདོད་པའི་ཡོན་ཏན་ལྔ་
ལྡན་ པར་ ནི་ལས་ རྒྱ་ ལ་ འདོད་ཡོན་ལྔའི་ མཆོད་ པ་ཚང་ སྟེ། དེ་ཡང་ ལས་རྒྱ་
གཟུགས་མཛེས་པས་གཟུགས་ཀྱི་པུ་ཙ། སྒྲ་སྙན་པས་སྒྲའི་པུ་ཙ། དྲི་ཞིམ་པས་
དྲིའི། ཟག་མེད་ཀྱི་རོ་རྒྱས་པས་རོའི། ལས་རྒྱ་རེག་བྱ་འཇམ་པས་རེག་བྱའི་པུ་ཙ་
ཚང་བའོ། །དགའ་བའི་རོལ་པར་ལྡན་པ་དང་ནི་སྤྱིར་བསྟན་པའོ།
བྱེ་བྲག་ཏུ་གླུ་ལེན་པ་དང་རོལ་མོའི་ཚོགས་རྣམས་བརྡུང་པ་དང༌། དེ་ཀུན་
གྱི་དུས་ཐམས་ཅད་དུ་ཟག་མེད་བདེ་བས་རྒྱས་བཏབ་ལ་བསྒོམ་ཞེའོ། །འདོད་
ཀུན་བདེ་བས་ཐོབ་པ་དང་ནི་སྤྱི་ཚིག་ཡིན་ཏེ་སྙོམས་འཇུག་ལ་འདོད་ཡོན་ལྔ་ཚང་
བའོ། །བྱེ་བྲག་ཏུ་གཟུགས་ལ་སོགས་པ་སྣ་ཚོགས་སྒེག་པར་སྦྱོར་བ་དང་ནི་ཟག་
248 -138



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མེད་བདེ་སྟོང་དུའོ། །གོས་བཀྲ་སྣ་ཚོགས་ཀྱིས་ལྡན་ཅིང་ནི་ལས་རྒྱ་ལ་སྤོས་དང་
མེ་ཏོག་དང་རུས་པ་ལ་སོགས་པའི་རྒྱན་བྱ་ཞེའོ། །སྣ་ཚོགས་རོའི་བཏུང་བ་ནི་ལས་
རྒྱ་ལ་རོ་ཟག་མེད་ཀྱི་མཆོད་པ་ཚང་གསུངས། སྣ་ཚོགས་དྲིའི་བྱུགས་ལྡན་པ་ནི་
ལས་རྒྱ་ལ་ཙན་དན་དང་ག་བུར་དང་གླ་རྩི་ལ་སོགས་པའི་དྲི་ཞིམ་པོས་བྱུགས་
པའོ། །གང་ཞིག་ནི་རྟེན་གྱི་གང་ཟག་གོ །རྟག་པར་ནི་དུས་རྒྱུན་དུའོ། །ང་བསྙེན་
པ་ནི་ལྷའི་སྐུར་བསྒོམ་པའོ། །དེ་ལ་དངོས་གྲུབ་ང་སྟེར་ཏེ་ནི་ཕྱག་རྒྱ་ཆེན་པོའི་
དངོས་གྲུབ་བདག་མེད་མས་སྟེར་ཞེས་པའོ། །འོ་ན་དེ་ཐ་མལ་གྱི་ཆགས་པ་རང་གི་
མ་ཡིན་ནམ་ཞེ་ན། དེའི་འདོད་ལྡན་ང་མ་ཡིན་ནི་ཐ་མལ་གྱི་ཆགས་པ་རང་ག་བ་
མ་ཡིན་ཏེ། འོ་ན་དེའི་མཚན་ཉིད་གང་ཞེ་ན། ཕྱག་རྒྱ་ཆེན་པོ་མཆོག་གི་གོ་འཕང་
སྐྱེ་མེད་ ་ལ་གནས་པའོ། །དོན་ལ་རིགས་ལྔ་བསྒོམས་པས་ལམ་ཡང་མུ་ཏྲ་ཆེན་པོ་
ལ་གནས། འབྲས་བུ་ཡང་མུ་ཏྲ་ཆེན་པོའི་གོ་འཕང་འཐོབ་ཞེས་པའོ། །
ད་ནི་བདག་མེད་མའི་སྒྲུབ་ཐབས་ཕན་ཡོན་དང་བཅས་པ་བསྟན་པ་ལ་
གཉིས་ལས་འཕྲེང་སྔགས་བསྟན་པ་ནི། རྩ་བའི་རྒྱུད་དུ་འཕྲེང་སྔགས་མ་ཚང་བ་
ཁ་སྐོང་བ་ནི། ཨོཾ་ཨ་ཨཱ་ནས་སྭཱ་ཧཱའི་བར་རོ། །གང་ཞིག་ནི་རྟེན་གྱི་གང་ཟག་གོ
འདི་ཡིས་ནི་སྔགས་སོ། །ང་ལ་ནི་ཞེས་པ་བདག་མེད་མ་ལའོ། །བསྐུལ་པར་བྱེད་
པའི་ནི་ཡང་ནས་ཡང་དུ་སྔགས་བཟློས་པའོ། །རྒྱལ་སྲས་ཏེ་ནི་བྱང་ཆུབ་སེམས་
དཔའོ། །རྟེན་གྱི་གང་ཟག་དེའི་བརླ་སྟེང་དུ་བདག་མེད་མ་འདུག་སྟེ། བུད་མེད་སྒྱུ་
མའི་སྙོམས་འཇུག་བདེ་ཞེས་པ་སྒྱུ་མའི་དཔེ་བཅུ་གཉིས་གྱི་སྒོ་ནས་སྐུར་སྟོན་ཞེས་
སོ། །
གཉིས་
)ས་པ་བསྒོམ་པ་ཕན་ཡོན་དང་བཅས་ཏེ་བསྟན་པ་ནི། འདི་ལ་བླ་མ་ལྷོ་
248 -139



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༧༽
པའི་ཞལ་ནས་གུར་གྱི་ལེའུ་བཞི་པ་འདི་ལྷ་མོ་བཅོ་ལྔའི་མངོན་པར་རྟོགས་པ་
མདོར་བསྟན། རྩ་རྒྱུད་ལེའུ་བརྒྱད་པ་རྒྱས་བཤད། གུར་གྱི་ལེའུ་བཅུ་གཉིས་
ཤིན་ཏུ་རྒྱས་བཤད་བྱ་བ་གསུམ་དུ་བྱས་ནས་གང་ཟག་གི་ཆ་རྐྱེན་དུ་ལམ་དུ་སློང་
གསུངས། བླ་མ་གཞུང་པའི་ཞལ་ནས་ལྷ་མོ་བཅུ་གསུམ་དང་བཅོ་བརྒྱད་དཀྱིལ་
འཁོར་ལམ་དུ་བྱེད་པ་གཉིས་སུ་བྱས་ནས། འདི་ལ་བཅུ་གསུམ་གྱི་དཀྱིལ་འཁོར་
ལམ་དུ་བྱེད་པར་བྱས། རྩ་རྒྱུད་ལེའུ་བརྒྱད་པ་དང་གུར་ལེའུ་བཅུ་གཉིས་པ་ལ་ལྷ་
མོ་བཅོ་ལྔའི་དཀྱིལ་འཁོར་ལམ་དུ་སློང་བར་བྱས་ན་བདེར་རུང་སྟེ་བླ་མས་མི་
གསུངས་སྐད། བླ་མ་ནི་མདོར་བསྟན་རྒྱས་བཤད་ཤིན་ཏུ་རྒྱས་བཤད་གསུམ་དུ་
མཛད་དོ། །འོ་ན་དགོད་པ་གང་ཞེ་ན། ཤར་དུ་རྡོ་རྗེ་མ་སྦྱིན་བྱ་ཞེས་པ་ནས་དབུས་
སུ་བཞུགས་པ་ང་ཉིད་དེའི་བར་གྱིས་ནང་གི་ལྷ་མོ་ལྔའི་བཞུགས་ ས་བསྟན།
དཀྱིལ་འཁོར་སྙིང་པོ་ནི་ལྷ་མོ་བཅོ་བརྒྱད་ཀྱི་དཀྱིལ་འཁོར་རོ། །སེམས་བྱེད་གང་
ནི་རྟེན་གྱི་གང་ཟག་གོ །དེའི་མཛེས་མ་རྟག་པར་ང་ནི་ལྷ་མོ་ཤིན་ཏུ་མཛེས་པར་
སྒོམ་གསུངས།
དེའང་བླ་མ་དག་པའི་ཆོ་ག་བྱ་བ་ནས་བདུད་རྩི་མྱང་པའི་བར་དུ་བསྒོམས་
ནས་བསྐྱེད་པ་རིམ་པའི་ཏིང་ངེ་འཛིན་བསྒོམ་པ་ནི། ལྷ་མོ་དེ་རྣམས་ཐམས་ཅད་
ཞལ་གཅིག་པ་ཕྱག་གཉིས་པ། གྲི་གུག་ནི་གཡས་ནའོ། །མིའི་ཐོད་པས་སྦྲེལ་ནི་
གཡོན་པ་ན་ཐོད་པ་དཀར་པོ་ཁྲག་གིས་དམར་ཕྱུར་རེ་བཀང་པ་བསྣམས་པ།
སྟག་གི་པགས་པས་སྨད་དཀྲིས་ཤིང་ནི་སྟག་ལྤགས་ཀྱི་ཤམ་ཐབས་སོ། །སྤྱན་
གསུམ་པ་དབུ་སྐྲ་སེར་པོ་གྱེན་དུ་བརྫེས་པ། ཕྱག་རྒྱ་ལྔ་ནི་རུས་པའི་རྒྱན་ཆ་ལྔས་
བརྒྱན་པའོ། །ཤར་སྒོ་ནི་སྒོ་དང་ཉེ་བའི་པད་མ་ལ། སེར་མོ་ཆེན་མོ་སྟེ་ཟེར་ཡང་
248--140



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
དཀར་མོ་ཆེན་མོའོ། །ལྷོའི་སྒོ་དང་ཉེ་བའི་པད་མ་ལ་ཆོམ་རྐུན་མ། ནུབ་ཀྱི་སྒོ་དང་
ཉེ་བར་རོ་ལངས་མ། བྱང་གི་སྒོ་དང་ཉེ་བར་ཟ་ནུས་མ་ནི་གྷསྨ་རིའོ། །ལྷ་མོ་སྦོས་
མོ་ནི་པུ་སི་དབང་ལྡན་ནི་བྱང་ཤར་དུའོ། །དག་བྱེད་མཚམས་སུ་ནི་ཤར་ལྷོའི་སྟེ་
རི་ཁྲོད་མའོ། །སྲིན་པོའི་མཚམས་ནི་ལྷོ་ནུབ་ཏུའོ། །དྲག་འཛིན་མ་ནི་ཙནྡྷ་ལིའོ།
རྟག་འགྲོ་ནི་ནུབ་བྱང་དུའོ་རྨི་ལམ་ནི་དྷེམ་བི་ནིའོ། །མཚམས་དང་ནི་མཚམས་
བཞི། མཚམས་བྲལ་ནི་ཕྱོགས་བཞིར། བཀོད་དེ་ནི་ལྷ་དང་ས་བོན། གང་ཞིག་ནི་
རྟེན་གྱི་གང་ཟག །ང་བསྒོམ་པ་ནི་བདག་མེད་མའོ། །ཕན་ཡོན་ནི། དེའི་ལག་ཏུ་
དཔལ་སོན་ཏེ་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པའོ། །དེ་ལྟ་
བུ་དེ་ལ་སུས་ཀྱང་འཕྲོག་པར་ནུས་མ་མིན་ཞེའོ། །འོ་ན་ལྷ་མོ་དེ་རྣམས་ཐ་དད་
དམ་ཞེ་ན། དེ་ཀུན་ནི་ལྷ་མོ་བཅོ་བརྒྱད་པོ་ཐམས་ཅད་དོ། །མདོག་ནག་གི་ཐམས་
ཅད་སྐུ་མདོག་ནག་མོར་མཐུན། འོད་དང་ལྡན་ནི་འོད་ཟེར་ཁ་དོག་ལྔ་འཕྲོ་བའོ། །
དེ་ལྟར་ཡང་རྩ་རྒྱུད་ལེའུ་བརྒྱད་པ་ནས། ལྷ་མོ་ཐམས་ཅད་སྐུ་མདོག་ནག་
ཞེས་པ་ལ་སོགས་པ་བཤད་དོ། །ཡི་དྭགས་སྟེང་དུ་གར་དང་བཅས་ནི་གདན་རོ་ལ་
བཞུགས་པའོ། །གུར་ལེའུ་གཉིས་པ་དེ་ལྷ་མོ་བཅོ་བརྒྱད་ཀྱི་མངོན་རྟོགས་ཤིན་ཏུ་
ཞིབ་ཏེ་རོའི་གདན་བསྒོམ་པ་ཆད་ནས་གདའ། རྩ་རྒྱུད་ནས་དེ་དབུས་ཤི་བ་བཅོ་
ལྔའི། གདན་གྱི་བདག་ཉིད་རྣམ་པར་བསམ་ཞེས་སོ། །གར་དང་བཅས་ནི་རྡོ་རྗེ་
མཁའ་འགྲོ་མ་རྣམས་ཞབས་བརྐྱང་བསྐུམ་དུ་བཞུགས་པའོ། །དཔལ་མོ་ནི་ཉོན་
མོངས་པ་འཇོམས་པ་ལ་དཔའ་བས་སོ། །
ཁྲོ་ཚུལ་ཆེན་མོ་འཆང་ནི་ཞེ་སྡང་ཅན་འདུལ་བ་ལ་ཁྲོ་མོའི་སྐུར་སྟོན་པའོ། །
གཡོན་གྱི་མཆན་ཁུང་ན་ཁཱ་ཊཾ་ག་འཛིན་པའོ། །མངོན་རྟོགས་ ཞིམ་མོ་གཅིག་
248 -141



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
འདིའི་ལེའུ་དང་པོ་དང་གཉིས་པར་འོང་གསུངས། །
ད་ནི་གཞིའི་རྒྱུད་བུམ་པའི་དབང་བསྐུར་བ་རྒྱས་པར་བཤད་པ་ལ་གཉིས་
ལས། སྡུད་པ་པོས་མཚམས་སྦྱར་བ་ནི། དེ་ནས་ནི་བདག་མེད་མའི་སྒྲུབ་ཐབས་
བཤད་པའིའོ། །བཅོམ་ལྡན་འདས་རྡོ་རྗེ་ཅན་ནི་སྟོན་པའོ། །མཁའ་འགྲོ་མ་ནི་
འཁོར། རྡོ་ རྗེ་གུར་གྱི་རྒྱུད་འདིར། ཏིང་འཛིན་མཆོག་དགའ་ནི་རིག་པའི་དབང་
བསྐུར་བ་བཤད་དོ་སྙམ་པའི་ཏིང་ངེ་འཛིན་ལ་བཞུགས་ཏེ་གསུངས། ཅི་གསུངས་
ན། རིག་པའི་དབང་ནི་ཡང་དག་གསུངས་ཞེས་པ་མ་རིག་པ་ལྔ་ལས་བཟློག་ནས་
རིག་པའི་ཡེ་ཤེས་ལྔ་རྒྱུད་སྐྱེད་བའི་དོན་གཅིག་གསུངས་ཞེའོ། །
ད་ནི་གཞིའི་རྒྱུད་བུམ་པའི་དབང་བསྐུར་བ་དངོས་བསྟན་པ། དེ་ལ་རྩ་
རྒྱུད་བརྟག་པ་དང་པོའི་ལེའུ་བཅུ་པ། ཕྱི་མའི་ལེའུ་གསུམ་པ། ལྔ་པ། བཅུ་གཉིས་
པ། གུར་གྱི་ལེའུ་བཞི་པ་འདི་རྣམས་ཀྱིས་བུམ་པའི་དབང་བསྐུར་ལམ་དུ་སློང་
།
དེ་ལ་བཞི་རྡོ་རྗེ་ སློབ་དཔོན་གྱིས་མཚན་ཉིད། ལས་སློབ་མ་དཀྱིལ་འཁོར་དུ་
གཞུག་ཅིང་ལྷ་ངོ་བསྟན་པ། དབང་བསྐུར་བའོ། །རྡོ་རྗེ་སློབ་དཔོན་གྱི་མཚན་ཉིད།
བརྟག་པ་ཕྱི་མའི་ལེའུ་དང་པོ་ནས། རང་འདོད་ལྷ་མཉམ་རྣལ་འབྱོར་པ་ཞེས་པའི་
ཚིག་གཉིས་དང་
། འདིའི་ལེའུ་བརྒྱད་པ་ནས། ཉན་ཐོས་སྤྱོད་པ་སྐྱོང་བྱེད་ཅིང་། །
དཀྱིལ་འཁོར་འབྲི་བའི་ལས་ལ་མཁས་ཞེས་པ་ལ་སོགས་པ་མཚན་ཉིད་བཅོ་
བརྒྱད་བཤད། རྡོ་རྗེ་སློབ་དཔོན་མཚན་ཉིད་དང་ལྡན་པ་དེས། ལས་ལ་བཞི་ལས།
སྔོན་དུ་བསྙེན་པ་གཙོ་བོ་ལ་འབུམ་འཁོར་རྣམས་ལ་ཁྲི་ཚོ་རེ་རེ་བྱེད། དེ་ནས་ནུབ་
དང་པོ་སའི་ཆོ་ག །
དེ་ནས་ནུབ་གཉིས་པ་སྟ་གོན་གྱི་ཆོ་ག་ལ་སྔོན་དུ་ལྷ་ས་
སྟ་གོན་བྱས་ནས།
248--142



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བུམ་པ་སྟ་གོན་བྱ་བ་ལ་དང་པོ་བུམ་པ་ཐམས་ཅད་ཀྱི་ཕྱི་ནང་མེད་པར་དག་པར་
བཀྲུས་ལ་གུ་གུལ་གྱི་དུད་པས་གདུག །ཉུངས་ཀར་གྱིས་བགེགས་བསྐྲད་ལ།
བུམ་པའི་ནང་དུ་སྨན་ལྔ། འབྲུ་ལྔ། སྙིང་པོ་ལྔ། རིན་པོ་ཆེ་ལྔ་གཞུག །རས་ཁ་
ཚར་མ་ཉམས་པས་འགུལ་པས་བཅིང་
། ཤིང་རྩེ་མོའི་ཆ་ལས་བྱུང་པའི་འབྲས་བུ་
ཅན་གྱིས་ཁ་རྒྱན་བྱ། དེ་ནས་བུམ་པ་རྣམས་གདན་གྱི་སྟེང་དུ་དགོད་པའི་གོ་རིམ་
བཞིན་བཀོད་ལ། བུམ་པའི་ཁ་རྒྱན་གྱི་སྟེང་དུ་རྡོ་རྗེ་ལ་མེ་ཏོག་འཕྲེང་བ་བརྒྱུས་
པའི་གཟུངས་ཐག་བཏགས་པ་བཞག་ལ། དེ་བུམ་པ་བྱིན་གྱིས་བརླབ་པ་ནི། ：
རྗེ་ཐུགས་ནི་རབ་བསྒོམས་པས་ཞེས་བུམ་པ་སྟོང་པ་ཉིད་ཏུ་བསྒོམ། དེའི་
ལས་ཧཱུཾ་ལས་རིན་པོ་ཆེའི་དཀྱིལ་འཁོར་དུ་བསམ་དེར་མི་བསྐྱོད་པ་ཡབ་ཡུམ་
བསྐྱེད་པ་ལ། རང་གི་རིག་དང་ནི་ཡུམ་བདག་མེད་མ། སྐྱེས་བུ་ནི་རང་ཧེ་རུ་ཀར་
བསྐྱེད་པའོ། །ཆུ་ནི་དེར་མི་བསྐྱོད་པ་ཡབ་ཡུམ་སྙོམས་འཇུག་བྱས་པའི་ཞུ་བའི་
བདུད་རྩི་ཆུ་རྒྱུན་གྱིས་སོ། །བུམ་པ་བརྒྱད་པོ་ཐམས་ཅད་དག་ནི་བུམ་པ་ཐམས་
ཅོད་ལྷ་ཡབ་ཡུམ་སྙོམས་འཇུག་བྱས་པའི་ཞུ་བའི་ཆུས་གང་པར་བསྒོམ། དེ་ཡང་
གོང་དེ་ནས་ལྷ་མོ་བཅོ་ལྔའི་བསྐྱེད་རིམ་བཤད་པས་དེའི་དབང་དུ་བྱས་ན་བུམ་པ་
བརྒྱད་པོ་ནི་བརྒྱད་རང་ཐམས་ཅད་ཀྱི་ཁོངས་སུ་བརྒྱད་བསྡུས་པས་ལྷ་མོ་བཅོ་
བརྒྱད་ལ་བུམ་པ་བཅོ་བརྒྱད་ལས་ཐམས་ཅད་པའི་བུམ་པ་དང་བུམ་པ་བཅུ་དྲུག་
པོ་ཐམས་ཅད་དགང་ཞེའོ། །
ཡང་འོག་ལེའུ་ལྔ་པ་དྲུག་པ་ནས་རིགས་བསྡུས་ཀྱི་མངོན་པར་རྟོགས་
འབྱུང་པས་དེའི་དབང་དུ་བྱས་ན་བུམ་པ་བརྒྱད་ཚན་ལྔ་པོ་ཐམས་ཅད་དགང་
།
ལས་བུམ་པ་དང་བཞི་བཅུ་རྩ་དགུ་པོ་ཐམས་ཅད་དགང་ཞེས་པའོ། །ཡང་འགོ་
248 -143



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདི་ནས་མི་བསྐྱོད་ཧེ་རུ་ཀ་ལྷ་དགུའི་སྒྲུབ་ཐབས་འོང་བས་དེའི་དབང་དུ་ན། བུམ་
པ་བརྒྱད་པོ་ནི་བརྒྱད་རང་ཐམས་ཅད་ཀྱི་ཁོངས་སུ་གཉིས་བསྡུས་པས་ལྷ་དགུ་ལ་
བུམ་པ་དགུ་ལས་བུམ་དང་བཅུ་པོ་ཐམས་ཅད་དགང་ཞེས་བྱའོ། །
དེ་ནས་སློབ་མ་སྟ་གོན་བྱས་ནས། གསུམ་པ་དེ་ལ་ཞག་གི་ཆོ་ག་བྱ་བ་ནི། །
ཐིག་གི་ཆོ་གིས་ཐིག་གདབ། ཚོན་གྱི་ཆོ་གས་ཚོན་བྲི། དཀྱིལ་འཁོར་གྱི་གནས་ཉེ་
བར་བརྒྱན་པར་བྱ། དཀྱིལ་འཁོར་བསྒྲུབ། སློབ་དཔོན་བདག་འཇུག་བྱ། སློབ་
མ་དལ་དུ་གཞུག་ཅིང་ལྷ་ངོ་བསྟན་པ་ཡན་ཅད་བྱས་ནས། དབང་བསྐུར་བ་
བཞི་ལས། དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་ལ། དེ་ལ་
རིག་པའི་དབང་ལྔ་ལ་དང་པོ་ཆུའི་དབང་བསྐུར་བ་ནི། རྡོ་རྗེ་ཅན་བསམས་ནི་སློབ་
མ་མི་བསྐྱོད་པ་ཡབ་ཡུམ་དུ་བསྒོམ་དུ་གཞུག་པའོ། །སློབ་དཔོན་གྱིས་དངོས་སུ་
གཙོ་བོ་བུམ་པ་ཐོགས་ལ་ངག་ཏུ་ལེའུ་བཅུ་གཉིས་པའི་དབང་བསྐུར་རྡོ་རྗེ་ཆེན་པོ་
ལ་སོགས་པ་བརྗོད་ཅིང་ཆུའི་དབང་བསྐུར། ཏིང་ངེ་འཛིན་གྱིས་ནམ་མཁའ་ན་
མར་བུ་ཏ་བོ་དེ་དང་ཊཱ་ཀི་མ་དཔག་ཏུ་མེད་པས་སློབ་མ་ལ་ཆུའི་དབང་བསྐུར་བར་
བསྒོམ། མཉེས་པར་བྱའོ་ནི་དབང་བསྐུར་བས་ཉམས་སུ་མྱོང་པའམ་བདེ་བ་རེ་རེ་
རྒྱུད་ལ་སྐྱེ་བའོ། །སློབ་དཔོན་གྱིས་ཏིང་ངེ་འཛིན་གྱིས་སློབ་མའི་ཀུན་གཞིའི་རྣམ་
པར་ཤེས་པ་གནས་གྱུར་ནས
། མེ་ལོང་ལྟ་བུའི་ཡེ་ཤེས་རྒྱུད་ལ་སྐྱེས་པར་བསམ།
སློབ་མ་ལ་འོ་ཁྱོད་ལ་ཆུའི་དབང་བསྐུར་བས་ཀུན་གཞིའི་རྣམ་པར་ཤེས་པ་གནས་
གྱུར་ནས་མེ་ལོང་ལྟ་བུའི་ཡེ་ཤེས་རྒྱུད་ལ་སྐྱེས་པ་ཡིན་ནོ་ཞེས་བརྗོད། བསྒོམ་དུ་
ཡང་གཞུག་གོ །
དེ་ནས་དབུ་རྒྱན་གྱི་དབང་བསྐུར་བ་ནི། འདིར་ནི་དབུ་རྒྱན་སྦྱིན་བྱ་བ་
248 -144



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཞེས་པ་དབུ་རྒྱན་སྟོང་པའི་ངང་ལ་རིན་ཆེན་འབྱུང་ལྡན་དུ་བསྐྱེད། ཡེ་ཤེས་བསྟིམ།
སླར་དབུ་རྒྱན་དུ་བསྒྱུར་ལ། དབང་བསྐུར་བའི་དུས་སུ་ཐོར་ཚུགས་ཅོད་པན་གྱིས་
བརྒྱན་པ་ཞེས་པ་ལ་སོགས་པ་བརྗོད་ཅིང་སློབ་མའི་མགོ་ལ་བསྐོན། རྡོ་རྗེ་ཉི་མ་
བ་བསྒོམ་བྱ་ནི་དེའི་ཚེ་སློབ་མ་རིན་འབྱུང་ཡབ་ཡུམ་དུ་བསྒོམས་ལ། སློབ་མ་ལ་
འོད་ཁྱོད་ལ་ཆུའི་དབང་བསྐུར་བས་ཉོན་མོངས་པ་ཅན་གྱི་ཡིད་གནས་གྱུར་ནས།
མཉམ་པ་ཉིད་ཀྱི་ཡེ་ཤེས་རྒྱུད་ལ་བསྐྱེད་པ་ཡིན་ཞེས་བརྗོད། བསམ་ཡང་བསམ།
ཏིང་ངེ་འཛིན་གྱིས་ཌཱ་ཀི་མས་དབང་བསྐུར་བར་བསམ་མོ། །རྡོ་རྗེ་ཚིགས་བཅད་
རབ་སྦྱར་ནས། ཞེས་པ་འོག་ནས་འབྱུང་པའི་ཚིགས་བཅད་དོ། །ཐམས་ཅད་སྔོན་
བཞིན་བསམ་བྱས་ལ་ཞེས་པ་ནི་ཆུའི་དབང་གི་དུས་སུ་མི་བསྐྱོད་ཡབ་ཡུམ་དུ།
དབུ་རྒྱན་ཀྱི་དུས་སུ་རིན་འབྱུང་ཡབ་ཡུམ་དུ་བསྒོམ་པ།
ད་རྡོ་རྗེའི་དབང་བསྐུར་བས་དུས་སུ་སློབ་མ་དེ་སྣང་མཐའ་ཡབ་ཡུམ་དུ་
བསྒོམས་ལ། རྡོ་རྗེ་ཆེན་པོ་རྩེ་དགུ་པ་ཞེས་པ་དེ། རང་གི་ལག་པས་སྙིང་གར་བྱའོ་
ཞེས་པ་སྔོན་དུ་སློབ་དཔོན་རང་གིས་ཐུགས་ཀར་བཟུང་ལ་དེ་ནས་སློབ་མ་ལ་
གཏད་པས་སློབ་མས་ཀྱང་རྡོ་རྗེ་དེ་ལེན་གསུམ་གསོར་ལ་སྙིང་གར་གཟུང་ངོ་
། །
དེའི་དུས་སུ་སློབ་མ་འཇིག་རྟེན་དབང་བྱས་ལ་ཞེས་པ་སྣང་མཐའ་ཡབ་ཡུམ་ཞལ་
སྦྱར་དུ་བསྒོམས་ལ། རྡོ་རྗེ་སེམས་དཔའ་ཞེས་དབང་བསྐུར་བའོ་དེའི་དུས་ སུ་
ཚིགས་བཅད་འདི་བརྗོད་དོ། །སངས་རྒྱས་ ཀུན་ དབང་རྡོ་ རྗེ་ ཡིས་ ཞེས་པ་ལ་
སོགས་པ་བརྗོད་ལ་སློབ་དཔོན་གྱིས་སློབ་མའི་ལག་པ་གཡས་པར་རྡོ་རྗེ་བྱིན་ལ་
ལན་གསུམ་དུ་གསོར་དུས་སྙིང་གར་འཛིན་དུ་གཞུག །སློབ་མ་ལ་འོ་ཁྱོད་ལ་རྡོ་
རྗེའི་དབང་བསྐུར་བས་ཡིད་ཀྱི་རྣམ་པར་ཤེས་པ་གནས་གྱུར་ནས། སོ་སོར་རྟོག་
248 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པའི་ཡེ་ཤེས་རྒྱུད་ལ་བསྐྱེད་པ་ཡིན་ནོ། །ཞེས་བརྗོད། བསམ་ཡང་བསམ་མོ། །
ཏིང་ངེ་འཛིན་གྱིས་ཌཱ་ཀི་མ་རྣམས་ཀྱིས་བསྐུར་བར་བསམ་མོ། །དེ་ནས་དྲིལ་བུའི་
དབང་བསྐུར་བའི་དུས་སུ། ལྷ་མོ་སྒྲོལ་མས་འཁྱུད་ལྡན་པའི། །སློབ་མ་རྟ་མཆོག་
ཏུ་བསམས་ཏེ་ཞེས་པ་སློབ་མ་དེ་དོན་གྲུབ་དང་སྒྲོལ་མ་ཞལ་སྦྱར་དུ་བསྒོམས་ལ།
ལག་པར་རྡོ་རྗེ་དྲིལ་འཁོར་གཞུག་ཅེས་པ་དྲིལ་བུ་དོན་ཡོད་གྲུབ་པར་བསྐྱེད་ནས་
སློབ་མ་ལ་སྦྱིན་འདིས་རྡོ་རྗེ་དྲིལ་སྟབས་བྱ་བ་ཡང་གཟུང་ངོ༌
། །རྡོ་རྗེ་བདག་པོས་
དབང་བསྐུར་བྱ་བ་ནི་རྡོ་རྗེས་མཚན་པའི་དྲིལ་བུ་སློབ་མའི་ལག་པ་གཡོན་དུ་
གཏད། དེའི་སྔགས་ནི་ཨོཾ་བཛྲ་ཞེས་པ་ནས་ས་མ་ཡ་ཧཱུཾ་ཞེས་པའི་བར་དུ་བརྗོད་
ལ་སྦྱིན་དེས་ཁྲོལ་བ་ཞིག་བྱ། སློབ་དཔོན་གྱིས་འོ་ཁྱོད་ལ་དྲིལ་བུའི་དབང་བསྐུར་
བས་སྒོ་ལྔའི་རྣམ་ཤེས་གནས་གྱུར་ནས། བྱ་བ་གྲུབ་པའི་ཡེ་ཤེས་རྒྱུད་ལ་བསྐྱེད་
པ་ཡིན་ནོ་ཞེས་བརྗོད་བསམ། ཏིང་ངེ་ཌཱ་ཀིས་བསྐུར་བར་བསམ་མོ། །
དེ་ནས་མིང་གི་དབང་གི་དབང་བསྐུར་བ་ནི། སློབ་མ་རྣམས་སྣང་མཛད་
བྱས་ལ་ཞེས་པ་སློབ་མ་དེ་རྣམ་སྣང་ཡབ་ཡུམ་དུ་ཞལ་སྦྱར་དུ་བསྒོམས་ལ་ཆོས་
ཐམས་ཅད་སྟོང་པ་ཉིད་དུ་རྟོགས་པའི་བློས་རྡོ་རྗེ་སློབ་མའི་མགོ་ཐོག་ཏུ་བཞག་ལ་
མིང་གིས་ཀྱང་ནི་དབང་བསྐུར་བྱའོ་ཞེས་སོ། །དེའི་སྔགས་ནི་ཨོཾ་བཛྲ་ནས་ཆེ་གེ་
མོ་རྡོ་རྗེ་ཞེས་སོ་བྱ་བའི་བར་དུ་བརྗོད་པ་རིགས་དང་རྗེས་སུ་མཐུན་པའི་མིང་
གདགས་སོ། །གོང་ལེའུ་གསུམ་པ་ནས་སྐྱེས་པ་རྣམས་ལ་མིང་གདགས་པ་བུད་
མེད་རྣམས་ལ་དང༌། དཀྱིལ་འཁོར་གྱི་གཙོ་བོ་རྣམས་ལ་མེ་ཏོག་ཕོག་པའི་མིང་
གདགས་པ་ལ་སོགས་པ་དེས་གདགས། འོ་ཁྱོད་ལ་མིང་གི་དབང་བསྐུར་བས་
མིང་གཞིའི་ཕུང་པོ་གནས་གྱུར་ནས། ཆོས་ཀྱི་དབྱིངས་ཀྱི་ཡེ་ཤེས་རྒྱུད་ལ་སྐྱེད་པ་
248 -146



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཡིན་ནོ་ཞེས་བརྗོད་བསམ་མོ། །ཏིང་ངེ་ཊཱ་ཀི་མས་སོ། །དེས་ན་མ་རིག་པ་ལྔ་ལས་
བཟློག་ནས་རིག་པའི་ཡེ་ཤེས་ལྔ་རྒྱུད་ལ་བསྐྱེད་པ་ན་སྡིག་པའི་དབང་ལྔའོ། །
ཚིག་དེ་རྣམས་ལ་ཇོ་བོ་མེ་ཏྲི་པའི་ཞལ་ནས། ལས་རྒྱ་མདུན་དུ་བཞག་ནས་དགོད་
པ་ལ་སོགས་པའི་བདེ་བ་ལ་བལྟས་ནས་མི་བསྐྱོད་པར་བསྐྱོད་ལ་ཆུའི་དབང་
བསྐུར། ནུ་མ་ལ་བལྟར་བཅུག་ལ་རིན་འབྱུང་དུ་བསྐྱེད་ལ་དབུ་བརྒྱན་གྱི། ལྟེ་བ་
ལ་ལྟར་བཅུག་སྣང་མཐར་བསྐྱེད་ལ་རྡོ་རྗེའི་བྷ་ག་ལ་ལྟར་བཅུག་དོན་གྲུབ་ཏུ་
བསྐྱེད་ལ་དྲིལ་བུའི། སྙོམས་འཇུག་བྱས་ལ་རྣམ་སྣང་དུ་བསྐྱེད་ལ་མིང་གི་དང་
བསྐུར་གསུངས། ནཱ་རོ་པ་ནི་སོ་སོའི་འོད་ཀྱི་རིག་མ་དང་ཞལ་སྦྱར་དུ་བསྒོམ་དུ་
བཅུག་ལ་རིག་པའི་དབང་ལྔ་བསྐུར་གསུངས་སོ། །
ད་ནི་འཇུག་བསྡུ་བ་ནི། ནཱ་རོ་པ་གོང་མའི་མཇུག་སྡུད་འོག་མའི་མགོ་
འདྲེན་དུ་བཞེད་དོ། །མཇུག་སྡུད་ཀྱི་དུ་དབང་དུ་ན། གང་གང་སྣང་བ་དེ་ཀུན་ནི་
ཆུའི་དུས་སུ་སློབ་མ་མི་བསྐྱོད་པ་ཡབ་ཡུམ་དུ། ཅོད་པན་གྱི་དུས་སུ་རིན་འབྱུང་
ཡབ་ཡུམ་དུ་བསྒོམ་པ་ལ་སོགས་པའོ། །དེ་རང་གཙོ་བོ་ཧེ་རུ་ཀ་ཞེས་སོ། །འོག་
མའི་འགོ་འདྲེན་གྱི་དབང་དུ་ན། གང་གང་སྣང་བ་དེ་ཀུན་ནི་བརྟུལ་ཞུགས་ཀྱི་དུས་
སུའོ། །དེ་རང་གཙོ་བོ་ཧེ་རུ་ཀ་ནི་བརྟུལ་ཞུས་ཀྱི་དུས་སུ་སློབ་དཔོན་དང་སློབ་མ་
གཉིས་ཀ་དཀྱིལ་འཁོར་གྱི་གཙོ་བོ་ཞལ་བརྒྱད་ཕྱག་བཅུ་དྲུག་པར་བསྒོམ་པའོ། །
ཆོས་རྣམས་རང་བཞིན་དགྱིས་དག་པ་ནི་དབང་བསྐུར་བས་མ་རིག་པ་ལྔ་ལས་
བཟློག་ནས་རིག་པའི་ཡེ་ཤེས་ལྔ་ རྒྱུད་ལ་སྐྱེ་བས་ན་ རིག་པའི་དབང་ཞེའོ། །
སངས་རྒྱས་ཡེ་ཤེས་སུ་གང་བལྟའོ་ནི་སློབ་མའི་རྒྱུད་ལ་ཟག་མེད་ཡེ་ཤེས་བསྐྱེད་
བསྒོམ་པའོ། །འདི་དེ་སངས་རྒྱས་ཐམས་ཅད་ཉིད་ནི་བརྟུལ་ཞུགས་ཀྱི་དབང་
པར་
248 -147



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདིའོ། །རྡོ་རྗེ་སེམས་པའི་ཕྱག་ན་གནས་ནི་སློབ་དཔོན་གྱིས་སློབ་མའི་མགོ་ཐོག་
ཏུ་རྡོ་རྗེ་བཞག་ནས་སོ། །རྡོ་རྗེ་སྙིང་པོ་བརྟུལ་ཞུགས་བརྟན་ནི་སྔོན་འབྱུང་དུ་རྡོ་རྗེ་
སྙིང་པོ་ལ་དབང་བསྐུར་བ་བཞིན་དུའོ། ཁྱོད་ཀྱིས་ཀྱང་ནི་ཞེས་པ་སློབ་མའོ། །
རྟག་ཏུ་ཟུང་ནི་སློབ་མའི་མགོ་ཐོག་ཏུ་རྡོ་རྗེ་བཞག་ནས། ཨོཾ་སརྦ་ནས་ཧཱུྃ་ཞེས་པའི་
བར་དུ་བརྗོད་དོ། །
མཇུག་བསྡུ་བ་ནི། ཐམས་ཅད་རིམ་པར་ནི་རིག་པའི་དབང་ལྔ་པོ་རིམ་པ་
བཞིན་དུ་བསྐུར་བའོ། །ཆོ་ག་བཞིན་ནི་དེ་རྣམས་ཀྱི་དུས་སུ་སློབ་མ་རྣམས་རིགས་
ལྔ་ཡབ་ཡུམ་ཞལ་སྦྱར་དུ་བསྒོམ་པའོ། །དེ་ནས་རྡོ་རྗེ་ལག་ནས་ལག་ནི་སློབ་
དཔོན་གྱི་ལག་ནས་སློབ་མའི་ལག་ཏུ་གཏོད་པའོ། །སློབ་མ་རྡོ་རྗེ་རྟུལ་ཞུགས་སྦྱིན་
ནི་སློབ་མའི་མགོ་ཐོག་ཏུ་རྡོ་རྗེ་བཞག་ནས
། འདི་དེ་སངས་རྒྱས་ཉིད་ནས་ཧཱུྃ་ཞེས་
པའི་བར་གྱི་ཚིག་དེ་བརྗོད་ནས་འཇིག་རྟེན་པའི་སྤྱོད་པ་བཏུལ་ནས། འཇིག་རྟེན་
ལས་འདས་པའི་ཧེ་རུ་ཀའི་རྒྱན་ཆ་ལུགས་སུ་ཞུགས་པ་ཡིན་ནོ་ཞེས་བརྗོད་ནས་
བརྟུལ་ཞུགས་ཀྱི་དབང་བསྐུར་བ་ཡིན་ཏེ། ཕྱག་ལེན་ལ་ནི་བུམ་དབང་ཚོའི་མཐའ་
དག་ཏུ་བསྐུར་གསུངས་སོ། །
ད་ནི་དམ་ཚིག་གསུམ་གྱི་དབང་བསྐུར་བ་ནི། སློབ་མ་རྡོ་རྗེ་སེམས་དཔའ་
སྐུ་མདོག་དཀར་པོ་ཡབ་ཡུམ་ཞལ་སྦྱར་དུ་བསྐྱེད་ནས་སློབ་དཔོན་གྱིས་སློབ་མའི་
ལག་ཏུ་རྡོ་རྗེ་གཏད་ནས་ཐུགས་ཀྱི་དམ་ཚིག་རྡོ་རྗེའི་དབང་བསྐུར་བ་ནི། ཐོག་
མཐའ་མེད་པ་ཞེས་པ་རྡོ་རྗེ་དེ་ལ་ཐོག་མ་སྐྱེ་བ་མེད་དེ་མེད་པས་ཐ་མ་འགག་པ་
མེད། དེ་ཙམ་ན་བར་དུ་གནས་པ་ཡང་མ་གྲུབ་པའོ། །དེའང་རྡོ་རྗེ་ལ་དེ་གསུམ་
མེད་པ་མ་ཡིན་གྱི་སངས་རྒྱས་ཀྱི་ཐུགས་གཉིས་མེད་ལ་དེ་གསུམ་མེད་ཞེའོ། །དེ་
248--148



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལྟར་སངས་རྒྱས་ཀྱི་ཐུགས་དངོས་འདི་ལྟ་བུ་གཅིག་ཡིན་བསྐུར་དུ་མ་བཏུབ། དེ་
མཚོན་པར་བྱེད་པའི་རྡོ་རྗེ་སློབ་མའི་ལག་པ་གཡས་སུ་གཏད་ནས་ཐུགས་ཀྱི་དམ་
ཚིག་རྡོ་རྗེའི་དབང་བསྐུར་བ་ནི། སེམས་པ་ནི་ཐབས་ཐུགས་རྗེ་ཆེན་པོས་འགྲོ་བ་
སེམས་ཅན་གྱི་དོན་ལ་སེམས་དཔའ་དང་
། ཤེས་རབ་སྟོང་པས་ཆོས་ཉིད་ཀྱི་དོན་
ལ་སེམས་དཔའོ། །རྡོ་རྗེ་ནི་སྟོང་པ། སེམས་དཔའ་ནི་རིག་པ། བདེ་ཆེན་པོ་ནི་
རིག་སྟོང་དབྱེར་མེད་དོ། །ཀུན་ཏུ་བཟང་པོ་ནི་ཆོས་ཉིད་སྟོང་ཉིད་དེ་ལ་དུས་
ཐམས་ཅད་དུ་བཟང་། དུས་ཐམས་ཅད་དུ་དགེ །དུས་ཐམས་ཅད་དུ་ཉོན་མོངས་
པས་མ་གོས། དུས་ཐམས་ཅད་དུ་མ་ཁྱབ་པ་མེད་པའོ། །ཀུན་བདག་ཕྱིར་ནི་ཏ་ཐཱ་
རིགས་ལྔའི་ཡེ་ཤེས་ལས་མ་འདས་པའོ། །རྡོ་རྗེ་ནི་སྟོང་པ། སྙིང་པོ་ནི་བདེ་བ།
བདག་པོའི་བདག་ནི་བདེ་སྟོང་དབྱེར་མེད་ཀྱི་བདག་ཉིད་དོ། །དོན་ལ་ཆོས་ཐམས་
ཅད་སེམས་ཀྱི་དཀྱིལ་འཁོར་དུ་རྟོགས་པའི་བློས་རྡོ་རྗེ་ཟུང་གཅིག་བྱས་ཏེ་སློབ་མ་
དེས་ཀྱང་ལན་གསུམ་གསོར་ཏེ་ཐུགས་ཀར་བཅང་ངོ་། །
དེ་ནས་གསུང་གི་དམ་ཚིག་དྲིལ་བུའི་དབང་བསྐུར་བ་ནི། དེའང་སངས་
རྒྱས་ཀྱི་གསུང་དངོས་འདི་ལྟ་བུ་ཡིན་བསྐུར་དུ་མི་བཏུབ། དེ་མཚོན་པར་བྱེད་
དྲིལ་བུ་སློབ་མའི་ལག་པ་གཡོན་དུ་བྱིན་ནས་གསུང་གི་དམ་ཚིག་དྲིལ་བུའི་དབང་
བསྐུར་བ་ནི། དེ་ལ་ཡང་ནི་ཞེས་པ་སློབ་མ་དེ་ལའོ། །དྲིལ་བུ་སྦྱིན་ནི་བུདྡྷའི་གསུང་
མཚོན་པའི་དྲིལ་བུ་གཡོན་དུ་སྦྱིན། ཤེས་རབ་ཕ་རོལ་ཕྱིན་སྐྱེ་བར་ནི་དྲལ་བུ་དེས་
དོན་དམ་སྟོང་ཉིད་མཚོན་པས་སོ། །
དེའི་དགོས་པ་ནི། སེམས་ཅན་ཀུན་གྱི་དོན་ཀྱི་ཕྱིར་ཞེས་པ་ཁམས་གསུམ་
སེམས་ཅན་ཐམས་ཅད་ཀྱིས་ཕྱག་རྒྱ་ཆེན་པོ་མཆོག་ཐོབ་པའི་ཕྱིར། ཀུན་ཏུ་རྡོ་རྗེ་
248 -149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དྲིལ་བུའི་མིང་ནི་རྡོ་རྗེས་མཚན་པའི་དྲིལ་བུའི་དབང་བསྐུར་བའོ། །འདི་དེ་སངས་
རྒྱས་ཐམས་ཅད་ཀྱི་ཞེས་པ་བརྗོད་ལ་ཆོས་ཐམས་ཅད་ཤེས་རབ་སྟོང་པར་གོ་བའི་
བརྡའམ།
སེམས་ཅན་ཐམས་ཅད་ལ་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་བསྒྲག་གོ་
བའི་བློས་དྲིལ་བུ་དཀྲོལ་ལ་ཐུགས་ཀར་གཟུང་ཞེས་བརྗོད་དོ། །སློབ་མས་ཀྱང་དེ་
ལྟར་བྱའོ། །དེ་ནས་སྐུའི་དམ་ཚིག་མེ་ཏོག་ཕོག་པའི་ལྷ་བསྒོམ་པ་ནི། དུས་ད་ནས་
བཟུང་ནས་ཡི་དམ་ལྷ་དང་སྐད་གཅིག་ཀྱང་བྲལ་ཏུ་མི་རུང་པས་མ་བྲལ་བར་གྱིས་
ཤིག་ཅེས་བྱ་སྟེ། རྒྱས་པར་དཀྱིལ་ཆོག་བཞིན་ནོ། །
ད་ནི་དབུགས་དབྱུང་
། ལུང་བསྟན། གཟེངས་བསྟོད་པ་གསུམ་ལས། དང་
པོ་ལུང་བསྟན་པ་ནི། ཀུན་ཏུ་དབུགས་དབྱུང་རབ་བྱིན་ནས་ཞེས་པ་དབང་བསྐུར་
བས་སློབ་མ་ཁམས་གསུམ་འཁོར་བ་ལས་དབུགས་དབྱུང་པའོ། །རང་ཉིད་ཤཱཀྱ་
ཐུབ་གྱུར་ཏེ་ཞེས་པ་སློབ་དཔོན་བདག་ཉིད་ཤཱཀྱ་ཐུབ་པའི་ཚུལ་དུ་བྱས་ཆོས་གོས་
གྱོན་ནས་དེའི་སྣ་ནས་སློབ་མས་བཟུང་ནས་ལུང་བསྟན་པ་ནི། སློབ་མ་ཆེན་པོས་
ལུང་བསྟན་ན་ཞེས་པ་ཕུང་ཁམས་སྐྱེ་མཆེད་ཐམས་ཅད་རང་ལྷ་མོར་ལུང་བསྟན་
པའོ། །དེ་ནས་ང་ཡིས་བུ་ཁྱོད་ལུང་བསྟན་གྱུར་ཞེས་པ་ནས། ཀྱེ་དེ་རིང་ཕན་ཆད་
ཁྱོད་ས་འོག་དང་ ས་སྟེང་དང་ས་བློ་ན་རྡོ་རྗེ་ཆེ་གེ་མོ་ཞེས་བྱ་བ་གསང་མཚན་
བཅུག་ལ་དེ་བཞིན་གཤེགས་པ་འགྲུབ་བོ་ཞེས་པ་ཁྱོད་རང་གི་གཟུགས་གྱི་ཕུང་པོ་
རྣམ་པར་དག་པ་འགོ་རི་ཞེས་པ་ནས། ཡིད་ཀྱི་དབང་པོ་དང་ཡིད་ཀྱི་རྣམ་ཤེས་
རྣམ་པར་དག་པ་ལྷ་མོ་རེག་བྱ་རྡོ་རྗེ་མ་ཞེས་པའི་བར་གྱིས་ཕུང་ཁམས་སྐྱེ་མཆེད་
ཐམས་ཅད་བཅོམ་ལྡན་འདས་དགྱེས་པ་རྡོ་རྗེ་ལྷ་དང་ལྷ་མོར་ལུང་བསྟན་ལ་ངག་
ཏུ་ཡང་། ང་ཡིས་བུ་ཁྱོད་བསྟན་འགྱུར་ལ་སོགས་པ་བརྗོད་དོ། །དེ་ཉིད་ལ་སེམས་
248-150



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
དགའ་བ་དེ་གཟེང་བསྟོད་པའོ། །
ད་ནི་དབུགས་དབྱུང་བ་ནི། ཁྱོད་ནི་འཆི་འཇིགས་མྱང་ངན་མེད་ཞེས་པ་
ཚིག་གསུམ་དང་། སངས་རྒྱས་ཉིད་འདི་ཐེ་ཚོམ་མེད་ཞེས་པ་འདི་ལུང་བསྟན་པ་
དང་བསྟན་པ་དང་དབུགས་དབྱུང་པ་གཉིས་ཀ་ལ་བཏགས་ཀྱང་མི་འགལ་བས་
ཚིག་བཞི་པོ་དེ་བརྗོད་ལ། ད་ཕྱིན་ཆད་ན་བ་དང་རྒས་པ་དང་འཆི་བ་ལ་སོགས་པ་
མི་མཐུན་པའི་ཕྱོགས་ཐམས་ཅད་ལ་འཇིགས་པའམ་བག་ཚ་བ་བྱ་མི་དགོས་ཏེ།
དཔེར་ན་མི་གཅིག་ཐང་ཆད་པ་ལ་ངལ་གསོ་བ་ལྟ་བུ་དེ་ནི་དབུགས་དབྱུང་པའོ། །
གཟེངས་བསྟོད་པོ་ལ་དབང་རྫས་གཏད་རྒྱུ་མི་གདའ་ཕུང་ཁམས་སྐྱེ་མཆེད་
བཛྲའི་ལྷ་དང་ལྷ་མོར་ལུང་བསྟན་པ་ལ་དགའ་བ་དེ་ཉིད་དོ། །
དེ་ལྟར་གུར་གྱི་ལེའུ་བཞི་པ་འདི་ནས་རིག་པའི་དབང་རྣམ་པ་ལྔ་བརྟུལ་
ཞུགས་དང་དྲུག །དམ་ཚིག་ གསུམ་གྱི་དབང་ གསུམ་སྟེ་དགུ། དབུགས་དབྱུང་།
ལུང་བསྟན། གཟེང་བསྟོད་པ་གསུམ་སྟེ་བཅུ་གཉིས་བཤད་གདའ། དེའི་སྟེང་དུ་རྡོ་
རྗེ་སློབ་དཔོན་གྱི་དབང་རྩ་རྒྱུད་བརྟག་པ་ཕྱི་མའི་ལེའུ་གསུམ་པ་ནས། ཤེས་རབ་
བཅུ་དྲུག་ལོན་པ་ལ་ཞེས་པ་ལ་སོགས་པ་བཤད། རྗེས་སྣང་ཕྱི་མའི་ལེའུ་གཉིས་
པ་ནས། རྡོ་རྗེ་ཆེ་དང་དྲིལ་ཆེན་ལོང་ཞེས་པ་ལ་སོགས་པ་བཤད་པས། སྤྱིར་གུར་
བརྟག་གཉིས་ནས་དབང་དུ་བཤད་ཟེར་ན་བཅུ་གཉིས་བཤད་བྱ། བླ་མ་ཕྱག་ལེན་
ལ་རིགས་ལྔའི་རྗེས་སུ་གནང་བའི་དབང་ལྔ་བཤད་པའི་རྒྱུད་སཾ་བུ་ཏའི་རྗེས་སུ་
འབྲངས་ མཛད་དེ། དེ་ལྟར་ ཕྱག་ ལེན་ ལ་བཅོ་བརྒྱད་མཛད་ དོ། །བཅོམ་ལྡན་
འདས་རིག་པ་ཆེན་མོ་ཞེས་པ་མ་རིག་པ་ལྔ་ལས་བཟློག་ནས་རིག་པའི་ཡེ་ཤེས་ལྔ་
རྒྱུད་ལ་བསྐྱེད་པར་བྱེད་པའོ། །དབང་བསྐུར་བ་ནི་སློབ་མ་ལའོ། །དམ་ཚིག་ནི་
248151



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དབང་བསྐུར་བ་ལས་མི་འདའ་བའོ། །དེ་སྐད་ཅེས་བཀའ་སྩལ་ཏོ་ནི་རྒྱུད་ཀྱི་སྟོན་
པས་སོ། །
ད་ནི་དོན་བཅུ་གཅིག་པ་ཧེ་རུ་ཀ་ལྷ་དགུ་མངལ་སྐྱེས་ཀྱི་སྒྲུབ་ཐབས་ལ་
གསུམ་ལས། དང་པོ་སྡུད་པ་པོ་མཚམས་སྦྱར་བ་སྔོན་དུ་འགྲོ་བས་ལྷ་དགུའི་
བསྐྱེད་རིམ་བསྒོམ་པ་བསྟན་པ་ནི། དེ་ནས་གཞིའི་རྒྱུད་བུམ་པའི་དབང་བསྐུར་
རྒྱས་པར་བཤད་པའི་འོ། །བཅོམ་ལྡན་རྡོར་འཛིན་ཆེ་ནི་དྲུག་པ་རྡོ་རྗེ་འཆང་ངོ༌
། །
ཏིང་འཛིན་རྡོ་རྗེ་སྟོན་པ་པོ་ནི་ལྷ་དགུའི་བསྐྱེད་རིམ་བཤད་དོ་སྙམ་པའི་ཏིང་ངེ་
འཛིན་ལ་ཞུགས་ནས་སོ། །རྡོ་རྗེ་དམ་ཚིག་ཞེས་བྱ་བ་ནི་མི་བསྐྱོད་ཧེ་བཛྲ་ལྷ་
དགུའི་བསྐྱེད་རིམ་གསུངས་པ་ལས་མི་འདའ་བས་སོ། །ཕྱུངས་ཏེ་ནི་ཐུགས་ལས་
སོ། །གསུང་འདི་བཀའ་སྩལ་ཏེ་ནི་སྡུད་པ་པོས་མཚམས་སྦྱར་བའོ། །
ད་ནི་ལྷ་དགུའི་བསྐྱེད་རིམ་བསྒོམ་པ་དངོས་སྟོན། དེ་ཡང་གུར་ལེའུ་བཞི་
པ་འདི་ནས་མི་བསྐྱོད་དགྱེས་པ་རྡོ་རྗེ་ལྷ་དགུའི་བསྐྱེད་པའི་རིམ་པ་སྟོན་ཏེ། ལྷ་
དགུའི་བསྐྱེད་རིམ་སྒོམ་པར་འདོད་པ་དེས་སྔོན་དུ་བླ་མ་དམ་པ་ཞིག་ལ་དབང་
བསྐུར་ཐོབ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ། ཕྱི་མའི་
ལེའུ་གསུམ་པ། ལྔ་པ། བཅུ་གཉིས་པ། གུར་ལེའུ་གསུམ་པ། བཞི་པ། བདུན་པ།
བརྒྱད་པ། བཅུ་བཞི་པ། བཅོ་ལྔ་པ་རྣམས་ནས་འབྱུང་བ་བཞིན་དུ་དབང་བསྐུར་
ཐོབ་དགོས། དེ་ལྟར་དབང་བསྐུར་བ་དང་བརྟག་པ་ཕྱི་མའི་ལེའུ་དྲུག་པ་ནས་
འབྱུང་བ་བཞིན་དུ་ལྷ་དགུའི་ཐང་སྐུ་མཚན་ཉིད་དང་ལྡན་པ་ཞིག་བྲི། ཐང་སྐུ་དེ་ལ་
རབ་ཏུ་གནས་པ་བྱེད་དགོས་ཏེ། ཕྱི་མའི་ལེའུ་དང་པོ་དང་། གུར་ལེའུ་དགུ་པ་
གཉིས་ནས་འབྱུང་བ་བཞིན་དུ་རབ་གནས་བྱ། རབ་གནས་བྱས་པའི་ཐང་སྐུ་དེ་
248152



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གནས་གང་དུ་ཁྱེར་ན། གུར་ལེའུ་བཞི་པ་འདིའི་མགོའི་དུར་ཁྲོད་དང་ནི་ཆུ་འགྲམ་
དང་ཞེས་པའི་གནས་དེར་ཁྱེར་ལ། མཎྜལ་དང་མཆོད་པ་བཤམ། རྗེ་བཙུན་གྱི་
ཐང་སྐུ་བཀྲམ་ལ་སྲོད་ལ་ཉལ་ནང་པར་ཐོ་རངས་ཁ་སྐྱ་རེངས་དང་པོ་ཤར་ཙམ་ན་
སྒོམ་པ་ལ་ཆོས་བཞི་སྟེ། ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་
བསྒོམ་པ་ལ་སོགས་པ་བཞིའོ། །
བཞིར་གང་ནས་བཤད་ན། གུར་ལེའུ་བརྒྱད་པ་ནས། ཕྱག་རྒྱ་ཆེན་པོ་རབ་
སྦྱོར་བས། རིན་ཆེན་སྐུར་ནི་རྣམ་པར་སྦྱོང་ཞེས་པ་ལ་སོགས་པ་སངས་རྒྱས་ཉིད་
ཀྱིས་མིང་ཐོགས་དེ་བཞིན་དུ་མཛད། དེ་ལས་དང་པོ་འདུས་ཀྱི་ཞེན་པ་བཟློག་
པའི་དོན་དུ་བསྐྱེད་པའི་རིམ་པ་བསྒོམ་པ་ལ་གཉིས་ལས། དང་པོ་རྒྱུའི་རྡོ་རྗེ་
འཆང་བསྐྱེད་པ། དེ་ལ་བཅུ་ལས་དང་པོ་བླ་མ་དག་པའི་ཆོ་ག་བྱ་བ་ནི། སྒྲུབ་པ་
པོས་སྟན་བདེ་བ་ལ་འདུག་སྟེ་ཧེ་བཛྲ་ཞེས་བརྗོད་པས་རང་མི་བསྐྱོད་ཧེ་བཛྲ་ཞལ་
བརྒྱད་ཕྱག་བཅུ་དྲུག་པར་བསྒོམས་པའི་སྙིང་ཡི་གེ་ཧཱུྃ་ལས་པད་མ་དམར་པོ་
འདབ་མ་བརྒྱད་པར་ཁ་ཕྱེ་བའི་དུས་སུ་རོ་ཉི་མའི་དཀྱིལ་འཁོར། དེའི་སྟེང་དུ་ཧཱུྃ་
སྔོན་པོ་གཅིག་བསྒོམ། དེ་ལས་འོད་ཟེར་ཁ་དོག་ལྔ་འཕྲོས་ནས་མདུན་གྱི་ནམ་
མཁར་ཚོགས་གསོག་པའི་རྟེན་སྤྱན་དྲངས་པ་ནི་ཧེ་བཛྲ་ལྷ་དགུའི་དཀྱིལ་འཁོར་
བླ་མ་ཤར་ཁྱམས་ན་སངས་རྒྱས་མི་བསྐྱོད་པའི་ངོ་བོར་བཞུགས་པ་གཅིག་སྤྱན་
དྲངས། དེ་ལ་ཕྱི་ནང་གསང་བ་གསུམ་གྱི་མཆོད་གསུངས་ཏེ་ཕྱི་མཆོད་དེ་ཙམ་མི་
མཛད་པར་གདའ་ནང་དང་གསང་བའི་མཆོད་པ་མཛོད། གྷོ་རི་ནག་མོ་བདུད་རྩི་
བྱང་ཆུབ་སེམས་ཀྱིས་ཐོད་པ་བཀང་ནས་མཆོད་པ་ནས་གསང་བ་རྙོམ་བ་ནིའི་
བར་དུ་མཆོད་དོ། །
248--153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྡིག་པ་བཤགས་པ་ནི་སྔར་བྱས་པ་ལ་འགྱོད་པ་བསྐྱེད་ཕྱིས་མི་བྱེད་པར་
དམ་བཅའ། དེ་ནས་རྗེས་སུ་ཡི་རང་བ་བྱ། དེ་ནས་སྐྱབས་སུ་འགྲོ་བ། དེ་ནས་
ལམ་བསྟེན་པ། དེ་ནས་སེམས་བསྐྱེད་པ། དེའི་རྗེས་ལ་དགེ་བའི་རྩ་བར་བསྔོ་བ་
བྱའོ། །རྒྱས་པར་གཞན་དུ་ཤེས་པར་བྱ། དེའི་རྗེས་ལ་གུར་ལེའུ་བཅུ་གཉིས་པའི་
དཀོན་མཆོག་གསུམ་ལ་སྐྱབས་སུ་མཆི་ཞེས་པ་ལ་སོགས་པའི་ཚིགས་སུ་བཅད་པ་
དེ་བརྗོད་ལ་ཧེ་བཛྲ་མན་ལ་མུ་ཞེས་པས་ཚོགས་གསོག་པའི་རྟེན་མི་དམིགས་པར་
བསྒོམ་མོ། །དེ་ལྟར་ཡང་བརྟག་པ་དང་པོའི་ལེའུ་གསུམ་པ་ནས། རང་གི་སྙིང་
གར་ར་བ་བསྒོམ་གྱི་ཚིག་བཞི་དང་
། ཡང་ལེའུ་དེ་ཉིད་ནས། ནམ་མཁར་རྗེ་བཙུན་
བལྟས་ནས་ནི། ཞེས་པ་ནས་གཡུང་མོ་སྐུ་ལ་འཁྱུད་པ་ཉིད་ཀྱི་བར་དུ་བཤད།
གུར་ལེའུ་བཅུ་གཉིས་པ་ནས། བརྟུལ་ལྡན་བླ་མ་སངས་རྒྱས་མཆོད་ཞེས་པ་ལ་
སོགས་པ་བཤད། འདི་ནས་བླ་མ་ཞེས་པ་དཀྱིལ་འཁོར་གྱི་ཤར་ཁྱམས་ན་དབང་
བསྐུར་བ་རྒྱུད་མཉེན་པ་མན་ངག་ཞུ་བའི་བླ་མ་ཐམས་ཅད་གཅིག་ཏུ་བསྡུས་པའི་
མི་བསྐྱོད་པའི་སྐུར་བསྒོམ་པའོ། །རྡོ་རྗེ་ཅན་ནི་མི་བསྐྱོད་ཧེ་བཛྲ་ལྷ་དགུའི་དཀྱིལ་
འཁོར་བླ་མ་དང་བཅས་པའོ། །མཆོད་ཅིང་ཞེས་པ་ཕྱི་ནང་གསང་གསུམ་གསུངས་
ཏེ། ནང་དང་གསང་བའི་མཆོད་པ་བྱའོ། །
དེ་ནས་སྡིག་པ་བཤགས་པ། རྗེས་སུ་ཡི་རང་པ། སྐྱབས་སུ་འགྲོ་བ། ལམ་
བསྟེན་པ། སེམས་བསྐྱེད་པ། དགེ་བའི་རྩ་བར་བསྔོ་བ་རྣམས་བྱེད་པ་ལ། བདུན་
པོ་རྣམ་པར་དག་པ་བྱ་ཞེས་སོ། །
དེ་ནས་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་དང་
། སྡུག་བསྔལ་དང་བྲལ་ན་ཅི་མ་
248 -154



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རུང་སྙམ་པའི་སྙིང་རྗེ་དང་
། ཟག་མེད་ཀྱི་བདེ་བ་དེ་རྒྱུན་བརྟན་ན་ཅི་མ་རུང་སྙམ་
པའི་ དགའ་བ་དང་། དགྲ་མེད་ གཉེན་མེད་བཤེས་མེད་ཟན་མེད་པའི་བཏང་
སྙོམས་དང་བཞི་བསྒོམ། དེ་ལྟར་བརྟག་པ་དང་པོའི་ལེའུ་གསུམ་པ་ནས། དང་
པོར་བྱམས་པ་སྒོམ་པར་བྱ་ཞེས་པའི་ཚིག་བཞི་དང་
། གུར་ལེའུ་བཅུ་གཉིས་
ནས། ཚངས་པའི་གནས་པ་བཞི་པོ་རྣམས། །བྱས་ཏེ་སེམས་ཀྱི་ངལ་གསོ་བྱ་ཞེས་
སོ། །སྟོང་པ་ཉིད་དུ་བསྒོམ་པ་ལ་ནཱ་རོ་པ་ཆོས་མིང་འདོགས་གསུམ་དུ་བྱེད། དེ་ལ་
འཇུག་པ་བྱང་ཆུབ་ཀྱི་སེམས་ནི་ཐུགས་ཀའི་ས་བོན་ལས་འོད་སྤྲོས་ཕྱི་སྣོད་འོད་དུ་
བཞུ་ནས་ནང་བཅུད་ཀྱི་སེམས་ཅན་ལ་ཐིམ། སེམས་ཅན་འོད་དུ་བཞུ་བདག་གི་
ལུས་ལ་ཐིམ། ལུས་སྤྱི་བོ་ནས་ཡས་ཞུ་རྐང་མཐིལ་ནས་མས་ཞུ་བས་སྙིང་པད་མ་
འདབ་བརྒྱད་ལ་ཐིམ། དེ་ཉི་མའི་དཀྱིལ་འཁོར་ལ། དེ་ཧཱུྃ་གི་ཞབས་ཀྱུ་ལ། དེ་ཧ་
ལ་ཧ་ཟླ་ཚེས་ལ། ཟླ་ཚེས་ཐི་ལེ་ལ་ཐིག་ཐིམ་ཐིག་ལེ་ཇེ་ཆུང་ཇེ་ཕྲ་ལ་ནཱ་དའི་རྣམ་
པར་གནས་པ་དེའོ། །སེམས་ཉིད་ནཱ་ད། ནཱ་ད་ཉིད་སེམས་ཉིད་ཀྱི་ངོ་བོར་གནས་
པ་དེ་གནས་པ་བྱང་ཆུབ་ཀྱི་སེམས་སོ། །བརྗོད་པ་བདག་རང་གིས་བརྗོད་ཀྱང་
རང་སྒྲ་ནཱ་ད་ལ་གྲག་པར་བསམས་ནས། ཨོཾ་ཤུ་ཛྷ་ཏ་ཛྙཱ་ན་བཛྲ་སྭ་བྷ་བ་ཨདྨ་ཀོ་ཧཾ་
ཞེས་བརྗོད་པས་བདག་དང་དངོས་པོ་ཐམས་ཅད་སྟོང་ཉིད་དུ་ཕྱམ་གྱིས་བསྒོམ་པ་
དེ་བརྟེན་པ་བྱང་ཆུབ་ཀྱི་སེམས་སོ། །
དེ་ལྟར་ཡང་རྩ་རྒྱུད་བརྟག་པ་དང་པོའི་ལེའུ་གསུམ་པ་ནས། ཡང་ནི་སྟོང་
པའི་བྱང་ཆུབ་སྟེ་ཞེས་པ་དང་
། གུར་ལེའུ་བཅུ་གཉིས་པ་ནས། དཔའ་བོ་བདེན་
རྫུན་རྣམ་ སྤྱད་ པ་ཞེས་པ་ལ་སོགས་པ་བཤད། འདིར་བྱང་ཆུབ་ཏུ་ནི་སེམས་
བསྐྱེད་དེ་ཞེས་པ་འཇུག་པ། གནས་པ། བརྟན་པ་བྱང་ཆུབ་ཀྱི་སེམས་གསུམ་གྱིས་
248 -155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྟོང་ཉིད་དུ་བསྒོམ་པའོ། །དེའི་རྗེས་ལ་བསྲུང་པའི་འཁོར་ལོ་བསྒོམ་པ་ནི། མདུན་
དུ་ཡི་གེ་རཾ་ཞུ་བ་ལས་ཉི་མའི་དཀྱིལ་འཁོར་དེའི་སྟེང་དུ་ཧཱུཾ་སྔོན་པོ་ཞིག་བསྒོམ།
དེ་ལས་འོད་འཕྲོས་འདུས་པ་ལས་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུཾ་གིས་མཚན་པར་
གྱུར། དེ་ལས་རྡོ་རྗེ་རྒྱ་གྲམ་ནས་འབྲུ་ཙམ་པ་དཔག་ཏུ་མེད་པ་འཕྲོས་པ་ལས་སྟེང་
དུ་འཕྲོས་པས་གུར། འོག་ཏུ་འཕྲོས་པས་ཐམས་ཅད་རྡོ་རྗེའི་ས་གཞི། བར་སྣང་དུ་
འཕྲོས་པ་ཐམས་ཅད་རྡོ་རྗེའི་ར་བ་དང་དྲ་བར་བསྒོམ། གཞི་མའི་རྡོ་རྗེ་རྒྱ་གྲམ་པ་
དེ་རྡོ་རྗེ་རྐྱང་པར་འཕྲོས་པས་ཞལ་ཞལ་བྱས་པར་བསྒོམ། གཞི་མོའི་ཉི་མའི་དཀྱིལ་
འཁོར་འོད་ཟེར་དུ་ཞུ་ནས་ཕྱི་རོལ་དུ་འཕྲོས་པས་མེ་རི་བྱས་པར་བསྒོམས་ལ།
ངག་ཏུ་ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་པ་ལན་གསུམ་བརྗོད་ལ་བརྟན་པར་བསྒོམ།
དེ་གང་ནས་བཤད་ན། རྩ་རྒྱུད་བརྟག་པ་དང་པོའི་ལེའུ་གསུམ་པ་ནས། རེ་བ་ཉི་
མ་མདུན་དུ་རྣམ་བསྒོམས་ནས། །ཉི་དེར་ཧཱུྃ་བྱུང་སྣ་ཚོགས་རྡོ་རྗེ་སྟེ་ཞེས་པ་ལ་
སོགས་པ་དང་། གུར་ལེའུ་བཅུ་གཉིས་པ་ནས། ཡི་གེ་ཧཱུྃ་གི་སྦྱོར་མཆོག་གིས། ཁྲོ་
བོ་རྣམས་ནི་རིམ་བཞིན་དགོད། ཅེས་བཤད་དེ་འདིའི་དུས་སུ་མི་བཞེད།
དེ་ནས་ཆོས་འབྱུང་བསྒོམ་པ་ནི། བསྲུང་འཁོར་དེའི་ནང་དུ་ཆོས་འབྱུང་རྩ་
བ་ཕྲ་བ་ཐུར་དུ་ཟུག་པ་ཁ་གཏིང་ཆེ་བ་གྱེན་དུ་གདེངས་པ་ཁ་དོག་དཀར་པོ་ཕྱོགས་
གང་ནས་བལྟས་ཀྱང་ཟུར་གསུམ་དུ་ལོག་གེ་བ་ཞིག་བསྒོམ། དེ་ལྟར་ཡང་རྩ་རྒྱུད་
བརྟག་པ་དང་པོའི་ལེའུ་བརྒྱད་པ་ནས། ནམ་མཁའི་དབུས་སུ་བྷ་ག་བས་ཞེས་པ་
དང་། གུར་ལེའུ་བཅུ་གཉིས་པ་ནས། ནམ་མཁའི་དབྱིངས་གྱི་དབུས་གནས་པར་
ཟེར། འདི་ནས་ཆོས་ཀྱི་འབྱུང་གནས་རྣམ་པར་བསྒོམ་ཞེས་པ་ཆོས་འབྱུང་གྲུ་
གསུམ་བདེ་སྟོང་དབྱེར་མེད་ཀྱི་བདག་ཉིད་ཅན་ཞིག་བསྒོམ།
248 -156



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དེ་ནས་འབྱུང་བ་རིམ་རྩེགས་བསྒོམ་པ་ནི། གུར་ལེའུ་བཅུ་གཉིས་པ་ནས།
སྲིད་པ་ལུགས་འབྱུང་ཟེར་ནས་ཕྱི་སྣོད་ཀྱི་འཇིག་རྟེན་ཆགས་པ་དང་བསྟུན་པ་
ཞིག་བཤད། བརྟག་པ་དང་པོའི་ལེའུ་བརྒྱད་པ་ནས། ལུགས་བཟློག་ཟེར་ནས་
ལུས་ཇི་ལྟར་ཆགས་པ་དང་བསྟུན་པ་ཞིག་བཤད་དེ། འདིའི་དུས་སུ་རྩ་རྒྱུད་བཞིན་
དུ་སྒོམ་གསུངས། ཆོས་འབྱུང་དེའི་ནང་དུ་དང་པོ་སའི་དཀྱིལ་འཁོར་གྲུ་བཞི་སེར་
པོ་ཞིག་བསྒོམ། དེའི་སྟེང་དུ་ཆུའི་དཀྱིལ་འཁོར་ཟླུམ་པོ་དཀར་པོ། དེའི་སྟེང་དུ་
མེའི་དཀྱིལ་འཁོར་གྲུ་གསུམ་དམར་པོ། དེའི་སྟེང་དུ་རླུང་གི་དཀྱིལ་འཁོར་དུད་ཀ་
ཟླ་གམ་པ་གཞུའི་དབྱིབས་ཀྱི་རྣམ་པ་ཅན་ཞིག །དེའི་སྟེང་དུ་ཧཱུཾ་ལས་ཙཀྲ་རྩིབས་
སོ་གཉིས་པ་ཞིག་བསྒོམ། གུར་ལེའུ་བདུན་པ་ནས། སྤྲོས་པ་དང་ནི་བསྡུས་པའི་
སྐུ་ཞེས་པ་ལ་སོགས་པ་བཤད། དེར་སྟོང་ཉིད་བསྒོམས་པའི་ནཱ་ད་ཆ་གཅིག་
ཞུགས་པར་བསྒོམ། གུར་ལེའུ་བཅུ་གཉིས་པ་ནས། བདག་ཉིད་རྣམ་པར་བྱ་ཞེས་
སོ། །འབྱུང་བ་རིམ་རྩེགས་སྒོམ་པ་དེ། རྩ་རྒྱུད་བརྟག་པ་དང་པོ་ལེའུ་བརྒྱད་པ་
ནས།
འཁོར་ལོ་ས་དང་ཆུ་ནི་སྔོན་ཞེས་པ་ལ་སོགས་པ་དང༌
། གུར་ལེའུ་བདུན་པ་
ནས། འབྱུང་བ་བཞི་བདག་དཀྱིལ་འཁོར་ཏེ་ཟེར། བཅུ་གཉིས་པ་ནས། རྡོ་ རྗེ་
དཀྱིལ་འཁོར་བསྒོམ་པར་བྱ་ཞེས་པ་ལ་སོགས་པ་བཤད།
དེར་འབྱུང་བ་བཞི་འཁོར་ལོ་ལྔ་ནཱ་ད་དྲུག་ཞུ་ཞིང་འདྲེས་པ་ལས། རིན་པོ་
ཆེ་ལྔ་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་རྣམ་པ་བཞི་དང་
བཅས་པ་ནང་པད་མ་འདབ་མ་བརྒྱད་པ་ལྟེ་བ་དང་བཅས་པ་ཞིག་བསྒོམ། དེར་
གདན་བསྒོམ་པ་ལ་དབུས་སུ་གཙོ་བོ་ལ་བདུད་བཞིའི་གདན་བསྒོམ། པད་མ་
འདབ་མ་བརྒྱད་ལ་ཉི་མའི་དཀྱིལ་འཁོར་བརྒྱད་བསྒོམས་ལ། གུར་ལེའུ་བདུན་
248 -157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པའི་ཨོཾ་སརྦ་ཏ་ཐཱ་ག་ཏ་ཨ་ནི་ལ་ཏ་བཛྲ་སྭ་བྷ་བ་ཨདྨ་ཀོ་ཧཾ་ཞེས་རྒྱས་གདབ། དེ་
ལྟར་ཡང་རྩ་རྒྱུད་བརྟག་པ་དང་པོའི་ལེའུ་བརྒྱད་པ་ནས། ཆོས་འབྱུང་ལས་སྐྱེས་
འཁོར་ལོ་ནི་ཞེས་པ་དང་
། ཕྱི་མའི་ལེའུ་ལྔ་པ་ནས། མཚམས་བཞི་པ་ལ་སྒོ་བཞི་
པ་ཞེས་པ་ལ་སོགས་པ་བཤད། གུར་ལེའུ་བདུན་པ་ནས། དེས་ནི་སངས་རྒྱས་
གནས་དགོད་བྱ་ཞེས་པ་དང་། བཅུ་གཉིས་པ་ནས། རྡོ་རྗེ་དཀྱིལ་འཁོར་དེ་བརྟག་
བྱ་ཞེས་སོ། །
འདིར་དེ་ལ་སངས་རྒྱས་གནས་བསམས་ཏེ་ཞེས་པ་འབྱུང་བ་བཞི་འཁོར་
ལོ་དང་ལྔ་ནཱ་ད་དང་དྲུག་འདྲེས་པ་ལས་གཞལ་ཡས་ཁང་གདན་དང་བཅས་པ་
བསྒོམས་ལ་གུར་ལེའུ་བདུན་པའི་སྔགས་ཀྱིས་རྒྱས་གདབ་བོ། དེར་མངོན་བྱང་
ལྔས་རྒྱུའི་རྡོ་རྗེ་འཆང་ཡབ་ཡུམ་བསྐྱེད་པ་ནི། གུར་བརྟག་གཉིས་ནས་མངོན་བྱང་
ལྔ་པོ་འདི་ཐོར་རེ་བ་ཞིག་བཤད་དེ་ནང་ན་རྩ་རྒྱུད་ལེའུ་བརྒྱད་པ་བཞིན་དེ་ནས་
བྱུང་བ་བཞིན་བསྒོམ་གསུངས། དབུས་སུ་བདུད་བཞིའི་སྟེང་དུ་ཨཱ་ལི་གཡས་སྐོར་
གཅིག་དང་གཡོན་སྐོར་གཅིག་ལས་ཟླ་བའི་དཀྱིལ་འཁོར་བསྒོམ་པ་དེ་མངོན་
པར་བྱང་ཆུབ་པ་ནཱ་ད་དང་པོ་ཡེ་ཤེས་ན་མེ་ལོང་ལྟ་བུའི་ཡེ་ཤེས། དེའི་སྟེང་དུ་ཀཱ་
ལི་ལས་ཉི་མ་བསྒོམ་པ་དེ་བྱང་ཆུབ་པ་ན་གཉིས་པ་ཡེ་ཤེས་ན་མཉམ་པ་ཉིད། ཉི་
ཟླ་གཉིས་ཀྱི་བར་དུ་ས་བོན་མཾ་ཧཱུཾ་གཉིས། དེ་ལས་འོད་ཟེར་སྤྲོས་བུདྡྷ་མཆོད་
སེམས་ཅན་གྱི་དོན་བྱས་ཚུར་འདུས་པ་ལས་རྡོ་རྗེ་ཧཱུྃ་གིས་མཚན་པ་དང་གྲི་གུག་མཾ་
གྱིས་མཚན་པ་དེ་བྱང་ཆུབ་པ་ན་གསུམ་པ་ཡེ་ཤེས་རྟོག་སོ་སོར་རྟོག་པའོ། །དེ་
ལས་འོད་སྤྲོས་ལས་གཉིས་བྱས་ཚུར་འདུས་པ་ལས་ཉི་མ་ཟླ་བ་གཉིས་ས་བོན་
ཕྱག་མཚན་གཉིས་ཏེ་བཞི་དཀྲུག་འདྲེས་པ་དེ་བྱང་ཆུབ་པ་བཞི་པ་ཡེ་ཤེས་བྱ་བ་
248 -158



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གྲུབ་པའོ། །དེ་ལས་འོད་སྤྲོས་ཚུར་འདུས་པ་ལས་མི་བསྐྱོད་ཧེ་བཛྲ་དང་མ་མ་ཀི་
ཞལ་སྦྱར་གྱི་སྐུ་བསྐྱེད་པ་དེ་བྱང་ཆུབ་པ་ལྔ་པ་ཡེ་ཤེས་ཆོས་ཀྱི་དབྱིངས་ཀྱི་ཡེ་ཤེས་
སོ། །དེ་ལྟར་ཡང་རྩེ་རྒྱུད་བརྟག་པ་དང་པོའི་ལེའུ་གསུམ་པ་ནས། ཨཱ་ལི་ཟླ་བ་ཀཱ་
ལི་ཉི་མ་ཞེས་པ་དང་
། བརྒྱད་པ་ལས། དེའི་སྟེང་དུ་ཟླ་བ་བསམ་ལ་སོགས་པ་
ཤིན་ཏུ་ཞིབ་པ་གཉིས་བཤད། གུར་ལེའུ་བཅུ་གཉིས་པ་ནས་རྣམ་པ་ལྔ་པོ་རབ་
བརྟག་བྱ་ཟེར། འདི་ནས་རྣམ་པ་ལྔ་པོ་བསྒོམ་པར་བྱ་ཞེས་རྒྱུའི་ཧེ་རུ་ཀ་མངོན་
བྱང་ལྔས་བསྐྱེད་ཅིང་བསྒོམ་པར་བྱ་ཞེའོ། །
དང་པོ་སྐྱེས་བུ་དེ་བསམས་ནས་ཞེས་པ་རྒྱུའི་ཧེ་རུ་ཀ་ཞལ་བརྒྱད་ཕྱག་
བཅུ་དྲུག་པར་བསྐྱེད་པ་དེའོ། །དེ་ནས་མཁའ་གསང་བྱིན་གྱིས་བརླབ་པ་ནི། དེ་
ཡང་དང་པོ་ཡུམ་གྱི་གསང་གནས་སྟོང་པར་བསྒོམ། ཡི་གེ་ཧྲི་ལས་པད་མ་འདབ་
མ་བརྒྱད་པ་ཨས་པད་མའི་ཟེ་འབྲུ་ཕཊ་གྱིས་བུག་པ་བཀག་པར་བསམས་ལ་པད་
མ་སུ་ཁ་དྷ་རས་ཡབ་ཀྱིས་བསྐུལ། ཡང་ཡབ་ཀྱི་གསང་གནས་སྟོང་པར་བསྒོམ།
ཧཱུྃ་ལས་རྡོ་རྗེ་ཨོཾ་ལས་ནོར་བུ་ཕཊ་ཀྱིས་བུག་པ་བཀག་པར་བསམས་ལ་བཛྲ་མ་ཧེ་
དྷ་ཤ་ལ་སོགས་པས་ཡུམ་གྱིས་བསྐུལ། ཡབ་ཡུམ་སྙོམས་པར་ཞུགས་པ་བྱས་
པས་སྦྱོར་མཚམས་ནས་སིད་སིད་ཞེས་པའི་འོད་ཟེར་གྱི་སྒྲ་བྱུང་བུདྡྷའི་ཐུགས་
གཉིས་མེད་ཀྱི་བཅུད་བསྡུས། ཡབ་ཀྱི་ཞལ་དུ་ཞུགས་རྩ་ཨ་བ་དྷཱ་ཏཱི་ན་མར་སོང་རྡོ་
རྗེ་ནོར་བུ་ནས་ཡུམ་གྱི་པད་མར་ས་བོན་བརྒྱད་དུ་གྱུར་པར་བསྒོམ་པ་ནི་ཕྱི་མའི་
ལེའུ་ལྔ་པ་བཞིན་ནོ། །
ཨ་ནུ་ར་གའི་རྒྱས་གདབ་བྱ་རྗེས་ཆགས་རྡོ་རྗེ་སེམས་དཔའི་ཡན་ལག་ཏུ་
བསྒོམ། དེའི་ཏིང་ངེ་འཛིན་གུར་ལེའུ་བཅུ་བཞི་པ་ན་ཡོད། སྔགས་ཕྱི་མའི་ལེའུ་
248 -159



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཅུ་གཉིས་པ་ན་ཡོད། དེ་ལྟར་བརྟག་པ་ཕྱི་མའི་ལེའུ་ལྔ་པ་ནས། འདོད་ཆགས་
ཆེན་པོ་ རྗེས་ཆགས་བྱ་ཞེས་པ་དང་
། གུར་ལེའུ་བདུན་པ་ནས་རང་ལྷག་ལྷའི་
བསྒྲུབ་ཐབས་བྱ་ཟེར། འདི་ནས་དེའི་ནས་རྡོ་རྗེས་ཆགས་བྱ་ཞེས་པ་སྙོམས་པར་
ཞུགས་པ་བྱ་ཞེས་པའི་དོན་ནོ། །
ད་ནི་འཁོར་གྱི་ལྷ་མོ་བརྒྱད་བསྐྱེད་པ་འདི་ལ། སློབ་དཔོན་མཚོ་སྐྱེས་ཀྱིས་
མངོན་བྱས་ལྔས་བསྐྱེད་པར་བྱས། མི་ཐུབ་ཟླ་བས་ཆོ་ག་གསུམ་གྱིས་བསྐྱེད་པར་
བྱས་གདའ། འོ་སྐོལ་བླ་མ་རྐང་ཐོན་དུ་བསྐྱེད་གསུངས། དེའི་གོ་བ་ཡང་ཨཱི་གྷོ་རི་
གྷཾ་སྭཱ་ཧཱ་ཞེས་བརྗོད་པས་ཡུམ་གྱི་བྷ་ག་ནས་ཧཱུྃ་གཅིག་འཇའ་གུར་གྱིས་བྱུང་ནས་
ཤར་གྱི་པད་མ་ལ་གདན་ཉི་མའི་སྟེང་དུ་གྷོ་རི་སྐུ་མདོག་དཀར་མོ་གཡས་པ་
ལྕགས་ཀྱུ་གཡོན་པ་སྡིགས་མཛུབ་བྱེད་པ་ཞིག་གདོན་ནོ། །དེ་བཞིན་དུ་ཙོ་རི་སེར་
མོ་གཡས་ན་རྡོ་རྗེས་མཚན་པ་ཡིས་ཞགས་པ་གཡོན་སྡིགས་མཛུབ་བྱེད་པ་ཞིག་
ལྷོར། བྷེ་ཏ་ལི་དམར་མོ་གཡས་རྡོ་རྗེ་ལྕགས་སྒྲོགས་གཡོན་སྡིགས་མཛུབ་བྱེད་པ་
ཞིག་ནུབ་ཏུའོ། །གྷོ་དྷ་རི་ལྗང་ཁུ་གཡས་རྡོ་རྗེ་མཚན་པའི་དྲིལ་བུ་གཡོན་སྡིགས་
མཛུབ་བྱེད་པ་བྱང་དུའོ། །མཚམས་བཞིར་པུ་ཀ་སི། ཤ་བ་རི། ཙན་ད་ལི། ཌེ་བི་
ནི། དང་བཞི་གདོན་ནོ། །དེ་ལྟར་ཡང་ཕྱི་མའི་ལེའུ་ལྔ་པ་ནས། དཀར་མོ་དབང་
པོའི་ཕྱོགས་ཕྱུང་ནས་ཞེས་པ་དང་
། གུར་ལེའུ་བདུན་པ་ནས། དེ་བཞིན་དཀྱིལ་
འཁོར་རྣམས་བཀོད་དེ་ཟེར། འདི་ནས་ཀྱང་མཁའ་འགྲོ་མའི་འཁོར་ལོ་སྤྲོ་ཞེས་པ་
དབྱུང་བའམ། གདོན་པའམ། དགོད་པ་གཅིག་ལས་གུར་བརྟག་གཉིས་ནས་ཆོ་
གས་བསྐྱེད་པ་ནི་མ་བཤད་གསུངས། དེ་ལྟར་བླ་མ་དག་པའི་ཆོ་ག་བྱ་བ་ནས།
འཁོར་ལྷ་མོ་བརྒྱད་བསྐྱེད་པའི་བར་གྱི་བཅུ་པོ་དེས་རྒྱུའི་ཧེ་རུ་ཀ་བསྐྱེད་པའོ། །
248 ---160



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ད་ནི་འབྲས་བུའི་ཧེ་རུ་ཀ་བསྐྱེད་པ་ལ་ཡང་བཅུ་ལས། དང་པོ་དྲི་ཟ་ཉེ་
བར་ཞུགས་པ་ནི། སྟོང་ཉིད་དུ་བསྒོམས་པའི་ནཱ་ད་ཆ་གཅིག་པོ་དེ་ཐོགས་ཆགས་
མེད་པར་རྒྱངས་ཀྱི་བྱུང་ནས་གཙོ་བོ་ཡབ་ཀྱི་ཞལ་དུ་ཞུགས་རྩ་ཨ་བ་དྷུ་ཏི་ན་མར་
སོང་རྡོ་རྗེ་ནོར་བུ་ནས་ཡུམ་གྱི་པདྨར་ཕབ་པས། ཡུམ་བདེ་བ་སྐྱེས་ནས་ཞུ་ཡུམ་ཞུ་
བས་ཡབ་ཀྱང་བདེ་བའི་ངོ་བོར་ཞུ་ནས་ཡབ་ཡུམ་དངུལ་ཆུའི་རྣམ་པ་ལྟ་བུར་གྱུར་
དེ་དྲི་ཟ་ཞུགས་པའོ། །དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་ནས། དེ་ནས་རྡོ་རྗེ་
ཆགས་ཆེན་ལས། རིག་མར་བཅས་པ་ཁུ་བར་གྱུར་ཞེས་པ་དང་
། འདི་ནས་ཀྱང་
དྲི་ཟ་ཞེས་པ་སྟོང་ཉིད་ཏུ་བསྒོམས་པའི་ནཱ་ད་ཆ་གཅིག་པོ་དེ་བར་དོའི་རྣམ་པ་དེའོ། །
རབ་ཏུ་ཞུགས་པ་ནི་ཡབ་ཀྱི་ཞལ་དུའོ། །ལྷུང་སྟེ་ཞེས་པ་རྡོ་རྗེ་ནོར་བུ་ནས་ཡུམ་གྱི་
པད་མར། ཞུ་བ་ནི་གཙོ་བོ་ཡབ་ཡུམ་དངུལ་ཆུའི་རྣམ་པ་ལྟ་བུར་རོ། །རྗེས་དྲན་པ་
ནི་གཙོ་བོ་ཡབ་ཡུམ་སྔོན་གྱི་སྨོན་ལམ་རྗེས་སུ་དྲན་ནས་འབྲས་བུའི་ཧེ་རུ་ཀར་
བཞེངས་འདོད་པའོ། །
ད་ནི་མཚམས་ཀྱི་ལྷ་མོ་བཞིས་གླུས་བསྐུལ་བ་ནི། བརྟག་པ་ཕྱི་མའི་ལེའུ་
ལྔ་པ་ནས། དེ་ནས་ལྷ་མོ་རྣམས་ཀྱིས་བསྐུལ་ཞེས་པ་དང་
། གུར་ལེའུ་བརྒྱད་པ་ན་
ཡང་མོད། འདི་ནས་མཚམས་ཀྱི་ལྷ་མོ་རྣམས་ཀྱིས་བསྐུལ་ཞེས་པ་པུ་ཀ་སི་ལོ་
ལས་སོ། །བསྐུལ་ལུགས་ཕྱི་མའི་ལེའུ་ལྔ་པ་ལྟར་བསྐུལ་ལོ། །བསྐུལ་ནས་ནི་གླུས་
བསྐུལ་ནས་སོ། །འཁོར་ལོ་ནི་དཀྱིལ་འཁོར་ཀྱི་འཁོར་ལོ། །འདྲེན་པ་ནི་ཞེས་པ་
གདུལ་བྱ་ཉོན་མོངས་པ་ལས་འདྲེན་པའོ། །
ད་ནི་འབྲས་བུའི་ཧེ་རུ་ཀ་གསུམ་གྱིས་བཞེངས་པ་ནི། དེ་ཡང་བཞེངས་
ལུགས་འོག་མ་ཚད་ན། དེ་ནས་རྒྱལ་བ་རྡོ་རྗེ་འཛིན་ནི་སྟོན་པ། སྐུ་གསུམ་རྡོ་རྗེ་
248--161



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
མཆོག་འཆང་བ་ནི་འབྲས་བུའི་ཧེ་རུ་ཀ་བཞེངས་པ་དེའོ། །ཏིང་ངེ་འཛིན་རྡོ་རྗེའི་
མཉམ་བཞུགས་ཏེ་ནི་འབྲས་བུའི་ཧེ་རུ་ཀ་བཞེངས་པ་སྙམ་པའི་ཏིང་ངེ་འཛིན་ལ་
བཞུགས་ནས། གསུང་ནི་འདི་སྐད་བཀའ་སྩལ་ཏོ་ཞེས་པས་སྡུད་པ་པོས་མཚམས་
སྦྱོར་རོ། །
བཞེངས་ལུགས་ནི་དངུལ་ཆུའི་རྣམ་པ་ལྟ་བུ་དེ་ལས་འོད་སྤྲོས་འདུས་པ་
ལས་རྡོ་རྗེ་དང་གྲི་གུག་མཾ་ཧཱུྃ་གིས་མཚན་པ། དེ་ལས་འོད་སྤྲོས་སངས་རྒྱས་མཆོད་
སེམས་ཅན་གྱི་དོན་བྱས་འདུས་པ་ལས་ཧེ་བཛྲ་ཡུམ་བཞེངས་པ་ནི། དཀྱིལ་འཁོར་
ནི་གཞལ་ཡས་ཁང་། མཁའ་འགྲོ་མ་དབུས་ནི་གྷོ་རི་ལ་སོགས་པ་བརྒྱད་ཀྱི་དབུས་
ན་ཆོ་ག་གསུམ་གྱིས་བསྐྱེད་པའི་ཧེ་བཛྲ་ཡབ་ཡུམ་བཞུགས་ཞེའོ། །
ལྷའི་རྣམ་པ་ཇི་ལྟ་བུ་ནི། ཞལ་བརྒྱད་པ་ནི་རྣམ་པར་ཐར་པ་བརྒྱད་དག་
པའི་རྟགས་སོ། །སྟོབས་པོ་ཆེ་ནི་ཁྲོ་བོའི་སྐུའོ། །བཅུ་དྲུག་ཕྱག་རྣམས་ཀྱིས་ལྡན་
ཞིང་ནི་སྟོང་པ་ཉིད་བཅུ་དྲུག་དག་པའི་རྟགས་སུ་ཕྱག་བཅུ་དྲུག་གོ །ཨིནྡྲ་ནི་ལའི་
འོད་དང་མཉམ་ནི་སྐུ་མདོག་སྔོན་པོའོ། །འབར་བ་ཆེན་པོ་ནི་མེ་རི་མེ་དཔུང་གི་
ནང་དུ་བཞུགས་པ། ཞབས་བཞི་པ་ནི་བསྡུ་བའི་དངོས་པོ་བཞིས་སེམས་ཅན་གྱི་
དོན་བྱེད་པའི་རྟགས་སོ། །སྒེག་པ་ནི་ཞལ་རེ་རེ་ལ་ཉམས་དགུ་དགུ་ཚང་བའོ། །
དྲག་པོའི་གཟུགས་ཅན་ནི་ཁྲོ་བོའི་སྐུའོ། །སྐྱིལ་ཀྲུང་ཕྱེད་པས་གར་དུ་བཞུགས་པ
ནི་ཞབས་འཕེན་སྡུད་དུ་བཞུགས་པའོ། །རུས་པའི་རྒྱན་གྱིས་རྣམ་པར་བརྒྱན་ནི་
སངས་རྒྱས་རིགས་ལྔ་དག་པ། དང་པོའོ་ཞལ་ནི་ནག་པོ་ལ་ཞེས་པ་རྩ་ཞལ་ལོ། །
དཀར་པོ་ནི་གཡས་ཞལ། དམར་པོས་རྣམ་པར་བརྒྱན་ནི་གཡོན་ཞལ་དམར་པོ།
ཞལ་ལྷག་མ་རྣམས་བུང་བའི་འཕོངས་བཞིན་ནག་ལྷུང་ལྷུང་འདུག་པའོ། །
248 -162



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
བདུད་བཞི་པོ་ལ་རབ་མནན་ཅིང་ནི་བཅོམ་ལྡན་འདས་ཀྱི་ཞབས་བཞིས་
བདུད་བཞི་གན་རྐྱལ་དུ་བགྱེལ་བའི་སྙིང་གར་ཆིར་ཆེར་ནོན་པ། སྤྱི་བོར་ཞེས་
པའི་ཚིག་གསུམ་གྱིས་སྤྱི་བོར་རྡོ་རྗེ་རྒྱ་གྲམ་ནག་པོ་ཞིག་བསྒོམ་པའོ། །རྩ་རྒྱུད་
ནས་སྣ་ཚོགས་རྡོ་རྗེར་བཤད། གནས་གང་དུ་ཞེ་ན། དབང་བསྐུར་བའི་གནས་
ཉིད་དུ་ཞེས་པ་སྤྱི་བོར་བསྒོམ། སངས་རྒྱས་ལྔས་ནི་རྣམ་པར་བརྒྱན་ནི་ཏ་ཐཱ་
རིགས་ལྔ་དག་པའི་ཐོད་ཆུང་ལྔས་དབུ་ལ་བརྒྱན་པ། ཕྱག་མཚན་གཡས་པ་བརྒྱད་
ན་གླང་པོ་ཆེ་དང་གཅིག །རྟ་དང་གཉིས། བོང་བུ་དང་གསུམ། བ་གླང་དང་བཞི།
ཇོ་མོ་དང་ལྔ། མི་དང་དྲུག །བསེ་ཁ་སྒོ་སྟེ་སེང་གེ་ཡན་ལག་བརྒྱད་པ་དང་བདུན།
བྱ་བ་དང་བརྒྱད་དོ། །
སློབ་དཔོན་མཚོ་སྐྱེས་ཀྱིས་སྒྲུབ་ཐབས་འགྲེལ་པ་ཐམས་ཅད་དུ་མ་ཧེར་
བྱས་ནས་འདུག་སྟེ་བྱི་ལ་མ་ཧེ་གཉིས་ནད་མཐུན་པ་ཡིན་ནམ་གསུངས། གཡས་
པའི་ཐོད་པར་བརྒྱད་པོ་རུ། གཉིས་འཐུང་ནི་གླང་པོ་ཆེ་དེ་རྩྭ་ཟ་བ་དང་ཆུ་འཐུང་
པའི་དུས་སུ་ལན་གཅིག་སྣ་ས་ལ་སུག་བྱས་ནས་དེ་ནས་རྩྭ་ཟ་ཆུ་འཐུང་པས་གླང་
པོ་ཆེ་ལ་སོགས་པས་རིམ་པ་བཞིན་དུ་ཤེས་པར་བྱའོ། །གཡོན་པ་བརྒྱད་ན་ས་
དང་ཞེས་པ་ཁ་ཅིག་གིས་ས་སེར་པོ་གྲུ་བཞི་བྱས་ཏེ་མ་ཡིན་གསུངས། འོ་ན་གང་
ན་ས་དང་ནི་ཟག་མེད་བདེ་བ་སྐྱེད་པར་བྱེད་པ་སའི་ལྷ་མོ་སེར་མོ། ཆུ་ནི་ཟག་
མེད་བདེ་བ་སྡུད་པ་ཆུའི་ལྷ་མོ་དཀར་མོ། རླུང་ནི་ཟག་མེད་བདེ་བ་གོང་ནས་གོང་
དུ་འཕེལ་བར་བྱེད་པ་རླུང་གི་ལྷ་མོ་དུད་ཀ །གཟི་བརྗིད་ནི་ཟག་མེད་བདེ་བ་སྦྱིན་
པར་བྱེད་པ་མེའི་ལྷ་མོ་དམར་མོ། ཟླ་བ་ནི་ཉོན་མོངས་པའི་ཚ་གདུག་ལས་བསིལ་
བར་བྱེད་པ་ལྷའི་བུ་ཟླ་བ་དཀར་པོ། ཉི་མ་ནི་ཉོན་མོངས་པའི་གླན་སྐེམས་པར་
248 -163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བྱེད་པ་ལྷའི་བུ་ཉི་མ་དམར་མོ། མཐར་བྱེད་ནི་ཉོན་མོངས་ པ་མཐར་ བྱེད་ པ་
གཤིན་རྗེ་ནག་པོ། ནོར་སྦྱིན་ནི་སྒྲུབ་པ་པོའི་དགོས་འདོད་ཞིང་སྦྱིན་ཞིང་སེར་སྣ་
རྩད་ནས་གཅོད་པའི་ནོར་བདག་སེར་པའོ། །གཡོན་པའི་ཐོད་པ་བརྒྱད་པོ་ནའོ། །
ཞེས་པ་དེ་དག་ཐམས་ཅད་ཞལ་གཅིག་ཕྱག་གཉིས་པ་ཐལ་མོ་སྙིང་གར་སྦྱར་བ
ཀུན་གཞི་དང་ལྡན་པའོ། །དེའང་སྒོམ་དབང་བྲི་དབང་གཉིས་ཀ་ལ་གཡས་པ་
བརྒྱད་ཁ་ནང་དུ་བསྟན་པ། གཡོན་པ་བརྒྱད་ཁ་ཕྱིར་བསྟན་པར་འོང་གསུངས།
དེའང་སེམས་དཔའ་སུམ་རྩེག་ཏུ་བཞེངས་ལ་གུར་ལེའུ་ལྔ་པ་དྲུག་པ་བཞིན་ནོ། །
སྐྱེས་བུ་ཆེན་པོ་བཞེངས་པ་ནི་རྒྱུའི་ཧེ་རུ་ཀ་ཞུ་བ་ལས་འབྲས་བུའི་ཧེ་རུ་ཀར་
བཞེངས་ པ། རྡོ་ རྗེ་ནི་དགྱེས་པ་རྡོ་རྗེ། ཞེས་ བྱ་བ་གཞུང་ཚིག །ཏིང་ངེ་འཛིན་
དམིགས་པ་རྩེ་གཅིག་ཏུ་འཇོག་པའོ། །
ད་ནི་དེ་ལྟར་བཞེངས་པ་དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་
གྱིས་བརླབ་པ་ནི། རྩ་རྒྱུད་བརྟག་པ་དང་པོའི་ལེའུ་གསུམ་པ་ནས་བཞི་པ་ལས་ནི་
ཡིག་འབྲུ་དགོད་ཅེས་པ་དང་
། ལེའུ་བརྒྱད་པ་ནས་དང་པོ་ནག་པོ་རབ་ཏུ་བསྒོམ་
ལ་སོགས་པ་དང་
། གུར་ལེའུ་བཅུ་གཉིས་པ་ནས་མིག་ལ་སོགས་པ་གཏི་མུག་
སོགས་ཞེས་པ་ལ་སོགས་པ་བཤད། འདིར་གོང་ན་མིག་སོགས་ལ་ནི་གཏི་མུག་
སོགས་ཞེས་པས་སྐྱེ་མཆེད་བྱིན་གྱིས་བརླབ་པ་མདོར་བསྟན། དེ་རྒྱས་པར་བཤད་
པ་འོག་ན། མིག་ལ་ནི་མིག་ཏུ་མོ་ལས་བསྐྱེད་པའི་གཏི་མུག་རྡོ་རྗེ་མ་དཀར་མོ་
འགོད། ཞེ་སྡང་རྡོ་རྗེ་རྣ་བར་རོ་ཞེས་པ་རྣ་བར་དྷེ་ལས་བསྐྱེད་པའི་ཞེ་སྡང་རྡོ་རྗེ་མ་
ནག་མོ། སེར་སྣ་ནི་སྣར་མཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ། ཆགས་དང་
ནི་ལྕེ་ལ་རཾ་ལས་བསྐྱེད་པའི་འདོད་ཆགས་རྡོ་རྗེ་མ་དམར་མོ། དེ་བཞིན་རེག་ཞེས་
248 - 164



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པ་དཔྲལ་བར་ཨི་ལས་བསྐྱེད་པའི་ཕྲག་དོག་རྡོ་རྗེ་མ་ལྗང་ཁུ། བདག་མེད་མ་ཡང་
བསྒོམ་པར་བྱ་ནི་སྙིང་གར་ཨ་ལས་བསྐྱེད་པའི་རེག་བྱ་རྡོ་རྗེ་མ་སྐུ་མདོག་སྔོན་མོ་
བསྒོམ། དེ་རྣམས་ཀྱི་ཐུན་མོང་གི་ཆོས། ཀུན་ཀ་ན་སྐྱེ་མཆེད་ཀྱི་ལྷ་དྲུག་པོ་ཐམས་
ཅད་དོ། །ཞལ་གཅིག་ཕྱག་གཉིས་པར་མཐུན། སྣ་ཚོགས་གཟུགས་ལྡན་བཙུན་མ་
རྣམས་ན་ཁྱད་པར་ཀྱི་ཆོས་སྐུ་མདོག་མི་འདྲ་བའོ། །གྲི་གུག་ནི་གཡས་ནའོ། །ཐོད་
ཕྱག་སྦྲེལ་མ་ནི་གཡོན་ན་ཐོད་པ་ཁྲག་གིས་བཀང་པ་བསྣམས་པ་ཁ་ཊཾ་ག་
མཆན་ཁུང་ན་བཅུག་པ་ཞལ་ཕྱག་ལ་སོགས་པ་མཐུན། བཞུགས་ས་ས་བོན། སྐུ་
མདོག །མཚན་མི་མཐུན་པའོ། །སྲོག་སོང་སྟེང་དུ་ཡང་དག་གནས་ན་གདན་རོ་ལ་
བཞུགས་ པར་མཐུན། དགོས་པ་རྣམ་པ་གསུམ་བར་ཆོད་བསྲུང་
། དབང་པོ་སྒོ་
དྲུག་སྦྱོང་
། མངོན་ཤེས་དྲུག་འབྱུང་བའོ། །
གཉིས་པ་བརྟག་པ་ཕྱི་མའི་ལེའུ་གསུམ་པ་ནས་བཤད། མངོན་ཤེས་དྲུག་
འབྱུང་བ་གུར་ལེའུ་བཅུ་པ་ནས་འོང་། །སྐུ་གསུང་ཐུགས་ བྱིན་གྱིས་བརླབ་ པའི་
མདོར་བསྟན་གོང་ན། རྡོ་རྗེ་གསུམ་པོ་གནས་གསུམ་དགོད་ཞེས་སོ། །རྒྱས་པར་
བཤད་ པ་ནི། ས་སྤྱོད་མ་དང་ཞེས་པ་མགྲིན་ པར་ གསུང་རྡོ་རྗེའི་བདག་ཉིད།
མཁའ་སྤྱོད་ཉིད་ནི་སྙིང་གར་ཐུགས་རྡོ་རྗེའི་བདག་ཉིད། དེ་བཞིན་ས་འོག་གནས་
པ་མོ་ནི་སྤྱི་བོར་སྐུ་རྡོ་རྗེའི་བདག་ཉིད་དོ། །དེ་ཡང་མཁའ་སྤྱོད་ས་སྤྱོད། བདག་
མེད་མ་གསུམ་གྱིས་བརླབ་པའི་དབང་པོ་གུར་ལེའུ་བཅུ་གཉིས་པས་ བྱེད་དོ། །
འདི་ཉིད་ཀྱི་ནི་ཆོ་ག་ཡིས་ཞེས་པ་ལྷ་མོ་གསུམ་པོ་གནས་གསུམ་དུ་བསྒོམ་པའིའོ། །
གནས་ གསུམ་ དུ་ གནས་ པར་ བསྒོམ་ནི་ སྤྱི་བོ་དང་། མགྲིན་པ་དང༌། སྙིང་ག་
གསུམ་དུའོ། །དེ་གསུམ་བསྐྱེད་པའི་ས་བོན། ཡི་གེ་ཨོཾ་ནི་རྒྱལ་ཆེན་པོ་ནི་སྤྱི་བོར་
248 -165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཨོཾ་ལས་སྐུ་རྡོ་རྗེ་བསྐྱེད། སྐུའི་རྡོ་རྗེས་རྣམ་པར་བརྒྱན་ཞེས་པ་སྤྱི་བོར་སྐུ་རྡོ་རྗེ་
དཀར་མོ་བསྒོམ། རྒྱལ་པོ་ཆེན་པོ་རྡོ་རྗེ་ཐུགས་ནི་ཡི་གེ་ཧཱུཾ། རྡོ་རྗེ་སེམས་དཔའི་
གནས་ན་བཞུགས་ནི་སྙིང་གར་ཧཱུྃ་ལས་ཐུགས་རྡོ་རྗེ་ནག་མོར་བསྒོམ། ཡི་གེ་ཨ་
ཉིད་དེ་ཉིད་མཆོག །ངག་གི་ལམ་གྱི་གསལ་བྱེད་མཆོག་ཞེས་པ་མགྲིན་པར་ཨ་
ལས་གསུང་རྡོ་རྗེ་དམར་མོ་བསྒོམ། སྐུ་དང་ནི་སྤྱི་བོར་སྐུ་རྡོ་རྗེ། གསུང་ནི་མགྲིན་
པར་གསུང་རྡོ་རྗེ། ཐུགས་ནི་སྙིང་གར་ཐུགས་རྡོ་རྗེའོ། །ཆོས་ཅན་རིགས་གསུམ་
པོ་རྣམས་འབྱུང་ནི་ཇོ་བོ་མེ་ཏྲི་པ་ནི་ཐམས་ཅད་སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་
གསུམ་ལས་མ་འདས་གསུངས། །ཇོ་བོ་ནཱ་རོ་པ་ནི་ཆོས་ཅན་རིགས་གསུམ་པོ་
རྣམས་ནི་ལྷ་མོ་གསུམ་ལ། འབྱུང་ཞེས་པ་ལ་ལྷ་མོ་གསུམ་པོ་ཉིད་དུའོ། །དེ་ལྟར་
བྱིན་གྱིས་བརླབས་ནས་གུར་ལེའུ་བརྒྱད་པའི་སྔགས་ཁེ་ཙ་ར། བྷུ་ཙི་ར། པ་ཏ་ལ་
ཝ་ས་ནི་གསུམ་གྱིས་བརྟན་པར་བྱའོ། །
དེ་ནས་ཡེ་ཤེས་སེམས་པ་སྤྱན་དྲངས་ནས་གཉིས་སུ་མེད་པར་བསྲེ་བ་ནི།
ཐུགས་ཀའི་ས་བོན་ལས་འོད་སྤྲོས་མདུན་གྱི་ནམ་མཁར་ཡེ་ཤེས་ཀྱི་དཀྱིལ་འཁོར་
སྤྱན་དྲངས་ནས་ཕྱི་ནང་གསང་བ་ཐམས་ཅད་ཀྱིས་མཆོད། བསྟོད་པ་རྒྱས་བསྡུས་
ཅི་རིགས་ལས་བསྟོད་ལ། གྷོ་རི་ཛ་ལ་སོགས་པས་དགུག་གཞུག་བཅིང་མཉེས་
པར་བྱ། དེ་ལྟར་ཡང་རྩ་རྒྱུད་བརྟག་པ་དང་པོའི་ལེའུ་གསུམ་པ་ལས། ནམ་མཁའི་
དཀྱིལ་འཁོར་ཁྱབ་པ་ཡིས། རང་གི་ལུས་མཚུངས་རྣམ་པར་སྤྲོ་ཞེས་པ་དང་
། གུར་
ལེའུ་གཉིས་པ་ལས། དེ་ནས་ཡང་ནི་ཡེ་ཤེས་གཞུག་ཟེར། འདིར་གོང་ན་ཡེ་ཤེས་
དངོས་པོ་རབ་བཅུག་ལ་ཞེས་པ་མདུན་དུ་ལྷ་དགུའི་དཀྱིལ་འཁོར་སྤྱན་དྲངས་ལ་
མཆོད་བསྟོད་ལ་དགུག་གཞུག་བྱའོ། །
248 166



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
དེ་ནས་དབང་བསྐུར་བ་ནི། མདུན་གྱི་ནམ་མཁར་བུདྡྷ་བོ་དེ་དཔག་ཏུ་མེད་
པ་སྤྱན་དྲངས་ལ་གྷོ་རི་ལ་སོགས་པ་མ་མོ་བརྒྱད་ཀྱི་མཆོད་པ་བྱས་ལ། དེ་ནས་
བརྟག་པ་དང་པོའི་ལེའུ་བཞི་པའམ། གུར་ལེའུ་བཅུ་གཉིས་པ་ནས་བཞིན་དུ་
གསོལ་བ་བཏབ་ པས་ ཧེ་རུ་ཀ་ ཁ་ ཅིག་ དབང་ བསྐུར་ བའི་ དགོས་ པ་མཛད།
གཟུགས་རྡོ་རྗེ་མ་ལ་སོགས་པ་རྣམས་ཀྱིས་མཆོད་པ་བྱེད། ཡུམ་བཞིས་རྡོ་རྗེ་གླུ་
ལེན། ཁྲོ་བོ་བཅུས་བར་དུ་གཅོད་པའི་བགེགས་བསྲུང་
། ལྷ་མོ་བདུད་རྩི་བུམ་ཆུ་
ཐོགས་པ་རྣམས་ཀྱིས་བདུད་རྩི་ཆུ་རྒྱུན་གྱི་དབང་བསྐུར་བས་ཆུ་ཅུང་ཟད་ཡར་
འཁྱིལ་བ་ལས། རིགས་ཀྱི་བདག་པོས་དབུ་བརྒྱན་པ་ཕྱི་མའི་ལེའུ་བཞི་པ་བཞིན་
ནོ། །རྟེན་གྱི་གང་ཟག་དེས་བླ་མ་ལ་དབང་རྫོགས་པར་ཐོབ་ན་འདིར་ཡིད་དམ་ལྷ་
ལ་རྫོགས་པར་བླངས་ལ་གུར་ལེའུ་བདུན་པའི་སྔགས་ཀྱི་རྒྱས་གདབ་བྱའོ། །དེ་
ལྟར་ཡང་གུར་ལེའུ་བཅུ་གཉིས་པ་ལས། རང་ལྷག་ལྷའི་ཅོན་པན་ལ་ཞེས་པ།
འདི་ནས་ཀྱང་རིག་མ་བརྒྱད་རྣམས་ཀྱིས་ཞེས་སོ། །ནང་ན་བརྟག་པ་དང་པོའི་
ལེའུ་བཞི་པ་ཞིབ་པས་དེ་ནས་བྱུང་པ་བཞིན་བྱའོ། །
དེ་ནས་མཆོད་པ་བྱ་བ་ནི། གཙོ་བོ་ཡབ་ཡུམ་ཀྱི་ཐུགས་ཀ་ནས་འོད་ཟེར་
སྤྲོས་འཇིག་རྟེན་ན་གཟུགས་སྡུག་པ་སྒྲ་སྙན་པ་དྲི་ཞིམ་པ་ལ་སོགས་པ་ཐམས་ཅད་
བློས་བསྡུས་ཡབ་ཀྱི་ཞལ་ནས་ཨ་བ་དྷཱ་ཏཱི་མར་སོང་རྡོ་རྗེ་ནོར་བུ་ནས་ལྷ་སྣམ་གྱི་
སྟེང་དུ་འདོད་པའི་ཡོན་ཏན་ལྔའི་ལྷ་མོར་གྱུར་ནས། དེ་རྣམས་ཀྱིས་མཆོད་པ་བྱེད་
པར་བསམ། དེ་ལ་ཕྱིའི་མཆོད་པ་སྤོས་དང་མེ་ཏོག་ལ་སོགས་པ་ཕྱི་མའི་ལེའུ་དང་
པོ་དང་
། གུར་ལེའུ་བཅུ་བཞི་པ་ན་ཡོད། ནང་གི་མཆོད་པ་སྒེག་མོ་ལ་སོགས་པ་
བརྒྱད་པ་གུར་ལེའུ་བརྒྱད་པ་ན་ཡོད། འདོད་ཡོན་ལྔ་གུར་ལེའུ་ལྔ་པ་ན་ཡོད། ནང་
248 -167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དང་གསང་བའི་མཆོད་པ་བརྟག་པ་དང་པོའི་ལེའུ་གསུམ་པ་བཞིན་མཆོད་པ་གུར་
ལེའུ་བདུན་པའི་སུ་ཙ་བཛྲའི་རྒྱས་གདབ་བྱའོ། །དེ་ལྟར་ཡང་གུར་ལེའུ་དགུ་པ་
ལས།
རིམ་གྱིས་མཆོད་པའི་ལྷ་མོ་སྤྲུལ་ཞེས་པ་དང་
། འདི་ནས་ལྷ་མོ་བརྒྱད་པོ་
རྣམས་ཀྱིས་མཆོད་ཞེས་པ་ཕྱི་སྒེག་མོ་ལ་སོགས་པ་ནང་གྷོ་རི་ལ་སོགས་པའོ། །
དེ་ནས་བསྟོད་པ་བྱ་བ་ནི། ཏིང་ངེ་འཛིན་གྱིས་ལྷ་རྣམ་གྱི་ལྷས་བདག་ལ་
ཚུར་བསྟོད་པར་བསམ། དངོས་སུ་བདག་ཉིད་ཀྱིས་བཛྲ་གནྡྷེ་ཨ་ཞེས་པ་དྲིལ་བུ་
ཤེས་རབ་ཀྱི་རྟོགས་པས་ལག་པ་གཡོན་དུ་བསླང་
། མ་ཧཱ་བཛྲ་ཧཱུྃ་ཞེས་པས་རྡོ་རྗེ་
ཐབས་ཀྱི་རྟོགས་པས་ལག་པ་གཡས་སུ་སླངས་ལ་རྡོ་རྗེ་དྲིལ་སྟབས་བྱེད་ཅིང་
།
བསྟོད་ པ་ རྒྱས་པ་གུར་ལེའུ་བཅོ་ལྔ་ པ་ན་ཡོད། བསྡུས་པ་བརྒྱད་པ། ཤིན་ཏུ་
བསྡུས་པ་ལེའུ་དགུ་པ་ནས་འབྱུང་པ་བཞིན་བསྟོད་པ་གུར་ལེའུ་བདུན་པའི་སྡུ་ཏི་
བཛྲའི་རྒྱས་གདབ་བྱ། །དེ་ལྟར་ཡང་གུར་ལེའུ་དགུ་པ་ནས། སངས་རྒྱས་བསྟོད་
པ་ཡང་བརྩམ་ཞེས་པ་དང་། འདི་ནས་འཁོར་ལོ་ནི་དཀྱིལ་འཁོར་ཀྱི་འཁོར་ལོ།
འདྲེན་པ་ནི་གདུལ་བྱ་ཉོན་མོངས་པ་ལས་སོ། །བསྟོད་བྱ་ནི་བསྟོད་པ་རྒྱས་བསྡུས་
ཅི་རིགས་པས་བསྟོད་དོ། །
དེ་ནས་བདུད་རྩི་མྱང་པ་ནི། མཚམས་བཅད་ནས་ཐུན་བཞིའི་རྣལ་འབྱོར་
ལྟ་བུ་བྱེད་ན་བདུད་རྩིའི་རིལ་བུ་ཟ་མ་ཏོག་བཀང་པ་ཚགས་བྱ། ཆང་བཟང་པོ་
གར་ཆང་ཚགས་བྱས་ལ་ཐོད་པར་ཆང་བླུགས་བདུད་རྩིའི་རིལ་བརྡར་ལ་མྱང༌
།
གཞན་དོན་རབ་གནས་དབང་བསྐུར་ལྟ་བུ་བྱེད་ན་གཏོར་མ་ལ་མྱང་
། རང་དོན་
བསྐྱེད་རིམ་ཐུན་རེ་ཙམ་ལ་མི་བསྒོམ་ན་ཏིང་ངེ་འཛིན་གྱིས་བྱ་སྟེ། མདུན་དུ་ཡཾ་
ལས་རླུང་གི་དཀྱིལ་འཁོར་ཞིག་བསམ། དེའི་སྟེང་དུ་རཾ་ལས་མེའི་དཀྱིལ་འཁོར་།
248--168



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དེའི་སྟེང་དུ་ཨ་ལས་ཐོད་པ། དེའི་ནང་དུ་ཤ་ལྔ་བདུད་རྩི་ལྔ། སྟེང་དུ་ཟླ་ཕྱེད་རྡོ་རྗེ་
བསམ། ཡཾ་ལས་རླུང་བྱུང་རཾ་ལ་མེ་སྤར་ཐོད་པའི་རྫས་ཁོལ་རླངས་པས་ཟླ་ཕྱེད་རྡོ་
རྗེ་ནས་ཡེ་ཤེས་ཀྱི་བདུད་རྩི་ཕབ། དེ་གཉིས་དབྱེར་མེད་དུ་འདྲེས་པར་བསམས་
ལ་ཨོཾ་ཨ་ཧཱུཾ་ལན་གསུམ་གྱིས་བརྟན་པར་བྱས་ལ་ལྷ་དགུ་པོ་ཐམས་ཅད་ཀྱི་ལྗགས་
ལ་རྡོ་རྗེ་ནས་ཀྱི་འབྲུ་གུ་ཙམ་བསམས་ཏེ། དེ་ལས་འོད་ཟེར་སྦུ་གུ་ཅན་བྱུང་ནས་
དྲགས་ནས་གསོལ་བས་ཤིན་ཏུ་མཉེས་པར་བསམས་ལ་གུར་ལེའུ་བདུན་པའི་ཨ་
མྲྀ་ཏའི་རྒྱས་གདབ་བྱ། དེ་ལྟར་ལེའུ་དགུ་པ་ནས། ཡེ་ཤེས་བདུད་རྩི་རབ་སྦྱོར་
ཞེས་པ་ དང༌། བཅུ་ གཉིས་ པ་ ལས། རྡོ་ རྗེ་ལྕེས་ནི་བདུད་རྩི་མྱང་ཟེར། འདིར་
བདུད་རྩི་ཡང་ནི་མྱང་བྱ་ཞི་ཞེས་སོ། །དེ་ནས་ཡན་ལག་དྲུག་བསྒོམས་ཏེ་ཞེས་པ་
འདི་ལ་འགྲེལ་པ་མཁན་རྣམས་ན་རེ་རྫོགས་རིམ་ཡན་ལག་དྲུག་ཡིན་ཟེར་ཏེ། བླ་
མ་ནཱ་རོ་པ་ནི་བསྐྱེད་རིམ་ཡན་ལག་དྲུག་ལྡན་དུ་བཞེད་དོ། །ཕོ་བྲང་སངས་རྒྱས་
རྣམ་པར་སྣང་མཛད་ཀྱི་ཡན་ལག །རྗེས་ཆགས་རྡོ་རྗེ་སེམས་པའི་དབང་བསྐུར་བ་
མི་བསྐྱོད་པའི། བདུད་རྩི་མྱང་ལ་སྣང་བ་མཐའ་ཡས་ཀྱི། མཆོད་པ་དོན་ཡོད
པའི། བསྟོད་པ་རིན་ཆེན་འབྱུང་ལྡན་གྱི་ཡན་ལག་དང་དྲུག་གོ །
དེ་ནས་བསྐྱེད་པ་རིམ་པའི་ཏིང་ངེ་འཛིན་བསྒོམ་པ་ནི་མ་ཀི་ནི། ཉི་མའི་
དཀྱིལ་འཁོར་དབུས་གནས་པ་ནི་གདན་ནོ། །དེ་ཡང་མཁའ་འགྲོ་མའི་འཁོར་ལོ་
སྤྲོ་ཞེས་པ་དེའི་རྒྱས་བཤད་དུ་སྦྱར་གསུང༌
། གྷོའུ་རིའི་གཟུགས་ཅན་བསྒོམ་པར་
བྱ་ནི་སར་ཕྱོགས་སུའོ། །ཕྱག་མཚན་ལྕགས་ཀྱུ་ནི་གཡས། སྡིགས་མཛུབ་འཛིན་
ནི་གཡོན་ནའོ། ཁ་དོག་དཀར་མོ་ནི་སྐུ་མདོག་གོ །གྷོ་རི་རྡོ་རྗེ་ཞེས་བྱ་བའི་ཏིང་ངེ་
འཛིན་ནོ་ཞེས་པ་གྷོ་རིའི་བསྐྱེད་རིམ་གསལ་བར་བསྒོམ་དེས་འགྲེའོ། །དཀྱིལ་
ཡོད་གྲུབ་
248 ར་ཝ-169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འཁོར་དམར་པོའི་དབུས་ གནས་ པར་ ནི་ཉི་མའི་དཀྱི ལ་ འཁོར་ རོ། །ཙོ་རིའི་
གཟུགས་ཅན་བསྒོམ་པར་བྱ་ཏེ་ཞེས་པ་བསྐྱེད་རིམ་ཏིང་ངེ་འཛིན། བཙོ་མ་གསེར་
གྱི་མདོག་འདྲ་མ་ནི་སེར་མོའོ། །མཚོན་ཆེན་རྡོ་རྗེའི་ཞགས་པ་ཅན་ན་ཕྱག་མཚན་
རྡོ་རྗེས་མཚན་པའི་ཞགས་པའོ། །རྡོ་རྗེའི་དཀྱིལ་འཁོར་དབུས་གནས་པར་ནི་
གདན་ཉི་མའི་དཀྱིལ་འཁོར་རོ། །དམར་པོའི་འོད་འདྲ་ནི་སྐུ་མདོག །པེ་ཏ་ལི་
མཚན་ནོ། །རྡོ་རྗེ་ལྕགས་སྒྲོག་ནི་ཕྱག་མཚན་རྡོ་རྗེས་མཚན་པའི་ལྕགས་སྒྲོག་གོ །
ང་རྒྱལ་གཏུན་ནི་དེས་ང་རྒྱལ་ཐམས་ཅད་རྩད་ནས་གཅོད་པའི་རྟགས་སོ། །བྱང་
ཆུབ་ནི་བླ་ན་མེད་པའི་བྱང་ཆུབ། རྣམ་པར་འཆིང་མཛད་མ་ནི་བླ་མེད་བྱང་ཆུབ་
སེམས་ཅན་གྱི་རྒྱུད་ལ་འཆིང་པའོ། །
འོད་ཀྱི་དཀྱིལ་འཁོར་དབུས་གནས་པ་ནི། གདན་ཉི་མའི་དཀྱིལ་འཁོར་
རོ། །གྷ་སྨ་རི་ནི་དེ་ནས་བསྒོམ་ནི་བསྐྱེད་རིམ་མོ། །རྡོ་རྗེ་དྲིལ་བུ་འཕྱག་སྦྲེལ་མ་ནི་
གཡས་ན་རྡོ་རྗེས་མཚན་པའི་དྲིལ་བུའོ། །མ་ར་ག་ཏའི་མདོག་འདྲ་བ་ནི་ལྗང་ཁུའོ། །
རྡོ་རྗེ་སྒོ་སྐྱེས་མའི་ངེས་པར་བསྒོམ་པ་ནི་ཕྱོགས་ཀྱི་ལྷ་མོ་བཞི་སྒོ་དང་ཉེ་བའི་པད་
མ་ལ་སྒོམ་ཞེའོ། །ཏིང་ངེ་འཛིན་དམིགས་པ་རྩེ་གཅིག་པའོ། །གྲུ་རུ་ནི་མཚམས་
བཞིར། ལྷ་མོ་བཞི་པོ་རྣམས་ནི་པུ་ཀ་པི་ལ་སོགས་པ་བཞིའོ། །བྱང་ཆུབ་སྦྱར་ཕྱིར་
ནི་སངས་རྒྱས་ཀྱི་བྱང་ཆུབ་དེ་སེམས་ཅན་གྱི་རྒྱུད་ལ་སྦྱར་བའི་ཕྱིར་བསྒོམ་པར་བྱ་
ཞེའོ། །ཕྱག་མཚན་ནི་སྔོན་དུ་རི་ཞེས་པ་བྱང་ཤར་མཚམས་ཀྱི་པུ་ཀ་སིའི་ཕྱག་ན་
རི་རབ་བོ། །བྱང་ཆུབ་སེམས་དེ་བུམ་པ་ཞེས་པ་ཤར་ལྷོ་མཚམས་ཀྱི་ཤ་བ་རིའི་
ཕྱག་ན་བྱང་ཆུབ་སེམས་ཀྱིས་བཀང་པའི་བུམ་པ། ལྷོ་ནུབ་མཚམས་ཀྱི་ཙན་ལིའི་
ཕྱག་ན་མེ་ཐབ་གྲུ་གསུམ་པའོ། །ནུབ་བྱང་མཚམས་ཀྱི་ཌ་བི་ནིའི་ཕྱག་ན་ཕྱག་
248--170



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མཚན་བསྣམས་པའོ། །གཡོན་པ་ཐམས་ཅད་སྡིགས་མཛུབ་ཞགས་པ་དང་བཅས་
པར་ཤེས་པར་བྱའོ། །གཉིས་མེད་མ་མ་ཀི་སྦྱར་ནས་ཞེས་པ་གཙོ་བོ་ཡབ་ཡུམ་མོ། །
མགོན་པོ་དེ་ལྟར་བསྒོམ་པར་བྱ་ནི་གཙོ་བོ་ཡབ་ཡུམ་གྱི་བསྐྱེད་རིམ་གསལ་བར་
བསྒོམ་པའོ། །འདོད་ཆགས་ཆེན་པོ་རྗེས་ཆགས་ཀྱིས་ཞེས་པ་ཐབས་ཐུགས་རྗེ་
ཆེན་པོས་འགྲོ་བ་སེམས་ཅན་ལ་ཆགས་པ་དང་། ཤེས་རབ་སྟོང་པས་ཆོས་ཉིད་
སྟོང་པ་ལ་ཆགས་པ་སྟེ་ཞེན་པ་མེད་པའི་ཆགས་པའོ། །བདེ་བ་རྦ་རླབས་མེད་པ་
ཐོབ་ནི་ལྷན་ཅིག་སྐྱེས་པའི་ཡེ་ཤེས་ལ་རྣམ་རྟོག་གི་རྦ་རླབས་མེད་པའོ། །འབྱུང་བ་
བཞིའི་མཆོག་ནི་མཚམས་ཀྱི་ལྷ་མོ་བཞི་འབྱུང་བ་བཞི་རྣམ་པར་དག་པའི་བདག་
ཉིད་དོ། །རྡོ་རྗེ་ནི་གཙོ་བོ་ཧེ་བཛྲའོ། །ཞེས་བྱ་བ་ནི་བསྐྱེད་རིམ་གྱི་གཞུང་ཚིག་དང་
ཡི་གེའོ། །ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇོག་པའོ། །དེ་ལྟར་རྒྱུའི་
ཆོས་བཅུ་དང་འབྲས་བུའི་ཆོས་བཅུ་སྟེ་ཉི་ཤུ་པོ་དེས་ནི་ལུས་ཀྱི་ཞེན་པ་བཟློག་པའི་
དོན་སུ་བསྐྱེད་པའི་རིམ་པ་བསྒོམ་པའོ། །
དེ་ནས་ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ནི། འཁོར་ལྷ་
མོ་བརྒྱད་ཞལ་བརྒྱད་དུ་བསྡུས་ལ་ཡུམ་གྱི་ཐུགས་ཀར་ཟླ་བའི་དཀྱིལ་འཁོར་གྱི་
སྟེང་དུ་ས་བོན་ལ་སྔགས་ཀྱིས་བསྐོར་བར་བསམས་ལ་བཟླས་ལུགས་གསུམ་པ་
གང་མོས་ལ་བཟླས་པ་བྱའོ། །
ད་ནི་རྫོགས་རིམ་རྟགས་དང་བཅས་པ་ནི། རང་ཡང་རང་བྱིན་གྱིས་བརླབ་
པ་ཡིས་ཞེས་པ་ནས་དངོས་གྲུབ་ངེས་འཇུག་ཉེ་བ་ཡིན་ཞེས་པའི་བར་གྱིས་སྟོན་ཏོ། །
འདི་ལ་འགྲེལ་པ་མཁན་པོ་ན་རེ་གོང་གི་དེ་ནས་ཡན་ལག་དྲུག་བསྒོམས་ཏེ་ཞེས་
པ་དེ་ལ་རྫོགས་རིམ་ཡན་ལག་དྲུག་ཡིན་ཟེར། རང་ཡང་རང་བྱིན་བརླབ་པ་ཡིས་
248-171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཞེས་པའི་ཚིག་གསུམ་པོ་དེ་རྫོགས་རིམ་གྱི་ཉམས་མྱོང་
། དེ་ནས་མཚན་མ་མཚོན་
པར་བྱ་མན་ཆད་རྟགས་ཡིན་ཟེར། རྗེ་ནཱ་རོ་པ་ནི་དེ་ནས་ཡན་ལག་དྲུག་བསྒོམས་
ཏེ་ཞེས་པ་བསྐྱེད་རིམ་གཅིག་མི་སྒོམ་ན་ཆ་མེད་སྒོམ་ཕན་ཆད་ཡན་ལག་དྲུག་ལྡན་
དུ་བསྒོམ་ཏེ། ཕོ་བྲང་སངས་རྒྱས་རྣམ་པར་སྣང་མཛད་ཀྱི་ཡན་ལག་ལ་སོགས་པ་
དྲུག་ལྡན་དུ་བསྒོམ། རྫོགས་རིམ་གཅིག་མི་སྒོམ་ན་ཆ་མེད་སྒོམ་ཕན་ཆད་རིམ་པ་
ལྔ་ལྡན་དུ་བསྒོམ་གསུངས།
དེ་ལ་འདིར་རྟེན་བསྐྱེད་པའི་རིམ་པ་དེ་ལ་བརྟེན་ནས་རྫོགས་པའི་རིམ་པ་
བསྒོམ་པ་ནི། གང་ཟག་དེས་སྟན་བདེ་བའི་སྟེང་དུ་འདུག་ནས་ལུས་བཅས་པ་ནི།
རྐང་པ་རྡོ་རྗེའི་སྐྱིལ་མོ་ཀྲུང་
། ལག་པ་མཉམ་བཞག་གི་ཕྱག་རྒྱ། སྒུལ་པ་བསྲང་།
མིག་སྣ་རྩེར་ཕབ་ནས། རྡོ་རྗེའི་བཟླས་པ་བྱ་བ་ལ། རླུང་ཕྱིར་འགྲོ་བའི་དུས་སུ་ཡི་
གེ་ཨོཾ་དུ་བྱས་ཏེ་སྣང་བ་བདེ་ཡལ་གྱིས་བསྒོམ། ནང་དུ་འཇུག་པའི་དུས་སུ་ཧཱུྃ་དུ་
བྱས་ནས་ལུས་བདེ་ཡལ་ཡིས་བསྒོམ། གནས་པའི་དུས་སུ་ཨར་བྱས་ཏེ་སེམས་
བདེ་ཡལ་གྱིས་བསྒོམ་ཏེ། དེང་གང་དུ་ནི་བརྗོད་མི་དགོས་དེ་ལྟར་བསྒོམ་པ་ཡིན།
དེ་ལྟར་བྱས་པས་རླུང་ཨ་བ་དྷཱ་ཏཱིར་རང་ཤུགས་སུ་ཆུད་པ་འོང་སྟེ་དེ་རྡོ་རྗེའི་བཟླས་
པའོ། །དེ་ནས་ལྟེ་བ་སྤྲུལ་བའི་རྩ་མདུད་ནས་ཡི་གེ་ཨ་ལས་གཏུམ་མོ་ཡེ་ཤེས་ཀྱི་
མེ་འབར་བ་ལ་དམིགས་པ་ནི་སེམས་ལ་དམིགས་པའོ། །དེ་ནས་རང་ད་ཅི་ལའི་
སྐུ་སྣང་ལ་རང་བཞིན་མེད་པར་བསྒོམ་པ་དེ་སྒྱུ་ལུས་སོ། །དེ་ནས་ལྷའི་སྐུ་དེ་ཡང་
འོད་གསལ་སྟོང་པའི་མེས་བསྲེགས་ནས་སྟོང་པ་ཉིད་དུ་བསྒོམ་པ་དེ་འོད་གསལ་
ལོ། །དེ་ཡང་ལྷའི་སྐུ་སྣང་ལ་རང་བཞིན་མེད་པ་སྒྱུ་མ་ལྟ་བུ་དེ་ཐབས་བདེ་བ་ཡིན།
དེ་ལ་འོད་གསལ་སྟོང་པས་རྒྱས་འདེབས་ པ་ དེ་ཤེས་ རབ་སྟོང་པ། དེ་གཉིས་
248-172



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབྱེར་མེད་དུ་བསྒོམ་པ་དེ་ནི་ཟུང་འཇུག་གཉིས་སུ་མེད་པའོ། །འོ་ན་དེ་ལྟར་
བསྒོམ་པ་དེ་ཟུང་འཇུག་དངོས་ཡིན་ནམ་མ་ཡིན་བྱས་པ་ལ། དངོས་མ་ཡིན་ཏེ་
ཟུང་འཇུག་རྣམ་པ་བྱ་བ་ཡིན་གསུངས། ཟུང་འཇུག་དངོས་སློབ་དཔོན་ཀླུ་སྒྲུབ་
ཀྱིས་མཛད་པའི་ཟུང་འཇུག་ཏིང་ངེ་འཛིན་ལ་གནས་ན། སླར་ཞིང་གང་ལའང་མི་
སློབ་པོ་ཞེས་པ་ཟུང་འཇུག་དངོས་མཐར་ཐོན་པ་ནི་དེ་ཡིན་སྟེ་འདི་ཟུང་འཇུག་གི་
རྣམ་པ་ཙམ་ཡིན་ནོ། །
དེ་རྣམས་གཞུང་དང་སྦྱར་ན། རང་ཡང་རང་བྱིན་བརླབ་པ་ཡིས་ནི་རྡོ་རྗེའི་
བཟླས་པ། སེམས་ལ་དམིགས་པ་སྒྱུ་ལུས་སོ། །བྱིན་གྱིས་བརླབ་པར་བྱ་བ་ཡིས་
ནི་སྒྱུ་ལུས་དེ་འོད་གསལ་དུ་བྱིན་གྱིས་བརླབ་པའོ། །དེའང་སྒྱུ་ལུས་ཐབས་རིག་པ།
འོད་གསལ་པས་རྒྱས་བཏབ་ནས་བསྒོམ་པ་དེ་ཤེས་རབ་སྟོང་པ། སྒྱུ་ལུས་འོད་
གསལ་གཉིས་ཐབས་ཤེས་རབ་དབྱེར་མེད་བདེ་སྟོང་དབྱེར་མེད་ཟུང་འཇུག་ཏུ་
བསྒོམ་པ་ནི་བྱིན་གྱིས་བརླབ་པར་བྱ་བ་ཡིན་ཞེས་སོ། །
ཆོ་གའི་གོ་རིམ་རིམ་པ་ཡིས་ནི་རིམ་པ་ལྔ་ལྡན་གོང་བཞིན་དུ་བསྒོམས་
པས་རྟགས་འབྱུང་བ་ནི། དེ་ནས་མཚན་མོ་མཚོན་པར་བྱ་ཞེས་པ་རྟགས་འབྱུང་
བའོ། །འོ་ན་ལས་དང་པོ་པ་རྣམས་ལ་མཉམ་བཞག་རྗེས་ཐོབ་མེད་པ་སྐྱེའམ་ཞེ་
ན། དང་པོ་སྤྲིན་གྱི་རྣམ་པ་སྟེ་ཞེས་པ་ལས་དང་པོ་པ་རྣམས་ལ་སྤྲིན་མཐོང་ཀྱི་ཟླ་
བ་བཞིན་དུ་སྐྱེ་སྟེ། དེའང་ཟླ་བ་དེ་སྤྲིན་གྱི་ཕག་ཏུ་སོང་བའི་དུས་ན་མི་གསལ།
སྤྲིན་གྱི་མཐོངས་སུ་བྱུང་བའི་དུས་སུ་གསལ་ལོ། །དཔེ་དེ་བཞིན་དུ་ལས་དང་པོ་པ་
རྣམས་ ལ་ བསྒོམས་ན་ནི་གསལ་ལ། མ་བསྒོམས་ན་མི་གསལ་བའི་དཔེའོ། །
གཉིས་པ་དུ་བ་ལྟ་བུའོ་ཞེས་པ་དེ་བས་བརྟེན་པའི་དུས་སུ་སྣང་གྲག་གི་ཆོས་འདི་
248 -- 173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཐམས་ཅད་སྤོས་དུད་ཀྱི་རྣམ་པ་ལྟ་བུ་བུན་བུན་པ་ཞིག་འོང་ཏེ་འདི་ལ་ཚེགས་མེད་
པ་གཅིག་ཡིན་གསུངས། གསུམ་པ་སྲིན་བུ་མེ་ཁྱེར་དངོས་ཞེས་པ་དེ་བས་ཀྱང་
བརྟན་པའི་དུས་སུ་མཉམ་བཞག་གི་དུས་སུ་ཉམས་དེ་ནང་དུ་གསལ་ཕྱིར་སྐམ་
སྐེམ་ པས་ མི་ གསལ་བའོ། །བཞི་ལ་མར་མེ་གསལ་འབར་བ་ཞེས་པ་མཉམ་
བཞག་གི་དུས་སུ་ཉམས་མྱོང་མར་མེ་ལྟར་ཤིན་ཏུ་གསལ་བ་འབྱུང་བའོ། །
དེ་ནས་ཉམས་སུ་མྱོང་བ་དེ་མཉམ་རྗེས་མེད། བསྒོམས་མ་བསྒོམས་མེད་
པར་ཇི་ལྟར་བྱས་ཀྱང་ཆུ་བོ་རྒྱུན་གྱི་རྣལ་འབྱོར་དུ་ཕྲིལ་ཕྲིལ་འབྱུང་བའི་དུས་སུ།
ལྔ་པ་རྟག་ཏུ་སྣང་བ་ནི་ཞེས་པ་བརྟན་གཡོ་ཐམས་ཅད་ཉམས་མྱོང་དུ་འཆར་བས།
སྤྲིན་མེད་ནམ་མཁའ་ལྟ་བུའོ་ཞེས་པ་ཆོས་ཐམས་ཅད་ཟག་མེད་ཏུ་ཤར་ཙམ་ནི་
ཆོས་ཐམས་ཅད་ཀྱི་གནས་ལུགས་དེའོ། །ཐམས་ཅད་མཁྱེན་པའི་རྒྱུད་དེ་དེ་ནི་དེ་
ལྟར་ངོ་ཤེས་ནའོ། །དངོས་གྲུབ་ངོས་འཇུག་ཉེ་བ་ཡིན་ཞེས་པ་ཚེ་འདི་ཉིད་ལ་ཕྱག་
རྒྱ་ཆེན་པོ་མཆོག་གི་དངོས་གྲུབ་འཐོབ་སྟེ་ཉེ་བ་ཡིན་ཞེའོ། །
ཚིག་དེ་རྣམས་ལ་བླ་མ་ལྷོ་པས་འཆི་ཁ་མའི་གདམས་ངག་གི་གནད་དང་
སྦྱར་བའི་བཤད་པ་འདི་གསུངས། རྟེན་གྱི་གང་ཟག་གཅིག་འཆི་བའི་དུས་སུ་
འབྱུང་བ་རྣམས་རིམ་གྱིས་སྡུད་པའི་དུས་སུ། དང་པོ་སྤྲིན་གྱི་རྣམ་པ་སྟེ་ཞེས་
འབྱུང་བ་ས་ཆུ་ལ་ཐིམ་པའི་དུས་སུ་ནད་གཡོག་པས་བལྟ་རྒྱུ་ལ་ངོ་གདོང་ས་གྱོན་
པ། རྣ་བ་ཆག་པ། སྣ་ཞོམ་པ། ལུས་ཟུག་མི་ཐུབ་པ་འབྱུང་
། འཆི་བ་པོ་དེ་ལ་ར་བ་
དང་ཁང་ཁྱིམ་ལ་སོགས་པའི་དངོས་པོ་རྟག་རྟག་པོ་འདི་མི་འོང༌
། སྣང་གྲག་གི་
ཆོས་འདི་ཐམས་ཅད་སྤྲིན་གྱི་རྣམ་པ་ལྟ་བུ་ལོང་ལོང་པ་གཅིག་འོང་
།
གཉིས་པ་དུ་བ་ལྟ་བུ་ནི་ཆུ་མེ་ལ་ཐིམ་པའི་དུས་སུ་ནད་གཡོག་པས་བལྟ་
ས་པ་
248 -174



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྒྱུ་ལ་ཁ་ཆུ་སྣ་ཆུ་ལན་གཅིག་ཕྱིར་ལྷུག་པ་ཞིག་འོང་དེ་ནས་སིང་གིས་བསྐམས་
ནས་འགྲོ། འཆི་བ་པོ་དེ་ལ་སྣང་གྲག་གི་ཆོས་འདི་ཐམས་ཅད་དུ་བའི་རྣམ་པ་ལྟ་བུ་
བུན་བུན་པ་ཞིག་འབྱུང་།
གསུམ་པ་སྲིན་བུ་མེ་ཁྱེར་དངོས་ནི་མེ་རླུང་ལ་ཐིམ་པའི་རྟགས་སུ་ནད་
གཡོག་པས་བལྟ་རྒྱུ་ལ་ས་འཐས། ལྕེ་ལ་རི་མོ་ནག་པོ་འོང་
། ལུས་ཀྱི་དྲོད་དེ་རྐང་
མཐིལ་ནས་བསྡུས་ནས་ལུས་རྡོ་བ་བཞིན་དུ་གྲང་ལྷང་གིས་འགྲོ། འཆི་བ་པ་དེ་ལ་
སྣང་གྲག་གི་ཆོས་འདི་ཐམས་ཅད་སྲིན་བུ་མི་ཁྱེར་ཙམ་ལས་གསལ་རྒྱུ་མེད་པ་
འབྱུང་
།
བཞི་པ་མར་མེ་གསལ་བར་ནི་རླུང་རྣམ་པར་ཤེས་པ་ལ་ཐིམ་པའི་དུས་སུ་
ནད་གཡོག་པས་བལྟ་རྒྱུ་ལ་སྐྱིགས་བུ་འབྱིན། མིག་གྱེན་ལ་ཟློག །ཤི་འབྲས་བྱེད།
དབུག་ཤ་ཤྭ་བུ་འབྱུང་། འཆི་བ་པོ་དེ་ལ་སྣང་གྲག་གི་ཆོས་འདི་ཐམས་ཅད་ལན་
གཅིག་བཀྲ་ལམ་གྱིས་གསལ་བ་འབྱུང་། གསལ་ཀྱང་མར་མེའི་རྣམ་པ་ལྟ་བུ་སྐད་
ཅིག་མ་གཅིག་གསལ་དེ་ནས་མི་གསལ་བ་འབྱུང་།
ལྔ་པ་རྟག་ཏུ་སྣང་བ་ནི། སྤྲིན་མེད་ནམ་མཁའ་ལྟ་བུའོ་ཞེས་པ་ནམ་མཁའ་
ལ་སྤྲིན་དེངས་པ་ལྟ་བུ་རྣམ་པར་རྟོག་པ་མེད་པའི་ཆོས་སྐུ་སྟོང་ཉིད་འབྱུང༌
། དེ་
ཡང་འདི་ནས་ཐིམ་རྒྱུ་མེད་སྣང་བ་རགས་པ་ཕྲ་བ་ལ། དེ་ཤིན་ཏུ་ཕྲ་བ་ལ་ཐིམ་
ནས་སྣང་བ་འདི་ཅག་གིས་འགགས་པའི་དུས་སུ་ནད་གཡོག་པས་བལྟ་རྒྱུ་ལ་ནད་
པ་དེ་ཤི་ནས་གདའ་ཟེར་ལུས་གཡོ་འགུལ་གཉིས་དང་བྲལ། དབུགས་འབྱུང་རྔུབ་
གཉིས་དང་བྲལ། ལུས་ལ་དྲོད་ནི་མེད། འཆི་བ་དེ་ལ་ཆོས་ཀྱི་སྐུ་གཤའ་མ་ཞིག་
གི་ཉམས་འཆར་ཏེ་འོ་སྐོལ་སེམས་ཅན་རྣམས་ཀྱིས་དེར་མ་ཤེས་པས་བར་དེར་
248 -175



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ལྡང་བ་ཡིན། དེ་ཤེས་ན་དེས་ཆག་གསུངས།
འདི་ལ་ཆོས་ཁ་ཅིག་ནས་ཤི་བ་ཤེས་རབ་ཀྱི་ཕ་རོལ་ཏུ་ཕྱིན་པ་ཟེར། ཁ་
ཅིག་འཆི་བ་དོན་དམ་པའི་བདེན་པ། ཁ་ཅིག་འཆི་བ་འོད་གསལ་ཟེར། འདི་ལ་ཇོ་
བོ་ནཱ་རོ་པ་འཆི་བ་སྟོང་པ་ཆོས་ཀྱི་སྐུ་བྱ་བར་མིང་འདོགས་ཏེ། དེའི་དུས་སུ་ཆོས་
སྐུ་ཇི་ལྟ་བ་ཞིག་རྟོགས་ཏེ་འོ་སྐོལ་གྱིས་མ་ཤེས་པས་བར་དོར་ལྡང་། དེའི་དུས་སུ་
གདམས་པ་གཅིག་མེད་ན་ཕན་མེད། གདམས་པ་ཆེ་ཆུང་ཡང་འདི་དང་བར་དོ་
གཉིས་ པར་ ཐེབས་ མི་ཐེབས་ ལྟ་བ་ཡིན། དེའི་དུས་ སུ་ཐེབས་ན་ཐམས་ཅད་
མཁྱེན་པའི་རྒྱུ་སྟེ་དེ་ནི་འཆི་ཀར་ཆོས་སྐུ་ངོ་ཤེས་ན། དངོས་གྲུབ་ངོས་སུ་འཇུག་
ཉེས་མ་ཡིན་ཞེས་པ་ཤིན་ཏུ་དངོས་གྲུབ་ཉེ་སྟེ་འཆི་ཁར་གདམས་ངག་ཐེབས་ཙམ་
ན་ཚེ་འདི་ལ་སངས་རྒྱས་ཏེ་ལུས་ལེན་མི་སྲིད་གསུངས་སོ། །
ད་ནི་རྗེས་ཐོབ་ཉམས་མྱོང་དང་བཅས་པ་ལ་གསུམ་ལས། ཁམས་གསུམ་
ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་པར་གདམས་པ་ནི། ཕྱི་ནས་
ནི་རིམ་པ་ལྔ་ལྡན་གྱི་རྫོགས་རིམ་བསྒོམས་པའིའོ། །སྒྱུ་མའི་རྣམ་པ་ལྟར་ཞེས་པ་
སྣང་གྲག་གི་ཆོས་ཐམས་ཅད་སྒྱུ་མའི་རྣམ་པ་ལྟ་བུར་འཚར། རྨི་ལམ་རྣམ་པ་སྐད་
ཅིག་འགྱུར་ནི་ཆོས་ཐམས་ཅད་རྨི་ལམ་གྱི་རྣམ་པའམ་སྒྱུ་མའི་རྣམ་པ་ལྟར་སྐད་
ཅིག་མ་གཅིག་ལ་འཆར་ཞེའོ། །དེ་ཕྱོགས་གཅིག་ཙམ་ཡིན་ནམ་ཞེ་ན། ཁམས་
གསུམ་ནི་ཁམས་གསུམ་གྱི་སེམས་ཅན་ཐམས་ཅད་དོ། །རྒྱུ་དང་ནི་ནང་བཅུད་ཀྱི་
སེམས་ཅན་ལ། མི་རྒྱུ་བ་ནི་ཕྱི་སྣོད་ཀྱི་འཇིག་རྟེན་ནོ། །མ་ལུས་ལུས་པ་མེད་པ་
འགྲུབ་ནི་ཁམས་གསུམ་ཀྱི་སེམས་ཅན་ཐམས་ཅད་བདེ་སྟོང་ལྷན་ཅིག་སྐྱེས་པའི་
ཡེ་ཤེས་སུ་འགྲུབ་ཞེའོ། །འཇིག་རྟེན་ཁམས་ནི་ཐམས་ཅད་དུ་ཞེས་པ་ནང་དུ་ཟག་
248-176



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
མེད་ཀྱི་ཉམས་འཆར་བ་ལྟར་ཕྱི་རོལ་སྣང་གྲག་གི་ཆོས་ཐམས་ཅད་ཀྱང་ཟག་མེད་
དུ་འཆར་རོ། །ཇི་སྲིད་རྡོ་རྗེ་ལུས་ཅན་རྣམས་ཞེས་པ་སེམས་ཅན་ཐམས་ཅད་བདེ་
སྟོང་དབྱེར་མེད་ལས་མ་འདས་པའོ། །ཡེ་ཤེས་འཕུང་པའི་བློ་ལྡན་པ་ནི་རང་གི་
རྒྱུད་ལ་བདེ་སྟོང་གི་ཉམས་ཡོད་པ་ལྟར
། དེའི་རྗེས་སུ་ཐམས་ཅད་འབྲང་ནི་སྣང་
གྲག་གི་ཆོས་ཐམས་ཅད་ཟག་མེད་བདེ་སྟོང་དེའི་རྗེས་སུ་འབྲང་ཞེའོ། །ཚིག་འདི་
གཉིས་དང་རྩ་རྒྱུད་བརྟག་པ་དང་པོའི་ལེའུ་བདུན་པའི་ཇི་ལྟར་བདག་ཉིད་དེ་ལྟར་
གཞན། དེ་བཞིན་བདག་ཉིད་ང་མཆོག་ཉིད་ཞེས་པ་དེས་རྫོགས་རིམ་གྱི་བརྟེན་པ་
བསམ་པ་སློབ་པའི་སྤྱོད་པ་ཟིན་གསུངས། འོ་ན་སྣང་གྲག་གི་ཆོས་ཐམས་ཅད་
ཟག་མེད་བདེ་སྟོང་དུ་འཆར་བ་དེ་གང་ལ་བརྟེན་ནས་སྐྱེ་ཞེ་ན། ཇི་སྲིད་སྐྱེ་གནས་
ལས་བྱུང་རྣམས་ཞེས་པ་ཇོ་བོ་མི་ཏྲི་པ་ནི་ཇི་སྲིད་སྐྱེ་གནས་པ་ཞེས་པ་ལས་རྒྱུའི་
ཆོས་འབྱུང་གྲུ་གསུམ་ལ་བྱ་ལ། ལས་བྱུང་རྣམས་ནི་ལས་ རྒྱའི་ཆོས་འབྱུང་གྲུ་
གསུམ་ལ་བརྟེན་ནས་ཟག་མེད་སྐྱེ་བཞེད་དོ། །
ཇོ་བོ་ནཱ་རོ་པ་ནི་ཇི་སྲིད་སྐྱེ་གནས་ལས་བྱུང་རྣམས་ཞེས་པ་རྩའི་འཁོར་ལོ་
བཞིན་རྩ་མདུད་གྲུ་གསུམ་པ་བཞི་ཡོད། དེར་རྩ་མདུད་ཀྱི་གནད་ལ་བརྟེན་ནས་
བསྒོམས་ན་བདེ་སྟོང་གི་ཉམས་སྐྱེ་གསུངས། དེ་ལ་བརྟེན་པའི་ ཉམས་མྱོང་དེ་
ཁམས་གསུམ་ན་ནི་ཉམས་དགའ་བར་ཞེས་པ་ཐམས་ཅད་ལྷན་ཅིག་སྐྱེས་པའི་ཡེ་
ཤེས་སུ་འཆར་བས་ཉམས་དགའ་ཞེས་པའོ། །ཕྱག་རྒྱ་ཆེན་པོ་རབ་སྦྱོར་བས་ཞེས་
པ་ཉམས་དེ་ཉིད་སྣང་ལ་རང་བཞིན་མེད་པའོ། །དེ་རྣམས་ཀུན་ལ་ནི་སྣང་གྲག་གི་
ཆོས་ཐམས་ཅད། ཉེར་བར་སྤྱོད་ནི་སྣང་གྲག་གི་ཆོས་ཐམས་ཅད་བདེ་སྟོང་ལྷན་
ཅིག་སྐྱེས་པའི་ཡེ་ཤེས་སུ་ཉེ་བར་སྤྱོད་ཞེའོ། །
248 -177



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ད་ནི་དེ་ལ་འཁོར་དེ་བཞིན་གཤེགས་པ་ཐམས་ཅད་དགའ་ཞིང་སྤྲོ་ནས་
སྒྲུབ་པ་བོ་ལ་ལུས་འབུལ་ཞིང་བྱིན་གྱིས་བརླབ་པ་ནི། གཏུམ་མོའི་རྫོགས་རིམ་
བསྒོམས་པའི་ཕན་ཡིན་གསུངས། དེ་ལ་འཁོར་བྱང་ཆུབ་སེམས་དཔའ་དང་། དེ་
བཞིན་གཤེགས་པའི་འཁོར་ཐམས་ཅད་ཀྱིས། རྡོ་རྗེ་ཚིག་ཏུ་ཞེས་པ་དྲུག་པ་རྡོ་རྗེ་
འཆང་གིས་གསུངས་པ་དེ་ཐོས་ནས་སོ། །དེ་ནས་དགའ་ཞིང་སྤྲོ་བ་རིབ་གྱུར་ནས་
ཞེས་པ་འཁོར་ཐམས་ཅད་ཤིན་ཏུ་དགའ་བ་དང་སྤྲོ་བ་ཐོབ་ནས། སྦྱིན་མཛད་རྡོ་རྗེ་
རྣམས་སུ་གྱུར་ནི་སྒྲུབ་པ་པོ་དེ་ལ་འདི་རྣམས་ཀྱིས་བྱིན་གྱིས་བརླབ་བོ། །གང་
གིས་རློབ་ན། རིག་མ་ཆེན་མོ་བདག་མེད་ལ་སོགས་པ་ཡུམ་ལས་ཀྱང་བྱིན་གྱིས་
རློབ། དེར་མ་ཟད་མངའ་བདག་རྡོ་རྗེ་སྣང་མཛད་ནས། མངའ་བདག་ཆེན་པོ་རྟ་
མཆོག་ནི་ཞེས་པའི་བར་དུ་རིགས་རྣམ་པ་ལྔས་བྱིན་གྱིས་རླབ་བོ། །སྒྲུབ་པ་པོའི་
དྲུང་དུ་ལུས་ཀྱི་གོང་བུ་གཡོ་ཞིང་འགུལ་བར་གྱུར་ཅིང་
། ལུས་དང་ནི་ལུས་ལ་སྐུས་
བྱིན་གྱིས་བརླབ། ངག་གི་གསུང་། སེམས་ནི་ཐུགས། ཉིད་ཀྱང་ངོ་བོ་ཞེས་པ་ལུས་
ངག་ཡིད་གསུམ་བདེ་སྟོང་དུ་བསྒོམས་པས་དེ་རྣམས་ཀྱིས་བྱིན་གྱིས་རློབ་བོ། །
ད་ནི་དེ་རྣམས་ཀྱང་དབང་གསུམ་པའི་ཉམས་མྱོང་གིས་གཏན་ལ་ཕབ་
ནས་བསྒོམ་པ་ནི། རྒྱལ་པོ་ནི་སེམས་ཀྱི་རྒྱལ་པོ་ཉོན་མོངས་པ་ཐམས་ཅད་ལས་
རྒྱལ་བ་སེམས་ཀྱི་རྒྱལ་པོ། ལན་གཅིག་གིས་སྟོན་ན་ཞེས་པ་དབང་གསུམ་པའི་
དུས་སུ་ལན་གཅིག་གིས་སྟོན་ཞིང་བསྒོམས་ན། འཕྲལ་དུ་མངོན་སུམ་བྱེད་པ་ནི་
ཡིད་ཆེས་པའི་རྟགས་མོ་འབྱུང་། ཡང་ཚིག་དེ་གཉིས་ལ་ཇོ་བོ་ནཱ་རོ་པ་ལུས་ཀྱི་
གནད་དང་སྦྱར་བའི་བཤད་པ་གཅིག་ཀྱང་གསུངས། རྒྱལ་པོ་ནི་སེམས་ཀྱི་རྒྱལ་
པོ་ཉོན་མོངས་པ་ཐམས་ཅད་ལས་སོ། །ལན་གཅིག་གིས་སྟོན་ན་ཞེས་པ་ཐ་མལ་
248 -178



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བའི་དུས་ན་སེམས་ཀྱི་རྒྱལ་པོ་ལྟེ་བ་སྤྲུལ་བའི་འཁོར་ལོ་ན་གནས་པས་དེར་ལན་
གཅིག་གིས་སྟོན་ཞིང་བསྒོམས་ན། འཕྲལ་དུ་མངོན་སུམ་བྱེད་པ་ནི་ཡིད་ཆེས་པའི་
རྟགས་འབྱུང་སྟེ་ཟག་མེད་སྐྱེ། དེ་བཞིན་དུ་རྒྱལ་པོ་ན་སེམས་ཀྱི་རྒྱལ་པོ། ལན་
གཅིག་གིས་སྟོན་ན་ནི་གཉིད་ཀྱི་དུས་སུ་སེམས་ཀྱི་རྒྱལ་པོ་ནི་སྙིང་ག་ན་གནས་
པས་སྙིང་གར་ལན་གཅིག་གིས་སྟོན་ཞིང་བསྒོམས་ན། འཕྲལ་དུ་མངོན་སུམ་བྱེད་
ན་ཡིད་ཆེས་པའི་རྟགས་འབྱུང་
། ཡང་རྒྱལ་པོ་ནི་སེམས་ཀྱི་རྒྱལ་པོ། ལན་གཅིག་
གིས་སྟོན་ན་ནི་རྨི་ལམ་གྱི་དུས་སུ་མགྲིན་པ་ན་གནས་པས་དེར་ལན་གཅིག་གིས་
སྟོན་ཞིང་བསྒོམས་ན། འཕྲལ་དུ་མངོན་སུམ་བྱེད་པ་ཡིད་ཆེས་པའི་རྟགས་འབྱུང་
།
ཡང་རྒྱལ་པོ་ནི་སེམས་ཀྱི་རྒྱལ་པོ་དེ་ཐ་མལ་པའི་བུད་མེད་དང་སྙོམས་འཇུག་བྱེད་
པའི་དུས་སུ་སྤྱི་བོ་བདེ་བ་ཆེན་པོའི་འཁོར་ལོ་ན་གནས་པས་དེར་ལན་གཅིག་གིས་
སྟོན་ཞིང་བསྒོམས་པར་སོང་ན། འཕྲལ་དུ་མངོན་སུམ་བྱེད་པ་ཡིད་ཆེས་པའི་
རྟགས་མང་པོ་འབྱུང་སྟེ་ཟག་མེད་སྐྱེལ་ལོ། །
འོ་ན་སེམས་ཀྱི་རྒྱལ་པོ་བཞི་ཡོད་དམ་བྱས་པ་ལ། དེ་ཡང་དཔེར་ནི་གླིང་
བཞི་ལ་དབང་བའི་འཁོར་ལོ་སྒྱུར་བའི་རྒྱལ་པོ་དང་འདྲ་གླིང་བཞི་ལ་དབང་པའི་
རྒྱལ་པོ་གླིང་བཞི་ལ་རེས་འཇོག་ཏུ་གནས་པ་བཞིན་དུ། སེམས་ཀྱི་རྒྱལ་པོ་དེ་ཡང
ཡང་
འཁོར་ལོ་བཞི་ལ་རེས་འཇོག་ཏུ་གནས་པའོ། །དེ་ལྟར་བསྐྱེད་རྫོགས་བསྒོམས་
བཟླས་པ་བྱས་ན། ད་ནི་ཐུན་མཚམས་ཀྱི་ཆོས་ལ་རྣམ་དག་རྗེས་སུ་དྲན་པ་བརྟག་
པ་དང་པོའི་ལེའུ་དགུ་པ་བཞིན་ནོ། །གཏོར་མ་གཏོང་བ་ལ་མགྲོན་བསྐྱེད་པ་གུར་
ལེའུ་གསུམ་པ་ན་ཡོད། བྱིན་བརླབས་བརྟག་པ་དང་པོའི་ལེའུ་བདུན་པ། སྔགས་
རྒྱས་ པ་ ཕྱི་ མའི་ ལེའུ་ བཞི་ པ་ ན་ ཡོད། བསྡུས་ པ་ དང་ པོའི་ ལེའུ་ གཉིས་ པ།
248-179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཤེགས་སུ་གསོལ་བ་ལྷག་ཆད་བསྐང་པ་གུར་ལེའུ་གསུམ་པ་བཞིན། དེ་ལྟར་
རྒྱུད་ཀྱི་དོན་བསྡེབས་པ་གཏོང་མ་གཏང་
། རྡོ་རྗེའི་གླུ་ཕྱི་མའི་ལེའུ་བཞི་པ་བཞིན་
བླང་། སྨོན་ལམ་ཕྱི་མའི་ལེའུ་བརྒྱད་པ་བཞིན་གདབ། དེ་ནས་སྐྱོ་བར་སོང་ན་དང་
པོ་པའི་བྱ་བའི་རིམ་པ་བཅོ་ལྔ་གུར་ལེའུ་བཅོ་བརྒྱད་པ་ནས་འབྱུང་བ་བཞིན་སྤྱད།
དེ་རྣམས་ཀྱིས་སེམས་མི་གནས་པ་གནས་པར་གནས་པ་ལ་ལན་གཅིག་བསྒོམ།
གནས་པ་བརྟན་པ་ལ་ཡང་བསྒོམ་ཡང་བསྒོམ་བྱ། བརྟན་པ་བོགས་དབྱུང་བའི་
དོན་དུ་སྤྱོད་པ་བྱ་བ་སོགས་ཤུགས་ཀྱིས་འབྲེལ་གསུངས། །
ད་ནི་ཁྲོ་བོ་བཅུའི་སྒྲུབ་ཐབས་ལས་ཚོགས་དང་བཅས་པ་ལ་གསུམ་ལས།
དང་པོ་སྡུད་པ་པོས་མཚམས་སྦྱར་བ་ནི། དེ་ནས་ནི་བསྐྱེད་རྫོགས་གཉིས་བཤད་
པའི་འོ། །རྒྱལ་པོ་རྡོ་རྗེ་འཛིན་ནི་སྟོན་པ། ཐེག་པ་མཆོག་གསུམ་སྟོན་པ་པོ་ནི་སྟོན་
པ་དེས་གདུལ་བྱ་ལ་ཐེག་པ་གསུམ་གྱི་དོན་སྟོན་པའོ། །རྣམ་ཀུན་ཏིང་འཛིན་ནི་ཁྲོ་
བོ་བཅུ་ལས་མི་འདྲ་བ་བཅུ་བཤད་དོ་སྙམ་པའི་ཏིང་ངེ་འཛིན་ལ་བཞུགས་ཏེ།
གསུང་ནི་འདི་སྐད་བཀའ་སྩལ་ཏོ་ནི་ཁྲོ་བོ་བཅུ་པོ་དེས་ལས་མ་འདྲ་བ་བཅུ་ལ་
སྦྱོར་བའི་དོན་གཅིག་བཀའ་སྩལ་ཏོ་ཞེའོ། །
ད་ནི་གདམས་པ་སྔོན་དུ་འགྲོ་བས་ལས་ཀྱི་ཚོགས་དངོས་བསྟན་པ་ནི། ཧཱུྃ་
ལས་བྱུང་བའི་ཁྲོ་བོ་རྣམས་ཞེས་པ་ཁྲོ་བོ་ཐམས་ཅད་བསྐྱེད་པར་བྱེད་པའི་ས་བོན་
གེ་ཧཱུྃ་ལས་བསྐྱེད་པའོ། །རྟག་ཏུ་ནི་དུས་རྒྱུན་དུའོ། །ཞེ་སྡང་ནི་གདུལ་བྱ་ཞེ་
སྡང་ཅན་འདུལ་བ་ལ་ཁྲོ་བོའི་སྐུར་བྱུང་བ་དེ་མཆོག་ལྡན་ཞེའོ། །སེམས་ཀྱི་ནང་དུ་
ཁྲོས་བྱས་ཏེ་ཞེས་པ་དོན་སྙིང་རྗེ་ཆེན་པོ་དང་ལྡན་ཡང་གདུལ་བྱ་གདུག་པ་ཅན་
འདུལ་བའི་དོན་དུ་ཁྲོ་བོའི་སྐུར་སྟོན་པས་སོ། ཁྲུས་བྱས་ཏེ་ཟེར་ན་སྟོང་པ་ཉིད་དུ་
མི་
248 -180



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསྒོམ་པ་ལ་འགྲོ། སཾ་བུ་ཊ་ནས། དང་པོ་སྟོང་ཉིད་རྣམས་བསམས་ནས། ལུས་
ཅན་རྣམས་ཀྱི་དྲི་མ་བཀྲུ་ཞེས་པ་སྔོན་དུ་སྟོང་པར་བསྒོམས་ནས་དེ་ནས་ལྷའི་སྐུ་
བསྐྱེད་པའོ། །རབ་ཏུ་འབད་པ་ནི་བརྩོན་འགྲུས་དང་བཅས་པའི་སྒོ་ནས་སོ། །
བསྒྲུབ་པར་བྱ་ནི་ཁྲོ་བོ་བཅུའི་སྒྲུབ་ཐབས་བཅུ་བསྒྲུབ་པར་བྱ་ཞེའོ། །
དེ་ཡང་ཁྲོ་བོ་བཅུ་ལ་སྒྲུབ་ཐབས་མི་འདྲ་བ་བཅུ་ལས། དང་པོ་ཁྲོ་བོ་
གཤིན་རྗེ་གཤེད་པས་བུ་མོ་དགུག་པ་ལྟ་བུ་ཞིག་ལ་མཚོན་ན། སྔོན་འགྲོ་དང་
དངོས་གཞི་རྗེས་རྣམ་པ་གསུམ་ལས། དང་པོ་སྔོན་འགྲོ་ལ་བླ་མ་དག་པའི་ཆོ་ག་
བྱ། ཚད་མེད་པ་བཞི་བསྒོམ། དངོས་གཞི་ལ་དང་པོ་སྟོང་ཉིད་བྱང་ཆུབ་སེམས་
ཟེར་བས་སྟོང་པ་ཉིད་དུ་བསྒོམ། གཉིས་པ་ལ་ནི་ས་བོན་བསྡུ་སྟེ་གདན་པད་མ་
དང་ཉི་མའི་སྟེང་དུ་ས་བོན་ཡི་གེ་ཧཱུྃ་སྔོན་པོ་ཞིག་བསྒོམ། གསུམ་པ་ལ་ནི་གཟུགས་
བརྙན་རྫོགས་ཏེ་ཁྲོ་བོ་གཤིན་རྗེ་གཤེད་པོའི་སྐུར་བསྒོམ། བཞི་པ་ལ་ནི་ཡི་གེ་
དགོད་ཞེས་པ་ཐུགས་ཀར་ཉི་མའི་སྟེང་དུ་ཧཱུཾ་སྔོན་པོ་ཞིག་དགོད། རྗེས་ལ་རང་
འདྲའི་ཡེ་ཤེས་སེམས་དཔའ་སྤྱན་དྲངས་ལ་གཉིས་སུ་མེད་པར་བསྲེ། ནམ་མཁའ་
ན་མར་ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་བའི་རིགས་ཀྱི་བདག་པོ་
མི་བསྐྱོད་པས་དབུ་བརྒྱན་པར་བསྒོམ་པ་གུར་ལེའུ་བཅུ་བཞི་པ་བཞིན་ནོ། །
ཐུགས་ཀའི་ས་བོན་ལ་སྔགས་ཀྱིས་བསྐོར་བར་དམིགས་ནས་ན་མ་ས་
མན་ ཞེས་ པའི་ སྔགས་ ལ་སྔོན་དུ་བསྙེན་པ་འབུམ་ བྱས་ ཏེ། དེ་ནས་ ཁྲོ་བོ་ཆེ་
གསུངས་པ་ནི་སྔགས་ཀྱི་ཆེ་བ། སངས་རྒྱས་བྱང་ཆུབ་སེམས་པ་ཀུན་ནི་ཕྱོགས་
བཅུའི་བུདྡྷ་བོ་དེ་ཐམས་ཅད། དེ་རྣམས་འཇིགས་ཤིང་འདི་གཉིས་བར་གྱུར་ནས་
ནི་ཞེས་པ་ཤིན་ཏུ་སྐྲག་པར་གྱུར། མངའ་བདག་རྡོ་རྗེ་འཛིན་དྲན་གྱུར་ནི་སྔོན་གྱི་
248 -181



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྨོན་ལམ་རྗེས་སུ་དྲན། སྔགས་དེ་ལ་བསྙེན་པ་འབུམ་བསྒྲུབ་པ་ཁྲི་ལས་སྦྱོར་ནི།
མི་མོའི་པད་མ་ནི་བུད་མེད་ཀྱི་ཐོད་པ་གས་ཆག་མེད་པ། སྲུབས་གཅིག་པ་ནི་དུམ་
བུ་གཅིག་པ། སྲུབས་གཉིས་པ་ནི་དུམ་བུ་གཉིས་པ། རྐང་རྗེས་རྡུལ་གྱི་ཆོ་ག་ཡིས་
ཞེས་པ་ལིང་ཀའི་རྒྱུ་བུ་མོ་གང་འགུགས་པར་འདོད་པ་དེའི་རྐང་རྗེས་ཀྱི་ས་ལ་
གཟུགས་གཅིག་བྱ། དེར་བུ་མོ་བསྐྱེད་བཀུག་བསྟིམས་ལ། རིག་མ་བཞི་ནི་ཡུམ་
བཞིའོ། །རབ་སྦྱོར་བ་ནི་རིགས་ལྔ་ཡབ་ཡུམ་མོ། །དེའང་སྤྱི་བོར་རྣམ་སྣང་དང་
སྤྱན་མ། དཔྲལ་བར་རིན་འབྱུང་དང་སྒྲོལ་མ། མགྲིན་པར་སྣང་མཐའ་དང་གོས་
དཀར་མོ། སྙིང་གར་མི་བསྐྱོད་པ་དང་མ་མ་ཀིའོ། །ལྟེ་བར་དོན་གྲུབ་དང་སྒྲོལ་མ་
ཞལ་སྦྱོར་བར་བསྒོམས་ལ། སངས་རྒྱས་ཀུན་གྱིས་མཉམ་པར་གང་ནི་རིགས་ལྔ་
ཡབ་ཡུམ་སྙོམས་འཇུག་བྱས་པའི་སྦྱོར་མཚམས་ནས་བདེ་བའི་འོད་ཟེར་སྤྲོས་
པས་བསྒྲུབ་བྱ་དམར་མྱོགས་མྱོགས་སོང་པར་བསམ་ཞིང་ཆགས་པས་མྱོས་པར་
བསམ་ཞིང་ངག་ཏུ་སྔགས་བཟླས། རྐང་པས་མནན་ཏེ་ནི་རང་གཤིན་རྗེ་གཤེད་དུ་
བསྒོམས་པའི་རྐང་པས་གཟུགས་དེ་ནེམ་མེ་མནན་ལ་སྔགས་བཟླས། དེའི་དུས་
ཀྱི་ཏིང་ ངེ་ འཛིན། སྐུ་གསུམ་བསྐྱེད་ནས་བསྒོམས་ པ་ ཡིས་ཞེས་པ་ལུས་ལྷར་
བསྒོམ་པ་དང་གཅིག །ངག་ཏུ་ སྔགས་ ཟློས་ པ་ དང་ གཉིས། སེམས་ ཀྱི་ཏིང་ངེ་
འཛིན་དང་གསུམ་གྱིས་རང་གི་གནས་གསུམ་ནས་འོད་ཟེར་ལྕགས་ཀྱུ་ཞགས་པ་
ལྟ་བུ་སྤྲོས་ལ། བུ་མོ་དེའི་སྤྱི་བོ། སྙིང་ ག །མགྲིན་པ་གསུམ་ནས་བཀུག་པར་
བསམ་མོ། །རྟག་ཏུ་བུ་མོ་དགུག་པར་བྱ་ཞེས་པ་སྔགས་ཀྱི་གཤམ་དུ་བུ་མོ་ཆེ་གེ་
མོ་ཨ་ཀར་ཤ་ཡ་ཛཱ་ཞེས་བཟླས་ན། གཤིན་རྗེ་གཤེད་པོས་བུ་མོ་འགུགས་པ་རྡོ་རྗེ་
ཞེས་བྱ་བའི་ཏིང་ངེ་འཛིན་ཏོ། །
248 -182



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནི་ཁྲོ་བོ་གཞན་གྱིས་མི་ཐུབ་པས་མི་མ་ཡིན་གཟིར་བ་ནི། དང་པོ་
སྔགས་ནི་ན་མཱ་ནས་ཧཱུྃ་ཕཊ་ཀྱི་བར་རོ། དེ་ནས་ཞེས་པའི་ཚིག་བཞིས་སྔགས་ཀྱི་ཆེ་
བ་བསྟན། སྔགས་དེ་ལ་བསྙེན་པ་འབུམ་བསྒྲུབ་པ་ཁྲི་ལས་སྦྱོར་ནི། འབྱུང་པོ་ཡི་
དྭགས་ཤ་ཟ་དང་། གྲུལ་བུམ་དང་ནི་མཁའ་འགྲོ་རྣམས་ཀྱིས། རྒྱས་བཏབ་པ་ལ་
ཞེས་པ་དེ་རྣམས་ཀྱིས་བྱེད་དུ་བཅུག་པའི་རྟགས་ཤི་ནི་མ་ཟིན་འཆི་བའི་དུས་
བཏབ་པའི་རྟགས་སྲིན་ལག་གཡོན་པའི་རྩ་བར་རི་མོ་ནག་པོ་ཞིག་འོང་
། སྙེམས་
བཅས་ནི་སྙིང་ག་ནས་ཁྲོ་བོ་དཔག་ཏུ་མེད་པ་སྤྲོས་ཏེ་ངག་ཏུ་ཧཱུྃ་ཞེས་བརྗོད་དོ་རྡོ་རྗེ
གཟིར་བས་བདེ་ཞེས་པས་ཁྲོ་བོ་དཔག་ཏུ་མེད་པས་གདོན་དང་ཕྲལ་བར་བསྒོམ།
དེས་མ་གྲུབ་ན་ལག་མཐིམ་གཉིས་སུ་ཨ་ལས་རྡོ་རྗེ་རྒྱ་གྲམ་པ་རེ་རེ་བསམས་ལ་
དེའི་བར་དུ་གདོན་བསམས་ལ་ཐལ་མོ་བརྡབས་པས་གདོན་བཅར་བར་བསྒོམ།
གཞན་གྱིས་མི་ཐུབ་པས་མི་མ་ཡིན་གཟིར་བ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ད་ནི་པད་མ་སྙེམས་པས་དུག་གསོ་བ་ནི། སྔོན་དུ་ན་མ་ས་མནྟ་ཞེས་པས་
སྔགས་བསྟན། སྔགས་དེ་ལ་བསྙེན་པ་འབུམ། བསྒྲུབ་པ་ཁྲི། ལས་སྦྱོར་ལ། དུག་
ཆེན་པོ་ནི་ཞེས་པ་རྒྱུ་བའི་དུག་དང་མི་རྒྱུ་བའི་དུག་གཉིས་སོ། །རྒྱུ་བའི་དུག་ནི་ས་
བདག་ཀླུའི་དུག་ཏེ་སྦྲུལ་གདུག་པ་ལ་སོགས་པས་བཟུང་པའོ། །མི་རྒྱུ་བ་ནི་བཙན་
དུག་དང་ཤ་དུག་ལ་སོགས་པའོ། །དགུག་བྱས་ཤིང་ནི་དུག་གིས་ཟིན་པའི་ནད་པ་
དེའི་མདུན་དུ་འོ་མ་བུམ་པ་གང་ལ་ཀུ་ཤ་ཆེན་པོ་གཅིག་ལ་རྨ་བྱའི་སྒོ་བཙུགས་ལ་
གཞག །རང་པད་མ་སྙེམས་པའི་ང་རྒྱལ་དང་ལྡན་པས་སྔགས་ཀྱི་གཤམ་དུ་ཆེ་གེ་
མོའི་དུག་མེད་པར་གྱུར་ཅིག་སྭཱ་ཧཱ་ཞེས་བརྗོད་ནས་སྤྱི་བོ་ནས་རྐང་མཐིལ་གྱི་བར་
དུ་ ཀུ་ཤ་ དང་རྨ་བྱ་ བཅས་ པས་ བྱམས་བས། འོད་ཟེར་ གྱིས་དུག་ཐམས་ཅད་
248 -183



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བསྡུས་ནས་འོ་མ་ལ་བསྟིམས་པར་བསམ། དུག་ཕྱིན་པའི་རྟགས་སུ་འོ་མ་ནག་
པོར་འགྲོ་དེ་ཙམ་ན་ནད་པ་སོས་པའོ། །དེ་བཞིན་རྒྱལ་བ་བསླང་པར་བྱ་ནི་ཤེས་
པ་ རང་ བཞིན་དུ་མི་གནས་བསླང་ པའི་དོན་དུ་ཡང་གོང་ལྟར་བྱའོ། །པད་མ་
སྙོམས་པས་དུག་གསོ་བ་ཞེས་བྱ་བའི་ཏིང་ངེ་འཛིན་ཏོ། །
ད་ནི་བདུད་རྩི་འཁྱིལ་པས་གཟན་བསྐྱེད་པ་ནི། ན་མ་ས་མནྟ་ཞེས་པས་
སྔོན་དུ་སྔགས་བྱུང་། དེ་ནས་ཁྲོ་བོ་ཆེ་བཤད་པའི་ཚིག་བཞིས་སྔགས་ཀྱི་ཆེ་བ་
བསྟན། སྔགས་དེ་ལ་བསྙེན་པ་འབུམ། བསྒྲུབ་པ་ཁྲི། ལས་སྦྱོར་ལ། རླུང་ཁྱེར་
རས་ནི་རབ་བསླངས་ཏེ་ཞེས་པ་དུར་ཁྲོད་ཀྱི་རོ་རས་གཅིག་བསླངས་ལ། བསྒྲུབ་
བྱའི་མིང་བྱང་རབ་བཟུང་ནས་ཞེས་པ་དེ་ལ་བསྒྲུབ་བྱ་དེའི་མིང་དང་རུས་ཆེ་གེ་མོ་
ཨུ་ཙ་ཏ་ཡ་དང་བཅས་པ་བྲི། དེའི་རྐང་རྗེས་རྡུལ་བྱས་པའི་ཞེས་པའི་དགྲ་དེའི་
རྐང་ རྗེས་ ཀྱི་ ས་བསླངས་ལ་དགྲའི་གཟུགས་ ཞིག་ བྱ། དེའི་སྙིང་གར་ཆོས་གྲྭ་
གསུམ་བྲུས་ལ་དེར་རོ་རས་ལ་བྱས་པའི་ལིང་ཀ་སྙིང་གར་ཆེ་གེ་མོ་ཨུ་ཙ་ཏ་ཡ་ཧཱུྃ
་
ཕཊ་ཅེས་བྲིས་པ་དེ་བཅུག་ལ། ཚོགས་བདག་རྐང་བའི་འོག་བཅུག་ལ་ཞེས་པ་
ཚོགས་བདག་གླང་སྣའི་གཟུགས་ཤིག་བྱས་ཏེ་དེའི་སྙིང་གར་དགྲ་བོའི་ལིང་ཀ་དེ་
བཅུག་ནས་རང་། རྡོ་རྗེ་བདུད་རྩིའི་ཏིང་ངེ་འཛིན་གྱིས་ཞེས་པ་ཚོགས་བདག་གི་
གཟུགས་དེ་རང་བདུད་རྩི་འཁྱིལ་པར་བསྒོམས་པའི་རྐང་པས་ནེམ་མེ་མནན་ནས།
ངག་ཏུ་ཧཱུྃ་ཕཊ་ཡིད་བརྗོད་ཧཱུྃ་བྱས་ཏེ་ཞེས་པ་སྔགས་ཀྱི་གཤམ་དུ་ཆེ་གེ་མོ་ཨུ་ཙ་ཏ་
ཡ་ཕཊ་ཅེས་བཟླས། ཁྲོ་བོའི་སྔགས་ཀྱིས་རབ་སྦྱོར་ཀྱིས་ཞེས་པ་རང་བདུད་རྩི་
འཁྱིལ་པར་བསྒོམས་ལ་ངག་ཏུ་སྔགས་བཟླས། ཏིང་ངེ་འཛིན་གྱིས་བསྒྲུབ་བྱ་དེ་
ཡཾ་ལས་རླུང་གི་དཀྱིལ་འཁོར་གྱི་སྟེང་དུ་བསྐྱོན་པར་བསམས་ལ་གཟུགས་དེ་ཤིང་
248 -184



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བུ་གཅིག་ལ་བཏགས་ལ་རླུང་གཟན་ས་གཅིག་ཏུ་བཞག་པས་ལིང་ཀ་དེ་རླུང་གིས་
གར་ཁྱེར་ཁྱེར་དུ་ཁོའི་ཤེས་པ་འཕྱོ། དེ་ལྟར་བྱས་ན་སངས་རྒྱས་ཉིད་ཀྱང་སྐྱོད་
པར་འགྱུར་ན་གཞན་ལྟ་ཅི་སྨོས་སོ། །བདུད་འཁྱིལ་པས་གཞན་བསྐྲད་པ་ཞེས་བྱ་
བའི་ཏིང་ངེ་འཛིན་ཏོ། ཁྲོ་བོ་དེ་རྣམས་བསྒྲུབ་པའི་གནས་ནི། ཤིན་ཏུ་སྦས་པ་
རྣམས་སུ་ནི་ཞེས་པ་དབེན་པའི་གནས་སུ་བསྒྲུབ། བསྐུལ་བ་འདི་ནི་རབ་ཏུ་བྱའོ་
ཞེས་པ་བསྙེན་བསྒྲུབ་ལས་སྦྱོར་གསུམ་བྱ་ཞེས་པའི་དོན་ནོ། །ཡེ་ཤེས་རྡོ་རྗེ་བྱས་
ནས་ནི་ཞེས་པ་སྒྲུབ་པ་པོ་བདེ་སྟོང་དབྱེར་མེད་ཀྱི་རྟོགས་པ་དང་ལྡན་པའོ། །
བསྙེན་བསྒྲུབ་སྔོན་དུ་སོང་བས་ལས་སྦྱོར་ཐམས་ཅད་ཉི་མ་བདུན་གྱིས་གྲུབ་པར་
འགྱུར་ཞེས་སོ། །
ད་ནི་དབྱུག་པ་སྔོན་པོས་དགྲ་གསད་པ་ནི། དེ་ལ་སྔོན་དུ་སྔགས་ན་མ་
སན་ཞེས་པའོ། །དེ་ནས་ཁྲོ་ཆེན་གྱི་ཚིག་བཞིས་སྔགས་ཀྱི་ཆེ་བ་བསྟན། སྔགས་དེ་
ལ་བསྙེན་པ་འབུམ། བསྒྲུབ་པ་ཁྲི། ལས་སྦྱོར་ལ། རབ་ཏུ་སྦྱོར་བའི་ཞེས་པ་རྐང་
རྗེས་ཀྱི་ས་ལ་དགྲའི་ལིང་ཀ་གཅིག་བྱས། ཡང་དུར་ཁྲོད་ཀྱི་རས་སམ་མིའི་པགས་
པ་ལ་ལིང་ཀ་བྲིས་ལ་གོང་གི་དེའི་སྙིང་གར་གཞུག །དེར་དགྲ་བོ་བསྐྱེད་དགུག་
གཞུག་བྱ། དེ་དང་གྲུ་གསུམ་དུ་བཅུག་དུར་ཁྲོད་ཀྱི་སོལ་བས་བྱིབས་ལ་དེར།
ཚོགས་བསྐུལ་ཞིང་ཞེས་པ་རང་ཁྲོ་བོ་དབྱུག་སྔོན་དུ་བསྒོམ་ངག་ཏུ་ སྔགས་ཀྱི་
ཞབས་སུ་ཆེ་གེ་མོ་མ་ར་ཡ་ཕཊ་ཅེས་བཟླས་ཏིང་ངེ་འཛིན་གྱིས་ཁྲོ་བོ་རྣམས་ཀྱིས་
མཚོན་ཆའི་ཆར་ཕབས་པས་ལུས་སེམས་ཕྲལ་བར་བསྒོམ། བསྒོམས་ཤིང་ནི་རང་
དབྱུག་སྔོན་དུའོ། །བརྒྱ་ཕྲག་བརྒྱད་དུ་ནི་ཞེས་པ་སྔགས་སྤེལ་ཚིག་དང་བཅས་
པའོ། །བཟླས་ན་གསད་པའི་ལས་ཤིན་ཏུ་འགྲུབ་པ་ཡིན་ནོ། །དབྱིག་པས་མནན་
248---185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པས་དགྲ་གསད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ད་ནི་སྟོབས་པོ་ཆེ་ཀླུ་འདུལ་བ་ནི། སྔོན་དུ་སྔགས་ན་མ་ས་མན་ལ་སོགས་
པའོ། །དེ་ནས་གཏུམ་མོ་གསུངས་པའི་ནི་སྔགས་ཀྱི་ཆེ་བ། དུག་གདོང་འཇིགས་
ཤིང་ནི་ཀླུ་འབྱུང་པོ་དུག་གདོང་རྒྱུ་བའི་དུག་ཡིན། སྟོབས་བྲལ་ཏེ་ཞེས་པ་ཀླུའི་
ཚོགས་ཐམས་ཅད་སྟོབས་དང་བྲལ་བར་བྱེད་པ། འཇིགས་ཤིང་འདར་བར་གྱུར་
ནས་ནི་ཞེས་པ་སྟོབས་ཆེན་གྱིས་ཀླུའི་ཚོགས་ཐམས་ཅད་འཇིགས་ཤིང་འདར་བར་
བྱེད་ཞེའོ། །སྟོབས་པོ་ཆེ་ནི་དྲན་པར་འགྱུར་ཞེས་པ་ལས་སྦྱོར་གྱི་དུས་སུ་རང་
སྟོབས་པོ་ཆེར་བསྒོམ། ངག་ཏུ་སྔགས་བཟླས། ཏིང་ངེ་འཛིན་གྱིས་བསྒྲུབ་བྱ་དེ་
ཀླུའི་གདོན་དང་སྦྲེལ་བར་བསྒོམ་མོ། །རྡོ་རྗེ་ སྟོབས་ ཀྱིས་སྣང་བར་བྱེད་པ་ནི་
སྟོབས་པོ་ཆེས་ཀླུ་འདུལ་བ་ཞེས་བྱ་བའི་ཏིང་ངེ་འཛིན་ཏོ། །
ད་ནི་མི་གཡོ་མགོན་པོས་ལྷ་དང་མིའི་བུ་མོ་དགུག་པ་ནི། ན་མོ་ས་མནྟ་
ཞེས་པ་སྔོན་དུ་སྔགས་བསྟན། དེ་ནས་མི་གཡོ་ཨག་ཚར་ཆེ་ལ་སོགས་པ་སྔགས་
ཀྱི་ཆེ་བའོ། །རྡོ་རྗེ་དཀྱིལ་འཁོར་རབ་སྦྱར་ནུས་ཞེས་པ་རང་མི་གཡོ་བའི་སྐུར་
བསྒོམ་པའོ། །འདི་ལ་བསྙེན་པ་འབུམ། བསྒྲུབ་ པ་ ཁྲི། ལས་ སྦྱོར་ལ། སེང་གེ་
ཞོན་པའི་ཆོ་ག་ཡིས་ཞེས་པ་བསྒྲུབ་བྱ་དེ་ཡཾ་ལས་རླུང་གི་དཀྱིལ་འཁོར་གྱི་སྟེང་དུ་
སེང་གེ་གཅིག་ལ་བསྐྱོན་ནས་འགུགས་པར་བསྒོམ་ཞིང་སྔགས་ཀྱི་ཞབས་ཆེ་གེ་མོ་
ཨཱ་ཀར་ཤ་ཡ་ཛ་ཞེས་བཏགས་ནས་བཟླས་ན། མི་དང་ལྷ་རྣམས་འགུགས་པར་
འགྱུར་ཞེས་པ་ལྷ་དང་མིའི་བུ་མོ་ཐམས་ཅད་འགུགས་ཞེའོ། །
ད་ནི་ཧཱུྃ་མཛད་ཀྱིས་ལྷ་དང་མིའི་བུ་མོ་དགུག་པ་ནི། སྔོན་དུ་སྔགས་ཨོཾ་
སུམྦྷ་ནི་ཞེས་པའོ། །སྔགས་དེ་ལ་བསྙེན་པ་འབུམ། བསྒྲུབ་པ་ཁྲི། ལས་སྦྱོར་ལ།
248-186



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྡོ་རྗེ་ས་འོག་ཏུ་གནས་པའི་ཞེས་པ་རང་ཧཱུྃ་མཛད་དུ་བསྒོམས་པའི་སྙིང་ཀ་ནས་
འོད་ཟེར་ལྕགས་ཀྱུ་ཞགས་པ་ལྟ་བུ་སྤྲོས་ནས་བསྒྲུབ་བྱའི་གནས་གསུམ་ནས་
བཀུག་པར་བསམ། ངག་ཏུ་སྔགས་ཀྱི་ཞབས་སུ་ཆེ་གེ་མོ་ཨ་ཀར་ཤ་ཡ་ཛཱ་ཞེས་
བཟླས་པ་ནི། ཁྲོ་བོ་ཆེན་པོ་གསུངས་པ་ཡིས་ཞེས་པ་སྔོན་བྱུང་དུ་ཧཱུྃ་མཛད་ཀྱིས་
རྗེས་འཇུག་དེར་བསྒོམས་པས་སོ། །ལྷའི་བུ་མོ་ཀླུ་མོར་བཅས་ཞེས་པ་དེ་རྣམས།
སྒེག་མ་ནི་ཤིན་ཏུ་མཛེས་པ། ནུ་མ་འདར་ལྡན་མ་ནི་ཆགས་པའི་དབང་གིས་སོ། །
སྐུ་གསུང་ཐུགས་ནི་བསྒོམས་པ་ཡིས་ཞེས་པ་བསྒྲུབ་བྱའི་སྤྱི་བོ་སྙིང་ཀ་
མགྲིན་
པ་གསུམ་ནས་དྲངས་པར་བ་སྒོམ་པ་ནི། རྡོ་རྗེ་ཞགས་པས་བཅིང་པར་
བྱའོ་ཞེས་པ་འོད་ཟེར་ཞགས་པ་ལྟ་བུས་བསྒྲུབ་བྱའི་མགྲིན་པ་ནས་བཅིངས་པར་
བསྒོམ། ལྕགས་ཀྱུ་ཡིས་ནི་རྣམ་དྲིལ་ནས་ཞེས་པ་དེས་སྙིང་ག་ནས་དྲངས་པར་
བསྒོམ། བུ་མོ་ཐམས་ཅད་དགུག་པར་བྱའོ་ཞེས་པ་ལྷ་དང་ཀླུའི་བུ་མོ་ལ་སོགས་
པའོ། །འཇིག་རྟེན་གསུམ་ནི་ས་འོག་ས་སྟེང་ས་བླ་གསུམ་འགུགས་པ་ཞེས་བྱ་
བའི་ཏིང་ངེ་འཛིན་ཏོ། །དེས་གང་འགུགས་ཞེ་ན། རྡོ་རྗེ་ཆོས་ནི་སྤྲིན་ཆེན་པོ་ཞེས་
པ་སྣང་མཐའ་འགུགས། རྡོ་རྗེ་སེམས་དཔའ་མཆོག་སྤྲོས་ནི་མི་བསྐྱོད་པ། རྡོ་རྗེ་ཉི་
མ་ཚོགས་ཆེན་ནི་རིན་འབྱུང་
། རྟ་མཆོག་གི་ནི་ཚོགས་ཆེན་ནི་དོན་གྲུབ། རྟག་པ་
ཡི་ཡང་སྤྲིན་གྱིས་ཞེས་པ་རྣམ་སྣང་འགུགས་གསུངས་ཏེ། སློབ་དཔོན་གྱི་ཞལ་
ནས་འོད་ཟེར་གྱི་སྣ་ལ་རིགས་ལྔ་སྤྲོ་བར་གསལ་གསུངས། ཞགས་པ་ལྕགས་ཀྱུ་
བསྒོམས་པ་ཡིས་ཞེས་པ་ཐུགས་ཀ་ནས་འོད་ཟེར་དེ་ལྟ་བུ་སྤྲོ་བའོ། །དེས་ཡར
དག་པར་རྫོགས་པའི་སངས་རྒྱས་རིགས་ལྔ་ཡང་འགུགས་པར་གསུངས་ན། ས་
སྟེང་སྐྱེ་བོ་རྣམས་འགུགས་པར་སྨོས་ཅི་དགོས་ཞེས་སོ། །
248-187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
དེ་རྣམས་བཀུག་ནས་ཅི་བྱེད་ཞེ་ན། རང་གི་རིག་མ་ནི་ལས་རྒྱ་བདག་མེད་
པ་བརྒྱད་བསྐྱེད་པའོ། །སྐྱེས་བུ་བསམ་ནི་རང་ཧེ་རུ་ཀར་བསམ་མོ། །སྐུ་གསུང་རྡོ་
རྗེས་རྣམ་པར་མཛེས་ནི་སྐུ་གསུང་ཐུགས་བྱིན་གྱིས་བརླབ། ལྕགས་ཀྱུ་ལ་སོགས་
སྦྱོར་བ་ཡིས་ཞེས་པ་འོད་ཟེར་དེ་ལྟ་བུ་སྤྲོས་ནས། བུ་མོ་བཀུག་ལ་སྤྱད་པར་བྱ་
ཞེས་པ་ལས་ཀྱི་ཕྱག་རྒྱ་བྱའོ། །བཅོམ་ལྡན་འདས་འགུགས་པའི་དམ་ཚིག་ཆེན་
པོས་དེ་སྐད་ཅེས་བཀའ་སྩལ་ཏོ། །
ད་ནི་འདོད་པའི་རྒྱལ་པོས་རླུང་ལྷ་དང་ཁྱབ་འཇུག་ཆུང་མ་དང་བཅས་པ་
དགུག་པ་ནི། སྔོན་དུ་སྔགས་ན་མན་ས་མ་ཏ་བུདྡྷེ་བྷོ། ཨཱི་ཏ་ཀི་ཧཱུྃ་ཛ་ཞེས་པའོ། །
སྔགས་དེ་ལ་བསྙེན་པ་འབུམ། བསྒྲུབ་པ་ཁྲི། ལས་སྦྱོར་ལ། རྡོ་རྒྱུས་སམ་ནི་ཡང་
ན་ཙག་ལ་ཡང་ཞེས་པ་དེ་གཉིས་གང་རུང་ཞིག་ལ། རྡོ་རྗེ་ལྕགས་ཀྱུ་རབ་སྦྱར་བས་
ཞེས་པ་ལྕགས་ཀྱུའི་གཟུགས་གཅིག་བྱ། ཟླ་བ་གཟའ་ཡིས་ཟིན་དུས་སུ་ནི་ཟླ་བ་
གཟས་བཟུང་པའི་དུས་སུ་དེ་ལ་ཁ་ཚོས་བྱ། ཁ་རུ་བཅུག་ནས་ཞེས་པ་རྫས་དེ་ཁར་
བཅུག་ནས་སྔགས་ཁྲི་ཕྲག་གཅིག་བཟླས་པས་རྟགས་དྲོ་བ། འོད་དུ་འབར་བ་
གསུམ་འབྱུང་། དེ་བྱུང་པ་དང་
། བསྒྲུབ་བྱ་སྟེ་ཞེས་པ་རང་གི་སྙིང་ག་ནས་འོད་
ལྕགས་ཀྱུ་ལྟ་བུ་སྤྲོས་ནས་བསྒྲུབ་བྱ་དེ་བཀུག་པར་བསམ་ཞིང་སྔགས་བརྒྱ་རྩ་
བརྒྱད་བཟླས། ལས་སྦྱོར་ལ་དེ་ཁ་ནས་ཕྱུང་ལ་བསྒྲུབ་བྱའི་མིང་ནི་བྲིས་པ་ཙམ་
དང་ནི་ཞེས་པ་གང་འགུགས་པ་དེའི་མིང་བྲིས། དེ་བསྐྱེད་དགུག་གཞུག་བྱས་ནས།
མཛེས་པར་བརྒྱ་ན་ལྡན་པ་ཡེ་ཤེས་ཞེས་པ་རང་གི་སྙིང་ག་ནས་འོད་ཟེར་ལྕགས་
ཀྱུ་ལྟ་བུ་སྤྲོས་ནས་བསྒྲུབ་བྱ་དེ་འགུགས་པར་བསམ་ཞིང་
་པར་བསམ་ཞིང་ངག་ཏུ་སྔགས་ཆེ་གེ་མོ་
ཏ་ཀི་ཧཱུྃ་ ཛཱ་ཞེས་པ་བརྒྱ་རྩ་བརྒྱད་བཟླས་ན། རླུང་དང་ནི་རླུང་ལྷ་ཆུང་མ་དང་
248 -188



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བཅས་པ། དབང་ལྡན་ནི་བརྒྱ་བྱིན་ཆུང་མ་དང་བཅས་པ། དྲག་པོ་ཆེན་པོ་ཆུང་མ་
དང་བཅས་པ་འགུགས་པས་ན། ཆུང་མར་བཅས་པ་འགུགས་པར་བྱ་ཞེས་སོ། །རྡོ་
རྗེ་དམ་ཚིག་ནི་དེ་རྣམས་འགུགས་པ་ལས་མི་འདའ་བས་སོ། །ལྕགས་ཀྱུ་ཞེས་བྱ་
བའི་ཏིང་ངེ་འཛིན་ཏོ་ཞེས་པའི་དོན་ནོ། །
ད་ནི་གཙུག་གཏོར་འཁོར་ལོ་སྒྱུར་བས་གཞན་གྱི་སྦྱོད་གཏོང་བཟློག་པ་ནི།
བསམ་གཏན་ནི་ལུས་ལྷའི་སྐུར་བསྒོམ་པ། སྔགས་ནི་ངག་ཏུ་སྔགས་ཟློས་པ། ཏིང་
འཛིན་གནས་ནི་སེམས་ཀྱི་ཏིང་ངེ་འཛིན་དང་གསུམ་གྱིས་ཕས་ཀྱི་རྒོལ་བའི་ནུས་
པ་བཟློག་པར་བསྒོམ། འོ་སྐོལ་ལ་སྔགས་པ་མཐུ་བྱེད་ལྟ་བུ་ཡོད་ནའང་ལུས་ལྷ།
ངག་སྔགས། སེམས་ཀྱི་ཏིང་ངེ་འཛིན་དང་གསུམ་གྱིས་བྱེད་ལ། བཟློག་པ་ཡང་
གསུམ་པ་དེ་ཉིད་ ཀྱིས་བྱེད་དོ། །རང་གི་རིག་དང་ནི་ཡུམ་ལྔ་གང་ཡིན་ལ་བྱ།
སྐྱེས་པའི་བདག་ནི་སངས་རྒྱས་དང་བྱང་ཆུབ་སེམས་དཔའ་རྣམས་སོ། །དགུག་
པའི་གནས་ལ་གཟུང་བྱས་ཏེ་ཞེས་པ་སངས་རྒྱས་དང་
། བྱང་ཆུབ་སེམས་དཔའ་
ཐམས་ཅད་བསྲུང་འཁོར་ལ་བསྟིམ་པའོ། །ཐུབ་པ་ནི་དྲུག་པ་རྡོ་རྗེ་འཆང་གིས།
གཞན་དུ་མ་གསུངས་ནི་རྒྱུད་གཞན་དུ་མི་གསུངས་པའོ། །
འདི་ལ་གསུམ། སྒོམ་པའི་དང་
། བྲིས་པའི་དང་། བཟླས་པའི་ཕྱིར་ཟློག་
དང་གསུམ་མོ། །དེ་ལ་གཉིས་པོ་ནི་འདིའི་ལེའུ་བཅུ་བཞི་པ་ལྟར་འཁོར་ལོ་རྩིབས་
བཅུའི་སྟེང་དུ་ཧཱུྃ་བཅུ་ལས་ཁྲོ་བོ་བཅུ་བསྐྱེད་ཁྲོ་བོ་བཅུ་པོ་དེ་མི་གཡོ། མ་འགུལ།
མི་འདེགས་པར་འཁོར་ལོ་དེ་སྐད་གཅིག་ཙམ་ཡང་མི་སྟོད་པར་འཁོར་བས་མཐུ་
བྱེད་དེ་རྩིབས་ཀྱིས་ཉལ་མལ་གཏུབ་པར་བསྒོམ། ངག་ཏུ་སྔགས་ཟློས་པ་ཡིན་
གསུངས། ཡང་ལུགས་གཅིག་ལ་ཧཱུཾ་ལས་འཁོར་ལོ་རྩིབས་བཅུ་པ་བསྐྱེད། དེའི་
248 -189



wa
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧
དབུས་ཀྱི་ལྟེ་བ་ལ་རང་གཙུག་གཏོར་འཁོར་ལོ་སྒྱུར་བར་བསྒོམས་ནས་སྔགས་
བཟླས་པས་འཁོར་ལོ་འཁོར་བས་རྩིབས་འཕྱན་ན་ཕར་བསྒྲུབ་བྱ་བཀུག་ལ་མལ་
མལ་འཐུབ་པར་བསྒོམ་པ་ཡང་ལུགས་ཤིག་ཡིན་གསུངས། བྲིས་པའི་ཕྱིར་བཟློག་
ནི་བྲི་གཞི་དེ་གྲོ་གའམ་རས་ལ་བྱེད། གནག་ཚ་གྷི་ཝས་མ་གུར་གུམ་གང་རུང་
ཞིག་གིས་འཁོར་ལོ་ནང་ན་རྩིབས་བཞི། དེའི་ཕྱི་ན་རྩིབས་བཅུ་པ་མུ་ཁྱུད་དང་སྒོ་
བཞི་བཏོད་པ་ཞིག་བྲི། དབུས་སུ་སྔགས་ན་མ་ས་མནྟ་བུདྡྷ་ནཾ། དྷརྨ་ནཾ། སང་གྷ་ནཾ་
ཞེས་པ་གསུམ་པོ་དེ་བྲི། ཤར་དུ་ༀ་སི་ཏ་ཏ་པ་ཏྲེ། ལྷོར་ཨཾ་བི་མ་ལ། ནུབ་ཏུ་ཨཱ་
ཤང་ཀ་ར། བྱང་དུ་ཨོཾ་པྲ་ཏང་གི་ར་ཞེས་ བྲི། རྩིབས་བཅུ་ལ་ཧཱུྃ་བཅུ་བྲི། སྒོར་
བཞིར་གཞུང་ན་ཕཊ་གསུམ་གདམས་ངག་གི་ཕཊ་གཅིག་དང་བཞི་བྲི། མུ་ཁྱུད་ལ་
བཛྲ་ཨུཥི་ཤ་ཙཀྟ་བར་ཏེ་ཞེས་པ་མན་ཆད་ཀྱི་སྔགས་རིང་འདི་བྲི། བར་བོར་ཏུ་ཆེ་
གེ་མོ་ལ་རཀྵ་རཀྵ་ཞེས་པ་སྐུལ་ཚིག་དང་བཅས་པ་བྲི། མཎྜལ་དང་མཆོད་པ་
གཏོར་མ་བཤམ། འཁོར་ལོ་དེ་ཟངས་གཞོང་མ་འཁོར་གཞོང་གི་ནང་དུ་བཞག་
ལོ།
བསྲུང་འཁོར་དེ་སྟོང་པར་བསྒོམ། དེའི་ངང་ལས་རྒྱུ་རིན་པོ་ཆེ་ལས་གྲུབ་
པའི་ འཁོར་ལོ་རྩིབས་བཅུ་པར་བསྐྱེད། དེའི་དབུས་ཀྱི་ལྟེ་བ་ལ་མི་བསྐྱོད་པ།
རྩིབས་བཞིའི་ཤར་དུ་རྣམ་སྣང་
། ལྷོར་རིན་འབྱུང་
། ནུབ་ཏུ་སྣང་མཐའ། བྱང་དུ་
དོན་གྲུབ་སྟེ་རིགས་ལྔ་བསྐྱེད། རྩིབས་བཅུ་ལ་ཁྲོ་བོ་བཅུ། མུ་ཁྱུད་ལ་ཆོས་སྐྱོང་
པའི་
སྲུང་མ་རྣམས་བསྐྱེད། སྒོ་བཞིར་སྒོ་བ་བཞི་བསྐྱེད་ལ། དེ་རྣམས་ལ་རང་
འདྲའི་ཡེ་ཤེས་སེམས་པ་སྤྱན་དྲངས་ལ་གཉིས་སུ་མེད་པར་བསྲེ། དངོས་སུ་སྤོས་
དང་མེ་ཏོག་ལ་སོགས་པའི་མཆོད་པ་ཆོས་སྐྱོང་སྲུང་མ་རྣམས་ལ་གཏོར་མ་དབུལ།
248-190



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མོ།
དེ་ནས་སྔགས་རིང་འདི་བརྒྱ་རྩ་བརྒྱད་བཟླས་པས་ལྷ་ཚོགས་དེ་རྣམས་ཐམས་
ཅད་སྔགས་ཀྱི་ངོ་བོར་ཞུ་བར་བསམས་ལ། དེ་ལ་ཆའམ་ཧེལ་ཀེར་དྲིལ་ལ་དཔུང་
པ་གཡོན་པར་བཏགས་ན། བསྲུང་བའི་ཡུལ། བདག་ཉིད་བསྲུང་པ་ནི་བདག་རང་
གི་མི་མཐུན་པའི་ཕྱོགས་ཐམས་ཅད་བསྲུང་
། སྦྱོར་བ་ནི་ཞེས་པ་བར་དུ་གཅོད་པ་
ཐམས་
ཅད་ བསྲུང་། འཁྲུལ་ འཁོར་ ནི་ གཞན་ གྱིས་ བྱས་ པའི་ འཁྲུལ་ ཁོར།
སྔགས་ནི་ གཞན་ གྱི། སོགས་ ཞེས་ པ་ ཐུན་ ཟོར། སྦྱིན་ སྲེག ་ གནན་ པ་རྣམས་
གཞིག་ཅིང་ནུས་པ་མེད་པར་བྱ་བ་ལ། དཔུང་པར་རིག་པ་གནས་བྱས་ན་ཞེས་པ་
རབ་གནས་བྱས་པའི་བསྲུང་པའི་འཁོར་ལོ། །འཇིག་རྟེན་གསུམ་གྱིས་འདའ་མི་
འགྱུར་ཏེ་ས་འོག །ས་སྟེང་
། ས་བླ་གསུམ་གྱི་ལྷ་ཀླུ་གནོད་སྦྱིན་ལ་སོགས་པ་གང་
གིས་ཀྱང་དེ་ལ་འདའ་བར་མི་ནུས་ཞེའོ། ཁྲོ་བོ་ཆེན་པོ་རྡོ་རྗེ་འཁོར་ལོ་ནི་གཙུག་
ཏོར་འཁོར་ལོ་སྒྱུར་བས་གཞན་གྱི་སྦྱོད་གཏོང་བཟློག་པའོ། །ཞེས་བྱ་ནི་གཞུང་
ཚད་དང་ཡི་གེར། ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇུག་པའོ། །
ད་ནི་དེ་རྣམས་ཀྱི་གནས་བསྟན་པ་ནི། དབེན་པའམ་ནགས་ཚལ་དག་
ཏུའང་རུང་པའི་གནས་སུ། གཡེང་པ་ཐམས་ཅད་རྣམ་སྤངས་ནས་ཞེས་པ། གཡེང་
པ་དང་། འདུལ་འཛི། ཐེ་ཚོམ། ཡིད་གཉིས་ཐམས་ཅད་སྤངས་ནས་སོ། །མཆོག་
གི་རྣལ་འབྱོར་འདི་ཞེས་པ་ཁྲོ་བོ་བཅུ་པོ་རྟེན་གྱི་གང་ཟག་གིས་བསྒྲུབས་ན། ཐུབ་
པ་ནི་སྟོན་པ་རྒྱུད་འདིར་གསུངས་ཀྱི་གཞན་དུ་གསུངས་པ་མིན་ཞེས་པ་རྒྱུད་ཀྱི་ཆེ་
བའོ། །
ད་ནི་ལེའུ་མཚན་བསྟན་པ་ནི། ཁྲོ་བོ་ཆེན་པོའི་འཁོར་ལོ་ནི་གཙུག་ཏོར་
འཁོར་ལོ་སྒྱུར་བས་གཞན་གྱི་སྦོད་གཏོང་བཟློག་པའོ། །སྙིང་པོ་སྔགས་ཀྱི་འཇུག་
248 -191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
པ་ནི་གཤིན་རྗེ་གཤེད་ལ་སོགས་པས་སྔགས་རེ་རེས་ལས་རེ་རེ་བསྒྲུབ་པའོ། །རྡོ་
རྗེ་ནི་བདེ་སྟོང་དབྱེར་མེད་དམ་དགྱེས་པ་རྡོ་རྗེ། ཞེས་བྱ་བ་བསྟན་པ་ནི་གཞུང་
ཚིག་དང་ཡི་གེར། ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་པའོ། །
བཞི་པ་ནི་གྲངས་ཀྱི་གནས་གཞན་ནོ། །རིན་པོ་ཆེ་ཟླ་བའི་སྒྲོན་མ་ལས་
ལེའུ་བཞི་པའོ།།
11
ད་ནི་ལེའུ་ལྔ་པ་འདི་ལ་གསུམ་ལས། དང་པོ་སྡུད་པ་པོས་མཚམས་སྦྱར་
བ་ནི། དེ་ནས་ནི་ལེའུ་བཞི་པའིའོ། །བཅོམ་ལྡན་རྡོ་རྗེ་ཅན་ནི་དྲུག་པ་རྡོ་རྗེ་འཆང་
དེ། སེམས་ཅན་ཀུན་གྱི་སྙིང་ལ་ཞུགས་ནི་གདུལ་བྱའི་ཁམས་སེམས་ཅན་ཐམས་
ཅད་ཀྱི་སྙིང་ལ་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་དེས་ཁྱབ་ནས་
ཞུགས་ཏེ། སེམས་ཅན་ཐམས་ཅད་བདེ་གཤེགས་སྙིང་པོ་ཅན་ཡིན་པས་སོ། །ཡེ་
ཤེས་ནི་སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་སོ། །ཀུན་མཁྱེན་དུ་
བྱུང་པ་ནི་དེ་བསྒོམས་པས་འབྲས་བུ་རྣམས་ཐམས་ཅད་མཁྱེན་པའི་ཡེ་ཤེས་སུ་
བྱུང་ཞེའོ། །ངེས་པར་རབ་ཏུ་གསལ་བར་བྱ་ནི་བསྒོམས་པས་འབྲས་བུ་གཉིས་
མེད་པའི་ཡེ་ཤེས་ཐོབ་པའི་ཐབས་དེ་རབ་ཏུ་གསལ་བར་བྱ་ཞེས་པའོ། །
ལེའུ་ཡི་གཞུང་དངོས་བསྟན་པ་ལ་དོན་དྲུག་ལས། དང་པོ་རིགས་བསྡུས་
པའི་དཀྱིལ་འཁོར་དུ་གཙོ་བོ་རིགས་རྣམ་པ་ལྔ་ བྱང་ཆུབ་ལྔས་བཞེངས་པ་ནི།
སངས་རྒྱས་སྐུར་ནི་རབ་བསྒོམས་ཏེ་ཞེས་པ་ནས། རྟག་ཏུ་དཀྱིལ་འཁོར་རྣམས་
བསྒོམ་བྱ་ཞེས་པའི་བར་འདིས་སྟོན། དེ་ལ་ལེའུ་ལྔ་པ་འདི་རིགས་བསྡུས་ཀྱི་
མངོན་པར་རྟོགས་པ་མདོར་བསྟན། དྲུག་པ་རྒྱས་བཤད། བདུན་པ་ཡན་ལག་བྱ་
བར་བྱས་ནས་གང་ཟག་གི་ཆ་རྐྱེན་དུ་ལམ་དུ་སློང་
། རིགས་བསྡུས་ཀྱི་མངོན་པར་
248--192



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྟོགས་པ་ཞིམ་མོ་ཞིག་ལེའུ་དྲུག་པར་འོང་
། ལྔ་པ་འདི་རིགས་བསྡུས་ཀྱི་མངོན་
རྟོགས་མདོར་བསྟན་ནོ། །
འདིར་ཐེ་ཚོམ་གཅིག་བཤད་ན། རིགས་བསྡུས་པ་བསྒོམ་པའི་གང་ཟག་
དེས་སྔོན་དུ་བླ་མ་གཅིག་དབང་བསྐུར་ཞུས་ནས་བསྒོམ་པ་ལ་བཞི་ལས། བསྐྱེད་
པའི་རིམ་པ། དེ་ལ་གཉིས་ལས་དང་པོ་རྒྱུའི་ཧེ་རུ་ཀ་བསྐྱེད་པའི་རིམ་པའི་ཆོས་
བཅུས་སྟོན། དེ་ལ་མངའ་བདག་ཆེན་པོ་མེ་ཏྲི་བའི་བཞེད་པས།
དང་པོ་བླ་མ་དག་པའི་ཆོ་ག་བྱེད། ཚད་མེད་པ་བཞི་བསྒོམ། སྟོང་པ་ཉིད་
དུ་བསྒོམ། བསྲུང་ འཁོར། ཆོས་ འབྱུང་། འབྱུང་ པ་ རིམ་རྩེགས། དེ་ ཞུ་བ་ ལས་
གཞལ་ཡས་ཁང་གྲུ་བཞི་སྒོ་བཞི་རྟ་བབས་རྣམ་པ་བཞི་དང་བཅས་པ། ནང་ལེ་ཚེ་
ལྔ་པ་བར་རྡོ་རྗེའི་གདུང་གིས་བྲིས་པ་ཐ་མ་རྡོ་རྗེའི་གདུང་ཟླུམ་གྱིས་བསྐོར་བ་པད་
མ་འདབ་བརྒྱད་ཚན་ལྔ་པ། དེ་ལ་ལྷ་སྣམ་དང་
། སྒོ་དང་
། དུར་ཁྲོད། རྡོ་རྗེ་ར་བ།
མེ་རི་དང་བཅས་པ་ཞིག་བསྐྱེད་ནས། དེར་མངོན་བྱང་ལྔ་རྒྱུའི་ཧེ་རུ་ཀ་བསྐྱེད་པ་
ནི་པད་མ་འདབ་བརྒྱད་དབུས་ཀྱི་ལྟེ་བ་ལ་བདུད་བཞིའི་གདན་གྱི་སྟེང་དུ་ཨཱ་ལི་
གཡས་སྐོར་གཡོན་སྐོར་ལས་ཟླ་བའི་དཀྱིལ་འཁོར་བསྒོམ་པ་དེ་མངོན་པར་བྱང་
ཆུབ་པ་ན་དང་པོའི་ཡེ་ཤེས་ནི་མེ་ལོང་ལྟ་བུའི་ཡེ་ཤེས། དེའི་སྟེང་དུ་ཀཱ་ལི་ལས་ཉི་
མ་བསྒོམ་པ་དེ་བྱང་ཆུབ་པ་གཉིས་པ་ཡེ་ཤེས་ན་མཉམ་པ་ཉིད། དེ་གཉིས་ཀྱི་བར་
དུ་ཕྱག་མཚན་ས་བོན་གྱིས་མཚན་པ་བསྒོམ་པ་དེ་བྱང་ཆུབ་པ་ནི་གསུམ་པ་ཡེ་
ཤེས་ནི་སོ་སོར་རྟོག་པ། བྱང་ཆུབ་པ་ནི་བཞི་པ་ལ་ཉི་མ་ཟླ་བ་གཉིས་ས་བོན་ཕྱག་
མཚན་གཉིས་ཏེ་བཞི་འདྲེས་པ་དེ་ལ། སངས་རྒྱས་སྐུར་ནི་རབ་བསྒོམས་ཏེ་ཞེས་
བ་སྟེ་བྱང་ཆུབ་པ་ནི་བཞི་པ་ཡེ་ཤེས་ནི་བྱ་བ་གྲུབ་པ། དེ་ལས་འོད་འཕྲོས་འདུས་
248-193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པ་ལས་བྱང་ཆུབ་པ་ལ་མི་བསྐྱོད་དགྱེས་པ་རྡོ་རྗེ་དང་མ་མ་ཀི་ཞལ་སྦྱར་ཀྱི་སྐུར་
བཞེངས་པ་ལ། རྡོ་རྗེ་སེམས་དཔའ་རབ་བསྒོམ་བྱའོ། །ཞེས་པ་དེ་བྱང་ཆུབ་པ་ནི་
ལྔ་པ་ཡེ་ཤེས་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །
ཡང་གཅིག་སྦྱར་ན་ཤར་ཀྱི་ལེ་ཚེ་མི་དབུས་ཀྱི་ལྟེ་བ་ལ་བདུད་བཞིའི་
གདན་གྱི་སྟེང་དུ་བློ་བཅུག་ནས། ཨཱ་ལི་ལས་ཟླ་བ་བྱང་ཆུབ་པ་ནི་དང་པོ་ཡེ་ཤེས་
ནི་མེ་ལོང་ལྟ་བུའི་ཡེ་ཤེས། ཀཱ་ལི་ལས་ཉི་མ་བྱང་ཆུབ་པ་གཉིས་པ་ཡེ་ཤེས་མཉམ་
པ་ཉིད། དེ་གཉིས་བར་དུ་ས་བོན་ཕྱག་མཚན་བྱང་ཆུབ་པ་གསུམ་པ་ཡེ་ཤེས་སོ་
སོར་རྟོག་པ། བྱང་ཆུབ་པ་བཞི་པ་ལ། སངས་རྒྱས་སྐུར་ནི་རབ་བསྒོམས་ཏེ་ཞེས་
པ་ཉི་ཟླ་གཉིས་ས་བོན་ཕྱག་མཚན་གཉིས་ཏེ་བཞི་འདྲེས་པ་དེ་བྱང་ཆུབ་པ་བཞི་པ་
ཡེ་ཤེས་བྱ་བ་གྲུབ་པ། དེ་ལས་རྣམ་སྣང་ཧེ་བཛྲ་ཡབ་ཡུམ་གྱི་སྐུར་བཞེངས་པ་ལ།
རྡོ་རྗེ་རྣམ་སྣང་དྲན་པར་བྱའོ་ཞེས་པ་བྱང་ཆུབ་པ་ལྔ་པ་ཡེ་ཤེས་ཆོས་ཀྱི་ཡེ་ཤེས་སོ། །
ཡང་སངས་རྒྱས་སྐུར་ནི་རབ་བསྒོམས་ཏེ་ཞེས་པ་བྱང་ཆུབ་པ་བཞི་པ་ལ་ཐམས་
ཅད་འདྲེས་པ་ལས། དེ་ལས་རྡོ་རྗེ་ཉི་མ་རབ་བསྒོམ་བྱ་ཞེས་པ་རིན་འབྱུང་ཧེ་བཛྲ་
ཡབ་ཡུམ་གྱི་སྐུར་བཞེངས་པ་དེ་བྱང་ཆུབ་པ་ལྔ་པ་ཡེ་ཤེས་ཆོས་ཀྱི་དབྱིངས་ཀྱི་ཡེ་
ཤེས་སོ། །
སངས་རྒྱས་སྐུར་ནི་རབ་བསྒོམ་སྟེ་ཞེས་པ་བྱང་ཆུབ་པ་བཞི་པ་ལ་ཐམས་
ཅད་ འདྲེས་པ། དེ་ ལས་ སྣང་ མཐའ་ ཡབ་ཡུམ་ གྱི་ སྐུར་བཞེངས་ པ་ ནི། འདོད་
ཆགས་རྡོ་རྗེ་རྣམ་བསྒོམ་བྱའོ་ཞེས་པ་བྱང་ཆུབ་པ་ནི་ལྔ་པ་ཡེ་ཤེས་ནི་ཆོས་ཀྱི་
དབྱིངས་ཀྱི་ཡེ་ཤེས་སོ། །ཡང་དལ་ཀྱི་བྱང་དུ་སེམས་དཔའི་སྐུར་ནི་རབ་བསྒོམས་
ཏེ་ཞེས་པ་བྱང་ཆུབ་པ་བཞི་པ་ལ་ཐམས་ཅད་འདྲེས་པ། དེ་ལས་དོན་ཡོད་རྟ་པོ་
248 -194



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རབ་བསྒོམ་བྱའོ་ཞེས་པ་དོན་གྲུབ་ཧེ་བཛྲ་ཡབ་ཡུམ་ཀྱི་སྐུར་བཞེངས་པ་དེ་བྱང་
ཆུབ་པ་ནི་ལྔ་པ་ཡེ་ཤེས་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །སངས་རྒྱས་སྐུ་ལས་
ནི་བྱང་ཆུབ་པ་བཞི་པ་ལ་འདྲེས་པ་ལས། རང་བྱུང་པ་ནི་བྱང་ཆུབ་པ་ལ་སྐུར་
བཞེངས་པའོ། །རྟག་ཏུ་དཀྱིལ་འཁོར་རྣམ་བསྒོམ་བྱའོ་ནི་མངོན་བྱང་ལྔས་རྒྱུའི་ཧེ་
རུ་ཀ་བསྐྱེད་པའོ་གསུངས་སོ། །
ཚིག་དེ་རྣམས་ལ་ཇོ་བོ་ཆེན་པོ་ནཱ་རོ་པའི་བཞེད་པས། བླ་མ་དག་པའི་ཆོ་
གི་བྱ་བ་ནས། གཞལ་ཡས་ཁང་གདན་དང་བཅས་པ་བསྐྱེད་པ་ཡན་ཅད་བྱས་
ནས། དབུས་ཀྱི་ལེ་ཚེ་ལ་བདུད་བཞིའི་སྟེང་དུ་བློ་བཅུག་ནས་མི་བསྐྱོད་སྟེ་བཛྲ་
ཡབ་ཡུམ་བསྐྱེད་པ་ནི། དབུས་སུ་བདུད་བཞིའི་སྟེང་དུ་ཨཱ་ལི་ལས་ཟླ་བ་དེ་བྱང་
ཆུབ་པ་དང་པ་ཡེ་ཤེས་མེ་ལོང་ལྟ་བུ། ཀཱ་ལི་ལས་ཉི་མ་བྱང་ཆུབ་པ་གཉིས་པ་ཡེ་
ཤེས་མཉམ་པ་ཉིད། དེ་གཉིས་བར་དུ་ས་བོན་ཕྱག་མཚན་བསྒོམ་པ་བྱང་ཆུབ་པ་
གསུམ་པ་ཡེ་ཤེས་སོ་སོར་རྟོག་པ། བཞི་པ་ལ་ཐམས་ཅད་འདྲ་པ་དེ་བྱང་ཆུབ་པ་
བཞི་པ་ཡེ་ཤེས་བྱ་བ་གྲུབ་པ། དེ་ལས་ལྔ་པ་ལ་མི་བསྐྱོད་ཧེ་བཛྲ་ཡབ་ཡུམ་གྱི་
སྐུར་བཞེངས་པ་ལ། སངས་རྒྱས་སྐུར་ནི་རབ་བསྒོམས་ཏེ་ཞེས་པ་བྱང་ཆུབ་པ་ལྔ་
པ་ཡེ་ཤེས་ཆོས་དབྱིངས་སོ། །ཏེ་ཞེས་པ་མ་སྨོས་པ་གཞན་སྡུད་པར་བྱེད་པའི་
ཚིག་མཁའ་གསང་བྱིན་གྱིས་བརླབས་ནས་སྙོམས་འཇུག་བྱ་བ་འཁོར་གྱི་ལྷ་མོ་གོ་
རི་ལ་སོགས་པ་བརྒྱད་སྒོ་བ་བཞི་སྟེ་བཅུ་གཉིས་ཀྱིས་ས་བོན་ཡུམ་ཀྱི་བྷ་གར་སྤྲོ།
དེ་ཡང་ཏིང་ངེ་འཛིན་གུར་ལེའུ་བཅུ་བཞི་པ་ན་ཡོད། སྔགས་བརྟག་པ་ཕྱི་མའི་ལེའུ་
བཅུ་གཉིས་པ་ན་ཡོད། འཁོར་གྱི་ལྷ་མོ་གྷོ་རི་ལ་སོགས་པ་བརྒྱད་སྒོ་བ་བཞི་སྟེ་
བཅུ་གཉིས་བསྐྱོད་དེས་རྒྱུའི་ཆོས་བཅུ་རྫོགས། །འབྲས་བུའི་ཆོས་བཅུ་ལ་དྲི་ཟ་ཉེ་
248-195



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བར་ཞུགས་པ་བྱ་བ་ཕྱི་མའི་ལེའུ་ལྔ་པ་དང་དགུར་ལེའུ་བཞི་པ་བཞིན་ནོ། །
གུར་ལེའུ་བརྒྱད་པ་བཞིན་མཚམས་ཀྱི་ལྷ་མོ་རྣམས་ཀྱིས་གླུས་བསྐུལ། དེ་
ནས་འབྲས་བུའི་ཧེ་རུ་ཀ་ཆོ་ག་གསུམ་གྱིས་བཞེངས་པ་ལ། རྡོ་རྗེ་སེམས་དཔའ་
རབ་བསྒོམ་བྱའོ་ཞེས་གསུང་ཏེ་ནཱ་རོ་བ་བཞིན་དུ་བདེ་གསུངས་སོ། །དེ་ཁོ་ན་
བཞིན་དུ་ཐམས་ཅད་ལ་སྦྱར་རོ། །ཡང་ཤར་གྱི་ལེ་ཚེའི་བདུད་བཞིའི་སྟེང་དུ་བློ་
བཅུག་ཏེ་མངོན་པར་བྱང་ཆུབ་པ་རྣམ་པ་ལྔས་རྣམ་སྣང་ཡབ་ཡུམ་བསྐྱེད་པ་ལ།
སངས་རྒྱས་སྐུར་ནི་རབ་བསྒོམ་ཞེས་སོ། །ཏེ་ནི་མ་སྨོས་པ་གཞན་སྡུད་པའི་ཚིག་
མཁའ་གསང་བྱིན་གྱིས་བརླབས་ནས་སྙོམས་འཇུག་བྱེད། འཁོར་གྱི་ལྷ་སྐམ་
མོ་ལ་སོགས་པ་བརྒྱད་ཀྱི་ས་བོན་སྤྲོ། སྐམ་པ་ཆོ་ལ་སོགས་པ་བརྒྱད་བསྐྱེད་རྒྱུའི་
ཆོས་བཅུའོ། །འབྲས་བུའི་ཆོས་བཅུ་ལ་དྲི་ཟ་ཉེ་བར་ཞུགས་པ་བྱ། ལྷ་མོ་རྣམས་
ཀྱིས་གླུས་བསྐུལ། འབྲས་བུའི་ཧེ་རུ་ཀ་ཆ་ག་གསུམ་གྱིས་རྡོ་རྗེ་རྣམ་སྣང་དྲན་པར་
བྱའོ་ཞེས་པ་རྣམ་སྣང་ཡབ་ཡུམ་དུ་བཞེངས་པའོ། །
ཡང་ལྷོའི་ལེ་ཚེ་ལ་བདུད་བཞིའི་སྟེང་དུ་བླ་བཅུག་བྱང་ཆུབ་པ་རྣམ་པ་ལྔ་
རིན་འབྱུང་ཡབ་ཡུམ་བསྐྱེད་པ་ལ། སངས་རྒྱས་སྐུར་ནི་རབ་བསྒོམ་ཞེས་སོ། །ཏེ་
ཞེས་པ་མ་སྨོས་པ་གཞན་སྡུད་པའི་ཚིག་མཁའ་གསང་བྱིན་གྱིས་བརླབ། ལྷ་མོ་
རྣམས་ཀྱི་ས་བོན་སྤྲོ། འཁོར་གྱི་ལྷ་མོ་ཉི་ཕྱག་མ་ལ་སོགས་པ་བརྒྱད་བསྐྱེད་རྒྱུའི་
ཆོས་སོ། །འབྲས་བུ་ལ། དྲི་ཟ། ཀླུས་ཆོ་ག་གསུམ་ཡིས་འབྲས་བུའི་ཧེ་རུ་ཀ་རྡོ་རྗེ་
་མ་རབ་བསྒོམ་བྱའོ་ཞེས་པ་རིན་འབྱུང་ཡབ་ཡུམ་གྱི་སྐུར་བསྐྱེད་པའོ། །ཡང་
ནུབ་ཀྱི་ལེ་ཚེ་ལ་བདུད་བཞིའི་སྟེང་དུ་བློ་བཅུག་མངོན་བྱང་ལྔས་སྣང་བ་མཐའ་
ཡས་ཡབ་ཡུམ་བསྐྱེད་པ་ལ། སངས་རྒྱས་སྐུར་ནི་རབ་བསྒོམ་ཞེས་སོ། །དེ་ནི་མ་
248-196



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྨོས་པ་གཟན་སྡུད་པའི་ཚིག་མཁའ་བརླབ། པད་མ་མ་ལ་སོགས་པའི་ས་བོན་སྤྲོ།
པད་མ་མ་ལ་སོགས་པ་བརྒྱད་བསྐྱེད་དེ་རྒྱུའི་ཆོས་བཅུའོ། །འབྲས་བུའི་ཆོས་བཅུ་
ལ། དྲི་ཟ། ཀླུ། དེ་ལས་འབྲས་བུའི་ཧེ་རུ་ཀ་ཆོ་ག་གསུམ་གྱིས། འདོད་ཆགས་རྡོ་
རྗེ་རྣམ་བསྒོམ་བྱའོ་ཞེས་པ་སྣང་མཐའ་ཡབ་ཡུམ་གྱི་སྐུར་བསྐྱེད་པའོ། །ཡང་བྱང་
གི་ལེ་ཚེ་ལ་བདུད་བཞིའི་སྟེང་དུ་བློ་གནས་པར་བྱས་ལ་མངོན་བྱང་ལྔས་དོན་གྲུབ་
ཡབ་ཡུམ་བསྐྱེད་པ་ལ། སེམས་པའི་སྐུར་ནི་རབ་བསྒོམ་ཞེས་སོ། །ཏེ་ནི་མ་སྨོས་
པ་གཞན་སྡུད་པའི་ཚིག་མཁའ་གསང་བྱིན་གྱིས་བརླབ། འཁོར་སྒོ་ལྕགས་ལ་
སོགས་པའི་ས་བོན་སྤྲོ། འཁོར་གྱི་ལྷ་མོ་སྒོ་ལྕགས་ལ་སོགས་པ་བརྒྱད་བསྐྱེད་
རྒྱུའི་ཆོས་བཅུའོ། །
འབྲས་བུའི་ཆོས་བཅུ་ལ། དྲི་ཟ་ཉེ་བར་ཞུགས་པ་བྱ། འཁོར་ཀྱི་ལྷ་མོ་སྤྱན་
མ་སོགས་པ་བཞིས་གླུས་བསྐུལ། དེ་ལས་འབྲས་བུའི་ཧེ་རུ་ཀ་ཆོ་ག་གསུམ་གྱིས་
དོན་ཡོད་རྟ་པོ་རབ་བསྒོམ་བྱའི་ཞེས་པ་དོན་གྲུབ་ཧེ་བཛྲ་དང་སྒྲོལ་མ་ཞལ་སྦྱར་གྱི་
སྐུར་ བསྐྱེད་པའོ། །ཇོ་བོ་ནཱ་ རོ་ པ་ བདེ་ བའི་ དཔང་ པ་ མཇུག་སྡུད་ འདི་ ཤེས་
གསུངས། སངས་རྒྱས་སྐུ་ལས་ནི་རྒྱུའི་ཧེ་རུ་ཀ་རྣམ་པ་ལྔ་ཞུ་བ་ལས། རབ་བྱུང་པ་
ནི་འབྲས་ བུའི་ ཧེ་རུ་ཀ་ལྔར་བསྐྱེད་པའོ། །རྟག་ཏུ་ནི་དུས་རྒྱུན་དུའོ། །དཀྱིལ་
འཁོར་རྣམ་བསྒོམ་བྱ་ནི་རིགས་བསྡུས་པ་ལྔ་ཚན་ལྔ་དང་དགུ་ཚན་ལྔས་བསྡུས་
པའི་དཀྱིལ་འཁོར་བསྒོམ་པར་བྱ་ཞེས་སོ། །དེ་ཡང་བཞེངས་ལུགས་ལེའུ་ཚོའི་
དོན་སྡེབས་པ་བཞེངས་སོ། །
ད་ནི་དེ་ལྔའི་ཐུགས་ཀར་ཡེ་ཤེས་སེམས་དཔའ་ཆོ་ག་གསུམ་གྱིས་དགོད་
པ་ཕན་ཡོན་དང་བཅས་པ་བསྟན་པ་ནི། དེ་ཡང་སེམས་པ་སུམ་རྩེག་ཏུ་བསྒོམ་པ་
248–197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གུར་ལེའུ་ལྔ་པ་དྲུག་པ་རྒྱས་ཟེར་བ་དེ་འདི་ཡིན་ནོ། །སྔགས་ཉིད་ཀྱིས་ནི་ཐམས་
ཅད་ཀྱི་ཞེས་པ་ཧཱུཾ་ཧཱུཾ་ཛཾ་ཨཾ་
ཨོཾ་ཁཾ་ལྔ་པོ་དེའོ། །དེ་ཡང་བརྟག་པ་དང་པོའི་ལེའུ་གཉིས་
པར་ཧཱུྃ་ཨོཾ་ཛི་ཁཾ་ཧཱུཾ་དེ་བཞིན་གཤེགས་པ་རྣམས་ཀྱི་ས་བོན་ནོ་ཞེས་པ་དེ་ལྷ་བསྐྱེད་
པའི་དུས་སུ་ཧཱུཾ་རྣམ་སྣང་བསྐྱེད་པའི་འོ། །ཨོཾ་སྣང་མཐའི། ཛོ་ རིན་འབྱུང་གི །ཁཾ་
དོན་གྲུབ་ཀྱི། ཧཱུྃ་མི་བསྐྱོད་པ་བསྐྱེད་པའི་ས་བོན་ནོ། །སྙིང་གར་ཡེ་ཤེས་གནས་སུ་
དགོད་ཞེས་པ་མངོན་རྟོགས་སུ་དགྲིག་ན། མི་བསྐྱོད་པའི་དམ་ཚིག་སེམས་དཔའ་
སྐུ་མདོག་སྔོན་པོ་ཞལ་བརྒྱད་ཕྱག་བཅུ་དྲུག་པའི་ཐུགས་ཀར་ཡེ་ཤེས་སེམས་པ་
ཚོན་གང་པ། དེའི་ཐུགས་ཀར་ཏིང་ངེ་འཛིན་སེམས་པ་རྡོ་རྗེ་ནས་ཙམ་གྱི་ལྟེ་བ་ལ་
སྲན་ཆུང་གཤགས་པའི་གའུ་ཙམ་པའི་ཉ་མའི་དཀྱིལ་འཁོར། དེའི་སྟེང་དུ་ཧཱུཾ་སྔོན་
པོ་སྤུས་བྲིས་པ་ཙམ་ཞིག་བསྒོམ། དེས་ཐམས་ཅད་འགྲེའོ། །
རྣམ་སྣང་གི་དམ་ཚིག་སེམས་དཔའི་ཐུགས་ཀར་ཡེ་ཤེས་སེམས་པ་ཚོན་
གང་པ། དེའི་ཐུགས་ཀར་ཏིང་ངེ་འཛིན་སེམས་པ་འཁོར་ལོ་ནས་ཙམ་གྱི་ལྟེ་བ་ལ་
ཟླ་བའི་དཀྱིལ་འཁོར་སྲན་ཆུང་གཤགས་པ་ཙམ་གྱི་སྟེང་ན་བྷཾ་དཀར་པོ། རིན་
འབྱུང་གི་དམ་ཚིག་སེམས་པའི་ཐུགས་ཀར་ཡེ་ཤེས་སེམས་པ་ཚོན་གང་པ། དེའི་
ཐུགས་ཀར་ཏིང་ངེ་འཛིན་སེམས་དཔའ་ཕྱག་མཚན་ས་བོན་གྱིས་མཚན་པ་བསྒོམ།
སྣང་མཐའི་དམ་ཚིག་སེམས་པའི་ཐུགས་ཀར་ཡེ་ཤེས་སེམས་དཔའ། དེའི་ཐུགས་
ཀར་ཏིང་ངེ་འཛིན་སེམས་པ་ཕྱག་མཚན་ས་བོན་གྱིས་མཚན་པ་བསྒོམ། དོན་གྲུབ་
གྱི་དམ་ཚིག་སེམས་པའི་ཐུགས་ཀར་ཡེ་ཤེས་སེམས་དཔའ། དེའི་ཐུགས་ཀར་ཏིང་
ངེ་འཛིན་སེམས་པ་ཕྱག་མཚན་ས་བོན་གྱིས་མཚན་པ་བསྒོམ་མོ། །
དེ་ ཇི་ ལྟར་ དགོད་ན། རང་ སྔགས་ ནི་ ཧྥི་ལ་ སོགས་ པ་ ས་བོན་ ལྔའོ། །
248 -198



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྫོགས་པ་ནི་སེམས་པ་སུམ་རྩེག་ཏུ་རྫོགས་པར་བསྒོམ་པའོ། །ཕྱག་རྒྱ་ནི་སོ་སོའི་
ལྷའི་སྐུ་ཕྱག་རྒྱ་ཆེན་པོར་བསྒོམ་པའོ། །མཚན་མ་ནི་རྡོ་ རྗེ་ དང་ འཁོར་ལོ་ལ་
སོགས་ སོ་ སོའི་ ཕྱག་མཚན་ ལྔའོ། །བརྟག་ པར་ བྱ་ནི་ཡེ་ཤེས་སེམས་ པ་ ་ལྔའི་
ཐུགས་ཀར་ཏིང་ངེ་འཛིན་བསྒོམ་པ་ལ་བྱའོ། །དེ་བསྒོམས་པའི་ ཕན་ཡོན། ཡེ་
ཤེས་སེམས་ དཔའ་ རབ་ སྦྱོར་བས་ ཞེས་ པ་ སེམས་ པ་ སུམ་རྩེག་ཏུ་སྦྱར་ཞིང་
བསྒོམས་པས། སངས་རྒྱས་བྱང་ཆུབ་ཐོབ་པར་འགྱུར་ཞེས་པ་འབྲས་བུ་ཡང་དག་
པར་ རྫོགས་ པའི་ སངས་ རྒྱས་ ཀྱི་ བྱང་ ཆུབ་ འཐོབ་ ཟེའོ། །མངོན་རྟོགས་ དོན་
དགྲིགས་བྱེད་ན། དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ། ཡེ་
ཤེས་ སྤྱན་དྲངས་ལ་བསྲེ། དབང་བསྐུར། མཆོད་པ་བྱ། བསྟོད་པ་བྱ། བདུད་རྩི་
མྱང་། དེ་ནས་བསྐྱེད་རིམ་ཏིང་ངེ་འཛིན་བསྒོམ་པར་འོང་
། །
ད་ནི་དེ་རྣམས་ཀྱི་སྤྲོ་བསྡུ་བྱ་བ་ནི། སྤྲོ་ཞིང་བསྡུ་བ་བྱས་པ་ནི། དཀྱིལ་
འཁོར་རྣམས་ཀྱི་འབྱུང་གནས་ཡིན་ཞེས་པས་སྟོན་ནོ། །འདིའི་ལེའུ་དང་པོ་ལས།
རྡོ་རྗེ་མཁའ་འགྲོའི་དཀྱིལ་འཁོར་དུ་ཞེས་པ་ནས། སྣ་ཚོགས་ཁ་དོག་ཆེར་འབར་
མ་ཞེས་པའི་བར་དུ་ལྷ་དགུའི་དཀྱིལ་འཁོར་རྣམ་པ་བདུན་བཤད་པ་དེ་གུར་ལེའུ་
ལྔ་པ་དྲུག་པའི་སྤྲོ་བསྡུའི་མན་ངག་དང་འབྲེལ་བྱས། དེ་འདི་ནས་སྤྲོ་ཞིང་བསྡུ་བ་
བྱ་བ་ནི་ཞེས་པ་མི་བསྐྱོད་པའི་ཐུགས་ཀའི་ཧཱུྃ་ལས་སྐུ་ཕྲ་མོ་དཔག་ཏུ་མེད་པ་སྤྲོས་
པས་སངས་རྒྱས་མཆོད་སེམས་ཅན་གྱི་དོན་བྱས་ཚུར་འདུས་པ་ལས་དབུས་ཀྱི་མེ་
ཚེ་ལ་མི་བསྐྱོད་ཧེ་བཛྲ་ལྷ་དགུའི་དཀྱིལ་འཁོར་གསལ་བར་བསྒོམ། དེས་འགྲེ།
དེ་བཞིན་དུ་ཤར་གྱི་ལེ་ཚོ་ལ་རྣམ་སྣང་ལྷ་དགུ་གསལ་བར་བསྒོམ། ལྷོར་རིན་
འབྱུང་ལྷ་དགུ། ནུབ་ཏུ་སྣང་མཐའ། བྱང་དུ་དོན་གྲུབ་ལྷ་དགུ་གསལ་བར་བསྒོམ་
248 199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མོ། །དཀྱིལ་འཁོར་རྣམས་ཀྱི་འབྱུང་གནས་ཡིན་ནི་བསྐྱེད་རིམ་གྱི་ཏིང་ངེ་འཛིན་
གསལ་བའི་འབྱུང་གནས་ཡིན་ཞེའོ། །དེ་ནས་བཟླས་པ་བྱ། དེ་ནས་རྫོགས་རིམ་
བསྒོམ། དེ་ནས་ཐུན་མཚམས་ཏེ་དོན་འབྲེལ་དེ་ལྟར་འོང་གསུངས་སོ། །
ད་ནི་རིགས་ལྔའི་དཀྱིལ་འཁོར་ལ་འདོད་པའི་ཡོན་ཏན་ལྔའི་མཆོད་པ་ཇི་
ལྟར་བྱ་བ་བསྟན་པ་ནི། ཐུན་མཚམས་སུ་མཆོད་པ་རྣམས་བྱ་གསུངས། སྒྲ་ལ་རྣམ་
གསུམ་ཤེས་བྱ་སྟེ་ཞེས་པ་སྒྲ་ཆེ་བ་ཆུང་པ་བར་པ་གསུམ་བློས་བསྡུས་སྐྱེ་མེད་ཀྱི་
རྒྱས་བཏབ་ནས། ལྷ་རྣམས་ལ་ནི་དབུལ་བར་བྱ་ཞེའོ། །ལྷ་གང་ལ་དབུལ་ན། དེ་
ཉིད་བཅོམ་ལྡན་རྡོ་རྗེ་ཅན་ཞེས་པ་མ་བསྐྱོད་ཧེ་བཛྲ་ལྷ་དགུའི་དཀྱིལ་འཁོར་
དབུལ། རྡོ་རྗེ་སེམས་པ་དྲག་ཆེན་པོ་ནི་མི་བསྐྱོད་ཧེ་བཛྲ་ཁྲོ་བོའི་སྐུ་ལ་སྒྲའི་མཆོད་
པ་རྣམས་དབུལ་ལོ། །གཟུགས་ལ་རྣམ་གསུམ་ཤེས་བྱ་སྟེ་ཞེས་པ་གཟུགས་སྡུག་
པ་མི་སྡུག་པ། བར་པ་གསུམ་བློས་བསྡུས་སྐྱེ་མེད་ཀྱིས་རྒྱས་བཏབ་ནས་ལྷ་རྣམས་
ལ་ནི་དབུལ་བར་བྱའོ། །ལྷ་གང་ལ་ནི། དེ་ཉིད་བཅོམ་ལྡན་རྒྱལ་བ་སྟེ། མངའ་
བདག་རྡོ་རྗེ་རྣམ་སྣང་མཛད་ནི་རྣམ་སྟོང་ཧེ་བཛྲའི་དཀྱིལ་འཁོར་དུ་དབུལ་ལོ། །དྲི་
ལ་རྣམ་གསུམ་ཤེས་བྱ་སྟེ་ཞེས་པ་དྲི་ཞིམ་པ། མི་ཞིམ་པ། བར་པ་གསུམ་པ་བློས་
བསྡུས་སྐྱེ་མེད་ཀྱིས་རྒྱས་བཏབ་ནས། ལྷ་རྣམས་ལ་ནི་དབུལ་བར་བྱ། གང་ལ་
དབུལ་ན་ དེ་ཉིད་ སངས་ རྒྱས་བཅོམ་ལྡན་འདས། རིན་ཆེན་ཕུང་པོར་ རབ་ཏུ་
གྲགས་ཞེས་པ་རིན་འབྱུང་ཧེ་བཛྲའི་དཀྱིལ་འཁོར་དུའོ། །རོ་ལ་རྣམ་གསུམ་ཤེས་
བྱ་སྟེ་ཞེས་པ་རོ་ཁ་བ། སྐྱུ་བ། མངའ་བ་གསུམ་བློས་བསྡུས་རྒྱས་བཏབ་ནས། ལྷ་
རྣམས་ལ་ནི་དབུལ་བྱ་ཞེས། ལྷ་གང་ལ་ན། དེ་ཉིད་བཅོམ་ལྡན་འདོད་ཆགས་ཏེ།
དེ་བཞིན་གཤེགས་པ་རྡོ་རྗེ་ཆོས་ཞེས་པ་སྣང་མཐའ་ཧེ་བཛྲའི་དཀྱིལ་འཁོར་དུའོ། །
248-200



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རེག་པ་རྣམ་གསུམ་ཤེས་བྱ་སྟེ་ཞེས་པ་རེག་བྱ་འཇམ་པ་རྩུབ་པ། བར་པ་གསུམ་
བློས་བསྡུས་ལ། ལྷ་རྣམས་ལ་ནི་དབུལ་བར་བྱ། གང་ལ་ན། དེ་ཉིད་བཅོམ་ལྡན་
སྣ་ཚོགས་པ། འབྲས་བུ་དོན་ཡོད་སྩོལ་མཛད་ པ་ཞེས་པ་དོན་གྲུབ་ཧེ་བཛྲའི་
དཀྱིལ་འཁོར་དུ་རེག་བྱའི་པུ་ཙ་དབུལ་ལོ། །དེ་ནས་ཕྱིའི་པུ་ཙ་ཡོས་དང་མེ་ཏོག་
ལ་ སོགས་ པས་ཀྱང་མཆོད། །ནང་གྷོ་རི་ལ་སོགས་ པ་དང་། གསང་བ་སྒོམ་བི་
ནིས་ཀྱང་མཆོད་ལ། གུར་ལེའུ་བདུན་པའི་སྔགས་ཀྱི་རྒྱས་གདབ་བྱའོ། །
ད་ནི་བསྲུང་བའི་སྦྱོར་བ་སྔོན་དུ་འགྲོ་བས་རིགས་བསྡུས་པ་དང་རིགས་སོ་
སོ་བའི་དཀྱིལ་འཁོར་བསྒོམ་ཞིང་བྲ་བ་རྡུལ་ཚོན་གྱི་ངེས་པ་དང་བཅས་པ་བསྟན་
པ་ནི། བསྲུང་པ་ནི་བསྐྱེད་རིམ་གྱི་མངོན་དུ་བསྲུང་འཁོར་བསྒོམ་པའོ། །དམ་ཚིག་
དབུལ་གནས་པར་ནི་བསྲུང་འཁོར་བསྒོམ་པ་ལས་འདའ་བས་སོ། །དཀྱིལ་འཁོར་
ལྔ་པོ་བསྒོམ་བྱ་ནི་བསྲུང་འཁོར་གྱི་དབུས་སུ་རིགས་བསྡུས་པ་ལྔ་ཚན་ནམ་དབུ་
ཚན་ལྔའི་དཀྱིལ་འཁོར་བསྒོམ་པའོ། །ལྔ་ ལྔའི་བདག་ཉིད་རྫོགས་སངས་རྒྱས་
ཞེས་པ་དཀྱིལ་འཁོར་རེ་རེ་ལ་རིགས་བྱེ་བྲག་པ་ལྔ་ལྔ་ཚང་བའོ། །ཡེ་ཤེས་ལྔའི་
རྣམ་པར་སྒོམ་ནི་དཀྱིལ་འཁོར་རེ་མི་བསྐྱོད་པའི་མེ་ལོང་ལྟ་བུ། མི་བསྐྱོད་པའི་
མཉམ་པ་ཉིད། སོ་སོར་རྟོག་པ། བྱ་བ་གྲུབ་པ། ཆོས་ཀྱི་དབྱིངས་ཀྱི་ཡེ་ཤེས་དང་
ལྔ་ ཚང་། དེ་བཞིན་དུ་རྣམ་སྣང་ལ་ལྔ། རིན་འབྱུང་ལྔ། སྣང་མཐའ་ལ་ལྔ། དོན་
གྲུབ་ལ་ལྔ་ཚང་ངོ༌
། །འདོད་པའི་ཡོན་ཏན་ལྔས་བཀོད་ཅིང་ཞེས་པ་དཀྱིལ་འཁོར་
རེ་རེ་ལ་འདོད་པའི་ཡོན་ལྔའི་མཆོད་པ་ལྔ་ལྔ་ཚང་ཞེའོ། །སྣ་ཚོགས་འོད་ཟེར་ཀུན་
ཏུ་འཁྲིགས་ནི་དཀྱིལ་འཁོར་རེ་རེ་ལ་འོད་ཟེར་ཁ་དོག་ལྔ་ལྔ་འཕྲོ་བའོ། །
དེས་ལས་ཅི་བྱེད་ན། སྣ་ཚོགས་ལས་ནི་བྱེད་པར་བཤད་ཞེས་འོད་ཟེར་
248-201



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྔོན་པོས་ཞེ་སྡང་ཅན་གྱི་དོན་བྱེད། དཀར་པོས་གཏི་མུག་ཅན་གྱི་དོན་བྱེད་པ་ལ་
སོགས་པའོ། །དེ་ལ་དེའི་མིང་ཅི་ཞེ་ན། ཐད་བསྡུས་པའི་དཀྱིལ་འཁོར་ན་ཞེས་པ་
རིགས་ཐམས་ཅད་བསྡུས་པ་ སྐུ་ ཐམས་ཅད། ཡེ་ཤེས་ཐམས་ཅད་བསྡུས་པའི་
དཀྱིལ་འཁོར་ཡིན་ཞེའོ། །ཉི་ཤུ་རྩ་ལྔར་ཕྱེ་བའི་ཞེས་པ་དཀྱིལ་འཁོར་རེ་རེ་ལ་
ཚོན་སྣ་ལྔ་ལྔ་སྟེ་ཉི་ཤུ་རྩ་ལྔའོ། །རྡུལ་ཚོན་གྱིས་ནི་ཐིག་གདབ་ཅིང་དཀྱིལ་འཁོར་
བྲི་བར་བྱའོ། །སངས་རྒྱས་ལྔ་རྣམས་རང་བཞིན་གྱིས་ཞེས་པ་བྱུང་བྱེད་གཙོ་བོ་
རིགས་རྣམ་པ་ལྔའོ། །ཕུང་པོ་ལྔ་རྣམས་རབ་ཏུ་གྲགས་ཞེས་པ་སྦྱང་གཞི་ཕུང་པོ་ལྔ་
དག་པའི་སྦྱོང་བྱེད་རྒྱལ་བ་རིགས་རྣམ་པ་ལྔའོ། །
དེ་རྣམས་གར་བསྒོམ་ན། སངས་རྒྱས་མགོན་པོ་རྣམ་པར་སྣང་མཛད་ཀྱི་
དཀྱིལ་འཁོར་ནི། ཤར་ཀྱི་ཆར་ནི་རབ་ཏུ་གྲགས་ཞེས་པ་ཤར་ཀྱི་ལེ་ཚེ་ལ་རྣམ་
སྣང་དགུ་བསྒོམ། རིགས་བཞི་པོ་གཞུང་ན་གསལ། འོ་ན་རིགས་བསྡུས་པ་དང་བྱེ་
བྲག་པ་ཐམས་ཅད་ཀྱི་ལྷ་སྣམ་ཕན་ཆད་ཀྱི་ཕྱོགས་ཚོན་ཇི་ལྟར་གཏང་བ་ཞིག་
བཤད། དེ་ཡང་དབུས་ཀྱི་ལྟེ་བའི་ཚོན་གོང་ལེའུ་གཉིས་པར། ཨིནྡྲ་ནི་ལ་རྡོ་རྗེ་སྟེ་
ཞེས་ པ་ ལ་ སོགས་ པ་ བཤད། ཕྱོགས་ ཚོན་འདིར། ཤར་ དཀར་ པོ་ ཆེན་པོ་ལ་
སོགས་པ་གཞུང་ན་གསལ། གྲྭའི་ཆ་རྣམས་ཐམས་ཅད་དང་ཞེས་པ་དཀྱིལ་འཁོར་
གྱི་རྒྱན། སྒོ་རྣམས་ཀྱི་ནི་ཞེས་པ་སྒོ་བཞི་པོ་ཐམས་ཅད་ཀྱི་སྒོ་ཁྱུད་དང་
། རྡོ་རྗེ་དང་
རིན་པོ་ཆེ་ནི་རིན་པོ་ཆེ་དང་དར་དཔྱངས་དང་རྔ་མའི་ཆུན་པོ་ལ་སོགས་པའི་རྒྱན་
སྣ་ཚོགས་པ་ཡོད་པའོ། །རྣམ་པ་སྣ་ཚོགས་མཛེས་པར་བྱེད་ནི་དཀྱིལ་འཁོར་གྱི་
རྒྱན་དང་འོད་ཟེར་ལ་སོགས་པ་རྣམ་པ་སྣ་ཚོགས་ཀྱིས་མཛེས་པའོ། །
འོ་ན་གོང་ན་སངས་རྒྱས་མགོན་པོའི་དཀྱིལ་འཁོར་ནི། ཤར་གྱི་ཆར་ནི་
248 202



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རབ་གྲགས་ཏེ་ཞེས་པ་ལ་སོགས་པ་བཤད་འདུག་པས། རིགས་བསྡུས་པ་དཀྱིལ་
འཁོར་གཅིག་ལས་མེད་དམ་ཞེ་ན། གཙོ་བོ་འཕོས་པ་དཀྱིལ་འཁོར་བཅུར་འགྲོར་
རུང་ཞིག་ཡོད་ཟེར་བ་ནི་དེ་འདི་ཡིན་གསུངས། སངས་རྒྱས་མགོན་པོ་གང་ཉིད་ཀྱི་
ཞེས་པའི་ཚིག་གསུམ་གྱིས་ནི་དབུས་ཀྱི་གཙོ་བོ་གང་དང་གང་གིས་བྱས་པ་ལ་དེ་
དང་དེའི་དཀྱིལ་འཁོར་ཟེར་ཏེ། དེ་ཡང་དབུས་ཀྱི་གཙོ་བོ་མི་བསྐྱོད་པས་བྱས་ན་
མི་བསྐྱོད་པའི་ རིགས་བསྡུས། དེ་བཞིན་དུ་རྣམ་སྣང་
། རིན་འབྱུང་
། སྣང་མཐའ།
དོན་གྲུབ་ལ་སོགས་པ་གང་དང་གང་གིས་གཙོ་བོ་བྱས་པ་ལ་དེ་དང་དེའི་རིགས་
བསྡུས་ཟེར་རོ། །
དཀྱིལ་འཁོར་གྱི་ངེས་ཚིག་ནི། སྙིང་པོ་ནི་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་ལེན་པའི་ཕྱིར་དཀྱིལ་འཁོར་ཞེའོ། །དེ་ཡང་རིགས་བསྡུས་པ་དང་བྱེ་བྲག་པ་
གཉིས་སུ་ལེའུ་ལྔ་པ་བཤད་ཟེར་བ་དེ་འདི་ཡིན་ནོ། །དཀྱིལ་འཁོར་རེ་རེ་བསྒོམ་
པའམ་ཞེས་པ་རིགས་བྱེ་བྲག་པའི་དཀྱིལ་འཁོར་ལྔ། ཡང་ན་བསྡུས་པའི་དཀྱིལ་
འཁོར་རོ་ཞེས་པ་རིགས་བསྡུས་བ་བཟུང་
། དེ་ལ་ཡང་གཉིས་ལ། བརྒྱད་བརྒྱད་
ཀྱི་དབུས་བཞུགས་སམ་ཞེས་པ་འཁོར་ལྷ་མོ་བརྒྱད་བརྒྱད་ཀྱི་དབུས་ན་བཞུགས་
པ་དེ་དགུ་ཚན་ལྔའོ། །ཡང་ན་ཉི་ཤུ་ལྔ་རྣམས་ཀྱི་ཞེས་པ་ལྷ་མོ་བཞི་བཞིའི་དབུས་
ན་བཞུགས་པ་དེ་ལྔ་ཚན་ལྔའི་དཀྱིལ་འཁོར་རོ། །དེ་གཉིས་ཀ་ལ་སྒོ་སྐྱེས་མ་
རྣམས་སྒོར་བཀད་པ་ནི་སྒོ་བ་ཐུན་མང་དུ་ཡོད་པ་དེ་ལ། དེ་ཚེ་བསྡུས་པའི་དཀྱིལ་
འཁོར་རོ་ཞེས་སོ། །སྒོ་བ་བཞི་པོའི་མིང་
། ལྕགས་ཀྱུ་ནི་ཤར་ཀྱི། ཞགས་པ་ནི་
ལྷོའི། ལྕགས་སྒྲོག་ནི་ནུབ་ཀྱི། དེ་བཞིན་རྡོ་རྗེ་འབེབས་པ་ནི་དྲིལ་བུ་སྟེ་བྱང་གི་སྒོ་
བའི་མིང་ངོ༌། །དེས་སུས་གསུངས་ན། བཅོམ་ལྡན་འདས་རིགས་བསྡུས་པ་ཆེན་
248 --203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
པོའི་དམ་ཚིག་ཞེས་པ་རིགས་བསྡུས་པའི་དཀྱིལ་འཁོར་སྟོན་པ་ལས་མ་འདའ་
བས་དེ་སྐད་ཅེས་བཀའ་སྩལ་ཏོ། །
ད་ནི་གཙོ་བོ་རིགས་རྣམ་པ་ལྔའི་ཕྱག་མཚན་རྣམ་དག་དང་བཅས་ཏེ་
བསྟན་པ་ནི། མི་བསྐྱོད་ཧེ་བཛྲ་ཕྱག་མཚན་ལེའུ་བཞི་པར་བཤད་པས་འདིར་མི་
འཆད། འདིར་ རིགས་བཞི་པོའི་འཆད། དེ་ལས་ཀྱང་སྣང་མཐའ་ཧེ་བཛྲའི་ཕྱག་
གཡས་ པ་བརྒྱད་ན་འདི་རྣམས་བསྣམས་སོ། །དྲེད་ དང་ གཅིག །བྱ་རྒོད་ དང་
གཉིས། དེ་ བཞིན་ དུ་ བསེ་ དང༌ གསུམ། བ་ མེན་ དང་ བཞི། སྟག་ ཉིད་ དང༌ ལྔ།
ཝའམ་སྤྲེའུ་གང་ཡང་རུང་སྟེ་དྲུག །ཆུ་སྲིན་དང་བདུན། ན་ཀྲ་ཞེས་ལྕེ་སྤྱང་དང་
བརྒྱད་པོ་དེ། རྡོ་རྗེ་ཆོས་ཀྱི་གཡས་རྣམས་སུ་ཞེས་པ་སྣང་མཐའི་ཕྱག་གཡས་པ་
བརྒྱད་ན་དེ་རྣམས་བཟུང་པའོ། །ཕྱག་གཡོན་པའི་ཐོད་པ་བརྒྱད་ན། ལྭ་དང་འུག་
པ་ལ་སོགས་པ་བརྒྱད་བསྣམས་ཏེ་ གཞུང་ན་གསལ། རྣམ་སྣང་གི་ གཡས་ པ་
བརྒྱད་ན། རྨ་བྱ་དང་གཅིག །མ་ཧེ་དང་གཉིས། མ་ར་ཀ །ཆུ་སྲིན་དང་གསུམ།
ཉ་དང་བཞི། ཉ་རྒྱལ་ན་ཉ་ཁྲབ་ཅན་དང་ལྔ། རུས་སྦལ་དོང་དྲུག །ཀླུ་ལྷག་ལྡན་
དང་བདུན། དེ་བཞིན་དུ་ངང་མོ་དང་བརྒྱད་པོ་དེ། རྟག་པ་རྣམ་པར་སྣང་མཛད་ཀྱི་
གཡས་པ་རྣམས་ནའོ། །གཡོན་པ་བརྒྱད་ན། ད་བྱིད་ནི་སྤྲུལ་ཡིན་གཅིག །སྲོག་
ཆགས་མཛེས་རྟ་སྦྲུལ་ཁྲའོ་དང་གཉིས། སྲོག་ཆགས་ཧ་ལ་ཧ་ལ་སྦྲུལ་ནག་པོ་དང་
གསུམ། ཨ་འཛིན་སྦྲུལ་དཀར་པོ་དང་བཞི། བྱི་བ་དང་ལྔ། བྱ་འདྲ་དང་དྲུག །དྲི་
ལྡན་ནི་བྱ་རྒོད་དང་བདུན། ས་རཾ་ག་བྱ་བཞད་དང་བརྒྱད། གཡོན་པའི་ཐོད་པ་
བརྒྱད་པོ་རྣམས་ནའོ། །རིན་འབྱུང་གི་གཡས་པ་བརྒྱད་ན། ཀ་རན་ཏ་ཀའི་བྱ་ལ་
སོགས་བརྒྱད་རྣམས་ཏེ་གཞུང་དུ་གསལ་ལོ། །གཡོན་པ་བརྒྱད་ན་སྟོབས་ཀྱི་རྒྱུ་
248 -204



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
ནས་མཐའ་ཡས་ཀྱི་བར་ཏེ། རིན་ཆེན་རྒྱལ་པོའི་གཡོན་ནའོ་ཞེས་སོ། །དོན་གྲུབ་
གྱི་གཡས་པ་བརྒྱད་ན། གཟའ་ལག་ནས་ཁྱབ་འཇུག་གི་བར་དུ། རྟ་རྒྱལ་གཡོན་
པ་མིན་པར་གྲགས་ནི་གཡས་པ་བརྒྱད་ནའོ། །གཡོན་པ་བརྒྱད་ན། དབང་པ་དང་
གཅིག །ཚངས་པ་དང་གཉིས། དེ་བཞིན་དྲག་ནི་ཁྱབ་དང་གསུམ། འདོད་པའི་ལྷ་
དགའ་རབ་དབང་ཕྱུག་དང་བཞི། དེ་བཞིན་གཞོལ་འདའ་འཛིན་ནི་འདོད་པའི་ལྷ་
ཐོང་པ་དང་ལྔ། གཅེར་བུ་དང་དྲུག །ཐང་བཟངས་རིས་དང་བདུན། གཏོར་མ་
ཞེས་བྱ་བ་དང་བརྒྱད་པོ་དང་དོན་གྲུབ་ཀྱི་གཡོན་པ་རྣམས་ནའོ། །
གཙོ་བོ་རིགས་ལྔའི་ཞལ་ཕྱག་དང་དབུ་རྒྱན་ལ་སོགས་པ་ལེའུ་དགུ་པར་
འོང་། འཁོར་ལྷ་མོ་རྣམས་གྱི་ཕྱག་མཚན་རྣམ་དག་དང་བཅས་པ་གོང་ལེའུ་བཞི་
པར་བཤད། མི་བསྐྱོད་ཧེ་བཛྲའི་ཕྱག་མཚན་རྣམ་དག་ལེའུ་བཞི་པར་བཤད་པ་ལ་
དགོངས་ནས་འདིར་མ་བཤད། འདིར་རྣམ་དག་ཕྱོགས་གཅིག་ཏུ་འཆད་དོ། །དེ་
ཡང་མི་བསྐྱོད་པའི་ཕྱག་གཡས་པ་བརྒྱད་ན་གླང་པོ་ཆེ་ལ་སོགས་པ་བརྒྱད་
བསྣམས་པ་དེ་ནད་འདི་བརྒྱད་ཤས་ཆེ་བའི་སེམས་ཅན་བརྒྱད་བསྣམས་པའོ། །
གློ་དང་དབུགས་ཞེས་པ་ནས། ཁོག་སྲན་སྦགས་པའི་རང་བཞིན་རྣམས་ཀྱི་བར་དུ།
གླང་པོ་སོགས་པར་རབ་ཏུ་གྲགས་ནི་བཅོམ་ལྡན་འདས་ཀྱིས་ནད་བརྒྱད་ནད་
བརྒྱད་དངོས་སུ་བཟུང་ན་མ་བཏུབ་ནས་ནད་བརྒྱད་ཤས་ཆེ་བའི་སེམས་ཅན་
བརྒྱད་བསྣམས་པ་ཡིན། གཡོན་པ་བརྒྱད་ཀྱི་རྣམ་དག་མི་འཆད་པ་ནི་གཡོན་པའི་
ཕྱག་མཚན་ཐམས་ཅད་དབུགས་འབྱིན་པའི་ལྷ་བྱ་བ་ཟག་མེད་ཀྱི་བདེ་བ་སྟེར་
བའི་ལྷ་ཡིན་པས་རྣམ་དག་མི་དགོས་པས་མ་འཆད། ཐམས་ཅད་དེ་བཞིན་དུ་
ཤེས་པར་བྱའོ། །སྣང་མཐའི་གཡས་ཀྱི་རྨ་བྱ་ལ་སོགས་པ་བརྒྱད་ནི་གཤོང་ནད་
248 -205



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ལ་སོགས་པ་བརྒྱད་ཤས་ཆེ་བའོ། །རྣམ་སྣང་གི་རྨ་བྱ་ལ་སོགས་པ་བརྒྱད་མིག་
ཚག་ལ་སོགས་པ་ཤས་ཆེ། རིན་འབྱུང་གི་ཀ་རན་ཏ་ཀི་བྱ་ལ་སོགས་པ་བརྒྱད། རྐ་
སྐྲངས་ལ་སོགས་པ་ཤས་ཆེ། དོན་གྲུབ་ཀྱི་གཡས་ཀྱི་གཟའ་ལག་ལ་སོགས་པ་
རྣམས་རླུང་ཁྲིས་ལ་སོགས་པ་བརྒྱད་ཤས་ཆེ་བའོ། །
དེའི་དགོས་པ་ནི། འགྲོ་བ་རྣམས་ཀྱི་ནང་ན་རབ་མཆོག་ནི་ཞེས་པ་གཙོ་
བོ། མི་རྣམས་ཀྱི་ནི་འགྲོ་བ་ཏེ་ཞེས་པ་འགྲོ་བ་རིགས་དྲུག་གི་ནང་ན་གཙོ་ཆེ་བ་དེ་
མིའི་འགྲོ་བ་ཡིན་ཞེའོ། །དེ་ནི་ཞེས་པ་མིའི་འགྲོ་བ་དེའོ། །ནད་ཀྱིས་གཡེངས་
མཐོང་ཏེ་ཞེས་ པ་ནད་གོང་མ་རྣམས་ ཀྱིས་ སོ། །སེམས་ཅན་རྣམས་ནད་ ཀྱིས་
གཟིར་བར་མི་འགྱུར་བར་ བྱ་ བའི་ ཕྱིར། སངས་ རྒྱས་ རིགས་ ལྔ་པོ་རྣམས་རྫུ་
འཕྲུལ་ཆེ་བས། རིགས་ལྔ་པོ་ཉིད་ཀྱི་སྐུ་ལ་བཟློག་མཛད་པའོ། །
དེ་བས་ནད་རྣམས་ཞི་བར་བྱ་བའི་ཕྱིར་སངས་རྒྱས་རིགས་ལྔ་པོ་ནི། དེ་
ཡང་ནད་དངོས་གཟུང་དུ་མ་བཏུབ་ནས་དེ་རྣམས་ཤས་ཆེ་བའི་གླང་པོ་ཆེ་ལ་
སོགས་པའི་སེམས་ཅན་བརྒྱད་བསྣམས་ནས་བཅོམ་ལྡན་འདས་ཉིད་ཀྱི་སྐུ་ལ་
བཟློག་པའོ། །དེ་ལྟར་ནི་རིགས་བསྡུས་པ་དང་བྱེ་བྲག་པ་བསྒོམ་པར་བྱེད་པ་ལ།
ནད་དང་ཁོང་ནད་ཀྱང་མེད་ལ། ཁོང་ཁྲོ་མེད་ནི་དུག་ལྔ་དུག་གསུམ་མེད་དོ། །
ནད་མེད་ཅིང་འཆི་བ་ཡང་མེད་དོ་ཀྱི་ཞེའོ། །ཉོན་མོངས་པ་ང་རྒྱལ་མེད་ཅིང་གཏི་
མུག་མེད་དེ་དོན་དུག་ལྔ་མེད་དོ། །
གང་ཟག་དེ་ལ་བསྒྲེས་པ་མེད་ཅིང་སྐོམ་པ་ཡང་མེད། དེ་བཞིན་དུ་ཧེ་བཛྲ་
སྒོམ་པ་དེ་ལ་ངན་སོང་གསུམ་གྱི་སྡུག་བསྔལ་ཡང་མེད་དོ། །ལྷ་དང་ནི་ལྷ་མཐུ་བོ་
ཆེ། ལྷ་མིན་མཐུ་བོ་ཆེ་དང༌། མི་རྣམས་ནི་མི་མཐུ་བོ་ཆེའོ། །དེ་རྣམས་སུས་ཀྱང་
248 -206



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རིགས་ལྔ་སྒོམ་པའི་སྒོ་ཆེན་པ་དེ་ལ་འཆིང་པར་མི་འགྱུར་རོ། །ཞེས་སོ། །
ད་ནི་ལེའུ་ཡང་མཚན་བསྟན་པ་ནི། ནད་ཐམས་ཅད་ནི་གློ་དང་དབུགས་
དང་ཞེས་པ་ལ་སོགས་པའོ། །དབུགས་དབྱུང་བ་ནི་ནད་དེ་རྣམས་ལས་སེམས་
ཅན་རྣམས་དབྱུང་ཞིང་སྐྱོབ་པའོ། །རབ་ཏུ་བཟློག་པ་ནི་སངས་རྒྱས་རིགས་ལྔ་ཉིད་
ཀྱི་སྐུ་ལའོ། །རྡོ་རྗེ་ནི་གཙོ་བོ་རིགས་རྣམ་པ་ལྔའོ། །ཞེས་བྱ་བ་ནི་གཞུང་ཚིག་དང་
ཡི་གེར་གཏན་ལ་འབེབས་པའོ། །ལེའུ་ནི་པ་ཏ་ཞེས་པ་གཞུང་གཅོད་ཅིང་སྐྱོང་
བའོ། །ལྔ་པ་ནི་གྲངས་ཀྱི་གནས་གཞན་ནོ། །རིན་པོ་ཆེ་ཟླ་བའི་སྒྲོན་མ་ལས་ལེའུ་
ལྔ་པའོ།།
11
ལེའུ་དྲུག་པ་འདི་ལ་དོན་གསུམ་ལས། སྡུད་པ་པོས་མཚམས་སྦྱར་བ་ནི།
དེ་ན་ནི་ལེའུ་ལྔ་པ་བཤད་པའིའོ། །རྒྱལ་པོ་རྡོ་རྗེ་འཛིན་ནི་རྒྱུད་ཀྱི་སྟོན་པའོ། །
ཀུན་ནི་རིགས་ལྔའོ། །གཟུགས་ན་ཡུམ་རྣམ་པ་ལྔའོ། །གཟུགས་ནི་ཡུམ་རྣམ་ལ
ལྔའོ། །རྣམ་འཛིན་པ་ན་ རིགས་ ལྔ་ རོ་ གཅིག་ཏུ་གྱུར་པའི་སྐུ་ཡིས་པས་སོ། །
མཁའ་འགྲོ་མ་ནི་ཡུམ་སངས་རྒྱས་སྤྱན་དང་མ་མ་ཀི་ལ་སོགས་པའི་ཌཱ་ཀི་མ་
ཐམས་ཅད་ཀྱི་ཡིད་འཕྲོག་པའི་སྟོན་པ་དེས། གསུང་ནི་འདི་སྐད་བཀའ་སྩལ་ཏོ་
ཞེས་པ་འཁོར་རྣམས་ལའོ། །
ད་ནི་ལེའུ་ཡི་གཞུང་དངོས་ལ་ཆོས་བརྒྱད་ལས། དང་པོ་རིགས་བསྡུས་
པའི་དཀྱིལ་འཁོར་དུ་གཙོ་བོ་རིགས་རྣམ་པ་ལྔ་བྱང་ཆུབ་པ་ལྔས་རིམས་ཀྱིས་སྒོམ་
ཞིང་དུས་མ་བསྒོམ་པ་ནི། ཐུགས་ཀྱི་རྗེས་སུ་དྲན་དམགས་ཏེ་ཞེས་པ་ལ་སོགས་
པས་སྟོན་ཏེ། དེ་ཡང་གོང་ལེའུ་ལྔ་པ་དེ་ རིགས་བསྡུས་ཀྱི་མངོན་པར་རྟོགས་པ་
མདོར་བསྟན། དྲུག་པ་འདི་རྒྱས་བཤད། བདུན་པ་ཡན་ལག་ཏུ་བྱས་ཏེ་གསུམ་པོ་
248 --207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དེ་བསྡབས་ནས་རིགས་བསྡུས་ཀྱི་མངོན་རྟོགས་ལམ་དུ་སློང་ངོ༌
། །དེ་ལ་རིགས་
བསྡུས་པ་བསྒོམ་པར་འདོད་པའི་གང་ཟག་དེས། སྔོན་དུ་བླ་མ་དམ་པ་གཅིག་ལ
དབང་བསྐུར་ཐོབ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ། ཕྱི་
མའི་ ལེའུ་ གསུམ་པ། ལྔ་པ། བཅུ་ གཉིས་ པ། གུར་ གྱི་ལེའུ་གཉིས་པ། བཞི་པ།
བདུན་པ། བརྒྱད་ པ། བཅུ་བཞི་པ། བཅོ་ ལྔ་ པ་རྣམས་ ལས་བྱུང་བ་བཞིན་དུ་
དབང་བསྐུར། དེ་ལྟར་དབང་བསྐུར་ཐོབ་པ་དང་བརྟག་པ་ཕྱི་མའི་ལེའུ་དྲུག་པ་
ནས་འབྱུང་པ་བཞིན་དུ་རིགས་བསྡུས་པའི་ཐང་སྐུ་མཚན་ཉིད་དང་ལྡན་པ་ཞིག་བྲི།
ཐང་སྐུ་ལ་རབ་ཏུ་གནས་པ་བྱེད་དགོས་པས་བརྟག་པ་ཕྱི་མའི་ལེའུ་དང་པོ་དང་།
གུར་ལེའུ་དགུ་པ་ནས་འབྱུང་པ་བཞིན་རབ་ཏུ་གནས་པ་བྱ། རབ་ཏུ་གནས་པ་བྱས་
པའི་ཐང་སྐུ་དེ་གནས་གང་དུ་བསྐྱེར་ན། གུར་ལེའུ་བཞི་པའི་དུར་ཁྲོད་དང་ནི་ཆུ་
འགྲམ་དང་ཞེས་པ་ལ་སོགས་པའི་གནས་དེར་ཁྱེར་ཏེ། གནས་དེར་མཎྜལ་དང་
མཆོད་པ་གཏོར་མ་བཤམ་རྗེ་བཙུན་གྱི་ཐང་སྐུ་བཀྲམ་ལ་སྲོད་ལ་ཉལ་ནང་པ་ཐོ་
རངས་ཁ་སྐྱ་རེངས་དང་པོ་ཤར་ནས་བསྒོམ་པ་ལ་ཆོས་རྣམ་པ་བཞི། ལུས་ཀྱི་ཞེན་
པ་བཟློག་པའི་དོན་དུ་བསྐྱེད་པའི་རིམ་པ་བསྒོམ་པ། ངག་གི་ཞེན་པ་བཟློག་པའི་
དོན་དུ་བཟླས་པ་བྱ་བ། སེམས་ཀྱི་ཞེན་པ་བཟློག་པའི་དོན་དུ་རྫོགས་པའི་རིམ་
བསྒོམ་པ། ཐུན་མཚམས་ཀྱི་ཆོས་དང་བཞིའོ། །དེ་ལྟར་ཡང་གུར་ལེའུ་བརྒྱད་པ་
ནས། ཕྱག་རྒྱ་ཆེན་པོ་རབ་སྦྱར་བས། རིན་ཆེན་སྐུར་ནི་རྣམ་པར་སྦྱོང་ཞེས་པ་ལ་
སོགས་པ་སངས་རྒྱས་ཉིད་ཀྱིས་མིང་ཐོགས་མཛད་དོ། །
དེ་ལས་དང་པོ་ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་
བསྒོམ་པ་ལ་གཉིས་ཏེ། རྒྱུའི་ཧེ་རུ་ཀ་བསྐྱེད་པ་དང་
། འབྲས་བུའི་ཧེ་རུ་ཀ་བསྐྱེད་
248 ---208



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པའོ། །དང་པོ་ལ་ཆོས་བཅུ་ཡོད་པ་ལས། བླ་མ་དག་པའི་ཆོ་ག་བྱ་བ་ནི། བསྒྲུབ་
པ་པོ་སྟན་བདེ་བའི་སྟེང་དུ་འདུག་ནས་ཧེ་བཛྲ་ཞེས་བརྗོད་པས་བདག་དང་མི་
བསྐྱོད་ཧེ་བཛྲ་ཞལ་བརྒྱད་ཕྱག་བཅུ་དྲུག་པ་སྐུ་མདོག་སྔོན་པོ་གཅིག་ཏུ་ཝལ་གྱིས་
བསྒོམ། དེའི་སྙིང་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པར་ཁ་བྱེ་བའི་
དབུས་སུ་བརྒྱུད་ལས་ཉི་མའི་དཀྱིལ་འཁོར་དམར་པོ་ཞིག་བསྒོམ། དེའི་སྟེང་དུ་ས་
བོན་བསྒོམ་པ་ལ་དབུས་སུ་ཧཱུཾ་སྔོན་པོ། ཤར་དུ་ བྷཾ དཀར་པོ། ལྷོར་ཛི་སེར་པོ།
ནུབ་ཏུ་ཨོཾ་དམར་པོ། བྱང་དུ་ཁཾ་ལྗང་ཁུ་སྟེ་ཡིག་འབྲུ་ལྔ་བསྒོམ། དེ་ལས་འོད་ཟེར་
ཁ་དོག་ལྔ་འཕྲོས་པ་ལས་མདུན་གྱི་ནམ་མཁར་ཚོགས་པའི་རྟེན་རིགས་བསྡུས་
པའི་དཀྱིལ་འཁོར་ལྔ་ཚན་ལྔའམ་དབུ་ཚན་ལྔ་བླ་མ་ཤར་ཁོམས་ན་བཞུགས་པ
དང་ བཅས་ པ་ ཞིག་ སྤྱན་ དྲངས། དེ་ ལ་ ཕྱི་ནང་གསང་ བ་ གསུམ་ གྱིས་ མཆོད་
གསུངས་ཏེ་ཕྱི་མཆོད་དེ་ཙམ་མི་མཛད་པར་གདའ། ནང་དང་གསང་བའི་མཆོད་
པ་མཛོད། ནང་གི་མཆོད་པ་གྷོ་རི་ནག་མོ་བདུད་རྩི་བྱང་ཆུབ་སེམས་ཀྱིས་ཐོད་པ་
བཀང་པ། དེ་བཞིན་དུ་ཙོ་རི་དམར་མོ་པད་མ་རཀྟ་བྷེ་ཏ་མི་སེར་མོ་བདུད་རྩི་དྲི་
ཆུས་ཐོད་པ་བཀང་པ་ལ་སོགས་པ་དང་
། གསང་བའི་མཆོད་པ་དྷོམ་བི་ནི་ཁྲ་མོ་
སྤྲོས་ནས་སྙོམས་འཇུག་གི་མཆོད་པས་ཀྱང་མཆོད་དོ། །
དེ་ནས་སྡིག་པ་བཤག་པ། རྗེས་སུ་ཡི་རང་པ། སྐྱབས་སུ་འགྲོ་བ། ལམ་
བསྟེན་པ། སེམས་བསྐྱེད་པ། དགེ་བའི་རྩ་བར་བསྔོ་བ་དང་བདུན་རྣམ་དག་བྱ།
དེའི་རྗེས་ལ་གུར་ལེའུ་བཅུ་གཉིས་པའི་དཀོན་མཆོག་གསུམ་ལ་སྐྱབས་སུ་མཆི་
ཞེས་པ་ལ་སོགས་པ་བརྗོད་ནས་དོན་དྲན་པར་བྱས་ན་གསལ་བཏབ་པར་འགྲོ།
དེ་ནས་ཧེ་བཛྲ་མཎྜ་ལ་མུ་ཞེས་བརྗོད་ལ་ཚོགས་གསོག་པའི་རྟེན་མི་དམིགས་པར་
248 ---209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བསྒོམ། དེ་ལྟར་བརྟག་པ་དང་པོའི་ལེའུ་གསུམ་པ་ནས། ནམ་མཁར་རྗེ་བཙུན་
ལྟས་ནས་ནི། །རྡོ་རྗེ་སྐྱེ་བ་སྙིང་རྗེ་ཆེ། །རྒྱན་རྣམས་ཐམས་ཅད་འཛིན་པའི། །ལྷ་
མོ་བརྒྱད་པོ་རྣམས་ཀྱིས་མཆོད་ཞེས་པ་དང་
། གུར་ལེའུ་བཞི་པ་ལས། བླ་མ་རྡོ་རྗེ་
ཅན་མཆོད་ཅིང་། བདུན་པོ་ཡོངས་སུ་དག་པ་བྱ་ཟེར། ལེའུ་བཅུ་གཉིས་པ་ནས་
བརྟུལ་ལྡན་བླ་མ་སངས་རྒྱས་མཆོད་ཞེས་པ་ལ་སོགས་པ་བཤད་དོ། །
དེ་ནས་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་དང༌། སྡུག་བསྔལ་དང་བྲལ་ན་ཅི་མ་
རུང་སྙམ་པའི་སྙིང་རྗེ་དང་
། ཟག་པ་མེད་པའི་བདེ་བ་རྒྱུན་བརྟན་ན་ཅི་མ་རུང་
སྙམ་ པའི་ དགའ་བ། དགྲ་མེད་ གཉེན་མེད་བཤེས་ མེད་ཟིན་མེད་པའི་བཏང་
སྙོམས་བསྒོམ་མོ། །དེ་ལྟར་བརྟག་པ་ དང་ པོའི་ ལེའུ་གསུམ་ པ་ ལས། དང༌ པོ་
བྱམས་པ་སྒོམ་པར་བྱ་ཞེས་པ་དང་། གུར་ལེའུ་བཅུ་གཉིས་པ་ལས། ཚངས་པའི་
གནས་པ་བཞི་པོ་རྣམས། བྱས་ཏེ་སེམས་ཀྱི་ངལ་གསོ་བྱ་ཞེས་སོ། །
དེ་ནས་སྟོང་པ་ཉིད་དུ་བསྒོམ་པ་ལ་གསུམ་ལས། དང་པོ་ཐུགས་ཀའི་ཡིག་
འབྲུ་ལྔ་པ་ལས་འོད་སྤྲོས་ནས་ཕྱི་སྣོད་འོད་དུ་བཞུ། དེ་ནང་བཅུད་ལ་ཐིམ། དེ་
འོད་དུ་བཞུ་བདག་གི་ལུས་ལ། དེ་ སྙིང་པད་མ་འདབ་མ་བརྒྱད་ལ་དེ་ཉི་མའི་
དཀྱིལ་འཁོར་ལ་དེ་ས་བོན་ལྔ་ལ། དེ་རྣམས་ཇེ་ཆུང་ཇེ་ཕྲ་ལ་ནཱ་དའི་རྣམ་པར་
བསྒོམ་པ་དེ་འཇུག་པའོ། །སེམས་ཉིད་ན་ད་ལྔ་པོ་ཉིད་སེམས་ཀྱི་ངོ་བོར་གནས་པ་
དེ་གནས་པ་བྱང་སེམས། བརྗོད་པ་བདག་རང་གིས་བརྗོད་ཀྱང་རང་སྒྲ་ནཱ་ད་ལྔ་
པོ་ལ་དྲག་ པར་ བསམས་ནས། ཨོཾ་ཤུ་ ཛཱ་ ཏ་ བརྗོད་ པས་བདག་དང་ དངོས་པོ་
ཐམས་ཅད་སྟོང་པ་ཉིད་དུ་བསྒོམ་པ་ནི་བརྟན་པ་བྱང་ཆུབ་ཀྱི་སེམས། དེ་ལྟར་
248 210



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
བརྟག་པ་དང་པོའི་ལེའུ་གསུམ་པ་ལས། ཡང་ནི་སྟོང་པའི་བྱང་ཆུབ་སྟེ་ཞེས་པ་
དང་། གུར་ལེའུ་བཞི་པ་ནས། བྱང་ཆུབ་ཏུ་ནི་སེམས་བསྐྱེད་དེ་ཟེར། བཅུ་གཉིས་
པ་ནས་དཔའ་བོ་བདེན་རྫུན་རྣམ་དཔྱད་པ། །བརྟག་པ་ཉེ་བར་བརྟག་མི་བྱ། །ཨཱ་
ཤུ་ཛྙཱ་ན་ཞེས་སོ། །
དེ་ནས་བསྲུང་པའི་འཁོར་ལོ་བ་སྒོམ་པ་ནི། མདུན་དུ་རཾ་ལས་ཉི་མའི་
དཀྱིལ་འཁོར་གྱི་སྟེང་དུ་ཧཱུཾ་སྔོན་པོ་ལ་སྣ་ཚོགས་རྡོ་རྗེ་རྒྱ་གྲམ་པའི་ལྟེ་བ་ལ་ཧཱུཾ་
གིས་མཚན་པ་དེ་ལ་རྡོ་རྗེ་རྒྱ་གྲམ་པ་ནས་འབྲུ་ཙམ་པ་དཔག་ཏུ་མེད་པ་འཕྲོས་
པས། སྟེང་དུ་འཕོས་པས་རྡོ་རྗེའི་གུར། འོག་ཏུ་རྡོ་རྗེའི་ས་གཞི། བར་སྣང་ཐམས་
ཅད་ར་བ་དང་འདྲ་བར་བསྒོམ། དེའི་ནང་དུ་ཧཱུཾ་ལས་འཁོར་ལོ་རྩིབས་བཅུ་པའི་
དབུས་ཀྱི་ལྟེ་བ་ལ་ཟླུམ་པོ་དང་བཅས་པ་ཕྱོགས་བཞི་མཚམས་བཞི་སྟེང་འོག་
གཉིས་ཏེ་དྲུག་རྩིབས་བཅུ་པ་ཞིག་བསྒོམ། རྩིབས་བཅུ་ མ་ སཾ་ ལས་ པད་མའི་
གདན་བཅུ། དེའི་སྟེང་དུ་མ་ལས་ཉི་མའི་དཀྱིལ་འཁོར་བཅུ། དེའི་སྟེང་དུ་ཧཱུྃ་བཅུ་
བཞུ་བ་ལས་ཁྲོ་བོ་བཅུ་བསྒོམ་སྟེ་སྐུ་མདོག་དང་ཕྱག་མཚན་གུར་ལེའུ་བཅུ་བཞི་པ་
ནས་འབྱུང་པ་བཞིན་ནོ། །དེ་རྣམས་ཀྱང་ཞབས་གཡས་པ་བརྐྱང་ནས་གདན་ཉི་
མའི་དཀྱིལ་འཁོར་ལ་ནས་རེ་ཙམ་མ་རེག་པའོ། ཁྲོ་བོ་བཅུ་མ་གཡོ་མི་ལྡེག་པར་
འཁོར་ལོ་དེ་སྐད་ཅིག་ཀྱང་མི་སྡོད་པར་འཁོར་བས་བར་དུ་གཅོད་པ་ཐམས་ཅད་
མལ་མལ་གཏུབ་པ་ཚག་ཚག་ཆེམ་ཆེམ་པའི་སྒྲ་དང་བཅས་པ་སྟེ་ལེའུ་བཅུ་བཞི་པ་
བཞིན་ནོ། །
དེ་ལྟར་རྡོ་རྗེ་ར་བའི་བསྲུང་འཁོར་བརྟག་པ་དང་པོའི་ལེའུ་གསུམ་པ་ནས།
རེ་བ་ཉི་མ་མདུན་དུ་རྣམ་བསྒོམས་ནས་ཞེས་པ་ལ་སོགས་པ་བཤད། གུར་ལེའུ་
248 -211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཅུ་གཉིས་པ་ནས། ཡི་གེ་ཧཱུྃ་གི་སྦྱོར་མཆོག་གིས་ཞེས་པ་དང་
། རིགས་བསྡུས་ཀྱི་
དབུས་སུ་ཁྲོ་བོ་བཅུའི་བསྲུང་འཁོར་བསྒོམ་པའི་དང་པོ་གུར་ལེའུ་བཅུ་བཞི་པ་
ནས་བྱེད་གསུངས། དེ་ནས་ཆོས་འབྱུང་བསྒོམ་པ་བརྟག་པ་དང་པོའི་ལེའུ་བརྒྱད་
པ་ནས། ནམ་ མཁའི་དབུས་སུ་བྷ་ག་བསམ། ཞེས་པ་དང་། གུར་ལེའུ་བཞི་པ་
ནས། ཆོས་ ཀྱི་འབྱུང་གནས་རྣམ་པར་བསྒོམ་ཟེར་བས་ཆོས་འབྱུང་གྲུ་གསུམ་
དཀར་པོ་རྩ་བ་ཕྲ་བ་ཐུར་དུ་ཟུག་པ་ཁ་གཏེང་ཆེ་བ་གྱེན་དུ་གདེངས་པ་ཞིག་བསྒོམ་
མོ། །
ཆོས་ འབྱུང་ དེའི་ནང་དུ་འབྱུང་བ་ རིམ་རྩེགས་བསྒོམ། གུར་ ལེའུ་བཅུ་
གཉིས་པ་ནས། སྲིད་པ་ལུགས་འབྱུང་དུ་བཤད། བརྟག་པ་དང་པོའི་ལེའུ་བརྒྱད་
པ་ནས། ལུགས་བཟློག་ཏུ་བཤད་དེ། འདིའི་དུས་སུ་གུར་ལེའུ་བཅུ་གཉིས་པ་ལྟར་
བསྒོམ་སྟེ། དང་པོ་ཡཾ་ལས་རླུང་གི་དཀྱིལ་འཁོར་ཟླ་གམ་པ། དེའི་སྟེང་དུ་རཾ་ལས་
མེའི་དཀྱིལ་འཁོར་གྲུ་གསུམ་པ་དཀར་པོ། དེའི་སྟེང་དུ་ལཾ་ལས་ སའི་དཀྱིལ་
འཁོར་གྲུ་བཞི་སེར་པོ། དེའི་སྟེང་དུ་ཧཱུཾ་ལས་འཁོར་ལོ་རྩིབས་སུམ་ཅུ་སོ་གཉིས་
པ། གུར་ལེའུ་བདུན་པ་ནས་ འཁོར་ལོ་བས་རྣམ་སྣང་ཞུ་བ་ལས་བསྐྱེད་པར་
གསལ། བླ་མ་རྣམ་སྣང་གི་ས་བོན་ལས་གསུང་དེ་ལྟར་མཛོད། །འཁོར་ལོའི་སྟེང་
དུ་ནམ་མཁའི་ནཱ་ད་ཆ་ལྔ་ཞུགས་པར་བསྒོམ། དེ་ལྟར་བརྟག་པ་དང་པོའི་ལེའུ་
བརྒྱད་ པ་ནས། འཁོར་ལོ་ ས་དང་ཆུ་ནི་སྔོན་ཞེས་པ་དང་
། གུར་ལེའུ་བདུན་པ་
ནས། འབྱུང་ པ་ བཞི་བདག་དཀྱིལ་ཏེ་ཟེར། བཅུ་གཉིས་པ་ནས། རྡོ་ རྗེ་ དཀྱིལ་
འཁོར་བསྒོམ་པར་བྱ་ཞེས་པ་ལ་སོགས་པ་བཤད་དོ། །
འབྱུང་བ་བཞི། འཁོར་ལོ་དང་ལྔ། ནཱ་ད་དང་དྲུག་ཞུ་ཞིང་འདྲེས་པ་
248-212



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རིགས་བསྡུས་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་བཅས་པ་
ནང་ལེ་ཚེ་ལྔ་པ་ལ། དབུས་ནི་པད་མ་འདབ་བརྒྱད་ལྟེ་བ་དང་བཅས་པ་ཚན་པ་
གཅིག །དེ་ བཞིན་ དུ་ ཤར། ལྷོ། ནུབ། བྱང་ ཕྱོགས་ བཞི་ ག་ ན་ པད་ མ་ འདབ་
བརྒྱད་ལྟེ་བ་དང་བཅས་པ་རེ་རེ་བསྒོམ་ཏེ་པད་མ་འདབ་བརྒྱད་ཚན་པ་ལྔ་པ་ཐོད་
འཕྲེང་དང་བཅས་པ། བར་རྡོ་རྗེའི་གདུང་གིས་བྲིས་པ། ཐ་མ་རྡོ་རྗེའི་གདུང་ཟླུམ་
གྱིས་བསྐོར་བ་དུར་ཁྲོད་ཆེན་པོ་བརྒྱད་རྡོ་རྗེར་བ་མེ་རི་དང་བཅས་པ་ཞིག་བསྐྱེད།
པད་མ་འདབ་བརྒྱད་ཚན་ལྔའི་དབུས་ཀྱི་ལྟེ་བ་ལ་བདུད་བཞིའི་གདན། པད་མ་
འདབ་བརྒྱད་ཚན་ལྔ་ལ་ཉི་མའི་དཀྱིལ་འཁོར་བརྒྱད་ཚན་ལྔ། སྒོ་བཞིར་ཡང་ཉི་
མའི་དཀྱིལ་འཁོར་བཞི་བསྒོམས་ལ་གུར་ལེའུ་བདུན་པའི་སྔགས་ཀྱི་རྒྱས་གདབ་
བོ། །དེ་ལྟར་ཡང་བརྟག་པ་དང་པོའི་ལེའུ་བརྒྱད་པ་ནས། ཆོས་འབྱུང་ལས་སྐྱེས་
འཁོར་ལོ་ནི་ཞེས་པ་དང་
། ཕྱི་མའི་ལེའུ་ལྔ་པ་ནས། མཚམས་བཞི་པ་ལ་སྒོ་བ་
པ་ཟེར། གུར་ལེའུ་བཞི་པ་ནས། དེ་ལ་སངས་རྒྱས་གནས་བསམ་ཟེར། བདུན་པ་
ནས་དེས་ནི་སངས་རྒྱས་གནས་དགོད་བྱ་ཟེར། བཅུ་གཉིས་པ་ནས་རྡོ་རྗེ་དཀྱིལ་
འཁོར་དེ་བརྟག་བྱ་ཞེས་བཤད་དོ། །
དེར་མངོན་བྱང་ལྔས་རྒྱུའི་རྡོ་རྗེ་འཆང་ཡབ་ཡུམ་བསྐྱེད་པ་ལ། གུར་བརྟག་
གཉིས་ནས་མངོན་བྱང་ལྔ་ཐོར་རེ་བ་ཞིག་བཤད་དེ། ནང་ན་བརྟག་པ་དང་པོའི་
ལེའུ་བརྒྱད་པ་ཞི་བ་དེ་ནས་བྱུང་པ་བཞིན་བསྒོམ། དེ་ཡང་དང་པོ་དབུས་ཀྱི་ལྟེ་བ་
ལ་བདུད་བཞིའི་གདན་གྱི་སྟེང་དུ་བློ་བཅུག་ཏེ། ཨཱ་ལི་གཡས་སྐོར་གཅིག་དང་
གཡོན་སྐོར་གཅིག་ལས་ཟླ་བའི་དཀྱིལ་འཁོར་བསྒོམ་པ་དེ་མངོན་པར་བྱང་ཆུབ་
པ་ན་དང་པོ་ཡེ་ཤེས་ནི་མེ་ལོང་ལྟ་བུའི་ཡེ་ཤེས། དེའི་སྟེང་དུ་ཀཱ་ལི་གཡས་སྐོར་
248-213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ལས་ཉི་མའི་དཀྱིལ་འཁོར་བསྒོམ་པ་དེ་མངོན་བྱང་ན་གཉིས་པ་ཡེ་ཤེས་ན་མཉམ་
པ་ཉིད་དོ། །དེ་གཉིས་བར་དུ་ས་བོན་མཾ་ཧཱུཾ་གཉིས་དེ་ལས་འོད་སྤྲོས་སངས་རྒྱས་
མཆོད་སེམས་ཅན་དོན་བྱས་ཚུར་འདུས་པ་ལས་རྡོ་རྗེ་གྲི་གུག་ས་བོན་གྱིས་མཚན་
པ་དེ་བྱང་ཆུབ་པ་ན་གསུམ་པ་ཡེ་ཤེས་སོ་སོར་རྟོག་པ། དེ་ལས་འོད་སྤྲོས་ལས་
གཉིས་བྱས་འདུས་པ་ལས་ཉི་ཟླ་གཉིས་ས་བོན་ཕྱག་མཚན་གཉིས་ཏེ་བཞི་འདྲེས་
པ་དེ་བྱང་ཆུབ་པ་ན་བཞི་པ་ཡེ་ཤེས་ན་བྱ་བ་གྲུབ་པའོ། །དེ་ལས་འོད་སྤྲོས་འདུས་
པ་ལས་བྱང་ཆུབ་པ་ལྔ་པ་ལ་མི་བསྐྱོད་ཧེ་བཛྲ་དང་མ་མ་ཀི་ཞལ་སྦྱར་གྱི་སྐུར་
བཞེངས་པ་ལ། གོང་ལེའུ་ལྔ་པ་ནས། སངས་རྒྱས་སྐུར་ནི་རབ་བསྒོམས་ཏེ། རྡོ་རྗེ་
སེམས་པ་རབ་བསྒོམ་བྱ་ཟེར། འདིར་ཐུགས་ཀྱི་རྗེས་སུ་དྲན་དམིགས་ཏེ་ཞེས་པ་
མི་བསྐྱོད་ཧེ་བཛྲ་ཡབ་ཡུམ་གྱི་སྐུར་བཞེངས་པ་དེ་མངོན་བྱང་ན་ལྔ་པ་ཡེ་ཤེས་ན་
ཆོས་ཀྱི་དབྱིངས་ཀྱི་ཡེ་ཤེས་སོ། །
དེ་ལ་མཁའ་གསང་བྱིན་གྱིས་བརླབས་ན་སྙོམས་འཇུག་བྱེད་པ་ལ་ཏི་ངེ་
འཛིན་གུར་ལེའུ་བཅུ་བཞི་པ་ནས་རྡོ་རྗེ་པད་མ་སྒོམ་པར་བྱ་ཞེས་པ་ལ་སོགས་པ་
དང༌། སྔགས་བརྟག་པ་ཕྱི་མའི་ལེའུ་བཅུ་གཉིས་པ་ན་ཡོད། དེ་ཡང་དང་པོ་ཡུམ་
གྱི་གསང་གནས་སྟོང་པར་བསྒོམ་བྲིས་པད་མ་ཨས་པད་མའི་ཟེ་འབྲུ་ཕཊ་ཀྱིས་
བུག་པ་བཀག་པར་བསམས་ལ་པད་མ་སུ་ཁ་དྷ་ར་ཞེས་ཡབ་གྱིས་བསྐུལ། ཡབ་
ཀྱི་གསང་གནས་སྟོང་བར་སྒོམ། ཧཱུཾ་གིས་རྡོ་རྗེ་ཨོཾ་གྱིས་ནོར་བུ་ཕཊ་ཀྱིས་བུག་པ་
བཀག་པར་བསམས་ལ་བཛྲ་མ་ཧ་དྷེ་ཤ་ཞེས་ཡུམ་གྱིས་བསྐུལ། དེར་ཡབ་ཡུམ་
སྙོམས་འཇུག་བྱས་པའི་སྦྱོར་མཚམས་ནས་འོད་ཟེར་གྱི་སྒྲ་བྱུང་སངས་རྒྱས་ཀྱི་
ཐུགས་གཉིས་སུ་མེད་པའི་ཡེ་ཤེས་ཀྱི་བཅུད་བསྡུས་ཡབ་ཀྱི་ཞལ་དུ་ཞུགས་རྩ་ཨ་
248 -214



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བ་དྷཱ་ཏཱི་མར་སོང་རྡོ་རྗེ་ནོར་བུ་ནས་ཡུམ་གྱི་པད་མར་ས་བོན་སྤྲོ་བ། བརྟག་པ་ཕྱི་
མའི་ལེའུ་ལྔ་པ་བཞིན་དུ་གྷོ་རྩམ་ལ་སོགས་པ་བརྒྱད། ཛ་ཧཱུཾ་བཾ་ཧོ་བཞི་སྟེ་བཅུ་
གཉིས་སྤྲོས་ལ་གུར་ལེའུ་བདུན་པའི་སྔགས་ཀྱི་རྒྱས་གདབ་བྱ། དེ་ལྟར་བརྟག་པ་
ཕྱི་མའི་ལེའུ་ལྔ་པ་ནས། འདོད་ཆགས་ཆེན་པོ་རྗེས་ཆགས་ཏེ་ཞེས་པ་དང་
། གུར་
ལེའུ་ལྔ་པ་ནས། དེ་ནས་རྡོ་རྗེ་ཆགས་བྱ་ཟེར། ལེའུ་བདུན་པ་ནས། རང་རང་ལྷའི་
སྒྲུབ་ཐབས་ཞེས་སོ། །དེ་ནས་འཁོར་ལྷ་མོ་རྣམས་བསྐྱེད་པ་ལ་སློབ་དཔོན་མཚོ་
སྐྱེས་ཀྱི་མངོན་བྱང་ལྔ། མི་ཐུབ་ཟླ་བས་ཆོ་ག་གསུམ་གྱིས་བསྐྱེད་པར་བྱ་སྟེ། བླ་
མ་ནི་རྐང་ཐོན་དུ་བསྐྱེད་གསུངས། ཡུམ་མ་མ་ཀིའི་པད་མ་ནས་གྷོ་རི་ལ་སོགས་པ་
བརྒྱད་སྒོ་བ་བཞི་སྟེ་བཅུ་གཉིས་བསྐྱེད་དོ། །
དེ་ནས་ཡང་ཕྱི་མའི་ལེའུ་ལྔ་པ་ནས། དཀར་མོ་དབང་པོའི་ཕྱོགས་ཕྱུང་
ནས་ཞེས་པ་དང་། གུར་ལེའུ་བཞི་པ་ནས། མཁའ་འགྲོ་མའི་འཁོར་ལོ་སྤྲོ་ཟེར།
ལེའུ་བདུན་པ་ནས་དེ་བཞིན་དཀྱིལ་འཁོར་རྣམས་བཀོད་དེ་ཞེས་པས་དབྱུང་བ
བམ། གདོན་པ། དགོད་པ་གཅིག་ལས་གུར་བརྟག་གཉིས་ལས་ཆོ་གས་བསྐྱེད་པ་
ནི་མ་བཤད་གསུང་པས། ཐམས་ཅད་དེས་བསྒྲེས་ཏེ་ཤེས་པར་བྱའོ། །དེ་ནས་
ཤར་གྱི་ལེ་ཚེ་ལ་བདུད་བཞིའི་སྟེང་དུ་བློ་བཅུག་ཏེ། ཨཱ་ལི་ལས་ཟླ་བའི་དཀྱིལ་
འཁོར་དེ་བྱང་ཆུབ་པ་ནི་དང་པོ་ཡེ་ཤེས་མེ་ལོང་ལྟ་བུ། དེའི་སྟེང་དུ་ཀཱ་ལི་ལས་ཉི་
མའི་དཀྱིལ་འཁོར་དེ་བྱང་ཆུབ་པ་ན་གཉིས་པ་ཡེ་ཤེས་ནི་མཉམ་པ་ཉིད། ཉི་ཟླའི་
བར་དུ་ཕྱག་མཚན་ས་བོན་གྱིས་མཚན་པ་ནི་འཁོར་ལོ་བྷཾ་གྱི་མཚན་པ་དང་གྲི་
གུག་ལམ་གྱི་མཚན་པ་དེ་མངོན་བྱང་ནི་གསུམ་པ་ཡེ་ཤེས་སོ་སོར་རྟོག་པ་དེ་ལས་
འོད་སྤྲོས་སངས་རྒྱས་མཚོན་སེམས་ཅན་གྱི་དོན་བྱས་ཚུར་འདུས་པ་ལ་ཉི་ཟླ་
248-215



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཉིས་ས་བོན་ཕྱག་མཚན་གཉིས་ཏེ་བཞི་འདྲེས་པ་དེ་བྱང་ཆུབ་པ་ན་བཞི་པ་ཡེ་
ཤེས་ནི་བྱ་བ་གྲུབ་པ། དེ་ནས་བྱང་ཆུབ་པ་ལྔ་པ་ལ་རྣམ་སྣང་ཡབ་ཡུམ་གྱི་སྐུར་
བཞེངས་པ་ནི། གོང་ལེའུ་ལྔ་པ་ནས། སངས་རྒྱས་སྐུར་ནི་རབ་བསྒོམས་ཏེ། རྡོ་རྗེ་
རྣམ་སྣང་དྲན་པར་བྱ་ཞེས་སོ། །འདིར་སངས་རྒྱས་རྗེས་དྲན་བསྒོམ་པར་བྱ་ཞེས་
པ་དེ་མངོན་བྱང་ན་ལྔ་པ་ཡེ་ཤེས་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །
མཁའ་གསང་བྱིན་གྱིས་བརླབས་ནས་སྙོམས་འཇུག་བྱ། ཡུམ་སངས་རྒྱས་
སྤྱན་གྱི་པད་མར་ས་བོན་བརྒྱད་སྤྲོ་བ་ནི། མིག་གི་ཡི་གེ་དང་པོ་སྤྲོ་ཏེ་སྲོག་ཤིང་
བཞིན་ནོ། །རྗེས་ཆགས་བྱ། སྐམ་པ་མ་ལ་སོགས་པ་བརྒྱད་མིང་ཡིག་དང་པོས་
བསྐྱེད། དེ་བསྐྱོད་པར་ཅིས་ཤེས་ན་མི་བསྐྱོད་པའི་འཁོར་གྷོ་རི་ལ་སོགས་པ་མིང་
ཡིག་དང་པོས་བསྐྱེད་པས་འདིར་ཡང་བསྐྱེད་དོ། །རྒྱས་པར་སྦྱོར་ན་ཐམས་ཅད་
ལ་དེ་བཞིན་དུ་ཤེས་ པར་ བྱའོ། །ཡང་ ལྷོའི་ ལེ་ཚེ་ལ་བློ་ གནས་པར་བྱས་ལ།
མངོན་བྱང་ལྔས་རིན་འབྱུང་ཡབ་ཡུམ་བསྐྱེད་པ་ནི། ལེའུ་ལྔ་པ་ནས། སངས་རྒྱས་
སྐུར་ནི་རབ་བསྒོམས་ཏེ། རྡོ་རྗེ་ཉི་མ་རབ་བསྒོམ་བྱ་ཟེར། འདིར་རིན་ཆེན་སེམས་
ནི་རབ་བསམས་ཏེ་རིན་འབྱུང་ཡབ་ཡུམ་བསྐྱེད་པ་དེ་བྱང་ཆུབ་པ་ལ་ལྔ་པ་ཡེ་ཤེས་
ཆོས་ཀྱི་དབྱིངས་སོ། །དེར་མཁའ་གསང་བརླབ་ཉི་ཕྱག་མ་ལ་སོགས་པ་བརྒྱད་
བསྐྱེད་དོ། །
དེ་ནས་ནུབ་ཀྱི་ལེ་ཚེ་བདུད་བཞིའི་སྟེང་དུ་བློ་གནས་པར་བྱས་ལ། མངོན་
བྱང་ལྔས་སྣང་མཐའ་ཡབ་ཡུམ་བསྐྱེད་པ་ལ། ལྔ་པ་ནས། སངས་རྒྱས་སྐུ་ནི་རབ་
བསྒོམས་ཏེ། །འདོད་ཆགས་རྡོ་རྗེ་རྣམ་བསྒོམ་བྱ་ཞེའོ། །འདིར་ཆོས་རྗེས་དྲན་པ་
བསྒོམ་པར་བྱའོ་ཞེས་པ་དེ་མངོན་བྱང་ལྔ་པ་དེ་ཡེ་ཤེས་ཆོས་དབྱིངས་སོ། །མཁའ་
248-216



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གསང་བརླབས་ལ་པད་མ་མ་ལ་སོགས་པ་འཁོར་ལྷ་མོ་བརྒྱད་བསྐྱེད་དོ། །དེ་ནས་
ཡང་བྱང་གི་ལེ་ཚེ་ལ་བདུད་བཞིའི་སྟེང་དུ་བློ་གནས་པར་བྱས་ནས། མངོན་བྱང་
ལས་དོན་གྲུབ་ཡབ་ཡུམ་བསྐྱེད་པ་ལ། གོང་ལེའུ་ལྔ་པ་ནི། སེམས་དཔའི་སྐུར་རུ་
རབ་བསྒོམས་ཏེ། །དོན་ཡོད་རྟ་པོ་རབ་བསྒོམ་བྱ་ཟེར། འདིར་ལས་ རྗེས་དྲན་
ལྡན། རྣལ་འབྱོར་པས་ཞེས་པ་དོན་གྲུབ་ཡབ་ཡུམ་གྱི་སྐུར་བཞེངས་པ་དེ་བྱང་
ཆུབ་པ་ལྔ་པ་ཡེ་ཤེས་ཆོས་ཀྱི་དབྱིངས་ཀྱི་ཡེ་ཤེས་སོ། །དེ་ལ་ཡང་མཁའ་གསང་
བྱིན་གྱིས་རླབ་སྒོ་ལྕགས་ལ་སོགས་པ་འཁོར་ལྷ་མོ་བརྒྱད་བསྐྱེད་དོ། །
དེ་ཡང་གཙོ་བོ་རིགས་ལྔའི་ཞལ་ཕྱག་དང་དབུ་རྒྱན་ལ་སོགས་པ་གུར་
ལེའུ་དགུ་པ་བཞིན་ནོ། །མི་བསྐྱོད་ཧེ་བཛྲའི་ལེའུ་བཞི་པ་ནས་འབྱུང་པ་བཞིན་
དུའོ། །ཕྱག་མཚན་རྣམ་དག་དང་བཅས་པ་གོང་ལེའུ་ལྔ་པ་ལྟར་རོ། །འཁོར་ལྷ་མོ་
རྣམས་ཀྱི་ཕྱག་མཚན་རྣམ་དག་དང་བཅས་པ་ལེའུ་བཞི་པ་ན་ཡོད། འཁོར་ལྷ་མོ་
བརྒྱད་བརྒྱད་ཀྱིས་བསྐོར་བ་དེ་ལེའུ་དང་པོ་ནས་འབྱུང་བ་བཞིན་ཡིན་ནོ། །དེ་ནི་
རྒྱུའི་ཧེ་རུ་ཀ་བསྐྱེད་པའི་ཆོས་བཅུའོ། །འཁོར་ལོ་ཆེན་པོ་ནི་རིགས་བསྡུས་པའི་
དཀྱིལ་འཁོར་རོ། །རབ་བསྒོམ་བྱ་ནི་རིགས་བསྡུས་པ་ལྔ་ཚན་ལྔའམ་དགུ་ཚན་
བསྒོམ་ཞེའོ། །རིགས་བསྡུས་ཀྱི་ཆེ་བ་ནི། རྣལ་འབྱོར་རབ་མཆོག་འདི་ལྟ་བུ་ཞེས་
པ་རིགས་བསྡུས་པའོ། །མ་བྱུང་ནི་སྔར་རྒྱུད་གཞན་དུའོ། །འབྱུང་བར་མི་འགྱུར་
རོ་ནི་དེ་ཡང་རྒྱུད་གཞན་དུ་མི་འབྱུང་ཞེའོ། །
ད་ ནི་ དེ་ ལྔ་ ལ་ ཕྱག་ རྒྱུ་ བཞིས་ རྒྱས་ གདབ་ པ་ནི། མངོན་རྟོགས་ དོན་
དགྲིགས་བྱེད་ན་འབྲས་བུའི་ཧེ་རུ་ཀ་བསྐྱེད་པ་ལ་ཆོས་བཅུ་ལས། དང་པོ་དྲི་ཟ་ཉེ་
བར་ཞུགས་པ་ནི། སྟོང་ཉིད་དུ་བསྒོམས་པའི་ནཱ་ད་ཆ་ལྔ་པོ་དེ་ཐོགས་ཆགས་མེད་
248-217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༧༽
པར་རྒྱང་གིས་བྱུང་ནས་ནཱ་ད་སྔོན་པོ་དེ་མི་བསྐྱོད་པའི་ཞལ་དུ་ཞུགས། དེ་བཞིན་
དུ་ནཱ་ད་དཀར་པོ་རྣམ་སྣང་གི་ཞལ་དུ། ནཱ་ད་སེར་པོ་རིན་འབྱུང་གི་ཞལ་དུ། ནཱ་ད་
དམར་པོ་སྣང་མཐའི་ཞལ་དུ། ནཱ་ད་ལྗང་ཁུ་དེ་དོན་གྲུབ་གྱི་ཞལ་དུ་ཞུགས་ཏེ་རྩ་བ་
དྷཱ་ཏཱི་མར་སོང་རྡོ་རྗེ་ནོར་བུ་ནས་ཡུམ་གྱི་པད་མར་ཕབ་པས་ཡུམ་ལྔ་བདེ་བ་སྐྱེས་
ནས་ཞུ། ཡུམ་ལྔ་ཞུ་བས་ཡབ་ལྔ་ཡང་བདེ་བའི་ངོ་བོར་ཞུ་སྟེ། རིགས་ལྔ་ཡབ་ཡུམ་
དངུལ་ཆུའི་རྣམ་པ་ལྟ་བུར་འོད་ཏུ་ལྡེམ་གྱིས་ཞུ་བ་ནི་དྲི་ཟ་ཉེ་བར་ཞུགས་པའོ། །
དེ་ལྟར་བརྟག་པ་ཕྱི་མའི་ལེའུ་ལྔ་པ་ནས། དེ་ནས་རྡོ་རྗེ་ཆགས་ཆེན་ལས། རིག་
མར་བཅས་པ་ཁུ་བར་གྱུར་ཞེས་པ་དང་
། གུར་ལེའུ་བཞི་པ་ནས། དྲི་ཟ་རབ་ཏུ་
ཞུགས་པ་ནི། ལྷུང་སྟེ་ཞུ་བ་རྗེས་དྲན་པ་ཞེས་སོ། །
དེ་ནས་མཚམས་ཀྱི་ལྷ་མོ་བཞིས་གླུས་བསྐུལ་བ་ནི། མི་བསྐྱོད་ཧེ་བཛྲའི་
སྦོམ་མོ་ལ་སོགས་པ་བཞིས་བསྐུལ། རྣམ་སྣང་གི་མེ་ཏོག་མ་ལ་སོགས་པ་བཞིས།
རིན་འབྱུང་གི་སྒེག་མོ་ལ་སོགས་པ་བཞིས། སྣང་མཐའི་གླིང་བུ་མ་ལ་སོགས་པ་
བཞིས། དོན་གྲུབ་ཀྱི་སྤྱན་མ་ལ་སོགས་བཞིས་བསྐུལ་ལོ། །དེ་ལྟར་ཡང་བརྟག་པ་
ཕྱི་མའི་ལེའུ་ལྔ་པ་ནས། དེ་ནས་ལྷ་མོ་རྣམས་ཀྱིས་བསྐུལ་ཞེས་པ་དང་། གུར་ལེའུ་
བཞི་པ་ནས། མཚམས་ཀྱི་རྣམས་ ཀྱིས་བསྐུལ་ཞེས་སོ། །བསྐུལ་ལུགས་འདིའི་
ལེའུ་བརྒྱད་པ་ནས་འབྱུང་པ་བཞིན་བསྐུལ་ལོ། །
ད་ནི་འབྲས་བུའི་ཧེ་རུ་ཀ་ཆོ་ག་གསུམ་གྱིས་བཞེངས་པ་ནི། དེ་ལྟར་གླུས་
བསྐུལ་བས་སྔོན་གྱི་སྨོན་ལམ་རྗེས་སུ་དྲན་ནས་དངུལ་ཆུའི་རྣམ་པ་ལྟ་བུ་ལས་འོད་
སྤྲོས་འདུས་པ་ལས་སོ་སོའི་ས་བོན། དེ་ལས་འོད་སྤྲོས་ཚུར་འདུས་པ་ལས་ཕྱག་
མཚན་ས་བོན་གྱིས་མཚན་པ། དེ་ལས་སྐུར་བཞེངས་པ་ནི་མི་བསྐྱོད་ཧེ་བཛྲ་ལེའུ་
248 - 218



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་པའི་སྒྲོན་མ།
བཞི་པ་བཞིན་བཞེངས། རིགས་བཞི་པོའི་ཞལ་ཕྱག་དབུ་རྒྱན་ལེའུ་དགུ་པ་བཞིན།
ཕྱག་མཚན་ལེའུ་ལྔ་པ་ནས་བཤད་པས་ལེའུ་ཚེའི་དོན་བསྡེབས་པ་བཞེངས་ཏེ། དེ་
ཡང་སེམས་པ་སུམ་རྩེག་ཏུ་བཞེངས་པ་སྟེ། དམ་ཚིག་སེམས་དཔའ་ལྔའི་ཐུགས་
ཀར་སོ་སོའི་ཡེ་ཤེས་སེམས་དཔའ་ཚན་གང་པ་རེ་རེ། དེའི་ཐུགས་ཀར་ཏིང་ངེ་
འཛིན་གྱི་སེམས་དཔའ་ཕྱག་མཚན་ས་བོན་གྱིས་མཚན་པ་རེ་རེ་བསྒོམ་ཏེ། དེ་
ཡང་གོང་ལེའུ་ལྔ་པ་ནས། རང་སྔགས་ཡི་གེ་རྫོགས་པ་ན། །ཕྱག་རྒྱའི་མཚན་མ་
བརྟག་པར་བྱ་ཞེས་མདོར་བསྟན། འོག་འདི་ནས་རྒྱས་པར་འཆད་དོ། །
དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། གུར་
བརྟག་གཉིས་ནས་གཞུང་ཟིན་ཆེ་སྟེ། གཙོ་བོ་རིགས་ལྔའི་མིག་ཏུ་མཾ་ལས་
ལས་གཏི་
མུག་རྡོ་རྗེ་དཀར་མོ་རེ་རེ། རྣ་བར་བྷེ་ལས་ཞེ་སྡང་རྡོ་རྗེ་ནག་མོ། སྣར་མཾ་ལས་
སེར་སྣ་རྡོ་རྗེ་སེར་མོ། ལྕེ་ལ་རཾ་ལས་འདོད་ཆགས་རྡོ་རྗེ་དམར་མོ། དཔྲལ་བར་
ཨི་ལས་ཕྲག་དོག་རྡོ་རྗེ་ལྗང་ཁུ། སྙིང་གར་ཨ་ལས་རེག་བྱ་རྡོ་རྗེ་མ་སྔོན་མོ་རེ་
བསྒོམ་སྟེ་ཐུན་མོང་གི་ཆོས་དང་ཁྱད་པར་གྱི་ཆོས་དང་། དགོས་ པ་ གསུམ་ལ་
སོགས་པ་ཞར་ལ་ཤེས་པར་བྱའོ། །སྐུ་གསུང་ཐུགས་བྱིན་གྱིས་བརླབ་པ་ལ་གུར་
བརྟག་གཉིས་ནས་རྒྱས་བསྡུས་གསུམ་བཤད་དེ། ཉམས་ལེན་ལ་གུར་ལེའུ་བཞི་
པ་དང་བཅུ་གཉིས་པ་བཞིན་བྱ་གསུངས་ཏེ། སློབ་དཔོན་གྱི་ཞལ་ནས་འདིའི་དུས་
སུ་གུར་ལེའུ་དགུ་པ་བཞིན་འོང་མ་གསུངས། གཞུང་བལྟ་ན་བདེའོ། །
དེ་ལྟར་ཡང་བརྟག་པ་དང་པོའི་ལེའུ་གསུམ་པ་ནས
། བཞི་པ་ལ་ནི་ཡིག་
འབྲུ་དགོད་ཞེས་པ་དང་
། བརྒྱད་པ་ནས་དང་པོ་ནག་པོ་རབ་ཏུ་བསྒོམ་ལ་སོགས་
པའོ། །གུར་ ལེའུ་ བཞི་ པ་ ནས། མིག་ ལ་ སོགས་ པ་ གཏི་ མུག་ སོགས། །རྡོ་ རྗེ་
248-219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གསུམ་པོ་གནས་གསུམ་དགོད་ཟེར། ལེའུ་བཅུ་གཉིས་པ་ནས་ཀྱང་། མིག་སོགས་
ལ་ནི་གཏི་མུག་སོགས། རྡོ་རྗེ་གསུམ་ནི་གནས་གསུམ་དགོད། ཞེས་སོ། །
དེ་ནས་ཡེ་ཤེས་སེམས་པ་སྤྱན་དྲངས་ནས་གཉིས་སུ་མེད་པར་བསྲེ་སྟེ་
རྒྱས་པར་འོག་ནས་འཆད། དེ་ནས་ལྷ་མོ་བདུད་རྩིའི་བུམ་ཆུ་ཐོགས་པས་དབང་
བསྐུར་བས་རིགས་ཀྱི་བདག་པོས་དབུ་བརྒྱན་པར་འོང་གསུངས། དེ་ནས་དེ་ལྔ་
ལ་ཕྱག་རྒྱ་བཞིས་རྒྱས་གདབ་པ་ནི། ཕྱག་རྒྱ་བཞི་ཡིས་རྒྱས་བཏབ་སྟེ་ཞེས་པ་དེ་
ལ་གཉིས། ཕྱིའི་རྒྱས་གདབ་དང་ནང་གི་རྒྱས་གདབ་བོ། །ནང་གི་རྒྱས་གདབ་ནི་
སྤྱི་བོ་མགྲིན་པ་སྙིང་ག་ལྟེ་བ་འཁོར་ལོ་བཞི་ལ་རྒྱས་གདབ་བོ། །ཕྱིའི་སྐུ་གསུང་
ཐུགས་ཀྱི་རྡོ་རྗེ་གསུམ་ཡེ་ཤེས་སེམས་དཔའ་དང་བཞི་ལ་རྒྱས་གདབ་བོ། །འོ་ན་
གང་ལ་རྒྱས་གདབ་ན། རྡོ་རྗེ་སེམས་པ་བསྒོམ་པར་བྱ་ནི་མི་བསྐྱོད་ཧེ་བཛྲའོ། །རྡོ་
རྗེ་ཕྱག་རྒྱའི་རབ་སྦྱོར་བས་མི་བསྐྱོད་ཧེ་བཛྲའི་སྤྱི་བོར་རྡོ་རྗེ་སྔོན་པོ་རྩེ་ལྔ་པ་
གཅིག་གིས་བརྒྱན་པར་བསྒོམ། ལེའུ་བཞི་པ་ནས་སྤྱི་བོར་རྡོ་རྗེ་འཛིན་མཆོག་ཏེ།
ཞེས་པ་ལ་སོགས་པ་བཤད་དོ། །དེ་བཞིན་དུ་ཕྱག་རྒྱ་ཆེན་པོས་རྒྱས་གདབ་དངོས་
ཞེས་པ་རྒྱས་གང་ལ་ན། རྡོ་རྗེ་སྣང་མཛད་བསམ་པར་བྱ་ནི་རྣམ་སྣང་གི་སྤྱི་བོར་
དཀར་པོ་གཅིག་གིས་བརྒྱན་པའོ། །རིན་ཆེན་ཕུང་པོ་རབ་བསྒོམ་ནི་རིན་འབྱུང་གི་
སྤྱི་བོར་རིན་པོ་ཆེ་ཟུར་གསུམ་པའོ། །ཆོས་ཀྱི་ཕྱག་རྒྱ་རབ་སྦྱོར་གྱིས་ཞེས་པ་སྣང་
མཐའ་ཧེ་བཛྲའི་སྤྱི་བོར་པད་མ་དམར་པོའོ། །རྡོ་རྗེ་ལས་ལའང་ཕྱག་རྒྱས་གདབ་
ཞེས་ པ་དོན་གྲུབ་ཧེ་བཛྲའི་ སྤྱི་བོར་རལ་གྲིས་བརྒྱན་པར་བསྒོམ་ཏེ། དེ་ལྟར་
བསྒོམ་པར་གུར་ལེའུ་དགུ་པ་ན་གསལ་ལོ། །སློབ་དཔོན་ནི་མི་ཐུབ་ཟླ་བ་ནི་སོ་
སོའི་ཕྱག་མཚན་གྱི་སྟེང་དུ་རིགས་ལྔ་ཞི་བའི་སྐུ་རེ་རེས་བརྒྱན་པར་བཞེད་དོ། །
248-220



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཕོ་མོ་
ད་ནི་དེ་རྣམས་ཀྱི་སྤྲོ་བསྡུ་བྱ་བ་སྟོན་ཏེ། མངོན་རྟོགས་དོན་བསྡེབས་
དབང་དུ་ན། སྐྱེ་མཆེད་བྱིན་གྱིས་བརླབས། ཡེ་ཤེས་སེམས་པ་སྤྱན་དྲངས་ནས་
གཉིས་མེད་དུ་བསྲེ། དབང་བསྐུར། ཕྱི་ནང་གསང་བ་ཐམས་ཅད་ཀྱིས་མཆོད།
བསྟོད་པ་རྒྱས་བསྡུས་ཅི་རིགས་པས་བསྟོད། ལེའུ་དགུ་པ་བཞིན་གཏོར་མ་གཅིག་
ལ་བདུད་རྩི་མྱང་
། དེ་ནས་བསྐྱེད་པ་རིམ་པའི་ཏིང་ངེ་འཛིན་བསྒོམ་པར་འོང་
། དེ་
ཡང་གོང་ལེའུ་ལྔ་པ་ནས། སྤྲོ་ཞིང་བསྡུ་བ་བྱས་པ་ནི། དཀྱིལ་འཁོར་རྣམས་ཀྱི་
འབྱུང་གནས་ཡིན་ཞེས་པ་དང་
། འདི་ནས་ཞེ་སྡང་རྒྱལ་པོ་རྒྱལ་ཆེན་པོ་ཞེས་པ་མི་
བསྐྱོད་ཧེ་བཛྲ་སེམས་པ་སུམ་རྩེག་པའི་ཐུགས་ཀ་ནས་མི་བསྐྱོད་པའི་སྐུ་ཕྲ་
དཔག་ཏུ་མེད་པ་སྤྲོས་སངས་རྒྱས་མཆོད་སེམས་ཅན་དོན་བྱས། ཁྱད་པར་དུ་ཞེ་
སྡང་ཅན་གྱི་དོན་བྱས་ཚུར་འདུས་པ་ལས་དབུས་ལེ་ཚེ་ལ་མི་བསྐྱོད་ཧེ་བཛྲ་ལྷ་དགུ་
གསལ་བར་བསྒོམ་པ་ལ། ཞེ་སྡང་རྒྱལ་པོ་ནི་མི་བསྐྱོད་ཧེ་བཛྲའོ། །སྐྱོན་རྣམས་
ཀུན་ནི་ཟད་མཛད་པ་ན་ཐུན་མོང་དུ་སངས་རྒྱས་མཆོད་སེམས་ཅན་གྱི་དོན་བྱས།
ཁྱད་པར་དུ་ཞེ་སྡང་ཅན་གྱི་དོན་བྱེད་པའོ། །སྤྲོ་ཞིང་སྦྱོར་བས་བསྒོམ་བྱ་སྟེ་ཞེས་པ་
མི་བསྐྱོད་པའི་སྐུ་ཕྲ་མོ་དཔག་ཏུ་མེད་པ་སྤྲོ་བའོ། །
རབ་ཏུ་བསྡུ་བར་བསྟན་པ་ནི་སངས་རྒྱས་མཆོད་སེམས་ཅན་གྱི་དོན་བྱས་
ཁྱད་པར་དུ་ཞེ་སྡང་ཅན་གྱི་དོན་བྱས་ཚུར་འདུས་པ་ལས་མི་བསྐྱོད་ཧེ་བཛྲ་ལྷ་དགུ་
གསལ་བར་བསྒོམ། །སངས་རྒྱས་མགོན་པོར་རབ་བསྒོམས་ཏེ་ཞེས་པ་ཤར་གྱི་ལེ་
ཚེ་ལ་བློ་གནས་པར་བྱས་ལ་གཟུགས་ཀྱི་ཕུང་པོ་རྣམ་པར་དག་པ་རྣམ་པར་སྣང་
མཛད་དུ་བསྒོམ་པའོ། །སངས་རྒྱས་སྤྲིན་གྱིས་རྣམ་འཁྲིགས་པ་ཞེས་པ་རྣམ་སྣང་
གི་སྐུ་ཕྲ་མོ་སྤྲིན་ཕུང་ཙམ་སྤྲོ་བའོ། །སྤྲོ་ཞིང་ནི་སངས་རྒྱས་མཆོད་སེམས་ཅན་གྱི་
248-221



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དོན་ཁྱད་པར་དུ་གཏི་མུག་ཅན་གྱི་དོན་བྱེད་པའོ། །བསྡུ་བའི་སྦྱོར་བ་ཡིས་ཞེས་
པའི་ལས་གཉིས་བྱས་ཏེ་ཚུར་འདུས་པ་ལས། ཤར་གྱི་ལེ་ཚེ་ལ་རྣམ་སྣང་ལྷ་དགུ་
གསལ་བར་བསྒོམ་མོ། །དེའི་དགོས་པ། སངས་རྒྱས་བྱང་ཆུབ་ནི་གཏི་མུག་ཅན་
གྱི་གང་ཟག་གིས་སངས་རྒྱས་ཀྱི་བྱང་ཆུབ་འགྲུབ་ཞེའོ། །རིན་ཆེན་རྒྱལ་པོ་ནི་ཚོར་
བ་བདེ་ སྡུག་གི་ཕུང་པོ་རྣམ་པར་དག་ པ་ རིན་ཆེན་འབྱུང་ལྡན་ནོ། །རིན་ཆེན་
སེམས་པ་ཞེས་པ་རིན་འབྱུང་གི་སྐུ་ཕྲ་མོ་དཔག་ཏུ་མེད་པ་སྤྲོས་ཐུན་མོང་དུ་སངས་
རྒྱས་མཆོད་སེམས་ཅན་གྱི་དོན་བྱས་ཁྱད་པར་དུ། ང་རྒྱལ་སྐྱོན་ནི་ཟད་མཛད་པ་
ཞེས་པ་གདུལ་བྱའི་ང་རྒྱལ་ལམ་སེར་སྣ་མ་ཟད་དུས་པར་ཟད་པར་མཛད་པའོ། །
སེམས་ནི་སྤྲིན་གྱི་རབ་སྦྱོར་བ་ཞེས་པ་རིན་འབྱུང་གི་སྐུ་ཕྲ་མོ་སྤྲིན་ཕུང་ཙམ་སྤྲོས་
ནས་སངས་རྒྱས་མཆོད་སེམས་ཅན་གྱི་དོན་བྱེད་པའོ། །
སླར་ཡང་བསྡུ་བར་ཡང་དག་བསྟན་ཞེས་པ་ཚུར་འདུས་པ་ལས་ལྷོའི་ལེ་ཚེ་
ལ་རིན་འབྱུང་ལྷ་དགུ་གསལ་བར་བསྒོམ་མོ། །ཆོས་ཀྱི་རྒྱལ་པོ་ནི་འདུ་ཤེས་ཀྱི་
ཕུང་པོ་རྣམ་པར་དག་པ་སྣང་བ་མཐའ་ཡས་སོ། །གཏི་མུག་ཆེ་ནི་ཞེན་པ་མེད་པའི་
གཏི་མུག་ཆེན་པོ་དང་ལྡན་པ། འགྱུར་ཁ་ཅིག་ན་དགྱེས་པ་ཆེ་ཟེར་ན་སྣང་མཐའ་
འདོད་ཆགས་ཅན་འདུལ་བ་ལ་དགྱེས་པའོ། །སྤྲོ་ཞིང་ན་སྣང་མཐའི་
དཔག་ཏུ་མེད་པ་སྤྲོས་ཏེ་སངས་རྒྱས་མཆོད་སེམས་ཅན་གྱི་དོན་བྱས་ཁྱད་པར་དུ་
གདུལ་བྱ་འདོད་ཆགས་ཅན་གྱི་དོན་བྱས་ནས། སྡུད་པའི་གཟུགས་ཅན་དུ་ཞེས་པ་
ཚུར་འདུས་པ་ལས་ནུབ་ཀྱི་ལེ་ཚེ་ལ་སྣང་མཐའ་ལྷ་དགུ་གསལ་བར་བསྒོམ། །
ཐུན་མཚམས་བཞིར་ནི་དམ་བཅས་ལ། ཞེས་པ་འདིར་ཐུན་བཞིར་བཤད། བརྟག་
པ་དང་པོའི་ལེའུ་བཞི་པ་ནས་ཐུན་གསུམ་དུ་བཤད་དེ་ཐུན་གསུམ་ཐུན་བཞི་འདམ་
248 -222



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཀ་ཡིན་གསུངས། བསྒོམ་ན་མྱུར་དུ་ཕྱག་རྒྱ་ཆེན་པོའི་དངོས་གྲུབ་འཐོབ་པའོ། །
སེམས་ནི་མྱུར་འགྲོ་རྟར་བསམས་ལ་ཞེས་པ་འདུ་བྱེད་ཀྱི་ཕུང་པོ་རྣམ་པར་དག་པ་
དོན་གྲུབ། དོན་ཡོད་འབྲས་བུ་རྩོལ་བར་འགྱུར་ཞེས་པ་དོན་གྲུབ་ཀྱི་ཐུགས་ཀ་
ནས་སྐུ་ཕྲ་མོ་དཔག་ཏུ་མེད་པ་སྤྲོས་སངས་རྒྱས་མཆོད་སེམས་ཅན་དོན་བྱས་ཁྱད་
པར་དུ་གདུལ་བྱ་ལེ་ལོའམ་ཕྲག་དོག་ཅན་གྱི་དོན་བྱེད་པའོ། །རྟ་མཆོག་གི་ནི་སྤྲིན་
ཆེན་གྱིས་ཞེས་པ་སྤྲུལ་པའི་སྐུ་སྤྲིན་ཕུང་ཙམ་སྤྲོ་བ། བསྡུ་བར་རྣམ་པར་བསྒོམས་
པར་བྱ་ཞེས་པ་ཚུར་འདུས་པ་ལས་བྱང་གི་ལེ་ཚེ་ལ་དོན་གྲུབ་ལྷ་དགུ་གསལ་བར་
བསྒོམ་མོ། །སྐུ་མདོག་ཕྱག་མཚན་རྒྱན་ཆ་ལུགས་ལ་སོགས་པ་ལེའུ་ཚོའི་དོན་
བསྡེབ་བོ། །བཅོམ་ལྡན་འདས་ནི་རིགས་ལྔ། སྤྲོ་བ་ནི་སྐུ་ཕྲ་མོ། བསྡུ་བ་ནི་ཚུར་
ལ། དམ་ཚིག་ནི་སྤྲོ་བསྡུ་བྱེད་པ་ལས་མི་འདའ་བས་དེ་སྐད་ཅེས་བཀའ་སྩལ་ཏོ། །
ད་ནི་ཡེ་ཤེས་སེམས་པའི་ཐུགས་ཁར་མཚན་མ་ལ་ཡི་གེ་དགོད་པ་རྒྱས་
པར་བཤད་པ་ནི། ཉི་མའི་དཀྱིལ་འཁོར་དབུས་གནས་པར་ཞེས་པ་ལ་སོགས་
སྟོན་ཏེ། གོང་ལེའུ་ལྔ་པར་མདོར་བསྟན་ནས། འདིར་རྒྱས་པར་འཆད་དེ། དེ་ཡང་
འོག་ནས་རྡོ་རྗེ་སེམས་པ་ཞེས་པ་མི་བསྐྱོད་ཧེ་བཛྲའི་དམ་ཚིག་སེམས་པའི་ཐུགས་
ཀོར་ཡེ་ཤེས་སེམས་པ་ཚོན་གང་པ་ཞལ་བརྒྱད་ཕྱག་བཅུ་དྲུག་པ་བསྒོམ། དེའི་
ཐུགས་ཁར་མི་ཕྱེད་པ་ཞེས་པ་རྡོ་རྗེ་སྔོན་པོ་རྩེ་དགུ་པ་ནས་ཙམ་པ་གཅིག་བསྒོམ།
དེའི་ལྟེ་བ་ལ་གོང་ན་ཉི་མའི་དཀྱིལ་འཁོར་དབུས་གནས་པར་ཞེས་པ་ཉི་མའི་དཀྱིལ་
འཁོར་སྲན་ཆུང་གཤགས་པའི་གའུ་ཙམ་གཅིག་ཏུ་བསྒོམ། དེའི་དབུས་སུ་སེམས་
ཀྱི་དངོས་པོ་ཞེས་པ་ཧཱུཾ་སྔོན་པོ་སྤུས་བྲིས་པ་ཙམ་གཅིག་བསྒོམ་མོ། །
དེ་བཞིན་དུ་ཆོས་ཀྱི་འཁོར་ལོ་རྣམ་སྣང་དུ་ཞེས་པ་རྣམ་སྣང་དམ་ཚིག་
248-223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སེམས་དཔའི་ཐུགས་ཀར་ཡེ་ཤེས་སེམས་པ་ཚོན་གང་པ། དེའི་ཐུགས་ཀར་ཆོས་
ཀྱི་འཁོར་ལོ་རྣམ་སྣང་དུ་ཞེས་པ་འཁོར་ལོ་དཀར་པོ་རྩིབས་བརྒྱད་པ་ནས་ཙམ་གྱི་
ལྟེ་བ་ལ།བའ གོང་ན་གསལ་་དཀྱིལ་འཁོར་ཞེས་པ་སྲན་ཆུང་གཤགས་པའི་གའུ་
ཙམ་གྱི་ཟླ་བའི་དཀྱིལ་འཁོར་དུ་གསལ། དེའི་དབུས་སུ་སྐུའི་ཡི་གེ་ཞེས་པ་ཨོཾ་མཾ་
ཧཱུྃ་དཀར་པོ་སྤུས་བྲིས་པ་ཙམ་པ་གཅིག་བསྒོམ། རང་རིན་ཆེན་སེམས་ཀྱི་ཞེས་པ་
རིན་འབྱུང་གི་དམ་ཚིག་སེམས་པའི་ཐུགས་ཀར་ཡེ་ཤེས་སེམས་པ་ཚོན་གང་པ།
དེའི་ཐུགས་ཀར་རིན་ཆེན་ཏེ་ཞེས་པ་རིན་པོ་ཆེ་ཟུར་གསུམ་པ་ནས་ཙམ་པ། དེའི་
ལྟེ་བ་ལ་དཀྱིལ་འཁོར་དམར་པོ་ཞེས་པ་ཉི་མའི་དཀྱིལ་འཁོར་སྲན་ཆུང་གཤགས་
པའི་གའུ་དུ་ཙམ། དེའི་དབུས་སུ་རིན་ཆེན་སེམས་ཀྱི་ཡེ་ཤེས་དགོད་ཞེས་པ་ཇི་
སེར་པོ་སྤུས་བྲིས་པ་ཙམ་གཅིག་བསྒོམ།
ཡང་འདོད་ཆགས་པད་མ་ནི་སྣང་མཐའི་དམ་ཚིག་སེམས་པའི་ཐུགས་
ཀར་ཡེ་ཤེས་སེམས་པ་ཚོན་གང་པ། དེའི་ཐུགས་ཀར་པད་མ་བཟང་ཞེས་པ་པད་
མ་དམར་པོ་ནས་ ཙམ། དེར་གོང་ན་ཆོས་ ཀྱི་དཀྱིལ་འཁོར་ཞེས་ པ་ སྲན་ཆུང་
གཤགས་པའི་གའུ་ཙམ་གྱི་ཉི་མའི་དཀྱིལ་འཁོར། དེའི་དབུས་སུ་གསུང་གི་ཡི་གེ་
ཞེས་པ་ཨཱི་དམར་པོ་སྤུས་བྲིས་པ་ཙམ་གཅིག་བསྒོམ། ཡང་ཤེས་རབ་རལ་གྲི་དོན་
ཡོད་པའི་ཞེས་པ་དོན་གྲུབ་ཀྱི་དམ་ཚིག་སེམས་པའི་ཐུགས་ཀར་ཡེ་ཤེས་སེམས་
པ་ཚོན་གང་པ། དེའི་ཐུགས་ཁར་ཤེས་རབ་རལ་གྲི་ཞེས་པ་སྐྱེ་མེད་མཚན་པའི་
རལ་གྲི་ནས་ཙམ་པ་གཅིག་བསྒོམ། དེའི་དགོས་པ་ཤེས་རབ་རྣོན་པོའི་རང་བཞིན་
ཕྱིར། རྣམ་རྟོག་རི་བོ་གཅོད་པ་སྟེ་ཞེས་པ་རྣམ་པར་རྟོག་པའི་རི་བོ་ཐམས་ཅད་
གཅོད་པར་བྱེད་པའི་རལ་གྲི་ནས་ཙམ་གཅིག་བསྒོམ། དེའི་ཡུ་བ་ལ་གོང་ན་ལས་
248 -224



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཀྱི་དཀྱིལ་འཁོར་ཞེས་པ་སྲན་ཆུང་གཤགས་པའི་གའུ་ཙམ་གྱི་ཉི་མའི་དཀྱིལ་
འཁོར། དེའི་དབུས་སུ་དོན་ཡོད་གཟུགས་ཅན་ཡི་གེའོ་ཞེས་པ་ཁམ་ལྗང་ཁུ་སྤུས་
བྲིས་པ་ཙམ་གཅིག་བསྒོམ་མོ། །
འོ་ན་དེ་ལྟར་སེམས་པ་སུམ་རྩེག་ཏུ་འོང་པར་ཅེས་ཤེས་ན། སྐུ་གསུམ་མི་
ཕྱེད་བསྒོམས་པ་ཡིས་ཞེས་པ་བདག་དམ་ཚིག་སེམས་དཔའ། དེའི་ཐུགས་ཀ་ནས་
ཡེ་ཤེས་སེམས་པ་ཚོན་གང་པ། དེའི་ཐུགས་ཀར་ཏིང་ངེ་འཛིན་གྱི་སེམས་པ་ཕྱག་
མཚན་ས་བོན་གྱིས་མཚན་པའོ། །ཡེ་ཤེས་རྡོ་རྗེ་སྒོམ་པར་བྱ་ནི་སྒྲུབ་པ་པོ་བདེ་
སྟོང་དབྱེར་མེད་ཀྱི་རྟོགས་པ་དང་ལྡན་པའོ། །དེ་ལ་འོག་ན་སྔགས་དང་ཞེས་པ་ས་
བོན་ཧཱུཾ་ཧཱུཾ་ཛི་ཨཾ་ཁཾ་ལྔའོ། །ཕྱག་རྒྱ་ནི་སོ་སོའི་ཕྱག་མཚན་རྡོ་རྗེ་དང་རིན་པོ་ཆེ་ལ་
སོགས་པའོ། །བཏབ་པ་ཡིན་ཞེས་པ་བདག་དམ་ཚིག་སེམས་པ་སྙིང་ག་ན་ཡེ་
ཤེས་སེམས་ དཔའི་ཐུགས་ཀར་ཕྱག་མཚན་ས་བོན་གྱིས་མཚན་པ་སྟེ་སེམས་
དཔའ་སུམ་རྩེག་ཏུ་བསྒོམ་པ་དེ་ལ་སྔགས་དང་ཕྱག་རྒྱས་བཏབ་པ་ཡིན་ཞེའོ། །
ད་ནི་རིག་བསྡུས་པའི་དཀྱིལ་འཁོར་གྱི་རིམ་པའམ་ཚད་བསྟན་པ་ནི།
དཔག་ཚད་བྱེ་བའི་ཁྱོན་ཙམ་དུ་ནི་རིགས་བསྡུས་པའི་དཀྱིལ་འཁོར་ལའོ། །རྡོ་
རྗེའི་དཀྱིལ་འཁོར་བསྒོམ་བྱ་སྟེ་ནི་མི་བསྐྱོད་ཧེ་བཛྲའི་དཀྱིལ་འཁོར་ལའོ། །དེ་
བཞིན་དུ་དཔག་ཚད་བྱེ་བའི་ཁྱོན་ཙམ་དུ་ཞེས་པ་ཐམས་ཅད་ལ་འགྲེའོ། །རྟག་པ་
རྣམ་པར་སྣང་མཛད་ཀྱི་དཀྱིལ་འཁོར་བསྒོམ། རིན་ཆེན་ཕུང་པོ་འབར་ཆེན་པོ་ནི་
རིན་འབྱུང་གི་དཀྱིལ་འཁོར་ལའོ། །ཆོས་ཕུང་མགོན་པོ་ཆེན་པོ་ནི་སྣང་མཐའི་
དཀྱིལ་འཁོར། དཀྱིལ་འཁོར་གྱི་རྡོ་རྗེ་དེ་བཞིན་གཤེགས་ནི་དོན་གྲུབ་ཧེ་བཛྲ་ད
ཀྱིལ་འཁོར་ཏེ་དཔག་ཚད་བྱེ་བའི་ཁྱོན་ཙམ་དུ་བསྒོམ་མོ། །འབར་ཆེན་སྣ་ཚོགས་
248 --225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འོད་ཟེར་ལས་ནི་དཀྱིལ་འཁོར་ལ་འོད་ཟེར་སྣ་ཚོགས་འབར་ཞིང་འཕྲོ་བའོ། །
སངས་རྒྱས་སྤྲིན་གྱིས་རྣམ་པར་མཛེས་ནི་འོད་ཀྱི་རྩེ་ལ་སྤྲུལ་པའི་སྐུ་སྤྲིན་ཕུང་ཙམ་
པ་སྤྲོ་བསྡུ་དང་བཅས་པའོ། །
ད་ནི་ཡེ་ཤེས་སེམས་པ་སྤྱན་དྲང་ཞིང་མཆོད་ནས་གཉིས་སུ་མེད་པར་བསྲེ་
བ་ཕན་ཡོན་དང་བཅས་ཏེ་བསྟན་པ་ནི། མངོན་རྟོགས་དོན་བསྡེབས་བྱེད་ན་སྐྱེ་
མཆེད་བྱིན་གྱིས་བརླབས་པའི་རྗེས་ལ་ཡེ་ཤེས་སྤྱན་དྲང་པ་ནི། སོ་སོའི་ཐུགས་
ཀའི་ས་བོན་ལས་འོད་སྤྲོས་ནས་ཡེ་ཤེས་ཀྱི་དཀྱིལ་འཁོར་མདུན་གྱི་ནམ་མཁར་
སྤྱན་དྲངས་ཏེ། དེ་ལ་ཕྱི་ནང་གསང་བ་ཐམས་ཅད་ཀྱིས་མཆོད་བསྟོད་པ་རྒྱས་
བསྡུས་ཅི་རིགས་པས་བསྟོད་ལ། གྷོ་རི་ཛ་ཞེས་པས་དགུག །ཙོ་རི་ཧཱུྃ་གིས་གཞུག །
བྷེ་ཏ་ལི་བམ་ཞེས་པས་བཅིང་། གྷ་སྨྲ་རི་ཧོ་ཞེས་པས་མི་མཉེས་པ་མེད་པར
མཉོས་པའམ་དབང་དུ་བྱས་པར་བསྒོམ་མོ། །དེ་ལྟར་ཡང་བརྟག་པ་དང་པོའི་ལེའུ་
གསུམ་པ་ནས། ནམ་མཁའི་དཀྱིལ་འཁོར་ཁྱབ་པའི། རང་གི་ལུས་མཚུངས་རྣམ་
པར་སྤྲོ་ཞེས་པ་དང་། གུར་ལེའུ་བཞི་པ་ནས། ཡེ་ཤེས་དངོས་པོ་རབ་བཅུག་ཟེར།
ལེའུ་བཅུ་གཉིས་པ་ནས། དེ་ནས་ཡང་ནི་ཡེ་ཤེས་གཞུང་ཞེས་སོ། །
འདི་ནས་ནམ་མཁའ་དབྱིངས་ཀྱི་དབུས་གནས་པར་ཞེས་པ་ཐུགས་ཀའི་
ས་བོན་ལས་འོད་སྤྲོས་ནས་མདུན་གྱི་ནམ་མཁར་ཡེ་ཤེས་ཀྱི་དཀྱིལ་འཁོར་སྤྱན་
དྲང་པ་ནི། ཡེ་ཤེས་དཀྱིལ་འཁོར་བསྒོམ་པར་བྱ་ནི་རིགས་བསྡུས་པ་ལྔ་ཚན་
ལྔའམ་དགུ་ཚན་ལྔའོ། །སྤྱན་དྲངས་པ་དེ་ལ་བསྐུར་གནས་ཆེན་པོ་རབ་བྱས་ལ་
ཞེས་པ་ཡེ་ཤེས་ཀྱི་དཀྱིལ་འཁོར་དེ་ལ་བསྙེན་བསྐུར་གཅིག་བྱ། འོ་ན་ཅི་ལྟ་བུའི་
བསྙེན་བཀུར་བྱ་ན། འདོད་པའི་ཡོན་ཏན་ལྔ་ལྡན་པར་ཞེས་པ་ཕྱིའི་མཆོད་པ་སྤོས་
248-226



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དང་མེ་ཏོག་ལ་སོགས་པ་དང་
། ནང་འདོད་ཡོན་ལྔས་མཆོད་པའོ། །ཀུན་ཏུ་སྣ་
ཚོགས་གཟུགས་རྣམས་སུ་ཞེས་ཕྱི་སྤོས་ལ་སོགས་པ། ནང་གི་མཆོད་པ་གྷོ་རི་ལ་
སོགས་པ་དང་། གསང་བའི་མཆོད་པ་རྙོམ་བི་ནིའི་བར་གྱིས་མཆོད། མཆོད་པ་
ཀུན་གྱིས་མཆོད་པར་བྱ་ནི་ཕྱི་ནང་གསང་བ་ཐམས་ཅད་ཀྱིས་མཆོད་པའོ། །
དེ་ནས་བསྟོད་པས་བསྟོད་ནས་དགུག་གཞུག་བྱ་ནི། མཚམས་ཀྱི་ལྷ་མོ་
རབ་སྦྱོར་བས་ཟེར་ཡང་ཕྱོགས་ཀྱི་ལྷ་མོར་འོང་
། །དེ་ཡང་གླུས་བསྐུལ་བའི་དུས་
སུ་མཚམས་ཀྱི་ལྷ་མོས་བསྐུལ་ལ། དགུག་གཞུག་ཕྱོགས་ཀྱི་ལྷ་མོས་བརྒྱད་པ་ནི་
གུར་ལེའུ་དགུ་པ་ལྟར། གྷོ་རི་ཨ་ཀར་ཤ་ཡ་ཛ་ཞེས་པ་ལ་སོགས་པས་དགུག་
གཞུག་བཅིང་གཉིས་སུ་མེད་པར་བསྲེ། ཡེ་ཤེས་རྒྱ་མཚོ་རབ་ཏུ་བསྒྲུབ་ནི་ཡེ་ཤེས་
ཀྱི་དཀྱིལ་འཁོར་སྤྱན་དྲངས་པའོ། །ཡེ་ཤེས་དཀྱིལ་འཁོར་འབར་བ་ཆེ་ནི་ཡེ་ཤེས་
ཀྱི་དཀྱིལ་འཁོར་འོད་ཟེར་འབར་བ་དང་བཅས་པའོ། །དམ་ཚིག་འཁོར་ལོར་ཕབ་
བྱ་སྟེ་ཞེས་པ་གྷོ་རི་ཨ་ཀར་ཤ་ཡ་ཛཱ་ལ་སོགས་པས་དམ་ཚིག་གི་དཀྱིལ་འཁོར་ཡེ་
ཤེས་ཀྱི་ཕབ་ཅིང་བསྟིམས་ནའོ། །དེར་ཅིར་འགྱུར་ན། སངས་རྒྱས་ཀུན་མཉམ་
རྣལ་འབྱོར་པས་ཞེས་པ་དམ་ཚིག་ལ་ཡེ་ཤེས་བསྟིམས་པས། སྐད་ཅིག་ལས་ནི་
གཉིས་མེད་འགྱུར་ཞེས་པ་དཔེར་ན་གསེར་འགྱུར་གྱི་རྩི་དང་འདྲ་སྟེ། གསེར་གྱུར་
གྱི་རྩི་བག་ཙམ་གཅིག་གིས་ལྕགས་སམ་ཟངས་ལ་སོགས་པ་སྲང་སྟོང་ཙམ་ཡང་
གསེར་དུ་འགྱུར་བ་བཞིན་དུ། འདི་དམ་ཚིག་གི་དཀྱིལ་འཁོར་ལ་ཡེ་ཤེས་ཀྱི་དཀྱིལ་
འཁོར་ལ་བསྟིམས་པས་སྐད་གཅིག་མ་གཅིག་ལ་ཡང་ དག་ པར་རྫོགས་པའི་
སངས་རྒྱས་དང་མཉམ་པར་འགྱུར་ཏེ་ཕན་ཡོན་ནོ། །
དེ་ནས་དབང་བསྐུར་བ་ནི་མདུན་གྱི་ནམ་མཁར་ཕྱོགས་བཅུའི་སངས་
248 -227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྒྱས་དང་བྱང་ཆུབ་སེམས་དཔའ་སྤྲིན་སྟིབས་པ་ཙམ་སྤྱན་དྲངས་ལ། གྷོ་རི་ལ་
སོགས་པ་མ་མོ་བརྒྱད་ཀྱིས་མཆོད་པ་བརྟག་པ་དང་པོའི་ལེའུ་བཞི་པའམ། ཡང་
ན་གུར་ལེའུ་གཉིས་པ་ལྷར་གསོལ་བ་གདབ་པས་ཧེ་རུ་ཀ་ཁ་ཅིག་དབང་བསྐུར་
བའི་དགོངས་པ་མཛད། ཡུམ་བཞིས་རྡོ་རྗེའི་གླུ་ལེན། གཟུགས་རྡོ་རྗེ་ལ་སོགས་
སྤོས་དང་མེ་ཏོག་གི་པུ་ཙ་བྱེད། ཁྲོ་བོ་བཅུས་བར་ཆོད་ཀྱི་བགེགས་བསྲུང་
། ལྷ་མོ་
བདུད་རྩི་བུམ་ཆུ་ཐོགས་པ་རྣམས་ཀྱིས་དབང་བསྐུར་རྡོ་རྗེ་ཆེན་པོ་ལ་སོགས་པ་
བརྗོད་ཅིང་བདུད་རྩིའི་ཆུ་རྒྱུན་གྱི་དབང་བསྐུར་བས་རིགས་ཀྱི་བདག་པོས་དབུ་
བརྒྱན་པ་ནི། གཙོ་བོ་རིགས་ལྔ་ལ་སོ་སོའི་ ཕྱག་མཚན་གྱིས་དབུ་བརྒྱན་པར་
བསྒོམ། འཁོར་རྣམས་ ལ་ སོ་ སོའི་ གཙོ་བོས་དབུ་བརྒྱན་པར་བསྒོམ་མོ། །གང་
ཟག་དེས་བླ་མ་ལ་དབང་རྫོགས་པར་ཐོབ་ན་ཡི་དམ་ལྷ་ལ་ཡང་རྫོགས་པར་
བླངས་ལ་གུར་ལེའུ་བདུན་པའི་སྔགས་ཀྱིས་རྒྱས་གདབ་བོ། །དེ་ལྷ་ཡང་གུར་ལེའུ་
བཞི་པ་ནས། རིག་མ་བརྒྱད་རྣམས་ཀྱིས་དབང་བསྐུར་ཞེས་པ་དང་
། བཅུ་གཉིས་
པ་ནས། རང་ལྷག་ལྷའི་ཅོད་པན་ལ། དེས་ནི་དཀྱིལ་འཁོར་དབང་བསྐུར་ཏེ་ཞེས་
བཤད། ནང་ན་བརྟག་པ་དང་པོའི་ལེའུ་བཞི་པ་ཞིབ་དེ་ནས་འབྱུང་བ་བཞིན་བྱའོ། །
དེ་ནས་མཆོད་པ་བྱ་བ་ནི། ཏིང་ངེ་འཛིན་གྱིས་འཇིག་རྟེན་ན་གཟུགས་
སྡུག་པ་སྒྲ་སྙན་པ་ལ་སོགས་པ་ཐམས་ཅད་བློས་བསྡུས་ནས་མཆོད་པའི་ལྷ་མོར་
བྱས་ཏེ་ལྷ་སྣམ་ནས་བདག་ལ་ཚུར་མཆོད་པར་བསྒོམ། དངོས་སུ་ཕྱིའམ་མཆོད་པ་
སྤོས་དང་མེ་ཏོག་ལ་སོགས་པ་ཕྱི་མའི་ལེའུ་དང་པོ་དང་
། གུར་ལེའུ་བཅུ་བཞི་པ་
ཡོད། ནང་གི་མཆོད་པ་སྒེག་མོ་ལ་སོགས་པ་བརྒྱད་གུར་ལེའུ་བརྒྱད་པ་ན་ཡོད།
འདོད་ཡོན་ལྔ་ལེའུ་ལྔ་པ་ན་ཡོད། ནང་དང་གསང་བའི་མཆོད་པ་བརྟག་པ་དང་
248 228



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པོའི་ལེའུ་གསུམ་པ་ན་ཡོད། དེ་རྣམས་ནས་བྱུང་པ་བཞིན་ཕྱི་ནང་གསང་བ་ཐམས་
ཅད་ཀྱིས་མཆོད་ལ། གུར་ལེའུ་བདུན་པའི་སྔགས་ཀྱིས་རྒྱས་གདབ་བོ། །དེ་ལྟར་
ཡང་གུར་ལེའུ་བཞི་པ་ནས། ལྷ་མོ་བརྒྱད་རྣམས་ཀྱིས་མཆོད་ཉིད་ཞེས་པ་དང་།
ལེའུ་དགུ་པས། རིམ་གྱིས་མཆོད་པའི་ལྷ་མོ་སྤྲོ་ཞེས་པས་སོ། །
དེ་ནས་བསྟོད་པ་བྱ་བ་ནི་དངོས་སུ་བདག་རང་གིས་བསྟོད་ཏིང་ངེ་འཛིན་
གྱིས་ལྷ་སྣམ་གྱི་ལྷ་མོས་བདག་ལ་ཚུར་བསྟོད་པར་བསམ། བསྟོད་པ་རྒྱས་པ་གུར་
ལེའུ་བཅོ་བརྒྱད་པ་ནས་ཀུན་ཏུ་སེམས་ཅན་ཐམས་ཅད་ཀྱི་ཞེས་པ་དང་
། བསྡུས་
པ་ལེའུ་བརྒྱད་པའི་ཞེ་སྡང་རྡོ་རྗེ་ཕྱག་འཚལ་བསྟོད་ཞེས་པ་དང་། ཤིན་ཏུ་བསྡུས་
པ་ལེའུ་དགུ་པའི་ཁྱོད་ནི་རྣལ་འབྱོར་མའི་ཚོགས་ཀྱིས་ཡོངས་སུ་བསྐོར་ཞེས་པ་ལ་
སོགས་པས་བསྟོད་ལ་གུར་ལེའུ་བདུན་པའི་སྔགས་ཀྱིས་རྒྱས་གདབ་བོ། །དེ་ལྟར་
ཡང་གུར་ལེའུ་བཞི་པ་ནས། འཁོར་ལོ་འདྲེན་པ་ལ་བསྟོད་བྱ་ཞེས་པ་དང་། ལེའུ་
དགུ་པ་ནས། སངས་རྒྱས་བསྟོད་པ་ཡང་དག་བརྩམ་ཞེས་པའོ། །
དེ་ནས་བདུད་རྩི་མྱང་པ་ནི། མཚམས་བཅད་ནས་ཐུན་བཞིར་བསྒོམ་ན་
བདུད་རྩིའི་རི་ལུ་ཟ་མ་ཏོག་བཀང་པ་དང་ཆང་བཟང་པོ་ཚགས་བྱས་ལ་ཐོད་པའི་
ནང་དུ་ཆང་བླུག་ལ་བདུད་རྩིའི་རི་ལུ་བརྡར་ལ་དེ་ལ་མྱོང་
། གཞན་དོན་རབ་
གནས། དབང་བསྐུར་ལྟ་བུ་བྱེད་ན་གཏོར་མ་ལ་མྱང་
། རང་བསྐྱེད་རིམ་ཐུན་རེ་
ཙམ་མས་མི་སྒོམ་ན་ཏིང་ངེ་འཛིན་གྱིས་བྱ་སྟེ་བརྟག་པ་དང་པོའི་ལེའུ་བདུན་པ་
བཞིན་བྱིན་གྱིས་བརླབས་ལ་ལྷ་ཐམས་ཅད་ཀྱི་ལྗགས་ལ་རྡོ་རྗེ་ནས་འབྲུ་ཙམ་
བསམས་ཏེ་དེས་དྲངས་ནས་ གསོལ་བས་མཉེས་པར་བསམས་ལ། གུར་ལེའུ་
བདུན་པའི་སྔགས་ ཀྱིས་རྒྱས་གདབ་པོ། །དེ་ལྟར་ཡང་གུར་ལེའུ་བཞི་པ་ནས།
248-229



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བདུད་རྩི་ཡང་ནི་མྱང་བྱ་ཞིང་ཞེས་པ་དང༌། ལེའུ་བཅུ་གཉིས་པ་ནས། རྡོ་རྗེ་ལྕེས་
ནི་བདུད་རྩི་མྱང་ཟེར། དགུ་པ་ནས། ཡེ་ཤེས་བདུད་རྩི་རབ་སྦྱོར་ཞེས་པ་སྟེ། ནང་
ན་ལེའུ་དགུ་པ་ཞིབ་དེ་ནས་འབྱུང་པ་བཞིན་བྱའོ། །དེ་ནས་བསྐྱེད་པའི་རིམ་པའི་
ཏིང་ངེ་འཛིན་བསྒོམ་པ་ནི། གོང་ལེའུ་ལྔ་པ་ནས། སྤྲོ་ཞིང་བསྡུ་བ་བྱས་ནས་ནི། །
དཀྱིལ་འཁོར་རྣམས་ཀྱི་འབྱུང་གནས་ཡིན་ཞེས་པ་དང་
། འདིའི་ཡང་གོང་ནས།
ཞེ་སྡང་རྒྱལ་པོ་རྒྱལ་ཆེན་པོ་ཞེས་པ་ལ་སོགས་པས་སྤྲོ་བསྡུ་བཤད་པས། རིགས་
བསྡུས་པའི་རྟེན་དང་བརྟེན་པ་ཤིན་ཏུ་གསལ་བར་བསྒོམ་ཏེ། སྐུ་མདོག་དང་ཞལ་
ཕྱག་ལ་སོགས་པ་ལེའུ་ཚོའི་དོན་བསྡེབ་པ། །
ད་ནི་ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ནི། མི་བསྐྱོད་
པའི་ཞལ་དུ་གྷོ་རི་ལ་སོགས་པ་བརྒྱད་སྒོ་བ་བཞི་སྟེ་བཅུ་གཉིས་བསྡུ། རྣམ་སྣང་
གི་ཞལ་དུ་སྐམ་པ་མ་ལ་སོགས་པ་བརྒྱད། རིན་འབྱུང་གི་ཞལ་དུ་ཉི་ཕྱག་མ་ལ་
སོགས་
པ་བརྒྱད། སྣང་མཐའི་ཞལ་དུ་པད་མ་མ་ལ་སོགས་པ་བརྒྱད། དོན་གྲུབ་
ཀྱི་ཞལ་དུ་སྒོ་ལྕགས་མ་ལ་སོགས་པ་བརྒྱད་བསྡུས་ནས། གཙོ་བོ་རིགས་ལྔའི་ཏིང་
ངེ་འཛིན་ལ་གནས་ནས་བཟླས་པ་བྱེད་པ་ལ་དང་པོ་མི་བསྐྱོད་པའི་བསྐྱེད་རིམ་དུ་
ཞུགས་ནས་འཕྲེང་པ་གཅིག་བཟུང་ནས་མི་བསྐྱོད་པའི་ལེའུ་དགུ་པའི་སྔགས་ཨོཾ་
དྷ་ར་དྷ་ར་ལ་སོགས་པ་ལ་བཟླས་པ་བརྒྱ་རྩ་བརྒྱད་བྱ། དེ་ནས་རྣམ་སྣང་ལ་བརྒྱ་
རྩ་བརྒྱད། དེ་ནས་རིན་འབྱུང་
། སྣང་མཐའ། དོན་གྲུབ་རིམ་པ་བཞིན་དུ་བྱའོ། །
དེ་ཡང་བཟླས་པའི་སྔགས་ལེའུ་དགུ་པ་ན་ཡོད། ཏིང་ངེ་འཛིན་འོག་འདི་
ནས་འོང་། བཟླས་པའི་གྲོགས་འཕྲེང་བ་ནི། བསེ་རུ་ནི་རིན་འབྱུང་གི་སྒོམ་ཆེན་
པས་བཟུང་། དུང་ནི་རྣམ་སྣང་གི་སྒོམ་ཆེན་པས། རུ་རག་ཤ་ནི་མི་བསྐྱོད་པས།
248-230



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བོ་དི་ཙེ་ནི་རིགས་བསྡུས་པ། པད་མའི་འབྲུ་ནི་སྣང་མཐས། མུ་ཏིག་ལ་སོགས་ནི་
དོན་གྲུབ་ཀྱིས་སོ། །བྱི་རུ་སོགས་ནི་སྣང་མཐའི་སྒོམ་ཆེན་པས་བཟུང་ངོ༌
། །བསམ་
གཏན་ལྡན་པས་ནི་བཟླས་པའི་ཏིང་ངེ་འཛིན་ཏེ། ལྕགས་སྒྲོག་འཁྱིལ་པ། ཐེ་གུ་
བསྒྲིལ་པ། མདའི་ཤུགས་ལྟར། རྨ་བྱ་སྦྱོངས་པ་ལྟ་བུ་སྟེ་བཟླས་ལུགས་བཞི་པོ་
གང་རུང་ གཅིག་ལ་བཟློས་པ་བྱའོ། །སྔགས་སུ་བཟླས་ཞེས་པ་ལེའུ་དགུ་པའི་
སྔགས་དྷ་ར་དྷ་ར་ལ་སོགས་པ་བཟླས་བྱ་བྱའོ། །
དགོས་པའམ་ཕན་ཡོན་ནི། སྔགས་ནི་སྤྱན་འདྲེན་པར་གསུངས་ཏེ་ཞེས་པ་
རིགས་ལྷའི་བཟླས་པ་བྱས་པས་ཐམས་ཅད་ཀྱི་ཐུགས་སྐུལ་ནས་སྤྱན་འདྲེན། གང་
སྤྱན་འདྲེན་ན། སངས་རྒྱས་ནི་རིགས་ལྔ། བྱང་ཆུབ་སེམས་དཔའ་རྡོ་རྗེ་སྙིང་པོ་ལ་
སོགས་པ་སྤྱན་འདྲེན། མཁའ་འགྲོ་མ་ནི་གྷོ་རི་ལ་སོགས་པ། བཙུན་མོ་བཟང་ནི་
སྤྱན་མ་དང་མ་མ་ཀི་ལ་སོགས་པ་སྤྱན་འདྲེན། མངོན་པར་ཕྱོགས་པར་བྱ་ཕྱིར་ཏེ་
ཞེས་པ་ཐབས་ཐུགས་རྗེ་ཆེན་པོས་སེམས་ཅན་གྱི་དོན་ལ་ཕྱོགས་པའོ། །དེ་བྱོན་
པར་ཅང་འགྱུར་རམ་ཞེ་ན། དཔེར་ན་སྐྱེས་ཆེན་གང་ཞིག་ལ། ཆེ་ལ་མྱུར་བའི་སྒྲ་
བོས་ན་ཞེས་པ་ནས་བཏུད་ཀྱི་བཏུད་ཀྱི་བོས་ན། རྟེན་གྱི་གང་ཟག་དེས་ཐོས་པ་
ཙམ་གྱི་འོང་པ་བཞིན་ནི་དེ་ཁོ་ན་ལྟར་ རིང་ པ་ཅི་བྱེད་ཟེར་ནས་འོང་པ་ལྟར།
སངས་རྒྱས་སྐད་གཅིག་གིས་བྱོན་འགྱུར་ནི་རིགས་ལྔའི་བསྐྱེད་རིམ་དུ་ཞུགས་
ནས་བཟླས་པས་ཐུགས་བསྐུལ་ནས་སྐད་གཅིག་གིས་བྱིན་ཞེའོ། །དེ་བྱོན་པར་
ཅང་འགྱུར་རམ་ཞེས་བསྒལ་བ་བཏང་། ནམ་མཁའི་ཁམས་ནི་ཇི་སྙེད་པར་ཞེས་
པ་སངས་རྒྱས་དང་བྱང་ཆུབ་སེམས་དཔའ་ནམ་མཁའ་གང་པ་བདེ་སྟོང་གི་ངང་ལ་
བཞུགས་པ། འཇིག་རྟེན་གྱི་ཁམས་སྟོང་ཕྲག་ག་དུ་མ་ན། བདེ་ཆེན་ཕུན་ཚོགས་
248 231



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧།
ཕྱག་རྒྱ་ཆེ་ཞེས་པ་ཡང་དག་པར་རྫོགས་པའི་སངས་རྒྱས་གཏི་མུག་མི་མངའ་བའོ། །
ཡང་ དག་ པར་ རྫོགས་ པའི་ སངས་ རྒྱས་ནམ་ མཁའ་ དང༌ འདྲ་ ཞིང་ མཉམ་པ་
བཞུགས་ཀྱང་། ཡོང་ནི་དེ་རྣམ་པ་སྔགས་རིག་ལ་ཞེས་པ་སངས་རྒྱས་དེ་རྣམས་
སྒྲུབ་པ་པོའི་དྲུང་དུ་མི་བྱོན་དོ་ཞེ་ན། རྡོ་རྗེ་སྤྱན་གྱིས་མི་གཟིགས་ཞེའོ་ནི་སྒྲུབ་པ་
པོ་རང་གི་རྣམ་རྟོག་གིས་མ་མཐོང་བ་ཡིན་སངས་རྒྱས་རྣམས་རྡོ་རྗེ་སྤྱན་གྱིས་
གཟིགས་ཤིང་བྱོན་ཞེའོ། །གང་གིས་ནི་རྟེན་གྱི་གང་ཟག །སྔགས་ཀྱི་ཐེག་སྙེད་པ་
ནི་དབང་བཞི་གསུམ་ཐོབ་བསྐྱེད་རྫོགས་བསྒོམ་པའོ། །དེས་ནི་བྱང་ཆུབ་མཆོག་
ཐོབ་པོ་ཞེས་པ་ཚེ་གཅིག་གིས་ཕྱག་རྒྱ་ཆེན་པོའི་དངོས་གྲུབ་འཐོབ་ཞེའོ། །
དེ་ཅིའི་ཕྱིར་འཐོབ་ཞེ་ན་སངས་རྒྱས་བྱང་ཆུབ་སེམས་དཔའ་ནི། སྔགས་
ཀྱི་སྒོ་ནས་སྤྱོད་པ་མཆོག་ཏུ་སྤྱོད་པ་རྣམས་ལ་དངོས་གྲུབ་སྟེར་ཞེའོ། །དངོས་གྲུབ་
ཅི་ལྟ་བུ་སྟེར་ཞེ་ན། རྡོ་རྗེ་སྔགས་ནི་རབ་བསྒོམས་ལས་ཞེས་པ་བསྐྱེད་རྫོགས་
བསྒོམས་བཟླས་པ་བྱས་ནའོ། མཚུངས་མེད་ནི་གཞན་དང་འདྲ་བའམ་མཚུངས་པ་
མེད་པའི་ཡེ་ཤེས་མཉམ་པ་མེད་པའི་ཡེ་ཤེས་འཐོབ་ཞེའོ། །
མཇུག་བསྡུ་བ་ནི། དེ་ལྟར་མཁྱེན་ནས་སངས་རྒྱས་རྣམས་ཞེས་པ་བསྒོམ་
བཟླས་ཀྱིས་ཐུགས་གནད་ནས་བསྐུལ་ཞིང་བྱིན་གྱིས་རློབ་བོ། །སྔགས་ཀྱི་སྤྱོད་པ་
ནི་སྒྲུབ་པ་པོ་སྔགས་ཀྱི་སྒོ་ནས་བསྐྱེད་རྫོགས་བསྒོམ་བཟླས་པ་བྱེད་པའོ། །ཚུལ་
སྔགས་ ཀྱི་ ཚུལ་ ལམ་ཐབས་ལ་ ཞུགས་པ་རྣམས་ལ། འབྲས་བུ་ཉིད་ལ་མི་
གནས་ཏེ་ཞེས་པ་སངས་རྒྱས་ཀྱི་འབྲས་བུ་ཆོས་སྐུ་སྟོང་ཉིད་འབའ་ཞིག་ལ་མི་
གནས་པར་གཟུགས་སྐུ་གཉིས་དངོས་སུ་བསྟན་ནས་བྱིན་གྱིས་རླབ་པ་ནི། དེ་ཡང་
སངས་རྒྱས་མཉམ་བརྗོད་པས་ཞེས་པ་སྒྲུབ་པ་པོ་དེ་ལ་སྤྲུལ་པའི་སྐུར་བསྟན་ནས་
248-232



མཁའ་འགྲོ་མ་རྡོ་རྗེ་གུར་གྱི་ཊཱིཀ་རིན་པོ་ཆེ་ཟླ་བའི་སྒྲོན་མ།
བྱིན་གྱིས་རློབ་པའོ། །མི་ གཟིགས་ པ་ཉིད་དཔྱད་ཅི་བྱ་ཞེས་པ་བསྐྱེད་རྫོགས་
བསྒོམས་སྔགས་བཟླས་པས་མི་བྱོན་སྙམ་པའི་རྣམ་རྟོག་མི་བྱའོ། །འོ་ན་བསྐྱེད་
རིམ་དང་བཟླས་པ་གཉིས་ཀྱིས་ཆོག་གམ་ཞེ་ན། ཆོས་ཀྱི་དབྱིངས་ན་འོད་གསལ་
བར་ཞེས་པ་རྫོགས་རིམ་སྟོང་ཉིད་འོད་གསལ་གྱི་དོན་གཅིག་ཀྱང་བསྒོམ་དགོས་
ཞེའོ། །འོ་ན་རྫོགས་རིམ་གཅིག་པུས་ཆོག་གམ་ཞེ་ན། སངས་རྒྱས་ང་རྒྱལ་ལ་
དམིགས་བྱ་ཞེས་པ་རྟེན་བསྐྱེད་རིམ་ལ་བརྟེན་ནས་རྫོགས་རིམ་ཟབ་མོའི་དོན་
གཅིག་བསྒོམ་ཏེ་དོན་ལ་བསྐྱེད་རྫོགས་དབྱེར་མེད་དུ་བསྒོམ་དགོས་པའོ། །དེའི་
ཕྱིར་ན་ཞེས་པ་བསྐྱེད་རྫོགས་གང་རུང་ཞིག་གིས་སངས་རྒྱས་མ་ཐོབ་པ་དེའི་ཕྱིར་
ནའོ། །བསྒོམས་པས་ནི་ཞེས་པ་བསྐྱེད་རྫོགས་དབྱེར་མེད་དུ་བསྒོམས་པས་སོ། །
སེམས་ཅན་ སངས་རྒྱས་དང་ མཉམ་འགྲོ་ཞེས་པསྒྲུབ་ པ་པོ་དེ་ཡང་དག་པར་
རྫོགས་པའི་སངས་རྒྱས་དང་མཉམ་ཞིང་འདྲ་བར་འགྱུར་ཞེས་པའོ། །
ད་ནི་སེམས་ཀྱི་མཚན་ཉིད་བསྟན་པ་ནི། མངོན་རྟོགས་དོན་བསྡེབས་ཀྱི་
དབང་དུ་བྱས་ན་སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་བསྒོམ་པར་
འོང་གསུངས། དེར་རྣམ་སྣང་ལ་སོགས་པ་རིགས་བཞི་པོ་མི་བསྐྱོད་པའི་ཐུགས་
ཀར་བསྡུས་ལ་གཙོ་བོ་ཡབ་ཡུམ་གྱི་ཏིང་ངེ་འཛིན་ལ་གནས་ནས་རྫོགས་རིམ་
བསྒོམ་པ་ལ་གཉིས་ལས། ཆགས་ཅན་ཡིན་ན་ལས་ ཀྱི་ཕྱག་རྒྱའི་རྫོགས་རིམ་
བརྟག་པ་དང་པོའི་ལེའུ་ལྔ་པ་ན་ཡོད། བརྒྱད་པའི་སྨད་ན་ཡོད། ཕྱི་མའི་ལེའུ་བཞི་
པ་ན་ཡོད། འདིའི་ལེའུ་གཉིས་པ་ནས་རྡོ་རྗེ་པད་མའོ་བྱས་ཤིང་ཞེས་པ་ལ་སོགས་
པ་དང་། ལེའུ་བཅུ་བཞི་པ་དང་
། བཅོ་ལྔ་པ་ན་ཡང་ཡོད། དེ་རྣམས་ནས་འབྱུང་
བཞིན་བསྒོམ། ཆགས་ བྲལ་བ་ཡིན་ན་རང་ལུས་ ཐབས་ལྡན་ལ་ གསུམ་ལས།
དང་པ་
248 ---233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
གཏུམ་མོ་བརྟག་པ་དང་པོའི་ལེའུ་དང་པོ་ན་ཡོད། ཕྱི་མའི་ལེའུ་བཞི་པ་ན་ཡོད།
སྒྱུ་ལུས་བརྟག་པ་དང་པོའི་ལེའུ་བཅུ་པ་ན་ཡོད། འོད་གསལ་ཕྱི་མའི་ལེའུ་གསུམ་
པ་ན་ ཡོད། དེ་རྣམས་ནས་ འབྱུང་ པ་བཞིན་ཆགས་ཅན་ལས་རྒྱ། ཆགས་ བྲལ་
གཏུམ་མོ་སྒྱུ་ལུས་འོད་གསལ་གང་རུང་ཞིག་བསྒོམ་སྟེ།
དེ་གཉིས་གང་བསྒོམ་ཡང་རུང་ཏེ་རྫོགས་པའི་རིམ་པ་དངོས་པོ་གཤིས་ཀྱི་
གནས་ལུགས་ཞིག་བསྟན་པ་ནི། དེ་ཡང་གོང་དེ་ནས། དེའི་ཕྱིར་ན་བསྒོམས་པས་
ནི། སེམས་ཅན་སངས་རྒྱས་དང་མཉམ་འགྲོ་ཞེས་འདི་ལ་ཁོང་རྒོལ་ཡོད། འོ་ན་
སེམས་ཅན་རྣམ་པར་རྟོག་པ་དུ་མས་བསྡུས་པ་དང་
། ཡང་དག་པར་རྫོགས་པའི་
སངས་རྒྱས་རྣམ་རྟོག་སྤངས་པ་གཉིས་མཉམ་ལུགས་ཇི་ལྟར་མཉམ་ཞེ་ན། ཇི་
ལྟར་མ་ནོར་ཆོས་ཉིད་དུ་ཞེས་པ་གཉུག་མ་གཉིས་སུ་མེད་པའི་ཡེ་ཤེས་སུ་མཉམ་
ཞེའོ། །འཇིག་རྟེན་ཞེས་པ་སེམས་ཅན་གྱི་གཉུག་མའི་ཤེས་པའོ། །སངས་རྒྱས་ནི་
སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་སོ། །
དེ་གཉིས་མཉམ་ལུགས་ཀྱི་དཔེ་ནམ་མཁའ་དྲི་མ་མེད་པ་བཞིན་ཞེས་པ་
དཔེར་ན་ནམ་མཁའ་ལ་སྤྲིན་དང་ཁུ་ན་ལ་སོགས་པ་འབྱུང་སྟེ། དེ་བྱུང་ཡང་ནམ་
མཁའ་ཉིད་ལས་བྱུང་
། གནས་ཀྱང་ནམ་མཁའ་ཉིད་དུ་གནས། དེངས་ཀྱང་ནམ་
མཁའ་ཉིད་དུ་དེངས་སོ། །དེ་བཞིན་སེམས་ཅན་ཁམས་བཤད་དོ་ཞེས་པ་སེམས་
ཅན་གྱི་གཉུག་མ་གཉིས་སུ་མེད་པའི་ཡེ་ཤེས་དེ་ལ་ད་ལྟ་རྣམ་པར་རྟོག་པ་བྱུང་ཏེ་
བྱུང་ཡང་དེ་ཉིད་ལས་བྱུང་
། གནས་ཀྱང་དེ་ཉིད་ཀྱི་ངང་དུ་གནས། དེངས་ཀྱང་དེ་
ཉིད་དུ་དེངས་པ་བྱ་བ་ཡིན་ཏེ། ལན་གཅིག་རྟོགས་པའི་དུས་ན་རྣམ་རྟོག་ཉིད་ལྷན་
ཅིག་སྐྱེས་པའི་ཡེ་ཤེས་སུ་ཤར་བ་བྱ་བ་ཡིན་ནོ། །
248-234



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འོ་ན་སེམས་ཅན་ཐམས་ཅད་འབད་པ་མེད་པར་གྲོལ་བར་ཐལ་ལོ་ཞེ་ན།
རྣམ་རྟོག་ནི་རྣམ་པར་རྟོག་པ་བདེན་པ་མ་ཡིན་ཀྱང་ཡང་ནས་ཡང་དུ་ང་དང་བདག་
ཏུ་བཟུང་། རིན་ཆེན་སེམས་ནི་ཞེས་པ་སེམས་དགོས་འདོད་ཐམས་ཅད་འབྱུང་པ་
ནོར་བུ་རིན་པོ་ཆེ་དང་འདྲ་བ་དེ། དྲི་མར་བྱས་ཞེས་པ་འདོད་ཆགས་ཞེ་སྡང་གཏི་
མུག་ལ་སོགས་པའི་དྲི་མས་སེམས་ནོར་བུ་རིན་པོ་ཆེ་དང་འདྲ་མེད་སྦྲགས་པར་བྱ་
སྟེ། ནམ་མཁའ་སྤྲིན་གྱིས་བསྒྲིབས་པ འམ། གསེར་ལ་གཡའ་ཡིས་བསྒྲིབས་
བཞིན་ནོ། །ཇི་ལྟར་ནི་དཔེ་ཇི་ལྟར། ནམ་མཁའ་འཇིགས་མེད་བཞིན་ཞེས་མཁའ་
ལ་སྤྲིན་བྱུང་པའི་དུས་སུ་བྱུང་ངོ་བའི་རྟོག་པ་ཡོད་དམ་ན་དེ་མེད། སྤྲིན་གྱིས་
བསྒྲིབས་པའི་དུས་ན་སྒྲིབས་སོ་བའི་རྟག་པ་ཡོད་དམ་ན་མེད། དེངས་པའི་དུས་
ནའང་དེངས་སོ་བའི་རྟོག་པ་མེད་པ་བཞིན་དུ། དག་པའི་དུས་ནའང་དེངས་སོ་
བའི་རྟོག་པ་མེད་པ་བཞིན་དུ། དག་པའི་སེམས་ནི་དག་ པར་འགྱུར་ཞེས་ པ་
སེམས་རང་བཞིན་གྱིས་རྣམ་པར་དག་པ་དེ་ལ་ཉོན་མོངས་པ་འདོད་ཆགས་ཞེ་
སྡང་གཏི་མུག་གིས་གོས་པར་འགྱུར་སྙམ་པའི་རྣམ་པར་རྟོག་པ་དེ་མེད་ཞེས་པའོ། །
རིན་ཆེན་སེམས་ནི་རབ་བསྐུལ་བས་ ཞེས་ སེམས་ དགོས་ ཐམས་ཅད་
འབྱུང་ པའི་ནོར་བུ་རིན་པོ་ཆེ་དང་འདྲ་བ་དེ་བསྐུལ་ཞིང་བསྒོམས་པས། ཇི་ལྟར་
ནམ་མཁའ་དེ་བཞིན་སེམས་ཞེས་ པ་ནམ་མཁའ་དྲི་མ་མེད་པ་དང་འདྲ་བར་
སེམས་ཉིད་སྐྱེ་མེད་དེ་བསྒོམས་པས་རྣམ་རྟོག་གི་སྐྱོན་དང་བྲལ་ནས་སངས་རྒྱའོ། །
འོ་ན་དེ་ཕ་རོལ་ཏུ་ཕྱིན་པ་ལྟར་མེད་གསུམ་དུ་ཚོགས་བསག་དགོས་པ་ཡིན་ནམ་
ཞེ་ན། དེ་མ་ཡིན་ཏེ་སྐྱེ་འདིར་སངས་རྒྱས་མཆོག་ཉིད་དུ་ཞེས་པ་སྐྱེ་བ་འདི་ཉིད་ལ་
སངས་རྒྱ་བའོ། །སེམས་བསྒོམས་པས་ནི་སངས་རྒྱ་བ་ཞེས་པ་སེམས་རིག་སྟོང་
248 -235



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དབྱེར་མེད་དེ་བསྒོམས་པས་སངས་རྒྱའོ། །དེ་ཅི་སྟེ་ཞེ་ན་རིན་ཆེན་སེམས་ལས་
ཕྱིར་གྱུར་པ་ནི་དགོས་འདོད་ཐམས་ཅད་འབྱུང་པའི་ནོར་བུ་རིན་པོ་ཆེ་དང་འདྲ་
བའི་སེམས་ལས་ཕྱི་རོལ་དུ་གྱུར་པའི
། སངས་རྒྱས་བྱ་བ་གཅིག་ཀྱང་ལོགས་ན་
མེད་ཅིང་། སེམས་ཅན་བྱ་བ་ཡང་ལོགས་ན་མེད་ཅིང་
། སེམས་ཅན་བྱ་བ་ཡང་
ལོགས་ན་མེད་དོ། །གནས་པའི་དོན་དང་ཞེས་པ་གཟུང་འཛིན་དང་བཅས་པའི་འོ།
རྣམ་ཤེས་ནི་ཀུན་གཞིའི་རྣམ་ཤེས་སོ། །དེ་རྣམས་སེམས་ལས་ཕྱི་རོལ་དུ་གྱུར་པ་
འགའ་ཡང་མེད་དོ། ཁམས་གསུམ་ན་ནི་དབང་ཕྱུག་ཆེ་ནི་སེམས་ཉིད་གཉུག་མ་
གཉིས་ སུ་ མེད་ པའི་ཡེ་ ཤེས་ དེའོ། །རང་ གི་ སེམས་ རིག་ སྟོང་དབྱེར་མེད་ དེ་
བསྒོམས་པས་སངས་རྒྱས་ཀུན་ཉིད་ཡིད་ཀྱིས་ཐོབ་པར་བྱེད་དོ། །
ཁམས་གསུམ་ན་ནི་རྒྱལ་ཆེན་པོ་ཞེས་པ་སེམས་རིག་སྟོང་དབྱེར་མེད་
རྟོགས་པའི་དུས་ན་ཉོན་མོངས་པ་ཐམས་ཅད་འཇོམས་པས་རྒྱལ་པོ་ཆེན་པོར་
འདུག་ཞེའོ། །སེམས་ཉིད་གཅིག་པུས་འཐོབ་པར་འགྱུར་ཞེས་པ་སེམས་རིག་སྟོང་
དབྱེར་མེད་དེ་རྟོགས་པའི་དུས་ན་ཡང་དག་པར་རྫོགས་པའི་སངས་རྒྱས་འཐོབ་
པར་འགྱུར་ཞེས་པའི་དོན་ནོ། །དོན་ལ་སེམས་ལས་ལོགས་ན་སངས་རྒྱས་མེད་དོ། །
མེད་ལུགས་ཇི་ལྟར་མེད་ཞེ་ན། གཟུགས་ཞེས་པ་ཀུན་རྫོབ་ཏུ་གཟུགས་སུ་བྱུང་པ་
ཡང་སེམས་ཡིན། སྒྲ་ནི་རྣ་བའི་ཡུལ་སྒྱུར་བྱུང་པ་ཡང་སེམས། དེ་བཞིན་དུ་སྣའི་
ཡུལ་དྲི་དང་། ལྕེའི་ཡུལ་རོ་དང་
། ལུས་ཀྱི་ཡུལ་རེག་བྱར་སྐྱེས་པའི་དངོས་ཞེས་པ་
དེ་རྣམས་ཐམས་ཅད། རིན་ཆེན་སེམས་འདིར་བརྗོད་ཉིད་དེ་ཞེས་པ་ཐམས་ཅད་
རྣམས་ ཐམས་ཅད་ སེམས་ཉིད་ལས་ མ་ འདས་ སོ། །སེམས་ཉིད་དེ་ ཡང་ཆོས་
དབྱིངས་མཆོག་ཏུ་ཞི་བའོ་ཞེས་པ་དོན་དམ་དུ་སྟོང་ཉིད་སྤྲོས་པ་ཐམས་ཅད་དང་བྲ་
248 -236



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བར་བསྟན་ཏོ། །ཀུན་རྫོབ་ཏུ་གཟུགས་དང་ནི་གཟུགས་ཀྱི་ཕུང་པོར་བྱུང་པ་ཡང་
སེམས། དེ་བཞིན་དུ་ཚོར་བའི་ཕུང་པོ་དང་
། འདུ་ཤེས་ཀྱི་ཕུང་པོ་དང་
། འདུ་བྱེད་
ཀྱི་ཕུང་པོ་དང་
། རྣམ་པར་ཤེས་པའི་ཕུང་པོ་དང་ལྔ་པོ་ཉིད། ཐམས་ཅད་སེམས་
རིག་སྟོང་དབྱེར་མེད་འདིའི་དངོས་པོ་ལས། ཐུབ་པ་ནི་ཡང་དག་པར་རྫོགས་པའི་
སངས་རྒྱས་ཀྱིས་རྒྱུད་གཞན་དུ་མ་གསུངས་སོ། །
དེ་རྣམས་ཀྱིས་མཇུག་བསྡུ་བ་ནི། ཡིད་བཞིན་ནོར་བུ་ཆེན་པོས་ནི་ཞེས་པ་
དཔེར་ན་ཡིད་བཞིན་གྱི་ནོར་བུ་རིན་པོ་ཆེ་དེ་འོ་སྐོལ་ལ་ཡོད་ན་ཕྱི་བརྡར་ལེགས་
སོ་བྱས་ནས་རྒྱལ་མཚན་ཀྱི་རྩེ་མོ་ལ་བཏགས་མཆོད་པ་རྒྱ་ཆེན་པོ་བྱས་ནས་
གསོལ་བ་བཏབ་ན། འདོད་དོན་འབྲས་བུ་རབ་རྩོལ་བཞིན་ཞེས་པ་དེ་ལ་དགོས་
འདོད་ཀྱི་འབྲས་བུ་ཐམས་ཅད་འབྱུང་པ་བཞིན་དུ། བདེན་བཞིན་ཞེས་པ་མ་བསླུ་
བ། དབེན་ཟེར་ན་རྣམ་རྟོག་གིས་མི་གོས་པའོ། །དགུ་པ་ནི་རྣམ་རྟོག་གི་དྲི་མ་དག་
པའི་སེམས་ཉིད་དང་
། སངས་རྒྱས་ཀྱི་བྱང་ཆུབ་ཀྱི་འབྲས་བུ་དེ་རབ་ཏུ་སྟེར་ཞེའོ། །
དེ་ཉིད་ཀྱིས་ན་ཡང་དག་པར་རྫོགས་ པའི་ སངས་རྒྱས་ཀྱིས། རྡོ་རྗེ་ཐུགས་ནི་
བསྐུལ་བ་ནི་ཞེས་པ་སེམས་བདེ་སྟོང་གི་བདག་ཉིད་ཅན་དེ་ཡང་ནས་ཡང་དུ་
བསྐུལ་ཞིང་བསྒོམས་ན། ཟབ་མོའི་རྣམ་པའི་རྩ་བ་ཅན་ནི་སེམས་བདེ་སྟོང་གཉིས་
སུ་མེད་པའི་དོན་དེ། ཕྱེད་པར་དཀའ་བའི་དངོས་གྲུབ་སྩོལ་ཞེས་པ་ཕྱག་རྒྱ་ཆེན་
པོ་བདེ་སྟོང་གི་དོན་དེ་ཤིན་ཏུ་རྟོགས་པར་དཀའ་བ་དེ་བསྒོམས་པས་དངོས་གྲུབ་
འཐོབ་ཞེས་པའི་དོན་ནོ། །
དེ་ལྟར་ལུས་ཀྱི་ཞེན་པ་བཟློག་པའི་བསྐྱེད་རིམ། ངག་གི་ཞེན་པ་བཟློག་
པའི་ དོན་ དུ་ བཟླས་ པ། སེམས་ ཀྱི་ ཞེན་པ་བཟློག་ པའི་ དོན་ དུ་ རྫོགས་ རིམ་
248 ---237



མེས་པོའི་
འི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བསྒོམས་ནས། ཐུན་མཚམས་ཀྱི་ཆོས་ལ་བཞི་ལས། རྣམ་དག་རྗེས་སུ་དྲན་པ་ནི།
རིགས་ལྔ་ཡབ་ཡུམ་གྱི་རྣམ་དག་འོག་ལེའུ་བདུན་པ་ན་ཡོད། ཕྱག་མཚན་རྣམ་
དག་དང་བཅས་པ་གོང་ལེའུ་ལྔ་པ་ན་ཡོད། འཁོར་ལྷ་མོ་རྣམས་ཀྱིས་ཕྱག་མཚན་
རྣམ་དག་དང་བཅས་པ་ལེའུ་བཞི་པ་ན་ཡོད་དེ་རྣམས་ནས་བྱུང་པ་བཞིན་བསྒོམ།
གཏོར་མ་གཏོང་བ་ལ་མགྲོན་བསྐྱེད་པ་གུར་ལེའུ་གསུམ་པ་ན་ཡོད། བྱིན་གྱིས་
བརླབ་པ་བརྟག་པ་དང་པོའི་ལེའུ་བདུན་པ། སྔགས་རྒྱས་པ་ཕྱི་མའི་ལེའུ་བཞི་པ།
བསྡུས་པ་དང་པོའི་ལེའུ་གཉིས་པ། གཤེགས་སུ་གསོལ་བ་ལྷག་ཆད་བཀང་པ་
གུར་ལེའུ་གསུམ་པ་ནས་བྱུང་པ་བཞིན་དུ་རྒྱུད་ཀྱི་དོན་བསྡེབས་ལ་གཏོར་མ་
གཏང་ངོ༌། །
རྡོ་ རྗེའི་གླུ་བརྟག་པ་ཕྱི་མའི་ལེའུ་བཞི་པ་དང་
། གུར་ལེའུ་བཞི་པ་ནས་
འབྱུང་པ་བཞིན་སླང་
། སྨོན་ལམ་ ཕྱི་མའི་ལེའུ་བརྒྱད་པ་ནས་འབྱུང་པ་བཞིན་
གདབ། དེ་ལས་སྐྱོ་ན་ཧེ་རུ་ཀ་ཞལ་གཅིག་ཕྱག་གཉིས་པར་ལངས་ལ་གུར་ལེའུ་
བཅོ་ལྔ་པ་ནས་འབྱུང་པ་བཞིན་ལས་དང་པོ་བྱ་བའི་རིམ་པ་བཅོ་ལྔ་བྱ། དེ་ལྟར་
ཐུན་བཞིའི་རྣལ་འབྱོར་གྱིས་བསྒོམས་པས། སེམས་མི་གནས་པ་གནས་པར་བྱེད་
པ་ལ་བསྒོམ། གནས་པ་བརྟན་པར་བྱེད་པ་ལ་ཡང་བསྒོམ་ཡང་བསྒོམ་བྱ། བརྟན་
པ་དབོགས་དབྱུང་པའི་དོན་དུ་བརྟག་པ་དང་པོའི་ལེའུ་དྲུག་པ་དང་། གུར་ལེའུ་
བཅུ་པ་བཞིན་དུ་ རིག་ པ་བརྟུལ་ཞུགས་གྱི་སྤྱོད་པ་ བྱས་ན། གང་ཟག་བརྩོན་
འགྲུས་ཅན་གཅིག་ཟླ་བ་གསུམ་དང་ཞག་བདུན་ན་སངས་རྒྱ་བོར་བརྟག་པ་ཕྱི་
མའི་ལེའུ་གཉིས་པར་དོན་བསྡེབས་འོང་ཞེའོ། །
ད་ནི་ལེའུའི་མཚན་བསྟན་པ་ནི། རྡོ་རྗེ་ནི་སྟོང་པ། སེམས་པ་ནི་རིག་པ།
248 238



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
སྙིང་པོ་ནི་རིག་སྟོང་དབྱེར་མེད། རབ་ཏུ་གསལ་བར་བྱེད་པ་ནི་བསྒོམས་པས་
གཉིས་སུ་མེད་པའི་ཡེ་ཤེས་དེ་རྟོགས་པར་ བྱེད་ པའོ། །ལེའུ་ནི་པ་ཏ་ལ་ཞེས་
གཞུང་གཅོད་ཅིང་སྐྱོང་པའོ། །དྲུག་པ་ནི་གྲངས་གྱི་གནས་གཞན་ནོ། །རིན་པོ་ཆེ་
ཟླ་བའི་སྒྲོན་མ་ལས་ལེའུ་དྲུག་པའོ།།
11
ད་ནི་ལེའུ་བདུན་པ་འདི་ལ་གསུམ་ལས། དང་པོ་སྡུད་པ་པོས་མཚམས་
སྦྱར་བ་ནི། དེ་ནས་ལེའུ་དྲུག་པའི་འོ། །རྡོ་རྗེ་རྡོར་འཛིན་ཆེ་ནི་སྟོན་པ། མཁའ་
འགྲོ་མ་ནི་ འཁོར། རྡོ་ རྗེ་ གུར་ གྱི་ རྒྱུད་ འདིར། རྣལ་འབྱོར་ཏིང་འཛིན་བསྐྱེད་
ཞུགས་ཏེ་ནི་ཡན་ལག་དྲུག་གི་བསྐྱེད་རིམ་བཤད་དོ་སྙམ་པའི་ཏིང་ངེ་འཛིན་ལ་
སྙོམས་པར་ཞུགས་ནས། སྦྱོར་བའི་བདག་ཉིད་རབ་ཏུ་གསུངས་ནི་ཡན་ལག་དྲུག་
གི་བསྐྱེད་རིམ་མོ། །
ད་ནི་ལེའུ་གཞུང་དངོས་ལ་དྲུག་ལས། དང་པོ་ རིགས་བསྡུས་པ་དང་བྱེ་
བྲག་ པའི་དཀྱིལ་འཁོར་གང་བསྒོམ་ ཡང་བསྐྱེད་ རིམ་ ཡན་ ལག་ དྲུག་ ལྡན་དུ་
བསྒོམ་པར་བསྟན་པ་ནི། གུར་ གྱི་ལེའུ་བདུན་པ་འདི་ནས་ཡན་ལག་དྲུག་གི་
བསྐྱེད་རིམ་སྟོན་ཏེ། དེ་ཡང་གོང་ལེའུ་ལྔ་པ་དང་དྲུག་པར་རིགས་བསྡུས་ཀྱི་མངོན་
པར་རྟོགས་པ་འབྱུང་ཏེ་བསྐྱེད་རིམ་ཡན་ལག་དྲུག་ལྡན་དུ་བསྒོམ་པར་འདིས་
ཤེས། ལེའུ་བཞི་པར་བདག་མེད་མའི་སྒྲུབ་ཐབས་བཤད། ཡང་དེ་ཉིད་ནས་ཧེ་རུ་
ཀ་ལྷ་དགུ་མངལ་སྐྱེས་ཀྱི་སྒྲུབ་ཐབས་བཤད། ཡང་འོག་ལེའུ་བཅུ་གཉིས་པ་ནས་
ལྷ་མོ་བཅོ་ལྔའི་བསྐྱེད་རིམ་དང་
། རྩ་རྒྱུད་བརྟག་པ་དང་པོའི་ལེའུ་གསུམ་པར་ཧེ་
རུ་ཀ་གསུམ་གྱི་སྒྲུབ་ཐབས་བྱུང་
། ལེའུ་བརྒྱད་པར་ལྷ་མོ་བཅོ་ལྔའི་བསྐྱེད་རིམ་
བྱུང་། བརྟག་པ་ཕྱི་མའི་ལེའུ་ལྔ་པར་ཞལ་བརྒྱད་ཕྱག་བཅུ་དྲུག་པའི་བསྐྱེད་རིམ་
248 ----239



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འོང་སྟེ། བསྐྱེད་རིམ་ཡན་ལག་དྲུག་ལྡན་དུ་བསྒོམ་པར་འདིས་ཞེས་སོ། །གུར་
ལེའུ་བདུན་པའི་སྔགས་ཀྱི་རྒྱས་གདབ་མཛོད་ཟེར་བ་དང་འདི་ཡིན་ནོ། །དེ་ཡང་
བསྒོམ་ པ་ལ་ཆོས་ལྔ་ལས། དང་པོ་བསྐྱེད་ པའི་ རིམ་ པ་བསྒོམ་པ། དེ་ལ་ལེའུ་
བདུན་པ་འདི་ རིགས་བསྡུས་ ཀྱི་བསྐྱེད་ རིམ་ གྱི་ཡན་ལག་གོ །བསྐྱེད་རིམ་ལ་
གཉིས་ལས་དང་པོ་རྒྱུའི་ཧེ་རུ་ཀ་བསྐྱེད་པ་ལ་བཅུ་ལས། དང་པོ་བླ་མ་དག་པའི་ཆོ་
ག་བྱ་བ་དེ་བརྟག་པ་དང་པོའི་ལེའུ་གསུམ་པ་ན་ཡོད། གུར་ལེའུ་བཞི་པ་དང་བཅུ་
གཉིས་པ་ན་ཡོད། ཚད་མེད་པ་བཞི་སྒོམ་པ་དེ་བརྟག་པ་དང་པོའི་ལེའུ་གསུམ་པ་
དང་། གུར་ལེའུ་བཅུ་གཉིས་པ་ན་ཡོད། སྟོང་པ་ཉིད་དུ་བསྒོམ་པ་ཡང་རྩ་རྒྱུད་ལེའུ་
གསུམ་པ་དང་། གུར་ལེའུ་བཞི་པ་དང་བཅུ་གཉིས་པ་ན་ཡོད། བསྲུང་འཁོར་ཡང་
རྩ་རྒྱུད་ལེའུ་གསུམ་པ་དང་
། གུར་ལེའུ་བཅུ་གཉིས་པ་ན་ཡོད། དེ་ནས་ཆོས་འབྱུང་
བསྒོམ་པ་རྩ་རྒྱུད་བརྟག་པ་དང་པོའི་ལེའུ་བརྒྱད་པ་དང་
། གུར་ལེའུ་བཞི་པ་བཅུ་
གཉིས་པ་ན་ཡོད། འདིར་འོག་མཚན་ན། ནམ་མཁའ་དབྱིངས་ཀྱི་དབུས་གནས་
པར་ཞེས་པ་ཆོས་འབྱུང་གྲུ་གསུམ་རྩ་བ་ཕྲ་བ་ཐུར་དུ་ཟུག་པ་ཁ་གཏེང་ཆེ་བ་གྱེན་
དུ་གདེངས་པ་ཁ་དོག་དཀར་པོ་ཞིག་བསྒོམ། དེའི་ནང་དུ་འབྱུང་བ་རིམ་རྩེག་
བསྒོམ་པ་ནི། འབྱུང་བ་བཞི་བདག་བདག་དཀྱིལ་འཁོར་ཏེ་ཞེས་པ་འདིའི་ལེའུ་
བཅུ་གཉིས་པ་ནས་སྲིད་པ་ལུགས་འབྱུང༌
། རྩ་རྒྱུད་ལེའུ་བརྒྱད་པ་ནས་ལུགས་
བཟློག་ཏུ་བཤད་དེ་འདྲའོ། །
དེ་ཡང་འདིར་དང་པོ་སའི་ད ཀྱིལ་འཁོར་གྲུ་བཞི་སེར་པོ། དེའི་སྟེང་དུ་
ཆུའི་ད ཀྱིལ་འཁོར་ཟླུམ་པ་དཀར་པོ། དེའི་སྟེང་མེའི་ད ཀྱིལ་འཁོར་གྲུ་གསུམ་
དམར་པོ། དེའི་སྟེང་དུ་རླུང་གི་དཀྱིལ་འཁོར་ཟླ་གམ་པ་གཅིག་བསྒོམ། དེ་སྟེང་ནི་
248 --240



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འབྱུང་པ་བཞིའི་སྟེང་དུ་སངས་རྒྱས་བསམ་བྱས་ན་ཞེས་པ་རྣམ་སྣང་གི་ས་བོན་ཧཱུཾ་
གཅིག་བསམ་མོ། །སྤྲོ་བའི་གནས་ནི་རྩེག་མ་དགོད་ནི་ཧཱུཾ་དང་འཁོར་ལོ་གཉིས་
སོ། །སྤྲོ་བ་ནི་འོད་ཟེར། རྩེ་མོ་ནི་རིན་པོ་ཆེ་རྩེག་མ་གསུང་ཏེ་མི་འཛད། དེ་གོང་
ན་སྤྲོས་བ་དང་ནི་བསྡུས་པའི་སྐུ་ནི་ཧཱུཾ་ལས་འོད་ཟེར་སྤྲོས་འདུས་པ་ལས། རྒྱལ་
ཆེན་ནི་ཉོན་མོངས་པ་ལས་རྒྱལ་བའོ། །རྣམ་པར་སྣང་མཛད་དེ་ཞེས་པ་རྣམ་སྣང་
གི་ཕྱག་མཚན་འཁོར་ལོ་བྷཾ་གྱིས་མཚན་པ་ལ་བཞེད། ཇོ་བོ་ན་ཐ་ག་ཏ་ར་ཀྲྀ་ཏ་ནི་
འཁོར་ལོ་ཧཱུྃ་གྱིས་མཚན་པ་ལས་རྣམ་སྣང་
། དེ་ཞུ་བ་ལས་དཀྱིལ་འཁོར་བསྐྱེད་
གསུང་སྟེ་འདིར་རུང་མིན་ནོ། །ཆོས་དབྱིངས་ཡི་གེ་ལས་སྐྱེས་པ་ནི་ཨཱའམ་བྷཾ་སྟེ་
ཕྱག་མཚན་ས་བོན་གྱིས་མཚན་པའོ། །
དེར་སྟོང་ཉིད་དུ་སྒོམས་པའི་ནཱ་ད་ཆ་གཅིག་འདིར་ཞུགས་པས། འབྱུང་བ་
བཞི་འཁོར་ལོ་དང་ལྔ་ནཱ་ད་དང་དྲུག་དཀྲུག་གིས་འདྲེས་པ་ལས་དཀྱིལ་འཁོར་
བསྐྱེད་པ་ནི། དེས་ནི་སངས་རྒྱས་གནས་དགོད་བྱ་ཞེས་པ་རིགས་བསྡུས་པ་དང་
བྱེ་བྲག་པ་གང་ཡིན་གྱི་གཞལ་ཡས་ཁང་བསྐྱེད་པའོ། །དེ་ཡང་གོང་ན་སངས་རྒྱས་
གནས་གཞི་རྫོགས་བྱས་ལ་ཞེས་པ་གཞལ་ཡས་ཁང་གདན་དང་བཅས་པ་བསྐྱེད་
ནས་སྔགས་ཀྱིས་རྒྱས་གདབ་པ་འོག་ན། ཨོཾ་ནི་བཀྲ་ཤིས་པ། ས་རྦ་ཏ་ཐཱ་ག་ཏ་ནི་
དེ་བཞིན་གཤེགས་པ་ཐམས་ཅད། ཨ་ནི་ལ་ཡ་ནི་ཕོ་བྲང་
། བཛྲ་ནི་རྡོ་རྗེ། སྭ་བྷ་
བ་ནི་རང་བཞིན། ཨདྨ་ཀོ་ཧཾ་ནི་ངའམ་བདག་གོ །བཅོམ་ལྡན་འདས་རྣམ་པར་
སྣང་མཛད་རྡོ་རྗེ་ཞེས་བྱ་བའི་ཏིང་ངེ་འཛིན་ནོ་ཞེས་པ་འདི་ཕོ་བྲང་སངས་རྒྱས་
རྣམ་པར་སྣང་མཛད་ཀྱི་ཡན་ལག་ཏུ་འཇོག་པའི་འཐད་པ་ཡིན། འོ་ན་དེར་འཇོག་
པའི་འཐད་པ་ཅི་ཡོད་ན་རྣམ་སྣང་གཟུགས་ཀྱི་ཕུང་པོ་རགས་པའི་ལྷ་ཡིན་ནས།
248-241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཞལ་ཡས་ཁང་ཡང་རགས་པ་ཡིན་པས་དེ་གཉིས་ཆོས་མཐུན་ནོ། །ཕྲ་བར་རྩི་ན་
འདི་རང་ལ་ཡན་ལག་དྲུག་ཚང་
། འབྱུང་བ་བཞི་པོ་དེ་ཡེ་ཤེས་རྣམ་པ་བཞིའམ་
རིགས་བཞི་ནཱ་ད་ཆོས་ཀྱི་དབྱིངས་ཀྱི་ཡེ་ཤེས། དེ་རྣམས་འདྲེས་པ་རྡོ་རྗེ་འཚང་གི་
ཡན་ལག་དང་དྲུག་ཚང་ངོ༌
། །
དེར་མངོན་བྱང་ལྔས་རྒྱུའི་ཧེ་རུ་ཀ་བསྐྱེད་པ་ནི། ཀུན་དུ་བཟང་པོ་ནི་ཀུན་
དུ་བཟང་པོའི་ རོལ་པའོ། །བདེན་པའི་དངོས་ནི་བདེ་སྟོང་དབྱེར་མེད་ལས་མ་
འདས་པའོ། །རྣམ་པ་ལྔ་པོས་བསྒོམ་བྱ་སྟེ་ཞེས་པ་ཨཱ་ལི་ལས་ཟླ་བ་ཀཱ་ལི་ལས་ཉི་
མ་སྒོམ་པ་ལ་སོགས་པ་མངོན་བྱང་ལྔ་པོ་ནི་གུར་བརྟག་གཉིས་ནས་ཐོ་རེ་བ་
གཅིག་བཤད་དེ། ནང་ན་བརྟག་པ་དང་པོའི་ལེའུ་བརྒྱད་པ་ཞིག་དེ་ནས་བྱུང་བ་
བཞིན་མངོན་བྱང་ལྔས་རྒྱུའི་ཧེ་རུ་ཀ་བསྐྱེད་དོ། །
དེ་ནས་མཁའ་གསང་བྱིན་གྱིས་བརླབས་ནས་སྙོམས་འཇུག་བྱ་བ་ནི།
བརྟག་པ་ཕྱི་མའི་ལེའུ་ལྔ་པ་ནས། འདོད་ཆགས་ཆེན་པོ་རྗེས་ཆགས་བྱ་ཟེར། གུར་
ལེའུ་བཞི་པ་ནས། དེ་ནས་རྡོ་རྗེ་རྗེས་ཆགས་བྱ་ཞེས་སོ། །འདིར་རང་ལྷག་ལྷའི་
སྒྲུབ་ཐབས་བྱ་ཞེས་པ་སྙོམས་འཇུག་བྱ་བ་སྟེ་དེ་ཡང་ཏིང་ངེ་འཛིན་འོག་ལེའུ་བཅུ་
བཞི་པ་ ན་ ཡོད། སྔགས་ བརྟག་ པ་ ཕྱི་མའི་ ལེའུ་བཅུ་གཉིས་པ་ན་ ཡོད། དེར་
སྙོམས་འཇུག་བྱས་པས་སྦྱོར་མཚམས་ནས་འོད་ཟེར་གྱི་སྒྲ་བྱུང་སངས་རྒྱས་ཀྱི་
ཐུགས་གཉིས་སུ་མེད་ཀྱི་བཅུད་བསྡུས་ཡབ་ཀྱི་ཞལ་དུ་ཞུགས། ཨཱ་བ་འདུ་ཏི་མར་
སོང་རྡོ་རྗེ་དང་བུ་ག་ནས་ཡུམ་གྱི་བ་གར་སྤྲོས་པས་ས་བོན་བརྒྱད་དུ་གྱུར།
དེ་ལ་སྔགས་ཀྱིས་རྒྱས་གདབ་པ་ནི། ཨོཾ་ནི་བཀྲ་ཤིས་པ། སརྦ་ཏ་ཐཱ་ག་ཏ་
ནི་དེ་བཞིན་གཤེགས་པ་ཐམས་ཅད། ཨ་ནུ་ར་ག་ནི་རྗེས་སུ་ཆགས་པ། བཛྲ་ནི་རྡོ་
248-242



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མོ།
རྗེ། སྭ་བྷ་བ་ནི་རང་བཞིན། ཨདྨ་ཀོ་ཧཾ་ནི་ངའམ་བདག །བཅོམ་ལྡན་འདས་རྡོ་རྗེ་
ཉི་མ་དེ་བཞིན་གཤེགས་པས་དེ་སྐད་ཅེས་བཀའ་སྩལ་ཏོ་ཞེས་པ་འདི་རྗེས་ཆགས་
རྡོ་རྗེ་སེམས་པའི་ཡན་ལག་ཏུ་འཇོག་པའི་འཐད་པའོ། །དེར་འཇོག་པའི་འཐད་པ་
ཅི་ཡོད་ན་རྡོ་རྗེ་སེམས་དཔའ་བདེ་བའི་ལྷ་ཡིན་ལ། རྗེས་སུ་ཆགས་པས་ཀྱང་བདེ་
བ་སྐྱེད་པ་ཡིན་པས་དེ་གཉིས་བདེ་བར་ཆོས་མཐུན། ཕྲ་བར་བརྩི་ན་འདི་རང་ལ་
ཡན་ལག་དྲུག་ཚང་ཡུམ་གྱི་པད་མ་བྱིན་གྱིས་བརླབ་པ་ཡུལ་ཆོས་ཉིད་སྟོང་པ་ཆོས་
ཀྱི་དབྱིངས་ཀྱི་ཡེ་ཤེས། ཡབ་ཀྱི་རྡོ་རྗེ་བྱིན་གྱིས་བརླབ་པ་ཡུལ་ཅན་རིག་པའི་ཡེ་
ཤེས་དེ་མེ་ལོང་ལྟ་བུའི་ཡེ་ཤེས། སྙོམས་འཇུག་བྱས་པས་རྟོག་བཅས་ཀྱི་དགའ་བ་
གསུམ་སྐྱེ་བ་དེ་ཡེ་ཤེས་གསུམ། བདེ་ལ་མི་རྟོག་པ་སྐྱེས་པ་དེ་རྡོ་རྗེ་འཆང་གི་ཡན་
ལག་དང་དྲུག་ཚང་ངོ༌། །
དེ་ནས་འཁོར་གྱི་ལྷ་མོ་བརྒྱད་བསྐྱེད་པ་ལ། སློབ་དཔོན་མཚོ་སྐྱེས་མངོན་
བྱང་ལྔས། མི་ཐུབ་ཟླ་བས་ཆོ་ག་གསུམ་གྱིས་བསྐྱེད་པར་བྱ་སྟེ། བླ་མ་ནི་རྐང་ཐོན་
དུ་བསྐྱེད་གསུངས། དེ་ལྟར་ཕྱི་མའི་ལེའུ་ལྔ་པ་ནས། དཀར་མོ་དབང་མོའི་ཕྱགས་
ཕྱུང་ནས་ཞེས་པ་དང་
། འདིའི་ལེའུ་བཞི་པ་ནས། མཁའ་འགྲོ་མའི་འཁོར་ལོ་སྤྲོ་
ཞེས་སོ། །འདི་ནས་དེ་བཞིན་དཀྱིལ་འཁོར་རྣམ་བཀོད་ལ་ཟེར་བས་དབྱུང་པའམ།
གདོན་པ། དགོད་པ་གཅིག་ལས་གུར་བརྟག་གཉིས་ནས་ཆོ་གས་བསྐྱེད་པ་ནི་མ་
བཤད་པས་རྐང་ཐོན་དུ་བསྐྱེད་དོ། །དེ་ལྟར་བཅུ་པོ་དེས་རྒྱུའི་ཆོས་བཅུ་རྫོགས་སོ། །
ད་ནི་འབྲས་བུའི་ཧེ་རུ་ཀ་བསྐྱེད་པ་ལ་ཆོས་བཅུ་ལས། དང་པོ་དྲི་ཟ་ཉེ་
བར་ཞུགས་པ་བྱས། ལྷ་མོ་བཞིས་གླུས་བསྐུལ། འབྲས་བུའི་ཧེ་རུ་ཀ་ཆོ་ག་གསུམ་
གྱིས་བཞེངས། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས། ཡེ་ཤེས་
248 --243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྤྱན་དྲངས་ནས་གཉིས་མེད་དུ་བསྲེ། དེ་ནས་དབང་བསྐུར་བ་ལ་འདི་ནས་ལ་
སོགས་ཞེས་པ་རྩ་རྒྱུད་བརྟག་པ་དང་པོའི་ལེའུ་བཞི་པ་བཞིན་ལྷ་མོ་བདུད་རྩི་བུམ་
ཆུ་ཐོགས་པས་དབང་བསྐུར་བས་རིགས་ཀྱི་དབང་པོས་དབུ་བརྒྱན་པར་བསྒོམས་
ལ་སྔགས་ཀྱི་རྒྱས་གདབ་པ་ནི། །ཨོཾ་སརྦ་ཏ་ཐཱ་ག་ཏ་ལ་སོགས་པ་གཞན་སྔར་དང་
འདྲ་ཨ་བེ་ཥེ་ཀ་ན་དབང་བསྐུར་བའོ། །བཅོམ་ལྡན་འདས་ཞེས་པ་ལ་སོགས་པ་
འདི་དབང་བསྐུར་བ་མི་བསྐྱོད་པའི་ཡན་ལག་ཏུ་འཇོག་པའི་འཐད་པའོ། །དེར་
འཇོག་པའི་འཐད་པ་ཅི་ཡོད་ན། མི་བསྐྱོད་པ་གཟུང་འཛིན་གྱི་རྣམ་རྟོག་གིས་མི་
བསྐྱོད་པ་ཡིན་ལ། དབང་བསྐུར་བས་ཀྱང་གཟུང་འཛིན་གྱི་རྣམ་རྟོག་མི་བསྐྱོད་པ་
བདེ་གཉིས་ཆོས་མཐུན། ཕྲ་བར་བརྩི་ན་འདི་རང་ལ་ཡན་ལག་དྲུག་ཚང་བདུད་རྩི་
ལྔའི་ཆུ་རྒྱུན་གྱིས་དབང་བསྐུར་བ་དེ་རིགས་ལྔའམ་ཡེ་ཤེས་ལྔ། དབང་བསྐུར་
བས་བདེ་ལ་མི་རྟོག་པའི་ཉམས་སྐྱེས་པ་དེ་རྡོ་རྗེ་འཆང་གི་ཡན་ལག་དང་དྲུག་
ངོ་
། །
དེ་ནས་མཆོད་ཞེས་པ་ཕྱི་ནང་གསང་བ་ཐམས་ཅད་ཀྱིས་མཆོད་ལ་སྔགས་
ཀྱིས་རྒྱས་གདབ་པ་ནི། ཨོཾ་ལ་སོགས་པ་འདྲ། པུ་ཙ་ན་མཆོད་པའོ། །བཅོམ་ལྡན་
འདས་ལ་སོགས་པ་འདི་མཆོད་པ་དོན་གྲུབ་ཀྱི་ཡན་ལག་ཏུ་འཇོག་པའི་འཐད་
པའོ། །དེར་འཇོག་པའི་འཐད་པ་ཅི་ཡོད་ན། བཅོམ་འདས་དོན་གྲུབ་འཕྲིན་ལས་
ཀྱི་ལྷ་ཡིན་ལ། མཆོད་པས་ཀྱང་འཕྲིན་ལས་ལ་སྦྱོར་བར་བྱེད་པས་དེ་གཉིས་ཆོས་
མཐུན་ནོ། །ཕྲ་བར་བརྩི་ན་འདི་རང་ལ་ཡན་ལག་དྲུག་ཚང་། ལྷོ་རི་ལ་སོགས་པ་
ལྷ་མོ་ལྔས་བདུད་རྩི་ལྔའི་མཆོད་པ་བྱེད་པ་དེ་ཡེ་ཤེས་ལྔའམ་རིགས་ལྔ། ལྷ་མོ་
དྷོམ་བི་ནིས་འཁྱུད་ནས་སྙོམས་འཇུག་གི་མཆོད་པ་བྱས་པས་ཟག་མེད་ཀྱི་བདེ་བ་
248 ---244



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྐྱེས་པ་དང་རྡོ་རྗེ་འཆང་གི་ཡན་ལག་དང་དྲུག་ཚང་ངོ༌། །
དེ་ནས་བསྟོད་པ་བྱེད་པ་ལ་འདི་ནས་བསྟོད་ཞེས་པ་བསྟོད་པ་རྒྱས་པ་གུར་
གྱི་ལེའུ་བཅོ་བརྒྱད་ལ། བསྡུས་པ་ལེའུ་བརྒྱད་པ། ཤིན་ཏུ་བསྡུས་པ་ལེའུ་དགུ་པ་
བཞིན་བསྟོད་པ་སྔགས་ཀྱིས་རྒྱས་གདབ་པ་ནི། ཨོཾ་ལ་སོགས་སྔར་དང་འདྲ། སྐུ་
ཏི་ནི་བསྟོད་པའོ། །བཅོམ་ལྡན་འདས་རིན་པོ་ཆེ་ཏོག་ཞེས་པ་ལ་སོགས་པ་འདི་
བསྟོད་པ་རིན་འབྱུང་གི་ཡན་ལག་ཏུ་འཇོག་པའི་འཐད་པའོ། །དེར་འཇོག་པའི་
འཐད་པ་ཅི་ཡོད་ན་བཅོམ་ལྡན་འདས་རིན་འབྱུང་སྐུ་གསུང་ཐུགས་ཡོན་ཏན་གྱི་ལྷ་
ཡིན་ལ། བསྟོད་པ་ཡང་ལྷའི་སྐུ་གསུང་ཐུགས་ཡོན་ཏན་ཐམས་ཅད་འདུས་པའི་སྒོ་
ནས་བསྟོད་པས་དེ་གཉིས་ཆོས་མཐུན་ནོ། །ཕྲ་བར་བརྩི་ན་འདི་རང་ལ་ཡན་ལག་
དྲུག་ཚང་། རིགས་ལྔའི་ཡེ་ཤེས་ལྔའི་སྒོ་ནས་བསྟོད་པ་དེ་ཡེ་ཤེས་ལྔའམ་རིགས་
ལྔ། བསྟོད་པ་བྱས་པས་བདེ་ལ་ཤིང་ཏོག་པ་སྐྱེ་བ་དེ་རྡོ་རྗེ་འཆང་གི་ཡན་ལག་དང་
དྲུག་ཚང་ངོ༌། །
དེ་ནས་བདུད་རྩི་མྱང་པ་ནི། འདི་ནས་བདུད་རྩི་ཞེས་པ་འདིའི་ལེའུ་བཞིན་
གཏོར་མ་གཅིག་ལ་བདུད་རྩི་མྱང་པ་ལ་སྔགས་ཀྱི་རྒྱས་གདབ་པ་ནི། ཨཱི་ལ་
སོགས་ པ་སྔར་བཞིན་ནོ། །ཨ་མྲི་ཏ་ཨ་སྭ་ཏ། ཞེས་པ་འཆི་བ་མེད་པའི་བདག་
ཉིད། བཅོམ་ལྡན་འདས་ཚེ་དཔག་ཏུ་མེད་པ་རྡོ་རྗེ་ཞེས་པ་འདི་བདུད་རྩི་མྱང་པ་
སྣང་མཐའི་ཡན་ལག་ཏུ་འཇོག་པའི་འཐད་པའོ། །
དེར་འཇོག་པའི་འཐད་པ་ཅི་ཡོད་ན། བཅོམ་ལྡན་འདས་སྣང་མཐའ་ཨ་མི་
དེ་བ་ཚེའི་ལྷ་ཡིན་ལ། བདུད་རྩི་ཡང་ཨ་ མྲྀ་ཏ་ཞེས་པ་འཆི་བ་མེད་པར་ཆོས་
མཐུན་པའམ། ཡང་ན་སྣང་མཐའ་གསུང་གི་ལྷ་ཡིན་ལ། བདུད་རྩི་ཡང་གསུང་
248 ---245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མགྲིན་པར་ལོངས་སྤྱོད་པས་དེ་གཉིས་ཆོས་མཐུན་པའོ། །ཕྲ་བར་བརྩི་ན་འདི་
རང་ལ་ཡན་ལག་དྲུག་ཚང་། བདུད་རྩི་ལྔ་ཡེ་ཤེས་ལྔའམ་རིགས་ལྔ། བདུད་རྩི་
མྱང་པས་བདེ་ལ་མི་རྟོག་པའི་ཉམས་སྐྱེས་པ་དེ་རྡོ་རྗེ་འཆང་གི་ཡན་ལག་དང་དྲུག་
ཚང་ ངོ༌། །རིམ་ པ་འདི་ཡིས་བསྒོམ་བྱས་ནས་ ཞེས་ པ་མཆོད་པ་བསྟོད་པ་ ལ་
སོགས་པ་ཡན་ལག་དྲུག་གི་རིམ་པའོ། །ཡན་ལག་དྲུག་གི་སྦྱོར་བར་འདོད་ཞེས་
པ་ཕོ་བྲང་རྣམ་པར་སྣང་མཛད་ཀྱི་ཡན་ལག་ལ་སོགས་པ་དྲུག་གོ །རྡོ་རྗེ་ལྟ་བུར་
མི་ཕྱེད་ཕྱིར་ཞེས་པ་ལ་སོགས་པ་འདི་རྣམས་ལ་ཇོ་བོ་ནཱ་རོ་པ་བསྐྱེད་པའི་རིམ་
པའི་ཏིང་ངེ་ འཛིན་དུ་བཞེད། རྡོ་ རྗེ་ ལྟ་བུར་མི་ཕྱེད་ཕྱིར། མི་བསྐྱོད་པ་ནི་དེ་
བསྒོམས་བྱ་ཞེས་པ་མི་བསྐྱོད་ཧེ་བཛྲའི་ཐུགས་ཀ་ནས་འོད་ཟེར་སྤྲོས་སངས་རྒྱས་
མཆོད་སེམས་ཅན་གྱི་དོན་བྱས་ཚུར་འདུས་པ་ལས་རིགས་བསྡུས་པ་བསྒོམ་པས་
དབུས་ཀྱི་ལེ་ཚེ་ལ། བྱེ་བྲག་པས་དབེན་ཁང་དང་པོར་མི་བསྐྱོད་ཧེ་བཛྲ་ལྷ་དགུའི་
བསྐྱེད་རིམ་དེ་གསལ་བར་བསྒོམ་སྟེ་ལེའུ་ལྔ་པ་དྲུག་པ་དང་འབྲེལ་ལོ། །
དེ་བཞིན་དུ་འཇིག་མིན་ནི་འཆི་བ་དང་སྐྱེ་བ་དང་པོར་མ་ཡིན་པ། རྟག་པ་
ནི་ཡེ་ཤེས་རྒྱུན་རྟག་པ་ཆོས་ཀྱི་དབྱིངས་ཀྱི་ཡེ་ཤེས་ལས་གྲུབ་པ་རྣམ་པར་སྣང་
མཛད་ཞེས་པ་རིགས་བསྡུས་པ་བསྒོམ་པས་ཤར་ཀྱི་ལེ་ཚེ་ལ། བྱེ་བྲག་པས་དབེན་
ཁང་གསུམ་པར་འོད་ཟེར་གྱི་སྤྲོ་བསྡུས་རིན་འབྱུང་ལྷ་དགུའི་དཀྱིལ་འཁོར་གསལ་
བར་བསྒོམ། ཆགས་པ་ཆེན་པོ་རྡོ་རྗེ་ཆོས་ནི་ཞེན་པ་མེད་པའི་འདོད་ཆགས་ཆེན་
པོ་དང་ལྡན་པ་སྣང་མཐའོ། །འདོད་ཆགས་མཚན་ཉིད་འཛིན་པའི་ཕྱིར་ཞེས་པ་
གདུལ་བྱ་འདོད་ཆགས་ཅན་ གྱི་དོན་ཡོངས་སུ་རྫོགས་ པར་ བྱེད་པ་སྟེ། རིགས་
བསྡུས་པ་བསྒོམ་པས་ཤར་གྱི་ལེ་ཚེ་ལ། བྱེ་བྲག་པས་དབེན་ཁང་བཞི་པར་སྣང་
248 -246



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མཐའ་ལ་དགུ་གསལ་བར་བསྒོམ། སེམས་ནི་འདོད་ཆགས་ཞེས་བྱ་སྟེ། རྡོ་རྗེ་
སེམས་པའི་གནས་ལ་བཞུགས་ཞེས་ལ་སྣང་མཐའ་ལྷ་དགུ་གསལ་བར་བསྒོམ་པ་
ནི་ལེའུ་ལྔ་པ་དྲུག་པ་དང་འབྲེལ། གང་ཕྱིར་དངོས་གྲུབ་འབྲས་རྩོལ་བ་ནི་མཆོག་
དང་ཐུན་མོང་གི་དངོས་གྲུབ་ཐམས་ཅད་སྟེར་བར་བྱེད་པས་སོ། །
དེས་ན་དོན་ཡོད་པར་རབ་གྲགས་ཞེས་པ་རིགས་བསྡུས་པ་བསྒོམ་པས་
བྱང་གི་ལེ་ཚེ་ལ། བྱེ་བྲག་པ་སྒོམ་པས་དབེན་ཁང་ལྔ་པར་དོན་གྲུབ་ཀྱི་སྐུ་སྤྲོ་བསྡུ་
ལས་དོན་གྲུབ་ཧེ་བཛྲ་ལྷ་དགུའི་དཀྱིལ་འཁོར་དེ་ཤིན་ཏུ་གསལ་བར་བསྒོམ་མོ། །
དེ་ཡང་ཞལ་ཕྱག་སྐུ་མདོག་ཕྱག་མཚན་རྒྱན་ཆ་ལུགས་ལ་སོགས་པ་ལེའུ་རྣམས་ཀྱི་
དོན་བསྡེབ་བོ། །རིག་པར་བྱེད་པ་ནི་མ་རིག་པ་ལྔ་ལས་བཟློག་ནས་རིག་པའི་ཡེ་
ཤེས་ལྔ་རྒྱུད་མ་བསྐྱེད་པའོ། །རྡོ་རྗེ་ནི་གཙོ་བོ་རིགས་ལྔ་ཞེས་པ་ནི་གཞུང་ཚིག་
དང་ཡི་གེར་གཏན་ལ་འབེབས་པ། ཏིང་ངེ་འཛིན་ནི་དམིགས་པ་རྩེ་གཅིག་ཏུ་
འཇོག་པའོ། །ཚིག་དེ་རྣམས་ལ་ཇོ་བོ་མི་ཏྲི་པ་ཡན་ལག་དྲུག་ཏུ་འཇོག་པའི་འཐད་
པར་བཞེད་དེ། འོ་ན་དབང་བསྐུར་བ་མི་བསྐྱོད་པའི་ཡན་ལག་ཏུ་འཇོག་པའི་
འཐད་པ་ཅི་ཡོད་ན། རྡོ་རྗེ་ལྟ་བུར་མི་ཕྱེད་ཕྱིར། མི་བསྐྱོད་པ་ནི་དེ་བསྒོམ་བྱ་ཞེས་
པ་མི་བསྐྱོད་པ་ལ་གཟུང་འཛིན་གྱི་རྣམ་རྟོག་གིས་མ་བསྐྱོད་པ་ཡིན་ལ། དབང་
བསྐུར་བས་ཀྱང་གཟུང་འཛིན་གྱི་རྣམ་རྟོག་གིས་མི་བསྐྱོད་པས་ན་དབང་སྐུར་བ་
མི་བསྐྱོད་པའི་ཡན་ལག་ཞེས་བྱའོ། །
ཡང་ཕོ་བྲང་རྣམ་སྣང་གི་ཡན་ལག་ཏུ་འཇོག་པའི་འཐད་པ་ཅི་ཡོད་ན།
འཇིག་མིན་ན་འཆི་བ། སྐྱེ་བ་དང་པོར་མ་ཡིན་པའི་ཕྱིར། རྟག་པ་ནི་ཡེ་ཤེས་རྒྱུན་
རྟག་པ། རྣམ་པར་སྣང་མཛད་དོ་ཞེས་པ་རྣམ་སྣང་གཟུགས་ཀྱི་ཕུང་
པོ་རྟགས་པ་
248 -247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཡིན་ལ། དབང་བསྐུར་བས་ཀྱང་གཟུང་འཛིན་གྱི་རྣམ་རྟོག་གི་གཟུགས་ཀྱི་ཕུང་པོ་
རགས་པ་ཡིན་ལ། གཞལ་ཡས་ཁང་ཡང་རགས་པས་དེ་གཉིས་རགས་པར་ཆོས་
མཐུན་པས་ཕོ་བྲང་རྣམ་པར་སྣང་མཛད་ཀྱི་ཡན་ལག་གོ །
འོ་ན་བསྟོད་པ་རིན་འབྱུང་གི་ཡན་ལག་ཏུ་འཇོག་པའི་འཐད་པ་ཅི་ཡོད་ན།
སེམས་ཅན་ནི་རིན་ཆེན་ཞེས་བྱ་སྟེ་ཞེས་པ་སེམས་དགོས་འདོད་ཐམས་ཅད་འབྱུང་
པའི་ནོར་བུ་རིན་པོ་ཆེ་དང་འདྲ་བས་སོ། །རིན་ཆེན་གྱིས་མཆོག་བླ་ན་མེད་པ་རིན་
འབྱུང་ཡོན་ཏན་གྱི་ལྷ་ཡིན་ལ། བསྟོད་པ་ཡང་ལྷ་རྣམས་ཀྱི་སྐུ་གསུང་ཐུགས་ཡོན་
ཏན་འདུས་པའི་སྒོ་ནས་བསྟོད་པ། བསྟོད་པ་རིན་འབྱུང་གི་ཡན་ལག་གོ །འོ་ན་
བདུད་རྩི་མྱང་པ་སྣང་མཐའ་ཡན་ལག་ཏུ་འཇོག་པའི་འཐད་པ་ཅི་ན། ཆགས་པ་
ཆེན་པོ་རྡོ་རྗེ་ཆོས་ནི་ཞེན་པ་མེད་པའི་འདོད་ཆགས་ཆེན་པོ་དང་ལྡན་པ་སྣང་
མཐའོ། །འདོད་ཆགས་མཚན་ཉིད་འཛིན་པའི་ཕྱིར་ཞེས་པ་སྣང་མཐའ་གསུང་གི་
ལྷ་ཡིན་ལ། བདུད་རྩི་ཡང་གསུང་མགྲིན་པར་ལོངས་སྤྱོད་པས་ན་བདུད་རྩི་མྱང་
པ་སྣང་མཐའི་ཡན་ལག་གོ །འོ་ན་རྗེས་སུ་ཆགས་པ་རྡོ་རྗེ་སེམས་པའི་ཡན་ལག་
ཏུ་འཇོག་པའི་འཐད་པ་ཅི་ན། སེམས་ནི་འདོད་ཆགས་ཞེས་བྱ་སྟེ་ཞེས་པ་ཞེན་པ་
མེད་པའི་འདོད་ཆགས་སོ། །རྡོ་རྗེ་སེམས་པའི་གནས་ལ་བཞུགས་ན་རྡོ་རྗེ་སེམས་
དཔའ་བདེ་བའི་ལ་ཡིན་ལ། རྗེས་སུ་ཆགས་པས་ཀྱང་བདེ་བ་སྐྱེ་བས་ན། རྗེས་
ཆགས་རྡོ་རྗེ་སེམས་པའི་ཡན་ལག་གོ །
འོ་ན་མཆོད་པ་དོན་གྲུབ་ཀྱི་ཡན་ལག་ཏུ་འཇོག་པའི་འཐད་པ་ཅི་ཡིན་ན།
གང་ཕྱིར་དངོས་གྲུབ་འབྲས་རྩོལ་བ་ཞེས་པ་མཆོག་དང་ཐུན་མོང་གི་དངོས་གྲུབ་
ཐམས་ཅད་ཐོབ་པར་བྱེད་པའོ། །དེས་ན་དོན་ཡོད་པ་རབ་གྲགས་ཞེས་པ་དོན་
248 248



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གྲུབ་འཕྲིན་ལས་ཀྱི་ལྷ་ཡིན་ལ། མཆོད་པས་ཀྱང་འཕྲིན་ལས་ལ་
་ལ་སྦྱོར་བར་བྱེད་
པས་ན་མཆོད་པའི་དོན་ཡོད་གྲུབ་པའི་ཡན་ལག་ཏུ་འཇོག་པའི་འཐད་པའོ། །
གཞུང་ལྟ་ན་ཇོ་བོ་མེ་ཏྲི་པ་ལྟར་བདེའོ། །རིག་པར་བྱེད་པ་ནི་ཉོན་མོངས་པ་ལྔ་པོ་
དེ་ཡེ་ཤེས་རྣམ་པ་ལྔར་རིག་པར་བྱེད་པའོ། །རྡོ་རྗེ་ནི་གཙོ་བོ་རིགས་ལྔའོ། །ཏིང་
ངེ་འཛིན་ནི་སེམས་རྩེ་གཅིག་པའོ། །
ད་ནི་གཞིའི་རྒྱུད་དབང་བསྐུར་བ་དབང་གི་དབྱེ་བ་བསྟན་པ་ནི། བུམ་
པའི་དབང་ནི་དང་པོ་སྟེ་ཞེས་པ་རྡུལ་ཚོན་གྱི་དཀྱིལ་འཁོར་གྱི་ཤར་ཕྱོགས་སུ་བུམ་
པའི་དབང་བསྐུར་བའོ། །གསང་བའི་དབང་ལས་གཉིས་ནི་ལྷོ་ཕྱོགས་སུའོ། །
གསུམ་པ་ཤེས་རབ་ཡེ་ཤེས་ནི་ནུབ་ཏུ། ཇི་ལྟར་དེ་བཞིན་གཤེགས་པ་མིན་ཞེས་
པ་བྱང་ཕྱོགས་སུ་དབང་བཞི་པ་ཚིག་དབང་རིན་པོ་ཆེ་བསྐུར་བའོ། །
དབང་དེ་ཡང་དཀྱིལ་འཁོར་དང་འབྲེལ་དགོས་པས་དེ་ལ་བྲིས་ཏེ་ཚོགས་
འཁོར་བྱས་ནས་བུམ་པའི་དབང་བསྐུར་བ་རྒྱས་པར་བཤད་པ་ནི། དེ་ཡང་རྡོ་རྗེ་
སློབ་དཔོན་མཚན་ཉིད་དང་ལྡན་པས། དང་པོ་བསྙེན་པ་བྱེད། དེ་ནས་ནུབ་དང་པོ་
ས་ཆོག །ནུབ་གཉིས་པ་སྟ་གོན་གྱི་སྔོན་རོལ་དུ་དཀྱིལ་འཁོར་གྱི་བགེགས་བསལ་
བའི་རིམ་པ་བྱེད། དེ་ནས་ལྷ་སྟ་གོན། བུམ་པ། སྦྱིན་སྲེག །སའི་ལྷ་མོ། སློབ་མ་
སྟ་གོན་རྣམས་བྱས་ནས། ནུབ་གསུམ་པ་དཀྱིལ་འཁོར་ཞག་གི་ཆོ་ག་ལ། ཐིག་གི་
ཆོ་གས་ཐིག་བཏབ་ནས། ཚོན་གྱི་ཆོ་གས་དཀྱིལ་འཁོར་བྲི་བ་ནི། དཀྱིལ་འཁོར་
དམ་པ་ནི་ཐུགས་ཀྱི་རིགས་ཡིན་པས་རྒྱུད་སྡེ་བཞིའི་མཆོག་རབ་རྩེ་མོ་ཡིན་པས་
སོ། །དམ་ཚིག་ནི་ཚོགས་འཁོར་བྱེད་པ་ལས་མི་འདའ་བའོ། །སེམས་ཀྱི་ཆོ་ག་
ཡིས་ནི་ཁ་ཟས་བདུད་རྩིར་བྱིན་གྱིས་བརླབ་པ། ནང་གི་སྦྱིན་སྲེག་བྱས་ནས་ནི་
248 ---249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཞེས་པ་ཁ་ཟས་བདུད་རྩིར་བྱིན་གྱིས་བརླབ་པ་དཔའ་བོ་དཔའ་མོ་རྣམས་ཀྱིས་
ལོངས་ སྤྱད་པས། དེ་ཚེ་དབུགས་ནི་དབྱུང་པར་ བྱ་ཞེས་པ། དབང་བསྐུར་བས་
སློབ་མ་ ཁམས་ གསུམ་ འཁོར་བ་ལས་དབུགས་དབྱུང་ པའམ། ཡང་ན་ཚོགས་
འཁོར་ བྱས་པས་ དཔོན་སློབ་ ཐམས་ཅད་དབུགས་དབྱུང་ པའོ། །དམ་ ཚིག་ ལྔ་
རྣམས་ཀྱིས་བཀང་སྟེ་ཞེས་པ་བུམ་རྫས་སུ་ཤ་ལྔ་གཞུག་པ་ལ་བྱ། མཁའ་འགྲོ་ལྔ་
དང་མཉམ་ལྡན་ཞིང་ཞེས་པ་གཙོ་བོ་བུམ་པར་ཤ་ལྔ་བདུད་རྩི་ལྔ་གཞུག་པའོ། །
དེའི་དུས་ཀྱི་དབང་བསྐུར་བའི་ཏིང་ངེ་འཛིན་ནི། མཁའ་འགྲོ་མའི་ཚོགས་
ལྡན་པས་ཞེས་པ་དངོས་སུ་གཙོ་བོའི་བུམ་པ་ཐོགས་ནས་དབང་བསྐུར་ཏིང་ངེ་
འཛིན་གྱིས་ནམ་མཁའ་ན་ཆར་སངས་རྒྱས་དང་ བྱང་ཆུབ་སེམས་དཔའ་དང་།
མཁའ་འགྲོ་མ་དཔག་ཏུ་མེད་པས་སློབ་མ་ལ་ཆུའི་དབང་སྐུར་བར་བསྒོམ་པའོ། །
དེ་ནས་བླ་མ་རྡོ་རྗེ་ལ་དབང་བསྐུར་ཞེས་པ་སློབ་མ་སྣང་མཐར་བསྐྱེད་པ་རྡོ་རྗེའི་
དབང་བསྐུར། རྡོ་རྗེ་ས་བོན་རབ་ཏུ་སྦྱོར་ཞེས་པ་རྡོ་རྗེ་སྟོང་པའི་ངང་ལས་ཧཱུྃ་ལས་
རྡོ་རྗེར་བསྐྱེད་ནས་སློབ་མའི་ལག་པ་གཡས་སུ་སྦྱིན། རང་གི་ལྷག་པའི་ལྷར་བྱས་
ནས་ཞེས་པ་ཆུའི་དབང་བསྐུར་བའི་དུས་སུ་སློབ་མ་མི་བསྐྱོད་པ་ཡབ་ཡུམ་དུ། རྡོ་
རྗེའི་དུས་སུ་སྣང་བ་མཐའ་ཡས་ཡབ་ཡུམ་དུ། དྲིལ་བུའི་དུས་སུ་དོན་གྲུབ་ཡབ་
ཡུམ་དུ། གཅོད་པན་དབུ་རྒྱན་གྱི་དབང་བསྐུར་བའི་དུས་སུ་རིན་འབྱུང་ཡབ་ཡུམ་
དུ་བསྒོམ་དུ་གཞུག་པའོ། །
སློབ་མ་རྟག་པར་བསམས་ལ་ཀྱེ་ཞེས་པ་དང་མིང་གི་དབང་བསྐུར་བའི་
དུས་སུ་སློབ་མ་རྣམ་པར་སྣང་མཛད་ཡབ་ཡུམ་ཏུ་བསྒོམ་དུ་བཅུག་ཏེ་ཆོས་ཐམས་
ཅད་སེམས་སུ་རྟོགས་པའི་བློས་རྡོ་རྗེ་མགོ་ཐོག་ཏུ་བཞག་ནས། རྒྱུན་གྱི་རིགས་ཀྱི་
248 -250



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མིང་དུ་བྱ་ཞེས་པ་ནི་གོང་ལེའུ་གསུམ་པ་བཞིན་དུ་མིང་གི་དབང་བསྐུར་རོ། །
ད་ནི་གསང་བའི་དབང་དང་ཤེས་རབ་ཡེ་ཤེས་ཀྱི་དབང་གི་བཞི་པ་བསྟན་
པ་ནི། སྤྱན་དང་ཞེས་པ་ནས་སྒྲིབ་པ་མེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་
ཞེས་པའི་བར་གྱིས་སྟོན་ཏེ། དང་པོ་བུམ་པའི་དབང་ལ་སྦྱར་ན། སྤྱན་དང་ཞེས་པ
མིང་གི་དབང་བསྐུར་བའི་དུས་སུ་སློབ་མ་དེ་རྣམ་པར་སྣང་མཛད་དང་སྤྱན་མ་
ཞལ་སྦྱར་དུ་བསྒོམ་དུ་བཅུག་ནས་མིང་གི་དབང་བསྐུར། མ་མ་ཀི་ནི་ཆུའི་དབང་
གི་དུས་སུ་སློབ་མ་དེ་མི་བསྐྱོད་པ་དང་མ་མ་ཀི་ཞལ་སྦྱོར་དུ་བསྒོམ་དུ་བཅུག་ནས་
ཆུའི་དབང་བསྐུར། སྒྲོལ་ཞེས་པ་དབུ་རྒྱན་གྱི་དུས་སུ་སློབ་མ་དེ་རིན་འབྱུང་དང་
ལ་མ་ཞལ་སྦྱར་དུ་བསྒོམ་དུ་བཅུག་ལ་དབུ་རྒྱན་གྱི་དབང་
། ཡང་སྒྲོལ་ཞེས་པ་
དྲིལ་བུའི་དུས་སུ་སློབ་མ་དེ་དོན་གྲུབ་དང་སྒྲོལ་མ་ཞལ་སྦྱར་དུ་བསྒོམ་དུ་བཅུག་
ལ་དྲིལ་བུའི་དབང་
། གོས་དཀར་ལ་སོགས་པ་གཟུགས་རྣམས་ཀྱི་ཞེས་པ་རྡོ་རྗེའི་
དབང་བསྐུར་བའི་དུས་སུ་སློབ་མ་དེ་སྣང་མཐའ་དང་གོས་དཀར་མོ་ཞལ་སྦྱར་དུ་
བསྒོམ་དུ་བཅུག་ནས་རྡོ་རྗེའི་དབང་བསྐུར་བའོ། །རྡོ་རྗེ་ནི་སློབ་མ་རིགས་ལྔ་གང་
ཡིན་གྱི་ཧེ་རུ་ཀར་བསྒོམ་པ། བཙུན་མོ་ནི་ཡུམ་ལྔ་གང་ཡིན་དུ་བསྒོམ་པ། སྦྱོར་བ་
ཡིས་ཞེས་པ་རིགས་ལྔ་ཡབ་ཡུམ་ཞལ་སྦྱར་དུ་བསྒོམ་པ། རྡོ་རྗེ་བླ་ན་མེད་པ་
བསྟན་ནི་དབང་རེ་རེ་བསྐུར་བས་ཉམས་སུ་མྱོང་པ་རེ་རེ་སྐྱེ་བའོ། །
ཡང་གསང་བའི་དབང་དང་སྦྱར་ན། སྤྱན་དང་ཞེས་པ་རྣམ་སྣང་གི་དཀྱིལ་
འཁོར་དུ་སློབ་མ་ལ་གསང་བའི་དབང་བསྐུར་ན་སློབ་དཔོན་བདག་ཉིད་རྣམ་སྣང་
དུ་བསྒོམ། ལས་ཀྱི་ཕྱག་རྒྱ་མ་སྤྱན་མར་བསྒོམས་ནས་དེ་གསུམ་སྙོམས་འཇུག་
བྱས་པའི་ཐིག་ལེ་དཀར་དམར་གཉིས་པོ་དེ་སློབ་མ་ལ་སྦྱིན་ནོ། །དེས་འགྲེའོ། །
248-251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མ་མ་ཀི་ཞེས་པ་མི་བསྐྱོད་པའི་དཀྱིལ་འཁོར་དུ་སློབ་མ་ལ་གསང་བའི་དབང་
བསྐུར་ན་ སློབ་ དཔོན་བདག་ཉིད་མི་བསྐྱོད་པར། ལས་རྒྱ་མ་མ་ཀིར་བསྒོམ།
སྒྲོལ་ཞེས་པ་རིན་འབྱུང་གི་དཀྱིལ་འཁོར་དུ་གསང་བའི་དབང་བསྐུར་ན་སློབ་
དཔོན་བདག་ཉིད་རིན་འབྱུང་དུ་ལས་རྒྱ་སྒྲོལ་མར་བསྒོམ། ཡང་སྒྲོལ་ཞེས་པ་དོན་
གྲུབ་ཀྱི་དཀྱིལ་འཁོར་དུ་ སློབ་མ་ལ་གསང་པའི་དབང་བསྐུར་ན་སློབ་དཔོན་
བདག་ཉིད་དོན་གྲུབ་ཏུ། ལས་རྒྱ་སྒྲོལ་མར་བསྒོམ། གོས་དཀར་ལ་སོགས་ནི་
སྣང་མཐའི་དཀྱིལ་འཁོར་དུ་སློབ་མའི་ལ་གསང་བའི་དབང་བསྐུར་ན་སློབ་དཔོན་
བདག་ཉིད་སྣང་མཐར་བསྒོམ། ལས་ཀྱི་ཕྱག་རྒྱ་མ་གོས་དཀར་མོར་བསྒོམ་མོ། །
རྡོ་རྗེ་ནི་སློབ་དཔོན་རིགས་ལྔ་གང་ཡིན་དུ། བཙུན་མོ་ནི་ལས་རྒྱ་ཡུམ་ལྔ་གང་ཡིན་
དུ་བསྒོམ། སྦྱོར་བ་ནི་རིགས་ལྔ་ཡབ་ཡུམ་སྙོམས་འཇུག་བྱེད་པའོ། །རྡོ་རྗེ་བླ་ན་
མེད་པ་བསྟན་ཞེས་པ་ཡབ་ཡུམ་སྙོམས་འཇུག་བྱས་པའི་ཐིག་ལེ་དཀར་དམར་
གཉིས་པོ་དེ་ལེའུ་བཅུ་གཉིས་པའི་ཚིག་གིས་སློབ་མའི་ལྕེ་ཐོག་ཏུ་སྟེབ་བའོ། །
ཡང་དབང་གསུམ་པ་དང་སྦྱར་ན། སྤྱན་དང་ཞེས་པ་རྣམ་སྣང་གི་དཀྱིལ་
འཁོར་དུ་སློབ་མ་ལ་དབང་གསུམ་པ་བསྐུར་ན་སློབ་མ་དེ་རྣམ་སྣང་དུ། ལས་རྒྱ་
སྤྱན་མར་བསྒོམ་དུ་བཅུག་ནས་དབང་གསུམ་པ་བསྐུར། མ་མ་ཀི་ཞེས་པ་མི་
བསྐྱོད་པའི་དཀྱིལ་འཁོར་དུ་དབང་གསུམ་པ་བསྐུར་ན་སློབ་མ་དེ་མི་བསྐྱོད་པར།
ལས་རྒྱ་མ་མ་ཀིར་བསྐྱེད་ལ་གསུམ་པ། སྒྲོལ་ཞེས་པ་རིན་འབྱུང་གི་དཀྱིལ་འཁོར་
དུ་གསུམ་པ་དབང་བསྐུར་ན། སློབ་མ་དེ་རིན་འབྱུང་དུ། ལས་རྒྱ་སྒྲོལ་མར་བསྐྱེད་
ལ་གསུམ་པ། ཡང་སྒྲོལ་ཞེས་པ་དོན་གྲུབ་ཀྱི་དཀྱིལ་འཁོར་དུ་དབང་གསུམ་པ་
བསྐུར་ན་སློབ་མ་དེ་དོན་གྲུབ་ཏུ། ལས་རྒྱ་སྒྲོལ་མར་བསྐྱེད་པ་གསུམ་པ་བསྐུར།
248-252



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གོས་དཀར་ལ་སོགས་གཟུགས་རྣམས་ཀྱི་ཞེས་པ་སྣང་མཐའི་དཀྱིལ་འཁོར་དུ་
དབང་གསུམ་པ་བསྐུར་ན་སློབ་མ་དེ་སྣང་བ་མཐའ་ཡས་སུ་བསྐྱེད། ལས་རྒྱ་དེ་
གོས་དཀར་མོར་བསྐྱེད་པ་དབང་གསུམ་པ་བསྐུར། །རྡོ་རྗེ་ནི་སློབ་མ་རིགས་ལྔ་
གང་ཡིན་དུ། བཙུན་མོ་ནི་ལས་རྒྱ་ཡུམ་ལྔ་གང་ཡིན་དུ་བསྐྱེད་པའོ། །སྦྱོར་བ་ཡིས་
ཞེས་པ་དངོས་སམ་ཡིད་ཀྱི་མུ་སྐྲ་དང་སྙོམས་འཇུག་བྱེད་པའོ། །རྡོ་རྗེ་ནི་སྤྲོས་མེད་
ལྷན་སྐྱེས། བླ་ན་མེད་པ་བསྟན་ནི་དེའི་དུས་སུ་ལས་རྒྱ་ལ་བརྟེན་ཀུན་རྫོབ་བྱང་
སེམས་རྡོ་རྗེ་ནོར་བུའི་རྩེ་མོར་ཕབ། དེ་ལུས་ཀྱི་འཁྲུལ་འཁོར་དྲུག་གིས་བཟུང་དེ་
ལ་བརྟེན་ནས་དབང་གསུམ་པའི་ཉམ་མྱོང་ཟག་མེད་ལྷན་སྐྱེས་རྟོགས་ཙམ་ན་རྡོ་
རྗེ་བླ་ན་མེད་པ་བརྟན་ཞེས་སོ། །དེ་ཉིད་ནི་དབང་གསུམ་པའི་ཉམས་མྱོང་དེ་ཉིད་
དོ། །བླ་ན་མེད་པ་འདི་ཞེས་པ་དབང་བཞི་པ་ཚིག་གིས་གཏན་ལ་ཕབ་པ་འདིའོ། །
དེ་ ཡང་ཚ་མ་མྱོང་པ་ལ་མྱོང་པར་བྱེད་པ་ལྟ་བུ་དབང་གསུམ་པ་ལ། མྱོང་
ནས་བཤད་པ་ལྟ་བུ་བཞི་པ་ལའོ། །གཉིས་མེད་འགྱུར་བ་མ་ཡིན་པ་ནི་དབང་
གསུམ་པའི་དུས་ཀྱི་ཟག་མེད་བདེ་སྟོང་གི་དོན་དེ་རྣམ་རྟོག་གི་ཆོས་སུ་འགྱུར་བ་མ་
ཡིན་ཞེའོ། །བདེ་བ་དམ་པ་མྱོང་པ་ནི་ཟག་མེད་ཀྱི་རོལ་བདེ་བར་ཤར་བའོ། །
ཆོས་ཀྱི་དབྱིངས་ནི་འོད་གསལ་བ་ཞེས་པ་སྤྲོས་པའི་མཐའ་བརྒྱད་དང་བྲལ་བའོ། །
སྒྲིབ་པ་མེད་པ་ནི་བུམ་པའི་དབང་གིས་འདུས་ཀྱི་དྲི་མ་དག །གསང་བས་ངག་གི་
དྲི་མ། གསུམ་པས་སེམས་ཀྱི་དྲི་མ། དབང་བཞི་པ་ལུས་ངག་ཡིད་གསུམ་ཐ་དད་
དུ་འཛིན་པའི་དྲི་མ་དག་པའོ། །རྡོ་རྗེ་ནི་དགྱེས་པ་རྡོ་རྗེ། ཞེས་བྱ་བ་ནི་གཞུང་ཚིག་
དང་ཡི་གེའོ། །ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇོག་པའོ། །
ད་ནི་དབང་དེ་ལྟར་བསྐུར་ནས་སྤྱད་པར་བྱ་བའི་གྲོགས་དམ་ཚིག་ཤ་ལྔ་
248-253



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བདུད་རྩི་ལྔ་བཟའ་བ་ཕན་ཡོན་དང་བཅས་པ་ནི། དེ་ལྟར་དབང་རྫོགས་པར་ཐོབ་
པའི་རྟེན་གྱི་གང་ཟག་དེས་དམ་ཚིག་ཇི་ལྟ་བུ་བརྟེན་ན། གྷ་ཡིན་ནི་གྷ་གྷ་བི་བ་
ལང་གི་ཤ །ཧ་ཡིག་ནི་ཧ་ཧ་སྟེ་གླང་པོ་ཆེའི་ཤ །སྭ་ཡིག་ནི་སྲ་སྲ་ཁྱིའི་ཤ །དང་
པོའི་མཐའ་མ་ནི་ཨ་ཨ་སྟེ་རྟའི་ཤ །འབར་བའི་དམ་པ་ནི་མི་བསོད་ནམས་པས་
བརྒྱན་པ་སྟེ་མིའི་ཤ །དངོས་གྲུབ་ཐམས་ཅད་རབ་སྟེར་བ་ནི་ཤ་ལྔ་བརྟེན་ནའོ། །
དེ་རྣམས་ནི་ཤ་ལྔ་པོའོ། །ཆོ་གས་ཟོས་ཙམ་གྱིས་ཞེས་པ་ཡི་གེ་འབྲུ་གསུམ་གྱིས་
བྱིན་གྱིས་བརླབས་ནས་སོ། །
དེ་ཡང་བཟའ་ལུགས་རང་ཧེ་བཛྲར་བསྒོམ་པ་ལ་ཡཾ་ལས་རླུང་གི་དཀྱིལ་
འཁོར། རཾ་ལས་མེའི་དཀྱིལ་འཁོར། ཨ་ལས་ཐོད་པའི་ནང་དུ་ཤ་ལྔ། སྟེང་དུ་ཟླ་
ཕྱེད་རྡོ་རྗེ་གཅིག་བསྒོམ། དེར་ཡཾ་ལས་རླུང་བྱུང་
། རཾ་ལས་མེ་འབར་བས། ཐོད་
པའི་རྫས་ཁོལ་རླངས་པོ་ཟླ་ཕྱེད་རྡོ་རྗེ་ནས་ཡེ་ཤེས་བདུད་རྩི་ཕབ་དམ་ཚིག་ཡེ་
ཤེས་དབྱེར་མེད་དུ་འདྲེས་པར་བསམ་ལ་ཨོཾ་ཨཱ་ཧཱུྃ་ལ་བཟླས་པ་བྱས་པས་རྟགས་
གསུམ་བྱུང་པ་དང་རྫས་དེ་རྣམས་རྡོ་སྐྱོང་དུ་བླུགས་ནས་རང་གི་དྲི་ཆུ་དང་སྦྱར་
ནས་འདམ་ཐགས་བྱས་པས། དེ་ཤིན་ཏུ་སྤྱིན་པར་སོང་ཙམ་ན་རིལ་བུ་སྲན་མ་
ཙམ་བྱ། དེ་ཐོད་པའི་ནང་དུ་བཅུག་ལ་གོང་ལྟར་བྱིན་གྱིས་བརླབས་ཏེ་བསྒྲུབ་པ་
ཆེན་པོ་བྱས་པས་རྟགས་གསུམ་པོ་བྱུང་པ་དང་རིལ་བུ་དེ་ཟོས་ན་ཕན་ཡོན་ནི། རྡོ་
རྗེ་བདུད་རྩི་ཕུན་སུམ་ཚོགས་ཞེས་པ་བདུད་རྩི་མྱང་པ་བཞིན་དུ་ཟོས་ནའོ། །
དེ་ཟོས་པས་ཅིར་འགྱུར་ན། སངས་རྒྱས་ཀུན་དང་མཉམ་སྦྱོར་ཞིང་ན་
རིགས་ལྔ་དང་མཉམ་པོར་འགྱུར་ནི་དྲུག་པ་རྡོ་རྗེ་འཆང་དང་ཡང་མཉམ་པོར་
འགྱུར་རོ། །ནད་རྣམས་ཐམས་ཅད་རབ་འཇིག་ཅིང་ནི་ནད་ཐམས་ཅད་ཀྱིས་མི་
248 -254



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ཚུགས་སོ། །འདིས་ནི་ལུས་བཟང་མདོག་སྡུག་བྱེད་ནི་ཁ་དོག་དང་ལྡན་མདངས་
དང་ལྡན་པའོ། །འཇིག་རྟེན་ཀུན་གྱི་ཡིད་འཕྲོ་ཅིང་ནི་འཇིག་རྟེན་པ་ཐམས་ཅད་ཀྱི་
ཡིད་འཕྲོག་པར་བྱེད། ཕས་སྨྲ་བ་ཀུན་ཕམ་པར་བྱེད་ནི་མུ་སྟེགས་ལ་སོགས་པ་
ཐམས་ཅད་རྒོལ་ལ་སོགས་ཚར་གཅོད་པར་བྱེད། འཇིག་རྟེན་ཀུན་གྱིས་བརྒྱན་
བྱས་ཤིང་ནི་མཁས་པར་ཡང་འགྱུར། ལྷ་དང་ལྷ་མིན་རྣམས་ཀྱིས་མཆོད་པ་བྱེད་
དོ། །མཁའ་འགྲོ་མ་མངའ་བདག་དེ་འགྱུར་ཏེ་ཞེས་པ་ཌཱ་ཀི་མ་ཐམས་ཅད་ཀྱིས་
བྱིན་གྱིས་རློབ། ཆོས་ཀྱི་ཁ་ཟས་རྣམས་ལ་སྤྱོད་ནི་ཟག་པ་མེད་པའི་བདེ་བ་ལོངས་
སྤྱོད། དམ་ཚིག་ཆེན་པོ་ནི་ཤ་ལྔ་དང་བདུད་རྩི་ལྔ་བརྟེན་པ་ལས་མི་འདའ་བས་སོ། །
བསམ་གཏན་ལ་གནས་པ་ནི་བྱིན་གྱིས་བརླབ་པ། རྡོ་རྗེ་ནི་ཧེ་བཛྲའོ། །ཞེས་བྱ་བ་
ནི་གཞུང་ཚིག་དང་ཡི་གེ །ཏིང་ངེ་འཛིན་ནི་སེམས་རྩེ་གཅིག་པའོ། །
བདུད་རྩི་ལྔ་བརྟེན་པའི་ཕན་ཡོན་བཤད་པ་ནི། མི་བསྐྱོད་བརྟེན་པའི་རྣལ་
འབྱོར་པ་ནི་རྟེན་གྱི་གང་ཟག་རླུང་ལས་སུ་རུང་པ་སྤྱོད་ལམ་ཚད་གཅིག་ཏུ་བྱེད་པ་
ཤ་རུལ་སུངས་ལ་སོགས་པ་མི་ཟ་བ། སྐོམ་ཆང་དང་ད་ར་ལ་སོགས་པ་སྤངས་
པའི་ནམ་ཕྱེད་ཕན་ཆད་ཀྱི་དྲི་ཆུ་དེ་ཕྱིར་ཕོ། ཐོ་རངས་ཁའི་དྲི་ཆུ་དེ་རྫའི་སྣོད་ཐམ་
བུ་གཅིག་ཡོད་པའི་ནང་དུ་བླུགས་དེར་པི་པི་གླིང་རྡོག་མ་གཅིག་གཉིས་ཤིན་ཏུ་
ཞིབ་ པར་ བཏགས་ལ་གདབ། རྒྱ་དཀར་ཡིན་ན་ སུག་ སྤེལ་རྟོག་མ་ཁ་ གཅིག་
གདབ་བོད་དུ་གྲང་བས་མི་དགོས། དེའི་ཁར་བ་ཚ་ཚོམ་ཚོམ་བྱུང་བ་དང་ཐེམ་བུ་
གོང་མ་དེ་གཏང་ནས་དབོ། དེ་ནས་ཀྱི་ལྷག་མ་དེ་རྣལ་འབྱོར་པས་བཏུང་ལྷག་མ་
ལུས་ལ་བྱུག་པ་ལ་སོགས་པ་བྱས་ན་ཕན་ཡོན། ནད་ཀུན་རྣམ་པར་སྤོང་པར་
འགྱུར་ཏེ་ནད་ ཐམས་ཅད་ ཀྱིས་མི་ཚུགས་སོ། །རྟག་པ་ཡིས་ནི་མདངས་ཆེན་
248-255



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༧།
འགྱུར་ནི་བདུད་རྩི་དྲི་ཆེན་ནོ། །དེ་ཡང་སྐུ་བའི་ཆ་དང་གླ་བའི་ཆ་གཉིས་སྤངས་
པའི་བར་བ་དེ་གྲིབ་སྐམས་བྱས་ནས་དེ་ཤིན་ཏུ་ཞིབ་པར་བཏགས་ལ་འཁར་
འཞོང་དུ་ཆུས་དྭངས་སྙིགས་ཕྱེ་ལ། སིགས་མ་དེ་ཕོ་ལ། དྭངས་མ་དེ་ཆ་གཅིག་ལྕ་
རྒོད་པ་ཆ་གཅིག་བུ་རཾ་ཆ་གཅིག་ཏེ་ཆ་གསུམ་པོ་དེ་ལ་དྲིལ་བུ་ཉུངས་འབྲུ་ཙམ་པ་
བྱ་སྟེ། དེ་ལ་ལྕེ་རྒོད་པས་དྲི་འཕྲོག །བུ་རམ་གྱིས་རོ་འཕྲོག་པའོ། །
དེ་ ནས་ རིལ་བུ་ དེ་ དེ་ རིང་ ལྟ་ བུ་ གཅིག་ བཟའ། སང་ ལྟ་ བུ་ གཉིས།
གནངས་ན་ ཕགས་ལོག་པོ་ལོག་པོ་ཟོས་ན་ཕན་ཡོན་ནི། མདངས་ཆེན་འགྱུར་
ཞེས་པ་ལུས་ལ་མདངས་ཆེན་པ་འབྱུང་ངོ༌། །རྡོ་རྗེ་ཉི་མ་རྒྱས་པ་མེད་ནི་པད་མ་ར་
ག་ཏེ། བུད་མེད་ཀྱི་རཀྟ་འཁར་གཞོང་དུ་དྭངས་སྙིགས་ཕྱེ་ལ་དེའི་དྭངས་མ་བར་
དེ་དང་སྒོག་སྐྱ་དམར་དཀར་གསུམ་བསྲེས་ནས་རིལ་བུ་བྱས་ནས་སྔར་བཞིན་
ཟས་ན་རྒས་པ་མི་འོང་། །རྡོ་རྗེ་ཆོས་ནི་བརྟེན་པ་ཡིས་ཞེས་པ་བྱང་སེམས་ཐིག་ལེ་
དེ་འདི་ལ་འཕྲོད་མེད་སྐྱང་པར་བརྟེན་ན། བུད་མེད་ཀུན་ལ་ལོངས་སྤྱོད་དོ་ཞེས་པ་
བུད་མེད་ཐམས་ཅད་དབང་དུ་འདུ། སྲོག་ཆགས་ལུས་བྱུང་རྡོ་རྗེ་ནི་བདུད་རྒྱུངས་
པ། དོན་ཡོད་རྒྱལ་པ་ཆེན་པོ་སྟེ་ནི་རྒྱུངས་པ་བརྟེན་ནི། དཔལ་ལྡན་དོན་ཀུན་གྲུབ་
པ་དང་། རྣལ་འབྱོར་པ་དེས་ཞི་བར་གཏོང་ཞེས་པ་དེ་བརྟེན་ན་ནད་ལ་སོགས་པ་
ཞི་བར་འགྱུར་ཞེས་སོ། །
ད་ནི་ཚེ་ལོའི་ཕན་ཡོན་བསྟན་པ་ནི། མི་བསྐྱོད་ནི་བདུད་རྩི་དྲི་ཆུ་འཐུང་
པའི་རྣལ་འབྱོར་པ་དེས། སྟོང་ཕྲག་ལྔར་ནི་འཚོ་བར་འགྱུར་ཏེ་ལྔ་སྟོང་ཐུབ་བོ།
རྟག་པ་ནི་དྲི་ཆེན་གྱིས་ཁྲི་ཐུབ། རྡོ་རྗེ་ཉི་མ་ནི་པད་མ་རཀྟས་བྱེ་བ་ཐུབ། ཚེ་དཔག་
མེད་ནི་བདུད་ རྩི་ བྱང་ སེམས་ ཀྱིས་ གྲངས་མེད་ཐུབ། ནམ་མཁའ་ཇི་བཞིན་རྟ་
248 ----256



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བདུན་པ་ནི་རྒྱུངས་པས་ནམ་མཁའ་ཇི་ཙམ་གནས་ཀྱི་བར་དུ་ཐུབ་བོ། །དཔག་
མེད་ནི་བྱང་སེམས་ཐིག་ལེ། རྡོ་རྗེ་ཉི་མ་ནི་པད་མ་རཀྟ་སྟེ་གཉིས་པོ་བསྟེན་མ་
ལེགས་པར་སོང་ན་ཁུ་ཁྲག་གཉིས་ཀྱི་བར་དུ་བར་དོའི་ཤེས་པ་ཞུགས་ཏེ། ཁུ་
ཁྲག་གཉིས་ཀྱིས་ཉེ་བར་ལེན་པའི་རྒྱུ་བྱས། བར་དོས་ལྷན་ཅིག་བྱེད་པའི་རྐྱེན་
བྱས་ནས་ལུས་བསྐྱེད་པ་སྟེ། འཁོར་བ་བསྒྲུབ་པའི་རྩ་བ་ཏེ་ཞེས་པ་བསྟེན་མ་
ལེགས་ན་དུག་གི་ཆའོ། །
བསྟེན་ལེགས་ན། འདི་དག་རྣལ་འབྱོར་པས་བསྟེན་ན་ཞེས་པ་རྟོགས་ན་
མྱ་ངན་ལས་འདས་པ་བསྐྱེད་པས་སྨན་གྱི་ཆའོ། །སྐལ་བཟང་རྣམས་དང་མཉམ་
པར་འགྱུར་ན་བསྟེན་ལེགས་ན་སྐལ་བཟང་ཡང་དག་པར་རྫོགས་པའི་སངས་རྒྱས་
རྣམས་དང་མཉམ་པར་འགྱུར་རོ། །ཡེ་ཤེས་ཤེས་རབ་ཕ་རོལ་ཕྱིན་ཞེས་པ་
ཤེས་
རབ་ཤིན་ཏུ་ཆེ་བ་འོང་
། རྡོ་རྗེ་ཉི་མར་འདི་བཤད་དོ་ན་པད་མ་ རཀྟའོ། །ཆོས་
རྣམས་ཀྱི་ནི་ཐབས་རྣམས་ཀུན་ཞེས་པ་རྟོགས་ན་མྱ་ངན་ལས་འདས་པའི་རྒྱུ་བྱེད་
པས་སྨན་གྱི་ཆ་ལ། མ་རྟོགས་ན་འཁོར་བ་བསྐྱེད་པའི་རྒྱུ་བྱེད་དེ་དུག་གི་ཆའོ། །
རྟོགས་ན་མྱ་ངན་ལས་འདས་པ་ཐོབ་པར་བྱེད་དོ། །དེ་བཞིན་གཤེགས་པ་ཚེ་
དཔག་མེད་ནི་བྱང་སེམས་ཐིག་ལེའོ། །དེ་བསྟེན་ལེགས་ན་སངས་རྒྱས་རྣམས་
ཀྱང་འཐོབ་ལ། རྡོ་རྗེ་ཅན་ནི་དྲུག་པ་རྡོ་རྗེ་འཆང་ཀྱང་འཐོབ་ཞེའོ། །ཐབས་ཤེས་
རབ་འཕེལ་མཛད་པ་ནི་ཀུན་རྫོབ་བྱང་སེམས་ལ་བརྟེན་ནས་དོན་དམ་བྱང་སེམས་
འཕེལ་བར་བྱེད་པའོ། །ཡང་ཐབས་ཤེས་རབ་དབྱེར་མེད་ཀྱི་རྟོགས་པ་འཕེལ་
བའོ། །
འོ་ན་མ་རྟོགས་པར་སོང་ན་ཅི་བསྐྱེད་ན། ས་འོག་གི་སེམས་ཅན་ཐམས་
248 -257



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཅད་བསྐྱེད། ས་སྟེང་ནི་ས་སྟེང་གི་མི་ལ་སོགས་པ་ཐམས་ཅད་ཀྱང་དེས་བསྐྱེད།
བར་སྣང་མཁའ་ནི་བར་སྣང་ལ་གནས་པའི་བྱ་ལ་སོགས་པ་ཡང་དེས་བསྐྱེད་དོ། །
འཇིག་རྟེན་ཁམས་ནི་ས་འོག་ས་སྟེང་ས་བླ་གསུམ་གྱི་སེམས་ཅན་ནོ། ཁྲག་དང་ཁུ་
བ་ལས་བྱུང་ལུས་ཞེས་པ་ཁུ་ཁྲག་གཉིས་ཀྱི་ཉེ་བར་ལེན་པའི་རྒྱུ་བྱས། བར་དོས་
ལྷན་ཅིག་བྱེད་པའི་རྐྱེན་བྱས་ནས་ལུས་བསྐྱེད་པར་བྱེད་པའོ། །དེ་སུས་གསུངས་
ན་བཅོམ་ལྡན་འདས་རྡོ་རྗེ་དབང་ཕྱུག་ཅེས་པ་དྲུག་པ་རྡོ་རྗེ་འཆང་གིས་དེ་སྐད་
བཀའ་སྩལ་ཏོ་ཞེས་སོ། །
ད་ནི་ཞར་ལ་དེ་རྣམས་ཀྱི་རྣམ་དག་བསྟན་ནི། སེན་མོ་སྤུ་དང་དེ་བཞིན་
གདུང་ཞེས་པས་སྟོན་ཏེ་དོན་ལ་རིགས་བསྡུས་ཀྱི་རྣམ་དག་གོ །སེན་མོ་དང་ལུས་
ཀྱི་སྤུ་དང་དེ་བཞིན་གདུང་ནི་རུས་པ་དང་ཁུ་བ་རྣམ་པར་དག་པ་དེ་སྣང་བ་མཐའ་
ཡས་ཀྱི་བདག་ཉིད་དུ་དག་པའོ། །དེ་བཞིན་དུ་ཁྲག་དང་པགས་པ་རྣམ་པར་དག་
པ་དེ་བརྗིད་ཆེན་ནི་རིན་འབྱུང་དུའོ། །རྐང་མར་དང་ཚིལ་བུ་རྣམ་པར་དག་པ་དེ་རྡོ་
རྗེ་ འཛིན་ནི་མི་བསྐྱོད་པའོ། །དེ་བཞིན་དུ་ལུས་ཀུན་དག་པ་དེ་རྣམ་པར་སྣང་
མཛད་དོ། །མགོ་དང་ནུ་མ་རྣམ་པར་དག་པ་རྟ་བདུན་པ་སྟེ་དོན་ཡོད་གྲུབ་པའི་
བདག་ཉིད་དུ་དག་གོ །དེ་རྣམས་རྫོགས་པའི་སངས་རྒྱས་རིགས་ལྔར་དག་ཞེས་
སོ། །དེ་སུས་གསུངས་ན། རྡོ་རྗེ་མཁའ་འགྲོས་གསུངས་པ་ཡིན་ཞེས་པ་སྟོན་པ་
དྲུག་པ་རྡོ་རྗེ་འཆང་གིས་སོ། །
ཡུམ་བཞིའི་རྣམ་དག་ནི། ས་ ཁམས་ནི་འབྱུང་ས་རྣམ་པར་དག་པ་སྟེ།
སྤྱན་
མ་ འཁོར་ ལོ་ མཛེས་ པའོ་ཞེས་པ་སངས་རྒྱས་སྤྱན་མར་ དག །དེ་བཞིན་
གསལ་བ་ཞེས་པ་འབྱུང་བ་ཆུ་རྣམ་པར་དག་པ། རྡོ་རྗེ་དབྱིངས་ནི་མ་མ་ཀིའོ། །
248 ---258



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འབྱུང་བ་མེ་རྣམ་པར་དག་པ་པད་མའི་བུ་མོའོ། །ཞེས་པ་གོས་དཀར་མོའོ། །སྒྲོལ་
མ་རླུང་ཁམས་དག་པ་སྟེ་ཞེས་པ་འབྱུང་བ་རླུང་རྣམ་པར་དག་པ་དེ་སྒྲོལ་མའི་
བདག་ཉིད་དོ། །རྡོ་རྗེ་བཙུན་མོ་བཞིན་རྣམས་སུ་ཞེས་པ་ཡུམ་རྣམ་པར་དག་པའོ། །
འོ་ན་རིགས་ལྔ་ལ་ཡུམ་བཞི་ལས་མེད་པ་ཅི་ཞེ་ན། དེ་སྒྲོལ་མ་ལ་ཡབ་གཉིས་ཡོད་
པའི་དཔང་པོ་གུར་ལེའུ་དགུ་པས་བྱེད་དོ། །རྡོ་རྗེ་གུར་ཞེས་བྱ་བའི་རྒྱུད་འདིར།
མཁའ་འགྲོ་རྡོ་རྗེ་མཛེས་པས་གསུངས་ཞེས་པ་སྟོན་པ་དྲུག་པ་རྡོ་རྗེ་འཆང་གིས་
གསུངས་པའོ། །
ད་ནི་ལེའུའི་མཚན་བསྟན་པ་ནི། སྔགས་ཐམས་ཅད་ཀྱི་ཡན་ལག་དྲུག་གི་
སྔགས། རྣམ་པར་དག་པ་ནི་སེན་མོ་སྤུ་དང་དེ་བཞིན་གདུང་ལ་སོགས་པ་རིགས་
ལྔ་ཡུམ་བཞིའི་རྣམ་དག་ལ་མིང་བཏགས། བདུད་རྩི་ལྔའི་ཕན་ཡོན་ནི་མི་བསྐྱོད་
པ་ལ་སོགས་པ་བདུད་རྩི་ལྔ་དང་ཤ་ལྔ་པའོ། །བཅས་པ་བསྟན་པ་ནི་ཞར་ལ་བུམ་
དབང་དང་གསང་བ་ཤེས་རབ་ཡེ་ཤེས་ཀྱི་དབང་ལ་སོགས་པ་ཡང་བསྡུས་སོ། །རྡོ་
རྗེ་ནི་གཙོ་བོ་རིགས་ལྔ། ཞེས་བྱ་བ་ནི་གཞུང་ཚིག་དང་ཡི་གེར། ལེའུ་ནི་པ་ཏ་ལ་
གཞུང་གཅོད་ཅིང་སྐྱོང་བའི། །བདུན་པ་ནི་གྲངས་སོ། །ཟླ་བའི་སྒྲོན་མ་ལས་ལེའུ་
བདུན་པའོ།། །།
ད་ནི་ལེའུ་བརྒྱད་པ་འདི་ལ་གཉིས་ལས། དང་པོ་ལེའུའི་གཞུང་སྟོན། དེ་
ལ་དོན་བཅུ་ བཞི་ ལས། དང་པོ་ རིགས་བསྡུས་ པའི་ དཀྱིལ་ འཁོར་ དུ་ གཙོ་བོ་
རིགས་ལྔ་ཞུ་བ་ལས་མཚམས་ཀྱི་ལྷ་མོ་རྣམས་ཀྱིས་གླུས་བསྐུལ་བ་ནི། ཁྱོད་ནི་རྡོ་
རྗེ་སྡང་རྣམས་ཞེས་པ་ལ་སོགས་པ་སྟོན་ཏེ། དེ་ཡང་གོང་ལེའུ་དྲུག་པ་བཞིན་དུ་
བསྐྱེད་རིམ་བསྒོམ་པ་ལ། རྒྱུའི་ཆོས་བཅུ་རྫོགས་ནས་འབྲས་བུའི་ཆོས་བཅུ་ལ་དྲི་
248 259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཟ་ཉེ་བར་ཞུགས་པ་ནི་ནམ་མཁའི་ནཱ་ད་ཆ་ལྔ་པོ་དེ་ཡབ་ལྔའི་ཞལ་དུ་ཞུགས་ཏེ་རྩ་
ཨ་བ་དྷུ་ཏཱི་ནས་ཡུམ་གྱི་པད་མར་ཕབ་པས་ཡུམ་ལྔ་ཞུ། ཡུམ་ལྔ་ཞུ་བས་ཡབ་ལྔ་
ཡང་བདེ་བའི་ངོ་བོར་ཞུ་ནས་རྔུལ་ཆུའི་རྣམ་པར་ལྟ་བུར་གྱུར་པ་དེ་ནི་དྲི་ཟ་ཉེ་བར་
ཞུགས་པའོ། །
དེ་ལ་གོང་ལེའུ་བཞི་པ་ནས་མཚམས་ཀྱི་ལྷ་མོ་རྣམས་ཀྱིས་བསྐུལ་ཞེས་པ་
ལ། བསྐུལ་ལུགས་གུར་ལེའུ་བརྒྱད་པ་ནས་འོང་བྱ་བ་དེ་འདི་ལ་ཟེར་བ་ཡིན། དེ་
ལས་དང་པོ་མི་བསྐྱོད་པའི་ཁྱོད་ནི་རྡོ་རྗེ་སྡང་རྣམས་སྐྱོང་མཛད་ཡོངས་སུ་དག་
པའི་ཐུགས། །ཤིན་ཏུ་རྣམ་དག་ཆོས་ཀྱིས་རབ་ཏུ་བརྒྱན་བྱས་བཟང་པོའི་སྐུ། །
སྦོས་མོ་ཞེས་པས་མི་བསྐྱོད་པ་ལ་བསྐུལ། རྣམ་སྣང་ཞུ་བའི་དུས་སུ་སྦོས་མོའི་
ཤུལ་དུ་མེ་ཏོག་གཞུག །རིན་འབྱུང་གི་དུས་སུ་སྦོས་མོའི་ཤུལ་དུ་སྒེག་མོ་གཞུག །
སྣང་མཐའ་ལ་སྦོས་མོའི་ཤུལ་དུ་གླིང་བུ། དོན་གྲུབ་སྦོས་མོའི་ཤུལ་དུ་སྤྱན་མ་
བཅུག་ལ། སྤྱན་མ་བདག་ལ་དེ་རིང་གཟིགས་ཏེ་སྟོང་པ་དོར་མཛོད་ལ། འདྲེན་པ་
འཇིག་རྟེན་པའི་རྒྱུ་ལས་སྐྱེ་བ་བཞེས་མཛོད་ཅིག་ཅེས་མིང་སྤོ་སྟེ། གཞན་རྣམས་
ཀྱང་དེས་འགྲེའོ། །
དེ་བཞིན་དུ་ཤ་བ་རིས་ཁྱོད་ནི་འཇིག་རྟེན་གཏི་མུག་སྤངས་པའི་སྐུ་ལ་
སོགས་པ་ཚིག་བཞིས་སྐུལ། ཙན་ལས་ཁྱོད་ནི་རྡོ་རྗེ་ཆགས་པ་ལ་སོགས་པ་དང་
།
དོམ་བི་ནིས་ཁྱོད་ནིས་ཁྱོད་ནི་སངས་རྒྱས་ཐམས་ཅད་སྐྱོང་མཛད་ལ་སོགས་པས་
བསྐུལ་ལོ། །སློང་བར་བྱེད་པ་ནི་གླུས་བསྐུལ་ནས་གཙོ་བོ་ཡབ་ཡུམ་སློང་བའོ། །
འབྱུང་གནས་ནི་འབྲས་བུའི་ཧེ་རུ་ཀར་བཞེངས་པའོ། །འཁོར་ལོ་རྣམས་ནི་ཐམས་
ཅད་ལ་ཞེས་པ་མི་བསྐྱོད་པ་གཅིག་པུ་བསྐུལ་པར་མ་ཟད་རྣམ་སྣང་ལ་སོགས་པ་
248 -260



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
རིགས་ལྔ་ག་མཚམས་ཀྱི་ལྷ་མོས་གླུས་བསྐུལ་བའོ། །ཡེ་ཤེས་རྡོ་རྗེ་བྱ་བར་ནི་ཞེས་
པ་སྒྲུབ་པ་པོ་བདེ་སྟོང་དབྱེར་མེད་ཀྱི་རྟོགས་པ་དང་ལྡན་པའོ། །དཀྱིལ་འཁོར་
བདག་པོ་ནི་སྟོན་པ་དྲུག་པ་རྡོ་རྗེ་འཆང་གིས་དེ་སྐད་གསུངས་ཞེའོ། །སྐུ་ཐམས་
ཅད་སློང་པར་བྱེད་པ་ཞེས་པ་མི་བསྐྱོད་ཧེ་བཛྲ་གཅིག་པུ་ལ་སྐུ་ཐམས་ཅད་ཀྱི་སྒྲ་
མི་འཇུག་ཏེ། ལྷ་མོ་རྣམས་ཀྱི་མིང་སྤོ་བ་ཡང་འདིས་ཟེར་ཏེ། རྣམ་སྣང་ལ་སོགས་
པ་རིགས་བཞི་པོ་ཡང་སོ་སོའི་མཚམས་ཀྱི་ལྷ་མོས་གླུས་བསྐུལ་ནས་ཐམས་ཅད་
སློང་གསུངས། །རྡོ་རྗེ་ནི་ཧེ་བཛྲ། ཞེས་བྱ་བ་ནི་གཞུང་ཚིག །ཏིང་ངེ་འཛིན་ནི་
སེམས་རྩེ་གཅིག་པའོ། །
ད་ནི་སྐུ་གསུང་ཐུགས་བྱིན་གྱིས་བརླབ་པའི་སྔགས་ཕན་ཡོན་དང་བཅས་
པ་ནི། སྤྱིར་གུར་བརྟག་གཉིས་ནས་སྐུ་གསུང་ཐུགས་བྱིན་གྱིས་བརླབས་ལུགས་
མི་འདྲ་བ་གསུམ་བཤད་པ་ལས། ཉམས་ལེན་གུར་ལེའུ་བཞི་པ་བཅུ་གཉིས་པ་
ལྟར་མཁའ་སྤྱོད། ས་སྤྱོད། བདག་མེད་མ་གསུམ་གྱིས་བྱིན་གྱིས་བརླབས་ནས་
སྔགས་འདིས་བརྟན་པར་བྱེད་དོ། །ཨོཾ་སརྦ་ཏ་ཐཱ་ག་ཏ་བྷུ་ཙི་ར་ནི་སྤྱི་བོར་ཨོཾ་ལས
སྐུ་རྡོ་རྗེ་བྱིན་གྱིས་བརླབ་པའི་སྔགས་སོ། །ཨོཾ་སརྦ་ཏ་ཐཱ་ག་ཏ་པ་ཏ་ལ་ཝ་སི་ཞེས་
པ་སྙིང་གར་ཧཱུྃ་ལས་ཐུགས་རྡོ་རྗེ་བསྐྱེད་ནས་བྱིན་གྱིས་བརླབ་པའི་སྔགས་སོ། །སྐུ་
དང་ནི་སྤྱི་བོར་ཨོཾ་ལས་སྐུ་རྡོ་རྗེ། གསུང་ནི་མགྲིན་པར་ཨ་ལས་གསུང་རྡོ་རྗེ།
ཐུགས་ནི་སྙིང་གར་ཧཱུྃ་ལས་ཐུགས་རྡོ་རྗེ་བསྐྱེད་པའི་ཆོས་རྣམས་ནི་ཞེས་སོ། །སྐུ་
གསུང་ཐུགས་ཀྱི་གནས་རྣམས་བརྟན་པར་བྱིན་བརླབས་པར་ཞེས་སོ། །ཡེ་ཤེས་
རྡོ་རྗེ་བྱས་ནས་ནི་ཞེས་པ་སྒྲུབ་པ་པོ་བདེ་སྟོང་དབྱེར་མེད་ཀྱི་རྟོགས་པ་དང་ལྡན་
པའོ། །བྱང་ཆུབ་ཚུལ་འདི་བསྟན་པ་ཡིན། སྐུ་གསུང་ཐུགས་བྱིན་གྱིས་བརླབས་
248 261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧།
པས་དངོས་གྲུབ་ཐོབ་ནས་གཉིས་སུ་མེད་པའི་ཡེ་ཤེས་བསྟན་ པའོ། །དེ་སུས་
གསུངས་ན། བཅོམ་ལྡན་འདས་སྐུ་གསུང་ཐུགས་ཀྱི་བདག་པོ་སྟེ་དྲུག་པ་རྡོ་རྗེ་
འཆང་ཆེན་པོས་དེ་སྐད་ཅེས་བཀའ་སྩལ་ཏོ། །
སྐུ་གསུང་ཐུགས་བྱིན་གྱིས་བརླབས་པའི་དགོས་པ་བསྟན་པ་ནི། ཕྱག་རྒྱ་
ཆེན་པོ་རབ་སྦྱོར་བས་ཞེས་པས་སྤྱི་བོར་ཨོཾ་ལས་སྐུ་རྡོ་རྗེ་སྦྱར་ཞིང་བསྒོམས་པས།
རིན་ཆེན་སྐུར་ནི་རྣམ་པར་སྦྱོང་ནི་སྐུ་རྡོ་རྗེ་བྱིན་གྱིས་བརླབས་པའི་དགོས་པའོ། །
བསམ་གཏན་རྡོ་རྗེ་ཚིག་གཉིས་ཀྱིས་སྙིང་གར་ཧཱུྃ་ལས་ཐུགས་རྡོ་རྗེ་བྱིན་གྱིས་
བརླབས་པའི་དགོས་པ། རྡོ་རྗེ་བཟླས་པའི་ཞེས་པ་ཚིག་གཉིས་ཀྱིས་མགྲིན་པར་
ཨ་ལས་གསུང་རྡོ་རྗེ་བྱིན་གྱིས་བརླབས་པའི་དགོས་པ་བསྟན་ཏོ། །ཡང་ཚིག་དེ་
རྣམས་ལ་ཇོ་བོ་ནཱ་རོ་པ་ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་
བསྒོམ་པ། ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ། སེམས་ཀྱི་ཞེན་པ་
བཟློག་པའི་དོན་དུ་རྫོགས་རིམ་བསྒོམ་པ་གསུམ་དང་ཡང་སྦྱོར་ཏེ། དེའི་དབང་དུ་
བཤད་ན། ཕྱག་རྒྱ་ཆེན་པོ་རབ་སྦྱོར་བས་ཞེས་པ་ཐ་མལ་གྱི་ལུས་འདི་ལྷའི་སྐུ་
ཕྱག་རྒྱ་ཆེན་པོར་སྦྱར་ཞིང་བསྒོམས་པས
། རིན་ཆེན་སྐུར་ནི་རྣམ་པར་སྦྱོང་
། ཞེས་
པ་ཐ་མལ་གྱི་ལུས་ཀྱི་མངོན་ཞེན་ལོག་ནས་ལྷའི་སྐུ་ཕྱག་རྒྱ་ཆེན་པོ་ཐོབ་པའོ། །
བསམ་གཏན་རྡོ་རྗེ་རབ་བསམས་ནས་ཞེས་པ་ཐ་མལ་གྱི་སེམས་ཀྱི་མངོན་ཞེན་
བཟློག་པའི་དོན་དུ་རྫོགས་རིམ་བསྒོམས་པས། རིན་ཆེན་སེམས་སུ་རབ་ཏུ་བསྒྲུབ་
ཞེས་པ་ཐ་མལ་གྱི་ས་མངོན་ཞེན་ལོག་ནས་སངས་རྒྱས་ཀྱི་ཐུགས་གཉིས་སུ་མེད་
པའི་ཡེ་ཤེས་དེ་ཐོབ་པའོ། །རྡོ་རྗེ་བཟླས་པའི་ཁྱད་པར་གྱིས་ཞེས་པ་ཐ་མལ་གྱི་
ངག་གི་མངོན་ཞེན་བཟློག་པའི་དོན་དུ་བཟླས་པ་བྱས་པས། དྲི་མེད་རྡོ་རྗེ་གསུང་
248 --262



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དུ་འགྱུར་ཞེས་པ་ཐ་མལ་གྱི་ངག་མངོན་ཞེན་ལོག་ནས་སངས་རྒྱས་ཀྱི་གསུང་དྲི་མ་
མེད་པའི་ཡེ་ཤེས་དེ་འཐོབ་པར་འགྱུར་ཞེས་པའོ། །
ད་ནི་སྐྱེ་མཆེད་བྱིན་གྱིས་བརླབས་པས་རྟོག་པས་རྟོག་པ་འཇོམས་པ་དཔེ་
དོན་དང་བཅས་ཏེ་བསྟན་པ་ནི། སྤྱིར་སྐྱེ་མཆེད་བྱིན་གྱིས་བརླབ་པ་ལ་དགོས་པ་
གསུམ་སྟེ། དབང་པོ་སྒོ་དྲུག་སྦྱོང་། བར་ཆོད་བསྲུང་
། མངོན་ཤེས་དྲུག་ འབྱུང་
པར་བཤད་དེ། འདི་ནས་རྣམ་ཤེས་དྲུག་སྦྱོང་པ་ཞིག་བཤད་ནས་གདའ། གཏི་
མུག་རྡོ་རྗེ་སྦྱར་ནས་ནི་ཞེས་པ་མིག་ཏུ་མོ་ལས་གཏི་མུག་རྡོ་རྗེ་དཀར་མོ་སྦྱོར་ཞིང་
བསྒོམས་པས། མིག་གི་རྣམ་ཤེས་སྦྱོང་བ་ཡིན་ཞེས་པ་ཐ་མལ་གྱི་མིག་གི་རྣམ་
ཤེས་སྦྱང་གཞི། དེའི་སྦྱོང་བྱེད་གཏི་མུག་རྡོ་རྗེས་སྦྱོང་
། སྒྲའི་སྒོར་ནི་བསམ་བྱ་བ་
ནི་རྣ་བར་དྷེ་ལས་ཞེ་སྡང་རྡོ་རྗེ་ནག་མོ་བསྒོམས་པས། རྣ་བའི་རྣམ་ཤེས་སྦྱང་གཞི་
དེའི་སྦྱོང་བྱེད། ཞེ་སྡང་རྡོ་རྗེ་རབ་ཏུ་བསམ་ཞེས་པ་དེས་སྦྱོང་
། སྣ་ནི་སེར་སྣ་རྡོ་རྗེ་
ཞེས་པ་སྣར་མཾ་ལས་སེར་སྣ་རྡོ་རྗེ་སེར་མོ་བ་སྒོམས་པས་སྣའི་རྣམ་ཤེས་སྦྱོང་
། ཁ་
ནི་འདོད་ཆགས་རྡོ་རྗེས་སོ་ཞེས་པ་ལྕེ་ལ་རཾ་ལས་འདོད་ཆགས་རྡོ་རྗེ་དམར་མོ་
བསྒོམས་པས་ལུས་ཀྱི་རྣམ་ཤེས་སྦྱོང་། ཕྲག་དོག་རྡོ་རྗེ་ལུས་པོ་སྟེ་ཞེས་པ་དཔྲལ་
བར་ཨི་ལས་ཕྲག་དོག་རྡོ་རྗེ་ལྗང་ཁུ་བསྒོམས་པས་ལུས་ཀྱི་རྣམ་ཤེས་སྦྱོང་ཞེས་སོ། །
ཡིད་ནི་ཀུན་ཏུ་བཟང་པོས་སོ་ཞེས་པ་ཐབས་ཀྱི་རྒྱུད་དཔལ་གསང་པ་
འདུས་པར་ཡིད་ཀྱི་རྣམ་ཤེས་དེ་དཔལ་ཀུན་ཏུ་བཟང་པོ་སྦྱོང་ལ། དེ་ཉིད་རྣལ་
འབྱོར་མའི་རྒྱུད་འདིར། དེ་ཉིད་བདག་མེད་མཁའ་འགྲོ་མ་ཞེས་པ་སྙིང་གར་ཨ་
ལས་རེག་བྱ་རྡོ་རྗེ་མ་སྔོན་མོ་བསྒོམས་པས་ཡིད་ཀྱི་རྣམ་ཤེས་སྦྱོང་བའོ། །འདི་
རྣམས་ཀྱིས་ནི་ཞེས་པ་ལྷ་མོ་དྲུག་པོ་འདི་རྣམས་ཀྱིས། ཐམས་ཅད་སྦྱོང་ནི་དབང་
248-263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པོ་སྒོ་དྲུག་གི་རྣམ་རྟོག་བག་ཆགས་དང་བཅས་པ་ཐམས་ཅད་སྦྱོང་ཞེའོ། །འོ་ན་སྐྱེ་
མཆེད་བྱིན་གྱིས་མ་བརླབ་ན་ཅི་སྟོ་ན། གང་གི་ཚེ་ན་ཞེས་པ་སྐྱེ་མཆེད་ཀྱི་གོ་ཆ་
བཀོད་པ་གང་གི་ཚེ་ནའོ། །དངོས་པོ་ངན་པ་ཡོད་མིན་པ་ཞེས་པ་སྒོ་དྲུག་གི་རྣམ་
རྟོག་གོ །དེའི་ཚེ་ནའང་ཞེས་པ་སྒོ་དྲུག་གི་རྣམ་རྟོག་ཡོད་པ་དེའི་ཚེ་ན། སྦྱོང་བྱེད་
རྒྱལ་བ་ཡང་དག་པར་རྫོགས་པའི་སངས་རྒྱས་རྣམས་ཀྱིས་སྦྱོང་པ་ཡོད་དོ། །སྦྱང་
གཞི་ཡོད་ཙམ་ན་སྦྱོང་བྱེད་ཡོད་པས་དེས་སྦྱོང་
། སྦྱོང་ལུགས་བརྟག་པ་དང་པོའི་
ལེའུ་དགུ་པར་ཀུན་རྫོབ་ལྷ་སོ་སོའི་རྣམ་དག་དང་དོན་དམ་དེ་བཞིན་ཉིད་ཀྱི་རྣམ་
དག་གཉིས་ཀྱིས་སྦྱོང་པར་བཤད།
དེའི་དོན་འདིར་ཡང་རང་གི་ཕུང་པོ་དང་ཁམས་དང་སྐྱེ་མཆེད་ཐམས་ཅད་
ལྷ་དང་ལྷ་མོར་བསྒོམ། དེ་ལ་ཆོས་ཉིད་སྐྱེ་མེད་ཀྱིས་རྒྱས་འདེབས་པ་དེ་འདི་ནས་
ཀྱང་སྟོན། འཁོར་ལོ་ནི་ལྷའི་འཁོར་ལོ། ཀུན་རྫོབ་བདེན་པར་རབ་ཏུ་གནས་པ་དེ་
ཞེས་པ་རང་གི་ཕུང་ཁམས་སྐྱེ་མཆེད་ཐམས་ཅད་ལྷའི་སྐུར་བསྒོམ་པ་དེ་ཀུན་རྫོབ་
ལ་སོ་སོའི་རྣམ་དག །ཆོས་ཉིད་ཀྱིས་ནི་རང་བཞིན་བསྒོམས་པ་ཙམ་ཡིན་ནོ་ཞེས་
པ་དེ་ལ་ཆོས་ཉིད་སྐྱེ་མེད་ཀྱིས་རྒྱས་གདབ་ནས་བསྒོམ་པ་དེ་དོན་དམ་དེ་བཞིན་
ཉིད་ཀྱི་རྣམ་དག་གོའོ་ན་དོན་དམ་དེ་བཞིན་ཉིད་ཀྱི་རྣམ་དག་ཇི་ལྟ་བུ་ཡིན་ཞེ་ན།
ཆོས་ཉིད་དངོས་པོ་མ་ཡིན་ནི་དངོས་པོ་དང་མཚན་མ་ཅན་མ་ཡིན་ཏེ་སྟོང་པའི་རོ་
བདེ་བར་ཤར་བའོ། །མ་ནོར་བ། ཡང་དག་པ། མཐར་ཐུག་པའི་དོན་ཡིན་ཞེའོ། །
གང་ཟག་ནི་གང་ཟག་གི་བདག་དང་ཆོས་ཀྱི་བདག་གཉིས་ཀྱིས་སྟོང་ཞིང་
། རྣམ་
བྲལ་འཇིག་རྟེན་པ་ཞེས་པ་རྟོག་པ་དང་བྲལ་བའི་བདེ་བ་རྟོགས་པའོ། །སེམས་
དེའི་ནུས་མཐུ་ཞེས་པ་ཕུང་ཁམས་སྐྱེ་མཆེད་ཐམས་ཅད་ལྷར་བསྒོམས་ལྷ་དེ་སྐྱེ་
248 -264



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
མེད་ཀྱིས་རྒྱས་བཏབ་ནས་བསྒོམས་པས། འཇིག་རྟེན་འགྲོ་མེད་དེ་ཞེས་པས་ཕུང་
ཁམས་སྐྱེ་མཆེད་ལྷར་བསྒོམས་ལྷ་དེ་བདེ་སྟོང་དུ་བསྒོམས་པས་འཁོར་བར་མི་
ལྟུང་ཞེས་པའི་དོན་ཏོ། །
དེའི་མཇུག་སྡུད་ནི། ཆོས་ཉིད་གཟུགས་ཀྱིས་ཐམས་ཅད་རྣམ་པར་སྦྱོང་
ཞེས་པ་ཕུང་ཁམས་སྐྱེ་མཆེད་ཐམས་ཅད་ལྷ་དང་ལྷ་མོར་བསྒོམས་ལྷའི་སྐུ་དེ་ཆོས་
ཉིད་སྐྱེ་མེད་ཀྱིས་རྒྱས་བཏབ་ནས་བསྒོམས་པས་འཁོར་བའི་རྣམ་རྟོག་རང་ག་མ་
ཐམས་ཅད་རྣམ་པར་སྦྱོང་ངོ༌
། །འོ་ན་དེ་ལྟར་རྣམ་རྟོག་གིས་རྣམ་རྟོག་སྦྱང་དུ་ཅང་
བཏུབ་བམ་ཞེ་ན། རིགས་མཐུན་གཉེན་པོར་གཏང་པ་འཐད་པ་དང་བཅས་པ་ནི།
བསྲེགས་ལ་བསྲེགས་དང་ཞེས་པ་མེས་ཚིག་པ་ལ་མར་དཀར་བག་ཙམ་ཞིག་
བྱུགས་དེ་མེ་ལ་ཚུགས་ཚད་དུ་བསྲོས་ན་འཚོ། དུག་གིས་ལུས་པོ་སྦགས་པ་ལ་ནི་
དུག་གཞན་སྨན་འགྱུར་དང་ཞེས་པ་བཙན་དུག་ལ་སྔགས་བཏབ་ནས་ཟོས་ན་སྙིང་
རླུང་དང་ལྷོག་པ་ལ་སོགས་པའི་སྨན་དུ་འགྱུར། དཔེར་ན་རྣ་བ་རུ་ནི་ཆུ་སོང་པའང་
ཞེས་པ་རྣ་བར་ཆུ་ཐིགས་པ་གཅིག་སོང་ན་དེ་སྤྲུགས་བརྡབས་པས་འོག་ཏུ་མ་
བཏུབ་ན།
སླར་ཡང་ཆུ་ཉིད་ཐབས་སུ་འགྱུར་བ་དང་ཞེས་པ་སླར་ཡང་རྣ་བ་བུག་ཆུས་
མེར་གྱིས་བཀང་ནས་སྤྲུགས་ན་ཆུ་ཐིགས་པ་གཅིག་པོ་དེ་ཡང་འོང་
། རླུང་གིས་
མྱོས་པའི་སེམས་ལྡན་རྣམས་ལ་ཞེས་པ་རྟེན་གྱི་གང་ཟག་ཤ་ཆང་ཟ་བ་ཞིག་རླུང་
ལངས་ནས་རླུང་བཅོས་གཞན་ཅི་བྱས་ཀྱང་མ་ཕན་ན། སྐྱེ་བོ་མཁས་པས་སྲན་
གྲེའུ་ཇི་ལྟར་སྟེར་བ་དང་ཞེས་པ་སྲན་ཆུང་གི་ཐུག་པ་བཏང་དེར་རླུང་ཡན་དུ་
བཅུག་ནས་དེ་ནས་རླུང་བཅོས་བག་ཙམ་ཞིག་བྱས་པས་འཚོ་བར་འགྱུར་རོ། །
248-265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདོད་ཆགས་ཀྱིས་ནི་སྐྱེ་བོ་མྱོས་པ་རྣམས་ལའང་ཞེས་པ་རང་ག་མའི་ཆགས་པས་
མྱོས་པ་ལ། འདོད་ཆགས་མེ་ཡིས་དེ་བཞིན་རྟོགས་པར་བྱ་ཞེས་པ་ཟག་མེད་བདེ་
སྟོང་གིས་རྒྱན་བཏབ་ནས་བསྒོམས་པས་འདོད་ཆགས་ཀྱིས་འདོད་ཆགས་འདག་
གོ །འདོད་ཆགས་ ཀྱིས་བསྐྱེད་འཇིག་རྟེན་པ་ནི་ཕ་མ་གཉིས་སྙོམས་འཇུག་གི་
དུས་སུ་འཇིག་རྟེན་པ་ཐམས་ཅད་འདོད་ཆགས་ལས་བསྐྱེད་པས་སོ། །ཕ་རོལ་ཏུ་
ཕྱིན་པའི་ཐེག་པ་ལྟར་འདོད་ཆགས་སྤངས་ན་བརླག་པར་འགྱུར་ཏེ་བྱང་ཆུབ་མི་
འཐོབ། དཔེར་ན་རྒྱལ་པོ་ཨིནྡྲ་བོ་དེ་ལྟ་བུ་བྱང་ཆུབ་མ་ཐོབ་ན་ཡང་བློ་ཡིས་འདོད་
ཆགས་མི་སྤོང་ཟེར་བས་བྱང་ཆུབ་རླག་པར་འགྱུར། རྡོ་རྗེ་ཆགས་པ་སྤོངས་ཤེས་
ནས་ཞེས་པ་གསང་སྔགས་ལམ་བདེ་བའི་སྒོ་ནས་འབྲས་བུ་བདེ་བ་བསྒྲུབ་པའི་
ཐབས་བདེ་སྟོང་དབྱེར་མེད་དེ་ཤེས་ན། ཡིད་ན་རྡོ་རྗེ་སེམས་དཔར་འགྱུར་ཏེ་
འབྲས་བུ་དྲུག་པ་རྡོ་རྗེ་འཆང་འཐོབ་པོ། ཆོགས་པའི་ཞགས་པ་རྣམ་བཅིང་པ་ཞེས་
པ་རང་ག་མའི་ཆགས་པས་འཆིང་ངོ༌
། །
འཇིག་རྟེན་ཆགས་པས་མྱོས་པར་བཤད་པ་རང་ག་མའི་ཆགས་པས་མྱོས་
ཤིང་འཆིང་། ཆགས་པ་དང་བྲལ་བའི་བྱང་ཆུབ་ནི་ཞེས་པ་ཆགས་པ་དང་བྲལ་
བའི་ལམ་ཉན་ཐོས་རང་སངས་རྒྱས་པ་རེའི་ཐེག་པའི་སྒོ་ནས་སངས་རྒྱས་ཐོབ་
པར་འདོད་པ་དེ། ཆགས་པ་མཆོག་ལྡན་རྣམས་ཀྱིས་སྨད་ཞེས་པ་ཆགས་པ་དང་
བྲལ་བའི་སྒོ་ནས་སངས་རྒྱས་ཐོབ་པར་འདོད་པ་དེ་ཡང་དག་པར་རྫོགས་པའི་
སངས་རྒྱས་རྣམས་ ཀྱིས་ སྨད་དོ། །འོ་ན་ཇི་ལྟར་ བྱ་ན། ཕུང་ཁམས་སྐྱེ་མཆེད་
ཐམས་ཅད་ལྷར་བསྒོམ། ལྷ་དང་བདེ་སྟོང་དུ་བསྒོམ་ཞེས་པའི་དོན་ནོ། །
ད་ནི་སྒྲོལ་མའི་སྒྲུབ་ཐབས་ལས་ཚོགས་དང་བཅས་པ་གསུམ་ལས། སྡུད་
248 266



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
པ་པོས་མཚམས་སྦྱར་བ་ནི། དེ་ནས་ནི་སྐྱེ་མཆེད་ཀྱི་གོ་ཆ་དགོད་པའི་དེ་ནས།
ཡང་དག་པ་ནི་སྒྲ་སྐུར་དང་བྲལ་བ། རབ་ཏུ་བཤད་པ་ནི་ཞེའོ། །རྡོ་རྗེ་སྒྲོལ་མ་
རབ་བསྒྲུབ་པ་ཞེས་པ་ལྷ་བཅུ་གཅིག་གི་དཀྱིལ་འཁོར་བསྒོམ་ཞིང་བཟླས་པ་བྱས་
པས་ལས་རྣམས་རབ་ཏུ་འགྲུབ་བོ། །སྦྱིན་སྲེག་ལས་ཀྱི་ཆོ་ག་ཡིས་ཞེས་པ་ལས་
སྦྱོར་སྦྱིན་སྲེག་ལ་བརྟེན་པའོ། །འདོད་པའི་དོན་ཀུན་བསྒྲུབ་པར་བྱ་ནི་ལས་ཆེན་
བརྒྱད་ལ་སོགས་པའོ། །
ད་ནི་སྔགས་སྔོན་དུ་འགྲོ་བས་ལས་ཀྱི་ཚོགས་དངོས་བསྟན་པ་ནི། དེ་ལ་
སྔགས་ཀྱི་ཚིག་ཏུ་གྱུར་པ་ན་འདི་ལྟ་སྟེ། ན་མོ་ཨརྱ་པ་ལོ་ཀེ་ཤྭ་ར་ཡ་ནས། ཏུ་རེ་
སྭཱ་ཧཱ་ཞེས་བཅུག་པ་ནི་བསྒྲུབ་པའི་སྔགས་སོ། །ཡང་སརྦ་དུ་ཋན་ནས་སྭཱ་ཧཱའི་བར་
ནི་ལས་སྦྱོར་གྱི་སྔགས་སོ། །འདི་ཀུན་ཐམས་ཅད་ལ་གཙོར་བསྒྲུབ་ཞར་བསྒྲུབ་
གཉིས་སུ་གསུངས། དེ་ལ་དང་པོར་ལྷ་བཅུ་གཅིག་གི་ཐང་སྐུ་བྲིས་དེ་ལ་རབ་
གནས་བྱས་ནས། གནས་ཁང་ཡིད་དང་མཐུན་པར་མཎྜལ་དང་མཆོད་པ་བཤམ།
ཐང་སྐུ་དགྲམ། རང་སྟན་བདེ་བ་ལ་འདུག་ནས་ལྷ་མོ་སྒྲོལ་མར་མོས་པ་བྱས་པའི་
ཐུགས་ཀའི་ས་བོན་ལས་འོད་སྤྲོས་ཏེ། མདུན་གྱི་ནམ་མཁོར་ལྷ་བཅུ་གཅིག་ཀྱི་
དཀྱིལ་འཁོར་བླ་མ་དང་བཅས་པ་སྤྱན་དྲངས། དེ་ལ་ཕྱག་ལ་སོགས་པ་བདུན་
རྣམ་དག་བྱ། ཚད་མེད་པ་བཞི་བསྒོམ། སྟོང་ཉིད་ཏུ་བསྒོམ། བསྲུང་འཁོར། ཆོས་
འབྱུང་། འབྱུང་པ་རིམ་རྩེགས། དེ་ལས་གཞལ་ཡས་ཁང་ན་པད་མ་འདབ་མ་བཞི་
དབུས་ཀྱི་ལྟེ་བ་དང་བཅས་པ་བསྐྱེད། དེའི་ལྟེ་བ་ལ་བླ་མའི་སྟེང་དུ་ཏཾ་དམར་སེར་
ལས་གཙོ་མོ་བསྐྱེད། འཁོར་རྣམས་སོ་སོའི་ས་བོན་ཙམ་ལས་བསྐྱེད་དོ། །དེ་ལ་མ་
མོའི་དཀྱིལ་འཁོར་དབུས་སུ་བཞུགས་པ་ནི་འཁོར་ལྷ་མོ་བཅུའི་དབུས་ནའོ། །ༀ་
248 -267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ལས་གཙོ་མོ་དང་མེ་ཏོག་སྒྲོལ་མ་གཉིས་བསྐྱེད། གཞན་རྣམས་ཏ་རེ་ཏུ་རེ་ལ་
སོགས་པ་བསྐྱེད། གཙོ་མོའི་མཚན་ཉིད་ནི། ལྷ་མོ་སྒྲོལ་མ་རབ་བསྒོམ་བྱ། །ཞེས་
སོ། །
ཇི་ལྟ་བུ་ན། ཕྱག་བརྒྱད་མ་ལ་ཞལ་བཞི་མ་སྟེ་རྩ་ ཞལ་སེར། གཡས་
དཀར། གཡོན་དམར། རྒྱབ་ཞལ་ནག་མོ། ཞལ་གཅིག་ཟེར་ན་སེར་མོའོ། །རྒྱན་
རྣམས་ཀུན་གྱིས་རྣམ་པར་བརྒྱན་ནི་དར་དང་རིན་པོ་ཆེ་ལ་སོགས་པའོ
། །གཞོན་
ནུ་མའི་མཚན་གྱིས་འབར་ནི་ཤིན་ཏུ་གཞོན་ཤ་ཆགས་པ། ཁ་དོག་གསེར་དང་
མཚུངས་པར་བསྒོམ་ནི་སེར་མོར་བསྒོམ་མོ། །འོག་ན་མདངས་སྡུག་ཞེས་པ་ཤིན་
ཏུ་མཛེས་པ། ན་སོ་གཞོན་བྱེད་ནི་ལོ་བཅུ་དྲུག་ལོན་པ་ཙམ་མོ། །གསེར་གྱི་རྣ་ཆ་
ནི་སར་ཝང་ངེ་བ། སྣ་ཚོགས་པད་མ་དག་ཟླ་བའི་གདན་ལ་བཞུགས་པ། འོད་
ཟེར་དམར་པོས་རྣམ་པར་བརྒྱན་ནི་འོད་ཟེར་སྤྲོ་བསྡུ་དང་བཅས་པར་བསྒོམ།
ཕྱག་མཚན་ནི། རྡོ་རྗེ་ནི་གཡས་དང་པོ། གཉིས་པ་ན་ཞགས་པ། གསུམ་པ་ན་
དུང༌། མདའ་ནི་གཡས་ཐ་མ་ན་བསྣམས་པའོ། །གཡོན་དང་པོ་ན་རྡོ་རྗེས་མཚན་
པའི་ལྕགས་ཀྱུ། གཉིས་པ་ན་ཨུཏྤལ། ཐ་མ་ན་གཞུ། སྡིགས་མཛུབ་གཡོན་གསུམ་
པ་ན་འཛིན་པའོ། །རྡོ་རྗེའི་དཀྱིལ་འཁོར་སྦྱོར་བ་ཡིས་ཞེས་པ་ཞབས་རྡོ་རྗེ་སྐྱིལ་
མོ་ཀྲུང་དུ་བཞུགས་པས། དགོས་པ་ས་གསུམ་པ་ནི་ས་འོག་ས་སྟེང་ས་བླ་གསུམ་
འགྲུབ་པར་བྱེད་ཞེའོ། །
འཁོར་གྱི་མཚན་ཉིད་ནི། ཐུགས་ཀའི་ས་བོན་གྱི་འཕྲོ་འདུ་ལས་བསྐྱེད།
ཤར་དུ་ནི་བཞུགས་པ། མེ་ཏོག་སྒྲོལ་མ་ནི་མཚན། ཁ་དོག་དཀར་མོ་ནི་སྐུ་མདོག །
ཡིད་འོང་མ་ནི་རྒྱན་ལ་སོགས་པ། ཡི་གེ་ཨོཾ་གྱི་དངོས་པོས་བསྐྱེད་ནི་བསྐྱེད་པར་
248 ----268



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱེད་པའི་ས་བོན་ནོ། །ཕྱག་གཉིས་པ་མེ་ཏོག་འཕྲེང་འཛིན་བརྩོན་ཞེས་ཕྱག་གོ །
རྣམ་པ་ཅི་འདྲ་ན། ཞལ་གཅིག་ཕྱག་གཉིས་མ་ཉིད་དེ་ཞེས་སོ། །རྒྱན་རྣམས་ཀྱིས་
རྣམ་པར་བརྒྱན་ནི་དར་དང་ནོར་བུ་ལ་སོགས་པས་སོ། །ལྷོར་ནི་ཞེས་པ་བཞུགས་
ས། བསྐྱེད་པར་བྱེད་པའི་ས་བོན་ཏཾ་ལས་སོ། །སྤོས་ཀྱི་སྒྲོལ་མ་ནི་མཚན་ནོ། །
མདོག་ནག་པོ་ནི་སྐུ་མདོག་ནག་མོ། །གཟུགས་ཤིན་ཏུ་མཛེས་པའོ། །
ཕྱག་མཚན་ནི། བདུག་པའི་ཡུ་བོས་ཕྱག་སྦྲུལ་མ་ཞེས་པ་ཕྱག་གཉིས་ཀྱི་
སྤོས་ཀྱི་ཟ་མ་ཏོག་བསྣམས་པ། གྱོན་རྣམས་ཀུན་གྱིས་ནི་དང་ནོར་བུ་ལ་སོགས་
པས་རྣམ་པར་བརྒྱན་པའོ། །ནུབ་ཏུ་ནི་བཞུགས་སོ། །མར་མེའི་སྒྲོལ་མ་ནི་མཚན།
བསྐྱེད་པར་བྱེད་པའི་ས་བོན་རེ་ལས། མར་མེའི་ཀོང་བུ་འཛིན་བརྩོན་ཕྱག་ཞེས་
པ་གཡས་གྱི་མར་མེའི་ཀོང་བུ་འོད་དང་བཅས་པ་བཟུང་ནས་གཡོར་སྐུར་བརྟེན་
པའོ། །རྒྱན་ཆ་ཆེར་ལྡན་ནི་དར་ལ་སོགས་པའོ། ཁ་དོག་སེར་ནི་སྐུ་མདོག་གསེར་
གྱི་རྣ་ཆ་གཡོ་བག་ཅན་ནི་སེར་ཝང་ངེ་བའོ། །བྱང་དུ་ནི་བཞུགས་ས། དྲིའི་སྒྲོལ་མ་
ནི་མཚན། བསྐྱེད་པར་བྱེད་པའི་ས་བོན་དུ་ད་ལས། ཕྱག་མཚན། དྲིའི་དུང་ཕོར་
འཛིན་བརྩོན་ ཕྱག་ཞེས་པ་གཡོན་གྱིས་དྲིའི་དུང་ཕོར་བཟུང་སྐུར་བརྟེན་ནས་
གཡས་ཀྱིས་དྲི་འཐོར་བའི་ཚུལ་དུའོ། །
ལྷ་མོ་ཁ་དོག་འོད་འབར་མཚུངས་ནི་འོད་ཟེར་ཁ་དོག་སྣ་ཚོགས་འཕྲོ་བ།
དཀྱིལ་འཁོར་སྙིང་པོ་ནི་ལྟ་བཅུ་གཅིག་གི་དཀྱིལ་འཁོར་བསྒོམ་པར་བྱའོ་ཞེའོ། །
དེ་ནས་སྒོ་སྐྱོང་མ་རྣམས་བསམ་ནི་བསྐྱེད་པར་བྱེད་པའི་ས་བོན་ཏ་རེ་ཏུ་རེ་བཞི་
ལས་བསྐྱེད། སྐུ་མདོག་མེ་ཏོག་སྒྲོལ་མ་ལ་སོགས་པ་དང་མཐུན་ནོ། །ཕྱག་མཚན་
ཅི་ན། ལྕགས་ཀྱུ་ནི་ཤར་སྒོའི། སོགས་ཞེས་པ་ལྷོར་ཞགས་པ། ནུབ་ཏུ་ལྕགས་
248 -269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
སྒྲོག །བྱང་དུ་དྲིལ་ བུའོ། །སྟེང་དུ་ནི་བཞུགས་ ས། བསྐྱེད་ པའི་ས་བོན་སོགས་
ལས། གཙུག་ཏོར་རྣམ་རྒྱལ་ནི་མཚན། སྐུ་མདོག་སེར་མོ། འོག་ཏུ་ནི་བཞུགས་ས།
ས་བོན་ཧ་ལས། གནོད་མཛེས་རབ་བསྒོམ་བྱའོ་ནི་སྒྲོལ་མ་སྐུ་མདོག་ནག་མོའོ།
ཕྱག་མཚན། འཁོར་ལོ་ནི་གཙུག་ཏོར་རྣམ་རྒྱལ་ གྱིའོ། །ཀླུ་ཞགས་ནི་འོད་སྣོད་
མཛེས་སྒྲོལ་མའི་ཕྱག་ནའོ། །དེ་ལྟར་ལྷ་བཅུ་གཅིག་བསྐྱེད་ལ་དེ་མ་སྐྱེ་མཆེད་དྲུག་
དང་སྐུ་གསུང་ཐུགས་བྱིན་གྱི་བརླབ། ཡེ་ཤེས་སེམས་པ་སྤྱན་དྲངས་ལ་གཉིས་
མེད་ཏུ་བསྲེ། ནམ་མཁའ་ན་མར་ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་
བས་རིགས་ཀྱི་བདག་པོས་དབུ་བརྒྱན་པ་གོང་ནའོ། །རྡོ་རྗེ་ཉི་མས་དབང་བསྐུར་
མ་ཞེས་པ་འཁོར་བཅུ་པོ་ལ་རིན་འབྱུང་གིས་དབུ་བརྒྱན་པའོ། །གཙོ་མོ་ལ་ཅོད་
པན་ཆེན་པོ་སངས་རྒྱས་བཞི་ཞེས་པ་དབུའི་ཕྱོགས་བཞིར་མི་བསྐྱོད། རྣམ་སྣང་།
སྣང་མཐའ། དོན་གྲུབ་བཞི་དབུས་སུ་རིན་འབྱུང་གིས་བརྒྱན་པའོ།
དེ་ནས་མཆོད། བསྟོད་ལ། བསྐྱེད་ པའི་ རིམ་པའི་ཏིང་ ངེ་འཛིན་བསྒོམ།
དེ་ནས་བཟླས་པ་བྱ་བ་ནི། སྔགས་ནི་སྤྲོ་ཞིང་བཟླས་པ་བྱ་ཞེས་པ་ཐུགས་ཀར་ཟླ་
བའི་སྟེང་དུ་ཏཾ་གི་ཐ་མ་ན་པར་སྔགས་ཀྱིས་བསྐོར་བར་བསྒོམས་ལ་བདག་གཙོ་
མོའི་ང་རྒྱལ་གྱིས་བཟླས་པས། འཁོར་ཟློས་གྲོགས་བྱེད་པར་བསམས་ལ། ཨོཾ་ཏ་
རེ་ཏུ་ཏ་རེ་ཏུ་རེ་སྭཱ་ཧཱ་ཞེས་པ་ལ་བསྙེན་པ་སུམ་འབུམ་མམ་བྱེ་བ་བྱས་ན། ཕ་རོལ་
ཕྱིན་པ་བཅུའི་གནས་ནི་ཡི་གེ་བཅུ་པོའོ། །ཡི་གེ་བཅུས་ནི་ལྷ་མོ་བཅུར་ཞེས་པ་ཨོཾ་
གྱིས་གཙོ་མོ་དང་མེ་ཏོག་སྒྲོལ་མ་གཉིས་གསུངས་སྟེ་གཙོ་མོ་ཏཾ་ལས་བསྐྱེད་པས་
སོ། །འབད་ པ་ ཡིས་ ནི་ ཞེས་ པ་བརྩོན་ འགྲུས་ དང་ བཅས་ པའི་ སྒོ་ ནས་ སོ། །
བསྒོམས་གྱུར་ན་ཞེས་པ་ལྷ་བཅུ་གཅིག་གི་དལའོ། །ལས་ཀུན་རབ་ཏུ་བསྒྲུབ་པར་
248-270



མཁོའི་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱེད་ནི་བསྙེན་པ་འབུམ་ཕྲག་གཅིག་བྱེད་ན། རབ་དང་མཆོག་དང་སྔགས་འདི་ནི་
ཞེས་པ་སྔགས་འདི་མཆོག་དང་ཕུལ་དུ་ཕྱིན་བྱ་བའི་འགྱུར་ཡོད་གསུངས། སངས་
རྒྱས་ཀུན་གྱིས་ཕྱག་བྱས་པ་ནི་སྔགས་དེ་ལ་དུས་གསུམ་སངས་རྒྱས་ཐམས་ཅད་
ཀྱིས་ཕྱག་བྱས་པ་ཡིན་ཞེས་པའོ། །གླགས་པས་འགྲུབ་བྱེད་ནི་གླགས་ པའམ་
བསམས་པ་ཙམ་གྱིས་ ལས་ཐམས་ཅད་འགྲུབ་པར་བྱེད་དོ། །རྡོ་ རྗེ་གུར་གྱིས་
གསུངས་པའི་ཞེས་པ་དེ་ལྟ་བུའི་སྔགས་དེ་རྡོ་རྗེ་གུར་གྱི་རྒྱུད་འདིར་གསུངས་ཀྱི་
རྒྱུད་གཞན་དུ་སྦས་ཤིང་གསང་ཞེས་པའོ། །
དེ་ལྟར་སྔགས་དེ་ལ་བསྙེན་པ་སུམ་འབུམ་མམ་བྱེ་བ། བསྒྲུབ་པ་ཁྲི་བྱས་
ན། ལས་སྦྱོར་བཅུ་བཞི་ཡོད་པ་ལས་ དང་པོ་བསྲུང་པའི་ལས་ནི། སྔགས་འདི་
ཡིས་ཞེས་པ་ན་མོ་ཨརྱ་པ་ལོ་ཀེ་ཏེའི་སྔགས་འདིས་རང་གི་གོས་ཀྱི་ཐུ་བའམ་སྒྲ་
ལ་ལན་བདུན་སྔོན་དུ་སྔགས་ཀྱིས་རཀྟ་རཀྟ་དང་བཅས་པས་གདབ་པར་བྱ་སྟེ་
མདུད་པར་བཅིངས་ནས་འབྲོག་དགོན་པར་སོང་ཡང་གང་གིས་ཀྱང་བག་ཚ་བར་
མི་འགྱུར་ཏེ་ཞེས་སོ། །དེ་ཅིས་ཏེ་ཞེ་ན། ཕ་རོལ་ཏུ་ཕྱིན་པ་བཅུ་ལ་གནས་པ་
རྣམས་བསྒོམས་ཏེ་ ཞེས་ པ་ རང་ ལྷ་གཅིག་ཅིག་གི་བསྐྱེད་ རིམ་ བསྒོམས་ནས་
སྔགས་བཟླས་ན། གོང་གི་རྟགས་དང་ལ་སོགས་པ་བག་ཚ་བར་མ་འགྱུར། དེ་
ཅིའི་ཕྱིར་ཞེ་ན། གོང་གི་རབ་ཏུ་སྦྱོར་བ་ཡིས་ནི་ལྷ་བཅུ་གཅིག་གིའོ། །དགོས་པ་
ཐམས་ཅད་ནི་འཇིགས་པ་ཐམས་ཅད་ལ། དེའི་ནི་སྒྲོལ་མའི་མཚན་དྲན་པ་ཙམ་
གྱིས་སོ། །འཇིགས་ཤིང་ནི་འཇིགས་པ་མེད་ཅིང་འཇུ་བ་མེད་པར་འགྱུར་རོ། །
ལས་སྦྱོར་གཉིས་ནི། སྔགས་འདི་ཡིས་ནི་གཟུངས་རིངས་སོ། །ཨུཏྤ་ལའི་
སྦྱིན་སྲེག་ཇི་ སྲིད་ལན་བརྒྱ་རྩ་བརྒྱད་དུ་བྱའོ་ཞེས་པ་ཐང་བུ་ཐ་རེ་བ་ཞིག་ལ་
248 271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
མཎྜལ་ཞིག་བྱས་ཤིང་ཙན་དན་དམར་པོ་བརྩིགས་ཐབ་ཏུ་མེ་ལྷ་བསྐྱེད། དེའི་ལྟེ་
བར་སྒྲོལ་མ་བསྐྱེད་ནས་མ་སྤར་ཏེ་བསྲེག་རྫས་ཨུཏྤལ་འབུལ་ཞིང་སྔགས། ཨོཾ་ཏ་
རེ་ཏུ་ཏ་རེ་ཆེ་གེ་མོ་ཝ་ས་མ་ན་ཡེ་སྭཱ་ཧཱ་ཞེས་ཟློས་ཤིང་སྦྱིན་སྲེག་བརྒྱ་རྩ་བརྒྱད་
བྱས་ནས། ཆེ་གེ་མོ་བདག་གི་དབང་དུ་གྱུར་ཅིག་སྭཱ་ཧཱ་ཞེས་བཟླས་ན་རྒྱལ་པོའམ་
རྒྱལ་པོའི་བཙུན་མོ་ལ་སོགས་པ་དབང་དུ་འགྱུར་རོ། །
ལས་སྦྱོར་གསུམ་པ་ནི། ཡང་སྔགས་དེ་ཉིད་ཀྱིས་ཞེས་པ་གཟུངས་རིང་ངོ།
ཁུའི་གཤོག་པ་ལ་ལན་སུམ་ཅུ་རྩ་གཉིས་སུ་མངོན་པར་བསྔགས་ཏེ་དགྲ་བོའི་
ཁྱིམ་དུ་སྦས་ན་ཉི་མ་བདུན་ནི་ཞག་བདུན་གྱིས་སྐྱོད་པར་འགྱུར་རོ་ཞེས་སོ། །ༀ་
ཏ་རེའི་གཤམ་དུ་ལྷ་སྦྱིན་ནི་ཉེ་བར་མཚོན་པ་སྟེ་ཆེ་གེ་མོ་ཨུ་ཙ་ཏ་ཡ་ཧཱུྃ་ཕཊ་ཅེས་
སོ་གཉིས་བཟླས་ན་བསྐྱོད་པར་འགྱུར་རོ། །
ལས་སྦྱོར་བཞི་པ་ནི། དེ་ནས་གཞན་ཡང་རབ་ཏུ་སྦྱོར་བར་འགྱུར་ཏེ།
ངག་ཏུ་ཨཱ་ཏ་ར་ནས་སྭཱ་ཧཱའི་བར་དུ་བཟླས། མ་ད་ན་ནི་གཞན་དགུ་པོ་སོ་འཆའ་
ལ་ འདོད། བླ་ མ་ནི་གོ་ལ་ གསུངས། ཤིང་ གཏུམ་ པོའི་ ས་བོན་ནི་གཞན་དག་
ཟླའམ་སྐྱེ་བའི་འབྲས་བུ་ཟེར། བླ་མ་མཚར་པའི་འབྲས་བུ་གསུངས། སྨྱོ་བར་བྱེད་
པ་ཉིད་དང་ནི་ཞེས་པ་ད་དུ་ར། མྱ་ངན་མེད་ཀྱི་ལོ་འབྲས་ནི་ཤིང་ཨ་ཤོ་ཀའི་ལོ་མ་
འབྲས་བུ་དང་བཅས་པ་དང་བཞི་པོ་དེ། སྟོང་ཕྲག་ལྔར་ནི་བསྲེག་པའམ་ཞེས་པ་
ཐབ་ཏུ་མེ་སྦར་ནས་ཧོ་མ་བྱ་བའམ། ཡང་ན་དེའི་སྟེང་དུ། བུ་རམ་མར་དང་སྦྲང་
རྩིར་ལྡན་ཞེས་པ་རྫས་དེ་རྣམས་ལ་རིལ་བུ་བྱས་ན། བུ་མོ་འགྲུབ་པའི་སྦྱིན་སྲེག་
ཤིས་ཏེ། དེའི་ཕ་མས་རང་གི་བུ་མོ་ཁྱེར་ནས་འོངས་ཏེ་སྒྲུབ་པ་པོ་ལ་སྟེར། རྣལ་
འབྱོར་ཉི་མ་བདུན་གྱིས་འཐོབ་ཞེས་པ་བསྙེན་བསྒྲུབ་སྔོན་དུ་སོང་པས་ལས་སྦྱོར་
248-272



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཐམས་ཅད་ཉི་མ་བདུན་གྱིས་འགྲུབ་བོ། །
ལས་སྦྱོར་ལྔ་པ་ནི། དེ་ནས་གཞན་ཡང་ཞེས་པ་ནས་མིའི་བདག་པོ་བུ་མོ་
འགུགས་པར་འགྱུར་རོའི་བར་དུ་གཞུང་གསལ།
ལས་སྦྱོར་དྲུག་པ་ནི། དེ་ནས་ཞེས་པ་འགྲེ། བུད་མེད་ཀྱི་རང་འབྱུང་གིས་
སྦགས་པ་ནི་འདོམས་དཀྲིས་པའི་རས་ཞིག་ལ་བཅོམ་ལྡན་འདས་མ་ནི་སྒྲོལ་མ།
རྣམ་པ་ཞལ་གཅིག་ཕྱག་གཉིས་པ། ཕྱག་མཚན། གཡས་ན་ཨུཏྤལ། གཡོན་ན་
ཞགས་པ་བསྣམས་པ་བྲིའོ། །དེ་ལ་རབ་གནས་བྱ་བ་ནི་དམ་ཚིག་བསྐྱེད་ཡེ་ཤེས་
བསྟིམས་ལ། དེའི་མདུན་དུ་མེ་ཏོག་བཟང་པོ་མཛེས་པ་འདི་དག་ལ་སོགས་པས་
ལེའུ་བཅུ་བཞི་པ་བཞིན་དུ་མཆོད་པ་བྱས་ལ། དེ་ནས་ལྷ་བཅུ་གཅིག་གི་བསྒོམ་པ་
དང་ལྡན་པས་སྔགས་ཀྱི་བཟླས་པ་བྱའོ་ནི་གཟུངས་རིང་ངོ་། །དེས་རྨི་ལམ་དུ་
འབྱུང་དེ་ནས་ཏིང་ངེ་འཛིན་འོག་མ་ཡང་བྱ། དེ་ནས་ཨོཾ་ཏ་རེ་ལ་སོགས་པ་བཟླས་
ན། སྟོང་ཕྲག་ལྔ་ཡིས་འོང་པར་འགྱུར་ཏེ་དང་པོ་རྨི་ལམ་དུ་གང་འདོད་པ་དེ་བྱུང་
བ་དང་དངོས་སུ། ཞགས་པས་འགུལ་པ་ནས་བཅིང་
། ལྕགས་ཀྱུས་སྙིང་ཀ་ནས་
དྲངས་པར་སྒོམས་པས། བསྒྲུབ་བྱ་དེ་རང་གི་རྐང་པའི་འོག་ཏུ་རིལ་རིལ་ཁུགས་
པར་བསམས་ན། བསྒྲུབ་བྱ་དེ་དབང་དུ་འདུས་ནས། བྲན་གྱི་གཟུགས་ཀྱིས་སྤྱོད་
པར་བྱེད་དོ། །
ལས་སྦྱོར་བདུན་པ་ནི་དེ་ནས་ཞེས་སོ། །སྒྲོལ་མའི་གཟུགས་ནི་གོང་གིའོ། །
སྔོན་དུ་གདབ་པ་ཆེར་བྱ་སྟོ་མཛུབ་མོ་ལ་ཆུལ་མ་ཐུད་ཐུད་བྱ་ཞིང་། དེ་བདག་ཉིད་
ཀྱི་མིག་གཉིས་པོ་དག་ལ་མིག་སྨན་བྱུགས་པ་ལྟར་བྱས་ན་ཞེས་པ་ནས། ཡང་དག་
པར་འགྱུར་བ་ཡིན་ནོ་ཞེས་པའི་བར་གྱིས་གཞུང་ན་གསལ།
248 --273



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ལས་སྦྱོར་བརྒྱད་པ་ནི་དེ་ནས་ཞེས། སྒྲོལ་མའི་གཟུངས་བརྒྱ་ཕྲག་གཅིག་
གིས་རྣམ་པར་བསྐོར་ཏེ་ནི་བཟླས་པ་བྱེད་པའོ། །སྦྲུལ་གདུག་པ་ཁ་གཉིས་པ་ནི་
ཁ་གཅིག་མགོ་མཇུག་གཉིས་ཀ་ན་མགོ་ཡོད་པ་ཟེར། ཁ་གཅིག་མགོ་གཉིས་པ་
ཟེར། ཇོ་བོ་ནཱ་རོ་པ་སྨན་ལྕེ་དུག་ལྕེ་གཉིས་ཡོད་པ་ལ་འདོད། དེ་ཕྱེ་མར་བྱས་ལ་
ནི་བསྲེགས་པའི་ཐལ་བ་སྟེ། མཆོད་ཡོན་གྱི་ཤིང་ནི་ཤིང་འོ་མ་ཅན་གྱི་ཤིང་བལ་
དུ་དྲིལ་ནས་མར་མེའི་སྡོང་བུ་བྱས་ཏེ། བ་ཁ་དོག་དམར་མོའི་མར་གྱིས་རབ་ཏུ་
འབར་ནས་ཞེས་པ་དེ་ལ་མར་མེ་བྱ་དེའི་སྟེང་དུ་ཐོད་པ་གཅིག་བཀབ་ལ་དུད་པ་
འཆགས་སུ་བཅུག་སྟེ། དེ་མིག་སྨན་དུ་བྱས་ཏེ་བསླངས་ལ་ནི་དུད་པ་དེའོ། །རྡོ་རྗེ་
ཆོས་ནི་བྱང་སེམས་ཐིག་ལེ། རྡོ་རྗེ་ཉི་མ་ནི་པད་མ་རཀྟ་དང་དེ་རྣམས་བསྣོས་ལ།
རྡོ་རྗེ་རྟ་མཆོག་གི་བདུག་པ་ནི་ཤ་ཆེན་གྱི་དུད་པ་བདུགས་ན། རྡུལ་དེ་ཉིད་ནི་སྤྲུལ་
གྱི་ཐལ་བ་དང་བཅས་པར་མིག་སྨན་དུ་བྱུགས་ནས་རྡོ་རྗེ་མིག་གིས་གང་ལ་བལྟས་
ན། དེ་དེའི་ཚེ་པད་མ་གར་གྱི་དབང་ཕྱུག་འབབ་པར་མ་གྱུར་ན་ཞེས་པ་སྣང་
མཐའ་འབབ་པ་སྐད་ཟེར་ཡང་ཡེ་ཤེས་འབེབས་པའམ་དབང་དུ་བྱ་བ། དེ་མ་
ཕེབས་ན་བདག་སྒྲོལ་མ་མ་ཡིན་ཞིང་ཞེས་པ་ལ་བཟླ་བའི་ཚིག །བདག་གིས་
སངས་རྒྱས་བཅོམ་ལྡན་འདས་རྣམས་གསད་པར་འགྱུར་བ་ཡིན་ནོ་ཞེས་ལ་བཟླ་
བའི་ཚིག་གོ །
ལས་སྦྱོར་དགུ་པ་ནི། དེ་ནས་གཞན་ཡང་ཞེས། བྱིས་པ་སོ་མ་སྐྱེས་པ་ཤི་
བ་ཞིག་གི་ལྕེ་བླངས་ཏེ། སྒྲོལ་མའི་གཟུངས་རིང་གིས་ལན་བདུན་དུ་མངོན་པར་
བསྔགས་གྱིས་གདབ་པར་བྱས་ལ། ཤིང་སྦྲང་མའི་རྒྱལ་པོའི་རྩ་བ་ནི་ཁ་ཆེ་པད་
མའི་རྩ་བ་ཕྲ་མོ་ཟེར། བླ་མ་ནི་ཤིང་སྔར་གསུངས། གྷི་ཝང་ནི་རཀྟ་དང་ལྷན་ཅིག་
248 -274



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཏུ་བྱས་ནས། རང་གི་དཔྲལ་བར་ཐིག་ལེ་བྱས་ཏེ་གང་ལ་བལྟས་པ་དེ་དབང་དུ་
འགྱུར་རོ་ཞེས་སོ། །
ལས་སྦྱོར་བཅུ་པ་ནི། ལྟོ་བའི་སྲིན་བུ་ཆེ་ཞིང་རིང་པ་དེ་གྲིབ་སྐམས་བྱས་
ལ་དེ་ལ་གཟུངས་ཀྱིས་ལན་བདུན་དུ་མངོན་པར་བསྔགས་ཀྱིས་བཏབ་ཏེ། རྡོ་རྗེ་
ཆོས་ནི་བྱང་སེམས་ཐིག་ལེ་དང་ལྡན་པར་བྱས་ནས། གོང་ལ་ནི་ཏམ་པོ་ལ་དང་
ལྡན་པར་བཟའ་བཏུང་ལ་བཏབ་ནས་བུ་མོ་གང་ཡིན་པ་ལ་བྱིན་ན། འདི་ཟོས་ན་
མཆོག་གི་སྦྱོར་བ་འདིས་སྤྱོད་པར་མི་འགྱུར་ཏེ་རང་གི་བདག་པོ་བཞག་ནས་
གཞན་པ་དགའ་བ་མེད་ཅིང་གཞན་དུ་འགྲོ་བར་མི་འགྱུར་ཏེ་བདག་གི་དབང་དུའོ། །
ས་སྦྱོར་བཅུ་གཅིག་པ་ནི། མར་ཁུ་ཆེན་པོ་ཞེས་པ་མིའི་རྐང་མར་རམ་
ཚིལ་ཆེན་གྱིས་བདག་ཉིད་ཀྱི་ཡན་ལག་བསྐུས་ནས་ནི་བྱུག་པའོ། །འོད་དཔག་
མེད་ནི་དེའི་ཚེ་རང་སྣང་མཐར་བསྒོམ་ནས་ལུས་པོ་ཉི་མ་ལ་བསྲེག་ཅིང་ངག་ཏུ་
སྒྲོལ་མའི་གཟུངས་ནུས་ཚད་དུ་བཟླས་པ་བྱའོ། །བཟླས་པའི་མཐར་འབྲས་དཀར་
པོ་བཏགས་པའི་ཕྱེ་མས་ལུས་ཐམས་ཅད་བསྐུས་ཏེ་དྲིལ་བའི་དྲི་མ་ལ་སྣུམ་བུར་
བྱས་ཏེ་དབང་དུ་བྱ་བ་འདོད་པ་གང་ཡིན་པ་ལ་བྱིན་ན། དེ་འཚོག་ཆས་ལྔ་ནི་ཡན་
ལག་བཞི་མགོ་དང་ལྔ་བྲལ་ཡང་སྤོང་པར་མི་འགྱུར་ཏེ་ཇི་སྲིད་འཚོའི་བར་དུ་
དབང་དུ་འགྱུར་རོ། །
ལས་སྦྱོར་བཅུ་གཉིས་པ་ནི། དུས་ཟླ་བ་གཟས་བཟུང་པའི་དུས་སུ་སྒྲོལ་
མའི་གཟུངས་རིང་ལ་བཟླས་པ་བྱེད་ཅིང་བསྙེན་པ་བྱ་སྟེ། དེ་ལས་བྱུང་པའི་འཇིག་
རྟེན་དབང་ཕྱུག་ནི་ཟླ་བ་གཟས་བཟུང་པའི་དུས་སུ་བྱང་སེམས་བཏོན་ལ། དུང་གི་
ཕྱེ་མ་ནི་དུང་དངོས་བསྲེགས་པའི་ཐལ་བ་དང་བསྣོས་ན། རབ་ཏུ་མྱོས་པ་ནི་བུད་
248 -275



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
མེད་འདོད་ཆགས་ཆེ་བ་གང་ཞིག་ལ་བྱིན་ནའོ། །དབང་དུ་བྱ་བར་འདོད་པ་དེ་
འཚོག་ཆས་ལྔ་སྟེ་ཡན་ལག་བཞི་མགོ་དང་ལྔ་ཡང་བྲལ་ཡང་རྣལ་འབྱོར་པ་དེ་རྗེས་
སུ་འགྲོའོ། །
ལས་སྦྱོར་བཅུ་གསུམ་པ་ནི། སྒྲོལ་མའི་གཟུང་སྔགས་གོང་གི་འདི་ཤིང་མ་
ད་ན་ནི་ད་དུ་རའི་འབྲས་བུ་ལ་སྔགས་ལན་བརྒྱ་རྩ་བརྒྱད་ཡོངས་སུ་བཟླས་ལ།
ལོ་མ་ཀ་མ་ནི་ཤིང་གླག་ཤའི་འབྲས་བུ་དང་
། རྟ་མགྲིན་ནི་བྱང་སེམས་ཐིག་ལེ་
དང་བཅས་པ་དེས་གང་དབང་དུ་བྱ་བར་འདོད་པ་ལ་སྐུས་ན་དེ་དབང་དུ་འགྱུར་རོ་
ཞེས་པའོ། །
ད་ནི་ལས་སྦྱོར་བཅུ་བཞི་པ་ནི། ཨོཾ་ཏ་རེ་ནས་སྭཱ་ཧཱ་ཞེས་པའི་བར་གྱི།
སྔགས་འདིས་མཆོད་ཡོན་གྱི་ཤིང་གི་ལོ་མ་ལ་བསྒྲུབ་བྱའི་མིང་བོར་དུ་བཅུག་ལ་
བྲི་སྟེ། ཉ་ཁྱི་བའི་ཁྱིམ་ནི་འབྲོག་འགྱུར་ན་ནེ་ལེའི་ཚང་ཟེར། བླ་མ་ནི་ཉ་ཁྱི་བའི་
ཁྱམ་ཆུ་རྡོ་འོག་ཏུ་སྦས་ན། བཅིངས་པ་ནི་བྱེད་དུ་བཅུག་པ་ལས་གྲོལ་བར་འགྱུར་
རོ་ཞེས་པ། །
ད་ནི་ཤེས་རབ་ཕ་རོལ་ཕྱིན་མས་ཤེས་རབ་སྤེལ་པའི་སྒྲུབ་ཐབས་ནི། དེ་
ནས་སྒྲོལ་མའི་སྒྲུབ་ཐབས་ལས་ཚོགས་དང་བཅས་པའི་འོ། །གཞན་ནི་སྒྲོལ་མའི་
སྒྲུབ་ཐབས་ལས་གཞན་དུ་གྱུར་པ་ཤེས་རབ་ཕ་རོལ་ཕྱིན་མ་ཤེས་རབ་སྤེལ་བའི་
སྒྲུབ་ཐབས་ཀྱང་བཤད་པར་བྱ་བ་ནི། དེའི་དགོས་པ་ཤེས་རབ་ཕ་རོལ་ཕྱིན་མ་
བསྐྱེད་ནས་སོ། །རྟེན་གྱི་གང་ཟག་གང་ཞིག་གིས་བསྒོམ་བཟླས་བྱས་པ་ཙམ་གྱིས་
ནི། ཕས་སྨྲ་བ་ཀུན་ཚར་གཅོད་འགྱུར་ཏེ་ཤེས་རབ་དང་ལྡན་པ་དེས་མུ་སྟེགས་ལ་
སོགས་པ་རྒོལ་བ་ངན་པ་ཐམས་ཅད་ཚར་གཅོད་དོ། །
248 --276



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྒྲུབ་ཐབས་དངོས་ལ་གསུམ་ལས། དང་པོ་བསྙེན་ པ་ལ་གསུམ་ལས།
དང་པོ་སྔོན་འགྲོ་ལ་བླ་མ་དག་པའི་ཆོ་ག་བྱ། ཚད་མེད་པ་བཞི་བསྒོམ། དངོས་
གཞི་ལ་དང་པོ་སྟོང་ཉིད་བྱང་ཆུབ་སེམས་ཟེར་བས་སྟོང་ཉིད་དུ་བསྒོམ།
གཉིས་
པ་ལ་ས་བོན་བསྡུ་བ་ནི། གདན་པད་ཟླའི་སྟེང་དུ་ས་བོན་ཨ་
གཅིག་བསྒོམ། དེ་ལས་འོད་སྤྲོས་སངས་རྒྱས་མཆོད་སེམས་ཅན་གྱི་དོན་བྱས་ཚུར་
འདུས་པ་ལ་གསུམ་ལས། གཟུགས་རྫོགས་པ་ནི། ལྷ་མོ་ཞལ་གཅིག་ཕྱག་གཉིས་
མ་ཞེས་སོ། ཁ་དོག་དཀར་མོ་ནི་སྐུ་མདོག །ཡིད་འོང་མ་ནི་ཤིན་ཏུ་མཛེས་པ།
ལྕང་ལོ་ཕྱེད་ཕྱེད་འཁྱིལ་བག་ཅན་ནི་སྐུ་ལི་བ་ཐུར་དུ་འཕྱང་པ། གདན་ཆུ་སྐྱེས་
དཀར་པོ་ནི་པད་མ་དང་ཟླ་བའི་གདན་ལ་ རབ་ཏུ་བཞུགས། ཕྱག་མཚན་ནི།
གཡས་པའི་ཕྱག་ན་པད་མོ་ནི། དམར་པོའི་མདོག་ཏུ་རྣམ་པར་བསྒོམ་ཞེས་པ་
གཡས་ན་པད་མ་དམར་པོ། གཡོན་ན་ཤེས་རབ་ཕ་རོལ་ཕྱིན་པའི་པོ་ཏི་ཐུགས་
ཀར་བསྣམས་པའོ། །ཞབས་རྡོ་རྗེ་སྐྱིལ་ཀྲུང་གིས་རབ་ཏུ་བཞུགས་ནི་བཞུགས་
ཚུལ་ལོ། །ཡན་ལག་རྒྱན་རྣམས་ཀུན་གྱིས་རབ་ཏུ་མཛེས་ནི་དར་དང་རིན་པོ་ཆེ་ལ་
སོགས་ པའི་རྒྱན་ཡོད་པ། མཆོག་ཏུ་དགའ་བར་མཛད་པའི། ཨ་ཡིག་ཡེ་ཤེས་
འབྱུང་གནས་ནི་ཞེས་པ་འདི་ལ་ཇོ་བོ་ཏ་ཐཱ་ག་ཏ་ར་ཀྲི་ཏ་དང་
། ཁ་ཆེ་ལེགས་མི་ཀ་
ར་གཉིས་སེམས་པ་སུམ་རྩེག་ཏུ་འདོད། ནཱ་རོ་མི་ཏྲི་གཉིས་ལྟ་བར་ཟག་མེད་ཀྱི་
ཉམས་སྐྱེ་བའི་ཡི་གེ་ཨ་གཅིག་བསྒོམ་པ་ལ་བཞེད། ལྟེ་བའི་དཀྱིལ་འཁོར་ལ་
བསྒོམ་བྱ་ཞེས་པ་ལྟེ་བར་ཟླ་བའི་སྟེང་དུ་ཨ་འོད་ཟེར་དམར་པོ་ཚ་བ་གདུང་པ་
ཞིག་བསྒོམ་གསུངས། དམ་ཚིག་སེམས་དཔར་རྣམ་རྫོགས་ན་ཞེས་པ་ལྷར་བསྐྱེད་
ནས་ལྟེ་བར་ཨ་བསྒོམ་པ་ཡན་ཆད་དམ་ཚིག་སེམས་པ་བསྐྱེད་པའོ། །
248-277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
བཞི་པ་ལ་ཡི་གེ་དགོད་པ་ནི་ སྤྱི་བོར་ཨོཾ་མགྲིན་ པར་ ཨ་སྙིང་ཁར་ཧཱུྃ་
བསྒོམ། རྗེས་ལ་ཡེ་ཤེས་སེམས་དཔའ་སྤྱན་དྲངས་པ་ནི། ཡེ་ཤེས་སེམས་པའི་
སྒོམ་པ་བྱ་ཞེས་པ་རང་འདྲའི་ཡེ་ཤེས་སེམས་པ་སྤྱན་དྲངས་ལ་གཉིས་སུ་མེད་པར་
བསྲེ། ལྷ་མོ་བདུད་རྩིའི་བུམ་ཆུ་ཐོག་པས་དབང་བསྐུར་བས་རིགས་ཀྱི་བདག་པོ་
སྣང་མཐས་དབུ་བརྒྱན་པར་བསྒོམས་ལ། ཐུགས་ཀར་ཟླ་བའི་སྟེང་དུ་ས་བོན་ལ་
སྔགས་ཀྱིས་བསྐོར་བར་བསྒོམས་ལ། དེ་ལ་སྔགས་ཀྱི་ཚིག་ནི་འདི་ཡིན་ཏེ། ཨོ་པི་
ཙུ་པི་ཙུ་ལ་སོགས་པ་ལ་ཞལ་དང་ལྟེ་བར་སྐོར་བརྒྱད་བརྒྱད་འཁོར་བར་བསམས་
ལ་བསྙེན་པ་སུམ་འབུམ་མམ་དྲུག་འབུམ་མམ་དྲུག་འབུམ་བསྐྱལ་ནས། བསྒྲུབ་
ཅིང་ལས་ལ་སྦྱར་བ་ནི། རྣལ་འབྱོར་ཟླ་བ་དྲུག་བསྒོམས་པས་ཞེས་པ་ཐུན་བཞིའི་
རྣལ་འབྱོར་དུ་བསྒོམ་བཟླས་ཟླ་བ་དྲུག་བྱས་ན། ཤེས་རབ་ཕ་རོལ་ཕྱིན་པར་
འགྱུར་ཞེས་པ་ཤེས་རབ་འཕེལ་བར་འགྱུར། ལས་སྦྱོར། ཞག་བདུན་དུ་ནི་རབ་
སྦྱོར་བས་ཞེས་པ་ཞག་བདུན་བསྒོམ་བཟླས་བྱས་ན། བསྟན་ཆོས་ཐམས་ཅད་རྣམ་
གསལ་འགྱུར་ཏེ། ཚིག་གི་སྡེབ་སྦྱོར་ལ་མཁས་པར་འགྱུར། བསྒྲུབ་པའི་ཚེ་འབུམ་
ཕྲག་གཅིག་ཏུ་བསྒོམ་བཟླས་པ་བྱས་ན། ཉིན་རེ་ཚིགས་བཅད་བརྒྱ་ཕྱེད་ཅིང་ཞེས་
པ་ཉི་མ་རེ་ལ་ཚིགས་བཤད་ལྔ་བཅུ་ལྔ་བཅུ་ཟིན། འབད་མི་དགོས་པར་གཞུང་
བརྒྱ་ཡང་ཟིན་ཞེའོ། །
ད་ནི་བསྒྲུབ་པ་དངོས་བཤད། ཁྲ་སྐད་མི་འདོན་པ་ནི་བྱ་མི་འབོད་པའི་
དུས་སུ། བསླངས་པ་མ་ཡིན་པའི་སིངས་པོ་ནི་ཇོ་བོ་ཏ་ཐཱ་ག་ཏ་ར་ཀྲི་ཏ་ནི་ནས་
སམ་དྲོ་རྗེན་འཐག་བྱས་དེ་ཆུ་ཚ་ཏིལ་ཏིལ་ཁོལ་བའི་ནང་དུ་བླུགས། དེར་སྤུངས་
བསྲེགས་རྟོག་མ་བརྒྱད་དགུ་ཙམ་ལྡེམ་ལྡེམ་བརྡུངས་ལ་དེར་གཞུག །དེ་དུས་རྒྱུན་
248 +278



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དུ་ཐོབ་བྱེད་པའི་མ་སྐྱེད་ཀྱི་འོག་ཏུ་དོང་བྲུས་ཏེ་ཞག་བཅུ་ཙམ་གནན་པས་སྐྱུར་
སང་དེ་བ་ཞིག་འོང་། དེ་སྔར་ནས་གཡོག་པོ་ལ་གནང་འགག་བཅུག་ནས་ད་དགེ་
སྦྱོར་ལ་འཇུག་གོ་བྱས་པས་གཡོག་པོས་དེ་སྟེར་བ་ལ་འདོད། ཇོ་བོ་ནཱ་རོ་པ་
བསླངས་པ་མ་ཡིན་པའི་སིངས་པོ་བྱ་བ་དེ་རྩབས་ལ་འདོད། ཁཱ་སྐད་མི་འདོན་པ་
ནི་བྱ་མི་འབོད་པའི་དུས་སུ། དེ་ལ་ནི་ལན་བདུན་སྔགས་ཀྱིས་གདབ་པ་བྱས་ཤིང་
ནི་རྩབས་ཁྱོ་ར་རེ་ལ་སྔགས་ལན་བདུན་བདུན་བཟླས་ཤིང་
། ཇི་སྲིད་ཟླ་བ་དྲུག་
གི་བར་དུ་ན་མ་རིགས་ལ་མ་ཆད་པར་འཐུངས་ན་དེ་ཤེས་རབ་ཆེན་པོར་འགྱུར་རོ་
ཞེས་སོ། །
ད་ནི་རྡོ་རྗེ་སློབ་དཔོན་གྱི་མཚན་ཉིད་བསྟན་པ་སྔོན་དུ་འགྲོ་བས་སློབ་
དཔོན་དང་སློབ་མའི་སྐྱོན་དང་ཡོན་ཏན་བསྟན་པ་ནི། དེ་ནས་ནི་ཤེས་རབ་ཕ་རོལ་
ཕྱིན་མའི་སྒྲུབ་ཐབས་བཤད་པའི་འོ། ཡང་དག་པར་སྒྲོ་སྐུར་དང་བྲལ་བ་ཞིག་
བཤད་པར་བྱ་བ། རྡོ་རྗེ་སློབ་དཔོན་ནི་བཛྲ་ཨ་ཙརྱ་ཞེས་པ་ཨའི་སྒྲ་ལས་དྲངས་
ནས་ཐེག་པ། ཙའི་སྒྲ་ལས་དྲངས་ན་སྤྱོད་པ་སྟེ། དོན་ལ་རྡོ་རྗེའི་ཐེག་པ་ལ་ལོངས་
སྤྱོད་པ་བྱ་བར་འོང་གསུངས། མཚན་ལྡན་ཉིད་ནི་བླ་མ་མཚན་ཉིད་བཅོ་བརྒྱད་
དང་ལྡན་པ། དེ་ཡིས་ ཞེས་ པ་ བླ་མ་སངས་རྒྱས་ནས་བརྒྱུད་པ་དེས། ཉེ་བར་
བསྟན་པའི་སྔགས་ནི་དབང་དང་བསྐྱེད་རྫོགས་ལ་སོགས་པ་ཉམས་སུ་བླངས་ན།
སྒྲུབ་པ་པོ་འགྲུབ་པར་འགྱུར་ཏེ་བླ་མ་དེས་གདམས་ངག་གནང་ཞིང་བསྒྲུབས་ན་
ཕྱག་རྒྱ་ཆེན་པ་མཆོག་འགྲུབ་པར་འགྱུར་རོ། །
འོ་ན་བླ་མ་དེ་མཚན་ཉིད་དུ་དང་ལྡན་ན། གུར་ལེའུ་བརྒྱད་པ་ནས་རྡོ་རྗེ་
སློབ་དཔོན་གྱི་མཚན་ཉིད་བཅོ་བརྒྱད་བཤད་བྱ་བ་དེ་འདི་ལ་ཟེར་བ་ཡིན་ནོ། །
248 --279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ཚ༽
བརྟན་ཞིང་ནི་སློབ་དཔོན་དེ་བློ་དང་ལྡན་པ་ཤིན་ཏུ་བརྟན་པ་ཞིག་དགོས་ཏེ་གཅིག །
ཟབ་མོའི་ཆོས་ལྡན་ནི་རྫོགས་རིམ་བདེ་སྟོང་དབྱེར་མེད་ཀྱི་རྟོགས་པ་དང་ལྡན་པ་
གཉིས། རིག་པའི་གནས་རྣམས་ཀུན་ནི་བཟོ་དང་གསོ་བ་རིག་པ་ལ་སོགས་པ་
རིག་པའི་གནས་ལྔ་ལ་མཁས་པ་གསུམ། སྦྱིན་སྲེག་ནི་ཞི་བ་ལ་སོགས་པ་འཕྲིན་
ལས་བཞིའི་ཧོ་མ་ལ་མཁས་པ་དང་བཞི། དཀྱིལ་འཁོར་ནི་གསུམ་ལས་ཏིང་ངེ་
འཛིན་གྱི་དཀྱིལ་འཁོར་བསྐྱེད་རིམ་བསྒོམ་པ་ལ་མཁས་པ། རྡུལ་ཚན་ཀྱི་དཀྱིལ་
འཁོར་ལ་མཎྜལ་དང་། མེ་ཏོག་ཚོམ་བུ་དང་
། རྡུལ་ཚན་བཞེངས་པ་ལ་མཁས་པ།
ཚོམ་བུ་མིའི་དཀྱིལ་འཁོར་ཚོགས་ཀྱི་མཆོད་པའི་ལག་ལེན་ལ་མཁས་པ་གསུམ་སྟེ་
དེ་ལྟར་ལྔ། སྔགས་ཤེས་ནི་དཀྱིལ་འཁོར་གསུམ་པོ་དེའི་སྔགས་སམ། ཡང་ན་
སྦྱིན་སྲེག་གི་སྔགས་ཤེས་པ་དང་དྲུག །
རབ་གནས་ནི་དེ་བཞིན་གཤེགས་པའི་སྐུ་གསུང་ཐུགས་ཀྱི་རྟེན་གྱི་རབ་
གནས་ལ་མཁས་པ་དང་བདུན། གཏོར་མའི་ཕ་རོལ་སོན་ནི་ཞི་རྒྱས་གང་ཡིན་གྱི་
གཏོར་མ་ལ་མཁས་པ་དང་བརྒྱད། དེ་ཉིད་བཅུ་པོ་རྣམ་པ་རིག་ནི་སངས་རྒྱས་ཡེ་
ཤེས་ཞབས་ཀྱི་དཀྱིལ་འཁོར་གྱི་དེ་ཁོ་ན་ཉིད་ལ་སོགས་པ་བཅུའི་དོན་རིག་པ་དང་
དགུ། ཉན་ཐོས་སྤྱོད་པ་སྐྱོང་བྱེད་ཅིང་ནི་ཡང་དག་པར་རྫོགས་པའི་སངས་རྒྱས་ཀྱི་
བཀའ་ཁས་ལེན་པའི་རྟགས་སུ་སྡོམ་པ་རྣམས་མས་ཀྱིས་བསྲུང་པ་དང་བཅུ། ཁྱད་
པར་དུ་གསང་སྔགས་ཀྱི་ཐེག་པ་ལ་གུས་པ་དང་བཅུ་གཅིག །གཟུགས་བཟང་
པར་འདུག་པ་དང་བཅུ་གཉིས། མཐོང་ན་དགའ་ཞིང་མོས་པ་དང་བཅུ་གསུམ།
དཀྱིལ་འཁོར་འབྲི་མཁས་ནི་ཐིག་ཚོན་གྱི་ལག་ལེན་ལ་མཁས་པ་དང་བཅུ་བཞི།
བཟླས་པར་ལྡན་ནི་དུས་རྒྱུན་དུ་ཡི་དམ་ལྷའི་བཟླས་པ་ལ་བརྩོན་པ་དང་བཅོ་ལྔ།
248 --280



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྩ་བའི་
ལྟུང་པ་རབ་འཇོམས་ཤིང་ཞེས་པ་སློབ་དཔོན་ཉིད་རྩ་ལྟུང་བསྲུང་པ་ལྟུང་
པའི་ཉེས་པས་མ་གོས་པ་གཅིག་དགོས་ཏེ་བཅུ་དྲུག །སྔགས་དང་རྒྱུད་ཀྱི་རབ་
སྦྱར་ནི་རྒྱུད་ཀྱི་ཕུར་པ་འདོན་ཤེས་པ་དང་བཅུ་བདུན། འཇིག་རྟེན་རྣམས་ལ་བདེ་
སྟེར་བ་ནི་སེམས་ཅན་ཐམས་ཅད་ལ་བདེ་བ་སྟེར་ནུས་པ་གཅིག་དགོས་ཏེ་དེ་ལྟར་
མཚན་ཉིད་བཅོ་བརྒྱད་དོ། །དེ་འདྲའི་ནི་མཚན་ཉིད་བཅུ་བཞི་དང་ལྡན་པའོ། །བླ་
མ་དངོས་བྱས་ནས་ཞེས་པ་དེ་ལྟ་བུ་དེ་སློབ་དཔོན་དུ་བཟུང་ནས། གང་གིས་ཀྱང་
ནི་སྨད་མི་བྱ་སྟེ་ལུས་ངག་ཡིད་གསུམ་གྱི་སྒོ་ནས་བླ་མ་དེ་མི་སྨད་དོ། །
གལ་ཏེ་སྨོ་ན་བླ་མ་ནི་མཚན་ལྡན་དེ་ལ་སྨོད་ན། སྐྱེ་བོ་ནི་རྟེན་གྱི་གང་ཟག་
དེ། དམྱལ་བ་ཆེན་པོ་ནི་མནར་མེད་པའི་དམྱལ་བར་འགྲོ་བར་འགྱུར་ཞེས་པའོ། །
དཔེའི་སྒོ་ནས་བཤད་པ། དཔེར་ན་རྒྱལ་པོ་རྡོ་རྗེ་འཛིན་ནི་དྲུག་པ་རྡོ་རྗེ་འཆང་ཆེན་
པོ་ལ། སངས་རྒྱས་ཀུན་གྱི་མཆོག་གིས་མཆོད་ནི་འཁོར་ཏ་ཐ་རིགས་ལྔ་པོས་ཀྱང་
མཆོད་ཅིང་ཕྱག་འཚལ་བ་དེ་བཞིན་ཞེས་པས་བསྡེབས་ལ་རྡོ་རྗེ་གུར་གྱི་སྒོ་ནས་
ཡང་དག་པར་རྫོགས་པའི་སངས་རྒྱས་ཀྱི་སར་འགྲོ་བས་ཀྱང་
། བླ་མ་ནན་ཏན་
བྱའོ་ཞེས་པ་བླ་མ་སངས་རྒྱས་ནས་བརྒྱུད་པ་མ་ཆད་པ་དེ་ལ་བསྙེན་བསྐུར་བྱའོ། །
བསྙེན་བསྐུར་ཇི་ལྟར་བྱ་ན། བླ་མའི་སྡུག་དང་ནི་སྔགས་པ་ཡིན་ན་ལས་
རྒྱའོ། །གྲིབ་མ་ནི་དངོས། བཅང་ལྷམ་དང་སྟན་དང་སྔས་རྣམས་ལ། རྨོངས་ཆེན་
ནི་རྟེན་གྱི་གང་ཟག་གང་ཞིག་འགོམ་བྱེད་ན། དེས་ནི་མི་རྣམས་སྤུ་གྲར་ལྟུང་ནི་
མནར་མེད་པའི་དམྱལ་བར་ལྟུང་
། ཁྱད་པར་དུ་དེ་ཚེ་དབང་བསྐུར་མཆོག་ཐོབ་པ་
ནི་ རྒྱུད་ཉན་པ། མན་ངག་ཞུས་པ། དབང་བསྐུར་བ་གསུམ་ལས་ ཁྱད་པར་དུ་
དབང་བསྐུར་བའི་བླ་མ་གཉན་པར་གུར་ལེའུ་བརྒྱད་པ་འདི་དང་
། བཅུ་གསུམ་པ།
248 -281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཅུ་དྲུག་པ་གསུམ་ནས་གསལ་གསུངས། སློབ་མའང་བླ་མའི་བཀའ་འདས་ཤིང་
བཀའ་བཅག་ན། འཇིག་རྟེན་འདིར་ཡང་སྡུག་བསྔལ་རྣམ་པ་སྣ་ཚོགས་པ་འོང་ལ།
འཇིག་རྟེན་ཕ་རོལ་ནི་སྐྱེ་བ་ཕྱི་མ་ལ་རྡོ་རྗེ་དམྱལ་བར་འགྲོ་ཞེའོ། །གཡོ་དང་རྒྱུའི་
རབ་སྦྱོར་ནི་དབང་བསྐུར་བའི་བླ་མ་ལ་གཡོ་རྒྱུ་བྱེད་པ་དེ། བསྙེན་བསྐུར་ལོག་
པར་གསལ་བྱེད་ན་ཞེས་པ་བླ་མ་དེ་ཞེ་རྨ་འབེབས་པ་དང་རྫུན་གྱིས་མགོ་བསྐོར་
ན། གློ་ཁྲག་དང་མཛེ་ནད་དང་ནད་ཆེན་གྱིས་ཐེབས་ནས་འཆི་ལ། ཤི་ནས་སྐྱེ་བ་
ཕྱི་མ་ལ་རྡོ་རྗེ་དམྱལ་བ་ལ་སོགས་པར་འགྲོའོ། །
དེ་ལྟར་ནི་བླ་མ་ལ་བསྙེན་བསྐུར་བྱས་ན་ཡོན་ཏན་ཡོད་ལ། མ་བྱས་ན་
སྐྱོན་ཡོད་པ་དེ་ཤེས་པའི་སློབ་མ་རྣམས་ཀྱིས། བླ་མའི་བསྙེན་བཀུར་མཆོག་བྱས་
ན་ཞེས་པ་བླ་མ་ལ་མཆོད་ཅིང་བསྙེན་བསྐུར་བྱས་ན། དངོས་གྲུབ་རྒྱ་ཆེན་འགྲུབ་
འགྱུར་བས་ཞེས་པ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་བས།
དེའི་ཕྱིར་ན་བླ་མའི་བཀའ་ནི་རབ་བརྐྱང་བྱ་སྟེ་བླ་མ་ཅི་སྐད་གསུངས་པའི་བཀའ་
མི་གཅག་གོ །
ད་ནི་དམ་ཚིག་གསོ་ཞིང་བཀང་པའི་དོན་དུ་ཚོགས་འཁོར་དང་སྦྱིན་སྲེག་
བྱས་ནས་ཕྱི་རོལ་ཏུ་གཏོར་མ་ཇི་ལྟར་གཏོང་པ་ནི། ཚོགས་ཀྱི་སྟོན་མོ་བརྟག་བྱ་
ཞེས་པ་བླ་མ་མཚན་ཉིད་བཅུ་བཞི་དང་ལྡན་པ་དེ་དང་དམ་ཚིག་ཉམས་ན་ཚོགས་
ཀྱི་འཁོར་ལོ་བྱས་ལ་དམ་ཚིག་ཉམས་པ་བསྐང་
། ཞེ་སོགས་ནི་ཞི་བ་ལ་སོགས་པ་
འཕྲིན་ལས་བཞིའི་སྦྱིན་སྲེག་གི་སྒོ་ནས་དམ་ཚིག་ཉམས་པ་བསྐང་
། འོ་ན་དེ་
རྣམས་ཀྱི་དུས་སུ་མཆོད་པ་ཇི་ལྟར་བྱ་ན། མེ་ཏོག་བདུག་སྤོས་དེ་བཞིན་དྲི། །དྲིའི་
དུང་སོགས་ནི་ཞལ་ཟས་མར་མེ་གཉིས་སྡུད་དེ་རྣམས་གཡས་ཕྱོགས་སུ་བཤམ།
248 -282



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གཡོན་ན་སྔགས་ཀྱི་མཆོད་ཡོན་སྣོད་ནི་མཆོད་ཡོན་ཞབས་བསིལ། བསང་གཏོར་
གསུམ་བཤམ། མདུན་དུ་གཟེད་སྣོད་གཞག་བྱས་ལ་ཞེས་པ་གཟེད་སྣོད། རྡོ་རྗེ།
དྲིལ་བུ་རྣམས་མདུན་དུ་གཞག །དེ་རྣམས་འབུལ་བའི་དུས་སུ། ཞབས་བསིལ་
སྔོན་དུ་འགྲོ་བས་དབུལ་ཏེ། དེ་ཡང་སྔོན་དུ་རྡོ་རྗེ་བསང་གཏོར་གྱི་ཆུའི་ནང་དུ་
བཅུག་ཏེ་ཧཱུཾ་ཞེས་པ་བརྗོད་ལ་མཆོད་པའི་བགེགས་བསྐྲད། ཨོཾ་ཨཱ་ཧཱུྃ་ལན་གསུམ་
བརྗོད་པས་བདེ་སྟོང་གི་མཆོད་པ་བྱིན་གྱིས་བརླབས་ལ།
ཇོ་བོ་ནཱ་རོ་པ་ནི་མཆོད་པའི་སྒྲིགས་ཀ་མེད་ལ་འབུལ་ཙམ་ན་གར་ཟིན་
ཟིན་ནས་འབུལ་གསུང་། བླ་མ་གཞུང་པའི་ཞལ་ནས། གུར་ལེའུ་བརྒྱད་པ་འདི་
ནས་བཤམ་ཐབས་འབུལ་བའི་ངེས་པ་གཅིག་བཤད་པས་སྔོན་དུ་མཆོད་ཡོན་
ཞབས་བསིལ་དབུལ། དེ་ནས་མེ་ཏོག་སྤོས་སོགས་གོ་རིམ་བཞིན་ནི་མེ་ཏོག་
བདུག་སྤོས་དྲི་ཆབ་ཞལ་ཟས་མར་མེ་གོ་རིམ་བཞིན་དུ་འབུལ། སྤྲོས་པ་ལ་དགའ་
ན་གུར་ལེའུ་བཅུ་བཞི་པའི་དབྱངས་དང་བཅས་པས་དབུལ། མི་དགའ་ན་ཕྱི་མའི་
ལེའུ་དང་པོའི་སྔགས་ཀྱིས་དབུལ་ཏེ་ཕྱི་མའི་མཆོད་པའི་མདོར་བསྟན། བགེགས་
སོགས་ནི་སྒེག་མོ་ལ་སོགས་པ་ལྷ་མོ་བརྒྱད་ཀྱིས་མདོར་བསྟན། སྐལ་པ་ཆེན་པོར་
འགྱུར་བ་ཡིན་ནི་ཚོགས་བསགས་ན་དངོས་གྲུབ་འབྱུང་པས་ཕན་ཡོན་གྱི་མདོར་
བསྟན། གཏོར་མའི་ཚུལ་གྱིས་མེ་ཏོག་ཞེས་པས་ཕྱི་མཆོད་ཀྱི་རྒྱས་བཤད། སྒེག་
མོ་སྒེག་པའི་ཚུལ་གྱིས་སོ་ཞེས་པའི་ཚིག་བཞིས་སྒེག་སོགས་མཆོད་པའི་རྒྱས་
བཤད།
མཇུག་བསྡུ་བ་ནི། བླ་མེད་མཆོད་པ་ནི་ཕྱི་མེ་ཏོག་ལ་སོགས། ནང་སྒེག་
མོ་ལ་སོགས་པའི་མཆོད་པ་དེ་རྣམས་ཀྱིས། སངས་རྒྱས་རྣམས་ཀྱིས་ཞེས་པ་སྤོས་
248-283



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
དང་མེ་ཏོག་ལ་སོགས་པའི་པུ་ཙས་ཡང་དག་པར་རྫོགས་པའི་སངས་རྒྱས་མཉེས་
པར་བྱའོ་ཞེས་པའོ། །གང་ གིས་ ཕན་ཡོན་གྱི་རྒྱས་བཤད། སངས་རྒྱས་མཆོད་
པས་མཆོད་བྱས་ན་ཞེས་པ་སངས་རྒྱས་ལ་སྤོས་དང་མེ་ཏོག་ལ་སོགས་པའི་མཆོད་
པ་བྱས་པར་སོང་ན། དངོས་གྲུབ་རྒྱ་ཆེན་བྱེད་པར་འགྱུར་ཏེ་དངོས་གྲུབ་ཐོབ་པར་
འགྱུར་རོ། །
དེ་ལྟར་ཚོགས་ཀྱི་འཁོར་ལོ་བྱེད་པའི་དུས་སུ་དགེ་འདུན་ལ་སྟོན་མོ་སྔ་དྲོ་
བྱ། བླ་མ་སངས་རྒྱས་དང་འདྲ་བ་དེ་མཉེས་པར་བྱ། བླ་མ་ཇི་ལྟར་མཉེས་པར་བྱ་
ཞེ་ན། བླ་མ་ལ་ནི་ཡོན་ཕུལ་དེ་མཉེས་པར་བྱ། རྡོ་རྗེ་ཚོགས་རྣམས་ནི་ཚོགས་ལ་
སྤྱན་དྲངས་པའི་དཔའ་བོ་དཔའ་མོ་ཐམས་ཅད་ལ་ཡང་ཡོན་བག་རེ་ཙམ་དབུལ།
འོ་ན་དེ་བྱས་པ་ལ་དགོས་པ་ཅི་ཡོད་ན། བདག་གི་དགོས་པ་རབ་བརྩོན་ན་ཞེས་
པ་གོང་དུ་བསྟན་པའི་བླ་མ་དེ་དང་དམ་ཚིག་ཉམས་པར་སོང་ན་སྐྱོན་གསུམ་ལས།
དང་པོ་བསམ་པ་ཡིད་བཞིན་གྱི་ནོར་བུ་རིན་པོ་ཆེ་བཞིན་དུ་མི་འགྲུབ་སྟེ་ཡིད་ལ་
ཅི་བསམས་པ་དེ་མི་འགྲུབ་པ་དང་
། ལུས་ངག་ཡིད་གསུམ་གྱི་དགེ་བ་ཅི་བྱས་ཀྱང་
བསོད་ནམས་ཀྱི་ཚོགས་སུ་མི་འགྱུར་སྟེ། ལུས་ཀྱིས་ཕྱག་དང་བསྐོར་བ་ལ་སོགས་
པ་ཅི་བྱས་ཀྱང་རུང་
། ངག་གིས་མདོ་དང་བཟླས་པ་ལ་སོགས་པ་དང་
། སེམས་
ཀྱིས་བསྐྱེད་རྫོགས་བསྒོམས་པ་ལ་སོགས་པ་ཅི་བྱས་ཀྱང་ལུས་ངག་ཡིད་གསུམ་
ཚི་ཤ་ཆད་པ་ལས་བསོད་ནམས་ཀྱི་ཚོགས་སུ་སྐད་ཙམ་ཡང་མི་འགྱུར་བ་དང་
། སྐྱེ་
བ་ཕྱི་མ་ལ་རྡོ་རྗེ་དམྱལ་བ་ལས་ཐར་བའི་དུས་མེད་པར་འགྲོ་བའོ། །
དེ་ལྟར་དམ་ཚིག་གི་ཉམས་པ་དེ་གསོ་དགོས་པས་གསོ་བ་ནི་ཚོགས་ཀྱི་
འཁོར་ལོ་བྱ། ཞི་རྒྱས་ལ་སོགས་པ་སྦྱིན་སྲེག་བྱ། དགེ་འདུན་ལ་ཆོས་སྟོན་ཡོན་
248 ---284



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
དང་བཅས་པ་དབུལ། བླ་མ་ལ་ཡོན་ཕུལ་ལ་མཉེས་པར་བྱ། དཔའ་བོ་དཔའ་མོ་
ལ་ཡོན་དབུལ། དཀོན་མཆོག་ལ་སྤོས་དང་མེ་ཏོག་ལ་སོགས་པའི་མཆོད་པ་ཕུལ་
ལ་ཉམས་པ་གསོའོ། །དེ་ལྟར་བྱས་ན་དེ་ལས་བཟློག་པ་བསམ་པ་ཡིད་བཞིན་
ནོར་བུ་འགྲུབ་དགེ་བ་ཅི་བྱས་ཚོགས་སུ་འགྱུར། །སྐྱེ་བ་ཕྱི་མ་ལ་ལ་རྡོ་རྗེ་དམྱལ་
བར་མི་འགྲོ་སྟེ་སངས་རྒྱའོ། །ཆོ་ག་འདི་ཡིས་རབ་བསྒྲུབ་བྱ་ནི་ཚོགས་འཁོར་དང་
སྦྱིན་སྲེག་གི་སྒོ་ནས་དམ་ཚིག་ཉམས་པ་བསྐང་ངོ་
། །རྒྱན་རྣམས་ཀུན་གྱིས་བརྒྱན་
བྱ་ཞིང་ནི་ཚོགས་ཀྱི་དུས་སུ་རྒྱན་བྱའོ། །
ཡན་ལག་རྡོ་རྗེའི་རྒྱན་གྱིས་མཛེས་ཞེས་པ་དེའི་དུས་སུ་རང་ཧེ་བཛྲའི་ང་
རྒྱལ་བྱ་གཏོར་མ་གཏང་པ་ནི། རྡོ་རྗེ་དྲིལ་བུ་ རབ་བླངས་ཏེ་ནི་ལག་པ་གཡས་
གཡོན་དུ། ཕུད་དང་ཤིན་ཏུ་ཕུད་ཀྱིས་བདུད་རྩི་མྱང་
། དེ་ནས་ཀྱི་ཕུད་དེ་ཨིནྡྲའི་
སྔགས་ གྱིས་བྱིན་གྱིས་བརླབས་ལ་དབུལ། ལྷག་མས་དུད་སོལ་མཆོད། དེ་ནས་
ཀྱི་ལྷག་མ་དེ་ཆུ་གཙང་དང་སྦྱར་ལ་ཡི་དྭགས་ཕྲ་མོ་དབང་མེད་པ་ལ་སྟེར་བ་ནི།
ལམ་གྱི་གཞི་མདོར་གཏོར་མ་བཞིན་ཞེས་སོ། །རྡོ་རྗེ་མཁའ་འགྲོའི་བཀའ་བཞིན་
དུ་ཞེས་པ་འདི་ལ་ཁོང་རྒོལ་ཡོད་དེ། གོང་ནས་སྒེག་སོགས་མཆོད་པའི་ཚིག་
གཉིས་དང་། བླ་མེད་མཆོད་པ་ཞེས་པའི་ཚིག་བཞིས་སངས་རྒྱས་ལ་སྤོས་དང་མེ་
ཏོག་ལ་སོགས་པ་དང་
། སྒེག་མོ་ལ་སོགས་པས་མཆོད་པས་དངོས་གྲུབ་ཐོབ་ན།
བསྒོམ་པ་དང་བཟླས་པ་ལ་དོན་མེད་དོ་ཞེ་ན། བསྒོམ་བཟླས་མ་ནུས་པས་མཆོད་
པ་བྱ་ཡིས་དེ་མ་ཡིན་ན་བསྒོམ་བཟླས་བྱ་ཞེས་པའོ། །རྡོ་རྗེ་མཁའ་འགྲོ་ནི་དྲུག་པ་
རྡོ་རྗེ་འཆང་གི་བཀའ་བཞིན་དུའོ། །
རྟག་ཏུ་ནི་དུས། འཁོར་ལོ་མཆོག་རྣམས་ནི་བསྐྱེད་རིམ་གྱི་དཀྱིལ་འཁོར་
248-285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༧།
བསྒོམ་པ། བཟླས་པ་ནི་སྔགས། བསྒོམ་པ་ནི་བསྐྱེད་རྫོགས་བསྒོམ་པ་ལ་མངོན་
པར་ཆགས་ནའོ། །འདི་ནི་ཞེས་པ་བསྒོམ་བཟླས་གཉིས་པ་འདི་ནི། བླ་ན་མེད་
པའི་མཆོད་པ་གོང་ན་མེད་པའི་མཆོད་པ་ཡིན་ཞེའོ། །དེ་ལ་ལྟོས་ན་སྤོས་དང་མེ་
ཏོག་ལ་སོགས་པའི་མཆོད་པ་དེ་བདག་འཛིན་དང་བཅས་པ་བྱ་བའི་མཆོད་པ་བྱ་
བ་ཡིན་ནོ།
དེ་ཡང་འཇིག་རྟེན་སྤྱོད་པའི་ལུགས་ཀྱིས་ནི་ཞེས་པ་བདག་འཛིན་དང་
བཅས་པའི་མཆོད་པ་དེ། སྔོན་དུ་ནི་མངོན་སུམ་དུ་མེ་ཏོག་དང་སྤོས་ལ་སོགས་པ་
རྣམས་ཀྱིས་མཆོད་པ་དེ། མཆོད་པ་ཉིད་ནི་མཆོག་མིན་ཏེ་ཞེས་པ་བསྒོམ་བཟླས་
མ་ལྟོས་ན་མཆོག་ཏུ་མི་འདུག་ཞེའོ། །སྤོས་ལ་སོགས་པ་དེ་བྱང་ཆུབ་རབ་མཆོག་
ཡན་ལག་མིན་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་གྱི་ཡན་ལག་མིན་ནོ། །
འོ་ན་བསྐྱེད་རྫོགས་བསྒོམ་མ་ནུས་ན་མཆོད་པ་མི་བྱའམ་ཞེ་ན། བྱ་སྟེ་
འཕྲིན་ལས་བཞིའི་ལྷ་དང་རྫས་ཀྱི་ཁ་དོག་བསྟན་པ་ནི། དཀར་པོ་ནི་ལྷ་དཀར་པོ་
ཞི་བའི་ལས་ལ་རབ་ཏུ་བརྗོད། དེ་བཞིན་དུ་སེར་པོ་རྒྱས་པ། དམར་པོ་ཆེན་པོ་
དབང་དང་དགུག་པ་ལ། ཁྲོས་པའི་ལས་ལ་ནག་པོ་ཤེས་ཏེ་མདོར་བསྟན། རྒྱས་
པར་བཤད་པ་ནི། ཞི་བའི་ལས་བསྒྲུབ་པ་ལ་མེ་ཏོག་དཀར་པོ་དབུལ། སེར་པོ་
རྒྱས་པའི་ལས་བསྒྲུབ་པའི་དགྱེས་པ་རྡོ་རྗེ་ལ་དབུལ། ཁྲོས་པ་ནི་མངོན་སྤྱོད་ཀྱི་
ལས་བསྒྲུབ་པ་ལ་མེ་ཏོག་ནག་པོ་སྟེ། ཤིན་ཏུ་ནི་མེ་ཏོག་དམར་པོ་དེ་དབང་དང་
དགུག་པའི་ལས་བསྒྲུབ་པའི་དུས་སུ་དབུལ། འོ་ན་དབང་མ་ཐོབ། རབ་གནས་
དང༌། སྦྱིན་སྲེག་གི་ལག་ལེན་མ་མཐོང་པས་དངོས་གྲུབ་མི་ཐོབ་པར་བསྟན་པ་ནི།
དཀྱིལ་འཁོར་དུ་ནི་མ་ཞུགས་དང་ཞེས་པ་དབང་མ་ཐོབ་པ། དབང་བསྐུར་མེད་
248-286



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནི་ཐོབ་ཀྱང་དབང་ཚིག་རྣམས་པའི་རྣལ་འབྱོར་པ། གང་གིས་རབ་གནས་ཀྱི་ལག་
ལེན་མ་མཐོང་ཞིང་
། གང་གིས་སྦྱིན་སྲེག་གི་ལག་ལེན་མ་བྱས་ན། འཇིག་རྟེན་
འདི་ཚེ་འདི་དང་གཞན་དུ་ཡང་ན་ཚེ་ཕྱི་མ། དེ་ལ་ནི་རྟེན་གྱི་གང་ཟག་དེ་ལ་དངོས་
གྲུབ་མཆོག་ཉིད་མེད་ཞེས་སོ། །ཡང་དབང་ཐོབ་རབ་གནས་སྦྱིན་སྲེག་གི་ལག་
ལེན་མཐོང་ཡང་། གང་གིས་ནི་རྟེན་གྱི་གང་ཟག་གང་གིས། སློབ་དཔོན་མཉེས་
པར་མ་བྱས་ན། ཡང་དག་བྱང་ཆུབ་འགྲོ་མིན་ཉིད་དེ་དངོས་གྲུབ་མི་འཐོབ། །
ད་ནི་བསྐྱེད་རིམ་གྱི་དཀྱིལ་འཁོར་གྱི་འཁོར་ལོ་བསྒོམས་པའི་ཕན་ཡོན་
བསྟན་པ་ནི། དེ་ཡང་དབང་ཐོབ་རབ་གནས། སྦྱིན་སྲེག་གི་ལག་ལེན་མཐོང་།
སློབ་དཔོན་མཉེས་ན། སངས་རྒྱས་དེ་ཉིད་ལ་ནི་བསྐྱེད་རིམ་གྱི་དཀྱིལ་འཁོར་
བསྒོམས་ན་གནས་སྐབས་ཀྱི་འབྲས་བུ་འདི་རྣམས་འཐོབ་ཏེ། ཚེ་འདི་ལ་བླ་ན་
མེད་པའི་བྱང་ཆུབ་མ་ཐོབ་ན་ཡང་སྐྱེ་ཞེས་པ་སྐྱེ་བ་ཕྱི་མ་ལ་འདི་རྣམས་སུ་སྐྱེ་ཞེའོ། །
སྐྱེ་ཞིང་ནི་ཕྱི་མ། སྐྱེ་བ་རྣམས་ནི་ཡང་ཕྱི་ལ་ཡང་
། འཁོར་ལོ་སྒྱུར་བའི་གོ་འཕང་
འགྱུར་ནི་གསེར་དངུལ་ཟངས་ལྕགས་ཀྱི་འཁོར་ལོ་སྒྱུར་བ་འཐོབ་ཞེའོ། །
ཡང་ནས་བདག་ཉིད་དུའམ་ནི་རྒྱལ་སར་ཆུད་པའི་ས་བདག་གི་རྒྱལ་པོར་
སྐྱེ། དག་པའི་གནས་སུ་མངོན་པར་འགྲོ་ནི་འོད་ཟེར་ཅན་གྱི་འཇིག་རྟེན་ཁམས་སུ་
སྐྱེ། བློ་ལྡན་ནི་གང་ཟག་དེ་ལྷའི་ཡུལ་དགའ་ལྡན་ཉིད་དུ་སྐྱེ་བའམ། བདེ་བ་ཅན་
ནམ་ནི་བསམ་གཏན་བཞི་པའི་ལྷའམ་ཡང་ན་མཁའ་སྤྱོད་དུའོ། །འཇིག་རྟེན་
འདིར་ནི་ཐུན་མོང་གི་དངོས་གྲུབ་གང་འགྲུབ་པ། སངས་རྒྱས་མ་ཐོབ་ན་ཡང་གང་
ཟག་དེ་ལ་ཅི་ཞིག་བྱ། འཇིག་རྟེན་གསུམ་ན་ནི་ས་འོག་ས་སྟེང་ས་བླ་གསུམ་ན་
གཙོ་ཆེན་འདིར། རྒས་དང་ནི་བསྐྱེད་རིམ་བསྒོམ་པ་དེ་ལ་རྒས་པ་མི་འོང་
། དེ་
248 -287



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བཞིན་དུ་ན་བ་མི་འོང་
། འཆི་བའི་སྡུག་བསྔལ་ཀྱང་མེད་དོ། །འཇིག་རྟེན་པའི་ལྷ་
འདི་རྣམས་བསྐྱེད་རིམ་བསྒོམ་པ་དེའི་འཁོར་དུ་འགྱུར་རོ། །བརྒྱ་བྱིན་དང་ཚངས་
པ་དང་དེ་བཞིན་དུ་དྲག་པོ་དྲག་པོ་ཆེན་པོ། སྒྲ་ལྡན་ནི་ཁྱབ་འཇུག །ཏ་ཐ་ག་ཏ་ར་
ཏྲི་ཏ་སྒྲ་ཅན་འཛིན་ལ་འདོད། མེ་དང་ནི་མེ་ལྷ་རླུང་ནི་རླུང་ལྷ། འདོད་ལྷ་ནི་འདོད་
པའི་དགའ་རབ་དབང་ཕྱུག །གཤོལ་མདའ་ཅན་ནི་འདོད་པའི་ལྷ་ཐོང་པ་ཅན།
འདི་རྣམས་སུ་དེའི་སྟོན་པར་འགྱུར་ནི་དེ་ཐམས་ཅད་སྒྲུབ་པ་པོའི་འཁོར་དུ་འགྱུར་
རོ། །ལྷ་མཐུ་བོ་ཆེ་དང་ཀླུ་མཐུ་བོ་ཆེ་དང་། དེ་བཞིན་དུ་གནོད་སྦྱིན་མཐུ་བོ་ཆེ་
དང༌། དྲི་ཟ་དང་ནི་ལྷ་མིན་མི། མི་མ་ཡིན་དང་། མཁའ་སྤྱོད་གང་ནི་སྔར་རིག་
འཛིན་གྲུབ་པའོ། །དེ་རྣམས་འཁོར་འགྱུར་ཐེ་ཚོམ་མེད། ཞེས་པ་དེ་རྣམས་ཐམས་
ཅད་བསྐྱེད་རིམ་བསྒོམ་པ་དེའི་འཁོར་དུ་འགྱུར་བ་ལ་ཐེ་ཚོམ་མེད་དོ། །
བསྐྱེད་རིམ་བསྒོམས་པས་མཐར་ཐུག་གི་འབྲས་བུ་འདི་རྣམས་ཐོབ་པར་
བསྟན་པ་ནི། འདི་ན་ཞེས་པ་བསྐྱེད་རིམ་བསྒོམ་ཆེན་ནོ། །རང་འབྱུང་བཅོམ་ལྡན་
འདས་ཞེས་པ་བསྐྱེད་རིམ་བསྒོམས་པའི་འབྲས་བུ་མཛད་པ་བཅུ་གཉིས་སུ་སྟོན་
ཏེ། དེ་ལ་ འཇིག་རྟེན་པའི་མཛད་པ་ལྔ། འདས་པའི་ལྔ་སྟེ་བཅུ། ཐུན་མོང་གི་
གཉིས་ཏེ་བཅུ་གཉིས་སོ། །དེ་ལ་དང་པོ་འཇིག་རྟེན་པའི་མཛད་པ་ལྔ་ལ། དེ་
བཞིན་ལྷ་རྣམས་བཞུགས་པ་དང་ཞེས་པ་བྱང་ཆུབ་སེམ་དཔའ་རྒྱལ་བུ་དོན་ཐམས་
ཅད་གྲུབ་པ་བྱ་བ་དེ་ལྷའི་བུ་དམ་པ་ཏོག་དཀར་པོར་སྐུ་སྐྱེ་བ་བཞེས་ནས་དགའ་
ལྡན་ན་ལྷའི་བུ་རྣམས་ལ་ཆོས་འཆད་པ་ལས། འཛམ་བུ་གླིང་དུ་གཟིགས་པ་རྣམ་
པ་བཞིའམ་ལྔ་ལ་གཟིགས་ནས་བྱོན་པར་དགོངས་ནས། དབུ་རྒྱན་བྱམས་པ་ལ་
བཀོན་བྱམས་པ་རྒྱལ་ཚབ་ཏུ་དབང་བསྐུར་ནས་བཞག་སྟེ། དེར་འཛམ་བུ་གླིང་དུ་
248 --288



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱོན་པ་ནི། དེ་བཞིན་ལྷ་རྣམས་ཀྱི་ནང་ན་བཞུགས་པ་ལས་འཛམ་བུ་གླིང་དུ་བྱོན་
པ་དང་། སྐྱེ་གནས་ཡོངས་སུ་འཛིན་མཛད་དང་ཞེས་པ་ཡུམ་གྱི་ལྷུམས་སུ་ཞུགས་
ཏེ་སྐྱེ་གནས་འཛིན་པའི་ཚུལ་བསྟན་པ་སྟེ་དེ་གཉིས་ལ་གཅིག་ཏུ་བྱེད། འཁྲུངས་
དང་ཞེས་པ་རྒྱལ་པོ་ཤག་གི་རིགས་སུ་སྐུ་འཁྲུངས་པ་དང་གཉིས། གཞོན་ནུ་རོལ་
རྩེད་མཛད་པ་གསུམ། ཁབ་བཞེས་པ་དང་བཞི། འཁོར་ལོ་སྒྱུར་བའི་རྒྱལ་པོར་
དབང་བསྐུར་བ་དང་དེ་ལྟར་འཇིག་རྟེན་པའི་མཛད་པ་ལྔའོ། །
འདས་པའི་མཛད་པ་ལྔ་ལ། ཁྱིམ་ནས་ངེས་པར་འབྱུང་མཛད་དང་ཞེས་པ་
ཁྱིམ་ནས་ཁྱིམ་མེད་པར་ རབ་ཏུ་བྱུང་བ་དང་གཅིག །བཀའ་ཐུབ་མཛད་པའི་
གནས་རྣམས་དང་ཞེས་པ་ཆུ་བོ་ན་ར་ཛ་རའི་འགྲམ་དུ་བཀའ་ཐུབ་མཛད་པ་དང་
གཉིས། བྱང་ཆུབ་དང་ཞེས་པ་རྡོ་རྗེ་གདན་དུ་སྲོད་ལ་བདུད་བཏུལ་བ་དང་གསུམ།
ཐོ་རངས་ཁ་མངོན་པར་རྫོགས་པར་སངས་རྒྱས་པའི་ཚུལ་བསྟན་པ་དང་བཞི།
ཆོས་ཀྱི་འཁོར་ལོ་སྐོར་འགྱུར་ཏེ་ཞེས་པ་གདུལ་བྱ་རྣམས་ལ་བཀའ་རིམ་གསུམ་གྱི་
ཆོས་ཀྱི་འཁོར་ལོ་བསྐོར་བ་དང་ལྔའོ། །
ཐུན་མོང་གི་མཛད་པ་གཉིས་ལས། ཡོངས་སུ་མྱ་ངན་འདས་སྟོན་དང་རྟག་
པ་ཅན་སུན་དབྱུང་ཞིང་ལེ་ལོ་ཅན་ཞེ་འགེམས་པའི་དོན་དུ་ཐ་མ་གྲོང་ཁྱེར་རྩྭ་
མཆོག་ཏུ་མྱ་ངན་ལས་འདའ་བའི་ཚུལ་བསྟན་པ་དང༌
། འཇིག་རྟེན་འདུལ་བར་
གཟིགས་ནས་ནི་ཞེས་པ་སེམས་ཅན་རྣམས་བསོད་ནམས་བསག་པའི་དོན་དུ་དེ་
བཞིན་གཤེགས་པའི་གདུང་བསྟན་པ་དང་དེ་ལྟར་གཉིས་སོ། །
འདི་ནི་ཞེས་པ་མཛད་པ་བཅུ་གཉིས་སུ་སྟོན་པ་ནི། སངས་རྒྱས་ཉིད་དུ་
མའི་གཟུགས་སུ་མཛད་པའོ། །མཛད་པ་བཅུ་གཉིས་ལས་གཞན་དུ་མི་སྟོན་ནམ་
248 mm 289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཞེ་ན། སངས་ རྒྱས་སེམས་ཅན་སྐྱབས་ དགོངས་ནས། སངས་རྒྱས་ གར་མཁན་
གར་མཛད་དེ་ཞེས་པ་ཡང་དག་པར་རྫོགས་པའི་སངས་རྒྱས་རྒྱས་ཀྱི་སྤྲུལ་པ་གར་
མཁན་དང་འདྲ་སྟེ་གར་མཁན་གྱིས་གར་མི་འདྲ་བ་སྣ་ཚོགས་བསྒྱུར་བ་བཞིན་དུ།
སངས་རྒྱས་ཀྱི་སྤྲུལ་པ་དེ་ཡང་སྣ་ཚོགས་སུ་སྤྲུལ་ནས་སེམས་ཅན་གྱི་དོན་མཛད་
དོ། །ཅི་ལྟ་བུར་སྤྲུལ་ནས་སེམས་ཅན་བྱེད་ན། རི་བོང་གི་གཟུགས་དང་གངས་
དང་སེང་གེ་ལྟ་བུར་སྤྲུལ་ནས་སེམས་ཅན་གྱི་དོན་བྱེད། གླང་པོའི་ རིགས་ཅན་
རྣམས་སུ་ཡང་སྤྲུལ་ནས་སེམས་ཅན་གྱི་དོན་བྱེད་དོ། །སྙིང་རྗེའི་ཐུགས་ཀྱིས་ནི་
ཐབས་ཐུགས་རྗེ་ཆེན་པོའི་སྒོ་ནས་འགྲོ་བ་སེམས་ཅན་གྱི་དོན་དུ་སྤྲུལ་པའི་སྐུ་སྟོན་
པར་མཛད་དེ། ཕྱག་རྒྱ་གྲུབ་པས་ནི་ཕྱག་རྒྱ་ཆེན་པོའི་དངོས་གྲུབ་གྲུབ་པས་སྤྲུལ་
སྐུ་སེམས་ཅན་གྱི་དོན་ལ་འགྲོ་བར་འགྱུར་ཞེས་བྱའོ། །
འོ་ན་བུད་མེད་དུ་མི་སྤྲུལ་ལམ་ཞེ་ན། བུད་མེད་སྒྱུ་འཕྲུལ་རབ་སྤྲོས་པས་
ཞེས་པ་འདོད་ཆགས་ཅན་འདུལ་བའི་དོན་དུ་བུད་མེད་ལྟ་བུར་ཡང་སྤྲུལ་ཞེའོ། །
སྤྲུལ་པའི་དགོས་པ། ཆགས་ལྡན་ནི་གདུལ་འདོད་ཆགས་ཅན་རྣམས་ཀྱི་དོན་ལ་
ཆོས་རབ་གསུང་ཞེའོ། །བུད་མེད་སྒྱུ་ཉིད་སངས་རྒྱས་ཉིད་ཞེས་པ་བུད་མེད་ཉིད་
སྒྱུ་མ་ལྟ་བུར་ཤེས་པ་དེ་སངས་རྒྱས་ཡིན་ནོ། །སློབ་དཔོན་ཀླུ་སྒྲུབ་གྱི་ཞལ་ནས།
སྒྱུ་མ་ཉིད་ནི་ཐམས་ཅད་ལས། །བུད་མེད་སྒྱུ་མ་ཁྱད་པར་འཕགས་ཞེས་པའི་དོན་
ནོ། །སྒྱུ་མ་ཐམས་ཅད་གསོད་བྱེད་མ་ནི་རང་ག་མའི་ཉོན་མོངས་པ་ཐམས་ཅད་དོ། །
མན་ངག་ཏུ་ལས་རྒྱ་སྒྱུ་ལུས་སུ་སྦྱང་པ་བཟུང་གསུངས་སོ། །སྒྱུ་མ་ལྟ་བུར་འབྱོངས་
པའི་བུད་མེད་དེ་གང་ཡིན་ན། ཤེས་རབ་ཕ་རོལ་ཕྱིན་གཟུགས་སུ་ཞེས་པ་བུད་
མེད་ཀྱི་གཟུགས་ཞེས་པ་བུད་མེད་ཀྱི་གཟུགས་དེས་དོན་སྟོང་ཉིད་མཚོན་པའོ། །
248-290



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དུས་རྟག་ཏུ་བུད་མེད་རྣམས་སུ་རབ་ཏུ་གནས་པའོ། །སྒྱུ་མ་ཆེན་མོའི་གནས་
བཞུགས་ཏེ་ཞེས་པ་སྒྱུ་ལུས་སུ་སྦྱངས་པས་སོ། །འབྲས་བུ་སངས་རྒྱས་ཀྱི་བྱང་
ཆུབ་དེ་རབ་ཏུ་བརྩོན་ཞེས་པ་བརྩོན་འགྲུས་དང་བཅས་པས་བསྒྲུབས་ན་སྟེར་ཞེའོ།
འོ་ན་ཐ་མལ་གྱི་བུད་མེད་འདི་རྣམས་ཅི་ལྟ་ཡིན་ན། འདོད་ཆགས་གྱི་
དབང་གིས་ཁྲེལ་མེད། བློ་མི་བརྟན་ངོ་ཚ་མེད། དུས་རྟགས་དུ་ཆོགས་ལ་ན་འདོད་
ཆགས་ལ་མཆོག་ཏུ་དགའ་ཞིང་སྲེད་པ་རྣམས་ལའང་
། ཕྱག་རྒྱ་ཆེན་པོའི་གནས་
ཞུགས་ཏེ་ཞེས་པ་ཧེ་བཛྲའི་དཀྱིལ་འཁོར་དུ་དབང་བསྐུར་དམ་ཚིག་དང་སྡོམ་པ་
བསྣོས་ཐབས་བསྐྱེད་རྫོགས་གཉིས་བསྒོམས་ན། དངོས་གྲུབ་རབ་ཏུ་སྟེར་བྱེད་ན་
ཞེས་པ་དེ་ལྟ་བུའི་ཐ་མལ་གྱི་བུད་མེད་དེ་ཡང་ལུས་ལྷའི་སྐུར་བསྒོམས་དེ་ལ་སྐྱེ་
མེད་ཀྱིས་རྒྱས་བཏབ་ནས་བསྒོམས་ན་དངོས་གྲུབ་སྟེར་བར་བྱེད་ན། འདི་ལྟ་བུ་
ཞིག་ཞུགས་ན་ལྟ་ཅི་སྨོས་ཞེའོ། །གཟུགས་མེད་ནི་གཟུགས་ལ་ཞེན་པ་མེད། དེ་
བཞིན་དུ་དྲི་ལ་ཞེན་པ་མེད། སེམས་མེད་ནི་འདོད་ཆགས་ལ་དགའ་བའི་འཛིན་པ་
མེད་པའོ། །ཅུང་ཟད་དགའ་མེད་ན་ཡུལ་ཉོན་མོངས་པ་མེད་པ་ལ་ཅུང་ཟད་ཙམ་
ཡང་དགའ་བ་མེད་པའི་སྒྱུ་མར་འབྱོངས་པའི་བཙུན་མོ་ལ། རྡོ་རྗེ་ཆགས་པའི་ཡིད་
འདོད་པས་ཞེས་པ་ཟག་མེད་བདེ་སྟོང་གི་ཆགས་པས་བཅད་ན། བདེ་བ་དམ་པ་
ཡང་མྱོང་ཞིང་མཐོང་ཞེས་པ་ཟག་པ་མེད་པའི་བདེ་བའི་ཉམས་སུ་མྱོང་ཞིང་མཐོང་
ཞེའོ། །དེ་ཡང་འགྲུབ་ངེས་པའི་གང་ཟག་གི་མཚན་ཉིད་རྩ་རྒྱུད་ནས། དགེ་བའི་
བཅུ་ལ་གོམས་པ་དང༌། བླ་མ་ལ་གུས་དབང་པོ་དུལ་ཞེས་པའི་ཚིག་བཞི་དང་
།
འདི་ནས་སྐྱེས་བུ་ཚུལ་ཁྲིམས་ཐོབ་ཞིང་ནི་ཚུལ་ཁྲིམས་བསྲུང་པ། བདེ་གཤེགས་
བཀའ་ལས་འདས་མིན་དང་ཞེས་པ་བདེ་བར་གཤེགས་པའི་བཀའ་ཁྱད་དུ་མི་
248 --291



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གསོད་པ། བླ་མར་གུས་ཤིང་ནི་རང་གི་བླ་མ་ལ་ལུས་ངག་ཡིད་གསུམ་གུས་པ།
སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པ། དགྱེས་
པའི་རྡོ་རྗེ་རབ་ཕྱེ་བའོ་ཞེས་པ་དེ་ལྟ་བུ་དེ་དཔལ་དགྱེས་པ་རྡོ་རྗེའི་དཀྱིལ་འཁོར་
དུ་ཞུགས། དབང་བསྐུར། དམ་ཚིག་དང་སྡོམ་པ་ནོད་ནོད་བསྐྱེད་རྫོགས་གཉིས་
བསྒོམས་ན་ཚེགས་མེད་དུ་འགྲུབ་ཏེ་སངས་རྒྱའོ། །
ད་ནི་སྟ་གོན་གྱི་དུས་སུ་སློབ་མས་སློབ་དཔོན་ལ་བསྟོད་ཅིང་གསོལ་བ་
གདབ་པ་ནི། དེ་ནས་ནི་བསྐྱེད་རིམ་གྱི་དཀྱིལ་འཁོར་གྱི་འཁོར་ལོ་བསྒོམ་པའི།
བདག་མེད་རྣལ་འབྱོར་མ་ནི་འཁོར་ཀྱི་གཙོ་མོ་སོགས་ཁོངས་སུ་ཌཱ་ཀི་མ་ཐམས་
ཅད་དོ། །བསྟོད་པའི་རྒྱལ་པོ་འདིས་གསོལ་བ་གདབ་བོ་ཞེས་པ་སྔོན་འབྱུང་དུ་
སྟོན་པ་ལ་རྗེས་འཇུག་ཏུ་བླ་མ་ལ་སློབ་མས་བསྟོད་པའོ། །དེ་ཡང་བརྟག་པ་དང་
པོའི་ལེའུ་བཅུ་པར་བཤད་པ་བཞིན་དུ། རྡོ་རྗེ་སློབ་དཔོན་མཚན་ཉིད་དང་ལྡན་
པས་མངོན་དུ་བསྙེན་པ་བྱེད། ནུབ་དང་པོ་སའི་ཆོ་ག །ནུབ་གཉིས་པ་སྟ་གོན་གྱི་
མངོན་དུ་དཀྱིལ་འཁོར་གྱི་བགེགས་བསལ་བའི་རིམ་པ་བྱེད་པ་ལ། ས་སྟེང་གྱི་
དཀྱིལ་འཁོར་གྲུ་བཞི་པའི་སྟེང་དུ་རྡོ་རྗེ་སློབ་དཔོན་གདན་བཟང་པོ་ནང་ཚངས་
ཅན་གྱི་སྟེང་དུ་འདུག་ནས་བསྐྱེད་རིམ་ཡན་ལག་དྲུག་ལྡན་དུ་བསྒོམས། བཟླས་པ་
བརྒྱ་རྩ་བརྒྱད་ཙམ་བྱས་ནས་བཟླས་པ་ཟིན་ནོ་བའི་བརྡ་ཞིག་བྱེད། དེ་ནས་སློབ་
མ་རྣམས་ཀྱིས་མཆོད་པའི་མཆོད་ནས་བསྟོད་པ་འདིའི་ཐད་ཀ་ནས་གུར་ལེའུ་
བརྒྱད་པ་ཡོད་བྱ་བ་དེ་འདི་ལ་ཟེར་བ་ཡིན་ནོ། །
ཞེ་སྡང་རྡོ་རྗེ་ཕྱག་འཚལ་བསྟོད་ནི་མི་བསྐྱོད་པའི་ཡོན་ཏན་གྱི་སྒོ་ནས་
བསྟོད་པ། གཏི་མུག་རྡོ་རྗེ་ནི་རྣམ་སྣང་གི །སེར་སྣ་རྡོ་རྗེ་ནི་རིན་འབྱུང་གི །འདོད་
248292



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཆགས་རྡོ་རྗེ་ནི་སྣང་མཐའི། ཕྲག་དོག་རྡོ་རྗེ་ནི་དོན་གྲུབ་ཀྱི་ཡོན་ཏན་གྱི་སྒོ་ནས་
བསྟོད་པའོ། །སྒྱུ་འཕྲུལ་རྡོ་རྗེ་མགོན་པོ་ཀུན་ན་རིགས་ལྔའི་འཕྲིན་ལས་ཀྱི་སྒོ་
ནས་བསྟོད་པའོ། །དེ་ནས་གསོལ་བ་གདབ་པ་ཉིད་ཞེས་ས་བོན་ཙམ་ཡོད་གསོལ་
བ་གདབ་པ་ནི། དེ་ལ་འདི་ནི་ཞེས་པ་ནས་དཀྱིལ་འཁོར་གཙོ་བོ་བཤད་དུ་གསོལ་
ཞེས་ཕྱོགས་བཞི་ཀ་ནས་འདིས་གསུངས་ཏེ། བླ་མ་ལྷོ་པས་དཀྱིལ་འཁོར་གྱི་ཆོ་ག་
ན་གསང་འདུས་ཀྱི་རྗེས་སུ་འབྲངས་ནས་གསོལ་བ་གདབ་ཐབས་མི་འདྲ་བ་བཞི་
བྱས་ནས་གདའ་བས་དེ་ལྟར་མཛོད། དཀྱིལ་འཁོར་རྡོ་རྗེ་ནི་ཧེ་བཛྲའི་དཀྱིལ་
འཁོར་ལ། གསོལ་བ་གདབ་པ་ནི་ཕྱོགས་བཞི་ཀ་ནས་སློབ་མས་སློབ་དཔོན་ལ་
མཆོད་བསྟོད་ནས་གསོལ་བ་གདབ་པའོ། །རྣམ་པར་རྒྱལ་བ་ནི་བདུད་ཀྱིས་མི་
ཐུབ་པའོ། ཞེས་བྱ་བའི་ཏིང་ངེ་འཛིན་ཏོ། །
དེར་གསོལ་བ་བཏབ་པ་དང་འཁོར་ལྷ་མོ་རྣམས་ཞལ་ལམ་ཐུགས་ཀར་
བསྡུས་ནས་གཙོ་མོ་ཡང་ཧེ་རུ་ཀ་ཞལ་གཅིག་ཕྱག་གཉིས་པར་བསྒྱུར་མིག་རྐང་
བྱིན་གྱིས་བརླབས་ནས་ཧེ་རུ་ཀའི་ང་རྒྱལ་བསྐྱེད། དེ་ནས་དཀྱིལ་འཁོར་གྱི་བྱང་
ཤར་མཚམས་སུ་སོང་ནས་རྡོ་རྗེ་དྲིལ་བུ་འཛིན་པས་བགེགས་ལ་བཀའ་བགོ་བ་
ལ། ཚིགས་བཅད་གྱི་སྒོ་ནས་བཀའ་བགོ་བ་གུར་ལེའུ་བརྒྱད་པ་ན་ཡོད་བྱ་བ་འདི་
ཡིན། ང་ནི་དཔལ་ལྡན་གྱི་ཚིག་གསུམ་འབྲུ་མི་གནོན། ལུས་གསུམ་ནི་བགེགས་
ཀྱི་ལུས་དུམ་བུ་གསུམ་དུ་འགས་པའོ། །རྨོངས་པའི་བདག་ཉིད་ནི་བགེགས་སོ། །
བགེགས་ཀྱི་ལུས་ཚལ་པར་འགས་ཀྱིས་གཞན་དུ་མིན། བདེ་ཆེན་ཡེ་ཤེས་རྫོགས་
སངས་རྒྱས་ནི་ནཱ་རོ་མི་ཏྲི་གཉིས་ནི་དཀྱིལ་འཁོར་ལ་གནོད་པར་བྱེད་ན་བདེ་ཆེན་
ཡེ་ཤེས་རྫོགས་པ་གཅིག་ཡིན་ཡང་རུང་སྟེ་སོང་ཞིག་ཞེས་ལ་བཟླའ་བའི་ཚིག་གོ །
248 --293



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཏ་ཐཱ་ག་ཏ་ར་ཀྲྀ་ཏ་ནི་བདག་བདེ་ཆེན་ཡེ་ཤེས་རྫོགས་རྒྱས་བྱ་བ་ཡིན་ཞེས་སོ། །
ནཱ་རོ་མི་ཏྲི་གཉིས་ནི། རྡོ་རྗེ་སེམས་པ་དངོས་ལས་སྐྱེས་པ་ཞིག་ཡིན་ཡང་
སོང་ཞིག་པའོ། །ལུས་སྲུལ་པོ་ནི་ གང་ དུ་ དག་ནི་བགེགས། བགེགས་ ཆེན་པོ་
རྣམས་སོ་སོར་སོང་ཞེས་པ་དང༌
། ཚིག་ལྷུག་པ་ནི་སཾ་བུ་ཊ་ནས། བདག་རྡོ་རྗེ་སློབ་
དཔོན་ཆེ་གེ་མོ་ཞེས་བྱ་བ་སློབ་མ་རྣམས་བླ་ན་མེད་པའི་བྱང་ཆུབ་ལ་དགོད་པར་
བྱ་བའི་ཕྱིར། ས་ཕྱོགས་ནམ་མཁའ་ལྟར་དྲི་མ་མེད་པ་འདིར་དཔལ་དགྱེས་པ་རྡོ་
རྗེའི་དཀྱིལ་འཁོར་ཆེན་པོ་ཞིག་འབྲི་ཡིས། འདི་ན་གནས་པའི་ལྷ་དང་ཀླུ་དང་བྱ་
བ་ནས་རིག་པ་འཛིན་པ་རྒན་པོ་དང་རྒན་མོ་གཡོག་དང་འཁོར་དུ་བཅས་པ་
རྣམས་གནས་འདིར་མ་གནས་པར་གཞན་དུ་དེངས་ཤིག །གང་དག་མི་འགྲོ་བར་
གྱུར་པ་དེ་རྣམས་ང་ཡིས་ཡེ་ཤེས་ཀྱི་རྡོ་རྗེ་ཆེན་པོ་འབར་བ་འདིས་ཀླད་པ་ཚལ་པ་
བརྒྱར་གྱུར་ཏ་རེ་ཞེས་བརྗོད་པའི་རྗེས་ལ། ཁྲོ་བོ་བཅུའི་སྔགས་དང་ཧེ་བཛྲ་རྩ་
བའི་སྔགས་ལ་སོགས་པ་བརྗོད་ཅིང་བགེགས་ལ་བཀའ་ལན་གསུམ་དུ་བགོའོ། །
དེ་ནས་དཀྱིལ་འཁོར་གྱི་བགེགས་བསལ་བའི་རིམ་པ་ནི། སློབ་དཔོན་
སྤྲོས་པ་ལ་དགའ་ནི་གུར་ལེའུ་བཞི་པ་བཞིན་རྐང་སྟབས་མི་འདྲ་བ་རེ། ལག་
སྟབས་མི་འདྲ་བ་རེ། ངག་ཏུ་རྡོ་རྗེའི་གླུ་མི་འདྲ་བ་བརྒྱད་བྱར་ཡོད། དེ་ནས་འབྱུང་
བ་བཞིན་བྱ། སྤྲོས་པ་ལ་མི་དགའ་ན་བརྟག་པ་དང་པོའི་ལེའུ་བཅུ་པའི་བཞིན་དུ་
ཧེ་རུ་ཀ་འཇིགས་པའི་གར་དང་། བདག་མེད་མ་དགྱེས་པའི་གར་གྱིས་དཀྱིལ་
འཁོར་གྱི་བགེགས་བསལ་བའི་རིམ་པ་བྱས་ནས། སླར་དཀྱིལ་འཁོར་གྱི་དབུས་
སུ་འདུག་ནས་བསྲུང་པ་ཞིག་བྱའོ། །
དེ་ནས་སྟང་སྟབས་བྱས་པའི་ས་རྡུལ་ཕྱགས་ལ། ལྷ་སྟ་གོན་བུམ་པ། སྦྱིན་
248 -294



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྲེག །སའི་ལྷ་མོ། སློབ་མ་ སྟ་གོན་རྣམས་ བྱས་ ནས། ནུབ་ གསུམ་ པ་ དཀྱིལ་
འཁོར་ཞག་གི་ཆོ་ག་ལ་བཞི་ལ། དང་པོ་ཐིག་གི་ཆོ་གས་ཐིག་གདབ་པ་ནི། དེ་
ནས་བཅོམ་ལྡན་འདས་རྡོ་རྗེ་མཁའ་འགྲོ་མ་རྣམས་ཀྱིས་དམ་ཚིག་ཉེ་བར་གསན་
ནས། དབྱངས་འདི་སྐད་ཅེས་གསུངས་པར་གྱུར་ཏོ། །ཧེ་ཡིག་ནི་ཧེ་བཛྲ་ཞེས་བྱ་
བའི་ དཀྱིལ་ འཁོར་ ལ། གསར་ པ་ ནི་ ཐིག་ སྐུད་ གཞན་ དུ་ ལོངས་ མ་ སྤྱད་ པ།
ལེགས་པར་ངེས་བསྒྲིལ་ལྡན་ནི་འཛུར་འདུད་མེད་པ། ཚད་མ་ནི་དཀྱིལ་འཁོར་གྱི་
ཉེས་འགྱུར། ཤིན་ཏུ་མཛེས་པ་ནི་ཚོན་སྣ་ལྔས་བསྒྱུར་བའོ། །སྐུད་པ་ནི་བྱིན་གྱིས་
བརླབས་པའི་སྐུད་པ། ཤེས་རབ་ཅན་ནི་ཐིག་གི་ལས་ལ་མཁས་པས་ཐིག་གདབ་
པའོ། །འོག་མ་གི་ན་དེ་ལ་འདི་ནི་ཐིག་གདབ་པའི་དམ་ཚིག་གོ་ཞེས་པ་ཐིག་ཆར་
ཆར་འདེབས་པའི་དུས་སུ། ཨོཾ་ས་མ་ཡ་སུ་ཏྲ་མ་ཏི་ཀྲ་མ་ཧཱུྃ་ཞེས་བརྗོད་ཅིང་གདབ་
བོ། །གདབ་ལུགས་གོང་ན། དང་པོ་ཚངས་པའི་ཐིག་ཡིན་ཏེ་ཞེས་པ་ཤར་ནུབ་
གཉིས་ལྷོ་བྱང་གཉིས་གདབ། གཉིས་པར་གྲྭའི་ཐིག་གདབ་པོ་ནི་ཟུར་ཐིག་གཉིས་
སོ། །
གསུམ་པར་ངོས་བཞི་པོ་རྣམས་སུ་ནི་ལོགས་ཐིག་བཞི་བཏབ་པས་གྲུ་བཞི་
ལྷམ་པ་ཞིག་འོང་
། དེ་ལ་ཐིག་བཞི་རབ་ཏུ་གདབ་པར་བྱའོ་ཞེས་སོ། །དེ་འོག་ན་
དེ་ནས་སྒོ་ཆ་བོར་བ་ནི་ལྷ་སྣམ་ཆ་ཆེན་གཅིག་གོ །ཆ་དགུར་རབ་ཏུ་གདབ་པར་བྱ་
ནི་ཚངས་ཐིག་གི་གཡས་གཡོན་གཉིས་སུ་དགུ་དགུ་བཅོ་བརྒྱད་སྒོ་ཆ་ཆ་ཆེན་
གཅིག་སྟེ་ཉི་ཤུའོ། །
འོ་ན་རིགས་བྱེ་བྲག་པའི་དང་དེ་ལྟར་བྱེད་ན། བསྡུས་པའི་ཐིག་ཇི་ལྟར་
བྱེད་ཞེ་ན། ཚངས་པའི་ཐིག་ནས་ཆ་གཉིས་ནི་ཞེས་པ་གཡས་གཡོན་དུ། བོར་ནས་
248 295



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ནི་ལྷ་སྣམ་གཡས་གཡོན་དུའོ། །ཆ་དྲུག་ནས་བགོ་བྱ་བ་ནི་ཆ་ཆེན་དྲུག་ལ་དང་པོ་
གསུམ་གསུམ་དུ་གདབ། དེ་ནས་སྒོ་ཆ་བོར་བ་དང་ནི་ལྷག་མ་ཆ་ཆེན་གཅིག་བོར་
བ་དང་། ཆ་དགུར་ རབ་ཏུ་གདབ་པར་བྱ་ནི་ སྔ ར་ གྱི་གསུམ་གསུམ་པོ་དེ་ཡང་
གསུམ་གསུམ་དུ་བཏབ་པས་རེ་རེ་ལ་དགུ་དགུར་འགྱུར་ཏེ། དོན་ལ་གཡས་སུ་
དགུ་གཡོན་དུ་དགུ་སྟེ་བཅོ་བརྒྱད་དོ། དེ་ལྟར་དབུས་སུ་བཅོ་བརྒྱད་ཕྲག་ཚན་
གཅིག །ཤར་དུ་ཚན་གཅིག །ལྷོར་གཅིག།ནུབ་ཏུ་གཅིག །བྱང་དུ་གཅིག་ཏེ་བཅོ་
བརྒྱད་ཚན་ལྔའོ། །
དེ་ལ་སློབ་དཔོན་མི་ཐུབ་ཟླ་བ་ནི་སྒོ་རྟ་བབས་མེད་པའི་སྒོ་རྐྱང་ལྔ་བྱ་ཟེར་
གསུངས། ཇོ་བོ་ནཱ་རོ་མི་ཏྲི་གཉིས་ནི་པད་མ་འདབ་བརྒྱད་ལྟེ་བ་དང་བཅས་པ་
ཚན་ལྔ་བྱ་སྟེ་དེའི་བར་རྡོ་རྗེའི་ར་གདུང་གིས་བྲིས་པ། ཐ་མ་རྡོ་རྗེའི་གདུང་ཟླུམ་
གྱིས་བསྐོར་བའི་ལེ་ཚེ་ལྔ་བྱ་གསུངས། ལྷ་སྣམ་ཕན་ཆད་བྱེ་བྲག་པ་དང་མཐུན་ནོ། །
དེ་ནི་རིགས་བསྡུས་པའི་ཐིག་གོ །དེ་ལ་འཁོར་ལོ་ཡི་ནི་བརྒྱད་ཆ་ཉིད་ཞེས་པ་
ཤར་གྱི་ལྷ་སྙམ་དུ་ཐུག་པ་ལ་ཆ་ཆེན་བརྒྱད། དེ་བཞིན་དུ་ལྷོ་ནས་བྱང་དུ་ཡང་
བརྒྱད་ཡོད་པས་དེའི་བརྒྱད་ཆ་ཆ་ཆེན་གཅིག་ལ། སྒོ་རྣམས་ཉིད་དུ་གྲགས་པ་
ཡིན་ཏེ་སྒོ་སྟོད་ལ་ཆ་ཆེན་གཅིག །སྒོ་ཁྱུད་དང་ནི་ཞེས་པ་སྒོ་ཁྱུད་ལ་ཆ་ཆེན་
གཅིག་གཏོང་བ་དང་ལྷའི་སྣམ་བུ་ལ་ཆ་གཅིག་གཏོང་བ་མཉམ། སྒོའི་ཆ་དང་
མཉམ་པ་ཡིན་ཞེས་པ་ཆ་ཆེན་རེ་རེའོ། །ལོགས་དང་སྒོའི་ཕྱེད་ཀྱི་ཆ་རུ་མཉམ་ཏེ་
སྒོ་ལོགས་ལ་ཆ་ཆུང་གཉིས་ཡོད་པ་དང་སྒོའི་ཕྱེད་ལ་ཆ་ཆུང་གཉིས་ཡོད་པར་
མཉམ། འགྲབ་པ་ཉིད་དང་ནི་སྒོའི་བྱེད་ཀྱི་ཆ་རུ་མཉམ་ཞེས་པ་སྒོ་འགྲམ་ལ་ཆ་
ཆུང་གཉིས་ཡོད་པ་དང་
། སྒོ་ཕྱེད་ལ་ཆ་ཆུང་གཉིས་སུ་མཉམ། སྒོ་ཉིད་ཀྱི་ཐིག་དེ་
248-296



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བཞིན་བྱ་བ་ཡིན་ནོ། །སྒོ་ཕྱེད་ལ་ཆ་ཆུང་གཉིས་ཡོད་པ་དང་དྲ་བ་དྲ་ཕྱེད་ལ་ཆ་
ཆུང་གཉིས་ཡོད་པ་ཡང་མཉམ་ཞེའོ། །དེ་ནས་རང་བཞིན་ཕ་གུ་ལ་ཆ་ཆེན་གཅིག་
འདོད་ཡོན་ལ་ཆ་ཆུང་གཉིས། པད་རག་ལ་ཆ་ཆུང་གཅིག །རྟ་བབས་དུར་ཁྲོད་རྡོ་
རྗེ་ར་བ་མེ་རི་དང་བཅས་པ་བྱའོ། །
ད་ནི་དེའི་སྔོན་དུ་སྦྱང་པ་ནི། དེ་ལ་འདི་ནི་ས་སྦྱང་པའི་དམ་ཚིག་གི་ཞེས་
པ་ས་བརྟག་པ་དང་བླང་བ་སྔོན་དུ་སོང་པས་ས་སྦྱང་པ་གཉིས་ལས། ལས་དང་བྱ་
བས་སྦྱང་པ་ནི་ས་དེ་པུས་མོ་ནུབ་ཙམ་མམ་སྐེད་པ་ནུབ་ཙམ་བརྐོས་ཏེ་དགོས་པ་
སའི་རོ་ལྔ་བསལ་བའོ། །དེ་ནས་སྔགས་དང་ཏིང་ངེ་འཛིན་གྱིས་སྦྱང་བའི་སྔགས་
གུར་ལེའུ་བརྒྱད་པ་ན་ཡོད་ཟེར་བ་དེ་འདི་ཡིན་ནོ། །དེ་ཡང་དང་པོ་ས་གཞི་དེ་ལ་
བདུད་རྩིའི་ཆུས་བསང་གཏོར་ཞིག་བྱ། སྟོང་པའི་ངང་ལས་དེར་རཾ་ལས་ཉི་མའི་
དཀྱིལ་འཁོར་གྱི་སྟེང་དུ་ཧཱུྃ་ལས་རྡོ་རྗེ་རྒྱ་གྲམ་གྱི་ལྟེ་བ་ལ་ཧཱུཾ་གིས་མཚན་པ་དེ་
ལས་འོད་སྤྲོས་པས་རྒྱ་གྲམ་པའི་ར་བ་དང་དྲ་བ་དང་ས་གཞིར་གཏམས་ཀྱིས་
བསམས་ལ། ཨོཾ་ཛི་ཁཾ་ཧཱུཾ་ཧཱུཾ་ཞེས་པས་སྟོང་པར་བསྒོམ། དེ་ལ་འདི་ནི་ཡེ་ཤེས་ཀྱི་
ས་བྲན་པའོ། །ༀ་མ་དི་ནི་བཛྲ་བན་དྷ་ཧཱུྃ་ཞེས་པ་དང་
། ཨོཾ་རཀྵ་རཀྵ་ཧཱུཾ་ཧཱུཾ་ཧཱུཾ་ཞེས་
བརྗོད་ལ་ ས་སྦྱང་ཞིང་བསྲུང་བའོ། །དེ་ནས་སྟ་གོན་གྱི་ཆོ་ག་བྱ། དེ་ནས་ཐིག་
གདབ།
ད་ནི་རྡུལ་ཚོན་བྲི་ཞི་མཚན་མ་དགོད་པ་ནི། དེ་ལ་ནི་ཐིག་གི་ཆོ་གས་ཐིག་
བཏབ་པ་དེ་ལ། འདི་ནི་རྡུལ་ཚོན་གདབ་པའི་དམ་ཚིག་གོ་ཞེས་པ་རྡུལ་ཚོན་བྱིན་
གྱིས་བརླབས་ནས་འབྲི་བ་ལས་མི་འདའ་བའོ། །
དེ་ནས་ཚོན་བྲི་ཞིང་རྫས་བཤམ་པ་ནི། དེ་ཡང་ཚོན་བྱིན་གྱིས་བརླབ་པ་ལ་
248 ---297



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྡོ་རྗེ་སློབ་དཔོན་རྟོགས་ལྡན་ཡིན་ན་བདེ་སྟོང་དུ་བྱིན་གྱིས་བརླབ། རྟོགས་པ་དང་
མི་ལྡན་ན་ཚོན་ཆོག་རྒྱས་པར་བྱས་ལ། དང་པོ་བྱང་ཤར་མཚམས་སུ་ཚོན་གྱི་སྤུ་
བརྟག་པ་ནི། ཕྱི་ཐག་ཏུ་དཀར་པོ་ཁྱིད་གང་པ་གཅིག །དེའི་ནང་དུ་སེར་པོ། དེའི་
ནང་དུ་དམར་པོ། དེའི་ནང་དུ་ལྗང་ཁུ། དེའི་ནང་དུ་ནག་པོ་ཁྱིད་གང་ཐེན་ལ་དེ་
ཐོད་པ་གཅིག་གིས་བཀབ་ལ། དེའི་སྟེང་དུ་རྡོ་རྗེ་གཅིག་བཞག་ལ་མེ་ཏོག་སྦར་བ་
གང་བཟུང་ལ་ཆོས་དབྱིངས་འདི་ནི་ཞེས་པ་ལ་སོགས་པའི་ཚིག་དེ་བརྗོད་ལ་མེ་
ཏོག་དོར་རོ། །དེ་ནས་ཚོན་བྲི་བ་ལ་པད་མ་འདབ་བརྒྱད་དབུས་ཀྱི་ལྟེ་བ་དང་
བཅས་པ་ཞིག་བྲི་སྟེ། དེ་ཡང་དབུས་ཀྱི་ལྟེ་བའི་ཚོན་གུར་ལེའུ་གཉིས་པ་ན་ཡོད།
ཕྱོགས་ཚོན་ལེའུ་ལྔ་པ་ན་ཡོད།
དེ་ ནས་ མཚན་ མ་ དགོད་ པ་ ནི། དབང་ ལྡན་ དུ་ནི་ ཞེས་ པ་ བྱང་ ཤར་
མཚམས་སུ་བསེ་ཁ་སྒོ་བྲི་ནི་སེང་གེ་ཡན་ལག་བརྒྱད་པ་ཞིག་བྲི་སྟེ། འགྱུར་ཁ་
ཅིག་ན་སེང་རྒྱལ་ཟེར། ཁ་ཅིག་ན་ཤ་ར་བ་ཟེར་དོན་ལ་སེང་གེ་ཡན་ལག་བརྒྱད་
པ་བྱ་བ་རྒྱབ་ཐང་ཆད་ན་མདུན་གྱིས་འགྲོ་མདུན་ཆོད་ནི་རྒྱབ་ཀྱིས་འགྲོ་བ་ཞིག་
ཡིན་ གསུངས། གསུམ་ པོ་ གཞུང་ན་གསལ། འདི་ ལ་ ཇོ་ བོ་ ཁ་ཅིག་ན་ རེ་ གུར་
བརྟག་གཉིས་ལ་རྩ་བཤད་ཀྱི་འབྲེལ་མེད་ཟེར། དེ་འདི་ནས་ དང་ པོ་ ས་ཆོག་
བཤད། དེ་ནས་ཚོན་གྱི་ཆོ་གས་ཚོན་བྲི་བ་ལ་དེ་ལ་འདི་ནི་རྡུལ་ཚོན་གདབ་པའི་
དམ་ཚིག་གོ་ཟེར། དེ་ནས་མཚན་མ་དགོད་པ་ལ་དབང་ལྡན་དུ་ནི་བསེ་ཁ་སྒོ་བྲི་བྱ་
བ་ལ་སོགས་པོ་བཤད་པ་འདི་མ་འབྲེལ་ན་མཚམས་བཞིའི་ལྷ་མོའི་ཕྱག་མཚན་
འདི་གུར་ལེའུ་གང་ནས་བཤད། གོང་ལེའུ་བཞི་པར་བྱང་ཆུབ་སེམས་དེ་བུམ་པ་
རི། མེ་ཐབ་དང་ནི་རྒྱལ་མཚན་ཆེ་ཟེར་ནས། བྱང་ཆུབ་སེམས་ཀྱིས་གང་པའི་བུམ་
248 -298



ཡང་
མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པ་དང་། རི་རབ་དང་
། མེ་ཐབ་དང༌། རྒྱལ་མཚན་དང་བཞི་བྱུང་
། འདི་རྩ་རྒྱུད་
དང་འབྲེལ་པ་ལ་དགོངས་པ་ཡིན་བླ་མ་ལྷོ་པ་གསུངས། རྩ་རྒྱུད་བརྟག་པ་ཕྱི་མའི་
ལེའུ་ལྔ་པ་ནས། སུ་ཀ་ སིའི་གཡས་ པ་སེང་གེ་ གཡོན་པ་དགྲ་སྟ། ཤ་བ་རིའི་
གཡས་པ་དགེ་སློང་གཡོན་པ་གསིལ་ཕྱེད་ཟེར་བས། གུར་བརྟག་གཉིས་མངོན་
རྟོགས་བསྡེབས་ན་བྱེད་པ་འདི་ཤེས་གསུངས། ཡང་རྣམ་པ་ཐམས་ཅད་དུ་འབྲེལ་
བྱར་ཡང་མི་བཏུབ། གུར་རང་གི་རང་གཞུང་དུ་གཏོང་དགོས་པ་ཚན་གཅིག་
ཡོད། དེའི་དབང་དུ་བྱས་ན། ལྕགས་ཀྱུ་ཤར་དུ་བྲི་བ་ལ་སོགས་པ་གཞུང་གསལ།
གཙོ་བོའི་ཕྱག་མཚན་རྩ་བཤད་གཉིས་མཐུན་པར། དབུས་སུ་སྣོད་ནི་དཀར་པོ་
སྟེ། སྣ་ ཚོགས་ རྡོ་ རྗེས་ མཚན་ པ་ བྲིའོ་ ཞེས་ སོ། །དེ་ལྟར་མཚན་མ་ བྲིས་ནས།
དཀྱིལ་འཁོར་གྱི་གནས་ཉེ་བར་བརྒྱན་པ་བྱ། དཀྱིལ་འཁོར་བསྒྲུབ། སློབ་དཔོན་
བདག་འཇུག་བྱ། སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་བྱས་ནས།
དབང་བསྐུར་བ་ཤུགས་ཀྱིས་ཤེས་གསུངས་སོ། །
ད་ནི་ཞར་ལ་འཕྲིན་ལས་བཞིའི་སྦྱིན་སྲེག་ནི། དེ་ནས་རྒྱལ་པོ་རྡོ་རྗེ་འཛིན་
ནི་སྟོན་པ། སྦྱིན་སྲེག་དབང་པ་རབ་ཏུ་ཕྱེ་ནི་སྦྱིན་སྲེག་ལ་བརྟེན་ནས་ལས་ཐམས་
ཅད་བསྒྲུབ་པའམ་ཡང་ན་ལྷ་མཉེས་པར་བྱེད་པ། བསྲེག་ལུགས་རྡོ་རྗེ་རབ་སྦྱར་
ཕྱིར་ནི་གསར་བུ་ཆུང་ཤོས་ཀྱིས་ཐུབ་ཏུ་མར་དབུལ་བའོ། །རྡོ་རྗེ་ཐབ་ཁུང་གིས་
རབ་སྦྱར་ནི་ཧེ་བཛྲའི་ཐབ་ཁུང་དུ་སྦྱིན་སྲེག་བྱ་བའོ། །དེ་ཡང་བརྟག་པ་ཕྱི་མའི་
ལེའུ་དང་པོ། །གུར་ལེའུ་བཅུ་བཞི་པ། བརྒྱད་པ་གསུམ་གྱིས་སྦྱིན་སྲེག་གི་མངོན་
རྟོགས་ལམ་དུ་སློང་
། དེ་ལ་དང་པོ་ཐབ་ཀྱི་དབྱིབས་བསྟན་པ་ནི། ཞི་བ་ཟླུམ་པོ་ལ་
སོགས་པ་ཚིག་བཞི་གཞུང་གསལ། ནམ་མཁའི་དབྱིངས་དང་མཚུངས་པ་ནི་ཆོས་
248 -299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འབྱུང་གི་རྣམ་པ་གྲུ་གསུམ་པའོ། །དེ་གསད་པ་དང་
། ཞེ་སྡང་ལས་རྣམས་ནི་དབྱེ་
བ་དང་དགྲ་ལ་རིམ་གཏང་པའོ། །དེ་བཞིན་དུ་དགྲ་ཡུལ་ནས་སྐད་པ་དང་
། འདོད་
མིན་ནི་གཞན་པ་དང་ རེངས་པའོ། །ཡན་ལག་ཉམས་པར་རབ་སྦྱོར་ནི་ཞ་བ།
འོན་པ། འཐེངས་པ། ལོང་དུ་གཞུག་པ་རྣམས་ལ་གྲུ་གསུམ་དུ་བྱའོ། །དེ་རྣམས་
ཀྱི་བུད་ཤིང་ནི། ཙན་དན་དང་ཨ་ཀ་རུའི་ཤིང་དང་། གཞན་ཡང་དྲི་ལྡན་ཤང་ཉིད་
ནི་བསྲེགས་དྲི་ཞིམ་པོའི་ངད་ལྡང་བའི་ཤིང་ངོ་
། །དེ་ལྟར་རང་ལྷར་བསྐྱེད། ཐབ་
བཤམ། ཤིང་བརྩིག །ཐབ་ཏུ་མེ་ལྷ་བསྐྱེད་པ་ལ་མེ་རབ་སྦར་ཏེ་སྦྱིན་སྲེག་སྦྱིན་
སྲེག་ལུགས་ཞེས་སོ། །དེ་ཡང་མངོན་རྟོགས་ཞིབ་མོ་ཞིག་བརྟག་པ་ཕྱི་མའི་ལེའུ་
དང་པོར་བཤད་འདིར་ཐེ་ཙམ་མོ། །
དེ་ལྟར་དམ་ཚིག་མེ་ལྷ་བསྐྱེད་ནས། ཡེ་ཤེས་ཀྱི་མེ་ལྷ་སྤྱན་དྲངས་པ་ནི།
ཕྱི་ནས་ཡང་ནི་དགུག་པར་བྱ་ཞེས་པ་བརྟག་པ་ཕྱི་མའི་ལེའུ་དང་པོའི་དེའམ་ཡང་
ན་འདིའོ། །ཨོཾ་ཨེ་ཛུ་ནི་ཀྱེ་ཀྱེ། མ་ཧ་བུདྡྷ་ནི་འབྱུང་པོ་ཆེན་པོ། དེ་བ་རི་ཤི་ནི་ལྷའི་
དྲང་སྲོང་། ད་ཛི་ནི་ར་སྐྱེས། སྭཱཏཱ་མཾ་ནི་དམ་པའི་མཆོག །གྷི་ཧྲིད་ཏ་ནི་འདི་ལོང་
།
ཨ་ཧུད་ཏི་ནི་བསྲེག་རྫས། ཨ་ཧ་རོ་ནི་ཁ་ཟས། ཨ་སྨིན་སན་ཏི་ཧི་ཏེ་བྷེ་བ་ནི་
འདིར་ཉེ་བ་ཉིད་དུ་སྤྱོན་གཅིག་པའོ། །ཕྱག་རྒྱ་དང་བཅས་པས་སྤྱན་དྲངས། དེའི་
གཤམ་དུ་འོག་གི་ཏྲི་ཤ་ཛ་ཧཱུཾ་བཾ་ཧོ་ཞེས་པ་དེ་བཏགས་ནི་དམ་ཚིག་ལ་བཞག་པར་
འགྲོའོ། །ལྕགས་ཀྱུ་ཡིས་ནི་དགུག་པར་བྱ་ནི་གྷོ་རི་ཛ་ཞེས་པས་དགུག །ཞགས་
པ་ཉིད་ཀྱིས་རབ་ཏུ་བཅུག་སྟེ་ནི་ཙོ་རི་ཧཱུྃ་གིས་གཞུག །ལྕགས་སྒྲོག་གིས་ནི་ཡང་
དག་བཅིང་ནི་བྷེ་ཏ་ལི་བོ་ཞེས་པས་བཅིང་
། དབང་གི་དོན་བྱེད་དྲིལ་བུ་ནི་འགྱུར་
ཁ་ཅིག་ནི་དྲིལ་བུ་དཀྲོལ་བས་དབང་དུ་བྱ་ཟེར་གྷསྨ་རི་ཧོ་ཞེས་པས་མཉེས་པའམ་
248 -300



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབང་དུ་བྱའོ། །
དེ་ནས་དམ་ཚིག་ལ་བཞག་པ་དང་དབང་བསྐུར་བ་སཾ་བུ་ཊ་བཞིན་བྱ།
དབང་སྐུར་བ་རིགས་ཀྱི་བདག་པོ་ནོར་བུ་རིན་པོ་ཆེས་དབུ་བརྒྱན་པར་བསྒོམ། དེ་
ནས་སྤོས་ལ་སོགས་པས་ཕྱིའི་པུ་ཙ་ལྔས་མཆོད། དེ་ནས་སྒེག་སོགས་ནི་སྒེག་མོ་
ལ་སོགས་པ་ལྷ་མོ་བརྒྱད་ཀྱིས་མཆོད། ཆོ་གའི་ཕྱིར་ཡང་མཆོད་ཡོན་བྱ་ནི་ཕྱི་མའི་
ལེའུ་དང་པོ་བཞིན་མཆོད་ཡོན་ཞབས་བསིལ་སྔོན་དུ་འགྲོ་བའི་མཆོད་པ་བྱའོ། །
ཇི་ལྟ་བུ་ན། དེ་ལ་འདི་ནི་མཆོད་ཡོན་རྡོ་རྗེའི་དམ་ཚིག་གོ་ཞེས་པ་ཕྱི་མའི་ལེའུ་དང་
པོ་དང་མི་མཐུན་ཀྱང་འདེམ་ཀའོ། །ཨོཾ་པྲ་མར་སད་ཀ་ར་པྲ་ཏི་ཛ་སྭཱ་ཧཱ་ཞེས་སོ། །
དེ་ལ་འདི་ནི་ཞབས་བསིལ་བའི་དམ་ཚིག་གོ །ཨོཾ་སརྦ་པཱ་པ་དེ་ཧ་ན་བཛྲ་ཡ། བཛྲ་
སད་ཏྲ་སྱ། སརྦ་པ་པཾ་ད་ཧཱ་སྭཱ་ཧཱ་ཞེས་པས་སོ། །
དེ་ནས་མཆོད་པ་ལྔ་དབུལ། དེ་ནས་བསྟོད་པ་བྱ། དེ་ནས་བསྲེག་རྫས་
འབུལ་ཏེ། ལྷོ་བལ་གྱི་ཏ་པ་སི་ཆོས་སྟོན་ལ་སྤྱན་འདྲེན་པ་དང་ཆོས་བརྟུན་པའོ། །
བསྲེག་ རྫས་ གོང་ན། མར་ལ་སོགས་ པ་ རབ་ སྦྱོར་བ་ ནི་ཞོ། མར། ཏིལ། ཡམ་
ཤིང་ལ་སོགས་པ་ཐམས་ཅད། མེ་ནི་ཀུན་དུ་ཚིམ་པར་བྱ་ནི་མེ་ལྷ་མཉེས་ཤིང་
ཚིམ་པར་བྱའོ། །
དེ་ནས་བསྲེག་རྫས་འབུལ་བ་ལ་ལུགས་གསུམ་སྟེ། ལེའུ་བཅུ་བཞི་པའི་
སྔགས་རེ་རྫས་རེ་བས་འབུམ་པའི་ལུགས། འདིའི་ཨ་ན་ལས་དང་
། འདི་གཉིས་
བསྡེབས་ ནས་ འབུལ་ བའི་ ལུགས་ དང་ གསུམ་ ལས། འོ་སྐོལ་ འདིས་ འབུལ་
གསུངས། དེ་ལ་འདི་ནི་བསྲེག་རྫས་ཐམས་ཅད་དྲང་པར་བྱེད་པའི་དམ་ཚིག་གི་
སྔགས་སོ་ཞེས་པ་མར་དང་ཏིལ་དང་ཡམ་ཤིང་ལ་སོགས་པ་ཐམས་ཅད་འདིས་
248 -301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འབུལ་གསུངས། བཛྲ་ཨ་ན་ལ་ནི་རྡོ་རྗེ་མེ་ལྷ། མ་ཧ་བུདྡྷ་ཛྭ་ལ་ཡ་ནི་འབྱུང་པོ་
ཆེན་པོ་འབར་བ། སརྦ་དུཥཱ་ན་བྷ་སྨི་ཀུ་རུ་ཧཱུྃ་ཕཊ་ནི་གདུག་པ་ཐམས་ཅད་ཐལ་
བར་གྱིས་ཤིག་པའོ། །ཏྲ་ཤ་ཞེས་པ་སྔགས་འདི་ཨཱི་ཨེ་ཛ་ཧི་ཞེས་པ་དེའི་གཤམ་དུ་
བཏགས་ལ་སྤྱན་དྲངས་ནས་གཉིས་མེད་དུ་བསྲེས་པའི་ རྗེས་ལ་ དམ་ཚིག་ལ་
གཞག་གོ །དེ་ནི་མེ་ལ་བྱ་བ་རྫོགས་སོ། །
དེ་ནས་བར་འདིར་མེའི་པྲ་བརྟག །ངན་ན་བཟློག་པའི་ཆོ་ག་བྱ། བཟང་
ན་དེ་ནས་འཇིག་རྟེན་ལས་འདས་པའི་མེ་ལྷ་བསྐྱེད་པ་ལ་ལུགས་བཞི་ལས་འོ་
སྐོལ་གཞལ་ཡས་ཁང་དུ་འདོད་པའོ། །དེ་འདི་ནས། དེ་ནས་རང་གི་ཡིད་དམ་གྱི་
ལྷར་བསྒོམ་ཏེ་ཟེར་བ་འདིར་ཤེས་སོ། །དེ་ཡང་མེ་ལྷའི་ལྟོ་བར་ཧཱུྃ་ལས་གཞལ་
ཡས་ཁང་གི་ནང་དུ་མངལ་སྐྱེས་ སྒོང་སྐྱེས་རྫུས་སྐྱེས་གང་རུང་ཞིག་གིས་ལྷ་
དགུའམ། ལྷ་མོ་བཅོ་དྲུགའམ། རིགས་བསྡུས་པ་ལ་སོགས་པ་ཡིད་དམ་གང་ཡིན་
ཞིག་བསྐྱེད་ལ་དེ་ལ་ཡེ་ཤེས་སྤྱན་དྲངས་པ་ནི། ཨེ་ཛེ་ཧི་བྷ་བན་ནི་ཧེ། བ་ག་ཏ་མ་
ས་མ་ཡེ་ཛ་ཞེས་པའི་གཤམ་དུ་ས་པ་རི་ཛ་ཧཱུཾ་བཾ་ཧོ་ཞེས་བཏགས་ལ་སྤྱན་དྲངས་ལ་
གཉིས་མེད་དུ་བསྲེ། དེ་ནས་དབང་བསྐུར། མཆོད་པ། བསྟོད་པ། བདུད་རྩི་མྱང་
།
དེ་ནས་བསྐྱེད་པ་རིམ་པའི་ཏིང་ངེ་འཛིན་བསྒོམས་ལ་བཟླས་པ་བྱའོ། །
དེ་ནས་བསྲེག་རྫས་དབུལ་བ་ནི། དེ་བ་པི་ཙུའི་གཤམ་དུ། ཨོཾ་བཛྲ་ཨ་ལ་
མ་ཧཱ་བུ་ཏ་ཛ་ལ་ཡ་སརྦ་དུཥན་སྨི་ཀུ་རུ་ཧཱུྃ་ཕཊ་ཞེས་པས་མར་དང་ཏིལ་དང་ཡམ་
ཤིང་ལ་སོགས་པ་དབུལ། དེ་བཞིན་དུ་འཁོར་རྣམས་ལ་ཨཱ་གྷོ་རི་གྷོ་ཨ་ཧཱུྃ་སྭཱ་ཧཱའི་
གཤམ་དུ་ཨ་ལ་བཏགས་ལ་དབུལ་དེས་གཞན་རྣམས་འགྲེའོ། །དེ་ཡང་གཙོ་བོ་
ལ་བརྒྱ་རྩ་བརྒྱད་ཕུལ་ན་འཁོར་ལ་ཉེར་གཅིག །གཙོ་བོ་ལ་བཅུ་གཅིག་ཕུལ་ན་
248 302



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
འཁོར་ལ་བདུན་བདུན་ཙམ་དབུལ་ལོ། །དེ་ལྟར་ཡང་ལེའུ་བཅུ་བཞི་པ་ནས། ལྟོ་
བའི་གནས་སུ་བསྲེག་ལུགས་བྱ་ཞེས་པ་དང་ལྷག་པའི་ཚེ་ན་མཆོག་གིས་མཆོད་
ཞེས་གསུངས་སོ། །
དེ་ནས་ཡང་མཆོད། བསྟོད་པ། འཕྲིན་ལས་བཅོལ་ནི། ཨགྷོ་དུ་ན་པྲ་ཏི་
ཚེ་དམ་ཞེས་པའི་སྔགས་འདི་བརྗོད་པས་བཅོམ་ལྡན་འདས་དཔལ་དགྱེས་པ་ རྡོ་
རྗེའི་ལྷ་ཚོགས་འཁོར་དང་བཅས་པས། བདག་ཅག་དཔོན་སློབ་འཁོར་དང་བཅས་
པའི་ནད་དང་གདོན་ལ་སོགས་པ་མི་མཐུན་པའི་ཕྱོགས་ཐམས་ཅད་ཞི་བར་མཛད་
དུ་གསོལ་བར་འོང་ངོ་
། །
དེ་ནས་ཡེ་ཤེས་གཤེགས་དམ་ཚིག་ཐུགས་ཀར་བསྡུ། དེ་ནས་བསྲེག་རྫས་
ལྷག་མ་མེ་ལྷ་ལ་བསྐྱར་ཏེ་སྦྱིན་སྲེག་བྱ། དེ་ནས་མཆོད་བསྟོད་ལ། མེ་ལྷ་ལ་
འཕྲིན་ལས་བཅོལ་བ་ལ། ཨརྒྱུ་དུ་སཾ་པྲ་ཏིད་ཚེ་དཾབུ་ཛ་བྷ་བན་ཧ་ན་པྲ་སིད་དམ་
མེ་ཞེས་བརྗོད་པས་དྲང་སྲོང་ཆེན་པོ་མེ་ལྷ་འཁོར་དང་བཅས་པ་ཁྱོད་ཀྱིས་བདག་
ཅག་འཁོར་དང་བཅས་པའི་ནད་དང་གདོན་ལ་སོགས་པ་མི་མཐུན་པའི་ཕྱོགས་
ཐམས་ཅད་ཞི་བར་མཛད་ཏུ་གསོལ། དགེ་བའི་ཕྱོགས་ཐམས་ཅད་ཟླ་བ་ཡར་གྱི་
ངོ་བཞིན་དུ་འཕེལ་བར་མཛད་དུ་གསོལ་བྱ་བར་འོང་གསུངས།
དེ་ནས་ཡེ་ཤེས་གཤེགས་པ་ནི། དེ་ལ་འདི་ནི་མཉེས་པར་བྱེད་པའི་དམ་
ཚིག་གོ་ཞེས་པ་མི་ལྷའི་ཡེ་ཤེས་གཤེས་པ། ཨཱི་ཁྱོད་ཀྱིས་སེམས་ཅན་དོན་ཀུན་
མཛད་ཞེས་པ་ལ་སོགས་པའི་གཤམ་དུ་མུ། ཞེས་བརྗོད་པས་ཡེ་ཤེས་གཤེགས།
དམ་ཚིག་མི་དམིགས་པར་བསྒོམ། རང་ཧེ་རུ་ཀ་ཞལ་གཅིག་ཕྱག་གཉིས་པའི་ང་
རྒྱལ་གྱིས་ཨིནྡའི་ཏར་ཆོག་བཞིན་གཏོར་མ་གཏང་། རྡོ་རྗེའི་གླུ་བླང་
། སྨོན་ལམ་
248 -303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གདབ། ཡི་གེ་བརྒྱ་པ་བཟླས། སྦྱིན་སྲེག་བྱས་པའི་ཐལ་ཕྱེ་སོལ་ཕྱེད་དང་བསྲེ་
རྫས་དམན་མ་ཐམས་ཅད་སྣོད་གཅིག་ཏུ་བསྡུས་ནས་རོམ་མོའི་སྒྲ་དང་བཅས་པས་
ཆུ་བོ་ཆེན་པོར་དོར་ན་ཕན་ཡོན་དཔག་ཏུ་མེད་པ་གུར་ལེའུ་བཅུ་པ་ན་ཡོད་དོ། །
དེ་རྣམས་རྒྱུད་ཀྱི་ཆིངས་ བྱས་པའི་ནང་དུ་བསྡུ་ན། མཚམས་ཀྱི་ལྷ་མོ་
བཞིས་གླུས་བསྐུལ་བ་དང་
། སྐུ་གསུང་ཐུགས་བྱིན་གྱིས་བརླབ་པའི་སྔགས་དང་
།
སྐྱེ་མཆེད་བྱིན་གྱིས་བརླབས་པས་རྟོག་པས་རྟོག་པ་འཇོམས་པ་དང་
། དམ་ཚིག་
གསོ་ཞིང་བསྐང་པའི་དོན་དུ་ཚོགས་འཁོར་དང་སྦྱིན་སྲེག་བྱ་བ་དང་
། བསྐྱེད་རིམ་
གྱི་དཀྱིལ་འཁོར་གྱི་འཁོར་ལོ་བསྒོམས་པའི་ཕན་ཡོན་དང་ལྔ་རང་བཞིན་གྱི་རྒྱུད།
སྒྲོལ་མའི་སྒྲུབ་ཐབས་ལས་ཚོགས་དང་བཅས་པ། ཤེས་རབ་ཕ་རོལ་ཕྱིན་མ་ཤེས་
རབ་སྤེལ་བ། འཕྲིན་ལས་བཞིའི་སྦྱིན་སྲེག་གསུམ་འབྲས་བུའི་རྒྱུད། རྡོ་རྗེ་སློབ་
དཔོན་གྱི་མཚན་ཉིད། སློབ་མས་སློབ་དཔོན་ལ་བསྟོད་ཅིང་གསོལ་བ་གདབ་པ།
སློབ་དཔོན་གྱིས་བགེགས་ལ་བཀའ་བསྒོ་བ། ཐིག་གདབ་པ། དེའི་སྔོན་དུ་ས་སྦྱང་
བ། རྡུལ་ཚོན་བྲི་ཞིང་མཚན་མ་དགོད་པ་དང་དྲུག་གཞིའི་རྒྱུད་དུ་བསྡུའོ། །
ད་ནི་ལེའུའི་མཚན་བསྟན་པ་ནི། བཞེངས་པ་དང་ནི་ལྷ་མོ་བཞིས་གླུས་
བསྐུལ་བས་འབྲས་བུའི་ཧེ་རུ་ཀར། ལས་སྣ་ཚོགས་ཀྱི་སྦྱོར་བ་ནི་ཆོས་ཚན་མི་འདྲ་
བོ་བཅུ་གཉིས་པོ་དེ་ལ་མིང་བཏགས། སྦྱིན་སྲེག་གི་ཆོ་ག་བསྟན་པ་ནི་འོག་མ་དེ་
ལ་མིང་བཏགས། ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་བའོ། །
བརྒྱད་པ་ནི་ གྲངས་ནི་གནས་ གཞན་ནོ། །ཟླ་བའི་ སྒྲོལ་ མ་ ལས་ ལེའུ་
བརྒྱད་པའོ།།
ད་ནི་ལེའུ་དགུ་པ་འདི་ལ་གསུམ་ལས་སྡུད་པ་པོས་མཚམས་སྦྱར་བ་ནི།
248-304



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དེ་ནས་ནི་ལེའུ་བརྒྱད་པའི་འོ། །རྒྱལ་པོ་རྡོ་རྗེ་འཛིན་ནི་སྟོན་པ། རྡོ་རྗེ་སེམས་པ་ནི་
དཔལ་ དགྱེས་ པ་ རྡོ་ རྗེའོ། །རབ་གནས་ནི་ཧེ་བཛྲའི་ རབ་གནས་སོ། །རབ་ཏུ་
གནས་པ་འདི་ལ་ལྔ་སྟེ། རབ་ཏུ་གནས་པའི་དབྱེ་བ། སྒྲ་འཇུག་པའི་རྒྱུ་མཚན། མ་
བྱས་པའི་སྐྱོན། བྱས་པས་ཕན་ཡོན། ཇི་ལྟར་བྱ་བའི་རིམ་པའོ། །རབ་ཏུ་གནས་
པའི་དབྱེ་བ་ལ་སྐུ་གསུང་ཐུགས་ཀྱི་རྟེན་གསུམ་མོ། །སྒྲ་འཇུག་པའི་རྒྱུ་མཚན་ནི་
པྲ་སྟི་ཧ་ན་ཞེས་པ་དུས་ཡུན་རིང་དུ་གནས་པའམ་བཟང་པོར་གནས་པའོ། །མ་
བྱས་པའི་སྐྱོན་ནི་རྟེན་དེ་ལ་མི་མ་ཡིན་གྱི་བདག་ཏུ་བཟུང་ནས་བཀྲ་མི་ཤིས་ཤིང་
ཞོལ་མི་དྲོ་བའོ། །བྱས་པའི་ཕན་ཡོན་བཀྲ་ཤིས་ཤིང་ཞལ་དྲོ་བའོ། །ཇི་ལྟར་བྱ་
བའི་རིམ་པ་ལ་རྒྱས་བསྡུས་ཏེ་ཁྱད་པར་གཞན་དུ་ཤེས་པར་བྱའོ། །འཇིག་རྟེན་
ལུགས་རྗེས་རྟོགས་བྱས་ནས་ཞེས་པ་དོན་དམ་དུ་རབ་གནས་མི་དགོས་ཀྱང་
འཇིག་རྟེན་པ་རྣམས་ན་རེ་ཁོང་གི་རྟེན་དེ་ལ་རབ་གནས་མ་བྱས་བཀྲ་མི་ཤིས་ཟེར་
བ་དེའི་དོན་དུ་བྱའོ། །སྒྲུབ་པོ་རང་ཡང་ངའི་འདི་ལྷ་བཟོ་ངན་པས་རྐང་པའི་འོག་
ཏུ་བཅུག་པས་འདི་ལ་རབ་གནས་ཞིག་མ་བྱས་ན་མཆོད་གནས་རང་དུ་མི་རུང་
སྙམ་པའི་དོན་དུ་རབ་གནས་བྱའོ། །དོན་དམ་པར་རབ་གནས་ཀྱི་རྒྱུ་དང་རབ་
གནས་ཀྱི་མཁན་པོ་ལ་སོགས་པ་གང་ཡང་མ་གྲུབ་སྟེ། བདེ་བར་གཤེགས་པའི་
བྱིན་རླབས་མེད་ན་ཡི་གེ་དང་རི་མོ་ལ་སོགས་པ་ཡང་མི་འཆགས་སོ། །རྟག་ཏུ་
གསུངས་པར་གྱུར་པའོ་ནི་ཀུན་རྫོབ་ཏུ་རབ་གནས་བྱེད་དགོས་ཞེའོ། །
ད་ནི་ལེའུའི་གཞུང་ལ་ཆོས་བདུན་ལས། དང་པོ་རབ་ཏུ་གནས་པའི་ཆོ་ག་
ནི། དང་པོ་རིག་པ་གཟུང་བྱས་ནས་ཞེས་པ་སྟོན་ཏེ། བརྟག་པ་ཕྱི་མའི་ལེའུ་དང་
པོ་དང་འདི་གཉིས་ལོག་ནས་རབ་གནས་ཀྱི་ཆོ་ག་ལམ་དུ་སློང་། དེ་ལ་རྡོ་རྗེ་སློབ་
248 -305



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
དཔོན་གྱི་མཚན་ཉིད་དང་ལས་ལ་སོགས་པ་དེ་དབང་བསྐུར་དང་འདྲ
། སློབ་
དཔོན་མཚན་ཉིད་དང་ལྡན་པ་དེས་དང་པོ་བསྙེན་པ་བྱེད་པ་ལ་ཆགས་ཅན་ནི་
ལས་རྒྱ། ཆགས་བྲལ་ཡིན་ན་གྲོགས་ཤེས་རབ་དང་ལྡན་པ་གཅིག་དང་གཉིས།
དང་པོ་རིག་པ་གཟུང་བྱས་ནས་ཞེས་པའི་ཚིག་བཞིས་བསྒྲུབ་པའི་གྲོགས་མཆོག་
དང་སགཉིས་ཀྱིས་རྡོ་རྗེའི་དྲིལ་བུ་འཛིན་པས་སྔོན་དུ་བསྙེན་པ་ཞག་གསུམ་མམ་
ལྔའམ་བདུན་བྱེད་པ་ལ། བརྟག་པ་དང་པོའི་ལེའུ་བཅུ་པ་ནས། འཁོར་ལོ་བདག་
པོ་བཟླས་པ་འབུམ། དཀྱིལ་འཁོར་ཅན་གྱི་དེ་བཞིན་ཁྲི་ཞེས་བཤད་པས་གཙོ་བོ་
ལ་འབུམ་འཁོར་རྣམས་ལ་ཁྲི་ཚོ་རེ་བྱའོ། །
དེ་ནས་ནུབ་དང་པོ་སའི་ཆོ་ག་བྱེད་པ་ལ་ཡང་དང་པོ་རིག་པའི་ཚིག་
བཞིས་གྲོགས་ཤེས་རབ་དང་ལྡན་པ་དེ་དང་གཉིས་ཀྱིས་རྡོ་རྗེ་དྲིལ་བུ་འཛིན་པས་
ས་བརྟག་པ། བསླང་པ། སྦྱང་པ། གཟུང་པ་ལྔ་བྱ། དེ་ནས་ནུབ་གཉིས་པ་སྟ་གོན་
གྱི་སྔོན་དུ་དཀྱིལ་འཁོར་གྱི་བགེགས་བསལ་བའི་རིམ་པ་བྱེད་པ་ལ་སློབ་དཔོན་
དཀྱིལ་འཁོར་གྱི་དབུས་སུ་སྟན་ནང་ཚངས་ཅན་གྱི་སྟེང་དུ་འདུག་སྟེ་བསྐྱེད་རིམ་
ཡན་ལག་དྲུག་ལྡན་དུ་བསྒོམས་བཟླས་པ་བརྒྱ་རྩ་བརྒྱད་ཙམ་བྱས། དེ་ཟིན་པའི་
བརྡ་ གཅིག་བྱས་ པས་ གྲོགས་ཤེས་ རབ་ དང་ལྡན་པ་བཞིས་ ཕྱོགས་བཞི་ནས་
མཆོད་བསྟོད་གསོལ་བ་གདབ་པ་ལ་ཡང་རྡོ་རྗེ་དྲིལ་བུ་འཛིན་པས་བྱའོ། །དེར་
འཁོར་རྣམས་ཞལ་ལམ་ཐུགས་ཀར་བསྡུས་ལས་གཙོ་བོ་ཡང་ཧེ་རུ་ཀ་ཕྱག་གཉིས་
པར་བསྒྱུར་ལ་མིག་རྐང་བྱིན་གྱིས་བརླབས་ལ་ཧེ་རུ་ཀའི་ང་རྒྱལ་བསྐྱེད། དེ་ནས་
བྱང་ཤར་མཚམས་སུ་སོང་ནས་བགེགས་ལ་བཀའ་བསྒོ་བ་བྱེད་པ་ལ་ཡང་ལག་པ་
རྡོ་རྗེ་གསོར་བྱེད་ཅིང་ཞེས་སོ། །དེ་ནས་དཀྱིལ་འཁོར་གྱི་བགེགས་བསལ་བའི་
248-306



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རིམ་པ་བྱེད་པ་ནི་སྤྲོས་པ་ལ་དགའ་ན་གུར་ལེའུ་བཅུ་བཞི་པ་ལྟར་བྱ། སྤྲོས་པ་ལ་
མི་དགའ་ན་བརྟག་པ་དང་པོའི་ལེའུ་བཅུ་པ་བཞིན་ཧེ་རུ་ཀ་འཇིགས་པའི་གར་
དང་། བདག་མེད་མ་དགྱེས་པའི་གར་གྱིས་རྡོ་རྗེ་དྲིལ་བུ་འཛིན་ པས་དཀྱིལ་
འཁོར་གྱི་བགེགས་བསལ་ལོ། །
དེ་ནས་ལྷ་སྟ་གོན་བྱ་བ་ནི་སློབ་དཔོན་གྱི་གདན་རྣམས་བཏུལ། རྡོ་ཕྱགས་
ལ་སོགས་པས་སྟང་སྟབས་བྱས་པའི་ས་རྡུལ་རྣམས་ཕྱགས། དེ་ནས་ཆང་དང་
བདུད་རྩི་ལྔ་བསྲེས་པས་མཎྜལ་ཟླུམ་པོ་ཞིག་བྱས། དེར་དྲིའི་ཐིག་ལེ་དང་། མེ་
ཏོག་གི་ཚོམ་བུ། སྤོས་ཀྱི་རེང་བུ་ལ་སོགས་པ་ལྷ་གྲངས་དང་མཉམ་པར་བཤམ།
སྙིང་པོ་ཚིག་ཙམ་ལ་རྟེན་གཞལ་ཁང་བརྟེན་པ་ལྷ་དང་བཅས་པ་བསྐྱེད་ལ་ཡེ་ཤེས་
གཉིས་ མེད་ དུ་ བསྲེ། མཆོད་ པས་ མཆོད། བསྟོད་ པས་ བསྟོད་ ལ། གསོལ་ བ་
བཏབ་ལ་གཞག་གོ །
དེ་ནས་བུམ་པ་སྟ་གོན་བྱེད་པ་ལ། ཐོ་རངས་སྒྲ་ནི་སྤངས་པ་ན་ཟེར་ཀྱང་
།
སྲོད་ལ་མི་ཐམས་ཅད་སིམ་གྱིས་ཉལ་བའི་དུས་སུ། བུམ་པ་ཉིད་ནི་ལྷག་གནས་བྱ་
ཞེས་པ
པ་དང་པོ་བུམ་པ་རྣམས་ཕྱི་ནང་མེད་པར་བཀྲུས་གུར་གུམ་གྱི་དུད་པས་
བདུག། ཉུངས་དཀར་གྱིས་བགེགས་བསྐྲད་ལ། མཚན་མ་བཏབ་པ་དང་། བུམ་
པ་རྒྱན་ཆོས་སུ་གཞུག་པ་ནི། མགུལ་པ་རས་ཟུང་གིས་དཀྲིས་ཏེ་ཞེས་པ་རས་ཁ་
ཚར་མ་ཉམས་པ་རེ་རེའི་མགུལ་ཆིངས་བྱ། རིན་ཆེན་སྨན་གྱིས་ཡོངས་སུ་དག་
ཞེས་པ་རིན་པོ་ཆེ་ལྔ། སྨན་ལྔ། འབྲུ་ལྔ། སྙིང་པོ་ལྔ། དྲི་ལྔ། མཐའ་ཆུ་དང་འོ་མ་
བསྲེས་པས་ཀྱང་དགང་ངོ༌། །ཤིང་རྩེ་མོའི་ཆ་ལས་བྱུང་བ་འབྲས་བུ་ཅན་གྱི་ཁ་
རྒྱན་བྱའོ། །
248 -307



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེ་ནས་བུམ་པ་རྣམས་གདན་གྱི་སྟེང་དུ་ལྷ་དགོད་པའི་གོ་རིམ་བཞིན་
བཀོད་ལ། དང་པོ་བུམ་པ་སྟོང་ཉིད་དུ་བསྒོམ་ཧཱུཾ་ལས་རིན་པོ་ཆེའི་བུམ་པར་
བསྐྱེད། དེའི་ནང་དུ་ལྷ་བསྐྱེད། ཡེ་ཤེས་སྤྱན་དྲངས་ནས་གཉིས་མེད་དུ་བསྲེ།
མཆོད་བསྟོད། བཟླས་པ་བྱས་ལ་བུམ་པའི་ལྷ་བདུད་རྩི་ཆུ་རྒྱུན་དུ་བཞུ་ལ་གཞག་
གོ །སྦྱིན་སྲེག་དང་སའི་ལྷ་མོ་སྟ་གོན་དུ་གནས་པ་བྱེད་པར་འདོད་ན་ཕྱི་མའི་ལེའུ་
དང་པོ་བཞིན་བྱའོ། །དེ་ནས་རབ་གནས་ཀྱི་ཡོན་བདག་སྟ་གོན་དུ་གནས་པ་བྱ་སྟེ་
རྒྱས་པར་དབང་བསྐུར་བཞིན་བྱའོ། །
ད་སྔགས་འདི་རྣམས་ལ་ཇོ་བོ་ཁ་ཅིག་རིགས་བསྡུས་ཀྱི་བུམ་པ་བྱིན་གྱིས་
བརླབ་པ་ཡིན་ཟེར་ཏེ་ཤིན་ཏུ་འབྲེལ་ཆེ། དེ་ཡང་རིགས་བསྡུས་ཀྱི་རབ་གནས་
བྱེད་པའི་དུས་སུ་མི་བསྐྱོད་པའི་བུམ་པར་མི་བསྐྱོད་པ་བསྐྱེད་ནས་སྔགས་ཨོཾ་ཌ་བ་
བི་ཙུ་ཞེས་པས་བརྟན་པར་བྱེད། དེ་བཞིན་དུ་རྣམ་སྣང་གི་བུམ་པར་རྣམ་སྣང་
བསྐྱེད་ནས་མོ་ཧ་ར་ཏིས། རིན་འབྱུང་གི་བུམ་པར་དྷེ་ཤ་ར་ཏིས། སྣང་མཐའིབུམ་
པར་ར་ག་ར་ཏིས། དོན་གྲུབ་ཀྱི་བུམ་པར་དོན་གྲུབ་བསྐྱེད་ནས་ཨོཾ་བཛྲ་ར་ཏིས་
བརྟན་པར་བྱེད་ཟེར་ཏེ་གཞུང་ཐད་སོ་ལྟ་ན་ཤིན་ཏུ་བདེ་སྟེ་བླ་མ་མི་གསུངས། ཇོ་
བོ་ནཱ་རོ་མི་ཏྲི་གཉིས་སྐུ་གསུང་ཐུགས་བྱིན་གྱིས་བརླབ་པའི་སྔགས་ཡིན་གསུངས།
དེ་ལ་གུར་བརྟག་གཉིས་ནས་སྐུ་གསུང་ཐུགས་བྱིན་གྱིས་བརླབ་ལུགས་མི་འདྲ་བ་
གསུམ་བཤད་པ་ལ་ཇོ་བོ་མེ་ཏྲི་འདེམ་ཀ་ཡིན་གསུངས། ནཱ་རོ་པ་གང་ཟག་སྤྲོས་པ་
ལ་དགའ་མི་དགའ་ཡིན་གསུངས། གང་ཟག་ཤིན་ཏུ་བསྡུས་པ་ལ་དགའ་ན་བརྟག་
པ་དང་པོའི་ལེའུ་གཉིས་པ་བཞིན་ཡི་གེ་འབྲུ་གསུམ་གྱིས་བརླབ། དེ་བས་ཨེན་
གཅིག་སྤྲོས་པ་ལ་དགའ་ན་གུར་ལེའུ་བཞི་པ་བཅུ་གཉིས་པ་བཞིན་མཁའ་སྤྱོད་ས་
248-308



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྤྱོད་བདག་མེད་མ་གསུམ་གྱིས་བརླབས་ལ་ལེའུ་བརྒྱད་པའི་སྔགས་ཁེ་ཙི་ར། བྷུ་
ཙི་ར། པ་ཏ་ལ་ཝ་སི་ནི་གསུམ་གྱིས་བརྟན་པར་བྱ། ཤིན་ཏུ་སྤྲོས་པ་ལ་དགའ་ན་
འདི་བཞིན་དུ་སྤྱི་བོར་རྣམ་སྣང་མགྲིན་པར་སྣང་མཐའ། སྙིང་གར་མི་བསྐྱོད་
གསུམ་བསྒོམས་པ་སྔགས་གསུམ་པོ་འདིས་བརྟན་པར་བྱ་གསུངས། ཨོཾ་དེ་བ་པ་
ཙུ་ཞེས་པ་འདིས་བདག་རང་ལྷའི་སྐུར་བསྐྱེད་པ་ལ་བྱིན་གྱིས་བརླབ། ཨོཾ་མོ་ཧ་ར་
ཏི་ཞེས་པས་སྤྱི་བོར་རྣམ་སྣང་བསྐྱེད་ལ་བྱིན་གྱིས་བརླབ། ༀ་དྷེ་ཤ་ཞེས་པ་སྙིང་
གར་མི་བསྐྱོད་པ་བསྐྱེད་ལ་བརླབ། ཨོཾ་ར་ག་ཏིས་མགྲིན་པར་སྣང་མཐའ་བསྐྱེད་
ལ་བྱིན་གྱིས་བརླབ་བོ། །ཨོཾ་བཛྲ་ར་ཏི་ཞེས་པ་དེ་གསུམ་བརྟན་པར་བྱེད་པའོ་
གསུངས། དེ་ཡང་ཨོཾ་བཛྲ་གྷོ་རི་ཞེས་པ་ལ་སོགས་པ་འདི་ལ་ཁ་ཆེ་ལེགས་མི་ཀ་ར་
ནི་བུམ་པའི་ལྷ་ལ་ཡེ་ཤེས་གཞུག་པའི་སྔགས་ཡིན་གསུངས་ཟེར། དེ་ཡང་བདེའོ། །
ནཱ་རོ་མི་ཏྲི་གཉིས་རིགས་བསྡུས་ཀྱི་ཡེ་ཤེས་སྤྱན་དྲངས་པའི་སྔགས་ཡིན་
གསུངས། གོང་ལེའུ་ལྔ་པ་དྲུག་པ་བཞིན་རིགས་བསྡུས་ཀྱི་མངོན་རྟོགས་བསྒོམ་
པའི་དུས་སུ་ཡེ་ཤེས་སྤྱན་དྲངས་ནས་མཆོད་བསྟོད་ལ་དགུག་གཞུག་བྱ་བ་ནི། ཨོཾ་
བཛྲ་ཧོ་ར་ཨ་ཀར་ཤ་ཡ་ཛཱ་ལ་སོགས་པའོ། །འདི་ནི་ཡེ་ཤེས་དགུགས་པའི་ཆོ་གའོ་
ཞེས་སོ། །
ད་ཡང་གོང་རབ་གནས་ཀྱི་འཕྲོར་སྦྱར་ཏེ། དེ་ལྟར་བུམ་པ་སྟ་གོན་ལ་
སོགས་པ་བྱས་ནས། རབ་གནས་ཀྱི་ཡོན་བདག་སྟ་གོན་བྱ། ནང་པར་ཐོ་རངས་
ཁ་རྨི་ལམ་དྲི། དེ་ནས་སྟ་གོན་གྱི་ལྷ་ནམ་མཁའ་ལ་བཏེགས་ནས་ཐིག་གི་ཆོ་གས་
ཐིག་བཏབ་ལ་ཚོན་གྱི་ཆོ་གས་ཚོན་བྲི་བ་ནི་ཕྱི་མའི་ལེའུ་དང་པོ་ནས། དཀྱིལ་
འཁོར་དམ་པ་བཞེངས་པ་དང་ཞེས་སོ། །
248 -~-309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧།
དེ་ནས་ དཀྱིལ་ འཁོར་ གྱི་ གནས་ཉེ་བར་བརྒྱན་ པ་ བྱ། དཀྱིལ་ འཁོར་
བསྒྲུབ་སློབ་དཔོན་བདག་འཇུག་བྱ་སྟེ་ཡོན་ཏན་བདག་ལ་དབང་ཇི་ཙམ་ཞིག་
བསྐུར་ བ་ གཅིག་ དཀྱིལ་ འཁོར་ གྱི་ ལྷ་ ལ་བསླང་། དེ་ནས་ཡོན་བདག་ དཀྱིལ་
འཁོར་དུ་གཞུག་ཅིང་ལྷ་ངོ་བསྟན་ནས་དབང་ཇི་ཙམ་འདོད་པ་ཞིག་བསྐོར་རོ། །དེ་
ནས་རབ་ཏུ་གནས་པའི་རྒྱུ་སྟ་གོན་བྱ་བ་ནི་ཕྱི་མའི་ལེའུ་དང་པོ་ནས། སྟ་གོན་ལ་
སོགས་བྱས་ནས་ནི་ཞེས་སོ། །
འདིར་ནི་ལྔ་དང་ཞེས་པ་དཀྱིལ་འཁོར་གྱི་ལྷོ་ཕྱོགས་སུ་ཁྲུས་པའི་སྟེགས་
བུ་ཁྲུ་གང་པ་གཅིག་བྱ་དེའི་སྟེང་དུ་རས་སེར་པོ་དྲི་མ་མེད་པ་བཏིང་དེར་རབ་ཏུ་
གནས་པའི་རྒྱུ་དེ་བཞུགས་ལ། ཤཱག་ཐུབ་ཀྱི་ལུགས་སྐུ་ལྟ་བུ་ལ་མཚོན་ན་དང་པོ་
ཁྲོ་བོའི་དྲག་སྔགས་གཅིག་གིས་བགེགས་བསྐྲད་ལ་དེ་ནས། བའི་ལྔ་ནི་བའི་ཆུ།
ལྕི་བ། ཁ་ཆུ། མར། འོ་མ་ལྔས་བཀྲུ། དེ་ནས་འདག་ཆལ་ལྔ་ནི་སུག་པ། བུ་ཐོག །
རོ་ལྕགས། རོམ་ཉེ་བ། ཉེ་ཤིང་པ་ལྔས་བཀྲུ། ཤིང་ཤུན་ལྔ་ཕྱི་ཏི་ཨ་མྲ། བྱང་ཆུབ་
ཤིང་
། པ་ལ་ཤ། ཨུ་དུམ་འབར་བ་ལྔས་མི་ངོ་ལྷུང་ལྷུང་ཕྱི། དྲི་ལྔའི་རྣམ་པའི་ཁྱད་
པར་ གྱིས་ཞེས་པ་ཙན་དན། ག་བུར། གུར་གུམ། བླ་རྩི། ཛ་ཏི། ལྔ་པོ་དུར་བའི་
སྤྱིར་གྱིས། སྐུ་གཟུགས་ལ་ནི་བྱུག་པར་བྱ་ཞེས་པ་ཤིན་ཏུ་དག་པར་བཀྲུས་ལ་བྱུག་
གོ །
དེ་ནས་རབ་གནས་ཀྱི་རྒྱུ་དེ་སྟོང་པ་ཉིད་དུ་བསྒོམ། བསྲུང་འཁོར། ཆོས་
འབྱུང་། འབྱུང་བ་རིམ་རྩེགས། གཞལ་ཡས་ཁང་། ཨ་ན་ལས་རྒྱས་གདབ། དེར་
མངོན་བྱང་ལྔས་གང་ཡིན་ཡང་ཧེ་བཛྲ་ཡབ་ཡུམ་དུ་བསྐྱེད། མཁའ་གསང་བྱིན་
གྱིས་བརླབ། འཁོར་གྱི་ལྷ་མོ་བརྒྱད་བསྐྱེད། འབྲས་བུ་ཆོས་བཅུ་ལ་དྲི་ཟ་ཉེ་བར་
248 -310



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཞུགས་པ་བྱ། མཚམས་ཀྱི་ལྷ་མོ་བཞིས་གླུས་བསྐུལ། ཆོ་གསུམ་གྱིས་འབྲས་བུའི་
ཧེ་རུ་ཀ་ཡབ་ཡུམ་བཞེངས། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ།
ཡེ་ཤེས་སྤྱན་དྲངས་ནས་གཉིས་སུ་མེད་པར་བསྲེ། དབང་བསྐུར། ཨ་བེ་ཤེ་ཀའི་
རྒྱས་གདབ་བྱ། མཆོད་པ་ནི། མཆོད་ཡོན་ལ་སོགས་མངོན་བཞིན་བྱ། ཞེས་པ་
མཆོད་ཡོན་ཞབས་བསིལ་སྔོན་དུ་འགྲོ་བའི་ཕྱིའི་མཆོད་པ་དང་། གྷོ་རི་ལ་སོགས་
པ་ནང་གི་མཆོད་པ་དང་
། གསང་བ་རྙོམ་བ་ནིའི་མཆོད་པ་རྣམས་ཀྱིས་མཆོད་ལ།
སུ་ཙ་བཛྲའི་རྒྱས་གདབ་བྱ། བསྟོད་པ་རྒྱས་བསྡུས་ཅི་རིགས་པས་བསྟོད་ལ། རུ་
སྟི་བཛྲས་རྒྱས་གདབ། གཏོར་མ་གཅིག་ལ་བདུད་རྩི་མྱངས་ལ། ཨ་མྲྀ་ཏའི་རྒྱུས་
གདབ་བྱ།
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམས་ལ། བཟླས་པ་བརྒྱ་
རྩ་བརྒྱད་ཙམ་བྱ། དེ་ནས་སྐུ་གཟུགས་དེའི་ཡེ་ཤེས་གཤེགས་དམ་ཚིག་ཐུགས་
ཀར་བསྡུས་ལ། སྐུ་གཟུགས་དེ་རྡུལ་ཚོན་གྱི་དཀྱིལ་འཁོར་ལ་རྒྱབ་བསྟན་ལ་རས་
སེར་པོ་དྲི་མ་མེད་པ་ཞིག་གིས་གཡོགས་ལ་གཞག་གོ །
དེ་ལྟར་སྲོད་ལ་རྒྱུ་སྟ་གོན་བྱས་ནས། ནང་པར་ཐོ་རངས་ཁ་སྤྱན་འབྱེད་ཀྱི་
ཆོ་ག་དངོས་བྱེད་པ་ལ། ཕྱིས་ཀྱང་སྦྱོར་བ་དེ་ཉིད་ཀྱིས་ཞེས་པ་ཡང་བའི་རྣམ་ལྔ་
དང་འདག་ཆལ་ལྔས་བཀྲུ། ཤང་ཀུན་ལྔས་ཕྱི། དྲི་རྣམ་པ་ལྔས་བྱུག་པ་ལ་ཐོ་
རངས་བྱུགས་ཏེ་ཞེས་སོ། །བྱིན་གྱིས་བརླབ་ཞེས་པ་ཡང་སྐུ་གཟུགས་དེ་སྟོང་པ་
ཉིད་ཏུ་བསྒོམ། བསྲུང་འཁོར། ཆོས་འབྱུང་
། འབྱུང་བ་རིམ་རྩེགས། གཞལ་ཡས་
ཁང་། མངོན་བྱང་ལྔས་རབ་གནས་ཀྱི་རྒྱུ་དེ་ཧེ་བཛྲ་ཡབ་ཡུམ་དུ་བསྐྱེད། མཁའ་
གསང་བརླབ། འཁོར་ལྷ་མོ་བརྒྱད་བསྐྱེད། དྲི་ཟ་ཉེར་བར་ཞུགས། ཀླུས་བསྐུལ།
248 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
འབྲས་བུའི་ཧེ་རུ་ཀ་ཆོ་ག་གསུམ་གྱིས་བཞེངས།
དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། མིག་
སོགས་ལ་ནི་གཏི་མུག་སོགས་ཞེས་པ་མིག་ཏུ་མོ་ལས་གཏི་མུག་རྡོ་རྗེ་མ་དཀར་མོ།
རྣ་བར་དྷེ་ལས་ཞེ་སྡང་རྡོ་རྗེ་མ་ནག་མོ། སྣར་མཾ་ལས་སེར་སྣ་རྡོ་རྗེ་མ་སེར་མོ། ལྕེ་
ལ་རཾ་ལས་འདོད་ཆགས་རྡོ་རྗེ་མ་དམར་མོ། །དཔྲལ་པར་ཨི་ལས་ཕྲག་དོག་རྡོ་རྗེ་
མ་ལྗང་ཁུ། སྙིང་གར་ཨ་ལས་རེག་བྱ་རྡོ་རྗེ་མ་སྔོན་མོ། །རྡོ་རྗེ་གསུམ་ནི་གནས་
གསུམ་དགོད་ནི་སྤྱི་བོར་ཨོཾ་ལས་སྐུ་རྡོ་རྗེ། མགྲིན་པར་ཨ་ལས་གསུང་རྡོ་རྗེ། སྙིང་
གར་ཧཱུྃ་ལས་ཐུགས་རྡོ་རྗེ་གསུམ་བསྐྱེད་ལ་ལེའུ་བརྒྱད་པའི་སྔགས་གྱིས་བརྟན་
པར་བྱ། དེ་ནས་ཡེ་ཤེས་སྤྱན་དྲངས་ལ། ཕྱི་མའི་ལེའུ་དང་པོ་ནས། ནམ་མཁར་
ཞུགས་ པའི་ སངས་ རྒྱས་ ཀུན་ ཞེས་ པ་ དང་། འདིར་ རང སྙིང་ ཡེ་ ཤེས་ གནས་
བསམས་ཞེས་པ་ཐུགས་ཀའི་ས་བོན་ལས་འོད་ཟེར་སྤྲོས་ནས་ཡེ་ཤེས་ཀྱི་དཀྱིལ་
འཁོར་སྤྱན་དྲངས་པའོ། །སངས་རྒྱས་རྣམས་ནི་ནང་བཞུགས་ཏེ་ཞེས་པ་ཚད་ཅན་
དང་ཚད་མེད་དོ། །ཚད་ཅན་ཧེ་བཛྲ་ལྷ་དགུ། ཚད་མེད་ཕྱོགས་བཅུའི་སངས་རྒྱས་
དང་བྱང་ཆུབ་སེམས་དཔའ་དཔག་ཏུ་མེད་པ་བསྟིམ་པའོ། །
དེ་ནས་དབང་བསྐུར་བ་ནི། རང་བདག་ཉིད་ཀྱི་དབང་བསྐུར་ཞེས་པ་ཏིང་
ངེ་འཛིན་ གྱིས་ནམ་མཁའ་ན་མར་ལྷ་མོ་བདུད་རྩི་བུམ་ཆུ་ཐོགས་པས་དབང་
བསྐུར་བར་བསྒོམ། དངོས་སུ་གཙོ་བོའི་བུམ་པར་འཁོར་གྱི་བུམ་ཆུ་ཐམས་ཅད་
བསྡུས་ལ་བུམ་པ་ལག་ཏུ་ཐོགས་ཏེ། རབ་གནས་ཀྱི་རྒྱུ་དེ་མི་བསྐྱོད་པར་བསྐྱེད་ལ་
ཆུའི་དབང་བསྐུར། རིན་འབྱུང་དུ་བསྐྱེད་ལ་དབུ་རྒྱན། སྣང་མཐར་བསྐྱེད་ལ་རྡོ་
རྗེར། དོན་གྲུབ་ཏུ་བསྐྱེད་ལ་དྲིལ་ བུ། རྣམ་སྣང་དུ་ བསྐྱེད་ལ་མིང་
། དབང་ དེ་
248 -312



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྣམས་བརྟན་པར་བྱེད་པ་བརྟན་ཞུགས་ཀྱི་དབང་དང་དྲུག་པོ་དེ་བསྐུར་ལ། ལེའུ་
བདུན་པའི་སྔགས་ཀྱིས་སྔགས་ཀྱིས་རྒྱས་གདབ་བོ། །
དེ་ནས་མཆོད་པ་ནི། མཆོད་པ་ལ་སོགས་རིམ་པས་བརྩམ་ཞེས་མདོར་
བསྟན། དེ་རྒྱས་པར་བཤད་པ་ནི། རིམ་གྱིས་ཞེས་པ་མཆོད་ཡོན་ཞབས་བསིལ་
སྔོན་དུ་འགྲོ་བའི་མཆོད་པ་ལྔ་དང་
། ལྷ་མོ་བརྒྱད་དང་
། འདོད་ཡོན་ལྔ་དང་། ནང་
གི་མཆོད་པ་གྷོ་རི་ལ་སོགས་པ་དང་། གསང་བ་ཌ་བི་ནིས་མཆོད་པའོ། །མཆོད་
པའི་ལྷ་མོ་སྤྲོ་ཞེས་པ་མཆོད་པ་ཐམས་ཅད་ཐུགས་ཀ་ནས་ལྷ་མོ་སྤྲུལ་ཞིང་སྤྲོ་བའོ། །
དེ་ལྟར་ཕྱི་ནང་གསང་བ་ཐམས་ཅད་ཀྱིས་མཆོད་ལ། ལེའུ་བདུན་པའི་སྔགས་ཀྱིས་
རྒྱས་གདབ་བོ། །དེ་ནས་བསྟོད་པ་བྱ་བ་ལ། བསྟོད་པ་རྒྱས་པ་གུར་ལེའུ་བཅོ་ལྔ་
པ་ན། བསྡུས་ པ་ བརྒྱད་ པ། ཤིན་ཏུ་ བསྡུས་ པ་ ལེའུ་ འདི་ནས་སོ། །བྱང་ཆུབ་
སེམས་མཆོག་བསམ་བྱས་ནས་ཞེས་པ་དེ་ཁོ་ན་ཉིད་ཀྱི་ཉམས་དང་ལྡན་པའོ། །
སངས་རྒྱས་ནི་དཀྱིལ་འཁོར་གྱི་ལྷའོ། །བསྟོད་པ་ཡང་དག་བརྩམ་ནི་ཡོན་ཏན་གྱི་
སྒོ་ནས་བསྟོད་པའོ། །དངོས་པོ་ཀུན་གྱི་རང་བཞིན་ནི་བརྟན་གཡོ་ཐམས་ཅད་ལ་
ཁྱབ་པའོ། །གང་གིས་ཁྱབ་ན། སྟོང་ཉིད་སྙིང་རྗེ་དབྱེར་མེད་དེས་ཁྱབ་བོ། །དེ་
གང་ན་ཁྱོད་ནི་རྣལ་འབྱོར་མའི་ཚོགས་ཀྱིས་ཡོངས་སུ་བསྐོར་ཞེས་པ་ནས། ཧེ་རུ་
ཀ་དཔལ་མཉེས་ལྡན་ཐུགས་རྗེ་ཞེས་པའི་བར་གྱིས་བསྟོད་པ་ལེའུ་བདུན་པའི་
སྔགས་ཀྱི་རྒྱས་གདབ་བྱའོ། །
དེ་ནས་ཡེ་ཤེས་བདུད་རྩི་ རབ་སྦྱོར་ཞེས་པ་བདུད་རྩི་མྱང་པའི་མདོར་
བསྟན། རྒྱས་པར་བཤད་པ་ནི། སྙིང་རྗེ་ཡི་གེ་རབ་བླངས་ལའོ་ཞེས་པ་བྱིན་གྱིས་
བརླབ་པའོ། །དེ་ཇི་ལྟར་བརླབ་ན། རྡོ་རྗེ་དཀྱིལ་འཁོར་བསྒོམ་པར་བྱ་ནི་ཡཾ་ལས་
248 -313



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རླུང་གི་དཀྱིལ་འཁོར། རྡོ་རྗེ་དཀྱིལ་འཁོར་དབུས་གནས་པར་ཟེར་ཡང་རླུང་གི་
སྟེང་དུ། དེ་ནས་རྡོ་རྗེ་ཕུང་པོ་བསྒོམ་ནི་མེའི་དཀྱིལ་འཁོར་གྲུ་གསུམ་པ་བསྒོམ་པ་
ནི། རྡོ་རྗེ་སྨིན་བྱེད་བསམ་པར་བྱ། ཞེས་སོ། །
དེའི་སྟེང་དུ་ཨ་ལས་ཐོད་པ་ཕྱི་དཀར་ནང་དམར་བ་གཏོར་རྫས་ཤ་ལྔ་
བདུད་རྩི་ལྔར། སྟེང་དུ་ཟླ་ཕྱེད་རྡོ་རྗེ་ཞིག་བསམ། ཡཾ་ལས་རླུང་བྱུང་རཾ་ལས་མེ་
སྦར་བས་ཤ་ལྔ་བདུད་རྩི་ལྔ་ཁོལ་སླངས་པས་ཟླ་ཕྱེད་རྡོ་རྗེ་ནས་ཡེ་ཤེས་བདུད་རྩི་
ཕབ་དམ་ཚིག་ཡེ་ཤེས་དབྱེར་མེད་དུ་འདྲེས་པར་བསམས་ལ། ཨོཾ་ཨ་ཧཱུཾ་ཞེས་ལན་
གསུམ་བརྗོད་ལ་བརྟན་པར་བྱ། རྡོ་རྗེ་ལྕེའི་སྦྱོར་བ་ཡིས་ཞེས་པ་ལྷ་ཐམས་ཅད་ཀྱི་
ལྔགས་ལ་རྡོ་རྗེ་ནས་ཀྱི་འབྲུ་ཙམ་བསམ་པའོ། །སངས་རྒྱས་རྣམས་ནི་རབ་ཏུ་སྟེ་
ཞེས་པ་དེ་ལ་འོད་ཟེར་ཙོང་གི་སྦྲུམ་མ་ལྟ་བུ་བྱུང་ནས་དེས་དྲངས་ནས་གསོལ་བས་
མཉེས་པར་བསྒོམ། རྡོ་རྗེ་སྔགས་ཀྱིས་ཚིམ་པར་བྱ་ཞེས་པ་ལེའུ་བདུན་པའི་ཨ་མྲྀ་
ཏས་རྒྱས་གདབ་བོ། །དེ་སུས་གསུངས་ན་བཅོམ་ལྡན་འདས་ཞེས་པ་དྲུག་པ་རྡོ་རྗེ་
འཆང་གིས་དེ་སྐད་ཅེས་བཀའ་སྩལ་ཏོ། །དེ་ནས་བསྐྱེད་པ་རིམ་པའི་ཏིང་ངེ་འཛིན་
བསྒོམས་ལ་དེ་བ་པི་ཙུ་བརྒྱ་རྩ་བརྒྱད། རྟེན་འབྲེལ་གྱི་སྙིང་པོ་བརྒྱ་རྩ་བརྒྱད།
གེ་བརྒྱ་པ་བརྒྱ་རྩ་བརྒྱད་བཟླས་ཏེ་གསུམ་བརྟན་པར་བྱེད་པའི་ཆོས་སོ། །
དེ་ནས་ལྷ་གང་ཡིན་དུ་བསྒྱུར་བ་ནི། རྡོ་རྗེ་སེ་གོལ་སྦྱོར་བ་ཡིས། །རྡོ་རྗེ་
སེམས་དཔའ་སྒོམ་པར་བྱ་ཞེས་པ་མཚོན་པ་སྟེ་གང་ཡིན་དུའོ། །དེ་ཡང་ཤཱཀ་ཐུབ་
ཀྱི་ལུགས་མ་ལྟ་བུ་ཡིན་ན། ཨོཾ་མུ་ནེ་མུ་ནེ་ཡེ་སྭཱ་ཧཱ་ཞེས་སེ་གོལ་གྱི་སྒྲ་དང་བཅས་
པས་ད་ལྟ་ཧེ་བཛར་ཡོད་པ་དེ་ཤཱཀ་ཐུབ་སྐུ་གསར་གྱི་བརྟན་པ་ཕྱིས་པ་ལྟ་བུ་ཞིག་
ཏུ་བསྒྱུར། རྡོ་རྗེ་སེམས་པའི་སྐུ་ཡིན་ན་ཨོཾ་བཛྲ་སཱ་ཏཱ་ཧཱུྃ་ཞེས་པས་རྡོ་རྗེ་སེམས་
ཡི་
248 -314



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པར་བསྒྱུར། སྒྲོལ་མའི་སྐུ་ལྟ་བུ་ཡིན་ན་ཨོཾ་ཏ་རེ་ཏུད་ཏ་རེ་སྭཱ་ཧཱས་སྒྲོལ་མར་
བསྒྱུར། གླེགས་བམ་ལྟ་བུ་ཡིན་ན་ཨཱ་པྲད་ཉེ་ཕྲད་ཉེ་ཞེས་པས་བཀའ་དྲི་མ་མེད་
པའི་ཚོགས་ཐམས་ཅད་གསུང་ཡིག་འབྲུར་བསྒྱུར་རོ། །ལྷ་ངོ་མི་ཤེས་པ་བྱུང་ན་རྡོ་
རྗེ་ཆོས་སུ་བསྒྱུར་བ་གདམས་ངག་ཡིན་གསུངས། སྐུ་གསུང་ཐུགས་ཀྱི་རྟེན་གང་
ཡིན་ཡང་ཐུན་མོང་དུ་བྱ་རྒྱུ་ཚན་གཅིག་ཡོད་དེ། གསེར་གྱི་ཐུར་མ་ཐོགས་པ་སྤྱན་
དབྱེ་བ་ཞལ་དབྱེ་བ་ཞལ་དབྱེ་བའི་ཚུལ་དུ་བྱ། གསེར་གྱི་རྣ་བྲུས་བརྙན་དང་
ཤངས་བྲུ་བའི་ཚུལ་དུ་བྱའོ། །
ཁྱད་པར་དུ་སྤྲུལ་པ་སྐུའི་ཆ་ལུགས་ཡིན་ན་དབུ་སྐྲ་བཞར་བའི་ཚུལ་དུ་བྱ།
ཆོས་ གོས་ དང་། ཤམ་ཐབས་དང་། ལྷུང་བཟེད་ དང་། ཆུ་ ཚགས་རྣམས་འབུལ་
བའི་ཚུལ་དུ་བྱ། བྱང་ཆུབ་སེམས་དཔའི་ཆ་ལུགས་ཡིན་ན་དབུ་སྐུ་བཤད་པའི་
ཚུལ་དང་ཁབ་དང་གྲི་གུ་དང་རིན་པོ་ཆེའི་རྒྱན་སེ་མོ་དོ་ལ་སོགས་པ་མཁོ་བའི་ཡོ་
བྱད་རྣམས་དབུལ་ལོ། །གདུང་རྟེན་ལྟ་བུ་ཡིན་ན་བྲེ་དང་དར་དཔྱངས་ལ་སོགས་
པ་གཟུགས་པའི་ཚུལ་དུ་བྱས་ཏེ། སྔགས་དང་ཚིགས་སུ་བཅད་པ་རབ་གནས་ཆོ་
ག་བཞིན་ནོ། །དེ་རྣམས་བྱེད་པའི་དུས་སུ་ཡིད་ཆེས་པའི་ཡན་ལག་ཏུ་ཡོན་བདག་
རྩར་གཞག །མཆོད་པ་སྔར་ནས་བཤམས་པ། ཚན་གཅིག་ཀྱང་ཡོད་སོ་མེ་ཚན་
གཅིག་ཀྱང་བཤམས་ལ་ཡོན་བདག་ལ་མཆོད་པའི་རྗེས་གནང་སྦྱིན། དངོས་སུ་
མཆོད་པ་བྱེད་དུ་གཞུག །བསྟོད་པ་དང་ཕྱག་དང་བསྙེན་བཀུར་ཅི་ནུས་བྱེད་དུ་
གཞུག་གོ །དེ་ནས་སློབ་དཔོན་གྱིས་གུར་གྱི་ལེའུ་བཅུ་དྲུག་པ་བཞིན་དུ་དམ་ཚིག་
གི་མགོན་ པོ་བསྐྱེད་ཡེ་ཤེས་ ཀྱི་མགོན་པོ་སྤྱན་དྲངས་ལ་བསྟིམ། ཤ་ཁྲག་སྣ་
ཚོགས་ཀྱི་གཏོར་མ་ཕུལ་ལ་ཁོ་ལ་ཆོས་སྐྱོང་པའི་སྲུང་མར་གཏད་གཉེར་བཅོལ་ལ་
248 -315



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧)
གཞག་གོ །དེ་ལྟར་བརྟག་པ་ཕྱི་མའི་ལེའུ་དང་པོ་དང་འདི་གཉིས་བསྡེབས་ནས་
རབ་ཏུ་གནས་པའི་ཆོ་ག་གཞན་ལ་རག་མི་ལས་པར་ལམ་དུ་སློང་པའོ། །
ད་ནི་ལྷ་གནད་ལ་དབོབ་པའི་ན། དེ་ཡང་བརྟག་པ་ཕྱི་མའི་ལེའུ་གཉིས་པ་
ལྟར་གང་ཟག་བརྩོན་འགྲུས་ཅན་ཞིག་ཟླ་བ་རིལ་པོ་གསུམ་དང་ཞག་བདུན་ན་
སངས་རྒྱ་བ་ལ། དེར་སངས་མ་རྒྱས་ན་རྣམ་པར་རྟོག་པ་ཤས་ཆེ་བ་ཡིན་པས་དོན་
དམ་གྱི་ལྷ་ལ་དོན་དམ་གྱི་ཕུར་པ་བརྡེག་པ་ནི། གོང་ལེའུ་གཉིས་པ་བཞིན་ཡིད་ཀྱི་
ཕྱག་རྒྱའི་ཆོས་འབྱུང་དུ་ཧེ་བཛྲ་ལྷ་དགུ་བསམ། དེ་ལས་གྷོ་རི་ལྕགས་སྐྱུ་ཐོགས་པ་
ལ་སོགས་པ་སྤྲོས་ལ་བུདྡྷ་བོ་དེ་རྣམས་སྤྱན་དྲངས་ལ་གསོལ་བ་ལན་གསུམ་
བཏབ་ལ། དེ་ནས་དགུག་གཞུག་བྱ་དེའི་དུས་སུ་རང་གི་གསང་བའི་རྡོ་རྗེ་རྡོ་རྗེ་
ཕུར་པའི་རྣམ་པར་བསམས་ནས་ཆོས་འབྱུང་གི་ལྷ་ལ་བཏབ་པར་བསམ། ངག་ཏུ་
སྔགས་རྒྱུ་རོ་དྷུ་ར་ལ་སོགས་པ་བརྗོད་ཏིང་ངེ་འཛིན་གྱིས་ལྷ་ཚོགས་འོད་ཕུང་དུ་
ལྡེམ་ཞུ་བར་བསམས་ལ། དངོས་སུ་བོ་དེ་ ཕྱི་རོལ་དུ་བཏོན་ལ་མེད། དེ་ནས་
བསྒྲུབ་པ་ཞག་བདུན་བསྐྱར་ནས་བྱས་པས་སྐུ་བཞིའི་བདག་ཉིད་ཏུ་སངས་རྒྱའོ། །
དེའི་དོན་ནི་སངས་རྒྱས་འགྲུབ་པར་འདོད་རྣམས་ཀྱི་ཞེས་པ་ཚེ་གཅིག་གིས་སངས་
མ་རྒྱས་ནའོ། །རྩེ་མོ་ལྔ་ནི་ངེས་བཅིངས་པ་ཞེས་པ་རང་གི་གསང་བ་རྡོ་རྗེ་རྡོ་རྗེ་
ཕུར་པར་བསམ་པ། ནམ་མཁའི་དབྱིངས་ཀྱི་དབུས་གནས་པར་དངོས་སམ་ཡིད་
ཀྱི་མུ་ཏྲའི་ཆོས་འབྱུང་དུ་ལྷ་དགུ་བསམ་པ། སངས་རྒྱས་ཕུར་གདབ་གནད་ལ་བོར་
ནི་གསང་བ་རྡོ་རྗེ་རྡོ་རྗེ་ཕུར་པར་བསམས་ནས་ལྷ་ལ་གདབ་པའོ། །དུས་ནམ་གྱི་
ཚེ་ན། དེ་ཚེ་དངོས་གྲུབ་མི་སྟེར་ན་ཞེས་པ་ཟླ་བ་གསུམ་དང་ཞག་བདུན་ན་སངས་
མ་རྒྱས་ནའོ། །གནས་གང་དུ་ན། ཆོས་འབྱུང་གྲོང་ཁྱེར་ཉམས་དགའ་བར་ཞེས་པ་
248 -316



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དངོས་སམ་ཡིད་ཀྱི་ཕྱག་རྒྱའི་བྷ་གར་ལྷ་དགུ་བསྐྱེད་དགུག་གཞུག་བྱ་བ། རྡོ་རྗེ་
སོར་མོ་རབ་སྦྱོར་བ་ནི་རང་གི་གསང་བའི་རྡོ་རྗེ་རྩེ་ལྔ་ལ་དེས་ཆོས་འབྱུང་གི་ལྷ་ལ་
བཏབ་པས། རྡོ་རྗེ་སེམས་པ་ཡིན་ཡང་འཇིགས་པར་འགྱུར་ན་གཞན་ལྷ་ཅི་སྨོས་
ཞེའོ། །དེའི་ཚེ་ངག་ཏུ་སྔགས་ཨོཾ་དྷུ་ར་དྷུ་ར་ཚིན་དྷ་ཚིན་དྷ་ཧཱུྃ་ཧཱུྃ་ཞེས་པ་བརྗོད།
ཏིང་ངེ་འཛིན་གྱིས་ལྷ་ཚོགས་འོད་ཕུང་དུ་ལྡེམ་ཞུ་བར་བསམས་ལ་དངོས་སུ་བྱང་
སེམས་ཐིག་ལེ་ཕྱི་རོལ་དུ་བཏོན་ལ་མེད། དེ་ནས་སྒྲུབ་པ་ཞག་བདུན་བསྐྱོར་ནས་
བྱས་པས་སྲོད་ལ་བདུད་བཏུལ་ནས་ཐོ་རངས་ཁ་སྐུ་བཞིའི་བདག་ཉིད་ཏུ་སངས་
རྒྱའོ། །དེ་ནི་ལྷ་གནད་ལ་བོར་བ་ཏེ། དེ་སུས་གསུངས་ན། རྡོ་རྗེ་ཆེན་པོ་རྡོ་རྗེ་ཕུར་
པས་དེ་སྐད་ཅེས་བཀའ་སྩལ་ཏོ། །
ད་ནི་དཀྱིལ་འཁོར་གྱི་གཙོ་བོ་བཞིའི་སྐུ་མདོག་དང་མཚན་མ་བསྟན་པ་ནི།
དེའང་འབྲས་བུའི་ཧེ་རུ་ཀའི་བཞེངས་ལུགས་ལེའུ་དགུ་པ་ན་འོང་ཟེར་བ་
བ་འདི་
ལགས་ སོ། །མི་བསྐྱོད་པའི་ལེའུ་བཞི་པར་བསྟན། རིགས་བཞི་པོའི་འདི་ནས་
སྟོན་ཏོ། །མ་མོའི་དཀྱིལ་འཁོར་དབུས་གནས་པར་ནི་འཁོར་ཌཱ་ཀི་མ་བརྒྱད་ཀྱི་
དབུས་ནའོ། །རྟ་མགྲིན་རབ་ཏུ་བསྒོམ་བྱ་སྟེ་ཞེས་པ་སྣང་མཐའོ། །ཕྱག་རྒྱ་ཆེན་པོ་
རབ་སྦྱར་ཕྱིར་ནི་ལྷ་ཡབ་ཡུམ་ཞལ་སྦྱར་དུ་བསྒོམ་པའོ། །དབུ་རྒྱན་ལ་ནི་རྡོ་རྗེ་
ཆོས་ཟེར་བ་ཡང་འོག་ན། དབུ་ལ་པད་མ་དམར་པོ་འཆང་ཞེས་པ་པད་མ་དམར་
པོ་ནས་ཙམ་པ་ཞིག་གིས་དབུ་བརྒྱན་པའོ། ཁ་དོག་དམར་པོ་ནི་སྐུ་མདོག་གོ །
སྟོབས་པོ་ཆེ་ནི་ཁྲོ་བོའི་སྐུའོ། །ལྷ་བརྐྱང་པའམ་ན། གོས་དཀར་མོ་དང་གཉིས་
མེད་སྦྱོར་ཞེས་པ་ཡབ་ཡུམ་ཞལ་སྦྱར་རོ། །བཅུ་དྲུག་ཕྱག་གིས་རྣམ་བརྒྱན་པ་ནི་
སྟོང་པ་ཉིད་བཅུ་དྲུག་གི་རྟགས་སུའོ། །གཡས་པའི་ཞལ་ནི་ནག་པོ་སྟེ། གཡོན་པ་
248-317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཟླ་ཟེར་དྲི་མེད་འདྲ་ནི་དཀར་པོའོ། །
དང་པོ་དམར་པོ་ནི་རྩ་ཞལ། ལྷག་མའི་ཞལ་ནི་བུང་བ་མཚུངས་ནི་བུང་
པའི་འཕོངས་བཞིན་དུ་ནག་ལྷིང་ངེ་བའོ། །ཞལ་བརྒྱད་པ་ནི་རྣམ་ཐར་སྒོ་བརྒྱད་
ཀྱི་རྟགས། ཞབས་བཞི་པ་ནི་བསྡུ་དངོས་བཞིས་སེམས་ཅན་དོན་བྱེད་པའི་རྟགས་
སོ། །བདུད་བཞི་པ་ལ་རབ་གནོན་ཅིང་ནི་བྷ་ག་བན་གྱི་ཞབས་བཞིས་བདུད་བཞི་
གན་རྐྱལ་དུ་བསྐྱེལ་བའི་སྙིང་གར་ཆིར་ཆིར་ནོན་པ། རྡོ་རྗེ་ཆོས་ནི་འོད་ཆེན་ལྡན་
ནི་སྣང་མཐའི་སྐུ་སྤྲོ་བསྡུ་དང་བཅས་པ། བདུད་བཞི་པོ་ལ་རབ་གནོན་ཅིང་ནི་
ཞབས་བཞིས་སོ། །འདོད་ཆགས་ཆེན་པོ་ རྗེས་ ཆགས་པ་ནི་ཞེན་པ་མེད་པའི་
འདོད་ཆགས་ཆེན་པོའོ། །ཕྱག་མཚན་ལེའུ་ལྔ་པར་བཤད་པས་འདིར་མི་སྟོན་ནོ། །
མ་མོའི་དཀྱིལ་འཁོར་དབུས་གནས་པ་ནི་ཌཱ་ཀི་མ་བརྒྱད་ཀྱི་དབུས་ནའོ། །རྡོ་རྗེ་
སྣང་མཛད་ནི་རྣམ་སྣང་ངོ་
། །དབུ་རྒྱན་རྡོ་རྗེ་འཛིན་པ་བསམ་ནི་འོག་ན། དབུ་ལ་
ཆོས་ཀྱི་འཁོར་ལོ་འཆང་ནི་འཁོར་ལོ་དཀར་པོ་ནས་ཙམ་པའི་དབུ་རྒྱན་ནོ། །
ཁ་དོག་ནི་སྐུ་མདོག་དཀར་པོ། འབར་བ་ཆེ་ནི་མེ་རི་མེ་དཔུང་
། བཅུ་དྲུག་
ཕྱག་ལ་ནི་ཕྱག་བཅུ་དྲུག་པ་ལ་ཞལ་བརྒྱད་པ། ཞབས་བཞི་པ། འཇིགས་མཛད་
པ་ནི་ཁོར་བོའི་སྐུ། འཇིགས་པ་ཡང་ནི་ཞེས་པ་བདུད་བཞི་ལ། འཇིགས་མཛད་
ནི་བྷ་ག་བན་གྱིས་སོ། །ལྷ་བརྐྱང་པའམ་ན། སྤྱན་དང་གཉིས་མེད་སྦྱོར་བ་ཡིས་
ཞེས་པ་ཡབ་ཡུམ་ཞལ་སྦྱར། འདོད་ཆགས་ཆེན་པོ་རྗེས་སུ་ཆགས་ནི་ཞེན་པ་མེད་
པའི་དང་པོའི་ཞལ་ནི་ཞེས་པ་རྩ་ཞལ་དཀར་པོ། གཡས་ཞལ་ནག་པོ་གཡོན་ཞལ་
དམར་པོ། ལྷག་མ་རྣམས་ནི་བུང་བ་མཚུངས་ཞེས་པ་ནག་ལྷང་ངེ་བའོ། །ཕྱག་
མཚན་ལེའུ་ལྔ་པར་བསྟན་ཏོ། །མ་མོའི་དཀྱིལ་འཁོར་ནི་འཁོར་ཌ་ཀི་མ་བརྒྱད་ཀྱི་
248-318



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབུས་སུའོ། །རྡོ་རྗེ་ཉི་མ་རྣམ་པར་བསྒོམ་ནི་རིན་འབྱུང་ངོ་
། །དབུ་རྒྱན་རྡོ་རྗེ་རིན་
ཆེན་བསམ་ནི་རིན་འབྱུང་ལ་འོག་ན། ཡིད་བཞིན་ནོར་བུ་སྤྱི་བོར་འཆང་ནི་རིན་པོ་
ཆེ་ནས་ཙམ་པའོ། །རྡོ་རྗེ་གཟི་བརྗིད་འབར་བ་ཆེ་ནི་མཚན་བཟང་པོ་སོ་གཉིས་
དཔེ་བྱད་བཟང་པོ་བརྒྱད་ཅུས་བརྒྱན་པའོ། །
ཕྱག་བཅུ་དྲུག་པ་ལ་ཞལ་བརྒྱད་པ། ཞབས་བཞི་པ་ལ། འཇིགས་མཛད་
པ་ནི་ཁྲོ་བོའི་སྐུ། གཙོ་མ་གསེར་གྱི་ཁ་དོག་འདྲ་ནི་སྐུ་མདོག་སེར་པོ། དང་པོའི་
ཞལ་ནི་སེར་པོ་སྟེ་ན་རྩ་ཞལ། ཞལ་གཡས་པ་སྔོན་པོའི་རྣམ་པ་མཚུངས། གཡོན་
པ་ཟླ་བ་བཟང་པོའི་འོད་ནི་དཀར་པོ། ལྷག་མ་རྣམས་ནི་བུང་བ་མཚུངས་ནི་ནག་
ལྷིང་ངེ་བའོ། །མ་མོའི་དཀྱིལ་འཁོར་དབུས་གནས་པ་ནི་ཌཱ་ཀི་མ་བརྒྱད་ཀྱི་དབུས་
ན། རྟ་མཆོག་རྣམ་པར་བསྒོམ་པར་བྱ་ནི་དོན་གྲུབ། དབུ་རྒྱན་རལ་གྲི་འཛིན་པར་
བསམ་ནི་འོག་ན། གྲུབ་པའི་རལ་གྲི་སྤྱི་བོར་འཆང་ནི་ཞེས་པ་རལ་གྲི་ནས་ཙམ་
མོ། །མདོག་ནི་ཨུཏྤལ་ལྗང་སེར་ལྡན་ནི་ལྗང་སྔོན་ནམ་ལྗང་སེར། རྣམ་པ་ཞལ་
བརྒྱད་པ་ལ་ཞལ་བཞིར་ལྡན་པ། བཅུ་དྲུག་ཕྱག་གིས་རྣམ་པར་མཛེས་པ། དང་
པོའི་ཞལ་ནི་ལྗང་ཁུ་སྟེ་ནི་རྩ་ཞལ། རྟའི་གཟུགས་ཏེ་འཇིགས་མཛད་པ་ནི་རྩ་ཞལ་
རྟ་ཞལ་དུ་གསལ། གཡས་པའི་ཞལ་ཁ་དོག་ནག་པོ་ལ། གཡོན་པ་ཟླ་བ་དྲི་མེད་
འདྲ་ནི་དཀར་པོ། ལྷག་མ་རྣམས་ནི་བུང་བ་མཚུངས་ཏེ་ནག་པོ། རྡོ་རྗེ་ཉི་མ་ནི་
རིན་འབྱུང་
། རྟ་མཆོག་ནི་དོན་གྲུབ་བོ། །དེ་གཉིས་ཀྱི་ཡུམ་སྒྲོལ་མའི་གཟུགས་
ཅན་ཕྱག་རྒྱ་འདིའོ་ཞེས་པ། སྒྲོལ་མ་ལ་ཡབ་གཉིས་ཡོད་པའི་དཔང་པོ་གུར་ལེའུ་
དགུ་པས་བྱེད་ཟེར་བ་དེ་འདི་ལ་དགོངས། ལྷ་མོ་རྣམས་ནི་ཕྱག་གཉིས་བརྗོད་ནི་
ཐུན་མོང་གི་ཆོས་ཏེ་ཡུམ་བཞི་པོ་ཐམས་ཅད་ཞལ་གཅིག་ཕྱག་གཉིས་པ་གཡས་པ་
248 319



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གྲི་གུག་གཡོན་ཐོད་པ་ཁ་ཊཾ་ག་མཚན་ཁུང་དུ་བཅུག་པར་མཐུན་པའོ། །
ད་ནི་རིགས་ལྔའི་དཀྱིལ་འཁོར་དུ་ཞུགས་པའི་སློབ་མས་སློབ་དཔོན་ལ་
ཡོན་དབུལ་བ་བསྟན་པ་ནི། དགྱེས་པ་རྡོ་རྗེ་ནི་མི་བསྐྱོད་ཧེ་བཛྲའི་དཀྱིལ་འཁོར་
དུ་སློབ་མ་ལ་དབང་བསྐུར་ན། རལ་གྲི་དག་ནི་རྟག་པ་ཉིད་ཞེས་པ་ཡོན་དུ་རལ་
གྲི་འབུལ། འགྱུར་ཁ་ཅིག་ནི་གྲི་གུག་དང་ནི་ཐོད་པ་དབུལ་ཟེར། དེ་བཞིན་དུ་མེ་
ལོང་བརྟག་པ་ལའོ་ཞེས་པ་རྣམ་སྣང་གི་དཀྱིལ་འཁོར་དུ་སློབ་མ་དབང་བསྐུར་ནི་
མེ་ལོང་དབུལ། བཟང་པོའི་གོས་ནི་རྟ་མགྲིན་ཏེ་ཞེས་པ་སྣང་མཐའི་དཀྱིལ་འཁོར་
དུ་སློབ་མ་དབང་བསྐུར་ན་གོས་བཟང་པོ་དབུལ། གསེར་ཆེན་རྡོ་རྗེ་ཉི་མ་ཞེས་པ་
རིན་འབྱུང་གི་དཀྱིལ་འཁོར་དུ་སློབ་མ་དབང་བསྐུར་ན་གསེར་དབུལ། རྟ་མཆོག་
ལ་ནི་རྟ་ཉིད་དོ་ཞེས་པ་དོན་གྲུབ་ཀྱི་དཀྱིལ་འཁོར་དུ་སློབ་མ་དབང་བསྐུར་ན་རྟ་
དབུལ། ཅིའི་ཕྱི་དབུལ་ན། སངས་རྒྱས་འབྲས་བུ་འདོད་པ་ཡིས། ཡོན་གྱི་མཆོག་
ནི་རྟག་པ་ཉིད་ན་དུས་རྒྱུན་དུ་དབུལ་ཞེའོ། །སུ་ལ་དབུལ་ན། བླ་མ་ལ་ནི་རྟག་
པར་དབུལ་ཞེས་སོ། །
བླ་མ་ལ་ཕུལ་བ་ལ་ཕན་ཡོན་ཅི་ཡོད་ན། དེ་ཉིད་ནི་བླ་མ། བདེ་གཤེགས་
རྡོ་རྗེ་སེམས་ནི་མི་བསྐྱོད་པ་ལ་ཡོན་ཕུལ་བ་དང་བླ་མ་ཡོན་ཕུལ་བ་ཚོགས་གསོག་
པར་མཉམ་དེས་འགྲེའོ། །དེ་བཞིན་དུ་སྐལ་བཟང་ཐུབ་པ་ནི་རྣམ་པར་སྣང་མཛད་
དང་མཉམ། སྐལ་བཟང་འཇིག་རྟེན་དབང་ཕྱུག་ནི་སྣང་མཐའ། དཔལ་ལྡན་སྐལ་
བཟང་ཉི་མ་ནི་རིན་འབྱུང་
། རྟའི་རྒྱལ་པོ་ཉིད་ཀྱང་ངོ་ཞེས་པ་དོན་གྲུབ་དང་མཉམ་
ཞེའོ། །དོན་ལ་ཏ་ཐཱ་རིགས་ལྔ་དང་སྔ་མ་གཉིས་ཚོགས་གསོག་པར་མཉམ་ཞེས་
པའོ། །
248 320



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
ད་ནི་རིགས་ལྔའི་བཟླས་པའི་སྔགས་བསྟན་པ་ནི། དེ་ཡང་གོང་ལེའུ་དྲུག་
པར་བསམ་གཏན་ལྡན་པས་སྔགས་སུ་བཟླས་ཞེས་པ་བཟླས་པའི་ཏིང་ངེ་འཛིན་
བཞི་བཤད། བཟླས་པའི་སྔགས་ལེའུ་དགུ་པ་ནས་འོང་བྱས་པ་དེ་འདི་ཡིན། དེ་
ནས་རྒྱལ་པོ་རྡོ་རྗེ་འཛིན་ནི་སྟོན་པ། སྐུ་གསུམ་རྡོ་རྗེ་མཆོག་འཛིན་པ་ནི་སྐུ་གསུམ་
དབྱེར་མེད་ཀྱི་སྟོན་པའོ། །རྡོ་རྗེ་སེམས་པ་ནི་མི་བསྐྱོད་ཧེ་བཛྲ། དམ་ཚིག་ནི་
སྔགས་སྔགས་གསུང་པ་ལས་མི་འདའ་བས་རམ་མཆོག་རབ་པོ། །མངའ་བདག་
གིས་ནི་འདི་སྐད་གསུང་ཞེས་པ་སྡུད་པ་པོས་མཚམས་སྦྱར་བའོ། །སྔོན་འབྱུང་དུ་
སྟོན་པ་མི་བསྐྱོད་པའི་བསྐྱེད་རིམ་ཞུགས་ནས། རྗེས་འཇུག་ཏུ་མི་བསྐྱོད་པར་
བསྒོམས་ནས་སྔགས་དངོས་ནི། ཨོཾ་དྷ་ར་དྷ་ར་ལ་སོགས་པའོ། །དེ་ནས་སྔགས་
ཆེན་པོ་གསུངས་པ་ཞེས་པའི་ཚིག་བཞི་ནི་སྔགས་ཀྱི་ཆེ་བ་གསུངས་པའོ། །དེ་ནས་
བཅོམ་ལྡན་འདས་རྡོ་རྗེ་ཆོས་ཀྱི་འབྱུང་གནས་ཞེས་བྱ་བའི་ཏིང་འཛིན་ལ་སྙོམས་
པར་ཞུགས་སོ། །རྟ་མགྲིན་གྱི་སྔགས་འདི་གསུངས་པ་ནི་སྔོན་འབྱུང་དུ་སྟོན་པ།
རྗེས་འཇུག་ཏུ་སྣང་མཐར་བསྒོམས་ལ་སྔགས་འདི་བཟླས། ཨོཾ་བཛྲ་དྷརྨ་ཞེས་
པའོ། །དེ་ནས་ལ་སོགས་པ་སྔགས་ཀྱི་ཆེ་བའོ། །
དེ་ནས་ཞེས་པ་ལ་སོགས་པ་རྣམ་སྣང་གི་སྔགས་བྱུང་བ་ནི། ཨོཾ་བཛྲ་ཤ་
ཤཱད་ལ་སོགས་པའོ། །དེ་ནས་ཞེས་པ་ཚིག་བཞི་ཆེ་བའོ། །དེ་ནས་ལ་སོགས་པའི་
རིན་འབྱུང་གི་སྔགས་གསུང་པར་དམ་བཅའ་བ། སྔགས་དངོས་ནི། ཨོཾ་བཛྲ་སུརྱ་
སོགས་པ། དེ་ནས་ཞེས་པ་ཚིག་བཞི་ནི་ཆེ་བའོ། །དེ་ནས་བཅོམ་ལྡན་འདས་དོན་
ཡོད་པ་རྡོ་རྗེ་ཞེས་བྱ་བའི་ཏིང་ངེ་འཛིན་པ་སྙོམས་པར་ཞུགས་ཏེ། རྡོ་རྗེ་རྟ་མཆོག་
ནི་དོན་གྲུབ་ཀྱི་སྔགས་འདི་གསུངས་སོ། །ཨོཾ་ཕུ་ཕུ་ཕུ་ཧི་ཧི་ཧི་ཕྲད་ཉ་དྷིག་ཕཊ་
248 -321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྭཱ་ཧཱ། དེ་ནས་ཞེས་པ་ཚིག་བཞིས་ཆེ་བ་བསྟན་ཏོ། །
ད་ནི་ རིགས་ལྔའི་ཕོ་བྲང་གི་དབྱིངས་བསྟན་པ་ནི། འདི་ལ་ཁ་ཅིག་ས་
སྟེགས་ཀྱི་དབྱིབས་ཡིན་ཟེར་ཏེ་བཏགས་ཆོས་ཡིན་ཐིག་ཀྱང་གདབ་ཏུ་མི་བཏུབ་
གསུངས། སངས་རྒྱས་དཀྱིལ་འཁོར་ཟླུམ་པོ་སྟེ་ཞེས་པ་རྣམ་སྣང་གི་པད་མ་འདབ་
བརྒྱད་དབུས་ཀྱི་ལྟེ་བ་དེ་ཟླུམ་ཟླུམ་ཉིས་རྩེག་བྱ། རྡོ་རྗེ་ཅན་མི་བསྐྱོད་པའི་པད་མ་
འདབ་བརྒྱད་དབུས་ཀྱི་ལྟེ་བ་དེ་ཟླ་བ་ཕྱེད་པ་ལྟ་བུ་གཅིག་བྱ། རྡོ་རྗེ་ཆོས་ནི་སྣང་
མཐའི་དབུས་ཀྱི་ལྟེ་བ་དེ་པད་མ་འདབ་བརྒྱད་པ་གཅིག་བྱ། ཉི་མ་ནི་རིན་འབྱུང་
གི་དབུས་ཀྱི་ལྟེ་བ་དེ་རིན་པོ་ཆེ་འབར་བ་ཞིག་ལྟ་བུ་ཞིག་བྱ། དེ་བཞིན་གཤེགས་
པ་ཐམས་ཅད་ཀྱི། རྟ་མཆོག་གྲུ་གསུམ་པར་ རོབ་ཤེས་ནི་དོན་གྲུབ་ཀྱི་པད་མ་
འདབ་བརྒྱད་དབུས་ཀྱི་ལྟེ་བ་དེ་གྲུ་གསུམ་པར་བྱའོ། །
ད་ ནི་ རིགས་རྣམ་ པ་ལྔའི་ཡུམ་བཞིའི་མཚན་ཉིད་བསྟན་ པ་ནི། རྡོ་རྗེ་
སེམས་དཔའི་རྒྱ་ཆེན་ནི་མི་བསྐྱོད་པའི་ཕྱག་རྒྱ་མ་དང་
། དེ་ནས་བརྟག་པའི་རྒྱ་
ཉིད་ནི་རྣམ་སྣང་གི་སྤྱན་མ་དང་
། རྡོ་རྗེ་ཆོས་ཀྱི་རྒྱ་ཆེན་ནི་སྣང་མཐའི་མུ་ཏྲ་མ་གོས་
དཀར་མོ། རིན་ཆེན་ཏོག་གི་འོད་བྱེད་ནི་རིན་འབྱུང་གི་མུ་ཏྲ་མ། རིན་ཆེན་འོད་
ཀྱིས་རྣམ་མཛེས་པ་ཞེས་སོ། །དོན་ཡོད་གྲུབ་པའི་ཕྱག་རྒྱ་རྣམས་ཞེས་པ་སྒྲོལ་
མས་གཙོ་བོ་གཉིས་ཀྱི་ཡུམ་བྱེད་པས་སོ།
།
ཐུན་མོང་གི་ཆོས་ནི། སྟག་གི་པགས་པའི་སྨད་དཀྲིས་ཅན་ནི་སྟག་གི་
པགས་པའི་ཤམ་ཐབས་ཅན་པར་མཐུན། དབུ་སྐྲ་སེར་པོ་གྱེན་དུ་མ་འདྲེས་པར་
བརྗེས་པ་མཐུན། ཆགས་པའི་སྦྱོར་བ་ཐབས་ཐུགས་རྗེ་ཆེན་པོས་འགྲོ་བ་སེམས་
ཅན་གྱི་དོན་ལ་ཆགས་པ་དང་
། ཤེས་རབ་སྟོང་པས་ཆོས་ཉིད་ཀྱི་དོན་ལ་ཆགས་
248 -322



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པའོ། །དོན་ལ་ཐབས་ཤེས་རབ་དབྱེར་མེད་ཀྱི་ལྷ་ཡབ་ཡུམ་ཞལ་སྦྱར་བའོ། །
ལྷའི་སྐུ་ཕྱག་རྒྱ་ཆེན་པོ་རབ་སྦྱོར་ཞེས་པས་སོ། །ཆགས་པ་དམར་པོའི་སྤྱན་གྱིས་
ནི་ཞེས་པ་སྙིང་རྗེས་སེམས་ཅན་ཀ་ཆགས་པའི་བརྡར་སྤྱན་རྩེ་དམར་པོ། གཟིགས་
པ་ནི་གདུལ་བྱ་སེམས་ཅན་ཐམས་ཅད་ལ་གཟིགས་པའི་བསྟར་སྤྱན་རྩེ་དམར་པོ།
སེམས་ཀྱིས་བརྩོན་པར་འབད་ནི་བརྩོན་འགྲུས་དང་བཅས་པའི་སྒོ་ནས་བསྒོམ་
པའོ། །
ད་ནི་ལེའུའི་མཚན་བསྟན་པ་ནི། ལས་སྣ་ཚོགས་པ་ནི་ཆོས་ཚན་མི་འདྲ་བ་
བདུན་སྟོན་པ། རབ་ཏུ་བསྒྲུབ་པར་སྟོན་པ་ནི་མཆོག་དང་ཐུན་མོང་གི་ལས་བསྒྲུབ་
པའོ། །ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་བའོ། །དགུ་པ་ནི་གྲངས་ཀྱི་
གནས་གཞན། །རིན་པོ་ཆེ་ཟླ་བའི་སྒྲོལ་མ་ལས་ལེའུ་དགུ་པའོ།། 11
ད་ནི་ལེའུ་བཅུ་པ་འདི་ལ་གསུམ་ལས། སྡུད་པ་པོས་མཚམས་སྦྱར་བ་ནི།
དེ་ནས་ནི་ལེའུ་དགུ་པ་བཤད་པའི། རྒྱལ་པོ་རྡོ་རྗེ་འཛིན་ནི་སྟོན་པ། སྤྱོད་པའི་
མཚན་ཉིད་བཀའ་སྩལ་ནི་ཧེ་བཛྲའི་རྣལ་འབྱོར་པས་བརྟུལ་ཞུགས་ཀྱི་སྤྱོད་པ་ཇི་
ལྟར་བྱ་བའི་འོ། །རྡོ་རྗེ་ནི་ཧེ་བཛྲ། སྤྱོད་པ་ནི་མུ་ཏྲ་མ་དང་བྲ་སྤྱོད་པ་བྱ་བའི་རིམ་
པའོ། །རྡོ་རྗེ་ནི་ཧེ་བཛྲའི་རྣལ་འབྱོར་པ། ཕྱག་རྒྱ་ནི་མུ་ཏྲ་མ་དང་གཉིས་བརྟུལ་
ཞུགས་ཀྱི་སྤྱོད་པ་རབ་ཏུ་བརྩམ་ཞེའོ། །
དེ་ཡང་སྤྱོད་པ་ལ་གསུམ་ལས། ལས་དང་པོ་པའི་སྤྱོད་པ་གུར་ལེའུ་བཅོ་
ལྔ་པ། བརྟེན་པ་བསམ་པ་བསློབ་པའི་སྤྱོད་པ་ལ་གཉིས་ལས། བསྐྱེད་རིམ་གྱིས་
བརྟག་པ་དང་པོའི་ལེའུ་བཞི་པ་དང༌། གུར་ལེའུ་དྲུག་པའོ། །
རྫོགས་རིམ་གྱིས་བརྟག་པ་དང་པོ་ལེའུ་བདུན་པ་དང་
། གུར་ལེའུ་བཞི་པ་
248 -323



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བཞིན་བྱ། དེ་ལྟར་ཐུན་བཞིར་བསྐྱེད་རྫོགས་བསྒོམས་ཐུན་མཚམས་སུ་ལས་དང་
པོ་པའི་བྱ་བའི་རིམ་པ་བཅུ་དྲུག་པོ་དེ་སྤྱོད་པས་དུས་ཚོད་ཅི་ཞིག་ཙམ་ན། བསྐྱེད་
པའི་རིམ་པ་ལ་བརྟན་པ་ཐོབ། རྫོགས་པའི་རིམ་པ་ལ་རྟགས་ཐོན། དྲོད་ཐོབ་ནུས་
སྙེད་ནས་ རིག་ པ་བརྟུལ་ཞུགས་ ཀྱི་ སྤྱོད་ པ་ བྱེད། དེ་ལ་གསུམ་ལས། སྤྲོས་
བཅས་ཀྱི་ལྷ་མོ་བཅུ་དྲུག་ཁྲིད་སྤྲོས་མེད་ཀྱིས་བརྒྱད། ཤིན་ཏུ་སྤྲོས་མེད་ཀྱིས་ལྷ་
མོ་གཅིག་ཁྲིད་ནས་སྤྱོད་པ་བྱེད་དེ། བརྟག་པ་དང་པོའི་ལེའུ་དྲུག་པ་དང་
། གུར་
ལེའུ་བཅུ་པ་འདི་ནས་སྟོན་ཏོ། །
ལེའུའི་གཞུང་ལ་ཆོས་གཉིས་ལས། དང་པོ་སྤྱོད་པ་བྱེད་པའི་དུས་སུ་སློང་
མོ་རྒྱུ་བས་རང་གི་འཁོར་དུ་ཐམས་ཅད་འདུ་བ་ནི། སྤྲོས་བཅས་སྤྲོས་མེད་ཤིན་ཏུ་
སྤྲོས་མེད་ ཀྱི་གནས། འབྲས་བུ་མེ་ཏོག་སོགས་ བརྒྱན་ པ་ནི་ཤིང་མེ་ཏོག་དང་
འབྲས་བུས་བརྒྱན་པ། དེ་ཡང་རང་གི་ཡོན་ཏན་གཞན་ལ་མི་ངོམ། གཞན་གྱི་ཡོན་
ཏན་ལ་ཅོ་མི་འབྲུ། ཞེན་པ་ཏིལ་གྱི་ཕུབ་མ་ཙམ་མེད་པར་སོང་ཙམ་ན་བརྟུལ་
ཞུགས་ཀྱི་སྤྱོད་པ་བྱའོ། །ནགས་ཚལ་ཆེན་པོའི་ས་ཕྱོགས་སུ་ཞེས་པ་གནས་དེར་
སློང་མོ་རྒྱུ་ཞིང་སྤྱོད་པའོ། །སེམས་དཔའ་ཆེན་པོ་ནི་སྤྱོད་པ་བྱེད་པའི་རྣལ་འབྱོར་
པ་དེ་རྣམ་པར་རྒྱུ་ཞིང་སྤྱོད་པ་བྱ། འོ་ན་དེའི་དུས་སུ་ཁ་ཟས་ཅི་ལྡན་བཙལ་ན།
ནགས་སུ་ནི་ནགས་ཀྱི་ལྷ་མོ་ཀླུ་མོ་རྣམས་ལ་སློང་མོ་ལ་རྒྱུས་ན། དེ་རྣམས་ནི་
ནགས་ཀྱི་ལྷ་མོ་ཀླུ་མོ་ལ་སོགས་པ་རྣམས། འཇིགས་ཤིང་སྐྲག་ནས་ནི། རྣལ་
འབྱོར་པ་དེ་ལ་དེ་རྣམས་ཀྱིས་ཁ་ཟས་བཟང་པོ་ལྟར་བ་སྟེར་རོ། །ནགས་ཚལ་
བདག་པོའི་རིགས་ཀུན་ནི་ཞེས་པ་ནགས་ཀྱི་ལྷ་མོ་ཀླུ་མོ་ལ་སོགས་པ་ཀུན། རྡོ་རྗེ་
ཅན་ནི་སྤྱོད་པ་བྱེད་པའི་རྣལ་འབྱོར་པ་དེའི་འཁོར་དུ་ལྷ་ཀླུ་གནོད་སྦྱིན་ལ་སོགས་
248 -324



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྣམས་འགྱུར་ཏེ། དཔེར་ན་སློབ་དཔོན་ཀླུ་སྒྲུབ་དང་ཀླུང་བྱང་ཆུབ་བཞིན་ནོ། །
སློབ་དཔོན་ཀླུ་སྒྲུབ་རིག་པ་བརྟུལ་ཞུགས་ཀྱི་སྤྱོད་པ་བྱེད་པའི་དུས་སུ། ནགས་ཀྱི་
ལྷ་མོ་རྣམས་ཀྱིས་ཁ་ཟས་བཟང་པོ་ཤིན་ཏུ་ཞིམ་པས་འཁར་གཞོང་བཀང་ཞིང་
སྟེར་བ་ལ། སློབ་དཔོན་གྱིས་ཁ་ཟས་གསོལ་ཞིང་འཁར་གཞོང་བོར་བས་ཕྱིས་
འཁར་གཞོང་མང་པོ་བྱུང་། དུས་ཕྱིས་གཅིག་ཨར་བར་མི་ལྔ་ཙམ་གྱིས་ནགས་
ཁྲོད་དེར་ཕྱིན་པས་འཁར་གཞོང་མང་པོ་བསྡུར་འདུག་གོ །
དེ་ནས་སྒོམ་ཆེན་པ་ གཅིག་སྒོམ་ཞིང་འདུག་པ་དང༌
། དེར་ ཨར་བ་མི་
བཞིས་འཁར་གཞོང་ཁྱེར་ནས་འོང་
། ཨར་བ་གཅིག་དད་པ་སྐྱེས་ནས་སློབ་དཔོན་
ཀླུ་སྒྲུབ་ལ་གདམས་ངག་ཞུ་ཟེར། སློབ་དཔོན་གྱིས་འོ་ན་ཁྱོད་རང་སྤྱི་བོ་གཙུག་ན་
ཡོར་རྭ་རིང་པོ་གཅིག་སྐྱེས་པར་སྒོམས་ཤིག་བྱས་པ་དང་
། མི་དེས་ས་ཕུག་གཅིག་
ཏུ་བསྒོམས་པས་ཞག་གསུམ་ཙམ་ལོན་པ་དང་ཁོ་བརྟན་པ་ཐོབ་ནས་སློབ་དཔོན་
ཞེས་ཞུ་འཚལ་བདག་སྤྱི་བོའི་རྭ་འདིས་ཕྱག་འཚལ་མི་ཤེས་པར་འདུག་ཟེར། དེ་
ནས་རྭ་མེད་པར་བསྒོམས་ཤིག་བྱས་ནས་གདམས་ངག་བསྟན་པས་སློབ་དཔོན་
ཀླུའི་བྱང་ཆུབ་ཡིན་ནམ་གསུངས་སོ། །
ད་ནི་སྐྱེ་མཆེད་དྲུག་བྱིན་གྱིས་བརླབས་པས་མངོན་ཤེས་དྲུག་འབྱུང་བ་ནི།
སྐྱེ་འགྱུར་རྣམས་ནི་འདས་པ། སྐྱེས་པ་ནི་ད་ལྟར་བ། སྐྱེས་པར་འགྱུར་བ་ནི་མ་
འོངས་པ་གསུམ། གཏི་མུག་རྡོ་རྗེ་ནི་མིག་ཏུ་མོ་ལས་བསྐྱེད་པའི་གཏི་མུག་རྡོ་རྗེ་མ་
སྦྱར་ཞིང་སྒོམས་པས། རྡོ་རྗེ་མིག་གིས་མཐོང་པར་འགྱུར་ནི་འདས་མ་འོངས་ད་
ལྟར་གསུམ་སྐད་གཅིག་མ་གཅིག་ལ་མཐོང་པར་འགྱུར་རོ། ཁམས་གསུམ་རྣམས་
ཀྱི་ལམ་མཆོག་ན། སེམས་ཅན་རྣམས་ཀྱི་སྒྲ་རྣམས་གང་ཞག་རབ་གྲགས་པ་དེ་
248 -325



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཐམས་ཅད། ཞེ་སྡང་རྡོ་རྗེ་ནི་རྣ་བར་བྷེ་ལས་ཞེ་སྡང་རྡོ་རྗེ་མ་བསྒོམས་པས། སྒྲ་
ཐམས་ཅད་རྣ་བའི་དྲུང་ན་གནས་པ་བཞིན་ནི་ཐག་ཉེ་རིང་རན་པ་ན་དྲག་པ་ལྟར།
མངོན་ཤེས་ཁྱུང་མཆོག་གིས་ཐོས་འགྱུར་ཏེ་རྣ་བའི་མངོན་ཤེས་འབྱུང་ངོ་
། །
སེམས་ཅན་ཀུན་གྱི་སེམས་ཆེན་ནི། ཤིན་ཏུ་མཚོན་དཀའ་ཉིད་མཚོན་ཏ་
ནི་སེམས་ཅན་གྱི་སེམས་ཉིད་དེ་ཤིན་ཏུ་མཚོན་པར་དཀའ་ཞེས་པར་དཀའ་བ་དེ།
དཔེ་ལག་ཏུ་སྒྱུར་འབྲས་ལྔ་བཞག་བཞིན་ངེས་པ་ལག་མཐིལ་དུ་སྐྱུ་རུ་རའི་འབྲས་
བུ་ལྔ་བཞག་པ་དེ་ཐག་ཉེ་རིང་རན་པ་ནས་བལྟས་ན་གསལ་བ་བཞིན་དུ། རྡོ་རྗེ་
སེམས་ཀྱིས་ཤེས་པར་འགྱུར་ནི་སྙིང་ཀར་རེག་བྱ་རྡོ་རྗེ་མ་བསྒོམས་པས་གཞན་གྱི་
སེམས་ཤེས་པ་འབྱུང་ངོ༌
། ཁ་ཅིག་འདོད་ཆགས་རྡོ་རྗེ་བསྒོམས་པས་འབྱུང་ཟེར།
རང་གི་སྐྱེ་བ་སྟོང་ཕྲག་ནི་རང་གི་འཆི་འཕོ་དང་སྐྱེ་བ་དུ་མ་དྲན་པ། གཞན་གྱི་ཚེ་
སྔ་ཕྱིའི་སྐྱེ་བ་སྟོང་ཕྲག་དུ་མ་དྲན་པ། ཉིན་གསུམ་ལོན་པའི་དྲན་པ་བཞིན་ནི་
འདས་པ་ཐམས་ཅད་ཁར་སང་བཞིན། མ་འོངས་པ་ཐམས་ཅད་སང་བཞིན། ད་
ལྟར་བ་ཐམས་ཅད་དེ་རིང་བཞིན་དུ། རྡོ་རྗེ་སྦྱོར་བ་ནི་སྣར་མཾ་ལས་སེར་སྣ་རྡོ་རྗེ་
མ་བསྒོམས་པས་འཆི་འཕོ་དང་སྐྱེ་བ་དྲན་པའི་མངོན་ཤེས་འབྱུང་ཞེའོ། ཁ་ཅིག་
སྙིང་ཀར་བདག་མེད་མ་བསྒོམས་པས་འབྱུང་ཟེར། མངོན་ཤེས་ཕུང་པོ་ནི་དཔྲལ་
བར་ཨི་ལས་ཕྲག་དོག་རྡོ་རྗེ་མ་བསྒོམས་པས། འདི་ཀུན་སྣང་བར་བྱེད་པ་སྟེ་ཞེས་
པ་རྫུ་འཕྲུལ་སྣ་ཚོགས་པའི་མངོན་ཤེས་འབྱུང་
། འདི་ལ་ཁ་ཅིག་སྙིང་གར་བདག་
མེད་མ་བསྒོམས་པས་ཟག་པ་ཟད་པའི་མངོན་ཤེས་འབྱུང་ཟེར། ཇོ་བོ་ནཱ་རོ་པ་
གོང་མའི་འཇུག་སྡུད་དུ་བྱེད། མངོན་ཤེས་ལྔའི་སྦྱོར་བ་ཡིས་ཞེས་པའི་མིག་གི་
མངོན་ཤེས་ལ་སོགས་པ་ལྔ་པོ། །སངས་རྒྱས་མངོན་ཤེས་ཐོབ་པར་འགྱུར་ཞེས་པ་
248 -326



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མོ།
ས
ལྕེ་ལ་རཾ་ལས་འདོད་ཆགས་རྡོ་རྗེ་མ་བསྒོམས་པས་ཟག་པ་ཟད་པའི་མངོན་ཤེས་
འབྱུང་ཞེས་པའོ། །དེ་ལྟར་མངོན་ཤེས་དྲུག་འབྱུང་བའོ། །དག་པ་གཉིས་ཕྱི་མའི་
ལེའུ་གསུམ་པ་ལ་འོང་། ལེའུའི་མཚན་བསྟན་པ། རྡོ་རྗེ་ནི་དགྱེས་པ་རྡོ་རྗེ། སྐྱེ་
མཆེད་རྣམ་པར་དག་པ་ནི་སྐྱེ་མཆེད་ཀྱི་ལྷ་དྲུག་བསྒོམས་པས་མངོན་ཤེས་དྲུག་
བྱུང་བའོ། །ལེའུ་ནི་གཞུང་གཅོད་ཅིང་སྐྱོང་བའོ། །བཅུ་པ་ནི་གྲངས་སོ། །ཟླ་བའི་
སྒྲོན་མ་ལས་ལེའུ་བཅུ་པའོ།། །།
ད་ནི་ལེའུ་བཅུ་གཅིག་པ་འདི་ལ་གཉིས་ལས་གཞུང༌། དེ་ལ་བཞི་ལས་
དང་པོ་སངས་རྒྱས་བཞིས་ལས་བཞི་བསྒྲུབ་པ་ནི། རྟག་པ་ཉིད་ཀྱིས་ཞི་བ་དེའོ་
ཞེས་པ་རྣམ་སྣང་གི་བསྐྱེད་རིམ་ལ་བསྟན་པ་ཐོབ་ནས་ལེའུ་དགུ་པའི་སྔགས་ལ་
བསྙེན་སྒྲུབ་སྔོན་དུ་སོང་པས། ལས་སྦྱོར་ཞི་བའི་ལས་བསྒྲུབ་པ་ལ་ཤིས། དེ་ལ་
རང་རྣམ་པར་སྣང་མཛད་དུ་བསྒོམ། སྙིང་པད་མ་འདབ་བརྒྱད་ཀྱི་སྟེང་དུ་ཆུའི་
དཀྱིལ་འཁོར་ཟླུམ་པོ་དཀར་པོ་ཞིག་བསྒོམ། དེའི་སྟེང་དུ་བསྒྲུབ་བྱ་ཁ་དོག་དཀར་
པོར་བསམས་ལ་བསྒྲུབ་བྱའི་ནད་དང་གདོན་ལ་སོགས་པ་ཞི་བར་བསམ་ཞིང་།
ཏིང་ངེ་འཛིན་གྱི་ལྷ་མོ་བདུད་རྩི་བུམ་ཆུ་ཐོགས་པས་བདུད་རྩི་ཆུ་རྒྱུན་གྱིས་དབང་
བསྐུར་བར་བསམ་ཞིང་རྣམ་སྣང་གི་སྔགས་ཀྱི་གཤམ་དུ་ཆེ་གེ་མོ་སརྦ་བྷུ་ཏི་སརྦ་
ཛཱ་ར་ཤརྙིང་ཀུ་རུ་སྭཱ་ཧཱ་ཞེས་བརྗོད་ཅིང་ནད་དང་གདོན་ལ་སོགས་པ་ཞི་བར་
བསམས་ན་ཞི་བའི་ལས་འགྲུབ་དེས་འགྲེའོ། །རྡོ་རྗེ་ཉི་མ་ནི་རིན་འབྱུང་གི་བསྙེན་
སྒྲུབ་སྔོན་དུ་སོང་པས་རྒྱས་པའི་ལས་ལ་ཤིས། རང་རིན་འབྱུང་དུ་བསྒོམས་པའི་
སྙིང་གར་གསེར་གྱི་དཀྱིལ་འཁོར་གྲུ་བཞི་པ་དེའི་སྟེང་དུ་གསེར་གྱི་འཁོར་ལོ་
རྩིབས་བརྒྱད་ཀྱི་སྟེང་དུ་བསྒྲུབ་བྱ་སེར་པོར་བསམས་ལ། བསྒྲུབ་བྱའི་ཚེ་དང་
248 327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧)
བསོད་ནམས་ལ་སོགས་པའི་རྒྱས་པའི་བསམ་པས་ རིན་འབྱུང་གི་སྔགས་ཀྱི་
གཤམ་དུ་ཆེ་གེ་མོ་ཨ་ཡུ་པུས་ཏིང་ཀུ་རུ་པུ་ནེ་པུས་ཏིང་ཅུ་རུ་སྭཱ་ཧཱ་ཞེས་ཞེས་
བཟླས་ཤིང་ཏིང་ངེ་འཛིན་ཚེ་དང་བསོད་ནམས་རྒྱས་པར་བསམས་ལ་བསྒྲུབ་ཁང་
དུ་རིན་པོ་ཆེའི་ཆར་བར་ཤུ་འབབ་པར་བསྒོམས་ན་རྒྱས་པའི་ལས་འགྲུབ།
རྡོ་རྗེ་ཆོས་ཀྱི་དབང་ཞེས་ཏེ་ཞེས་པ་སྣང་མཐའི་བསྙེན་བསྒྲུབ་སྔོན་དུ་ཡོང་
པས་དབང་གི་ལས་ལ་ཤིས། རང་སྣང་མཐར་བསྒོམས་པའི་སྙིང་གར་ཆོས་འབྱུང་
གྲུ་གསུམ་དམར་པོའི་སྟེང་དུ་བསྒྲུབ་བྱ་གང་དབང་དུ་བྱ་བར་འདོད་པ་དེ་དམར་
པོར་བསམ། ཏིང་ངེ་འཛིན་བསྒྲུབ་བྱ་རྒྱལ་པོའམ་རྒྱལ་པོའི་བཙུན་མོ་དེ་རང་གི་
མདུན་དུ་དམར་མྱོག་མྱོག་དབང་དུ་འདུས་པར་བསམས་ལ། སྣང་མཐའི་སྔགས་
ཀྱི་གཤམ་དུ་ཆེ་གེ་མོ་ཝ་ས་མ་ནེ་ཧྲི་ཞེས་བཟླས་ན་དབང་གི་ལས་འགྲུབ། རྡོ་རྗེ་
སེམས་དཔས་གསད་པ་ཞེས་པ་མི་བསྐྱོད་པའི་བསྙེན་བསྒྲུབ་སྔོན་དུ་སོང་པའི་
གསད་ པའི་ ལས་ལ་ཤེས། རང་མི་བསྐྱོད་པར་བསྒོམས་ པའི་ སྙིང་ཀར་
མེའི་
དཀྱིལ་འཁོར་གྲུ་གསུམ་དམར་པོའི་སྟེང་དུ་བསྒྲུབ་བྱ་ནག་པ་རིད་པ་བསམས་ལ།
ཏིང་ངེ་འཛིན་མེའི་མཚོན་ཆའི་ཆར་ཕར་པས་བསྒྲུབ་བྱའི་ལུས་ཕར་ཐལ་ཚུར་ཐལ་
ཕུག་པས་ལུས་སེམས་ཕྲ་བར་བསྒོམས་ལ་མི་བསྐྱོད་པའི་སྔགས་ཀྱི་གཤམ་དུ་ཆེ་
གེ་མོ་མ་ར་ཡ་ཧཱུྃ་ཕཊ། ཅེས་བཟླས་ན་གསད་པའི་ལས་འགྲུབ་བོ། །
དེ་བཞིའི་བསམ་པའི་ཁྱད་པར་ནི། གོང་གི་རྟག་པ་ཉིད་ཀྱིས་ཞི་བ་སྟེ་
བཤད་པས། ཞི་བའི་སེམས་ཀྱིས་ཞི་བ་ལའོ་ཞེས་པ་ཞི་བའི་ལས་བསྒྲུབ་ན་ཞི་
བའི་བསམ་པ་དང་ལྡན་པས་བསྒྲུབ་བྱའི་ནད་དང་གདོན་དང་གདན་ལ་སོགས་པ་
ཞི་བར་བསམ་ཞིང་
། ཏིང་ངེ་འཛིན་ལྷ་མོ་བདུད་རྩི་བུམ་ཆུ་ཐོགས་བདུད་རྩི་ཆུ་
248 -328



ཚེ་
མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྒྱུན་གྱིས་དབང་བསྐུར་བར་བསྒོམ་མོ། །
རྡོ་རྗེ་ཉི་མ་རྒྱས་པ་བཤད་པས། རྒྱས་པའི་སེམས་ཀྱིས་རྒྱས་པ་སྟེ་ཞེས་པ་
དང་དབང་དང་བསོད་ནམས་རྒྱས་པའི་བསམ་པས། རིན་པོ་ཆེའི་སྤྲིན་ལྟར་
དབབ་ན་བསྒྲུབ་ཁང་དུ་རིན་པོ་ཆེའི་ཆར་ཤྭ་ཤུ་འབབ་པར་བསྒོམ་མོ། །རྡོ་རྗེ་ཆོས་
ཀྱི་དབང་ཞེས་ཏེ་བཤད་པས། རྗེས་སུ་ཆགས་པའི་སེམས་ཀྱིས་ནི་ཞེས་པ་གང་
དབང་དུ་བྱ་བར་འདོད་པ་དེ་དབང་དུ་འདུ་བའི་བསམ་པས། བུ་མོ་བཅུག་ལ་སྤྱད་
པར་བྱ་ནི་བསྒྲུབ་བྱ་དམར་མྱོག་མྱོག་སོང་ནས་བདག་གི་དབང་དུ་འདུས་པར་
བསམ། གོང་གི་རྡོ་རྗེ་སེམས་དཔས་གསད་པ་ལ་བཤད་པས། འདིར་གསད་ལ་
སྡུག་པའི་སེམས་ཀྱིས་ནི་ཞེས་པ་གདུག་པའི་སེམས་ཞེ་སྡང་དྲག་པ་དང་ལྡན་པས།
མེ་ནི་སྤྲིན་གྱི་ཆར་ལྟར་བབས་ཞེས་པ་མེའི་ཆར་སྤྲིན་ཕུང་ལྟ་བུའི་བབ་པས་བསྒྲུབ་
བྱའི་ལུས་སེམས་ཕར་ཐལ་ཚུར་ཐལ་ཕུག་པས་ལུས་སེམས་བྲལ་བར་བསྒོམ་མོ། །
འཕྲིན་ལས་བཞི་ལ་ཕྱག་རྒྱ་མ་གང་དང་གང་ཤིས་པ་ནི། སྡུད་པ་པོ་ལ་
སེར་མོ་ནི་ཁ་ཆེ་ལེགས་མི་ཀ་ར་དབང་ཕྱུག་ཆེན་པོའི་ཆུང་མ་ལ་འདོད། བླ་མ་ནི་
དབང་ དང༌ དགུག་ པའི་ ལས་ ལས་ ཁྲུས་ མཁན་མོའི་བུ་མོ་ཤིས་ གསུངས།
གཉིས་ལས་ནི་ཚངས་པ་མོ་ནི་ཇོ་བོ་ཁ་ཅིག་ཚངས་པའི་ཆུང་མ་ལ་འདོད། བླ་མ་ཞི་
བའི་ལས་ལ་བྲམ་ཟེ་མོའི་བུ་མོ་ཤིས་གསུངས། དཔལ་ལྡན་མོ་ནི་བཀུག་པ་ནི།
ཞེས་པ་ཁ་ཅིག་ཁྱབ་འཇུག་གི་ཆུང་མ་དཔལ་མོ་ལ་འདོད། བླ་མ་རྒྱས་པའི་ལས་
ལ་གདོལ་པ་མོའི་བུ་མོ་ཤིས་གསུངས། ཁོར་ཡུག་ལྡན་ལ་རིམ་པ་ཉིད་ཅེས་པ་ཁ་
ཅིག་བརྒྱ་བྱིན་གྱི་སྲིང་མོ་ར་མ་ཡ་ན་ལ་འདོད། བླ་མ་མངོན་སྤྱོད་ཀྱི་ལས་ལ་གར་
མཁན་མོའི་བུ་མོ་ཤིས་གསུངས། ཆུ་སྲིན་རྒྱལ་མཚན་ལ་དགའ་མ་ནི་ཁ་ཅིག་
248 -329



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདོད་པའི་ལྷ་དགའ་རབ་དབག་ཕྱུག་གི་ཆུང་མ་འདོད། བླ་མ་རྩའི་དབྱིབས་ཆུ་
སྲིན་རྒྱལ་མཚན་ལྟ་བུ་ལ་བཞེད་དོ། །ཕྱག་རྒྱ་ཆེན་པོ་རབ་སྦྱོར་བས་ཞེས་པ་སྤྱན་
མ་ལ་སོགས་པ་ཡུལ་བཞིའི་སྐུ་ཕྱག་རྒྱ་ཆེན་པོར་བསྐྱེད་ནས་སྦྱོར་བ་བྱེད་པའོ། །
དེ་ཀུན་ནི་ཕྱག་རྒྱ་མ་དེ་ཀུན། དྲངས་ལ་ཞེས་པ་བཀུག་ལ་ཉེ་བར་ལོངས་སྤྱད་དོ། །
གོས་པ་མེད་པ་ནི་ཐ་མལ་གྱི་ཆགས་པ་རང་ག་མས། ཆགས་པ་ནི་ཞེས་པ་ཟག་
མེད་བདེ་སྟོང་གི་དོན་ལའོ། །བདེ་བ་ནི་ཟག་མེད་ཀྱི་བདེ་བ། སེམས་ཀྱིས་རོལ་
པར་བྱའོ་ནི་གསང་སྔགས་ལམ་བདེ་བའི་སྒོ་ནས་འབྲས་བུ་བདེ་བ་བསྒྲུབ་པ་ལའོ། །
འཕྲིན་ལས་བཞི་ལ་གདགས་པའི་སྔགས་གང་དང་གང་ཤིས་པ་ཡིན། ཞི་བ་ལ་
མཐར་སྭཱ་ཧཱ་ཞེས་ པ་ཞི་བའི་ལས་བསྒྲུབ་པ་ལ་མཐར་སྭཱ་ཧཱ་བཟླས། རྒྱས་པའི་
ལས་བསྒྲུབ་པའི་དུས་སུ་སྔགས་ཀྱི་མཐར་བྷོའུ་ཤྭ་ཏ་བཟླས། གསད་པའི་ལས་
བསྒྲུབ་པ་ལ་སྔགས་ཀྱི་མཐར་ཆེ་གེ་མོ་མ་ར་ཡ་ཧཱུྃ་ཕཊ་ཅེས་སོ། །དབང་དགུག་
དག་ལ་ཛ་དང་ཧྲི་ཞེས་པ་དབང་གི་ལས་བསྒྲུབ་པ་ལ་ཆེ་གེ་མོ་ཝ་ས་མ་ན་ཡེ་ཧྲི།
དགུག་པའི་ལས་ལ་ཆེ་གེ་མོ་ཨ་ཀར་ཤ་ཡ་ཛ་ཞེས་བཟླས་སོ། །
ད་ནི་ལེའུའི་མཚན་བསྟན་པ་ནི། ལས་ཐམས་ཅད་པ་ནི་འབྲས་བུའི་
རྒྱུད་ཀྱི་ལས་སྣ་ཚོགས་གཙོར་བསྟན་པས་སོ། །ལེའུ་ནི་པ་ཏ་ལ་གཞུང་གཅོད་ཅིང་
སྐྱོང་བའོ། །བཅུ་གཅིག་པ་ནི་གྲངས་སོ། །ཟླ་བའི་སྒྲོན་མ་ལ་ལེའུ་བཅུ་གཅིག་
པའོ།། 11
ལེའུ་བཅུ་གཉིས་པ་འདི་ལ་དོན་གསུམ་ལས། སྡུད་པ་པོས་མཚམས་སྦྱར་
བ་ནི། དེ་ནས་ནི་ལེའུ་བཅུ་གཅིག་པ་བཤད་པའི་འོ། །རྒྱལ་པོ་རྡོ་རྗེ་འཛིན་ནི་སྟོན་
པ། མཁའ་འགྲོ་མ་ནི་འཁོར། རྡོ་རྗེ་གུར་གྱི་རྒྱུད་འདིར། རྡོ་རྗེ་མཁའ་འགྲོ་ནི་ལྷ་
248 330



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མོ་བཅོ་ལྔ་བསྒྲུབ་པའི་དོན་དུ། ཐུབ་པ་ནི་སྐུ་གསུང་ཐུགས་བསྲུང་དུ་མེད་པའི་ངང་
དུ་ཐུབ་པའོ། །གསུང་ནི་གསུམ་པ་དྲུག་པ་རྡོ་རྗེ་འཆང་གིས་འདི་སྐད་གསུངས་
ཞེའོ། །
ལེའུའི་གཞུང་ནས་ལྷ་མོ་བཅུ་དྲུག་བསྐྱེད་པའི་རིམ་པ་སྟོན་ཏེ། འདི་ལ་
གུར་གྱི་ལེའུ་བཞི་པ་ལྷ་མོ་བཅོ་ལྔའི་མངོན་རྟོགས་མདོར་བསྟན། བརྟག་པ་དང་
པོའི་ལེའུ་བརྒྱད་པ་རྒྱས་བཤད། གུར་ལེའུ་བཅུ་གཉིས་པ་འདི་ཤིན་ཏུ་རྒྱས་བཤད་
གསུམ་དུ་བྱས་ནས་གང་ཟག་གི་ཆ་རྐྱེན་དུ་ལམ་དུ་སློང་བླ་མ་ལྷོ་པ་གསུངས། བླ་
མ་གཞུང་པའི་ཞལ་ནས་གུར་ལེའུ་བཞི་པ་དེ་ལ་ལྷ་མོ་བཅུ་གསུམ་གྱི་དཀྱིལ་
འཁོར། ལམ་དུ་བྱེད་པར་བྱས། རྩ་རྒྱུད་ལེའུ་བརྒྱད་པ་དང་འདི་གཉིས་བསྡེབས་
ནས་བཅུ་དྲུག་གི་དཀྱིལ་འཁོར་ལམ་དུ་བྱེད་པར་བྱས་ན་བདེར་རུང་སྟེ་བླ་མ་མི་
གསུངས་སོ། །ལྷ་མོ་བཅོ་ལྔ་བསྒོམ་པར་འདོད་པའི་གང་ཟག་དེ་སྔོན་དུ་བླ་མ་དམ་
པ་གཅིག་དབང་བསྐུར་ཐོབ་དགོས་ཏེ། བླ་མ་དེས་ཀྱང་བརྟག་པ་དང་པོའི་ལེའུ་
བཅུ་པ། ཕྱི་མའི་ལེའུ་གསུམ་པ། ལྔ་པ། བཅུ་གཉིས་པ། གུར་གྱི་ལེའུ་གསུམ་པ།
བཞི་པ། བདུན་པ། བརྒྱད་པ། བཅུ་བཞི་པ། བཅོ་ ལྔ་ པ་རྣམས་ནས་འབྱུང་ བ་
བཞིན་དུ་དབང་བསྐུར། དེ་ལྟར་དབང་བསྐུར་བ་དང་ཕྱི་མའི་ལེའུ་དྲུག་པ་བཞིན་
ལྷ་མོ་བཅོ་ལྔའི་ཐང་སྐུ་མཚན་ཉིད་དང་ལྡན་པ་ཞིག་བྲི། ཐོང་སྐུ་དེ་ལ་ཕྱི་མའི་ལེའུ་
དང་པོ་དང་གུར་གྱི་ལེའུ་དགུ་པ་ནས་བྱུང་བ་བཞིན་རབ་ཏུ་གནས་པ་བྱ། རབ་
གནས་བྱས་པའི་ཐང་སྐུ་དེ་གནས་གང་དུ་ཁྱེར་ན། གུར་ལེའུ་བཅུ་གཉིས་པའི་
གནས་སུ་ཁྱེར་བྱ་བ་དེ་འདི་ལ་ཟེར། འདི་ནས་མེ་ཏོག་འབྲས་བུ་སོགས་བརྒྱན་ཆ་
ཞེས་པ་ཤིང་མེ་ཏོག་གམ་འབྲས་བུ་ལ་སོགས་པས་བརྒྱན་པས། རི་བོའམ་རི་སུལ་
248 -331



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ལམ་ནགས་ཚང་ཚིང་ཡོད་པར་ཁྱེར་ལ་གནས་དེར་མཎྜལ་དང་མཆོད་པ་བཤམ།
རྗེ་བཙུན་གྱི་ཐང་སྐུ་བཀྲམ་ལ་སྲོད་ལ་ཉལ་ནང་པར་སྐྱ་རེངས་དང་པོ་ཤར་ཙམ་ན་
བསྒོམ་པ་ལ། ཆོས་འདི་ཀུན་གྱི་ལུགས་ཀྱིས་ཅིས་ཀྱང་ཁྲུས་བྱ་བྱ་བ་ཡང་མ་ཡིན།
ཅིས་ཀྱང་མི་བྱ་བ་ཡང་མ་ཡིན། དེ་ཡང་གང་ཟག་དང་དུས་དང་ཡུལ་གྱི་ཁྱད་པར་
གསུམ་གྱི་སྒོ་ནས་ཁྲུས་བྱེད་ལ། ཡང་ཁྱད་པར་གསུམ་གྱི་སྒོ་ནས་ཁྲུས་མི་བྱེད་དོ།
ཁྲུས་བྱས་ཀྱང་མ་བྱས་ཀྱང་རུང་སྟེ་བསྒོམ་པ་ནི་རྡོ་རྗེ་སྐྱིལ་ཀྲུང་དུ་སྤྱད་དེ་ཞེས་པ་
ལུས་བཅོས་པའི་གནད་དེ་རྐང་པ་རྡོ་རྗེ་སྐྱིལ་ཀྲུང་བཅའ། ལག་པ་མཉམ་བཞག་
གི་ཕྱག་རྒྱ་བྱ། སྒལ་པ་བསྲང་མིག་སྣ་རྩེར་ཕབ་ནས་བསྒོམ་པ་ལ་ཆོས་བཞི་ཡིན།
དེ་ལྟར་གུར་ལེའུ་བརྒྱད་པ་ནས། ཕྱག་རྒྱ་ཆེན་པོ་རབ་སྦྱོར་བས། རིན་ཆེན་སྐུར་
ནི་རྣམ་པར་སྦྱོང་ཞེས་ལ་སོགས་པ་བཤད། དེ་ལས་དང་པོ་ལུས་ཀྱི་ཞེན་པ་བཟློག་
པའི་དོན་དུ་བསྐྱེད་པའི་རིམ་པ་བསྒོམ་པ།
དེ་ལ་ཆོས་བཅུ་དྲུག་ལས་བླ་མ་དག་པའི་ཆོ་ག་བྱ་བ་ནི། བརྟག་པ་དང་
པོའི་ལེའུ་གསུམ་པ་ནས་བཤད། གུར་ལེའུ་བཞི་པ་ནས་བཤད། འདི་ནས་སྒྲུབ་པ་
པོ་སྟན་བདེ་བའི་སྟེང་དུ་འདུག་ནས་བཛྲ་ཨདྨ་ཞེས་བརྗོད་པས་བདག་རང་ལྷ་མོ་
བདག་མེད་མ་སྐུ་མདོག་ནག་མོ་ཞལ་གཅིག་ཕྱག་གཉིས་མ་ཞིག་ཏུ་བསྒོམ་པ་ལ།
བཏུལ་ལྡན་ཞེས་པ་ཐ་མལ་གྱི་ལུས་ངག་ཡིད་གསུམ་བཏུལ་ནས་ལྷ་མོ་རྒྱན་ཆ་
ལུགས་སུ་ཞུགས་པའོ། །དེའི་སྙིང་དེ་ཧྲི་ལས་པད་མ་དམར་པོ་འདབ་བརྒྱད་པར་
ཁ་ཕྱེ་བའི་དབུས་སུ་ཨ་ལས་ཟླ་བའི་དཀྱིལ་འཁོར་གྱི་སྟེང་དུ་ཨ་སྔོན་མོ་ཞིག་
བསྒོམ། དེ་ལས་འོད་ཟེར་སྤྲོས་ནས་ཚོགས་གསོག་པའི་རྟེན་སྤྱན་དྲངས་པ་ལ། བླ་
མ་གཅིག་པུ་སྤྱན་དྲངས་པས་ཆོག་བྱ་བའི་ངེས་པ་ཅན་གཅིག་བླ་མ་ལྷོ་པ་གསུངས།
248 -332



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བླ་མ་གཞུང་པ་ནི་ལྷ་དགུའམ་ལྷ་མོ་བཅུ་བཞིའི་དཀྱིལ་འཁོར་བླ་མ་དང་བཅས་པ་
སྤྱན་དྲངས་པ་ལ་འགལ་བ་མེད་གསུངས། དེ་ལ་བླ་མ་ནི་རྒྱུད་མཉན་པ་དབང་
བསྐུར་བ། མན་ངག་ཞུས་པའི་བླ་ན་ཐམས་ཅད་གཅིག་ཏུ་བསྡུས་པའི་མི་བསྐྱོད་
པ་ལྟ་བུའོ། །སངས་རྒྱས་ནི་ཧེ་བཛྲ་ལྷ་དགུའམ་ལྷ་མོ་བཅོ་ལྔའི་དཀྱིལ་འཁོར་བླ་
མ་ཤར་ཁྱམས་ན་མི་བསྐྱོད་པའི་སྐུ་ལྟ་བུ་དང་བཅས་པ་སྤྱན་དྲངས་ལ། མཆོད་
ཞེས་ པ་ ཕྱི་ནང་གསང་བ་གསུམ་གྱིས་མཆོད་གསུང་ སྟེ་ནང་ དང་ གསང་བས་
མཆོད། ནང་གི་ལྷོ་རི་ལ་སོགས་པ་དང་གསང་བ་ཌོ་པ་ནིས་མཆོད་དོ། །
དེའི་རྗེས་ལ་སྡིག་པ་ཐམས་ཅད་སོ་སོར་བཤགས་ཞེས་པ་སྔར་བྱས་པ་ལ་
འགྱོད་ ་པ་དྲག་པོ་བསྐྱེད། ཕྱིན་ཆད་སྡིག་པ་མི་དགེ་བའི་ལས་འདི་ལྟ་བུ་མི་བྱ་
དགོས་སྙམ་པའི་བཤགས་ཤིང་བསྡམ་པ་བྱ། དེ་ནས་འགྲོ་བའི་དགེ་ལ་རྗེས་ཡི་
རང་ཞེས་པ་སྤྱིར་སངས་རྒྱས་ཀྱི་བསྟན་པ་ལ་ཞུགས་པ་ཙམ་ལ། དེའི་ནང་ནས་
སྔགས། དེའི་ནང་ནས་ཧེ་བཛྲ་ ཉན་པ། འཆད་པ། བསྒོམ་པོ་རྣམས་ལ་ཕྲག་
དོག་པར་འོར་རེ་ཆེ་སྙམ་པའི་རྗེས་སུ་ཡི་རང་པ་བྱ། དེ་ནས་དཀོན་མཆོག་གསུམ་
ལ་ སྐྱབས་སུ་མཆི་ ཞེས་ པ་ སྐྱབས་འགྲོའི་མདོར་བསྟན། རྒྱས་པར་བཤད་ པ།
སངས་རྒྱས་ནི་གཙོ་མོ་བདག་མེད་མ། ཆོས་ནི་དེའི་ཞལ་ནས་གསུངས་པའི་པོ་ཏི་
གླེགས་བམ། ཚོགས་མཆོག་ནི་དགེ་འདུན་དཀོན་མཆོག་དེའི་འཁོར་ལོ་ན་གནས་
པའི་ལྷ་མོ་བཅུ་བཞི་པོ་ཡིན་པས་དཀོན་མཆོག་གསུམ་པོ་འདིའི་སྐྱབས་འོག་ཏུ་
ཆུད་པར་བྱ་དགོས་སྙམ་པ་བྱའོ། །དུས་ཇི་ཙམ་གྱི་བར་དུ་སྐྱབས་སུ་འགྲོ་ཞེ་ན།
བྱང་ཆུབ་ནི་བླ་ན་མེད་པའི་བྱང་ཆུབ་མ་ཐོབ་ཀྱི་བར་དུ་སྐྱབས་སུ་མཆི་ཞེའོ། །
དེ་ནས་ལམ་བསྟེན་པ་ནི། སངས་རྒྱས་བྱང་ཆུབ་ཡིད་ལ་ཟུངས་ཞེས་པ་
248 -333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ལམ་གྱི་ནང་ནས་དམ་པའམ་མཆོག་ཧེ་བཛྲ་འདི་ཡིན་པས་འདི་རང་གི་རྒྱུད་ལ་
བསྟེན་ཞིང་བསྒོམ་པར་བྱ་དགོས་སྙམ་པ་བྱའོ། །སེམས་བསྐྱེད་པ་ན། བྱང་ཆུབ་
སེམས་སུ་འདི་བགྱི་སྟེ་ཞེས་པའི་ཚིག་བཞི་སྟེ། བདག་ཧེ་བཛྲའི་སྒོ་ནས་སངས་
རྒྱས་པར་བྱས་ལ་ཁམས་གསུམ་གྱི་སེམས་ཅན་ཐམས་ཅད་སྡུག་བསྔལ་གྱི་རྒྱ་མཚོ་
ལས་བསྒྲལ་བར་བྱ་དགོས་སྙམ་དུ་སེམས་བསྐྱེད།
དེ་ནས་དགེ་བའི་རྩ་བ་བསྔོ་བ་ནི། བྱང་ཆུབ་སྤྱོད་མཆོག་གི་ཚིག་གཉིས་
ཏེ། དེ་ཡན་ཆད་དུ་དགེ་བའི་རྩ་བ་ཅི་བྱས་པ་ཐམས་ཅད་ཁམས་གསུམ་གྱི་སེམས་
ཅན་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པའི་རྒྱུར་གྱུར་ཅིག་པའི་དགེ་
བའི་རྩ་བ་བསྔོའོ། །དེའི་རྗེས་ལ་དཀོན་མཆོག་གསུམ་ལ་སྐྱབས་སུ་མཆི་ཞེས་པ་
ནས། སངས་རྒྱས་ཤོག་གི་བར་དུ་བརྗོད་ནས་དོན་དྲན་པར་བྱས་ན་གསལ་བཏབ་
པོར་འགྲོ། དེ་ནས་ཧེ་བཛྲ་མ་དྷ་ལ་མུ་ཞེས་བརྗོད་ལ་ཚོགས་གསོག་པའི་རྟེན་རང་
བཞིན་གྱི་གནས་སུ་གཤེགས་སུ་གསོལ་ལོ། །
དེ་ནས་ཚད་མེད་པ་བཞི་བསྒོམ་པ་ནི། བརྟག་པ་དང་པོའི་ལེའུ་གསུམ་པ་
ནས། དང་པོར་བྱམས་པ་སྒོམ་པར་བྱ་ཞེས་པ་དང་
། འདི་ནས་ཚངས་པ་ཞེས་པ་
ཉོན་མོངས་པ་ཐམས་ཅད་དག་ཅིང་ཚངས་པའོ། །གནས་ པ་བཞི་པོ་རྣམས་ནི་
བྱམས་ པ། སྙིང་ རྗེ། དགའ་བ། བཏང་ སྙོམས་ བཞིའོ། །བྱས་ ཏེ་ ནི་ བློ་ཤིན་ཏུ་
གནས་པར། སེམས་ཀྱི་ངལ་གསོ་བྱའོ་ནི་སེམས་ཅན་ཐམས་ཅད་བདེ་བ་དང་
ཕྲཏད་ན་ཅི་མ་རུང་སྙམ་པའི་བྱམས་པ། སྡུག་བསྔལ་དང་བྲལ་ན་ཅི་མ་རུང་སྙམ་
པའི་སྙིང་རྗེ། ཟག་མེད་ཀྱི་བདེ་བ་དང་རྒྱུན་བརྟན་ན་ཅི་མ་རུང་སྙམ་པའི་དགའ་
བ། དགྲ་མེད་ གཉེན་མེད་བཤེས་མེད་ ཟིན་མེད་པའི་བཏང་སྙོམས་ དང་ བཞི་
248 -334



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསྒོམ་མོ། །དེ་ནས་སྟོང་པ་ཉིད་དུ་བསྒོམ་པ་ནི། བརྟག་པ་དང་པོའི་ལེའུ་གསུམ་
པ་ནས། ཡང་ནི་སྟོང་པའི་བྱང་ཆུབ་སྟེ་ཞེས་པ་དང༌
། གུར་ལེའུ་བཞི་པ་ནས། བྱང་
ཆུབ་ཏུ་ནི་སེམས་བསྐྱེད་དེ་ཞེས་སོ། །
དེ་ནས་བྱང་ཆུབ་སེམས་གནས་བྱ་ནི་སྟོང་པ་ཉིད་མདོར་བསྟན། དེ་རྗེས་
བསྲུང་པའི་དམ་ཚིག་ནི་བསྲུང་འཁོར་གྱི་མདོར་བསྟན། སྟོང་པ་རྒྱས་པར་བཤད་
པ་ནི། སྐྱེ་བ་མེད་པ་ནི་ཆོས་ཐམས་ཅད་ཐོག་མ་ནས་སྐྱེ་བ་མེད་པས་བར་དུ་
གནས་པ་མེད། དེ་མེད་པས་ཐ་མ་འགག་པ་མེད་དེ་ཆོས་ཐམས་ཅད་སྟོང་ཉིད་
སྤྲོས་བྲལ་ལོ། །སྦྱོར་བ་ཡིས་ནི་དེ་གསུམ་ལ་ཤེས་རབ་ཀྱིས་སྤྱོད་པའོ། །སྐྱེ་བ་
འདིར་ནི་ཞེས་པ་ཀུན་རྫོབ་ཏུ་ཆོས་ཐམས་ཅད་སྐྱེ་བ་ལྟར་སྣང་ལ། རབ་གྲགས་ཏེ་
ནི་ཅིར་ཡང་སྣང་ཅིར་ཡང་ཤར་བས་སོ། །དཔའ་བོ་ནི་ཉོན་མོངས་པ་འཇོམས་པ་
ལ་དཔའ་བས་སོ། །བདེན་པ་ནི་དོན་དམ། རྫུན་པ་ནི་ཀུན་རྫོབ་ཀྱི་ཚིག་བདེན་པ།
རྣམ་སྤྱད་པ་ནི་བདེན་པ་གཉིས་དབྱེར་མེད་པ་སྟེ་ཆོས་ཉིད་ཀྱི་དོན་ལ་བློ་འཇོག་
པའོ། །རྟག་པ་ནི་ཆོས་ཐམས་ཅད་ང་བདག་ཏུ་བཟུང་བ། ཉེ་བར་བརྟག་མི་བྱ་ནི་
ང་བདག་ཏུ་མི་གཟུང་བར་ཆོས་ཀྱི་དབྱིངས་སྟོང་ཉིད་ལ་བློ་གཞག་གོ །
སྟོང་ཉིད་དུ་བསྒོམ་པ་ལ་ཇོ་བོ་ནཱ་རོ་པ་ཆོས་གསུམ་ལས། འཇུག་པ་བྱང་
ཆུབ་ཀྱི་སེམས་ནི་ཐུགས་ཀའི་ཨ་ལས་འོད་འཕྲོས་ཕྱི་སྣོད་འོད་དུ་ཞུ། དེ་ནས་
བཅུད་ལ། དེ་བདག་གི་འདུས་ལ། དེ་སྤྱི་བོ་ནས་ཡས་ཞུ་རྐང་མཐིལ་ནས་མས་ཞུ་
བས། སྙིང་པད་མ་འདབ་བརྒྱད་ལ། དེ་ཟླ་བའི་དཀྱིལ་འཁོར་ལ་དེ་ཨ་ལ་ཐིམ་
ནས་ཨ་དེ་ཇེ་ཆུང་ཇེ་ཕྲ་ལ་ནཱ་དའི་རྣམ་པར་བསྒོམ་པ་དེ་འཇུག་པ། སེམས་ཉིད་ནཱ་
ད་ལ་ནཱ་ད་ཉིད་སེམས་ཀྱི་ངོ་བོ་ཙམ་དུ་གནས་པ་དེ་གནས་པ་བྱང་ཆུབ་ཀྱི་སེམས།
248 -335



བའི་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
དེ་ནས་བརྗོད་པ་བདག་རང་གིས་བརྗོད་ཀྱང་རང་སྒྲ་ནཱ་ད་ལ་གྲག་པར་བསམས་
ལ་ཨཱ་ཤུ་ཛྙཱ་ན་བཛྲ་སྭ་བྷ་བ་ཨདྨ་ཀོ་ཧཾ་ཞེས་བརྗོད་པས་བདག་དང་དངོས་པོ་
ཐམས་ཅད་སྟོང་ཉིད་དུ་བྱམས་བསྒོམས་པ་ནི་བརྟག་པ་བྱང་ཆུབ་ཀྱི་སེམས་སོ། །
ད་ནི་བསྲུང་འཁོར་རྒྱས་པར་བཤད་པ་ནི། བརྟག་པ་དང་པོའི་ལེའུ་གསུམ་
པ་ནས། རེ་བ་ཉི་མ་བདུན་དུ་རྣམ་བསྒོམས་དེ་ལ་སོགས་པ་རྡོ་རྗེ་དྲ་བ་དྲ་བའི་
བསྲུང་འཁོར་བཤད། འདིར་ནམ་མཁའི་དབྱིངས་ཀྱི་དབུས་གནས་པར་ནི་ཆོས་
ཐམས་ཅད་སྟོང་ཉིད་སྤྲོས་བྲལ་དུ་བསྒོམ་པ། དེའི་རྗེས་ལ་སྣ་ཚོགས་རྡོ་རྗེ་རྣམ་
པར་བསྒོམ་ཞེས་པ་སྟོང་པའི་ངང་ལས་ཉི་མའི་སྟེང་དུ་ཧཱུྃ་ལས་རྡོ་རྗེ་རྒྱ་གྲམ་
ལྟེ་བ་ལ་ཡི་གེ་ཧཱུྃ་སྔོན་པོ་དེ་ལས་རྡོ་རྗེ་རྒྱ་གྲམ་ནས་འབྲུ་ཙམ་འཕྲོས་པས་སྟེང་དུ་
སོང་པ་ཐམས་ཅད་གུར། འོག་ཏུ་འཕྲོས་པ་ཐམས་ཅད་ ས་གཞི། བར་སྣང་དུ་
འཕྲོས་པ་ཐམས་ཅད་ར་བ་དྲ་བར་བསྒོམ། བསྲུང་འཁོར་དེའི་ནང་དུ་ཁྲོ་བོ་བཅུའི་
བསྲུང་འཁོར་བསྒོམ་པ་ལ་ཧཱུཾ་ལས་འཁོར་ལོ་རྩིབས་བཅུ་དབུས་ཀྱི་ལྟེ་བ་ཟླུམ་པོ་
ཕྱོགས་བཞི་མཚམས་བཞི་སྟེ་བརྒྱད་སྟེང་འོག་གཉིས་ཏེ་རྩིབས་བཅུའི་སྟེང་དུ་པཾ་
ལས་པད་མའི་གདན་བཅུ། རཾ་ལས་ཉི་མའི་དཀྱིལ་འཁོར་བཅུའི་སྟེང་དུ། ཡི་གེ་ཧཱུྃ་
གི་སྦྱོར་མཆོག་གི་ཞེས་པ་ཧཱུྃ་བཅུ་ལས་ཁྲོ་བོ་བཅུ་བསྒོམ་པ་ནི། ཁྲོ་བོ་བཅུ་པོ་
རྣམས་ནི་རིམ་པ་བཞིན་དུ་དགོད། གང་འགོད་ན། གཤིན་རྗེ་མཐར་བྱེད་ནི་ཤར་
ཕྱོགས་ སུ། ཤེས་ རབ་ མཐར་ བྱེད་ ནི་ ལྷོར། པད་ མ་ འབྱིན་ བྱེད་ ནི་ ནུབ་ ཏུ།
བགེགས་མཐར་བྱེད་པ་ནི་བྱང་དུ། མཚམས་བཞིར་འདོད་པའི་ཁྲོ་བོ་ནི་བྱང་ཤར་
མཚམས་སུ། དེ་བཞིན་དུ་དབྱིག་པ་སྔོན་པོ་ཤར་ལྷོར། མི་གཡོ་བ་ནུབ་བྱང་དུ།
སྟོབས་པོ་ཆེ་ལྷོ་ནུབ་ཏུའོ། །དཀར་པོ་གདུང་པ་སྐྱོབ་པའི་གཙུག་ཏོར་ནི་སྟེང་དུ།
248-336



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་པའི་སྒྲོན་མ།
རྡོ་རྗེ་འོག་ཏུ་ནི་གནས་པ་ཞེས་པ་འོག་ཏུ་རྡོ་རྗེ་གནོད་མཛེས་སོ། ཁྲོ་བོའི་སྦྱོར་བས་
བསྒོམ་གྱུར་ན་ཞེས་པ་ཁྲོ་བོ་བཅུ་མི་འཁོར་བར་འཁོར་ལོ་བཅུ་དེ་སྐད་ཅིག་ཀྱང་མི་
སྡོད་པར་འཁོར་བས་བར་དུ་གཅོད་པ་ཐམས་ཅད་ཉལ་མལ་གཏུམ་པར་བསྒོམ་
མོ། །སྦྱོར་བ་ནི་བསྲུང་འཁོར་བསྒོམས་པས་བར་གཅོད་ཐམས་ཅད་འཆིང་པར་
འགྱུར་ཏེ། བགེགས་རྣམས་སྐྱོད་པར་བསམས་ན་ནི་ཞེས་པ་དེ་འཁོར་ལོ་དེ་སྐད་
ཅིག་ཀྱང་མི་སྡོད་པར་འཁོར་བས་སོ། །དེས་བགེགས་ཐམས་ཅད་དཔག་ཚད་
བརྒྱ་ཙམ་ན་ཕར་འབྲོས་ཏེ་གནས་གནས་ཞེའོ། །དེ་ལྟར་བླ་མ་དག་པའི་ཆོ་ག །
ཚད་མེད་དང་། སྟོང་པ་ཉིད་དུ་བསྒོམ་པ། བསྲུང་འཁོར་བསྒོམ་པ་དང་བཞི་པོ་དེ་
བརྟག་པ་དང་པོའི་ལེའུ་བརྒྱད་པའི་འགོར་བཅུག་ན། གང་ཟག་གིས་བྱས་པའི་
སྒྲུབ་ཐབས་པས་ལེགས་པ་ཞིག་འོང་གསུངས་སོ།
དེ་ནས་ཆོས་འབྱུང་བསྒོམ་པ་ནི། རྩ་རྒྱུད་ལེའུ་བརྒྱད་པ་ནས། ནམ་མཁའི་
དབུས་སུ་བྷ་ག་བསམ་ཞེས་པ་དང་
། གུར་ལེའུ་བཞི་པ་ནས་ཆོས་ཀྱི་འབྱུང་གནས་
རྣམ་པར་བསྒོམ་ཞེས་སོ། །འདི་ནས་ཀྱང་ནམ་མཁའ་དབྱིངས་ཀྱི་དབུས་གནས་
པར་ཞེས་པ་ཆོས་འབྱུང་གྲུ་གསུམ་རྩ་བ་ཕྲ་བ་ཐུར་དུ་ཟུག་པ། ཁ་གདེངས་ཆེ་བ་
གྱེན་དུ་གདེངས་པ། ཁ་དོག་དཀར་པོ། ཕྱོགས་གང་ནས་བལྟས་ཀྱང་ཟུར་གསུམ་
དུ་ལོག་གེ་འདུག་ པ་ཞིག་བསྒོམ་མོ། །ཆོས་འབྱུང་དེའི་ནང་དུ་འབྱུང་བ་རིམ་
རྩེགས་སྒོམ་པ་ལ། རྩ་རྒྱུད་ནས་ཇི་ལྟར་ཕྱི་རོལ་དེ་བཞིན་ན་ཞེས་ལུགས་བཟློག་
ཏུ་བཤད། འདིར་ལུགས་འབྱུང་སྟེ། རྡོ་རྗེ་དཀྱིལ་འཁོར་བསྒོམ་པ་བྱ་ནི་རླུང་གི་
དཀྱིལ་འཁོར་ཟླ་གམ་པའོ། །རྡོ་རྗེ་དཀྱིལ་འཁོར་དབུས་གནས་པར་ཟེར་ཡང་
སྟེང་དུ། འོད་ཀྱི་དཀྱིལ་འཁོར་བསྒོམ་པར་བྱ་ནི་མེའི་དཀྱིལ་འཁོར་གྲུ་གསུམ་
248 -337



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དམར་པོ། མེའི་དཀྱིལ་འཁོར་དབུས་གནས་པར་ནི་སྟེང་དུ། ཆུ་དཀྱིལ་བརྟུལ་
ཞུགས་ཅན་གྱིས་བསྒོམ་ནི་ཆུའི་དཀྱིལ་འཁོར་ཟླུམ་པོ་དཀར་པོ། ཆུའི་དཀྱིལ་
འཁོར་དབུས་གནས་པར་ནི་ཆུའི་སྟེང་དུ། དབང་ཆེན་ནི་སའི་དཀྱིལ་འཁོར་གྲུ་
བཞི་སེར་པོ་ཞིག་བསྒོམ་པར་བྱ་ཞེའོ། །
དབང་ཆེན་ནི་སའི་དཀྱིལ་འཁོར་གྱི་སྟེང་དུ་ནི། ཡི་གེ་ཧཱུྃ་ལས་གནས་
བསམས་ཏེ་ཞེས་པ་ཧཱུྃ་ལས་འཁོར་ལོ་རྩིབས་སོ་གཉིས་པ་ཞིག་བསྒོམ་དེའི་དབུས་
སུ། བདག་ཉིད་རྣམ་པར་སྒོམ་པར་བྱ་ཞེས་པ་སྟོང་ཉིད་དུ་བསྒོམས་པའི་ནཱ་
ནཱ་ད་ཆ་
གཅིག་འདིར་ཞུགས་པར་བསྒོམས་ཏེ། གུར་བརྟག་གཉིས་ནས་ནཱ་ད་འཇུག་པའི་
ཁུངས་དེ་ལས་མ་བཤད་གསུངས། དེར་འབྱུང་བ་བཞི་འཁོར་ལོ་དང་ལྔ་ནཱ་ད་དང་
དྲུག་ཆོས་འབྱུང་གི་ནང་དུ་ཞུ་ཞིང་འདྲེས་པ་ལས་གཞལ་ཡས་ཁང་བསྒོམ་པ་ལ།
རྩ་རྒྱུད་ལེའུ་བརྒྱད་པ་ལ། འཕར་མ་གཉིས་དག་སྐྱོན་མེད་པ་ཞེས་པ་དང་
། གུར་
ལེའུ་བཞི་པ་ནས། དེ་ལ་སངས་རྒྱས་གནས་བསམ་བྱ་ཟེར། བདུན་པ་ནས་དེས་
ནི་ སངས་ རྒྱས་ གནས་དགོད་བྱ་ཞེས་སོ། །འདིར་རྡོ་ རྗེ་ ནི་ཧེ་བཛྲ་ ལ། དཀྱིལ་
འཁོར་ནི་དཔལ་དགྱེས་པ་རྡོ་རྗེ་ལྷ་མོ་བཅུ་དྲུག་གི་གཞལ་ཡས་ཁང་འཕར་མ་
གཉིས་དང་བཅས་པ་ཞིག་བསྒོམ་པའོ། །
དེར་གདན་བསྒོམ་པ་ལ་གུར་ལེའུ་བཞི་པ་ནས། ཡི་དྭགས་སྟེང་དུ་གར་
དང་བཅས་ཞེས་པ་དང་
། རྩ་རྒྱུད་ལེའུ་བརྒྱད་པ་ནས། དེ་དབུས་ཤི་བ་བཅོ་ལྔའི།
གདན་གྱི་བདག་ཉིད་རྣམ་པར་བསམ་ཟེར། འདི་ན་གཞུང་བཞིན་མི་གདའ། དེ་
ལྟར་རོའི་གདན་བཅོ་ལྔ་བསྒོམས་ལ་ཨ་ནི་ལའི་རྒྱས་གདབ་བྱའོ། །
དེར་མངོན་བྱང་ལྔས་ལྷ་མོ་བཅོ་ལྔའི་སྐུ་བསྐྱེད་པ་ལ་གུར་བརྟག་གཉིས་
248-338



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནས་མངོན་བྱང་ལྔ་པོ་ནི་ཐོ་རེ་བ་ཞིག་ཐམས་ཅད་ནས་བཤད་དེ། ནང་ན་བརྟག་
པ་དང་པོའི་ལེའུ་བརྒྱད་པ་ཞིབ་དེ་ནས་འབྱུང་པ་བཞིན་ནོ། །རྣམ་པ་ལྔར་ནི་
བརྟག་ བྱ་ ཞེས་ པ་ ཨཱ་ ལི་ལས་ ཟླ་བ། ཀཱ་ལི་ལས་ ཉི་མ། ས་བོན་ཕྱག་མཚན།
ཐམས་ཅད་འདྲེས་པ། དེ་ལས་གཟུགས་རྫོགས་པ་དང་བྱང་ཆུབ་པ་རྣམ་པ་ལྔའོ། །
དེ་ཡང་ཡེ་ཤེས་ལྔ་ལས་རང་བྱུང་བ་ནི་མེ་ལོང་ལྟ་བུ་ལ་སོགས་པའོ། །དེར་ཨཱ་ལི་
ལ་ཟླ་བའི་དཀྱིལ་འཁོར་དེ་མངོན་བྱང་ནི་དང་པོ། ཡེ་ཤེས་ན་མེ་ལོང་ལྟ་བུ། ཀཱ་
ལི་ལས་ཉི་མ་དེ་མངོན་བྱང་ནི་གཉིས་པ། ཡེ་ཤེས་ནི་མཉམ་པ་ཉིད། དེ་གཉིས་ཀྱི་
བར་དུ་ས་བོན་ཕྱག་མཚན་དེ་མངོན་བྱང་ནི་གསུམ་པ་ཡེ་ཤེས་ནི་སོ་སོར་རྟོག་པ།
བྱང་ཆུབ་པ་བཞི་པའི་དུས་སུ་ཉི་ཟླ་གཉིས་ས་བོན་ཕྱག་མཚན་གཉིས་ཏེ་བཞི་
འདྲེས་པའོ་དེར་ནམ་མཁའི་ནཱ་ད་ཆ་གཅིག་པོ་ཞུགས་པ་དང་བདེ་བ་ཕྲིལ་སྐྱེས་
པར་བསམས་ལ་ཨ་ནུ་ར་གས་རྗེས་སུ་ཆགས་པའི་དོད་བྱ་སྟེ་དེ་མངོན་བྱང་ནི་
བཞི་པ། ཡེ་ཤེས་ནི་བྱ་བ་གྲུབ་པ། དེ་ལ་ལྷ་མོ་བཅུ་དྲུག་གི་སྐུ་བསྐྱེད་པ་དེ་མངོན་
བྱང་ནི་ལྔ་པ། ཡེ་ཤེས་ནི་ཆོས་ཀྱི་དབྱིངས་ཀྱི་ཡེ་ཤེས་སོ། །སེམས་པ་ནི་ཐབས་
ཐུགས་རྗེ་ཆེན་པོས་འགྲོ་བ་སེམས་ཅན་གྱི་དོན་ལ་སེམས་པ་དང་ཤེས་རབ་སྟོང་
པས་ཆོས་ཉིད་སྟོང་ཉིད་ཀྱི་དོན་ལ་སེམས་དཔའོ། །སྐུར་ནི་རྣམ་པར་བསྒོམ་ཞེས་
པ་ལྷ་མོ་བཅུ་དྲུག་གི་སྐུར་བསྒོམ་པའོ། །རྡོ་རྗེ་ནི་སྟོང་པ། སེམས་དཔའ་ནི་རིག་
པ། རང་བྱུང་པ་ནི་རིག་སྟོང་དབྱེར་མེད་ལས་བྱུང་བའི། རིག་པའི་སྐྱེས་བུ་རྣམས་
བསྒོམ་བྱ་ནི་ལྷ་མོ་བཅུ་དྲུག་གི་དཀྱིལ་འཁོར་བསྒོམ་པར་བྱ་བའོ། །དེ་ལྟར་ལྷ་མོ་
བཅུ་དྲུག་གི་སྐུར་བསྐྱེད་པ་དེ་ལ་ཨཱ་དྷརྨ་དྷ་དུ་བཛྲ་སྭ་བྷ་བ་ཨདྨ་ཀོ་ཧཾ་ཞེས་པས་
བྱིན་གྱིས་བརླབ་བོ། རྡོ་རྗེ་ནི་དགྱེས་པ་རྡོ་རྗེ། བཞེངས་པ་ནི་ཧེ་བཛྲ་ལྷ་མོ་བཅུ་
248 -339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
དྲུག་གི་སྐུར་བཞེངས་པ། ཞེས་བྱ་བ་ནི་གཞུང་ཚིག་དང་ཡི་གེ །ཏིང་ངེ་འཛིན་ནི་
དམིགས་པ་རྩེ་གཅིག་ཏུ་འཇོག་པའོ། །
དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། རྩ་རྒྱུད་
ལེའུ་བརྒྱད་པ་ནས། དང་པོ་ནག་པ་རབ་ཏུ་བསྒོམ་ཞེས་པ་དང་
། གུར་ལེའུ་བཞི་
པ་ནས། མིག་སོགས་རྣམས་ལ་གཏི་མུག་སོགས། །རྡོ་རྗེ་གསུམ་པོ་གནས་གསུམ་
དགོད་ཞེས་སོ། །འདི་ནས་མིག་སོགས་ལ་ནི་གཏི་མུག་སོགས་ཞེས་པ་མིག་ཏུ་མི་
མོ་
ལས་བསྐྱེད་པའི་གཏི་མུག་རྡོ་རྗེ་མ་དཀར་མོ། རྣ་བར་བྷེ་ལས་ཞེ་སྡང་རྡོ་རྗེ་མ་ནག་
མོ། སྣར་མཾ་ལས་སེར་སྣ་རྡོ་རྗེ་མ་སེར་མོ། ལྕེ་ལ་རཾ་ལས་འདོད་ཆགས་རྡོ་རྗེ་མ་
དམར་མོ། དཔྲལ་བར་ཨེ་ལས་ཕྲག་དོག་རྡོ་རྗེ་མ་ལྗང་ཁུ། སྙིང་གར་ཨ་ལས་རེག་
བྱ་རྡོ་རྗེ་མ་སྔོན་མོ་སྒོམ་པའོ། །སྐུ་གསུང་ཐུགས་བྱིན་གྱིས་བརླབ་པ་ནི། རྡོ་རྗེ་
གསུམ་ནི་གནས་གསུམ་དགོད་ཞེས་པ་སྤྱི་བོར་ཨོཾ་ལས་སྐུ་རྡོ་རྗེ། མགྲིན་པར་ཨ་
ལས་གསུང་རྡོ་རྗེ། སྙིང་གར་ཧཱུྃ་ལས་ཐུགས་རྡོ་རྗེ། དེ་ཡང་མཁའ་སྤྱོད་ས་སྤྱོད་
བདག་མེད་མ་གསུམ་གྱིས་སྐུ་གསུང་ཐུགས་བྱིན་གྱིས་རློབ་པའི་དབང་པོ་གུར་
བཅུ་གཉིས་པ་ནས་བྱེད་ཟེར་བ་དེ་འདི་ཡིན་ནོ། །མཁའ་སྤྱོད་མ་ནི་རྡོ་རྗེ་ཐུགས་ནི་
སྙིང་གར་བདག་མེད་མ་ཐུགས་རྡོ་རྗེའི་ངོ་བོར་བཞུགས་པ། རྡོ་རྗེ་གསུང་ནི་ས་
སྤྱོད་མ་ནི་མགྲིན་པར་མཁའ་སྤྱོད་མ་གསུང་རྡོ་རྗེའི་ངོ་བོར། ས་འོག་མ་ནི་རྡོ་རྗེ་སྐུ་
ཞེས་པ་སྤྱི་བོར་ས་སྤྱོད་མ་སྐུ་རྡོ་རྗེའི་ངོ་བོར་བཞུགས་པའི་དབང་པོའོ། །
དེ་གསུམ་བསྐྱེད་པའི་ས་བོན་ནི། ཧཱུྃ་ནི་སྙིང་གར་ཧཱུྃ་ལས་ཐུགས་རྡོ་རྗེ། ཨ་
ནི་མགྲིན་པར་ཨ་ལས་གསུང་རྡོ་རྗེ། ཨོཾ་ནི་སྤྱི་བོར་ཨོཾ་ལས་སྐུ་རྡོ་རྗེའོ། །བཅོམ་
ལྡན་འདས་ཀྱི་སྙིང་པོར་བྱ་ནི་སྐུ་གསུང་ཐུགས་བྱིན་གྱིས་བརླབ་པའི་སྙིང་པོའོ། །
248-340



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འོ་ན་སྐྱེ་མཆེད་དྲུག་དང་སྐུ་གསུང་ཐུགས་ཀྱིས་བརླབ་པ་དེ་གཙོ་བོ་གཅིག་པུའམ་
ཞེ་ན། མ་ཡིན་ཏེ་འདིའི་དུས་སུ་ལྷ་མོ་བཅུ་དྲུག་པ་ཐམས་ཅད་ལ་བརླབ་གསུངས།
དེ་ཡང་རྡོ་རྗེ་གྷོ་རི་ཆུ་མ་དང་ཞེས་པ་ནས་དབུས་སུ་མཁའ་འགྲོ་མ་ཞེས་པའི་བར་
དུ་ལྷ་མོ་བཅོ་ལྔ་པོ་ཐམས་ཅད་ལ་བརླབ་བོ། །མཁའ་འགྲོའི་དཀྱིལ་འཁོར་ནི་ལྷ་
མོ་བཅོ་ལྔའི་དཀྱིལ་འཁོར་བསྒོམ་པའོ། །
དེ་ནས་ཡེ་ཤེས་སེམས་པ་སྤྱན་དྲངས་ནས་གཉིས་སུ་མེད་པར་བསྲེ་བ་ལ།
བརྟག་པ་ དང་པོའི་ལེའུ་གསུམ་པ་ནས། ནམ་མཁའི་དཀྱིལ་འཁོར་ཁྱབ་པའི།
རང་གི་ལུས་མཚུངས་རྣམ་པར་སྤྲོ་ཞེས་པ་དང་། གུར་ལེའུ་བཞི་པ་ནས་ཡེ་ཤེས་
དངོས་པོ་རབ་བཅུག་པ་ཞེས་སོ། འདི་ནས། དེ་ནས་ཡང་ནི་ཡེ་ཤེས་གཞུག་ཞེས་
པ་ལྷ་མོ་བཅུ་དྲུག་པོ་ཐམས་ཅད་ཐུགས་ཀ་ནས་འོད་ཟེར་སྤྲོས་མདུན་གྱི་ནམ་
མཁར་ཡེ་ཤེས་ཀྱི་ལྷ་མོ་བཅོ་ལྔའི་དཀྱིལ་འཁོར་སྤྱན་དྲངས། དེ་ལ་གུར་ལེའུ་དྲུག་
པ་ནས་བསྐུར་གནས་ཆེན་པོ་རབ་བྱས་ལ་ཟེར་བས། དེ་ལ་བསྙེན་བཀུར་ཞིག་བྱ།
ཇི་ལྟ་བུ་བྱས་ན་མཆོད་པ་ཀུན་གྱིས་མཆོད་པར་བྱ་ཞེས་པ་ཕྱི་ནང་གསང་བ་ཐམས་
ཅད་ ཀྱིས་མཆོད། བསྟོད་པ་རྒྱས་བསྡུས་ ཐམས་ ཅད་ ཀྱིས་ བསྟོད་ནས་ དགུག་
གཞུག་བྱེད་པ་ལ། བླ་མ་ལྷོ་པའི་ཞལ་ནས་ལྷ་ཐམས་ཅད་འོད་དུ་བཞུ་ལ་སོ་སོའི་
ཞལ་ཞལ་དུ་གཞུག་གསུངས་ཏེ། གྷོ་རི་ཛ་ཙོ་རི་ཧཱུྃ་ལ་སོགས་པ་ལྷའི་སྐུ་དགུག་
གཞུག་བཅིང་གཉིས་སུ་མེད་པར་བསྲེའོ། །
དེ་ ནས་ དབང་ བསྐུར་ བ་ ལ། གུར་ ལེའུ་བཞི་ པ་ ནས། རིག་ མ་བརྒྱད་
རྣམས་ཀྱིས་དབང་བསྐུར་ཟེར་བས། བརྟག་པ་དང་པོའི་ལེའུ་བཞི་པ་བཞིན་དུ་
མདུན་གྱི་ནམ་མཁར་ཕྱོགས་བཅུའི་བུདྡྷ་བོ་དེ་དཔག་ཏུ་མེད་པ་སྤྱན་དྲངས་ལ་གྷོ་
248 -341



བདག་ལ་དེ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རི་ལ་སོགས་པ་མ་མ་བརྒྱད་ཀྱི་མཆོད་པ་ཞིག་བྱ། དེ་ནས་ཨ་བི་ཤི་ཙ་ཏུ་མཾ་ཞེས་
པ་དེ་བོད་སྐད་དུ་མགོན་པོ་དེ་བཞིན་གཤེགས་ཀུན་ཐམས་ཅད་མཁྱེན་གྱིས་
ལ་དབང་བསྐུར་གཅིག་བྱ་བ་བམ། ཡང་ན་འདིའི་བྱང་ཆུབ་རྡོ་རྗེས་སངས་
རྒྱས་ལ་ཞེས་པའི་ཚིག་བཞིས་གསོལ་བ་བཏབ་པས། ཧེ་རུ་ཀ་ ཁ་ཅིག་དབང་
བསྐུར་བའི་དགོངས་པ་མཛད། གཟུགས་རྡོ་རྗེ་མ་ལ་སོགས་པ་རྣམས་ཀྱིས་མཆོད་
པ་བྱེད། ཡུམ་བཞིས་རྡོ་རྗེའི་གླུ་ལེན། ཁྲོ་བོ་བཅུས་བར་དུ་གཅོད་པའི་བགེགས་
བསྲུང་། ལྷ་མོ་བདུད་རྩིའི་བུམ་ཆུ་ཐོགས་པས་དཔག་ཏུ་མེད་པས་དབང་བསྐུར་རྡོ་
རྗེ་ཆེན་པོ་ལ། ཁམས་གསུམ་ཀུན་གྱིས་ ཕྱག་ འཚལ་བ། །སངས་རྒྱས་ཀུན་གྱི་
གསང་གསུམ་ལ། །རབ་ཏུ་བྱུང་བ་སྦྱིན་པར་བྱ། །ཞེས་བརྗོད་ཅིང་བདུད་རྩི་ཆུ་
རྒྱུན་གྱིས་སྤྱི་བོ་ནས་མར་དབང་བསྐུར་བར་བསྒོམ། ཡེ་ཤེས་ཀྱི་དབང་བསྐུར་བ་
རབ་ཏུ་སྦྱིན་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་ཞེས་སོ། །རིག་པའི་སྐྱེས་བུ་ནི་
ལྷ་མོ་བཅོ་ལྔ། དབང་བསྐུར་ཆེ་ནི་དེ་རྣམས་ལ་དབང་བསྐུར་བའོ། །
རང་ལྷག་ལྷའི་ཅོད་པན་ལ་ཞེས་པ་ཆུ་ཅུང་ཟད་ཡར་འཁྱིལ་བ་ལས་རིགས་
ཀྱི་བདག་པོས་དབུ་བརྒྱན་པ་བརྟག་པ་ཕྱི་མའི་ལེའུ་བཞི་པ་བཞིན། ཞེ་སྡང་ཕྱག་
རྒྱུས་བདག་མེད་མ་ཞེས་པ་ལ་སོགས་པའོ། །བླ་མ་ལ་དབང་རྫོགས་པར་ཐོབ་ན་
་དམ་ལྷ་ལ་ཡང་དབང་རྫོགས་པར་བསླངས་ལ། གུར་ལེའུ་བདུན་པའི་སྔགས་
ཨ་བེ་ཤེ་གས་རྒྱས་གདབ་བོ། །
དེ་ནས་མཆོད་པ་བྱེད་པ་ལ། གུར་ལེའུ་བཞི་པ་ནས། ལྷ་མོ་བརྒྱད་རྣམས་
ཀྱིས་མཆོད་ཉིད་ཞེས་པ་དང༌། ལེའུ་དགུ་པ་ནས་རིམ་གྱིས་མཆོད་པའི་ལྷ་མོ་སྤྲོ་
ཞེས་སོ། །འདི་ནས་མཆོད་ཞེས་པ་ཏིང་ངེ་འཛིན་གྱིས་ལྷ་མོ་བཅུ་དྲུག་པོ་ཐམས་
248_-342



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ཅད་ཀྱིས་ཐུགས་ཀ་ནས་འོད་སྤྲོས་འཇིག་རྟེན་ན་གཟུགས་སྡུག་པ་དང་
། སྒྲ་སྙན་
པ་ལ་སོགས་པ་ཐམས་ཅད་བློས་བསྡུས་ནས་ལྷ་རྣམས་ཀྱི་སྟེང་དུ་འདོད་པའི་ཡོན་
ཏན་ལྔའི་ལྷ་མོར་སྤྲུལ་ནས་བདག་ལ་ཚུར་མཆོད་པར་བསྒོམ། དངོས་སུ་ཕྱིའི་
མཆོད་པ་སྤོས་དང་མེ་ཏོག་ལ་སོགས་པ་གུར་ལེའུ་བཅུ་བཞི་པ་དང་། ཕྱི་མའི་ལེའུ་
དང་པོ་ན་ཡོད། ནང་གི་སྒེག་མོ་ལ་སོགས་པ་བརྒྱད་གུར་ལེའུ་བརྒྱད་པ་ན་ཡོད།
འདོད་ཡོན་ལྔ་ལེའུ་ལྔ་པ། ནང་དང་གསང་བའི་མཆོད་པ་བརྟག་པ་དང་པོའི་ལེའུ་
གསུམ་པ་ནས་འབྱུང་བ་བཞིན་མཆོད་ལ། ལེའུ་བདུན་པའི་སྔགས་པུ་ཙ་བཛྲའི་
རྒྱས་གདབ་བྱ། དེ་ནས་བསྟོད་པ་བྱེད་པ་ལ། གུར་ལེའུ་བཞི་པ་ནས་འཁོར་ལོ་
འདྲེན་པ་ལ་བསྟོད་བྱ་ཞེས་པ་དང་། དགུ་པ་ནས་སངས་རྒྱས་བསྟོད་པ་ཡང་དག་
བརྩམ་ཞེས་སོ། །འདི་ནས་བསྟོད་ཞེས་པ་བསྟོད་པ་རྒྱས་པ་གུར་ལེའུ་བཅོ་ལྔ་པ།
བསྡུས་པ་བརྒྱད་པ། ཤིན་ཏུ་བསྡུས་པ་ལེའུ་དགུ་པ་བཞིན་བསྟོད་ལ། གུར་ལེའུ་
བདུན་པའི་སྔགས་ཏུ་སྟི་བཛྲའི་རྒྱས་གདབ་བྱའོ། །
དེ་ནས་བདུད་རྩི་མྱང་པ་ལ། གུར་ལེའུ་བཞི་པ་ནས་བདུད་རྩི་ཡང་ནི་མྱང་
བྱ་ཞིང་ཞེས་པ་དང་
། དགུ་པ་ནས་ཡེ་ཤེས་བདུད་རྩི་རབ་སྦྱོར་ཞེས་པའོ། །འདི་
ནས་རྡོ་རྗེ་ལྕེས་ནི་བདུད་རྩི་མྱང་ཞེས་པ་ཐུན་བཞིའི་རྣལ་འབྱོར་བྱེད་ན་བདུད་རྩིའི་
རིལ་བུ་ཚགས་བྱས་ལ་མྱང་
། གཞན་དོན་ལ་གཏོར་མ་ལ་མྱང་། ཐུན་རེ་ཙམ་ལས་
མི་སྒོམ་ན་ཏིང་ངེ་འཛིན་གྱིས་འོག་ཏུ་ཡཾ་ལས་རླུང་གི་དཀྱིལ་འཁོར། རཾ་ལས་མེའི་
དཀྱིལ་འཁོར། ཨ་ལས་ཐོད་པའི་ནང་དུ་ཤ་ལྔ་བདུད་རྩི་ལྔ། སྟེང་དུ་ཟླ་ཕྱེད་རྡོ་རྗེ་
བསྒོམ། དེར་ཡཾ་ལས་རླུང་བྱུང་རཾ་ལས་མེ་སྤར་ཐོད་པའི་རྫས་ཁོལ་བསླངས་པས་
ཟླ་ཕྱེད་རྡོ་རྗེ་ནས་ཡེ་ཤེས་བདུད་རྩི་ཕབ་ནས་དམ་ཚིག་ཡེ་ཤེས་དབྱེར་མེད་དུ་
248 -343



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདྲེས་པར་བསམས་ལ་ཨོཾ་ཨ་ཧཱུཾ་ཞེས་ལན་གསུམ་བརྗོད་ལ་བརྟན་པར་བྱ། ལྷ་
ཐམས་ཅད་ཀྱི་ལྗགས་ལ་རྡོ་རྗེ་ནས་ཀྱི་འབྲུ་ཙམ་བསམས་ལ་དེ་ལས་འོད་ཟེར་བྱུང་
ནས་དྲངས་ནས་གསོལ་བས་མཉེས་པར་བསྒོམས་ལ། གུར་ལེའུ་བདུན་པའི་
སྔགས་ཨ་མྲྀ་ཏའི་རྒྱས་གདབ་བྱ། དེ་ནས་ལ་སོགས་བྱ་ཞེས་པ་བསྐྱེད་པའི་རིམ་
པའི་ཏིང་ངེ་འཛིན་བསྒོམ་པ་ལ། བརྟག་པ་དང་པོའི་ལེའུ་བརྒྱད་པ་ལ། དང་པོ་
ནག་པོ་རབ་ཏུ་བསྒོམ་ཞེས་པ་དང་
། ལྷ་མོ་ཐམས་ཅད་སྐུ་མདོག་ནག་ཞེས་པ་ནས།
འདིས་ནི་འཁོར་ལོ་རྣམ་བསྒོམས་ན། དངོས་གྲུབ་མྱུར་དུ་འཐོབ་པར་འགྱུར་ཞེས་
པའི་བར་དང་། གུར་ལེའུ་བཞི་པ་ནས་ཤར་དུ་རྡོ་ རྗེ་མ་སྦྱིན་བྱ་ཞེས་པ་ལས་
སོགས་པ་བཤད། འདིར་གོང་ནས་རྡོ་རྗེ་གྷོ་རི་ཆུ་མ་དང་ཞེས་པ་ནས། མཁའ་
འགྲོའི་དཀྱིལ་འཁོར་བསྒོམ་པར་བྱ་ཞེས་པའི་བར་གྱིས་རྟེན་གཞལ་ཡས་ཁང་
བརྟེན་པ་ལྷ་མོ་བཅོ་ལྔ་དང་བཅས་པ་དེ་ཤིན་ཏུ་གསལ་བར་བསྒོམ་མོ། །དེ་རྣམས་
ཀྱིས་ལུས་ཀྱིས་ཞེན་པ་བཟློག་པའི་དོན་དུ་བསྐྱེད་རིམ་བསྒོམ་པ་བཤད་ནས། །
ད་ནི་ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ནི། ལྷ་མོ་བཅོ་ལྔ་
པོས་ཐམས་ཅད་ཀྱི་ཐུགས་ཀར་ཟླ་བའི་དཀྱིལ་འཁོར་གྱི་སྟེང་དུ་ས་བོན་ལ་སྔགས་
བཀོད་ནས་བདག་གཙོ་མོའི་ང་རྒྱལ་གྱིས་བཟླས་པས། འཁོར་བཅུ་བཞི་པོ་ཟློས་
རོགས་བྱེད་པར་བསམས་ལ་ཞལ་དང་ལྟེ་བར་འཁོར་བར་དམིགས་ལ་གུར་ལེའུ་
བཞི་པའི་སྔགས་ལ་བཟླས་པ་བྱ་བ་ནི། དེ་ནས་སྔགས་བཟླས་བརྟུལ་ཞུགས་ཅན་
ཞེས་པ་ཐ་མལ་གྱི་ལུས་ངག་ཡིད་གསུམ་བཏུལ་ནས། ལྷ་མོ་བཅོ་ལྔའི་བཟླས་པའི་
སྒོར་ཞུགས་པའོ། །དེ་ཡང་བཟླས་ལུགས་བཞི་པོ་གང་རུང་ཞིག་ལ་བཟླས་པ་བྱའོ། །
དེ་ནས་སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་བསྒོམ་པ་ལ།
248 --344



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འཁོར་ལྷ་མོ་བཅུ་བཞི་པོ་གཙོ་མོའི་ཐུགས་ཀར་བསྡུས་ནས། བདག་གཙོ་མོའི་ང་
རྒྱལ་གྱིས་རྫོགས་རིམ་སྒོམ་པ་ལ་གཉིས་ལས། གང་ཟག་ཆགས་པ་དང་བཅས་པ་
ཞིག་ཡིན་ན་ལས་ཀྱི་ཕྱག་རྒྱའི་རྫོགས་རིམ་བསྒོམ། ཆགས་བྲལ་རབ་ཏུ་བྱུང་པའི་
དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་ཡིན་ན། གཏུམ་མོ་སྒྱུ་
ལུས་འོད་གསལ་གྱི་རྫོགས་རིམ་གང་མོས་ཞིག་བསྒོམ། དེ་ཆགས་ཅན་ཆགས་
བྲལ་གང་བསྒོམ་ཡང་། ནང་དུ་བརྗོད་པའི་སྦྱོར་བ་ཡིས་ཞེས་པ་ནང་དུ་ཟག་པ་
མེད་པའི་ཉམས་སྐྱེ་བའི་ཐབས་ཤིག་བསྒོམ་ཞེས་པའོ། །
དེ་ནས་ཐུན་མཚམས་ཀྱི་ཆོས་ལ་རྣམ་དག་རྗེས་སུ་དྲན་པ་བརྟག་པ་དང་
པོའི་ལེའུ་དགུ་པ་ན་ཡོད། གཏོར་མ་གཏོང་པ་ལ་མགྲོན་བསྐྱེད་པ་གུར་ལེའུ་
གསུམ་པ། བྱིན་བརླབས་བརྟག་པ་དང་པོའི་ལེའུ་བདུན་པ། སྔགས་རྒྱས་པའི་ཕྱི་
མའི་ལེའུ་བཞི་པའི། བསྡུས་པ་བརྟག་པ་དང་པོའི་ལེའུ་གཉིས་པ། གཤེགས་སུ་
གསོལ་ བ་ ལྷག་ཆད་བསྐང་པ་གུར་ ལེའུ་གསུམ་པ་ན་ཡོད་དེ། རྒྱུད་ཀྱི་དོན་
བསྡེབས་ལ་གཏོར་མ་ གཏང་། རྡོ་རྗེའི་གླུ་ཕྱི་མའི་ཕྱི་མའི་ལེའུ་བཞི་པ་ བཞིན་
བཞིན་བླང་
། སྨོན་ལམ་གྱི་ཕྱི་མའི་ལེའུ་བརྒྱད་པ་བཞིན་གདབ། དེ་ལས་སྐྱོ་ན་ཧེ་
རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་ལས་དང་པོ་པའི་བྱ་བའི་རིམ་པ་
བཅོ་ལྔ་གུར་ལེའུ་བཅོ་ལྔ་པ་ནས་འབྱུང་པ་བཞིན་བྱ། དེ་རྣམས་ཀྱིས་སེམས་མི་
གནས་པ་གནས་པ་ལ་དང་པོ་བསྒོམ། གནས་པ་བརྟན་པ་ལ་ཡང་བསྒོམས་ཡང་
བསྒོམ་བྱེད། བརྟན་པ་བོགས་དབྱུང་པའི་དོན་དུ་སྤྱོད་པ་བྱས་ན་གང་ཟག་བརྩོན་
འགྲུས་ཅན་གཅིག་ཟླ་བ་གསུམ་དང་ཞག་བདུན་ན་སངས་རྒྱ་བར་བརྟག་པ་ཕྱི་
མའི་ལེའུ་གཉིས་པར་དོན་བསྡེབས་བྱས་སོ།
248 mm-345



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ད་ནི་ལེའུའི་མཚན་བསྟན་པ་ནི། རྣལ་འབྱོར་མ་ནི་ལྷ་མོ་བཅོ་ལྔ། ཕུང་པོ་
བཞེངས་པ་ན་ལྷའི་སྐུ་ཕྱག་རྒྱ་ཆེན་པོར་བཞེངས་པའོ། །ལེའུ་ནི་པ་ཏ་ལ་གཞུང་
གཅོད་ཅིང་སྐྱོང་བའོ། །བཅུ་གཉིས་པ་ནི་གྲངས་སོ། །རིན་པོ་ཆེ་ཟླ་བའི་སྒྲོན་མ་
ལས་ལེའུ་བཅུ་གཉིས་པའོ།། །།
ལེའུ་བཅུ་གསུམ་པ་འདི་ལ་དོན་གཉིས་ལས། དང་པོ་ལེའུའི་གཞུང་
། དེ་
ལ་བརྒྱད་ལས་དང་པོ་རྣལ་འབྱོར་མའི་རྒྱུད་དུ་སྒྲ་འཇུག་པའི་རྒྱུ་མཚན་བསྟན་པ
ནི། དེ་ནས་ནི་ལེའུ་བཅུ་གཉིས་པ་བཤད་པའི། བྱམས་པ་ལ་སོགས་པ་རྡོ་རྗེའི་
བྱང་ཆུབ་སེམས་དཔའ་རྣམས་ཞེས་པ་འཇམ་དཔལ་དང་སྒྲིབ་པ་རྣམ་པར་སེལ་བ་
དང་སའི་སྙིང་པོ་ལ་སོགས་པ་ཐབས་ཀྱི་ཁོར་ཐམས་ཅད་དོ། །རང་བརྟག་རྣམ་
པར་རྟོག་པ་སྐྱེས་པར་གྱུར་ཏེ་ཞེས་པ་ཐེ་ཚོམ་ཡིད་གཉིས་སྐྱེས་སོ། །
དེ་ཡང་སྙིང་པོ་ལྟ་བུའི་རྒྱུད་ཧེ་བཛྲ་དང༌
། སྙིང་པོ་བསྡུས་པའི་རྒྱུད་གུར་
འདི་ལ་ཐབས་ཀྱི་འཁོར་བུདྡྷ་བོ་དེ་དཔག་ཏུ་མེད་པ་དང་
། ཤེས་རབ་ཀྱི་འཁོར་ཌ་
ཀི་མ་དཔག་ཏུ་མེད་པས་མཉམ་པ་ལ། གོང་ལེའུ་བཞི་ཌཱ་ཀི་མ་རྣམས་ཀྱིས་ཕྱག་
མཚན་སྐམ་པ་ལ་སོགས་པ་བཟུང་པ་ལ་བོ་དེ་རྣམས་ཀྱིས་ཅོལ་ཆུང་དུ་གོ་བས། དེ་
བཅོམ་ལྡན་འདས་ཀྱིས་མཁྱེན་ནས་རྣམ་དག་གི་དོན་བཟང་པོ་ཞིག་བཤད་པས།
བོ་དེ་རྣམས་འཇིགས་ཤིང་འདར་བ་ཐོབ་པར་འགྱུར་ཏེ། དེ་ཡང་གྲོགས་པོ་མཉམ་
པ་གཉིས་ཀྱི་དཔེ་བགྱིས་ནས། ཅི་འདི་ཉི་ཚེ་དམ་ཚིག་ཏུ་གསུངས་པ་ལགས་སམ་
ཞེས་ཌཱ་ཀི་མ་རྣམས་ཀྱི་ཡོན་ཏན་དེ་ཙམ་གྱིས་ཟད་པ་ལྟ་བུ་ཡིན་ནམ། འོན་ཏེ་དེ་
མ་ཡིན་པའི་ཡོན་ཏན་གཞན་ཡང་ཡོད་ཅེས་དྲིས་པས། བཅོམ་ལྡན་འདས་ཀྱི་ཞལ་
ནས་ཌཱ་ཀི་མ་རྣམས་ཀྱི་ཡོན་ཏན་དེས་ཟད་པ་མ་ཡིན་ཏེ་ཌ་ཀི་མའི་སྒྲ་འཇུག་པའི་
248 --346



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
རྒྱུ་མཚན་བྱ་བ་ཡང་ཡོད་ཞེས་པའོ། །
དེ་ཡང་ཌོ་བེ་ཧ་ཡངས་ག་མ་ནི་ཞེས་པ་དོན་གྱི་ཌཱ་ཀི་མ་དང་རྟགས་ཀྱི་ཊཱ་
ཀི་མ་བྱ་བ་གཉིས་ཏེ། དོན་གྱི་ཌཱ་ཀི་མ་མཁའ་ཆོས་ཉིད་སྟོང་པར་འགྲོ་རིག་པའི་
ཡེ་ཤེས་རྒྱུན་མི་འཆད་པར་འགྲོ་བའོ། །རྟགས་ཀྱི་ཊཱ་ཀི་མ་ནི་སྐམ་པ་མ་ལ་སོགས་
པ་ཌཱ་ཀི་མའི་སྐུར་བྱུང་པ་དེ་ཡིན་ཞེས། བཅོམ་ལྡན་འདས་ཀྱིས་གསུངས་པས་
དེར་ཐེ་ཚོམ་གཅིག་ཆོད། ཡང་ལེའུ་བཞི་པ་དེར་ལྷ་མོ་བཅོ་ལྔའི་སྒྲུབ་ཐབས་
མདོར་བསྟན། ལེའུ་བཅུ་གཉིས་པར་སྒྲུབ་ཐབས་ཉམས་བླང་དུ་རྒྱས་པར་བཤད་
པས་ཐེ་ཚོམ་གཅིག་ཆོད་ནས། དེ་རྣལ་འབྱོར་མའི་རྒྱུད་བྱ་བ་དེའི་གོ་བ་རང་ཅི་
ཙམ་ཞིག་ལ་ཟེར་སྙམ་པའི་ཐེ་ཚོམ་སྐྱེས་ནས་དེ་དྲིས་པ་ནི། བཅོམ་ལྡན་འདས་
ཞེས་རྒྱུད་ཀྱི་སྟོན་པ་ལ་བོས་ནས། ཇི་ལྟར་ནི་འཐད་པ་ཇི་ལྟར་ན། རྣལ་འབྱོར་
རྒྱུད་མཚན་དུ་རབ་ཏུ་འཇུག་པ་ལགས་ཞེས་པ་རྣལ་འབྱོར་མའི་རྒྱུད་བྱ་བ་
རང་དུ་སྒྲ་འཇུག་པའི་རྒྱུ་མཚན་ནམ་འཐད་པ་ཇི་ལྟ་བུ་ལགས་ཞེས་དྲིས་པའོ། །རྡོ་
རྗེ་འཛིན་གྱིས་གསུངས་པ་ནི་ལན་ནོ། །
དེ་ཡང་གུར་ཀྱི་ལེའུ་བཅུ་གསུམ་པ་འདི་ལས་བོད་ཀྱི་ཇོ་བོ་མ་རྒྱུད་འཆད་
པ་རྣམས་ལ་གལ་ཆེ་བ་མེད་གསུངས། དེ་ལྟར་སཾ་བུ་ཏས་མ་རྡོ་རྗེ་གདན་བཞི་
ནས། བསྟན་ཆོས་དག་ནི་སྙེད་སླ་སྟེ། དེའི་སྦྱོར་བ་སྙེད་པར་དཀའ་ཞེས་པ་ད་ལྟ་
གདན་བཞི་དང་སཾ་བུ་ཏའི་རྒྱུད་འདི་སྙེད་པར་སླ་སྟེ། དེའི་སྦྱོར་བ་ཞེས་པ་མན་
ངག་དེ་ཤིན་ཏུ་སྙེད་པར་དཀའ། དེ་བཞིན་དུ་གུར་གྱི་གཞུང་འདི་རྙེད་པར་སླ་ཇོ་བོ་
ཀུན་ལ་རེ་རེ་ཡོད་དེ། དེའི་གདམས་པ་དེ་ཤིན་ཏུ་རྙེད་པར་བཀའ། ཇོ་བོ་གཞན་
དག་གིས་མའི་རྒྱུད་དུ་སྒྲ་འཇུག་པའི་རྒྱུ་མཚན་འདི་ཀུན་མི་ཤེས། དེ་བས་ན་འདི་
མའི་
248-347



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཤིན་ཏུ་གལ་ཆེ་གསུངས། དོན་ལ་རྣལ་འབྱོར་མའི་རྒྱུད་དུ་སྒྲ་འཇུག་པའི་རྒྱུ་མཚན་
རང་འདི་ལྟ་བུ་གཅིག་ཡིན་ཞེས་སྟོན་པའོ། །ཤེས་རབ་ཕ་རོལ་ཕྱིན་པའི་ཐབས་
ཤེས་པ་བརྗོད་བྱ་དོན་གྱི་ཡུམ་ཆེན་མོ་ཤེས་རབ་ཀྱི་ཕ་རོལ་ཏུ་ཕྱིན་མ་སྐྱེ་མེད་རང་
གི་མཚན་ཉིད་མངོན་སུམ་དུ་སྟོན་གྱིས་སྟོན་པ་དེ་མའི་རྒྱུད་དོ། །ཐབས་ཞེས་
བརྟན་གཡོ་ཐམས་ཅད་དེ་ལས་བྱུང་ཞིང་དེས་བསྐྱེད་པས་སོ། །འདི་ནི་རྣལ་འབྱོར་
མ་བརྗོད་དེ་ཞེས་པ་དོན་གྱི་ཡུམ་ཆེན་མོ་སྐྱེ་མེད་མངོན་སུམ་སྟོན་པ་དེ་རྣལ་འབྱོར་
མའི་རྒྱུད་ཞེས་སོ། །ཕྱག་རྒྱ་ཆེན་པོ་རབ་འབྱོར་བས་ཞེས་པ་ཕྱག་རྒྱ་ཆེན་པོ་སྐྱེ་
མེད་ཀྱི་དོན་སྟོན་པ་དང་དེ་རྟོགས་པའི་ཐབས་སྟོན་པ་ལ་མའི་རྒྱུད་ཞེས་བྱའོ། །
གང་ཕྱིར་དེ་ཉིད་ལ་འཇུག་པ་ནི་ཕྱག་རྒྱ་ཆེན་པོ་རྟོགས་པའི་ཐབས་སྟོན་པས་ཕྱག་
རྒྱ་ཆེན་པོའི་རྒྱུད་དོ། །
དེ་རྣམས་དང་ལྡན་པ་དེ་ལ་རྣལ་འབྱོར་མའི་རྒྱུར་ཞེས་ཏེ་ཞེས་པ་དེ་ཚོས་
རྒྱུད་སྤྱིར་བསྟན་ནས། བྱེ་བྲག་ཏུ་གུར་འདི་མའི་རྒྱུད་ཡིན་ནམ་མ་ཡིན་བྱས་པ་ལ།
རྣལ་འབྱོར་མ་ནི་རྡོ་རྗེའི་གུར་ཞེས་པ་བརྗོད་བྱ་དོན་གྱི་ཡུམ་ཆེན་མོ་སྐྱེ་མེད་སྟོན་
པ་དང་། དེ་རྟོགས་པར་བྱེད་པའི་ཐབས་སྟོན་པས་མ་རྒྱུད་དམ་ཕྱག་རྒྱ་ཆེན་པོའི་
རྒྱུད་ཡིན་ནོ། །འོ་ན་དེ་ལྟར་སོང་ན་ཕ་རོལ་ཏུ་ཕྱིན་པ་ཡང་མ་རྒྱུད་དུ་ཐལ་བྱས་པ་
ལ། ཕ་རོལ་ཕྱིན་པ་ཀུན་གྱི་ཐབས་ཞེས་པ་ཕ་རོལ་ཏུ་ཕྱིན་པ་ནས་ཐབས་མི་སྟོན་
པས་ཐབས་ཀྱི་ཁྱད་པར་དུ་བྱས་ཞེའོ། །ཕ་རོལ་ཏུ་ཕྱིན་པ་ནས་ཀྱང་ཚོགས་ལམ་
སྦྱོར་ལམ་ལ་སོགས་པའི་ཐབས་སྟོན་ནོ་བྱས་པ་ལ། དེ་བསྐལ་པ་གྲངས་མེད་
གསུམ་ན་རྟོགས་པའི་ཐབས་ཡིན་ལ། འདིར་བསམ་གཏན་ཙམ་གྱིས་འགྲུབ་པར་
འགྱུར་ཞེས་པ་བསམ་གཏན་ནམ་ཏིང་ངེ་འཛིན་ཙམ་གྱིས་འགྲུབ་པར་འགྱུར་ཏེ་
248 -348



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
དོན་ལ་དབང་གིས་ཁྱད་བྱས་སོ། །གསང་སྔགས་པའི་ལུགས་ཀྱིས་དབང་གསུམ་
པར་གོ་ཕྱེ་བཞི་པར་ཚིག་གིས་གཏན་ལ་ཕབ་པས་དངོས་པོ་གཤིས་ཅི་ལྟ་བ་
བཞིན་རྟོགས་པར་འགྱུར་ཏེ། དེ་ཕ་རོལ་ཏུ་ཕྱིན་པ་ལ་མེད་དོ། །དེ་ལྟར་བརྟག་པ་
དང་པོའི་ལེའུ་བརྒྱད་པ་ནས། གཞན་གྱིས་བརྗོད་མིན་ལྷན་ཅིག་སྐྱེས་ཞེས་པ་
དང༌། ཡང་དེ་ཉིད་ནས་ངག་གི་ལམ་འདས་སྤྱོད་ཡུལ་ཏེ་ཞེས་པ་དང་། ཕྱི་མའི་
ལེའུ་གསུམ་པ་ནས། སངས་རྒྱས་ཀུན་གྱི་སྡོམ་པ་ནི། ཨེ་བི་རྣམ་པ་རབ་ཏུ་གནས་
ཞེས་བསད་པས། དོན་གྱི་ཡུམ་ཆེན་མོ་སྐྱེ་མེད་དེ་དབང་གི་དུས་སུ་རྟོགས་པར་
བྱེད་པས་ན་མའི་རྒྱུད་ཞེས་བྱའོ། །
ད་ནི་མ་རྒྱུད་ཀྱི་དབྱེ་བ་བསྟན་པ་ནི། འོ་ན་དེ་ལྟ་བུའི་མ་རྒྱུད་དཀྱིལ་
འཁོར་དབྱེ་ན་དུ་ཡོད་ཞེ་ན། དབྱེ་ན་བཅུ་བཞི་ཡོད་དེ། མཁའ་འགྲོ་བདེ་དང་ཞེས་
པ་མཁའ་འགྲོ་བདེ་བའི་རྒྱུད་དང་
། དེ་བཞིན་དུ་རྒྱ་མཚོ་བདེ་བའི་རྒྱུད་དང་
།
མཁའ་ས་མ་ཡ་ཏན་ཏྲ་ནམ་མཁའ་དང་མཉམ་པའི་རྒྱུད་དང་
། གསེར་གྱི་ཆར་པ་
དང་ནི་ཞེས་པ་ཇོ་བོ་ཁ་ཆེ་ལེགས་མི་ཀ་ར་བརྟག་པ་སོ་གཉིས་པ་ལ་འདོད། ཇོ་བོ་
ནཱ་རོ་པ་གསེར་གྱི་ཆར་པ་ལྟ་བུའི་རྒྱུད་རྡོ་རྗེ་གདན་བཞི་ལ་འདོད། དགའ་ཆེན་ཟ་
ནུས་ཀྱི་རྒྱུད་སཾ་བུ་ཊ་ཏི་ལ་ཀ་ལ་འདོད། བདེ་ཆེན་བསྒྲེགས་པའི་རྒྱུད་མ་མ་ཀིའི་
རྒྱུད་དང་
། གསང་བའི་ཡིད་བདེའི་རྒྱུད་མ་ཧ་མ་ཡ་དང་
། རྒྱུད་དེ་རྣམས་ལ་ཕན་
པའི་རྡོ་རྗེ་མཁའ་འགྲོ་ནི་འབྲོ་འགྱུར་ན་རྡོ་རྗེ་མཁའ་འགྲོ་ཕ་རྒྱུད་བརྒྱད་ཟེར།
འདིར་རྒྱུད་དེ་རྣམས་ལ་ཕན་པའི་ཞེས་པ་གོང་གི་རྒྱུན་བདུན་པོ་དེ་ལ་ཕན་པའི་
ལས་ཚོགས་སྟོན་པའི་རྒྱུད་རྡོ་རྗེ་མཁའ་འགྲོ་དང༌
། སངས་རྒྱས་ཐམས་ཅད་དགྱེས་
པ་རྡོ་རྗེའི་དཀྱིལ་འཁོར་ནི་ཁ་ཆེ་ལེགས་མི་ཀ་ར་ སངས་རྒྱས་མཉམ་སྦྱོར་ལ་
248 ---349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
འདོད། ནཱ་རོ་པ་སངས་རྒྱས་ཐམས་ཅད་ཀྱི་སྙིང་པོ་དོན་གཅིག་ཏུ་བསྡུས་པ་ཧེ་བཛྲ་
ལ་བཞེད། གསང་བ་མཛོད་ནི་ཁ་ཆེ་རྒྱུད་མིང་ཡིན་ཟེར། བླ་མ་ལྷོ་པ་སངས་རྒྱས་
མཉམ་སྦྱོར་གྱི་རྒྱུད་གསུངས། རྡོ་རྗེ་བདུད་རྩི་ལས་བྱུང་པ་ནི་རྡོ་རྗེ་བདུད་རྩི་འབྱུང་
པའི་རྒྱུད་དང༌། བྱིན་རླབས་སྟོན་པའི་རྒྱུད་འཁོར་ལོ་བདེ་མཆོག་དང་
། གུར་གྱི་
འབུམ་ལྔ་བརྟག་པ་པོ་གཉིས་ཀྱི་དགོངས་པ་སྐོང་པ་སྙིང་པོ་བསྡུས་པའི་རྒྱུད་གུར་
དང༌། ཕུན་སུམ་ཚོགས་པ་ནི་འཇིག་རྟེན་དང་འཇིག་རྟེན་ལས་འདས་པ་ཐམས་
ཅད་ཀྱི་ཕུན་སུམ་ཚོགས་པ་སྟོན་པའི་རྒྱུ་བྱ་བ་དང་བཅུ་བཞིའོ། །རྣལ་འབྱོར་མའི་
རྒྱུད་ནི་དྲུག་པར་གྲགས་པ་ཡིན་ཞེས་པ་སངས་རྒྱས་ཐམས་ཅད་དགྱེས་པ་རྡོ་རྗེའི་
དཀྱིལ་འཁོར་མན་ཆད་ནི་དྲུག་ཡོད་པས་སོ། །འབྲོག་འགྱུར་ནི་རྣལ་འབྱོར་མ་
རྒྱུད་རྣམས་སུ་གྲགས་པ་ཡིན་ཟེར། དེ་ལེགས་གསུངས།
ད་ནི་རྒྱུད་སྡེ་བསྟན་པའི་དགོས་པ་ནི། དེ་ཡང་སྔོན་བྱུང་དུ་སྐྱེས་པ་རྣམས་
འདུལ་བའི་དོན་དུ་གསུངས་པ་གཅིག་ཕ་རྒྱུད་ལ། སྔོན་འབྱུང་དུ་བཙུན་མོ་བུད་
མེད་རྣམས་བསྡུ་བའི་དོན་དུ་གསུངས་པ་དེ་མའི་རྒྱུད་དོ། །དེ་སྔོན་འབྱུང་འཁོར་གྱི་
དབང་བཙན་དུ་བྱས་པ་ཡིན་ལ། རྗེས་འཇུག་ཏུ་སྐྱེས་པ་རྣམས་ཀྱིས་ཀྱང་མའི་རྒྱུད་
བསྙན་པ་དང་བསྒྲུབ་ཏུ་རུང་ལ། བུད་མེད་རྣམས་ཀྱིས་ཀྱང་ཕ་རྒྱུད་མཉམ་པ་དང་
བསྒྲུབ་ཏུ་རུང་ངོ་
། །དེ་ཡང་སྔོན་འབྱུང་དུ་སྐྱེས་བུ་འདུལ་བར་མཛད་དོན་དུ། །
རྣལ་འབྱོར་རྒྱུད་རྣམས་རབ་བཤད་ལ་ཞེས་བཤད་དེ། རྗེས་འཇུག་ཏུ་བུད་མེད་
རྣམས་ཀྱང་ཕ་རྒྱུད་བསྒྲུབ་ཏུ་རུང་
། བཙུན་མོ་རྣམས་ནི་བསྡུ་བའི་ཕྱིར་ནི་གནས་ཀྱི་
མཁའ་འགྲོ་དུས་ཀྱི་མཁའ་འགྲོ་ལ་སོགས་ པ་དུས་རྟག་ཏུ་སྲོག་གཅོད་པ་ལ་
སོགས་པ་ལ་དགའ་བ་ཤིན་ཏུ་མ་རུང་པ་བསྡུ་བའི་དོན་དུ། རྣལ་འབྱོར་མའི་རྒྱུད་
248 -350



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནི་ཧེ་བཛྲ་དེང་གདན་བཞི་ལ་སོགས་པ་བཤད་དེ་རྗེས་འཇུག་ཏུ་སྐྱེས་པ་རྣམས་
ཀྱིས་ཀྱང་མའི་རྒྱུད་བསྟན་པ་དང་བསྒྲུབ་ཏུ་རུང་ངོ༌། །
ད་ནི་རྒྱུད་སྟེ་བཞིའི་དབྱེ་བ་བསྟན་པ་ནི། དེ་ཡང་དབང་པོ་བྱེ་བྲག་གམ་
རིགས་ཅན་བཞིའི་སྒོ་ནས་རྒྱུད་སྡེ་བཞིར་གུར་ལེའུ་བཅུ་གསུམ་པ་ནས་བཤད་བྱ་
བ་དེ་འདི་ནས། དམན་པ་ནི་གང་ཟག་བློ་ཤིན་ཏུ་དམན་པ་རྣམས་ལ་གསང་
སྔགས་བྱ་བའི་རྒྱུད་བཤད། བྱ་མེད་རྣལ་འབྱོར་དེ་ལྷག་ལ་ཞེས་པ་དེ་བས་བློ་རབ་
ཏུ་གྱུར་པ་རྣལ་འབྱོར་གྱི་རྒྱུད་ཡོ་ག་བཤད། སྤྱོད་པའི་རྒྱུད་མི་བཞེད་དོ། །རྣལ་
འབྱོར་མཆོག་གི་སེམས་ཅན་མཆོག་ནི་དེ་བས་ཀྱང་བློ་ཡང་རབ་ཏུ་གྱུར་པ་ལ་རྣལ་
འབྱོར་པའི་རྒྱུད་བཤད། རྣལ་འབྱོར་བླ་མེད་དེ་ལྷག་ལའོ་ཞེས་པ་དེ་བས་ཀྱང་བློ་
ཤིན་ཏུ་ཡང་རབ་ཏུ་གྱུར་པ་ལ་མའི་རྒྱུད་བླ་མ་ལྷོ་པ་གསུང་སྐད། གསང་སྔགས་
སྤྱིའི་དབང་དུ་བྱས་ན། དམན་པ་རྣམས་ལ་བྱའི་རྒྱུད་ནི་བློ་དམན་པ་ལ་བྱ་བའི་
རྒྱུད། དེ་ལས་བློ་རབ་ཏུ་གྱུར་པ་ལ་བྱ་མེད་རྣལ་འབྱོར་ཏེ་སྤྱོད་པའི་རྒྱུད། དེ་བས་
རབ་ཏུ་གྱུར་པ་ལ་རྣལ་འབྱོར་མཆོག་ནི་ཞེས་པ་ཡོ་ག །བློ་ཤིན་ཏུ་ཡང་རབ་ཏུ་
གྱུར་པ་ལ་རྣལ་འབྱོར་བླ་མེད་དེ་ལྷག་པའོ་ཞེས་པ་བླ་ན་མེད་པའི་རྒྱུད་བཤད། དེ་
ལ་ཕ་རྒྱུད་མ་རྒྱུད་གཉིས་སུ་བྱས་ན་བདེ་གསུངས། ད་རིགས་ཅན་བཞི་དང་བསྟུན་
ནས་བཤད་ན། བྲམ་ཟེ་ཁྲུས་དང་གཙང་སྦྲ་ལ་གཙོར་བྱེད་པ་དང་བསྟུན་ནས་བྱ་
བའི་རྒྱུད་བཤད། རྗེ་རིགས་ལ་ཕྱི་ཁྲུས་དང་ནང་ཏིང་ངེ་འཛིན་གཉིས་ཀ་ཡོད་པ་
དང་བསྟུན་ནས་སྤྱོད་པའི་རྒྱུད། རྒྱལ་རིགས་ལ་ཁང་བཟང་དང་འདོད་ཡོན་ལྔ་
ལོངས་སྤྱོད་པ་ལ་སོགས་པ་དང་སྒོ་བསྟུན་ནས་རྣལ་འབྱོར་གྱི་རྒྱུད། གདོལ་པ་
ཁྲུས། གཙང་སྦྲ། འབགས་སོགས་པ་མི་དགོས་པ་དང་
། བསྟུན་ནས་རྣལ་འབྱོར་
248 +-351



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཆེན་པོའི་རྒྱུད་བཤད་དེ། དེ་ལྟར་ཧེ་བཛྲ་ལས། བཅགས་པ་དང་ནི་མ་དག་པ། དེ་
བཞིན་གཅེར་བུར་གྱུར་པ་དང་ཞེས་སོ། །
ད་ནི་ཆོས་རྟགས་ཀྱི་ཕྱག་རྒྱ་རང་བཞིན་གཉིས་མེད་ཀྱི་དོན་དུ་བསྟན་པ་
ནི། དེ་ནས་ནི་རྒྱུད་སྡེ་བཞིའི་དབྱེ་བ་བཤད་པའི་འོ། །བྱང་ཆུབ་སེམས་དཔའ་ནི་
བྱམས་པ་འཇམ་དཔལ་ལ་སོགས་པ་རྣམས་ཀྱིས་སོ། །བཅོམ་ལྡན་འདས་ནི་རྒྱུད་
ཀྱི་སྟོན་པ་ལ་ཞུས་པ། བདག་ཅག་ནི་སྔོན་འབྱུང་གི་འཁོར་རྣམས་ཀྱིས་དང་ད་ལྟ་
དོན་གྱི་ཡུམ་ཆེན་མོ་སྐྱེ་མེད་དང་
། མ་རྒྱུད་ཀྱི་དབྱེ་བ། རྒྱུད་སྡེ་བསྟན་པའི་དགོས་
པ་དང་། རྒྱུད་སྡེ་བཞིའི་དབྱེ་བ་ལ་སོགས་པ་དེའི་སྤྱོད་ཡུལ་རྣམས་དེ་སྲིད་དུ་རྗེས་
སུ་སྤྱོད་ཅིང་མྱོང་ལགས་ན་ཞེས་པ་གོ་རྟོགས་པའོ། །སེམས་ཅན་གཞན་རྣམས་
ཀྱིས་ནི་མ་འོངས་པའི་སེམས་ཅན་དབང་པོ་རྟུལ་པོ་རྣམས་ཀྱིས་སོ། །བཅོམ་ལྡན་
འདས་ཀྱིས་གསུངས་པའི་དོན་ནི་དོན་གྱི་ཡུམ་ཆེན་མོ་སྐྱེ་མེད་དེ་ཇི་ལྟར་འཚལ་
བར་འགྱུར་ཞེས་དྲིས། བཅོམ་ལྡན་འདས་ཀྱིས་བཀའ་སྩལ་པ་ནི་ལན། སྟོང་ཉིད་
སྙིང་རྗེ་དབྱེར་མེད་པ་ནི་ཐབས་ཤེས་རབ་དབྱེར་མེད་བདེ་སྟོང་དབྱེར་མེད་ཀྱི་དོན་
དེ་མ་འོངས་པ་རྣམས་ཀྱིས་དབང་གསུམ་པའི་དུས་སུ་རྟོགས་པར་བྱ་ཞེའོ། །གང་
དུ་ན་དབང་གསུམ་པའི་དུས་སོ། །སེམས་ནི་རབ་བསྒོམས་པས་ཞེས་པ་བདེ་སྟོང་
དབྱེར་མེད་ དེ་ དབང་ གསུམ་པའི་དུས་སུ་བླ་མའི་བྱིན་རླབས་ལ་བརྟེན་ནས་
བསྒོམས་པས་རྟོགས་སོ། །འདི་ནི་ཞེས་པ་དབང་བཞི་གསུམ་དུ་རྟོགས་པ་འདི་
ནིའོ། །སངས་རྒྱས་ནི་འབྲས་བུ་རྟོགས་པའི་སྒོ་ནས་སོ། །ལམ་གྱི་ངོས་ནས་ཆོས།
ཉམས་ སུ་ ལེན་ པའི་རྟེན་ གྱིས་ གང་ ཟག་ གི་ངོས་ནས་ དགེ་འདུན་ནོ། །དབང་
གསུམ་པའི་དུས་སུ་བདེ་སྟོང་དབྱེར་མེད་དེ་རྟོགས་ཙམ་ན། མུ་སྟེགས་འདྲེན་པར་
248 --352



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བྱེད་པ་ནི་མུ་སྟེགས་པ་རྣམས་ནང་པའི་བསྟན་པ་ལ་འདྲེན་པར་བྱེད། རྒོལ་བ་ངན་
པ་ནི་ཉན་ཐོས་རང་རང་སངས་རྒྱས་ལ་སོགས་པའི་གྲུབ་མཐའ་མི་འདྲ་བ་རྣམས་
ཚར་གཅོད་པར་བྱེད་པ་དང་
། རང་གི་སྡེ་པའི་ཁྱད་པར་ནི་ཐེག་པ་ཆེན་པོའི་སྤྱིའི་
གྲུབ་པའི་མཐའ་རྣམས་བརྗོད་པ་ནི་འཇོམས་ཤིང་ཚར་གཅོད་པར་བྱེད་པ་རྡོ་རྗེ་
ཞེས་བྱ་བའི་ཏིང་ངེ་འཛིན་ཏོ། །
དེའི་དགོས་པ་གང་ཞེ་ན། དབང་གསུམ་པར་དོན་གྱི་ཡུམ་ཆེན་མོ་སྐྱེ་མེད་
དེ་རྟོགས་ན། རང་གིས་ཚེ་འདི་ཉིད་ལ་བླ་ན་མེད་པའི་བྱང་ཆུབ་ཐོབ་པར་བྱ་བའི་
ཕྱིར་རོ། །འོ་ན་རང་དོན་གཅིག་པུའམ་ཞེ་ན། གཞན་གྱི་དོན་ལ་བཏུལ་བྱ་ན་ཞེས་
པའི་སེམས་བསྐྱེད་ཀྱིས་གཞན་དོན་ཡོངས་སུ་རྫོགས་པར་བྱེད་དོ། །དེས་ནི་ཞེས་
པ་སྟོང་ཉིད་སྙིང་རྗེ་དབྱེད་མེད་རྟོགས་པས་རང་དོན་གཞན་དོན་འབྱུང་པ་དེས་
ནིའོ། །འབྲས་བུའི་ངོས་ནས་སངས་རྒྱས་བྱུང་། ལམ་གྱི་ངོས་ནས་ཆོས། །རྟེན་གྱི་
གང་ཟག་གི་ངོས་ན་དགེ་འདུན་གྱི་ཡང་བསྟན་པར་གནས་ཞེས་སོ། །དེ་ཡང་
དབང་གསུམ་པར་ཆོས་ཀྱི་དབྱིངས་སྐྱེ་བ་མེད་པའི་རང་བཞིན་དུ་བསྒྲུབས་ཤིང་སྐྱེ་
མེད་དུ་རྟོགས་ན། དེས་བདག་ཏུ་འཛིན་པའི་རྣམ་རྟོག་ཐམས་ཅད་ངེས་པར་སེལ་
ལོ། །སེལ་ལུགས་ཇི་ལྟར་སེལ་ན། ཐབས་དང་ཤེས་རབ་དབྱེར་མེད་དུ་བསྡུས་
བྱས་ན། ཐབས་དང་ཤེས་རབ་དབྱེར་མེད་དེ་རྟོགས་ན་དེས་ནི་སངས་རྒྱས་བསྟན་
ལ་གནས་པ་བྱ་བ་ཡིན་ནོ། །
ད་ནི་ཟབ་མོའི་དོན་དེ་ལྟ་བུ་འཁོར་རྣམས་ཀྱིས་ཐོས་པས་དགའ་ཞིང་ངོ་
མཚར་བ་ནི། དེ་ནས་ནི་ཆོས་རྟགས་ཀྱི་ཕྱག་རྒྱ་རང་བཞིན་གཉིས་མེད་དུ་བསྟན་
པའི་འོ། །བཅོམ་ལྡན་འདས་རྒྱལ་བའི་སྲས་པོ་ཐམས་ཅད་ནི་སྔོན་བྱུང་གི་འཁོར་
248 -353



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བྱང་ཆུབ་སེམས་དཔའ་ཐམས་ཅད་ཀྱིས། བཅོམ་ལྡན་འདས་ནི་དྲུག་པ་རྡོ་ རྗེ་
འཆང་གི་གསུང་དེ་ལྟ་བུ་ཐོས་ནས་མགུ་བར་གྱུར་ཏེ་ཞེས་པ་དོན་གྱི་ཡུམ་ཆེན་མོ་
སྐྱེ་མེད་དང་མའི་རྒྱུད་དུ་སྒྲ་འཇུག་པའི་རྒྱུ་མཚན་ལ་སོགས་པ་སྔོན་འབྱུང་གི་
འཁོར་རྣམས་ཀྱིས་དེ་ཉིད་དུ་གོ་རྟོགས་པ་ལ། མ་འོངས་པ་རྣམས་ཀྱིས་ཇི་ལྟར་གོ་
བྱས་པ་ལ། སྟོང་ཉིད་སྙིང་རྗེ་དབྱེར་མེད་པ་ཞེས་པ་དབང་གསུམ་པའི་དུས་སུ་བླ་
མ་དམ་པའི་བྱིན་རླབས་ལ་བརྟེན་ནས་རྟོགས་བྱས་པས་སྔོན་འབྱུང་རྗེས་འཇུག་གི་
འཁོར་ཐམས་ཅད་མགུའ་བར་གདའོ། །ཚིག་འདི་སྐད་ཅེས་གསོལ་ཏོ་ན་འཁོར་
རྣམས་ཀྱིས་སོ། །ཨ་མའོ་ནི་ངོ་མཚར་བའི་ཚིག །ཀུན་ཏུ་བཟང་པོ་ནི་ཆོས་ཉིད་སྐྱེ་
མེད་དེ་དུས་ཐམས་ཅད་དགེ །དུས་ཐམས་ཅད་དུ་བཟང་། དུས་ཐམས་ཅད་དུ་
ཉོན་མོངས་པས་མ་གོས་པའོ། །ནམ་མཁའ་འབྱུང་པ་བསྟན་པ་དེ་ནི་སྐྱེ་མེད་ལས་
བྱུང་ཞིང་སྐྱེ་མེད་དུ་གནས་པས་སོ། །ནམ་མཁའི་གནས་ཀྱི་སྦྱོར་བ་ཡིས་ཞེས་པ་
བདེ་སྟོང་དབྱེར་མེད་དུ་རོ་གཅིག་པའོ། །ཡེ་ཤེས་ནི་ཡེ་ཤེས་སྐྱེ་བའི་ཆོས་བདག་
ཅག་འཁོར་རྒྱལ་བ་རྒྱ་མཚོ་དང་འདྲ་བ་རྣམས་ཀྱིས་ཐོས་པས་ཐེ་ཚོམ་ཆོད་སྒྲོ་
འདོགས་ཆོད་ཞེས་པའི་དོན་ན། །
ད་ནི་སྐྱེ་མེད་ཕྱག་རྒྱ་ཆེན་པོ་རྟོགས་པས་སྤྱོད་ལམ་ཐམས་ཅད་དུ་ཕྱག་རྒྱ་
ཆེན་པོའི་ཉམས་དང་མི་འབྲལ་བར་བསྒོམ་པ་ནི། དེ་ནས་རྒྱལ་པོ་རྡོ་རྗེ་འཛིན་ནི་
སྟོན་པ། བདེ་བ་དམ་པ་རྣམ་འཕེལ་བ་ནི་གང་ཟག་མེད་ཀྱི་བདེ་བ་གོང་ནས་གོང་
དུ་འཕེལ་བའི། དམ་ཚིག་ནི་སྤྱོད་ལམ་ཐམས་ཅད་དུ་ཕྱག་རྒྱ་ཆེན་པོའི་ཉམས་དང་
མི་འབྲལ་བར་བསྒོམ་པ་ལ་རྟེན་བྱ་བརྟེན་ཞེས་སོ། །དམིགས་པའི་ཡུལ་གང་ན།
འབྲས་བུ་སངས་རྒྱས་འབྲས་བུ་ཐོབ་པར་འདོད་པ་ཡིས། །བདེ་སྤྲོ་ནི་བདེ་བ་དེ་སྤྲོ་
248 -354



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ཞིང་བསྒོམ། གང་གི་དུས་སུ་བསྒོམ་ན། དེ་བཞིན་གར་དང་ནི་ཞེས་པ་གར་བྱེད་
པའི་དུས་སུ་ཡང་བདེ་སྟོང་གི་ཉམས་དང་མི་འབྲལ་བར་བསྒོམ། དེ་བཞིན་དུ་ངག་
ཏུ་གླུ་ལེན་ པ་ དང་ རོལ་མོ་བརྡུང་ པ་ དང༌། ལུས་ལ་དྲི་བྱུག་ པ་ དང་ འཕྲེང་བ་
འདོགས་པའི་དུས་ཐམས་ཅད་དུ་བདེ་སྟོང་གི་ཉམས་དང་མི་འབྲལ་བར་བསྒོམ།
རིག་པའི་རྒྱལ་པོ་ནི་བསྒོམས་པས་བདེ་སྟོང་དབྱེར་མེད་དེ་རབ་ཏུ་འགྲུབ་བོ། །དེ་
བཞིན་བདེ་བ་རབ་བཏུང་སྟེ་ཞེས་པ་ཆོས་ཐམས་ཅད་དབང་གསུམ་པའི་དུས་སུ་
བདེ་སྟོང་དབྱེར་མེད་དུ་ངོས་འཛིན་པའོ། །ཇི་བཞིན་ནི་ཇི་ལྟར་གནས་པ་བཞིན་
དུ། སེམས་དང་ལྡན་པ་ནི་བདེ་སྟོང་གི་སེམས་དང་ལྡན་པར་སྤྱད་དོ། །དེ་བཞིན་
དུ་ཟས་ཟ་བ་དང་སྤྱོད་ལམ་ཅི་བྱེད་ཀྱང་བདེ་སྟོང་གི་ཉམས་དང་འབྲལ་བར་བྱའོ། །
མི་འགྱུར་མཆོག་ནི་ཨཀྟ་ར་ཞེས་པ་ཀྵ་ར་ན་འགྱུར་བ་ཏེ་ཨས་བཀག་པས་མི་
འགྱུར་ཞིང་བདེ་སྟོང་དབྱེར་མེད་དུ་འགྲུབ་པར་འགྱུར་རོ། །
ད་ནི་དེ་རྣམས་ཀྱི་མཇུག་བསྡུ་བ། བཟའ་དང་བཅའ་བའི་རབ་སྦྱོར་དང་
ཞེས་པ་འདི་ཀུན་གྱི་དུས་ཐམས་ཅད་དུ་བདེ་སྟོང་གི་ཉམས་དང་མི་འབྲལ་བར་
བསྒོམ་མོ། །བཟང་པོའི་རྒྱན་གྱིས་བརྒྱན་བྱས་ན་ཞེས་པ་རུས་པའི་བརྒྱན་ཆ་ལ་
སོགས་པ་གོན་པའི་དུས་སུ་ཡང་བདེ་སྟོང་གི་ཉམས་དང་མི་འབྲལ་བར་བསྒོམ།
ཉི་མ་གཅིག་ཏུ་བསྐུལ་བ་ཡིས་ཞེས་པ་ཉི་མ་གཅིག་ཏུ་མ་ཆད་པར་བསྒོམ་པའོ། །
དེ་ཉིད་ནི་བདེ་སྟོང་དབྱེར་མེད་ཀྱི་ཉམས་དེ་ཉིད་ཀྱིས་ཕྱག་རྒྱ་ཆེན་པོ་མཆོག་
འགྲུབ་པར་འགྱུར་རོ།
དམ་ཚིག་བསྒྲུབ་པ་སྔོན་དུ་འགྲོ་བས་ཚོགས་གཉིས་བསག་པའི་དོན་དུ་དེ་
བཞིན་གཤེགས་པ་མཆོད་ཅིང་བླ་མ་ལ་ཡོན་དབུལ་བ་འཐད་པ་དང་བཅས་པ་ནི།
248 -355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རང་གི་དམ་ཚིག་རྟག་བསྒྲུབ་ཅིང་ཞེས་པ་ཤ་ལྔ་བདུད་རྩི་ལྔ་བརྟེན་པ་ལས་མི་
འདའོ། །རྟག་ཏུ་དེ་བཞིན་གཤེགས་པ་མཆོད་ནི་བསོད་ནམས་ཀྱི་ཚོགས་བསག་
པའི་དོན་དུ་སངས་རྒྱས་ལ་སྤོས་དང་མེ་ཏོག་ལ་སོགས་པའི་མཆོད་པ་བྱ། ཡེ་ཤེས་
ཀྱི་ཚོགས་བསག་པའི་དོན་དུ་དུས་རྟག་ཏུ་བླ་མ་ལ་ཡོན་དབུལ། བླ་མ་ལ་ཡོན་
འབུལ་བ་ཅིའི་ཕྱིར་ཞེ་ན། བླ་མ་སངས་རྒྱས་ཀུན་དང་མཉམ་ཞེས་ན་བླ་མ་དང་
སངས་རྒྱས་མཉམ་པ་དེ་ནུས་པ་ཆེ་ཆུང་གི་སྒོ་ནས་སམ། སྤང་བྱ་སྤངས་པའི་སྒོ་
ནས་སམ། མཁྱེན་པ་ཡེ་ཤེས་ཀྱི་སྒོ་ནས་མཉམ་མམ་བྱས་པ་ལ། ནུས་པ་ཆེ་ཆུང་
དང༌། སྤང་བྱ་སྤང་པ་དང་། མཁྱེན་པ་ཡེ་ཤེས་དང་གསུམ་ཀའི་སྒོ་ནས་མི་མཉམ་
སྟེ། འོ་ན་ཇི་ལྟར་མཉམ་ན། རྣམ་པར་སྣང་མཛད་མགོན་པོ་དང་ཞེས་པ་རྣམ་པར་
སྣང་མཛད་ལ་དངོས་སུ་མཆོད་བྱས་ཡོན་ཕུལ་བ་དང་
། རང་གི་བླ་མ་ལ་མཆོད་པ་
བྱས་ཡོན་ཕུལ་བ་གཉིས་སློབ་མའི་རྒྱུད་ལ་ཚོགས་གསོག་པར་མཉམ་མོ། །དེ་
བཞིན་དུ་བླ་མ་རྡོ་རྗེ་སེམས་དཔའ་མི་བསྐྱོད་པ་དང་མཉམ། ཇི་ལྟར་ནམ་མཁའ་
མཛོད་ནི་རིན་འབྱུང་དང་མཉམ། ཐུབ་ པ་ རྡོ་ རྗེ་ ཆོས་ སྣང་ མཐའ་དང་མཉམ།
མགོན་པོ་རྟ་བདུན་རྒྱལ་པོ་ནི་དོན་གྲུབ་དང་མཉམ། དེ་བཞིན་ནི་བླ་མ་རིགས་ལྔ་
དང་ཚོགས་གསོག་པར་མཉམ་པ་དེ་བཞིན་དུ་སློབ་དཔོན་རབ་ཏུ་གྲགས་ཞེའོ། །
དེའི་ཕྱིར་ན་བླ་མ་ཚོགས་གསོག་པའི་ཞིང་སར་འདུག་པ་དེའི་ཕྱིར། ཀུན་དུ་ནི་
དུས་ཐམས་ཅད་དུ། རབ་ཏུ་འབད་པ་བརྩོན་འགྲུས་དང་བཅས་པའི་སྒོ་ནས། རྡོ་
རྗེ་སློབ་དཔོན་བླ་མ་ཆེན་པོ་དེ། དགེ་བ་རབ་ཏུ་མི་སྤྱོམས་པ་ནི་རྡོ་རྗེ་སློབ་དཔོན་
དེས་དགེ་བ་འདི་ལྟ་བུ་བྱས་ཟེར་ནས་མི་སྤྱོམ་པས། དེ་ལ་ནམ་ཡང་སྨད་པར་མི་
བྱ་ཞེས་བླ་མ་ལྷོ་པ་གསུངས་ཏེ། འདི་སློབ་མའི་སྟེང་དུ་བཏང་ནས། སློབ་མ་དེས་
248 -356



མཁོའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བླ་མ་ལ་བསྙེན་བསྐུར་མི་འགྲུབ་ཀྱང་
། གདན་བཞི་ལས་བླ་མ་ལ་ནི་སྨོད་པ་ནི།
རྨི་ལམ་དུ་ཡང་དགག་པར་བྱ་ཞེས་བཤད་པས། སློབ་མ་དེས་བླ་མ་སྨད་པར་མི་བྱ་
བྱ་བར་བདེ་སྟེ་བླ་མ་མི་གསུངས་སོ། །
ད་ནི་ལེའུའི་མཚན་བསྟན་པ་ནི། རྡོ་རྗེ་ནི་སྤྲོས་མེད་ཕྱག་རྒྱ་ཆེན་པོའོ། །
སྡོམ་པ་ནི་དེར་སྣང་གྲག་གི་ཆོས་ཐམས་ཅད་རོ་གཅིག་པས་སོ། །ཞེས་བྱ་བ་ནི་
གཞུང་ཚིག་དང་ཡི་གེར། ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇོག་པའོ། །
ལེའུ་ནི་པ་ཏ་ལ་གཞུང་གཅོད་ཅིང་སྐྱོང་བའོ། །བཅུ་གསུམ་པ་ནི་གྲངས། །ཟླ་བའི་
སྒྲོན་མ་ལས་ལེའུ་བཅུ་གསུམ་པའོ།། །།
ལེའུ་བཅུ་བཞི་པ་འདི་ལ་དོན་གསུམ་ལས། དང་པོ་སྡུད་པ་པོ་མཚམས་
སྦྱར་བ་ནི། དེ་ནས་ནི་ལེའུ་བཅུ་གསུམ་པ་བཤད་པའི་འོ། །བཅོམ་ལྡན་རྡོ་རྗེ་
འཛིན་ཆེ་ནི་དྲུག་པ་རྡོ་རྗེ་འཆང་ཆེན་པོ་དེས། རྡོ་རྗེ་གསོར་བར་བརྩོན་མཛད་ནས་
ཞེས་པ་ཆགས་ཅན་འདུལ་བའམ་གསང་སྔགས་ཀྱི་ལམ་བདེ་སྟོང་མཚོན་པའོ། 1 1
བདག་མེད་མཁའ་འགྲོ་མས་འཁྱུད་པ་ནི་སྟོན་པ་ཡུམ་བདག་མ་དང་ཞལ་སྦྱར་
བའོ། །འདིས་ཞལ་བརྒྱད་ཕྱག་བཅུ་དྲུག་པ་འདི་རྒྱུད་འདིའི་སྟོན་པ་ཡིན་པར་
གསལ་ལོ། །བཟང་པོའི་སྤྱོད་ཡུལ་ནི་རིག་འཛིན་བསྒྲུབ་པ་སྟེ། དེ་ཡང་ རིགས་
ལྔའི་བསྐྱེད་པའི་རིམ་པ་ལ་བརྟན་རྫོགས་པ་རིམ་ལ་རྟོགས་ཐོན་ནས་ཚེ་གཅིག་
གིས་སངས་རྒྱར་མ་བཏུབ་ན། རིག་འཛིན་ལྔ་པོ་བསྒྲུབས་ལ་ཚེ་ཉི་ཟླ་དང་མཉམ་
པར་བྱས་ནས་སྡོད་མཆོག་བསྒྲུབ་པའོ། །
ད་ནི་ལེའུའི་གཞུང་ལ་ཆོས་བཅུ་བདུན་ཡོད་པ་ལས། དང་པོ་རིགས་ལྔའི་
ཐུན་མོང་གི་དངོས་གྲུབ་གཙོར་བསྒྲུབ་པ། དེ་ལ་དྲུག་ལས་དང་པོ་མཆོག་མ་གྲུབ་
248 --357



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ན། ཞར་ལ་རིག་འཛིན་བསྒྲུབ་པར་བསྟན་པ་ནི། དཔལ་ཧེ་བཛྲའི་བསྐྱེད་རིམ་ལ་
བརྟན་པ་ཐོབ་རྫོགས་རིམ་ལ་རྟགས་ཐོན་པ་ཞིག་གིས་ཚེ་གཅིག་གིས་སངས་
སངས་རྒྱར་
མ་བཏུབ་ན་རིག་འཛིན་ལྔ་པོ་གང་རུང་ཞིག་བསྒྲུབས་ལ་ཚེ་ཉི་ཟླ་དང་མཉམ་པར་
བྱས་ནས་དེ་ནས་མཆོག་བསྒྲུབ་པ་ནི། རྡོ་རྗེ་ནི་དགྱེས་པ་རྡོ་རྗེ། གཟུགས་ནི་བླང་
བྱ་སྡེ་ཞེས་པ་རིགས་ལྔ་པོ་གང་མོས་ཀྱི་སྐུར་བསྒོམ་པའོ། །སེམས་ནི་ཇི་ལྟར་
འདོད་པ་ཡིས་ཞེས་པ་རིགས་ལྔའི་རིག་འཛིན་གྱི་དངོས་གྲུབ་གང་འདོད་པ་དེ།
རིག་འཛིན་འཁོར་ལོ་བསྒྱུར་བར་ནི་ཞེས་པ་རིགས་ལྔ་དངོས་མ་ཡིན་དངོས་དང་
འདྲ་ལ་ཁད་པའོ། །ཐོགས་པ་མེད་པའི་སེམས་པའི་སེམས་ཀྱིས་འགྲུབ་ཞེས་པ་
རིགས་ལྔའི་བསྐྱེད་རིམ་ལ་བརྟན་རྫོགས་རིམ་ལ་རྟགས་འགའ་ཙམ་ཐོན་པ་ཞིག་
གིས་སངས་རྒྱར་མ་བཏུབ་ན་ཚེ་ཉི་ཟླ་དང་མཉམ་པར་བསྒྲུབས་ལ། དེ་ནས་ཧེ་
བཛྲའི་བསྐྱེད་རྫོགས་བསྒོམ་ཞིང་མཆོག་བསྒྲུབས་ན་ཚེགས་མེད་དུ་འགྲུབ་ཞེའོ། །
ད་ནི་ཐུན་མོང་གི་དངོས་གྲུབ་གཙོར་བསྒྲུབ་པ་ལ་ལྔ་ལས། དང་པོ་རིགས་
ལྔའི་རིལ་བུའི་དངོས་གྲུབ། དེ་ལ་ལྔ་ལས་དང་པོ་མི་བསྐྱོད་པའི་རིལ་བུ་བསྒྲུབ་པ་
ནི། གཞི་རང་བཞིན་འབྲས་བུ་གསུམ་ལས། འབྲས་བུའི་རྒྱུད། དེ་ལ་གཉིས་ལས་
དངོས་གྲུབ། དེ་ལ་གཉིས་ལས་ཐུན་མོང་གི་དངོས་གྲུབ་བོ། །དེའི་རྐང་གྲངས་
ལེའུ་བཞི་པ་དང་བཅོ་ལྔ་པ་ན་ཡོད་བསྒྲུབ་ལུགས་འདི་ནས་སྟོན། མི་བསྐྱོད་པའི་
བསྐྱེད་རིམ་ལ་བརྟན་རྫོགས་རིམ་ལ་རྟགས་ཐོན་པས་མི་བསྐྱོད་པའི་ལེའུ་དགུ་
པའི་སྔགས་ལ་བསྙེན་པ་འབུམ་མམ་བྱེ་བ་བསྐྱལ་ན། བསྒྲུབ་པའི་དུས་སུ། རྣམ་
པ་ལྔ་པོའི་དྲི་བླངས་ཏེ་ཞེས་པ་ཙན་དན། གུར་གུམ། འཛའ་ཏི། ཨ་ཀ་རུ། ག་བུར་
དང་ལྔའོ། །འཛའ་ཏི་མེད་ན་དོད་པོ་གླ་རྩི་ལ་བྱ། རྣམ་ལྔའི་རྫས་སུ་རྣམ་བསྲེས་ལ་
248 -358



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཐོད་པ་དུམ་བུ་གཅིག་པའི་ནང་དུ་བླུགས། གནས་ཁང་གཅིག་ཏུ་མཎྜལ་གྱི་སྟེང་དུ་
ཤིང་ལེབ་བམ་མ་འཛི་ལྟ་བུའི་སྟེང་དུ་གཞག །དེ་ན་མར་རས་དམར་པོ་དྲི་མ་མེད་
པ་
གཅིག་གིས་ཁ་བཀབ་ལ། རང་མི་བསྐྱོད་ཧེ་བཛྲར་བསྒོམ། ཐོད་པའི་འོག་ཏུ་
ཡཾ་ལས་རླུང་གི་དཀྱིལ་འཁོར། རཾ་ལས་མེའི་དཀྱིལ་འཁོར་བསྒོམ། དེའི་སྟེང་དུ་
ཨ་ལས་ཐོད་པའི་ནང་དུ་རྫས་དེ་རྣམས་ཤ་ལྔ་བདུད་རྩི་ལྔར་བསྒོམ། ཡཾ་ལས་རླུང་
བྱུང་རཾ་ལས་མེ་སྤར་བས་ཐོད་པའི་ནང་གི་རྫས་རྣམས་ཁོལ་བས་རླངས་པས་སྟེང་
ཟླ་ཕྱེད་རྡོ་རྗེ་ནས་ཡེ་ཤེས་བདུད་རྩི་ཕབ། དམ་ཚིག་ཡེ་ཤེས་དབྱེར་མེད་དུ་དཀྲུག་
གིས་འདྲེས་པར་བསམས་ལ་ཨོཾ་ཨ་ཧཱུཾ་ལ་ཅི་རིགས་ཤིག་བཟླས་པ་བྱིན་གྱིས་
བརླབ།
མི་བསྐྱོད་པའི་ལེའུ་དགུ་པའི་སྔགས་དེ་ལ་ཞག་བདུན་དུ་བསྒྲུབ་པ་ཁྲི་ཕྲག་
གཅིག་བྱས་པས་རྟགས་དྲོ་བ་དང་། དུ་བ། འོད་དུ་འབར་བ་གསུམ་བྱུང་པ་དང་
།
ཐོད་པའི་ནང་ནས་རྫས་རྣམས་བཏོན་ལ་རྡོ་སྐྱོང་གི་ནང་དུ་རང་གི་དྲི་ཆུ་དང་བསྲེས་
ལ་འདམ་བཏགས་བྱ། དེ་ཤིན་ཏུ་སྤྱིན་པར་སོང་ཙམ་ན་རིལ་བུ་ཙ་ན་ཀ་བྱ་བ་སྲན་
མ་འབྲིང་པོའི་ཚད་ཙམ་པ་བྱ། ལྕགས་གསུམ་གྱིས་དཀྲིས་བྱས་ནས་ཞེས་པ་དང་
པོ་ཟངས་སྲབ་མོར་བརྡུངས་པར་དྲིལ། དེ་ནས་དངུལ་སྲབ་མོར་བརྡུངས་པར་
དྲིལ་ཏེ་གོ་རིམ་འདི་སཾ་བུ་ཊ་ནས་བཤད་གསུངས། དེ་ཐོད་པ་དུམ་བུ་གཅིག་པའི་
ནང་དུ་བཅུག་སྟེང་ན་མར་ཐོད་པ་དུམ་བུ་གཅིག་པས་ཁ་བཀབ་ལ་སྐུད་པ་དམར་
པོས་རྒྱ་རིམ་དུ་བཅིངས་ནས། བར་ཆོད་བསལ་བའི་དོན་དུ་ཆོས་སྐྱོང་དང་ཊཱ་ཀི་
ལ་གཏོང་མ་ཕུལ་ལ། བསྒྲུབ་པ་ཆེན་པོ་ལ་རང་མི་བསྐྱོད་པར་བསྒོམས་ལ་ཐོད་
པའི་འོག་ཏུ་ཡཾ་ལ་རླུང་ལ་སོགས་པ་སྔར་བཞིན་བྱིན་གྱིས་བརླབས་ལ། གུར་ལེའུ་
248 -359



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དགུ་པའི་སྔགས་ལ་བསྒྲུབ་པ་ཆེན་པོ་མཚན་ཐོག་ཐག་གཅིག་བཟླས། ནང་པར་
ཐོ་རངས་ཁ་རྟགས་གསུམ་བྱུང་པ་དང་། ལས་སྦྱོར་གྱི་དུས་སུ་རང་མི་བསྐྱོད་པ་
བསྒོམས་ལ་ཐོད་པ་ཁ་ཤོག་གོས་ཕྱེ་སྟེ་རིལ་བུ་དེ་ཁ་བརྒྱད་བཅུག་ན། རིལ་བུའི་
རིག་པ་འཛིན་པར་འགྱུར་ནི་རིག་ འཛིན་ འཁོར་ བཅས་ དང་འཁོར་མེད་དོ། །
འཁོར་ བཅས་ནི་ འཁོར་ ཐམས་ཅད་ ཀྱི་ ཁར་ ཡང་འཇུག །འཁོར་མེད་ནི་རང་
གཅིག་བུའི་ཁར་འཇུག་ཏེ། དེ་ཡང་མི་བསྐྱོད་པ་དངོས་མ་ཡིན། དངོས་དང་འདྲ་
ལ་ཁད་པ་གཅིག་འོང་ངོ༌
། །དེས་བཞི་པོ་བསྒྲེ་གསུངས།
ད་ནི་རིན་ཆེན་འབྱུང་ལྡན་གྱི་དྲིལ་བུ་ནི། རིན་འབྱུང་གི་བསྐྱེད་རིམ་ལ་
བརྟན་པ་ཐོབ་པས་སྔོན་དུ་བསྙེན་པ་འབུམ་མི་བྱེ་བ་བསྐྱལ། བསྒྲུབ་པའི་རྫས་
གུར་གུམ་ཨ་ཀ་རུ་མཉམ་ལྡན་ཞེས་པ་ཇོ་བོ་ཏ་ཐ་ག་ཏ་ར་ཀྲི་ཏ་བདུད་རྩི་ལྔ་པོ་
ཐམས་ཅད་ཀྱི་སྐྱོབས་སུ་འདོད། འོ་སྐོལ་གྱི་བླ་མ་སོ་སོར་བསྒྲུབ་གསུངས། དེ་ལ་
རྫས་གུར་གུམ་དང་ཨ་ཀ་རུ་གཉིས་པོ་དེ་ཐོད་པར་བླུགས་མན་འཇིའི་སྟེང་དུ་
བཞིག །སྟེང་ན་མར་རས་དམར་པོས་བཀབ་ལ་རང་རིན་འབྱུང་དུ་བསྒོམ་ལེའུ་
དགུ་པའི་སྔགས་ལ་ཞག་བདུན་དུ་བསྒྲུབ་པ་ཁྲི་ཕྲག་གཅིག་བྱས་པས་རྟགས་
གསུམ་འབྱུང་། དེ་བྱུང་བ་དང་རྫས་དེ་གཉིས་དྲི་ཆུ་དང་འདམ་ཐགས་བྱས་ཏེ་རིལ་
བུ་བྱས་ཏེ་ལྕགས་གསུམ་དུ་དྲིལ་དེ་ཐོད་པ་ཁ་སྦྱར་དུ་བཅུག་ལ་སྐུད་པ་དམར་
པོས་རྒྱ་ གྲམ་དུ་དཀྲིས། བྱིན་གྱིས་བརླབས་ནས་བསྒྲུབ་པ་ཆེན་པོ་མཚན་ཐོག་
ཐག་བཟླས་པས་རྟགས་གསུམ་བྱུང་བ་དང༌། ཉི་མའི་འཆར་ཀའི་འོད་ལྟ་བུ་ནི་ནང་
པར་ཉི་མ་རྩེ་ཤར་ཙམ་ན་རང་རིན་འབྱུང་དུ་བསྒོམ་ལ། རིལ་བུ་ཁ་རུ་བཅུག་བྱས་
ན་ཞེས་པ་ཐོད་པའི་ནང་གི་རིལ་བུ་ཁར་བཅུག་ན། ཉི་མའི་རིག་པ་འཛིན་པར་
248_360



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འགྱུར་ནི་རིན་འབྱུང་དངོས་མ་ཡིན་དངོས་དང་འདྲ་ལ་ཁད་པར་འགྱུར་རོ། །
དེ་ནས་རྣམ་སྣང་གི་རིག་འཛིན་ནི། རྣམ་སྣང་གི་བསྐྱེད་རིམ་ལ་བརྟན་
པས་སྔོན་དུ་བསྙེན་པ་འབུམ་ལམ་བྱེ་བ་བྱ། བསྒྲུབ་པ་ལ་རྫས་ཤ་ལྔ་མཉམ་པར་
ལྡན་བྱས་ཞེས་པ་ཤ་ལྔ་པོ་དེ་ཐོད་པར་བཅུག་རང་རྣམ་སྣང་དུ་བསྒོམས་ལ་བྱིན་
གྱིས་བརླབས་ཏེ་ཞག་བདུན་དུ་བསྒྲུབ་པ་ཁྲི་ཕྲག་གཅིག་བྱ་རྟགས་གསུམ་བྱུང་པ་
དང༌། རྫས་དེ་འདམ་ཐགས་བྱས་ལ་རིལ་བུ་བྱ་དེ་ལྕགས་གསུམ་གྱིས་ནི་དཀྲིས་
བྱ་སྟེ་ནི་ལྕགས་གསུམ་དུ་དྲིལ་ལ་ཐོད་པ་ཁ་སྦྱར་དུ་བཅུག་ལ་བསྒྲུབ་པ་ཆེན་པོ་
མཚན་ཐོག་ཐག་ཏུ་བྱ། ནང་པར་རྟགས་གསུམ་བྱུང་པ་དང༌། རྡོ་རྗེ་ཉི་མ་རབ་སྦྱོར་
ཟེར་ཡང་རྣམ་སྣང་ངོ་
། ཁ་ཆེ་ལེགས་མི་ཀ་ ར་འདིས་སྣང་མཐས་འགྲུབ་ཟེར།
ལས་སྦྱོར་ནི་རང་རྣམ་སྣང་དུ་བསྒོམས་ཏེ་རིལ་བུ་ཁར་བཅུག་ན། ཉི་མ་གཅིག་
གིས་འགྲུབ་པར་འགྱུར་ནི་རྣམ་སྣང་དངོས་མ་ཡིན་དངོས་དང་འདྲ་ལ་ཁད་པར་རོ། །
ད་ནི་དོན་གྲུབ་ ཀྱི་ རིག་འཛིན་ནི། དོན་ཡོད་གྲུབ་པའི་བསྐྱེད་ རིམ་ལ་
བརྟེན་པས་སྔོན་དུ་བསྙེམ་པ་འབུམ་མམ་བྱེ་བ་བྱ། བསྒྲུབ་པའི་རྫས་ཙན་དན་
དམར་པོ་དང་གུར་གུམ་གཉིས་ཐོད་པར་བཅུག་ཏེ་སྔར་བཞིན་དུ་ཞག་བདུན་དུ་
བསྒྲུབ་པ་ཁྲི་ཕྲག་གཅིག་བྱས་པས་རྟགས་གསུམ་འབྱུང་། དེ་བྱུང་པ་དང་བསྒྲུབ་པ་
ཆེན་པོའི་དུས་སུ་རྫས་གཉིས་པོ་དེ་སྦྲང་མའི་སྤྱིན་དང་སྦྱར་བྱས་ཏེ་ཞེས་པ་རྫས་དེ་
གཉིས་སྦྲང་རྩི་དང་སྦྱར་ལ་རྡོ་སྐྱོང་དུ་འདམ་ཐགས་བྱ། ཤིན་ཏུ་སྤྱིན་པར་སོང་ཙམ་
ན་རིལ་བུ་བྱས་དེ་ལྕགས་གསུམ་གྱིས་ནི་དཀྲིས་བྱས་ཞེས་པ་གསེར་དངུལ་ཟངས་
གསུམ་དྲིལ་ཐོད་པ་ཁ་སྦྱར་དུ་བཅུག་སྐུད་པ་དམར་པོས་རྒྱ་གྲམ་དུ་དཀྲིས། བར་
ཆད་བསལ་བའི་ཕྱིར་ཆོས་སྐྱོང་ལ་བྷ་ལི་ཕུལ་ནས་བསྒྲུབ་པ་ཆེན་པོ་མཚན་ཐོག་
248 --361



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཐག་ཏུ་བྱས་པས་རྟགས་གསུམ་བྱུང་པ་དང་
། རང་དོན་གྲུབ་ཏུ་བསྒོམས་ནས་ཉི་མ་
འཆར་ཀར་ཐོད་པའི་རྫས་བཏོན་ནས་ཁར་བཅུག་ན། མྱུར་འགྲོའི་རིག་པ་འཛིན་
པར་འགྱུར་ཏེ་དོན་གྲུབ་དངོས་མ་ཡིན་དངོས་དང་འདྲ་བ་ཁད་པར་འགྱུར་ཞེའོ། །
ད་ནི་སྣང་མཐའི་རིག་འཛིན་བསྒྲུབ་པ་ནི། ཇོ་བོ་ཁ་ཆེ་ནི་འདི་རྣམ་སྣང་
གིས་འགྲུབ་ཟེར། བློ་མ་ནི་འཇིག་རྟེན་མགོན་པོར་རྣམ་བསྒོམས་ཏེ་ཞེས་པ་སྣང་
མཐའི་བསྐྱེད་རིམ་ལ་བརྟན་པ་ཐོབ་པས་སྔོན་དུ་བསྙེན་པ་འབུམ་མམ་བྱེ་བ་
བསྐྱལ། བསྒྲུབ་པའི་དུས་སུ་རྫས་གུར་གུམ་ཏེ་དེ་ཐོད་པར་བཅུག་དར་དཀར་པོས་
ཁ་བཀབ་ལ་རང་སྣང་མཐར་བསྒོམས་ཞག་བདུན་དུ་བསྒྲུབ་པ་ཁྲི་ཕྲག་གཅིག་
བྱས་པས་རྟགས་གསུམ་བྱུང་པ་དང་། བསྒྲུབ་པ་ཆེན་པོ་ལ་རྫས་དེ་འདམ་ཐགས་
བྱ། ཤིན་ཏུ་ཕྱིན་པར་སོང་ཙམ་ན་རིལ་བུ་ཙ་ན་ཀའི་འབྲུ་ཙམ་གྱི་ཞེས་པ་སྲན་མ་
འབྲིང་པོའི་ཚད་ཙམ་པ་བྱ། དེ་གོང་ན་ལྕགས་རྣམས་ཀྱིས་དཀྲིས་པ་ཟེར་བས་
གསེར་དངུལ་ཟངས་གསུམ་དུ་དྲིལ་དེ་ཐོད་པ་ཁ་སྦྱར་དུ་བཅུག་སྐུད་པ་དམར་
པོས་རྒྱ་གྲམ་དུ་དཀྲིས་ནས་བསྒྲུབ་པ་ཆེན་པོ་མཚན་ཐོག་ཐག་གཅིག་བྱས་པས་
རྟགས་གསུམ་བྱུང་པ་དང་། ལས་སྦྱོར་ལ་རང་སྣང་མཐར་བསྒོམས་ནས་རིལ་བུ་
ཁར་བཅུག་ན། རིག་པ་འཛིན་པར་མགོན་པོར་འགྱུར་ཏེ་སྣང་མཐའ་དངོས་མ་
ཡིན་དངོས་དང་འདྲ་ལ་ཁད་པར་འགྱུར་རོ། །རིལ་བུ་ནི་རིགས་ལྔའི་འོ། །བསམ་
གཏན་གྱི་བྱིན་གྱིས་བརླབ་པ། ཡང་དག་པ་ནི་མི་བསླུ་བ། རྡོ་རྗེ་ནི་ཧེ་བཛྲ། ཞེས་
བྱ་བ་ནི་གཞུག་ཚིག །ཏིང་ངེ་འཛིན་ནི་དམིགས་པ་རྩེ་གཅིག་ཏུ་འཇོག་པའོ། །
ད་ནི་ རིགས་ ལྔའི་མིག་ སྨན་ གྱི་དངོས་གྲུབ་ནི། ཀླུའི་ རྒྱལ་ པོའི་ མགོ་
བསྲེགས་པ་ཞེས་པ་ཇོ་བོ་ཁ་གཅིག་སྦྲུལ་མགོ་འཇུག་གཉིས་ཀ་ན་མགོ་ཡོད་པ་ལ་
248-362



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འདོད། ཁ་ཆེ་ལེགས་མི་ཀ་ར་ནི་སྨན་ལྕེ་དུག་ལྕེ་གཉིས་ཡོད་པ་ལ་ཟེར། བླ་མ་ལྷོ་
པ་ནི་མགོ་གཉིས་པ་རང་ལ་གསུངས། དེ་ཡང་སྦྲུལ་མགོ་གཉིས་པ་བསྲེགས་པའི་
ཐལ་བ་དང་། རང་འབྱུང་ཁྲག་གིས་བསྣོས་བྱས་ཏེ་ཞེས་པ་བུད་མེད་ཀྱི་པད་མ་
རཀྟ་དང་རྫས་གཉིས་པོ་དེ་གནས་དུར་ཁྲོད་དུ་ཁྱེར་ལ། རྡོ་རྗེ་རྟག་པའི་སྦྱོར་
ཡིས་ཞེས་པ་འདིར་རྣམ་སྣང་ཤེས་པའི་ལྷ་མ་ཡིན་ཏེ་མཚན་པ་ཡིན་རིགས་ལྔ་པོ་
གང་གིས་བསྒྲུབས་ཀྱང་འདྲ། རྫས་གཉིས་པོ་དེ་ཐོད་པར་བཅུག་མཎྜལ་གྱི་ཁར་
སྨན་བྱི་ལྟ་བུའི་སྟེང་དུ་བཞག་ལ་དེའི་འོག་ཏུ་ཡཾ་ལས་རླུང་རཾ་ལས་མེ་ཨ་ལས་ཐོད་
པའི་ནང་དུ་ཤ་ལྔ་བདུད་རྩི་ལྔ་བསམས་ལ་སྟེང་ཟླ་ཕྱེད་རྡོ་རྗེ་ནས་ཡེ་ཤེས་བདུད་
རྩི་ཕབ་དམ་ཚིག་ཡེ་ཤེས་དབྱེར་མེད་དུ་འདྲེས་པར་བསམས་ནས། ཞག་བདུན་དུ་
སྔགས་ཁྲི་ཕྲག་གཅིག་བཟླས་པས་རྟགས་གསུམ་བྱུང་པ་དང་
། བསྒྲུབ་པ་ཆེན་པོ་
ལ་རྫས་དེ་ཐོད་པར་བཅུག་ནས་མཚན་ཐོག་ཐག་གཅིག་བྱས་པས་རྟགས་གསུམ་
བྱུང་པ་དང་། ལས་སྦྱོར་ལ་ཐོད་པའི་རྫས་བླངས་ན་མིག་ལ་བྱུགས་མི་སླ་རྐང་གི་
བུག་པ་ན་ཕར་བལྟས་ན། མིག་སྨན་རིག་པ་འཛིན་པར་འགྱུར་ཏེ་ཁམས་གསུམ་
ཐམས་ཅད་མཐོང་བར་འགྱུར་རོ། །
ད་ནི་རྐང་མགྱོགས་ཀྱི་དངོས་གྲུབ་ནི། ལྡོང་རོས་ས་བོན་དང་མཉམ་ལྡན་
ཞེས་པ་ནི་ཇོ་བོ་ཏ་ཐ་ག་ཏ་ར་ཀྲི་ཏ་ལྡོང་རོས་དངོས་ལ་འདོད། བླ་མ་ནི་བསྒྲུབ་
རྫས་བྱང་སེམས་ཐིག་ལེ་ལ་གསུངས་པས་དེ་དང་
། སྟག་ཁྲག་དང་སྟག་གི་
ཚིལ་བུ་དང་རྫས་གསུམ་པོ་དེ། བསྣོས་བྱས་ཏེ་ནི་རྫས་གསུམ་པ་དེ་གནས་ཁང་
གཅིག་ཏུ་ཁྱེར་ཐོད་པར་བླུགས་ལ། རྡོ་རྗེ་སྐུའི་སྦྱོར་བ་ཡིས་ཞེས་པ་མི་བསྐྱོད་པ་
ཤིས་པའི་ལྷ་མ་ཡིན་མཚོན་པ་སྟེ་རིགས་ལྔ་གང་ཡིན་དུ་བསྒོམས་པས་ཆོག །
248 ---363



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཞག་བདུན་དུ་བསྒྲུབ་པ་ཁྲི་ཕྲག་གཅིག་བྱས་པས་རྟགས་གསུམ་བྱུང་ན། བསྒྲུབ་པ་
ཆེན་པོ་ལ་རྫས་དེ་ཐོད་པར་བཅུག་ན་བསྒྲུབ་པ་མཚན་ཐོག་ཐག་གཅིག་བྱས་ནས་
རྟགས་གསུམ་བྱུང་པ་དང་
། ནང་པར་ལས་སྦྱོར་ལ་ཐོད་པའི་རྫས་དེ་བླངས་ཏེ།
རྐང་མཐིལ་བསྐུས་ན་ནི་རྫས་དེ་རྐང་མཐིལ་ལ་བྱུགས་ན། འགྲུབ་པར་འགྱུར་ནི་
རྡོ་རྗེ་གདན་བསྐོར་ཀྱང་སྐད་ཅིག་མ་གཅིག་ལ་འཁོར་ཏེ་འོང་ངོ༌
། །
ད་ནི་ས་འོག་གི་དངོས་གྲུབ་བསྒྲུབ་པ་ནི། དབང་པོའི་བྲག་ཕུག་རྩ་རུ་ནི་
ཞེས་པ་ཇོ་བོ་ཁ་ཅིག་རྡོ་རྗེ་གདན་གྱི་ཤར་ཕྱོགས་ན་ལྷའི་དབང་པོ་བརྒྱ་བྱིན་གྱིས་
ཕུལ་བའི་བྲག་ཕུག་ཡོད་པ་དེ་ཡིན་ཟེར། བླ་མ་ནི་ས་འོག་ཏུ་འགྲོ་བའི་སྒོ་གཅིག་
ཡིན་བྱ་བ་ལས་མི་གསུངས། འདོད་པའི་ལྷའི་དཀྱིལ་འཁོར་དབུས་ནི་བླ་མ་ལྷ་མ་
ཡིན་གྱི་ཕུག་ཡུལ་གྱི་མིང་ཡིན་གསུངས། ཇོ་བོ་ཏ་ཐ་ག་ཏ་ར་ཀྲི་ཏ་མངྒ་དྷའི་ཐ་
ཁོབ་ན་ཡོད་ཟེར། ཁ་ཆེ་ལེགས་མི་ཀ་ར་ནི་གྲོང་ཁྱེར་རྩྭ་མཆོག་ན་ཡོད་ཟེར། ཨོ་
ཏྲའི་ཡུལ་དང་ཉེ་བ་ནི་དེ་ན་ཡང་ས་འོག་ཏུ་འགྲོ་བའི་སྒོ་གཅིག་ཡོད་གསུངས། ཨ་
སྨྲའི་འབྲས་ཆེན་ནི་བལ་ཡུལ་ན་ས་འོག་ཏུ་འགྲོ་བའི་སྒོ་གཅིག་ཡོད་གསུངས། སྒོ་
དེ་ཚོ་གང་རུང་ཞིག་ཏུ་སོང་ནས། རྡོ་རྗེ་ས་འོག་སྦྱོར་བ་ཡིས་ཞེས་པ་དགྱེས་པ་རྡོ་
རྗེའི་སྒོ་ནས་ས་འོག་ཏུ་འགྲོ་བའོ། །
དེའི་དགོས་པ་ནི། ལྷ་མིན་བུ་མོ་རབ་ཏུ་འགྲུབ་ཞེས་པ་ལྷ་མ་ཡིན་གྱི་བུ་མོ་
བསྒྲུབ་པར་བྱ་བའི་ཐབས་སོ། །ས་འོག་ཏུ་འགྲོ་བའི་སྒོ་དེ་རྣམས་གང་རུང་ཞིག་ཏུ་
ཕྱིན་ནས། གནོད་མཛེས་ རྡོ་ རྗེའི་སྦྱོ་བ་ ཡིས་ ཞེས་ པ་ འདི་ ཤིས་ པའི་ལྷ་ཡིན་
གསུངས། དེ་ཡང་དཔལ་དགྱེས་པ་རྡོ་རྗེའི་བསྐྱེད་རིམ་ལ་བརྟན་པ་ཐོབ་པ་ཧེ་
བཛྲའི་སྔགས་ལ་སྔོན་དུ་བསྙེན་པ་འབུམ་མམ་བྱེ་བ་བསྐྱལ། བསྒྲུབ་པའི་དུས་སུ་
248 -364



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གོང་གི་སྒོ་དེ་རྣམས་གང་རུང་ཞིག་ཏུ་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་བསྒོམས་
ནས། འབྲས་བུའི་ཆོས་བཅུ་ལ་དྲི་ཟ་ཉེ་བར་ཞུགས་པ་བྱས། ལྷ་མོ་བཞི་གླུས་
བསྐུལ་ནས། ཆོ་ ག་ གསུམ་ གྱིས་ འབྲས་ བུའི་ ཧེ་རུ་ཀ་ གནོད་ མཛེས་ ཀྱི་སྐུར་
བཞེངས་ལ། དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ། ཡེ་ཤེས་
སྤྱན་དྲངས་ནས་གཉིས་མེད་དུ་བསྲེ། དབང་བསྐུར། མཆོད་བསྟོད་བདུད་རྩི་མྱོང་
།
བསྐྱེད་པའི་རིམ་པའི་ཏིང་ངེ་འཛིན་བསྒོམས་ནས། གུར་ལེའུ་བཞི་པའི་སྔགས་
སུམྦྷ་ནི་ལ་བསྒྲུབ་པ་ཁྲི་ཕྲག་གཅིག་བྱའོ། །
དེ་ནས་ལས་སྦྱོར་ལ་གནོད་མཛེས་རྡོ་རྗེའི་སྦྱོར་བ་ཡིས། །ས་འོག་རིག་པ་
འཛིན་པར་འགྱུར་ཞེས་པ་དགོས་པའོ། །རྡོ་རྗེ་སེམས་པ་ནི་མི་བསྐྱོད་ཧེ་བཛྲའི་
སྐུའོ། །ཡང་དང་ཡང་དུ་བསྐུལ་བར་བྱ་ནི་བསྒོམ་བཟླས་བྱས་ན། དེ་ཉིད་དངོས་
གྲུབ་ཐམས་ཅད་དེ་ཞེས་པ་དང་པོ་ཐུན་མོང་དེ་ནས་མཆོག་འགྲུབ་ཞེའོ། །ཡིད་
བཞིན་ནོར་བུ་དང་མཉམ་པ་ནི་སྐུ་མདོག་སྔོན་པོའོ། །རྡོ་རྗེ་གནོད་མཛེས་སྐུ་ཆེན་
ནི་ཞལ་གཅིག་ཕྱག་གཉིས་པ། ཀླུ་ཞགས་ནི་ ཕྱག་གཡོན་ན་སྦྲུལ་ཞགས་དང་
སྡིགས་མཛུབ་མཛད་པ། ཁ་དོག་ནག་པོར་རྣམ་པར་བསྒོམ་ན་སྐུ་མདོག་གོ །རྡོ་རྗེ་
ལྕགས་ཀྱུ་ནི་གཡས་ན་རྡོ་རྗེས་མཚན་པའི་ལྕགས་ཀྱུའོ། །རྣམ་པ་ཀུན་ལྡན་ནི་ཁྲོ་
བོ་གནོད་མཛེས་ཀྱི་སྐུར་བསྒོམ་ པར་ བྱའོ། །དེ་ལ་ཡི་གེ་དགོད། རྗེས་ལ་ རང་
འདྲའི་ཡེ་ཤེས་བསྲེ། ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་ཆུ་ཅུང་ཟད
ཡར་འཁྱིལ་བ་ལས། མི་བསྐྱོད་དམ་ཚིག་གིས་མནན་ཏེ་ཞེས་པ་རིགས་ཀྱི་བདག་
པོས་མི་བསྐྱོད་པའི་དབུ་རྒྱན་བསྒོམ། དེ་ནས་བསྒྲུབ་པ་ཆེན་པོ་མཚན་ཐོག་ཐག་
གཅིག་བྱ། ལས་སྦྱོར་ཀྱི་དུས་སུ་གཡོན་པར་སྡིགས་མཛུབ་ཞགས་པ་དང་བཅས་
248 -365



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པའི་སྟེང་དུ་མར་མེ་ཁྱེར། གཡས་པར་ལྕགས་ཀྱུ་བཟུང་ནས། ཡི་གེ་ཕུ་སྔགས་
ཀྱིས་བསྐུལ་བ་ཞེས་པ་ངག་ཏུ་སྲོག་གི་སྙིང་པོ་ཕུ་ཕུ་ཞེས་བཟླས། དེའང་མར་མེས་
གསལ་བར་བྱེད་ལ་ལྕགས་ཀྱུས་དབབ་ཏུ་མི་ལྟུང་པར་བྱེད་པའོ། །
དེར་ས་འོག་ཏུ་ཕྱིན་པས་ས་འོག་ལྷ་མ་ཡིན་ཕོ་ཐམས་ཅད་ལོ་བཅུ་གསུམ་
བཅུ་གསུམ་ན་ཁྱབ་འཇུག་གིས་འཁོར་ལོ་བརྒྱབ་ནས་སྐེ་བཅད་ནས་གསོད། དེར་
ལྷ་མ་ཡིན་མོ་ཐམས་ཅད་ཡུགས་ས་མོར་ལུས་པས་དེ་རྣམས་ཆགས་པ་འདོད་པའི་
སྟོབས་ཀྱིས་ཁ་ཟས་བཟང་པོ་སྟེ། དེ་ཀུན་གྱི་དྲུང་ན་འོ་སྐོལ་གྱི་ལུས་འདི་ཤིག་
གཉིད་ཀྱི་ཚོད་ཙམ་ལས་མེད་པ་ལ། དེར་སྔར་བཁ་དོག་དང་ལྡན་པ་མདངས་དང་
ལྡན་པ་གཉེར་མ་མེད་པ་ཚེ་ཤིན་ཏུ་རིང་པར་འགྱུར། དེ་ནས་བསྟོད་ཧེ་བཛྲའི་སྒོ་
ནས་མཆོག་བསྒྲུབ་པའོ། །མིག་སྨན་རབ་ཏུ་བྱུང་བ་ནི་དོན་གྱི་གཙོ་བོར་བྱུང་པས་
སོ། །རྡོ་རྗེ་ནི་ཧེ་བཛྲ། ཞེས་བྱ་བ་ནི་གཞུང་ཚིག་དང་ ཡི་གེ །ཏིང་ངེ་འཛིན་ནི་
དམིགས་པ་རྩེ་གཅིག་པའོ། །
ད་ནི་དེ་རྣམས་ལ་ངོ་མཚར་བས་ཆེད་དུ་བརྗོད་པས་སྔོན་དུ་འགྲོ་བས་
སེམས་ཀྱི་རྣམ་འཕྲུལ་ཡིན་པར་བསྟན་པ་ནི། དེ་ནས་ནི་ཐུན་མོང་གི་དངོས་གྲུབ་
ཀྱིའོ། །བཅོམ་ལྡན་འདས་དེ་བཞིན་གཤེགས་པ་ནི་རིགས་ལྔའོ། །ཐབས་ཀྱིས་ནི་
དཔའ་བོ་དཔའ་མོ་ཐམས་ཅད་དོ། །དགའ་བ་ཐོབ་པ་ནི་སེམས་སོ། །སྤུ་ལངས་པ་
ནི་ལུས་ཀྱི་སྤུ་ཟིང་གིས་ལངས་པར་གྱུར་ནས། གསུང་འདི་སྐད་ཅེས་གསུངས་སོ་
ནི་གསུང་གཅིག་མགྲིན་གཅིག་ཏུའོ། །ཨེ་མའོ་ནི་ངོ་མཚར་བ། ཆོས་ཞེས་པ་རྒྱུ་ལ་
བསྟོད་པ་སྟེ་དོན་ཆོས་ཐམས་ཅད་སྟོང་པ་ལས་འབྲས་བུ་མིག་སྨན་ལ་སོགས་པ་
འབྱུང་བ་དེའོ། །ཨེ་མའོ་ནི་ངོ་མཚར་བ། ཆོས་ཞེས་པ་འབྲས་བུ་ལ་བསྟོད་པ་མིག་
248 -366



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྨན་ལ་སོགས་པ་འབྱུང་བ་དེ་ལའོ། །ཨེ་མའོ་ནི་ངོ་མཚར་བ། ཆོས་ནི་ཤེས་རབ་
རྣམ་པ་གསུམ་ལ་བསྟོད་པ་དང་པོ་ཐོས་པའི། བར་དུ་བསམ་པའི། ཐ་མ་བསྒོམ་
པའི་ཤེས་རབ་དང་གསུམ་ལའོ། །ཆོས་རྣམས་ཐམས་ཅད་སྟོང་པ་ལ་ཞེས་པ་དོན་
དམ་པར་ཆོས་ཐམས་ཅད་སྟོང་ཞིང་བདག་མེད་པ་ཡིན་པ་ལ། ཡང་དག་དངོས་
གྲུབ་ནི་ཀུན་རྫོབ་ཙམ་དུ་རྒྱུ་སྔགས་དང་ཏིང་ངེ་འཛིན་ལས་འབྲས་བུ་མིག་སྨན་ལ་
སོགས་པ་འབྱུང་བ་དེ་ངོ་མཚར་རོ། །
དེའི་དཔེ་ཆུ་ཤིང་སྙིང་པོ་མེད་ཀ་ལྟར་ཟོས་ན། སྙིང་པོ་འབྲས་བུ་རོ་ལྡན་
ཞིང་ནི་མ་བཤུས་པར་དེ་ཁོ་ན་ལྟར་ཟོས་ན་ཤིན་ཏུ་ཞིམ་པར་རོ་བཅུད་དང་ལྡན་
པར་འདུག་པ་ལ། ཞིམ་པ་དེ་འདི་ཡིན་ནམ་བྱས་ནས་རིམ་པ་གཅིག་བཤུས་ཡང་
རིམ་པ་གཅིག་བཤུས་ནས་བཙལ་ན་ཞིམ་པ་དེ་མི་རྙེད་དེ། དཔེ་དེ་བཞིན་དུ། སྙིང་
པོ་མེད་ལུས་ལ་ཞེས་པ་ལུས་སྟོང་པ་ཡིན་པ་ལ། བདེ་བའི་འབྲས་བུ་ནི་ཀུན་རྫོབ་
ཙམ་དུ་སྔགས་དང་རྫས་དང་ཏིང་ངེ་འཛིན་ལ་བརྟེན་ནས་རྟེན་འབྲེལ་ཚོགས་པ་
ལས་འབྲས་བུ་མིག་སྨན་དང་རྐང་མགྱོགས་ལ་སོགས་པ་འབྱུང་བ་དེ་ངོ་མཚར་
བའོ། །ནམ་མཁའ་འབྱུང་བ་ཐམས་ཅད་དང་ཞེས་པ་དོན་སྟོང་ཉིད་སྤྲོས་བྲལ་དེ་
ནམ་མཁའ་འདྲའ་སྟེ་ཐམས་ཅད་ལ་ཁྱབ། ཆོས་རྣམས་ཀུན་གྱི་གཞིར་གྱུར་བཞིན་
ཞེས་པ་དོན་སྟོང་ཉིད་དེ་སྣོད་བཅུད་ཐམས་ཅད་ཀྱི་འབྱུང་གནས་སམ་གཞིར་གྱུར་
པ་བཞིན་དུ། མཁའ་བཞིན་ནི་ནམ་མཁའ་དྭངས་པ་ལ་སྤྲིན་དང་ ཁུག་སྣ་ལ་
སོགས་པ་བྱུང་སྟེ་བྱུང་ཡང་ནམ་མཁའ་ཉིད་ལས་བྱུང་། གནས་ཀྱང་ནམ་མཁའ་
ཉིད་ ཀྱི་ངང་དུ། དེངས་ཀྱང་ནམ་མཁའ་ཉིད་ཀྱི་ངང་དུ་དེངས་སོ། །དག་
སེམས་ཉིད་ཀྱང་ཞེས་པ་སེམས་ཉིད་སྐྱེ་མེད་དེ་ལ་རྣམ་པར་རྟོག་པ་བྱུང་སྟེ་བྱུང་
248 -367



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༧
ཡང་སྐྱེ་མེད་རང་ལས་བྱུང་
། གནས་ཀྱང་སྐྱེ་མེད་རང་གི་ངང་དུ། དེངས་ཀྱང་སྐྱེ་
མེད་ཀྱི་ངང་དུ་དེངས་པའོ། །
འགྱུར་གཞན་ནི་སེམས་ནི་ནམ་མཁའ་ལྟ་བུར་དག་ཟེར། སྟོང་པ་འབའ་
ཞིག་མ་ཡིན་ཏེ་བདེ་སྟོང་དབྱེར་མེད་དུ་རྟོགས་ཙམ་ན་བདེ་མཆོག་དག་པའི་
སེམས་ཉིད་དེ་ཞེས་བྱ། འགྱུར་གཞན་ནི་དགེ་པའི་སེམས་ནི་མཆོག་ཏུ་བདེ་ཟེར།
སེམས་བདེ་སྟོང་དབྱེར་མེད་དེ་ཀུན་རྫོབ་ཙམ་དུ་ཡུལ་དྲུག་ཏུ་ཡང་བྱུང་
། དབང་པོ་
ལྔའི་རང་བཞིན་དུ་བྱུང་། དོན་དམ་པར་དེ་རྣམས་ཐམས་ཅད་སེམས་ལ་ཕྱི་རོལ་དུ་
གྱུར་པ་མེད་ཀྱང་། ཀུན་རྫོབ་ཏུ་གཟུགས་སོགས་ནི་གཟུགས་ལ་སོགས་པའི་ཕུང་
པོ་ལྔ་སོ་སོར་སྣང་བ་འདི་རྣམས། སེམས་ཉིད་ཁོ་ན་སྣང་བ་ཡིན་ཏེ་སེམས་ལས་
ཕྱི་རོལ་དུ་གྱུར་པ་མེད་དོ། །
དེ་ནས་ཕྱག་ན་རྡོ་རྗེ་བྱང་ཆུབ་སེམས་དཔའ་ཆེན་པོས་དེ་བཞིན་གཤེགས་
པ་རྣམས་ལ་ཞུས་པ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཞེས་
བོས་ནས། འོ་ན་ཆོས་ཐམས་ཅད་སེམས་སུ་འདུག་སེམས་ནི་སྟོང་པོར་འདུག་ན་
ཕྱི་རོལ་གྱི་དངོས་པོ་འདི་ཇི་ལྟར་སྣང་ཞེས་དྲིས་པ་ནི། སྟོང་པ་མ་ཡིན་པའི་ཕྱི་རོལ་
ཀྱི་དོན་དུ་ཞེས་པ་དངོས་པོ་སྣང་གྲོག་གི་ཆོས་སུ་སེམས་སྟོང་པ་ཇི་ལྟར་དངོས་པོར་
སྣང་བོར་འགྱུར་པ་ལགས་དྲིས་པས། དེ་བཞིན་གཤེགས་པ་རྣམས་ཀྱིས་ལན་
གསུངས་པ། དེ་བདེན་དེ་ལ་ཐོག་མ་མེད་པ་ནི་འཁོར་བ་ཐོག་མ་མེད་པས་ན།
སྲིད་རྒྱུད་ནི་འཁོར་བར་འཁོར་ཞིང་བག་ཆགས་བརྟས་པས་ལན། ཕྱིའི་དོན་དུ་ནི་
འདི་ནི་ས་འདི་ནི་ཆུ་ལ་སོགས་པར་བརྟག་པ་སྟེ། དོན་དམ་པར་ཆོས་ཐམས་ཅད་
སེམས་ཀྱི་རྣམ་སྤྲུལ་ཞིང་ཞེས་པ་རང་གི་སེམས་ཀྱི་རྣམ་འཕྲུལ་ཡིན། སེམས་ཉིད་
248 -368



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཀུན་ཏུ་སོང་པའོ་ཞེས་པ་ས་ཆུ་མེ་རླུང་ལ་སོགས་པར་སྣང་ཞིང་དེ་རྣམས་ལས་ཕྱི་
རོལ་དུ་གྱུར་པ་མེད་པས་དོན་སྟོང་ཉིད་སྤྲོས་བྲལ་ཡིན་ཞེས་སོ། །བྱང་ཆུབ་སེམས་
ཀྱི་རྣམ་འཕྲུལ་ནི་གོང་གི་དེ་རྣམས་ཐམས་ཅད་སྟོང་པ་ཉིད་བདེ་སྟོང་དབྱེར་མེད་
ཀྱི་རྣམ་འཕྲུལ་དུ་རབ་ཏུ་བསྟན་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ད་ནི་གཉིས་པ་གསང་བའི་དབང་དང་ཤེས་རབ་ཡེ་ཤེས་ཀྱི་དབང་གི་ལས་
ཀྱི་ཕྱག་རྒྱའི་མཚན་ཉིད་དང་བཅས་ཏེ་བསྟན་པ་ལ་གསུམ་ལས། དང་པོ་ལས་ཀྱི་
ཕྱག་རྒྱའི་མཚན་ཉིད་བསྟན་པ་སྔོན་དུ་འགྲོ་བས་གསང་བའི་དབང་བསྐུར་བ་ནི།
བརྟག་དང་པོའི་ལེའུ་བཅུ་པར་བསྟན་པ་བཞིན་རྡོ་རྗེ་སློབ་དཔོན་མཚན་ཉིད་དང་
ལྡན་པས་སྔོན་དུ་བསྙེན་པ། ནུབ་དང་པོས་ས་ཆོག །གཉིས་པ་སྟ་གོན། གསུམ་
པ་དཀྱིལ་འཁོར་ཞག་གི་ཆོ་ག་ལ། ཐིག །ཚོན། གནས་ཉེ་བར་དཀྱིལ་འཁོར་
བསྒྲུབ། བདག་འཇུག་བྱ། སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
བྱས་ནས། དབང་བསྐུར་བ་ལ་བཞི་ལས་ དཀྱི ལ་འཁོར་གྱི་ཤར་དུ་བུམ་པའི་
དབང་བསྐུར་ནས།
ད་ནི་ལྷོར་གསང་དབང་བསྐུར་བའི་གླུ་རུའི་ལས་རྒྱའི་མཚན་ཉིད་བསྟན་
པ་ནི། བཞིན་མཛེས་ཞེས་པ་ལ་སོགས་པ་སྟེ། འདི་ཡང་ཆགས་ཅན་ཆགས་བྲལ་
གཉིས་ལས། ཆགས་ཅན་གྱི་དབང་དུ་གསལ་གསུངས། ལས་རྒྱུ་བཞིན་མཛེས་པ་
མིག་གི་དཀྱུས་རིང་པ་མིག་རྩ་དམར་བ། སི་ལ་ག་བུར་འབྱུང་པའི་གནས་ནི་ཐིག་
ལེ་དཀར་དམར་གཉིས་ཀྱིས་ལུས་རྒྱས་པ། བརླ་སྟེང་དུ་ནི་ཞེས་པ་རང་ཧེ་བཛྲར་
བསྒོམས་སྐྱིལ་ཀྲུང་བཅས་པའི་བརླ་སྟེང་དུ་གཞག་པའོ། །ལག་པར་བཟུང་ལ་
ཡང་དག་བརྩམ་ནི་ལས་རྒྱ་དང་སྦྱོར་བ་བྱ། རྡོ་རྗེ་འོས་ནི་ཞེས་པ་རང་ཧེ་རུ་བཛྲ་
248 -369



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
བསྒོམས་ལའོ་བྱ། རྡོ་རྗེ་མཉེས་པས་ན་བུ་མཉེས་པར་བྱ། རྡོ་རྗེ་འཁྱུད་པས་རབ་
གཟུང་ཞིང་ན་ལས་རྒྱ་ལ་འཁྱུད་པ་ལ་སོགས་པའོ། །རྡོ་རྗེ་འཛིན་དུ་རབ་གཞིར་བྱ་
ནི་མ་མཆུ་བཞིབ་པ་སྟེ། འགྱུར་གཞན་ན་རྡོ་རྗེ་མ་མཆུ་རབ་བཞིབ་བྱ་ཟེར། རྡོ་རྗེ་
སེར་མོའི་རབ་སྦྱོར་གྱིས་ཞེས་པ་རྩ་སྣ་སླང་པའི་དོན་དུ་འཛུབ་མོས་བྲུད་པའོ། །རྡོ་
རྗེ་ས་གཞི་རབ་བསྐུལ་ནི་ཐབས་ཤེས་རབ་གཉིས་མེད་ཀྱི་སྦྱོར་བ་བྱ་བ། རྡོ་རྗེ་
སེམས་སུ་རྣམ་ཕྱུང་མ་ཞེས་པ་སློབ་མ་ལུས་ཀྱི་དཀྱིལ་འཁོར་དུ་བཅུག་ཡེ་ཤེས་
ཕབ་མེ་ཏོག་དོར་ལྷ་ངོ་བསྟན་ནས་དབང་བསྐུར་ལ་སློབ་དཔོན་བདག་འཇུག་ཉིད་
ཧེ་རུ་ཀར། ལས་རྒྱ་བདག་མེད་མར་བསྐྱེད་ནས་ལས་རྒྱུ་ལ་བརྟེན་བྱང་སེམས་རྡོ་
རྗེ་རྩེ་མོར་ཕབ་དེ་ལུས་ཀྱི་འཁྲུལ་འཁོར་དྲུག་གིས་གཟུང་དེ་ལ་བརྟེན་ནས་ཟག་
མེད་ཀྱི་ཉམས་མྱོང་རྒྱུད་ལ་བསྐྱེད་བསྐྱོད་ནས་ཕྱིས་ཐིག་ལེ་དཀར་དམར་གཉིས་
པ་དེ་ལེའུ་བཅུ་གཉིས་པའི་ཚིག་གིས་སློབ་མ་ལ་སྟེར་བ་ནི། སྟེར་བ་ནི་རྡོ་རྗེ་ལྕེ་
ཡིས་བཟའ་བར་བྱ་ཞེས་པ་སློབ་མས་ཨ་ཧོ་སུ་ཁ་ཞེས་བརྗོད་ནས་ལྕེ་རྡོ་རྗེ་རྩེ་ལྔ་
པའི་ཁོང་སེང་ན་མར་མིད་པས་ངག་གི་དྲི་མ་དག་པར་བསམ་དེས་ནི་ལྷར་གསང་
བའི་དབང་བསྐུར་བའོ། །
ད་ནི་ཤེས་རབ་ཡེ་ཤེས་ཀྱི་དབང་གིས་རྟོག་བཅས་ཕྲོག་པ་ནི། ཕྱི་ནས་ན་
གསང་དབང་བསྐུར་བའི། །དེའི་བདེ་ལྡན་དུ་ནི་དབང་གསུམ་པའི་དུས་སུ་བདེ་
སྟོང་དབྱེར་མེད་ཀྱི་དོན་རྟོགས་པར་འདོད་པའོ། །རྡོ་རྗེ་སེམས་དཔའ་རབ་བཅུག་
ཏེ་ཞེས་པ་སློ་མ་བྷ་གའི་དཀྱིལ་འཁོར་དུ་བཅུག་ལྷ་ངོ་བསྟན་ནས་སློབ་མ་དེ་ཧེ་རུ་
ཀར་བསྐྱེད་ལས་རྒྱ་བདག་མེད་མར་བསྐྱེད་ནས་ཕྱི་མའི་ལེའུ་བཅུ་གཉིས་པའི་
ཚིག་གི་སློབ་མ་ལ་གཏད་པའོ། །རྡོ་རྗེ་བཅིང་པའི་སྦྱོར་བ་ཡིས་ཞེས་པ་དངོས་ཀྱི་
248 370



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རིག་མ་དང་སྙོམས་འཇུག་བྱ་བ། རྡོ་རྗེ་མཆོད་པ་རབ་ཏུ་བརྩམ་ན་ལས་རྒྱ་ལ་
བརྟེན་ནས་དགའ་བ་བཞི་རིམ་གྱིས་སྐྱེ་བ། རྡོ་རྗེ་དབབ་པ་རབ་ཐོབ་ནི་སྙོམས་
འཇུག་བྱས་ཏེ་ཀུན་རྫོབ་བྱང་སེམས་རྡོ་རྗེ་ནོར་བུའི་རྩེ་མོར་ཕབ་པའོ། །རྡོ་རྗེ་
སེམས་གྱུར་ནི་ལུས་ཀྱི་འཁྲུལ་འཁོར་དྲུག་གིས་བྱང་སེམས་གཟུང་པའི་དུས་སུ་
དབང་གསུམ་པའི་ཉམས་རྟོགས་པའོ། །བརྟུལ་ཞུགས་ཅན་ནི་ཐ་མལ་གྱི་ལུས་
ངག་ཡིད་གསུམ་བཏུལ་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་ལ་ཞུགས་པའོ། །
ད་ནི་ཤེས་རབ་ཡེ་ཤེས་ཀྱི་དབང་གི་དུས་སུ་བྷ་གའི་རྫས་གཉིས་དང་དྲི་ལྔ་
སྦྱར་ནས་དལ་མཆོད་པ་བྱས་པའི་ ཕན་ནི། དེ་ལྟར་ཀུན་རྫོབ་བྱང་ སེམས་ལ་
བརྟེན་ནས་དོན་དམ་ཟག་མེད་རྒྱུད་ལ་བསྐྱེད་བསྐྱེད་ནས། དེ་ནས་ཕྱིར་བཏོན་ཏེ་
དཀྱིལ་འཁོར་ལ་མཆོད་པ་ནི། པད་མར་མེ་ཏོག་རབ་ལྡན་པ་ནི་པད་མ་རཀྟ།
ཏོག་དམར་པོ་ནི་པད་མ་རཀྟས་དཀྱིལ་འཁོར་ལ་མཆོད་པ་བྱ་ཞེས་སོ། །པད་མ་
དམར་པོའི་ཁྱད་པར་ནི་པད་མ་རཀྟ་དང་། དྲི་ལྔ་ནི་ཙན་དན། ག་བུར། གུར་གུམ།
གླ་རྩི། ཛ་ཏི་དང་ལྔ། རྒྱལ་མཚན་ནི་པད་མ་རཀྟ། ག་བུར་ནི་བྱང་སེམས་ཐིག་ལེ་
དང་བདུན་པ་དེ་སྦྱར་ནས་དཀྱིལ་འཁོར་ལ་མཆོད་པ་བྱ། དེས་ཅིར་འགྱུར་ན།
པད་མོས་རྡོ་རྗེ་ཅན་མཉེས་འགྱུར་ཞེས་པ་དྲུག་པ་རྡོ་རྗེ་འཆང་བ་ཉེས་པར་འགྱུར་
རོ། །གཞན་ཡང་འདི་ཡིས་ནི་དཀྱིལ་འཁོར་མཆོད་པས། རྒྱས་པར་འགྲོ་འགྱུར་
ཞིང་ཞེས་པ་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པར་འགྱུར།
སྟོབས་ནི་ནུས་པ་བརྩོན་འགྲུས་དང་ཟག་མེད་ཀྱི་བདེ་བ་ཆེན་པོ་ཡང་རྒྱས་པར་
འགྱུར་རོ། །བལྟས་པ་ཉིད་ཀྱིས་བསྐུལ་ནས་ནི་ཞེས་པ་སུ་ལ་བསྟན་པ་ཐམས་
ཅད་ཀྱི་སེམས་བསྐུལ་ནས། འཇིག་རྟེན་འདི་ན་དབང་དུ་འགྱུར་ཞེས་པ་འཇིག་
248 -371



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྟེན་པ་ཐམས་ཅད་ཀྱི་ཡིད་འཕྲོག་པར་བྱེད་ཞེའོ། །
ད་ནི་ཁ་སྦྱར་དབྱེ་བའི་ཆོ་ག་ལ་གཉིས་ལས། དང་པོ་ཁ་སྦྱར་དབྱེ་བའི་
ཡུལ་ཇི་ལྟ་བུ་ལ་བྱ་ན། གང་གིས་ནི་རྟེན་གྱི་གང་ཟག་གང་གིས་དཀོན་མཆོག་
གསུམ་གྱི་སྐུ་གཟུགས་འཇིག་པ་ལ་མཐུ་བྱ། གང་གིས་སེམས་ཅན་རྣམས་ཟད་
བྱས་ནི་ཐ་མལ་གྱི་སེམས་ཅན་ཐམས་ཅད་གསོད་པ་ཁྱད་པར་དུ་རང་གི་སློབ་
དཔོན་ལ་ལུས་ངག་ཡིད་གསུམ་གྱི་སྒོ་ནས་བརྙས་པར་བྱེད་པ་དང་། སངས་རྒྱས་
ལམ་ལ་དཔྱ་བ་ནི་སྤྱིར་ཐེག་པ་ཆེན་པོ་དེའི་ནང་ནས་གསང་སྔགས་ཆོས་མ་ཡིན་
ཟེར་བ་རྣམས་ལ་མཐུ་བྱའོ། །
ཁ་སྦྱར་དབྱེ་ཞིང་གསད་པ་དངོས་ནི། ཧེ་བཛྲའི་བསྐྱེད་རིམ་ལ་བརྟན་པ་
ཐོབ་པས་སྔོན་དུ་བསྙེན་པ་འབུམ། བསྒྲུབ་པ་ཁྲི་བྱས་ནས་ལས་སྦྱོར་གྱི་དུས་ཀྱི་
ཏིང་ ངེ་ འཛིན་ནི། ལྕགས་ ཀྱུ་ ཡིས་ ནི་ རབ་ཏུ་ བཀུག་ ནས་ ཞེས་ པ་ རང་ ལྷར་
བསྒོམས་པའི་སྙིང་ཀ་ནས་འོད་ཟེར་ལྕགས་ཀྱུ་ལྟ་བུ་སྤྲོས་ནས་མདུན་དུ་བཀུག་
པར་བསྒོམ། རྐང་པ་ལྕགས་ སྒྲོ་གིས་བཅིངས་པར་བསྒོམ། ཞགས་ པ་ ཡིས་ནི་
འགུལ་བ་ནས་བཅིངས་པར་བསྒོམ། དེ་གང་གིས་བྱ་ན། རྡོ་རྗེའི་བདག་ཉིད་རབ་
བོས་ལ་ཞེས་པ་ རང་ཧེ་བཛྲར་བསྒོམས་པའི་མདུན་དུ་བསྒྲུབ་བྱ་བཀུག་ པར་
བསྒོམ་ པ། དེའི་དུས་ ཀྱི་ཏིང་ ངེ་ འཛིན་ནི། སངས་ རྒྱས་དང་ བྱང་ ཆུབ་ སེམས་
དཔས་སྤྲིན་བཏིབས་པ་བཞིན་དུ་ནམ་མཁའ་གང་པར་བསམ། དེ་རྣམས་ལ་ནི་
དཔང་གཟུགས་བྱ་སྟེ་གསད་པར་གསོལ་བ་གདབ། ཇི་སྐད་དུ་བྱ་ན། འདི་ནི་ཞེས་
པ་འདི་མྱུར་དུ་ཚེ་མ་བཏུངས་ན། དུས་གསུམ་གྱི་སངས་རྒྱས་ཐམས་ཅད་དང་། རྡོ་
རྗེ་སེམས་དཔའ་མཁྱེན་ལྡན་ཡང་འདིས་བཀྲོངས། འདི་ནི་སྡིག་ཆེན་ལྡན་པ་སྟེ། །
248 -372



མཁའ་འགྲོ་མ་རྡོ་རྗེ་གུར་གྱི་ཊཱིཀྐ་རིན་པོ་ཆེ་ཟླ་བའི་སྒྲོན་མ།
མནར་མེད་ལྷུང་པའི་བདག་ཉིད་ཅན་ནི་མྱུར་དུ་ཚེ་མ་བཏུངས་ན་མནར་མེད་པའི་
དམྱལ་བར་ སྐྱེ་ བས་ན། དམྱལ་བ་ཆེན་པོར་ རབ་ འཇུག་ པ་ ཞེས་སོ། །དེ་ལྟར་
བསམས་ཏེ་འདི་གསད་བྱ་ནི་སངས་རྒྱས་དེ་རྣམས་ཀྱིས་ རྗེས་སྣང་ བྱིན་པར་
བསམས་ལའོ། །འདི་གསད་བྱ་ཞེས་སོ། །
རྡོ་ རྗེ་ཅན་ནི་དབྱུག་སྔོན་ནམ་ཧེ་བཛྲའི་སྐུར་བསམས་ཏེ། ནམ་མཁའ་
དབྱིངས་ནི་བསྒྲུབ་བྱ་དེ་མདུན་གྱི་ནམ་མཁར་བཀུག་པར་བསྒོམས་ཏེ། མི་ཕྱེད་རྡོ་
རྗེའི་རྗེས་ཞུགས་ནི་ཁོའི་གཤང་ལམ་དུ་མེ་ཁབ་ཙམ་ཞིག་ཞུགས་ནས་སྙིང་གར་
མེའི་ས་བོན་དང་འདྲེས་ནས་དེས་རང་བཞིན་གྱི་ཁ་སྦྱར་ཕྱེ། བསྲུངས་པའི་དང་ཕྲ།
བྱིན་གྱིས་བརླབས་པའི་ཁ་སྦྱར་གཤེགས་སུ་གསོལ་བ་ལ། རྩ་རྒྱུད་ནས་དེའི་ལམ་
དུ་ཁབ་ནི་མེའོ། །གཟུགས་ཅན་འཇུག་གི་པར་བསམ་པ་སྟེ་ཞེས་སོ། །རྡོ་རྗེ་དབྱུག་
ཏོ་ནི་ཧེ་བཛྲ་ཁྲོ་བོ་དབྱུག་སྔོན་དུ་བསྒྱུར་ལ་དབྱུག་པས་སྟེང་ན་མར་བསྣུན་པར་
བྱའོ། །ལྕགས་ཀྱུ་ལ་སོགས་མི་ནུས་ན་ཞེས་པ་ཏིང་ངེ་འཛིན་མི་གསལ་ན། བག་
ཟན་ལ་ཡང་བསྒྲུབ་བྱའི་གཟུགས་བྱས་ལའོ། །དེ་ཉིད་ཀྱི་ནི་གཟུགས་བསམས་ཏེ་
ཞེས་པ་དེ་ལ་བསྒྲུབ་བྱ་བསྐྱེད་བཀུག་བསྟིམ་པ་བྱ། དེ་ཡང་བརྟག་པ་ཕྱི་མའི་ལེའུ་
དགུ་པ་ནས། བསྒྲུབ་བྱའི་ལྟེ་བའི་ རྩ་བ་ལ། བརྟུལ་ཞུགས་ཅན་གྱི་ལག་ པས་
གདོན་ཞེས་པ་དང་། འདི་ནས་རྡོ་རྗེ་དཀྱིལ་འཁོར་དུ་དོར་བྱ་ཞེས་པ་ཁོའི་རྣམ་
ཤེས་ཧེ་བཛྲའི་ཐུགས་ཀར་བཅུག་ལ་འོག་མིན་དུ་གཤེགས་པར་བསྒོམ། དེའི་དུས་
སུ་ཁྲོ་བོ་བཅུས་ཀྱང་གསད་པར་བསྒོམ་པ་ནི། འདོད་པའི་རྒྱལ་པོའི་ལྕགས་ཀྱུས་
བསྒྲུབ་བྱ་བཀུག་པར་བསམ། དབྱུག་པ་སྔོན་པོའི་རང་མཚན་ནི་དབྱུག་པར་སྟེང་
ན་མར་འཚག་པར། སྟོབས་ཀྱི་རྒྱལ་པོའི་རྩེ་གསུམ་པས་ཕུག་པར། མི་གཡོ་རི་
248 -373



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྩེའི་དཀྱིལ་འཁོར་ནི་རི་རབ་ཀྱིས་མནན་པར་བསྒོམ། ཞེ་སྡང་གི་རྣམ་པར་རྟོག་
པ་ཆེན་པོ་གསོད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ད་ནི་ཁྲོ་བོ་བཅུའི་སྐུ་མདོག་དང་ཕྱག་མཚན་བསྟན་པ་སྔོན་དུ་འགྲོ་བས་ཁྲོ་
བོ་བཅུའི་བསྲུང་པའི་དབུས་སུ་རིགས་བསྡུས་པའི་དཀྱིལ་འཁོར་བསྒོམ་པ་ལ་
གཉིས་ལས། སྡུད་པ་པོས་མཚམས་སྦྱར་བ་ནི། དེ་ནས་ནི་ཁ་སྦྱར་དབྱེ་བའི་འོ། །
རྒྱལ་པོ་རྡོ་རྗེ་འཛིན་ནི་སྟོན་པ། ཐམས་ཅད་དབུགས་འབྱིན་ནི་སེམས་ཅན་ཐམས་
ཅད་འཁོར་བ་ན་དབུགས་འབྱིན་པ། དམ་ཚིག་ནི་བསྲུང་འཁོར་བསྒོམ་པ་ལས་མི་
འདའ་བའོ། །རྡོ་རྗེ་ནི་དགྱེས་པ་རྡོ་རྗེ། བསྲུང་དོན་དུ་ནི་བསྲུང་པའི་འཁོར་ལོ་
བསྒོམ་པའི་དོན་དུ། སྦ་བྱའི་སྤྱོད་ཡུལ་ནི་རྒྱུད་གཞན་དུ་སྦས་ཤིང་གསང་བ་དེ་རྡོ་
རྗེ་གུར་འདིར་གསུངས་པའོ། །
སྐུ་མདོག་དང་ཕྱག་མཚན་དངོས་ནི། རྡོ་རྗེ་ཁྲོ་བོ་ཨག་ཚར་ཆེ་ནི་ཁྲོ་བོ་
བཅུའི་ཆ་བྱད་ཟ་ཟ་དང་ འཆའ་ འཆའ་འདྲ་བའོ། །ཐམས་ཅད་ནི་ཁྲོ་བོ་བཅུ་པོ་
ཐམས་ཅད་ཞལ་གཅིག་པ་ཕྱག་གཉིས་པའོ། །གཡོན་པ་ཐམས་ཅད་སྙིང་ཀར་ཁུ་
ཚུར་བཅངས་པ་སྡིགས་མཛུབ་མཛད་པའོ། །གཡས་པ་རྣམས་ན་སོ་སོ་རང་རང་
གི་མཚོན་ཆ་འཕྱར་བར་མཐུན་ཏེ་ཐུན་མོང་གི་ཆོས་བཞིའོ། ཁྱད་པར་གྱི་ཆོས་ནི།
གཤིན་རྗེ་གསོད་པའི་ཐོ་བ་སྟེ་ཞེས་པས་སྟོན་ཏེ། དེ་རྡོ་རྗེ་ར་བ་དྲ་བའི་བསྲུང་པའི་
དབུས་སུ་ཧཱུཾ་ལས་འཁོར་ལོ་རྩིབས་བཅུ་པའི་སྟེང་དུ་པཾ་ལས་པད་མ་དང་རཾ་ལས་
ཉི་མའི་སྟེང་དུ་ཧཱུྃ་བཅུ་ལས་ཁྲོ་བོ་བཅུ་བསྒོམ་པ་ལ་སྐུ་མདོག་དང་ཕྱག་མཚན་གུར་
ལེའུ་བཅུ་བཞི་པ་ནས་བཤད་པ་བཞིན་ཟེར་བ་དེའི་དོན་ནི། གཤིན་རྗེ་གསོད་པའི་
ཐོ་བ་ཏེ་ནི་ཤར་གྱི་ཁྲོ་བོ་གཤིན་རྗེ་གཤེད་པོའི་ཕྱག་ན་ཐོ་བ། རྡོ་རྗེ་དབྱུག་པ་ནི་
248 -374



ལྷའི་ཁྲོ་བོ་
མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
གཞན་གྱིས་མི་ཐུབ་པའི་ཕྱག་ན་རྡོ་རྗེས་མཚན་པའི་དབྱུག་པ། ཨུད་པ་
དམར་པོ་ནི་ནུབ་ཀྱི་ཁྲོ་བོ་རྟ་མགྲིན་གྱི་ཕྱག་ནའོ། །བྱང་གི་ཁྲོ་བོ་བདུད་རྩི་
འཁྱིལ་པའི་ཕྱག་ན་མི་ཕྱེད་པ་སྟེ་རྡོ་རྗེའོ། །ལྕགས་ཀྱུ་ནི་བྱང་ཤར་ཁྲོ་བོ་འདོད་
པའི་རྒྱལ་པོའི་ཕྱག་ནའོ། །དབྱུག་སྔོན་རང་གི་མང་ལྡན་ནི་ཤར་ལྷའི་ཁྲོ་བོ་དབྱུག་
པ་སྔོན་པོའི་ཕྱག་ན་དབྱུག་པ་སྔོན་པོ་རང་ངོ༌
། །ལྷོ་ནུབ་ཁྲོ་བོ་སྟོབས་ཀྱི་རྒྱལ་པོའི་
ཕྱག་ན་རྩེ་གསུམ་པའོ། །ནུབ་བྱང་གི་ཁྲོ་བོ་མི་གཡོ་བའི་ཕྱག་ན་རི་རྩེའི་དཀྱིལ་
འཁོར་ཏེ་རི་བོ་མཆོག་རབ་གཅིག་བསྣམས། རྒྱལ་པོ་གདུང་སྐྱོབ་དཀར་པོ་ནི་སྟེང་
ཁྲོ་བོ་གཙུག་ཏོར་འཁོར་ལོ་སྒྱུར་བའི་ཕྱག་ན། ཆོས་ཀྱི་འཁོར་ལོ་བསྣམས་སོ། །
གསལ་ཤིང་ནི་འོག་ཁྲོ་བོ་རྡོ་རྗེ་ས་འོག་སྟེ་གནོད་མཛེས་ཀྱི་ཕྱག་ན་གསལ་ཤིང་
བསྣམས་པའོ། །གཡས་བརྐྱང་པའི་གནས་པ་ནི་ཡུམ་མེད་པའི་ནད་ཀས་དེ་ཚོ་
ཐམས་ཅད་ཞབས་གཡས་བརྐྱང་པས་བཞུགས་སོ། །
དེ་རྣམས་ཀྱི་སྐུ་མདོག་ནི། ཨན་དྷ་སྙིལ་ནི་སྔོན་པོ། མཐའ་མེད་ནི་ཤར་
གཤིན་རྗེ་གཤེད་པོ་དེ་སྔོན་པོར་བསྒོམ་མོ། །ཟླ་བའི་ནོར་བུ་ཆེན་པོ་དཀར་པོར་
ཡོད་པ་ལྟར། ལྷའི་ཁྲོ་བོ་གཞན་གྱིས་མི་ཐུབ་པ་དཀར་པོར། ཁྲོ་བོ་པད་མ་ནི་ནུབ་
ཀྱི་ཁྲོ་བོ་པད་མ་སྙེམས་པ་དམར་པོའོ། །སྔོན་པོ་རྡོ་རྗེ་བདུད་རྩི་ནི་བྱང་གི་བདུད་
རྩི་འཁྱིལ་པ་སྔོན་པོ། མཚམས་རྣམས་ནི་མཚམས་ཀྱི་ཁྲོ་བོ་བཞི་ཀ་སྔོན་པོར་
བསྒོམ། རིགས་ཀྱི་བདག་པོས་དབུ་བརྒྱན་པ་ནི་མཚམས་ཀྱི་བཞི་ལ། རྡོ་རྗེ་འཛིན་
པ་སྤྱི་བོར་འཛིན་ནི་མི་བསྐྱོད་པས་དབུ་བརྒྱན་པའོ། །དེ་བཞིན་དུ་ཤར་གྱི་གཤིན་
རྗེ་གཤེད་པ་ལ་རྣམ་པར་སྣང་མཛད་ཀྱི་དབུ་རྒྱན་ནོ། །རྡོ་རྗེ་སེམས་ པ་ནི་མི་
བསྐྱོད་པས། དབྱུག་པ་ནི་ལྷའི་ཁྲོ་བོ་གཞན་གྱིས་མི་ཐུབ་པ་ལའོ། ཁྲོ་བོ་པད་མ་ནི་
248 -375



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ནུབ་ཀྱི་ཁྲོ་བོ་པད་མ་སྙེམས་པ་ལ། འཇིག་རྟེན་གཙོ་བོ་ནི་སྣང་བ་མཐའ་ཡས་
ཀྱིས་དབུ་བརྒྱན། རྡོ་ རྗེ་ སེམས་པ་ནི་མི་བསྐྱོད་ པས། བྱང་ གི་ ཁྲོ་བོ་བདུད་རྩི་
འཁྱིལ་པ་ལ་དབུ་བརྒྱན་པར་བསྒོམ་མོ། །
དེ་གང་དུ་བསྒོམ་ན། རྡོ་རྗེ་དཀྱིལ་འཁོར་དབུས་གནས་པར་ཞེས་པ་ནི་
སྟོང་པ་ཉིད་ཀྱི་ངང་ལས་མདུན་དུ་རཾ་ལས་ཉི་མའི་སྟེང་དུ་ཧཱུྃ་ལས་རྡོ་རྗེ་རྒྱ་གྲམ་
པའི་ལྟེ་བ་ལ་ཧཱུཾ་གིས་མཚན་པ་དེ་ལས་རྡོ་རྗེ་ནས་འབྲུ་ཙམ་པ་འཕྲོས་པས་སྟེང་དུ་
སོང་པ་གུར་འོག་ཏུ་ས་གཞི་བར་སྣང་དུ་འཕྲོས་པས་དྲ་བ་དྲ་བར་བསྒོམ། དེའི་
ནང་དུ་ཧཱུཾ་ལས་འཁོར་ལོ་རྩིབས་བཅུ་པ་གཅིག་བསྒོམ། འོག་ཏུ་ཟེར་ཡང་རྩིབས་
བཅུ་ལ་པཾ་ལས་པད་མའི་གདན་བཅུ་བསམས་ཏེ། དེའི་སྟེང་དུ་རྡོ་རྗེ་ཉི་མ་རྣམས་
བསྒོམས་ལ་ཞེས་པ་རཾ་ལས་ཉི་མའི་དཀྱིལ་འཁོར་བཅུ་བསྒོམས། དེའི་སྟེང་དུ་ཧཱུྃ་
བཅུ་ལས་ཁྲོ་བོ་བཅུ་རྣམས་ རབ་ཏུ་བསྒོམ་ཞེས་པ་སྐུ་མདོག་ཕྱག་མཚན་གོང་
བཞིན་ནོ། །བསྲུང་འཁོར་དེའི་ནང་དུ་ཆོས་འབྱུང་
། དེའི་ནང་དུ་འབྱུང་ པ་ རིམ་
རྩེགས་ཞུ་བ་ལས་གཞལ་ཡས་བསྒོམ་དེའི་ནང་དུ། ཡེ་ཤེས་ནི་རིག་པ། རྡོ་རྗེ་ནི་
སྟོང་པ། རང་ཉིད་དབུས་ཞེས་པ་རིག་སྟོང་དབྱེར་མེད་ཀྱི་ཧེ་བཛྲ་བསྒོམ་མོ། །
འོ་ན་དེར་དཀྱིལ་འཁོར་གང་བསྒོམ་ན། བཅུ་ཕྱེད་དཀྱིལ་འཁོར་བདག་
ཉིད་ནི་རིགས་བསྡུས་པ་ལྔ་ཚན་ལྔའམ་དགུ་ཚན་ལྔས་བསྡུས་པའི་དཀྱིལ་འཁོར་
བསྒོམ་སྟེ། རིགས་བསྡུས་ལ་ཅིས་ཀྱང་ཁྲོ་བོ་བཅུ་བསྒོམ་པར་གསལ། དཀྱིལ་
འཁོར་ལྔ་པོ་ནི་རིགས་བསྡུས་པ་ལྔ་ཚན་ལྔའམ་དགུ་ཚན་ལྔའི་དཀྱིལ་འཁོར་
བསྒོམ་ ཞེའོ། །བདུད་རྣམས་ ཞབས་ ཀྱི་འོག་ཏུ་བསམ་ ནི་ རིགས་ ལྔའི་ ཞབས་
བཞིས་བདུད་བཞིའི་སྙིང་ཀར་ཆིར་ཆིར་ནོན་པར་བསྒོམ། བསྲུང་པའི་འཁོར་ལོ་
248 -376



བར་
མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ནི་ཁྲོ་བོ་བཅུའི། འབར་བ་ཆེན་པོ་ནི་འོད་ཟེར། སྐལ་པའི་མེ་ཆེན་པོ་དང་མཚུངས་
པ་ནི་དུས་མཐའ་འཇིག་པའི་མེའི་སྒྲ་ལྟ་བུ་ཚག་ཚག་ཆོམ་ཆོམ་པའི་ནང་ནའོ། །
གཡོ་བ་མེད་པ་ལྟར་ནི་ཁྲོ་བོ་རྣམས་སོ། །འཁོར་ཞིང་ནི་འཁོར་ལོ་དེ་སྐད་གཅིག་
མི་སྡོད་པར་ཀཱ་ར་ར་འཁོར་བས་བར་དུ་གཅོད་པ་ཐམས་ཅད་མལ་མལ་གཏུབ་
ར་བསྒོམ་སྟེ། དཔེར་ན་ཁང་པའི་རྩ་ན་མར་ཆུ་འབབ་པ་ལ་གྲིབ་མ་ཆུ་ལ་ཕོག་
པ་ བཞིན་ གསུངས། ཚད་ནི་ དཔག་ ཚད་ ལྔ་ བརྒྱའི་ ཚད་ ཙམ་ དུ་ འཁོར་ བས་
བགེགས་ཐམས་ཅད་བསྲུང་པའོ། །བསྲུང་པའི་དམ་ཚིག་ནི་བསྲུང་འཁོར་བསྒོམ་
པ་ལས་མི་འདའ་བས་སོ། །རྣམ་པར་རྒྱལ་བ་ནི་བདུད་ཀྱིས་མི་ཐུབ་པ། སྟོབས་
ཀྱི་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
ད་ནི་བླ་མའི་བྱིན་རླབས་འཕོ་ཞིང་བྱིན་རླབས་བསྒོམ་པ་སྤྱོད་ལམ་གྱི་ངེས་
པ་བསྟན་པ་ལ་གསུམ་ལས། བྱིན་རླབས་བཤད་པར་དམ་བཅའ་བ་ནི། དེ་ནས་
ནི་ཁྲོ་བོ་བཅུའི་བསྲུང་འཁོར་བཤད་པའིའོ། །བཅོམ་ལྡན་འདས་ནི་དྲུག་པ་རྡོ་རྗེ་
འཆང་། དཔའ་བོ་ཆེན་པོ་ནི་ཉོན་མོངས་པ་འཇོམས་པ་ལ་དཔའ་བས་སོ། །རང་
བྱིན་གྱིས་བརླབ་པ་ནི་སྭཱ་ཨ་སི་ཏ་ན་ཞེས་པ་ཅང་བྱས་པ་མེད་པར་སློབ་མའི་རྒྱུད་
ལ་ཉམས་མྱོང་བསྐྱེད་པའོ། །རང་བྱིན་རློབ་པའི་སྦྱོར་བ་རུ་ཞེས་པ་དང་པོ་བླ་མའི་
རྒྱུད་ལ་ཉམས་མྱོང་བསྐྱེད་ལ། དེ་ནས་སློབ་མ་ལ་འཕོ་བའི་ཐབས་སོ། །དེ་ཉིད་
ཕྱིར་ན་ནི་དང་པོ་བླ་མའི་རྒྱུད་ལ་ཉམས་བསྐྱེད་པ། གསུངས་པ་སྟེ་ནི་སློབ་མ་ལ་
ཉམས་སྐྱེ་བའི་ཐབས་སོ། །
བྱིན་རླབས་གཞག་པ་དངོས་ནི། འདི་ལ་སློབ་དཔོན་མི་ཐུབ་ཟླ་བས་ཕྲ་
ཐིག་གི་རྫོགས་རིམ་དུ་བྱས། སྔོ་བོ་ནཱ་རོ་མི་ཏྲི་གཉིས་ཀྱིས་བདག་མེད་མའི་བྱིན་
248--377



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
རླབས་འཕོ་བར་བྱས། དེ་ལ་རྩ་བའི་རྒྱུད་ནི་གནས་ཁང་གཅིག་ཏུ་མཎྜལ་དང་
མཆོད་པ་བཤམས་བླ་མ་གདན་ལ་བཞུགས་ཏེ་ཕྱག་བྱས་མཎྜལ་ཕུལ་ཐལ་མོ་སྦྱར་
ནས་སྔོན་འབྱུང་དུ་སྟོན་པའི་རྗེས་འཇུག་ཏུ་བླ་མའི་གསུང་ཉན་ནོ་ཞེས་བྲེལ་འཕྲོ་
ཅན་དུ་ལུས། བྱིན་རླབས་གཞུག་ལུགས་གུར་ལེའུ་བཅུ་བཞི་པ་ན་ཡོད་ཞེས་པ་དེ་
འདི་ནས། སྙིང་གའི་དབུས་སུ་ནི་སློབ་དཔོན་ལྷ་ཡབ་ཡུམ་ཞལ་སྦྱར་དུ་བསྒོམས་
པའི་སྦྱོར་མཚམས་སུ། ཟླ་བ་གནས་ནི་ཐིག་ལེ་བསྒོམ། ཟླ་བའི་གཟུགས་ལ་ནི་
ཐིག་ལེའི་དབུས་སུ། མི་ཤིགས་པ་ནི་བདག་མེད་མ་གཅེར་བུ་སྐུ་མདོག་ནག་མོ་
རྒྱན་དང་བཅས་པ་ཞིག་བསྒོམ། སྣ་ཚོགས་འོད་ཀྱིས་རྣམ་པར་འཁྲིགས་ལྡན་ནི་
བདག་མེད་མ་ཉུལ་འབྲུ་ཙམ་པ་གཡས་གྲི་གུག་གཡོན་ཐོད་པ་ཁྲག་གིས་བཀང་པ་
བསྣམས་པ་ཁ་ཊཾ་མཁན་ཆུང་དུ་བཅུག་པ་གཅེར་བུ་རུས་པའི་རྒྱན་ཆ་ལྔས་བརྒྱན་
པ་འོད་ཟེར་ཁ་དོག་དྲུག་འཕྲོ་བ་ཞིག་བསྒོམ། དེ་ས་གང་དུ་བསྒོམ་ན། དེས་ནི་རྡོ་
རྗེའི་རྣམ་པར་བསྒོམ་ནི་ཡབ་ཀྱི་རྡོ་རྗེའི་སྣ་རྩེར་བསྒོམ། གང་བསྒོམ་ན། རྡོ་རྗེ་
བདག་མེད་མ་མཁའ་འགྲོ་ནི་བདག་མེད་མ་ཉུངས་འབྲུ་ཙམ་ཞིག་བསྒོམ། ཅི་ལྟར་
བསྒོམ་ན། བསྐུལ་བའི་ཆོ་གས་བསྒོམ་པར་བྱ་ནི་བདག་མེད་མ་ཉུངས་འབྲུ་ཙམ་
དེ་ལ་བདག་མེད་མ་རང་འདྲ་བའི་སྐུ་སྤྲོ་བསྡུ་དང་བཅས་པ་བསྒོམ། གོང་གི་དེས་
ནི་རྡོ་རྗེའི་རྣམ་པར་བསྒོམ་གྱི་དོན་མཁའ་མའི་སྣ་རྩེ་ནི་ཞེས་པ་ཡུམ་གྱི་པད་མའི་
སྣ་རྩེར་བསྒོམ། དེ་ལ་དང་པོ་སློབ་དཔོན་གྱིས་བློ་ཅུང་ཞིག་གཏད་ནས་བསྒོམ།
དེ་ནས་ སློབ་མ་ ལ་འཕོར་གཞུག་ པའི་ཐབས་ནི། སློབ་མས་བླ་མ་ལ་
མཎྜལ་ཕུལ་ཕྱག་བྱས་ནས་མདུན་དུ་ཐལ་མོ་སྦྱར་ཏེ་འདུག་པ་ལ། སློབ་དཔོན་ལྷ་
ཡབ་ཡུམ་ཞལ་སྦྱར་དུ་བསྒོམས་པའི་སྦྱོར་མཚམས་ནས་བདག་མེད་མ་ཉུངས་འབྲུ་
248 -378



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཙམ་པ་དཔག་ཏུ་མེད་པ་བྱུང་ནས་ཁྱེད་རང་གི་སྙིང་གར་ཞུགས་པས། ལུས་ཐམས་
ཅད་བདག་མེད་མའི་སྐུ་ཉུངས་འབྲུ་ཙམ་པས་གང་བར་བསྒོམས་དང་བྱས་པས་
ཉམས་སྐྱེའོ། །ཆེ་ཆུང་གི་ཚད་ཉུངས་དཀར་གནས་པ་ནི་ཉུངས་འབྲུ་ཙམ་ཞིག་
བསྒོམ། ཁམས་གསུམ་གྱི་སློབ་མའི་ལུས་ངག་ཡིད་གསུམ། རྒྱུ་བ་ནི་སེམས། མི་
རྒྱུ་བ་ནི་ལུས་སོ། །འགྲོ་བ་མ་ལུས་ནི་སློབ་མའི་ལུས་ངག་ཡིད་གསུམ་མོ། །ཉུངས་
དཀར་དུའོ་ནི་སློབ་མའི་ལུས་ངག་ཡིད་གསུམ་ཐམས་ཅད་བདག་མེད་མའི་སྐུ་
ཉུངས་འབྲུ་ཙམ་པས་མེར་རེ་རེ་ཁེངས་པར་བསྒོམས་པ་སློབ་མ་ལ་ཉམས་སྐྱེའོ། །
ད་ནི་གསུམ་པ་བྱིན་རླབས་དང་མི་འབྲལ་བར་བསྒོམ་པ་ནི། དེ་ལྟ་བུར་ནི་
ཞེས་ པ་ གོང་ལྟར་ རོ། །བསྒོམས་པར་གྱུར་ནའོ། །རང་ བྱིན་རློབ་ པར་ རབ་ཏུ་
འགྲུབ་པར་འགྱུར་ནི་ཟག་མེད་ཡེ་ཤེས་ཐེ་ཚོམ་མེད་པར་སྐྱེའོ། །
དེ་ལྟར་བྱིན་རླབས་ཐོབ་ནས་རྗེས་ཐོབ་ལ་ཉམས་དེ་དང་མི་འབྲལ་བར་
བསྒོམ་པ་ནི། གཟུགས་དང་ནི་མིག་གི་ཡུལ་གཟུགས་མཐོང་པ་ཐམས་ཅད་བདེ་
སྟོང་དབྱེར་མེད་དུ་བསྒོམ། རྣ་བས་སྒྲ་ཐོས་པ་དང་། དེ་བཞིན་དུ་སྣས་དྲི་ཚོར་བ་
དང་། ལྕེས་རོ་དང་ལུས་ཀྱིས་རེག་བྱ་ལ་སོགས་པ་ཐམས་ཅད་བདེ་སྟོང་དབྱེར་
མེད་དུ་སྦྱར་ཞིང་བསྒོམ། རྣལ་འབྱོར་ནི་རྟེན་གྱི་གང་ཟག་ཉིད་ཀྱིས་སོ། །དེར་
བསམས་ན་ཞེས་པ་ཐམས་ཅད་བདེ་སྟོང་དབྱེར་མེད་དུ་བསྒོམས་ནའོ། །དེ་ནས་
བདག་དང་ནི་འཛིན་པའི་སེམས། གཞན་ནི་གཟུང་པའི་ཡུལ་ཏེ་གཟུང་འཛིན་གྱི་
རྟོག་པ་མེད་པར་ཐམས་ཅད་ཟག་མེད་ཡེ་ཤེས་སུ་བསྒོམ། དེ་དུས་ཀྱི་ཉམས་དེ་ཅི་
འདྲ་ན། རྡོ་ རྗེ་ པད་མ་ལས་བྱུང་བཞིན་ཞེས་པ་དབང་གསུམ་པའི་ཉམས་དང་
འདྲའོ། །ཡང་དག་པ་ནི་ཟག་པ་མེད་པའི་བདེ་བ་དེའོ། །དངོས་མཆོག་ནི་དངོས་
248 -~379



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
པོའི་གནས་ལུགས་ཀྱི་མཆོག་གོ །ཟག་མེད་ལྷན་ཅིག་སྐྱེས་པའི་ཡེ་ཤེས་དེ་ལ་རྣམ་
རྟོག་གི་རྦ་རླབས་མེད་ཅིང་། རང་རྒྱུད་པར་འཛིན་པའི་སྣང་བ་མེད་དོ། །རྣམ་པར་
རྟོག་མེད་ནི་གཟུང་འཛིན་གྱི་རྣམ་པར་རྟོག་པ་མེད་ཅིང་
། རྣམ་རྟོག་གི་ཆོས་སུ་
འགྱུར་བ་མེད་དོ། །དེའི་དཔེ་ཅི་འདྲ་ན། ཉུང་ཟད་ཆང་ལ་རབ་ཞུགས་ཞེས་པ་ཆང་
ཉུང་ཟད་ཙམ་ཞིག་འཐུང་ན་ཤེས་པ་གསལ་བ་བཞིན་དུ་ཉམས་མྱོང་གསལ་བ་ལ་
བློ་གཞག་ཞེའོ། །བདག་མེད་མ་ལ་རང་རིག་གཞག་བདེ་སྟོང་དབྱེར་མེད་ཀྱི་དོན་
ལ་བློ་ཤིན་ཏུ་གསལ་བར་གཞག་གོ །འོ་ན་དེ་དགའ་བའི་གོ་རིམ་གར་གཏོགས་ཞེ་
ན། བྲལ་བའི་དགའ་བ་དག་གི་མཐའ་ནི་ལྷན་ཅིག་སྐྱེས་པའི་ཡེ་ཤེས་དགའ་བའི་
དུས་སུའོ། །ལྷན་སྐྱེས་དེའི་མཚན་ཉིད་རྟོག་པའི་དྲ་བ་ཐམས་ཅད་རྣམ་པར་བྲལ་
ཞིང་། མི་གཡོ་ནི་བདེ་སྟོང་གི་ཉམས་དེ་ལ་རྣམ་རྟོག་གིས་མི་གཡོ་ཞིང་། རྣམ་པར་
འཁྲུལ་མེད་པ་ནི་གཟུག་འཛིན་དང་རྣམ་རྟོག་གི་འཁྲུལ་པ་མེད། དེ་བསྒོམས་པས་
རྒྱ་ཆེ་བའི་ངོས་ནས་དགྱེས་རྡོར་ཞེས་བྱའི་དངོས་པོར་གསལ་ཞེས་སོ། །
འོ་ན་དེ་བེམ་པོ་ལྟ་བུ་མ་ཡིན་ནམ་ཞེ་ན། ཧེ་རུ་ཀ་ནི་ཧེ་བཛྲའི་སྐུ་དེ་དངོས་
པོར་སྣང་ཡང་བེམ་པོར་མ་མིན་ཞེས་སོ། །འོ་ན་ཇི་ལྟ་བུ་ཞིག་ཡིན་ན། རྣམ་པ་ལྔ་
རྣམས་ནི་ཐ་མལ་གྱི་གཟུགས་ལ་སོགས་པའི་ཕུང་པོ་རྣམ་པ་ལྔ་སྤངས་པའི།
བདག་ཉིད་མགོན་པོ་ཧེ་རུ་ཀ་ནི་སྣང་ལ་རང་བཞིན་མེད་པ་འཇའ་ཚོན་ལྟ་བུའི་
སྐུའོ། །ཉིད་དུའང་རིག་པ་མེད་པ་སྟེ་ཞེས་པ་ཟབ་པ་ཆོས་ཀྱི་སྐུའི་ངོས་ནས་སྣང་
ལ་རང་བཞིན་མེད་པ་ཧེ་རུ་ཀ་རང་དུའང་རིག་པ་མེད་དོ། །སྐད་ཅིག་དེ་ལས་ནི་
དོན་དམ་ པར་མེད་ ཀྱང་ ཆོས་ སྐུར་ སྤྲོས་ བྲལ་ དེ་ ལས། ཐམས་ ཅད་ འགྱུར་ནི་
གཟུགས་སྐུ་གཉིས་ལ་སོགས་པ་ཐམས་ཅད་དེ་ལས་བྱུང་ཞིང་དེ་ལས་མ་འདས་
248-380



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
པའོ། །ཅི་ལྟ་བུ་འབྱུང་ན། འདས་དང་ནི་འདས་པའི་སངས་རྒྱས་དང་མ་བྱོན་པའི་
དང་ད་ལྟར་གྱི་སངས་རྒྱས་གྱི་རྣམས་ཀྱང་འབྱུང་
། སངས་རྒྱས་ནི་དུས་གསུམ་གྱི་
སངས་རྒྱས་ལ། སངས་རྒྱས་ཀྱི་སྲས་པོ་དེ་རྣམས་ཀྱང་དེ་ལས་བྱུང་
། ཐམས་ཅད་
མཁྱེན་པ་ནི་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་པའོ། །ཉིད་དུ་མཐོང་ནི་བདེ་
སྟོང་དབྱེར་མེད་དུའོ། །ནཱ་རོ་པ་ཤ་ཁྲག་གི་ལུས་འོད་གསལ་ལ་ཐིམ་ནས་སངས་
རྒྱ་བའི་ཁུངས་འདི་ལ་བྱེད། དེ་ལྟར་མཐོང་ཙམ་ན་ཐ་མལ་ཀྱི་ལུས་ཆུ་རྒྱུས་དང་
འདྲ་བ་འདི་རྩྭའི་དྲ་བ་དང་བཅས་པ། ཡན་ལག་ཀུན་ལྡན་ཡན་ལག་ལྔ། བུ་ག་
ཅན་ནི་འཆི་འཕོའི་སྒོ་དགུ་དང་བཅས་པ། ལུས་དེ་མེད་པར་ནི་ཐ་མལ་གྱི་ལུས་དེ་
མེད་པར། སྣང་བར་འགྱུར་ནི་བདེ་སྟོང་དབྱེར་མེད་ལས་གྲུབ་པའི་སྐུར་སྣང་བར་
འགྱུར་ཞིའོ། །དེའི་སྐད་གཅིག་དེ་ཉིད་ལ་ཞེས་པ་བདེ་སྟོང་དབྱེར་མེད་དུ་སྣང་བ་
དེའི་སྐད་གཅིག་ལ། རྒྱ་ཆེ་བའི་ངོས་ནས་དགྱེས་པ་རྡོ་རྗེའི་སྐུར་འཛིན་འགྱུར་ཞེས་
སོ། །
དེ་རྣམས་ཀྱི་མཇུག་བསྡུ་བ་ནི། ནམ་མཁའ་ཇི་བཞིན་ནི་ནམ་མཁའ་ལ་
སྤྲིན་བྱུང་སྟེ་བྱུང་ཡང་ནམ་མཁའ་ཉིད་ལས་བྱུང་ཞེས། གནས་ཀྱང་ནམ་མཁའ་
ཉིད་དུ་དེངས། དམིགས་མེད་བཞིན་ཞེས་པ་དེ་བཞིན་དུ་ཉོན་མོངས་པ་བྱུང་ཡང་
སེམས་ལས། གནས་ཀྱང་སེམས་ལ། དེངས་ཀྱང་སེམས་ཉིད་སྐྱེ་མེད་ཀྱི་ངང་དུ་
དེངས་སོ། །མཚན་མ་མེད་ཅིང་ནི་ལྷན་ཅིག་སྐྱེས་པའི་ཡེ་ཤེས་ལ་དངོས་པོ་དང་
མཚན་མ་མེད་ཅིང་ཐོ་པ་སྐྱེ་བ་མེད། སྣ་ཚོགས་རྣམ་བྲལ་ནི་རང་གི་མའི་རྟོག་པ་སྣ་
ཚོགས་དང་བྲལ་ཞིང་
། སྒྲིབ་ལྔ་ནི་སྒྲིབ་པ་ལྔ་སྤངས་པའི་སྐུ་དེ། སངས་རྒྱས་ནི་
ཟབ་པ་ཆོས་སྐུའི་ངོས་ནས་དངོས་པོ་དང་མཚན་མ་རྣམས་དང་བྲལ་བ་ཡིན་ཡང་།
248-381



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྒྱ་ཆེ་བའི་ངོས་ནས་མེ་ལོང་གཟུགས་བརྙན་ཇི་བཞིན་དུ་ཞེས་པ་ཟབ་པ་ཆོས་སྐུའི་
ངོས་ནས་མཚན་མ་དང་དངོས་པོ་ཐམས་ཅད་དང་བྲལ་ཡང༌། ཀུན་རྫོབ་རྒྱ་ཆེ་བའི་
ངོས་ནས་གཟུགས་སྐུ་གཉིས་མེ་ལོང་གི་གཟུགས་བརྙན་ལྟར་སྣང་ལ་རང་བཞིན་
མེད་པར་སྣང་བས། དེའི་བདག་ཉིད་དུ་ནི་ལོངས་སྐུར་སྣང་བར་འགྱུར་ལ། དེ་
ལས་སྤྲུལ་སྐུ་ཧེ་རུ་ཀའི་དངོས་པོར་གསལ་ཞེས་སོ། །བརྟག་པ་ཕྱི་མ་ནས། དེ་
ཕྱིར་སངས་རྒྱས་དངོས་པོ་མིན། །དེ་ཉིད་དངོས་མེད་ཚུལ་ཡང་མིན། །ཞལ་ཕྱག་
རྣམ་པའི་གཟུགས་ཅན་ཉིད། །མཆོག་ཏུ་དགའ་བས་གཟུགས་མེད་པ། །དེ་བཞིན་
འགྲོ་ཀུན་ལྷན་ཅིག་སྐྱེས་ཞེས་སོ། །
འོ་ན་འབྲས་བུ་སྐུ་གསུམ་དུ་གནས་པ་དེ་ལམ་དུ་ཅི་བསྒོམས་པ་ལས་བྱུང་
ཞེ་ན། འདི་ཉིད་ནི་བདེ་སྟོང་དབྱེར་མེད་འདི་ཉིད། ཀུན་རྫོབ་ཏུ་དབང་པོ་དྲུག་དང་
ཡུལ་དྲུག་ཏུ་བྱུང་། ཕུང་པོར་གནས་པ་ནི་ཕུང་པོ་ལྔར་བྱུང་། དོན་དམ་དུ་མཁའ་
དང་མཉམ་ནི་བདེ་སྟོང་དབྱེར་མེད་དུ་རོ་གཅིག །བདེན་ཉིད་འདི་རབ་ནི་བདེ་
སྟོང་དབྱེར་མེད་དུ་བསྒོམས་པ་ལས་སྐྱེས་པའི་ལུས་དེ། དེ་ལྟར་སྐྱེས་ཙམ་ན།
འདུས་བྱས་དོན་གྱིས་གཞན་མིན་པ་ཞེས་པ་འདི་ལྟར་སྣང་བ་ཐམས་ཅད་བདེ་
སྟོང་ལས་མ་འདས་པས། མིག་གིས་གཟུགས་ན་ཞེས་པ་གཟུགས་རང་རྒྱུད་པར་
འཛིན་པ་མེད་ཅིང་། རྣ་བ་ཡིས་ནི་སྒྲ་རང་རྒྱུད་པར་མི་འཛིན་ཞེས་པ་གཞུང་
གསལ། བདེ་བ་ཆེན་པོའི་ནི་ཐམས་ཅད་བདེ་སྟོང་དབྱེར་མེད་དུ་ཤར་ཙམ་ན།
བུད་མེད་མཆོག་མཐོང་ནི་མིག་གིས་བུད་མེད་ཀྱི་གཟུགས་ལ་སོགས་པ་མཐོང་པ་
ཡང་བདེ་བར་འཆར། དེ་བཞིན་དུ་རྣ་བར་གླུ་ཐོས་པ་ཡང་བདེ་བར་འཆར། དྲི་
ཞིམ་ནི་སྣས་དྲི་ཚོར་ཞིམ་པོ་བསྣམས་པ་ཡང་བདེ་བར། སྐྱེ་གནས་རེག་ལས་ཞེས་
248 -382



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པ་ཐ་མལ་གྱི་བུད་མེད་དང་སྙོམས་འཇུག་གི་དུས་སུ་ཡང་ཟག་མེད་བདེ་སྟོང་དུ་
འཆར། རོ་མཆོག་བཏུང་པ་ནི་ལྕེས་རོ་མྱང་ པ་ ཡང་བདེ་བར་འཆར། དེ་ལྟར་
ཐམས་ཅད་ཟག་མེད་བདེ་སྟོང་དུ་ཤར་བའི་བདེ་བ་དེ་སུས་ཀྱང་བཟློག་པར་མི་
ནུས་སོ། །བདེ་བ་ཆེན་པོས་ནི་ཟག་མེད་ཀྱང་བདེ་བ་ཆེན་པོས། འགྲོ་བ་ཁྱབ་ནི་
ཟག་མེད་དེས་འགྲོ་བ་ཐམས་ཅད་ལ་ཁྱབ་ནས་གནས། འོ་ན་ཟག་མེད་ཀྱི་བདེ་བ་
དེ་སྤངས་ན་ཅི་སྟེ། རིག་པ་མེད་དེ་བདེ་བ་སྤངས་ན་རིག་པའི་ཡེ་ཤེས་མི་རྟོགས།
དེ་བས་ན་དུས་གསུམ་གྱི་སངས་རྒྱས་དང་
། བྱང་ཆུབ་སེམས་དཔའ་བྱམས་པ་ལ་
སོགས་པ་དང་
། མཁའ་འགྲོ་མ་ནི་ཤེས་རབ་ཀྱི་འཁོར་གྷོ་རི་ལ་སོགས་པ་དང་
།
བཙུན་མོ་མཆོག་ནི་སྤྱན་མ་ལ་སོགས་པ་ཡུམ་བཞིའོ། །དེ་བཞིན་སངས་རྒྱས་ནི་
རིགས་ལྔ། དུ་མ་མངའ་འོ་དེ་དང་བཅས་པ། སྣ་ཚོགས་སངས་རྒྱས་བདེ་བར་སོང་
ནི་དེ་རྣམས་ཟག་པ་མེད་པའི་བདེ་བ་ལ་བརྟེན་ནས་སངས་རྒྱས་ཞེས་པའི་དོན་ནོ། །
དེ་ལྟར་བརྟག་པ་ཕྱི་ནས་ཀྱང་
། ཁྱབ་དང་ཁྱབ་བྱེད་ཚུལ་གྱིས་ནི། །བདེ་བས་འགྲོ་
བ་ཁྱབ་པ་ཉིད། །བདེ་བ་མེད་ན་དེ་མེད་འགྱུར། །ནུས་པ་མེད་བཞིན་ཕྱིར་ལྟོས་
དང་བཅས་ཞེས་སོ། །
ད་ནི་ཐ་མལ་གྱི་ཞེན་པ་བཟློག་པའི་དོན་དུ་བསྐྱེད་རིམ་དྲིས་ལན་དང་
བཅས་ཀྱི་བསྟན་པ་ནི། དེ་ནས་ནི་བདག་མེད་མའི་བྱིན་རླབས་བཤད་པའི་འོ། །
ཕྱག་ན་རྡོ་རྗེ་བྱང་ཆུབ་སེམས་དཔའ་ཆེན་པོས། བཅོམ་ལྡན་འདས་ཀྱིས་བདེ་བ་
ཆེན་པོ་ནི་བདག་མེད་མའི་བྱིན་རླབས་འཕོ་བ་གསུངས་པ་ལ། ཚིག་འདི་སྐད་
ཅེས་གསོལ་ཏོ། །ཐ་མལ་རྣམ་རྟོག་གི་ཕུང་པོ་ལ་སོགས་པའི་རྣམ་རྟོག་གཞོམ་པའི་
དོན་དུ། ཡང་དག་བསྒོམ་པར་རབ་གྲགས་ནི་ལྷའི་སྐུའི་བསྐྱེད་རིམ་སྙོམ་དགོས་
248 -383



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ཀྱི། རང་བཞིན་གནས་སྐབས་ནི་རྫོགས་རིམ་མཉམ་བཞག་རྗེས་ཐོབ་རོ་མཉམ་དུ་
བསྒོམས་པས་མཉམ་ རྗེས་མེད་པར་སོང་ཙམ་ན། བསྒོམ་པ་ཉིད་ནི་བསྒོམ་
མིན་ཞེས་པ་དེ་ཙམ་ན་བསྐྱེད་པ་རིམ་པ་དང་རྫོགས་རིམ་མཚན་བཅས་བསྒོམ་
ཅང་དགོས་སམ་ཞེས་དྲིས། ལན་དུ་བྱང་ཆུབ་སེམས་པ་ཞེས་བོས། དེ་ལྟ་བུར་
ཤེས་ཏེ་ནི་རྫོགས་རིམ་ཀློང་དུ་གྱུར་ནས་བསྐྱེད་རིམ་བསྒོམ་མི་དགོས།
དེ་ལྟར་མ་གྱུར་ན་བསྒོམ་དགོས་པར་བསྟན་པ་ནི། འོན་ཀྱང་དེ་ལྟ་བུའི་
ལུས་གློ་བུར་གྱི་དྲི་མས་སྦགས་པ་དག་པ་འདུ་བྱ་བའི་ཕྱིར་ན་ཞེས་པ་ཐ་མལ་གྱི་
ལུས་སུ་ཞེན་པ་དེ་སྦྱང་གཞི། དེའི་སྦྱོང་བྱེད། སངས་རྒྱས་ཀྱི་སྐུར་ནི་བསྐྱེད་པའི་
རིམ་པ་བསྒོམ་པར་བགྱི་པ་ལགས་སོ། །ཕྱག་ན་རྡོ་རྗེས་ཡང་གསོལ་པ། བཅོམ་
ལྡན་འདས་ཞེས་བོས་ན་དགོས་པ་དེའི་མཚན་ཅི་སྐད་བགྱི་བ་མཆིས་ཞེས་དྲིས།
རྡོ་རྗེ་འཛིན་པས་བཀའ་སྩལ་པ། ལུས་ལྷའི་སྐུར་བསྒོམས་པའི་འབྲས་བུ་སངས་
རྒྱས་ཀྱི་དེ་ཁོ་ན་ཉིད་ཅེས་བྱའོ། །སངས་རྒྱས་ཀྱི་དེ་ཁོ་ན་ཉིད་ཅེས་བགྱི་བ་ཇི་ལྟ་བུ་
ལོ། །ལན་དུ་འབྲས་བུ་རྣམ་པ་ཐམས་ཅད་མཁྱེན་པའི་ཡེ་ཤེས་སོ། །འོ་ན་བུདྡྷའི་
དེ་ཁོ་ན་ཉིད་ཐམས་ཅད་མཁྱེན་པའི་ཡེ་ཤེས་རྟེན་བསྐྱེད་རིམ་ལ་བརྟེན་ནས་འབྱུང་
པ་དེ་ལུས་ཅན་ཞིག་གམ་ལོ། །སྟོན་པ་ནཱ་རོ་དེ་དེ་བཞིན་དུ་ལུས་ཅན་ཡིན་པར་
བདེན་ཏེ་ཞེའོ། །ལུས་ཅན་ཡིན་པ་དེ་ཅིའི་ཕྱིར་ཞེས་དྲིས། །རྡོ་རྗེ་འཛིན་གྱིས་
བཀའ་སྩལ་པ་ནི་ལན། མཚན་བཟང་པོ་སུམ་ཅུ་རྩ་གཉིས་དང་དཔེ་བྱད་བཟང་པོ་
བརྒྱད་བཅུས་བརྒྱན་པའི་སྐུ་འདི་ནི་ང་ཡིན་ནོ་ཞེས་པ་རྒྱུ་ལམ་གྱི་དུས་སུ་བསྐྱེད་
པའི་རིམ་པ་བསྒོམས་པས། འབྲས་བུ་སངས་རྒྱས་པའི་དུས་སུ་ལྷའི་སྐུ་མཚན་
བཟང་པོ་སོ་གཉིས་དཔེ་བྱད་བཟང་པོ་བརྒྱད་བཅུས་བརྒྱན་པ་འབྱུང་ཏེ་དོན་ལ་
248 -384



མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
གཟུགས་སྐུ་གཉིས་འབྱུང་པའོ། །ལམ་གྱི་དུས་སུ་རྫོགས་པའི་རིམ་པ་ བསྒོམས་
པས་ཆོས་སྐུ་འབྱུང་པ་དེ་ལེའུ་དང་པོ་དང་འདི་གཉིས་ཀར་ཤུགས་ཀྱིས་འབྱུང་པ་
གཅིག་ལས་མ་བཤད་སློབ་དཔོན་གསུངས། ཐབས་ཅི་ཞིག་བྱ་བ་དེའི་ལན་ནི་
ཅིའི་ཕྱིར་ཞེ་ན། ཡུལ་རྣམས་ཀྱི་རྒྱུས་ཞེས་པ་རྒྱུ་ལམ་གྱི་དུས་སུ་ཕུང་ཁམས་སྐྱེ་
མཆེད་ལྷའི་སྐུར་བསྒོམས་པས། ང་བསྒྲུབ་པར་བྱ་བ་ཡིན་པས་ནའོ་ཞེས་པ་
པ་དོན་
རྒྱ་ཆེ་བ་བསྐྱེད་པའི་ རིམ་པ་བསྒོམས་པས། འབྲས་བུའི་དུས་ སུ་ གཟུགས་སྐུ་
གཉིས་འབྱུང་ཞེའོ། །ཕྱག་ན་རྡོ་རྗེས་ཡང་གསོལ་པ། ཅི་བཅོམ་ལྡན་འདས་ཞེས་
བོས་ནས་བསྒྲུབ་རྒྱུ་ཞིག་བཞེད་ཕན་ཆོད་བབས་པོའམ་ཞེས་དྲིས། །རྡོ་རྗེ་འཛིན་
གྱིས་བཀའ་སྩལ་པ་ནི་ལན། བེམ་པོ་མ་ཡིན་ཏེ་ང་ནི་མེ་ལོང་ལྟ་བུའི་ཡེ་ཤེས་སོ། །
མེ་ལོང་ལྟ་བུའི་ཡེ་ཤེས་དེ་ཇི་ལྟ་བུ་ཞེས་དྲིས། རྡོ་རྗེ་འཛིན་གྱིས་ལན། དེ་བདེན་པ་
ཡང་མ་ཡིན་ཞིང་ཞེས་པ་དོན་ཟབ་པ་ཆོས་ཀྱི་སྐུའི་ངོས་ནས་སྟོང་ཉིད་དུ་གནས་
པས་སོ། རྫུན་པ་ཡང་མ་ཡིན་ནི་དོན་སྟོང་ཉིད་དུ་གནས་ཀྱང་རྒྱ་ཆེ་བའི་ངོས་ནས་
མཚན་དང་དཔེ་བྱད་ཀྱིས་བརྒྱན་པའི་སྐུར་བྱུང་པས་ན་རྫུན་པ་མ་ཡིན་ནོ། །
དེ་བཞིན་དུ་བླང་པ་བྱ་བའང་མ་ཡིན་ནི་རང་བཞིན་གྱིས་གནས་པས་སོ། །
སྤང་བྱའི་སྒྲིབ་པ་མེད་པས་དོར་བར་བྱ་བ་ཡང་མ་ཡིན་ནོ། །དེ་བཞིན་དུ་མཉམ་པ་
ཉིད་ཀྱི་ཡེ་ཤེས་ཀྱང་ངའོ། །དེ་བདེན་པ་ཡང་མ་ཡིན། རྫུན་པ་ཡང་མ་ཡིན། བླང་
བར་བྱ་བ་ཡང་མ་ཡིན། དོར་བར་བྱ་བ་ཡང་མ་ཡིན་ནོ། །དེ་བཞིན་དུ་ཐམས་ཅད་
ལ་སྦྱོར་མཛོད། སོ་སོར་རྟོག་པའི་ཡེ་ཤེས་ཀྱང་ངའོ། །བྱ་བ་ནན་ཏན་གྱི་ཡེ་ཤེས་
ཀྱང་ངའོ། །དེ་བཞིན་དུ་ཤིན་ཏུ་རྣམ་པར་དག་པ་ཆོས་ཀྱི་དབྱིངས་ཀྱི་ཡེ་ཤེས་ཀྱང་
ངའོ། །
248 +385



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེ་བས་ན་བྱང་ཆུབ་སེམས་དཔའ་སེམས་དཔའ་ཆེན་པོ་སངས་རྒྱས་ཀྱི་
བྱང་ཆུབ་འདི་དེ་སྐད་དུ་ལྷའི་སྐུའི་དངོས་པོ་མེད་པར་མ་སྨྲ་ཞིག་ཞེས
། དོན་བསྐྱེད་
རིམ་ལ་བརྟེན་པར་རྫོགས་རིམ་འབྱུང་བྱ་བ་དེ་སྐད་དུ་མ་སྨྲ་ཞིག་ཞེས་པའོ། །འོ་ན་
བསྐྱེད་རིམ་ཡང་ལོགས་གཅིག་རྫོགས་རིམ་ཡང་ལོགས་གཅིག་ཐ་དད་ཅིག་ཡིན་
ནམ་བྱས་པ་ལ། དངོས་མེད་ཉིད་ང་ནི་ཟབ་པ་ཆོས་སྐུའི་ངོས་ནས་དངོས་པོ་མེད་
པར་ཡང་ང་ རང་བྱུང་། དངོས་པོ་ང་ནི་རྒྱ་ཆེ་བའི་ངོས་ནས་གཟུགས་སྐུ་གཉིས་
སམ་མཚན་དང་དཔེ་བྱད་ཀྱིས་བརྒྱན་པར་ཡང་ང་བྱུང་ངོ༌
། །དེ་བཞིན་གཤེགས་པ་
སྟོད་ནས་གྲོལ་ནི་ཟབ་པ་ཆོས་སྐུ་སྟོང་ཉིད་སྤྲོས་བྲལ་གྱི་ངོས་ནས་སོ། །མཆོག་གི་
སྐུ་དང་ལྡན་པ་ནི་ཟབ་པ་དང་རྒྱ་ཆེ་བ་དབྱེར་མེད་དོ། །ཟབ་ཅིང་ནི་ཆོས་ཀྱི་སྐུ། རྒྱ་
ཆེན་པོའི་སྐུ་མངའ་བ་ནི་རྒྱ་ཆེ་བའི་ངོས་ནས་གཟུགས་སྐུ་གཉིས་སོ། །སེམས་
དཔའ་ཆེ་ནི་ཐབས་ཐུགས་རྗེ་ཆེན་པོས་འགྲོ་བ་སེམས་ཅན་ལ་སེམས་དཔའ།
ཤེས་རབ་སྟོང་པས་ཆོས་ཉིད་ལ་སེམས་པའོ། །ཧེ་རུ་ཀ་ང་ནི་རྒྱ་ཆེ་བའི་ངོས་ནས་
སོ། །བདག་མེད་མ་དང་ལྷན་ཅིག་སྦྱར་ན་བདག་མེད་ལས་ཤེས་རབ་སྟོང་
མཚོན་ལ། ཧེ་རུ་ཀ་ཐབས་བདེ་བ་མཚོན་པས་ལྷན་ཅིག་སྦྱར། ཞེས་པ་དོན་བདེ་
སྟོང་དབྱེར་མེད་དོ། །
འོ་ན་བདག་མེད་མ་དང་ལྷན་ཅིག་སྦྱར་བའི་ཧེ་རུ་ཀའི་སྐུ་དེ་བེམ་པོའམ་
ཞེ་ན། བེམ་པོ་མ་ཡིན་ནི་བདེ་སྟོང་དབྱེར་མེད་དོ། །བདེ་ཆེན་ང་ནི་ལོངས་སྤྱོད་
རྫོགས་པའི་སྐུའོ། །འོ་ན་བེམ་པོར་མ་སྤྲུལ་ལམ་ཞེ་ན། འཇིག་རྟེན་གདུལ་ཕྱིར་ནི་
ཕྱི་སྣོད་ཀྱི་འཇིག་རྟེན་རི་ལ་སོགས་པའི་བེམ་པོར་བྱུང་པ་ཡང་ང་རང་ཡིན་པ་དེར་
མ་ཟད། བུད་མེད་སྐྱེས་པ་མ་ནིང་དང༌། འགྲོ་བ་རྣམས་ལ་ངས་ཁྱབ་པོ་ནི་དོན་ལ་
248-386



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བདེ་སྟོང་དབྱེར་མེད་དེས་ཐམས་ཅད་ལ་ཁྱབ་ནས་གནས་ཞེས་སོ། །དེ་ཉིད་ཀྱིས་
ནི་གསང་འདུས་པར་ནི་ཐམས་ཅད་བདེ་སྟོང་དབྱེར་མེད་དུ་འདུས་པའོ། །རྒྱལ་པོ་
ནི་འཁོར་རྒྱལ་བ་རྒྱ་མཚོ་དང་འདྲ་བ་རྣམས་ལ་སྤྲུལ་སྐུ་ངས་བཤད་དོ། །མ་ནིང་
གནས་པ་ཡང་འགྲུབ་པ་སྟེ་ཞེས་པ་མ་ནིང་བྱ་བ་སྐྱེས་པ་བུད་མེད་གང་དུ་ཡང་མ་
ངེས་པ་དང་འདྲ་བར་ཐབས་ཤེས་རབ་དབྱེར་མེད་པས་འགྲུབ་པའོ། །
དེ་ཉིད་རྒྱ་ཆེ་བའི་ངོས་ནས་བྱང་ཆུབ་སེམས་དཔའ་རྡོ་རྗེ་ཅན་ཆེན་པོ་དང་།
ལྷ་མོ་མ་མ་ཀི་དེ་གང་
། ཐ་མལ་ཀྱི་བུད་མེད་རང་བཞིན་མ་ཡིན་ལ། འོ་ན་ཧེ་རུ་ཀ་
བྱ་བ་དེ་དངོས་པོ་དང་མཚན་མ་ཅན་ཞིག་ཡིན་ནམ་ཞེ་ན། སངས་རྒྱས་ཧེ་རུ་ཀ་ང་
མིན་ཞེས་པ་དངོས་པོ་དང་མཚན་མ་ལ་འགྲུབ་པ་ཞིག་མ་ཡིན་ཏེ་ཐབས་ཤེས་རབ་
དབྱེར་མེད་ཡིན་བྱ་བར་འོག་ནས། ཤིན་ཏུ་སྦྱར་པའི་རྣལ་འབྱོར་ནི་ཐབས་ཤེས་
རབ་དབྱེར་མེད་བདེ་སྟོང་དབྱེར་མེད་དེ་ལ། མ་མ་ཀི་ནི་ལྷ་མོའི་རིས་སུ་ཆད་པ་
ཡང་མེད་ལ། མི་བསྐྱོད་པ་ལ་ཕོའི་ཀྱི་རིགས་སུ་ཆད་པ་ཡང་མེད་དེ་བདེ་སྟོང་
དབྱེར་མེད་ཞིག་ཡིན་ཞེའོ། །འོ་ན་ཐབས་ཤེས་རབ་རྒྱུན་ཆད་དོ་བྱས་པ་ལ། འགྲོ་
གཉིས་དངོས་པོ་མཐོང་ནས་ང་ནི་རང་དོན་གཞན་དོན་གཉིས་སོ། །ཐབས་དང་
ཤེས་རབ་དབྱེར་མེད་ཀྱི་བདག་ཉིད་དུ་བྱུང་ནས་གཟུགས་སྐུ་གཉིས་ཀྱིས་སེམས་
ཅན་གྱི་དོན་བྱེད་དོ། །དོན་དམ་པ་ནི་མི་བསླུ་བའོ། །རང་བཞིན་གྱིས་གོ་འཕང་
ཆེན་པོ་ནི་དངོས་པོའི་གནས་ལུགས་སོ། །རྡོ་རྗེ་ཞེས་བྱ་བའི་དོན་ནོ། །
ད་ནི་འཇམ་པ་རྡོ་རྗེ་ཡན་ལག་མེད་པས་བུ་མོ་དགུག་པའི་སྒྲུབ་ཐབས་ལ་
གསུམ་ལས། དང་པོ་སྡུད་པ་པོས་མཚམས་སྦྱར་ནི། དེ་ནས་ནི་བསྐྱེད་རིམ་དྲིས་
ལན་གྱིས་བསྟན་པའོ། །བཅོམ་ལྡན་དཔལ་ཆེན་པོ་ནི་དྲུག་པ་རྡོ་རྗེ་འཆང་ཉོན་
248-387



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མོངས་པ་འཇོམས་པ་ལ་དཔའ་བས་སོ། །རྡོ་རྗེ་འདོད་པ་བདེ་ཆེན་པོ་ནི་ཟག་པ་
མེད་པའི་བདེ་བའོ། །བདེ་ཆེན་ཡན་ལག་མེད་རྡོ་རྗེ་ནི་ཡན་ལག་མེད་པ་རྡོ་རྗེས་
བུ་མོ་དགུག་པའི་སྒྲུབ་ཐབས་བཤད་དོ་སྙམ་ནའི་ཏིང་ངེ་འཛིན་ལ་ཞུགས་ནས།
གསུང་ནི་འདི་སྐད་བཀའ་སྩལ་ཏོ། །
ད་ནི་ སྒྲུབ་ པའི་ ཐབས་ དངོས་ སོ། །དེ་ལ་སྔོན་འགྲོ། དངོས་གཞི་ རྗེས་
གསུམ་ལས། སྔོན་འགྲོ་ལ་བླ་མ་དག་པའི་ཆོ་ག་ནི་བདུན་རྣམ་དག་བྱ། ཚད་མེད་
པ་བཞི་བསྒོམ། དངོས་གཞི་ལ་དང་པོ་སྟོང་ཉིད་བྱང་ཆུབ་སེམས་ཞེས་པ་སྟོང་པར་
བསྒོམ། གཉིས་པ་ལ་ས་བོན་བསྡུ་བ་ནི་གདན་པད་མ་ཉི་མའི་སྟེང་དུ་ཧཱུྃ་བསྒོམ།
དེ་ལས་འོད་སྤྲོས་སངས་རྒྱས་མཆོད་སེམས་ཅན་དོན་བྱས་ཚུར་འདུས་པ་ལས་
གསུམ་པ་ལ་གཟུགས་རྫོགས་པ་ནི། ཕྱག་དྲུག་པོ་ནི་སྒེག་པ་དང་བཅས། ཞལ་
གཅིག་པ་སྟེ་རལ་པའི་ཐོར་ཚུགས་འཆང་པ། བརྒྱ་ཕྲག་གཉིས་ལོན་ནི་ལོ་བཅུ་
དྲུག་ལོན་པའི་ཚད་ཙམ་པ། སྐུ་མདོག་སེར་པོ། །ཡན་ལག་མེད་པའི་རྡོ་རྗེ་བསྒྲུབ་
ཞེའོ། །དཔའ་བོ་ཡི་གཡས་ན་ནི་གཡས་དང་པོ་ན་མདའ་བསྣམས་ཤིང་ཞེས་པ་
ནས། ཕྱག་དྲུག་པ་ནི་ཉིད་དུ་བསྒོམ་གྱི་བར་གྱིས་གཟུགས་རྫོགས་པའོ། །
དེ་ལ་ཡི་གེ་དགོད་པ་ནི་ཐུགས་ཀར་ཟླ་བའི་སྟེང་དུ་ཡི་གེ་ཧཱུྃ་དགོད། རྗེས་
མ་རང་འདྲའི་ཡེ་ཤེས་སེམས་པ་སྤྱན་དྲངས་ལ་གཉིས་མེད་དུ་བསྲེ། ལྷ་མོ་བདུད་
རྩི་བུམ་ཆུ་ཐོགས་པས་དབང་བསྐུར་ རིགས་ ཀྱི་བདག་པོ་རྣམ་སྣང་གིས་དབུ་
བརྒྱན་པར་བསྒོམས་ལ་ཐུགས་ཀར་ས་བོན་ལ་འོག་གི་སྔགས་ཀྱིས་བསྐོར་
བསམས་ལ་བསྙེན་པ་འབུམ་བསྒྲུབ་པ་འོག་ནས་སྟོན། ལས་སྦྱོར་ལ། བུ་མོའི་
སྙིང་གའི་བསམས་ནས་ནི་ཞེས་པ་བུ་མོ་དེའི་བྷ་གར་ཞུགས་ནས་སྙིང་གར་ཕྱིན་
248-388



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
པར་བསམས་ནས་སྔགས་བཟླས་ན། བུད་མེད་ཐམས་ཅད་འགྲུབ་པར་འགྱུར་རོ། །
དེའི་དུས་ཀྱི་ཏིང་ངེ་འཛིན་མདའ་ཡིས་བུ་མོ་ཕུག་ནས་འོ་མ་འཛག་པར་བསྒོམ།
གཡས་གཉིས་པའི་རལ་གྲིས་ཁྱོད་ངའི་གམ་དུ་འོང་ངམ་མི་འོང་ཞེས་མོ་བསྡིགས།
གཡས་གསུམ་པའི་མེ་ལོང་བསྟན་ལ་སེམས་དགར་གཞུག །གཞུ་འགེངས་ཐབས་
ཀྱིས་ཞེས་པ་གཡོན་དང་པོའི་གཞུའི་ནང་དུ་རྐང་པ་བཅུག་ནས་དྲངས་པར་བསྒོམ།
གཡོན་གཉིས་པའི་ཨུཏྤ་ལ་ཞགས་པས་མགྲིན་པ་ནས་བཅིངས་ཏེ་བཀུག་པར།
གང་འདོད་རྣམ་པར་མོས་བསམས་ཏེ་ནི་ཏིང་ངེ་འཛིན་གྱིས་བུ་མ་ཡང་དང་ཡང་དུ་
བཀུག་པར་བསམ། གཡོན་ཐ་མའི་ཤིང་མྱ་ངན་མེད་པ་ལོ་འདབ་དང་བཅས་པས་
སྙིང་གར་མནན་པར་བསྒོམ། སྒྲ་གྲོལ་ནི་ཆགས་པས་མྱོ་པའི་རྟགས། འདོད་པ་ལ་
བརྩན་པའི་སྒོ་ནས་འོངས་པའོ། །སྙན་པའི་ཚིག་ནི་བདག་ལ་རབ་ཏུ་སྨྲ་ཞིང་།
གད་མོ་ནི་ཆགས་པའི་སྒྲ་ཧ་ཧ་སི་སི་ལ་སོགས་པ་རྣམ་པར་དགོད་པར་བྱེད། ཡིན་
ལག་མགྲིན་སྐད་ ཀྱིས་བརྒྱན་ སྤྲོ་ནི་ཆགས་པའི་སྟོབས་ཀྱིས་བ་སྤུ་ལངས་པ།
འགྱུར་གཞན་ན་རང་བཞིན་ཡན་ལག་ཚོར་མས་བརྒྱན་ཟེར། བུ་མོ་དེ་གུ་ལ་ཁེར་
ནི་བཀང་ནས་ནི། འདོད་པོས་སྟོབས་དང་བྲལ་བར་བསམ་ནི་འདོད་ཆགས་ཀྱིས་
མྱོས་ཤིང་བརྒྱལ་བའོ། །
དེ་བཀུག་པའི་དགོས་པ་ནི། རྡོ་རྗེ་ནི་ཧེ་བཛྲ། མཆོད་པོ་རབ་
ད་པ་རབ་སྦྱོར་བས་
ཞེས་པ་ཧེ་བཛྲ་ཡབ་ཡུམ་ཐབས་ཤེས་རབ་གཉིས་མེད་ཀྱི་སྙོམས་འཇུག་བྱའོ། །
སྟན་བདེ་སེམས་ལྡན་རྗེས་ཆགས་ནི་ན་སྙོམ་འཇུག་གི་བདེ་བ་ལ་བརྟེན་ནས་ལྷན་
གཅིག་སྐྱེས་པའི་ཡེ་ཤེས་ཀྱི་ཉམས་མྱོང་བརྟན་པར་བྱ་བའོ། །
བསྙེན་བསྒྲུབ་ལས་སྦྱོར་གསུམ་གྱི་དུས་སུ་སྔགས་ནི། འདོད་བྱེད་སྔགས་
248-389



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ནི་མི་ཤིགས་པ་ནི་ཧཾ། སྙིང་གའི་དེ་ནི་བསྐུལ་བར་བྱ་ནི་ཧཾ། སྙིང་གའི་དེ་ནི་བསྐུལ་
བར་བྱ་ནི་སྙིང་གར་ཟླ་བའི་སྟེང་དུ་ཧཱུྃ་ལ་སྔགས་ཀྱིས་བསྐོར་བར་བསམས་ལ་
བཟླས་བཟླས་པ་བྱའོ། །སྔགས་འདི་ཨོ་ཆེ་གེ་མོ་ཞེས་མིང་བཅུག་ལ་ཨ་ཀར་ཤ་ཡ་
མན་འཛུ་གྷོ་ཤེ་རི་ཛ་ཞེས་བྱའོ། །དེ་ལ་བསྙེན་པ་འབུམ་བསྒྲུབ་པ་ཁྲི་ཏིང་ངེ་འཛིན་
གོང་བཞིན་ལས་སྦྱོར་ཅི་རིགས་གཅིག་བྱ། དེ་ལྟར་འཇམ་པའི་མགོན་པོ་ནི་ཡན་
ལག་མེད་པའི་རྡོ་རྗེ། ཡིད་ལ་བསྒོམ་པར་བྱ་ནིས་ནི་ཞེས་པ་བསྙེན་བསྒྲུབ་ལས་
སྦྱོར་ཀྱི་དུས་སུའོ། །བུད་མེད་རྣམས་སྒྲུབ་པ་པོའི་དབང་དུ་འགྱུར་རོ། །སྒྲུབ་པ་པོ་
ནི་འདོད་པ་སྤྱོད་ནི་བཀུག་ལ་ལས་ཀྱི་ཕྱག་རྒྱ་བྱའོ། །
དེ་ནི་བསྒྲུབ་པའི་དུས་བསྟན་པ་ནི། ཟླ་ཕྱེད་ཙམ་གྱི་སྦྱོར་བ་ཡིས་ཞེས་པ་
བསྒྲུབ་པའི་དུས་སོ། །བཟླས་པ་ཁྲི་རུ་རབ་སྦྱོར་ནི་བསྒྲུབ་པ་ཁྲི་བྱེད་པའོ
། །
བསྒྲུབ་བྱ་ནི་བུ་མོ་དེ་བདག་ལ་དགའ་བའི་སེམས་དང་ལྡན་པ་གསེར་གྱི་རྣ་ཆ་ནི་
སེར་ཝང་ངེ་བ། ཧཱུྃ་ཡིག་ནི་བསྐྱེད་པར་བྱེད་པའི་ས་བོན་ཧཱུཾ་ལས་སོ། །རྒྱན་རྣམས་
ཀུན་ནི་སྐུ་ལ་དར་དང་ནོར་བུས་བརྒྱན་པའོ། །མྱོས་བྱེད་བཏུང་པ་ནི་དམ་རྫས་སུ་
ཆང་བག་རེ་བཏུང་
། རྡོ་རྗེ་ཡན་ལག་མེད་པ་བསྒྲུབ་ནི་བུ་མོ་དགུག་པའི་སྒྲུབ་
ཐབས་སོ། །
ད་ནི་ཐུགས་དཀར་ཧཱུྃ་བསྒོམས་པའི་ཕན་ཡོན་ནི། །བདེ་དང་ནི་ཧཱུཾ་དེ་ལས་
འོད་ཟེར་དཀར་པོ་བདེ་བ་བསྲེལ་བ་སྤྲོས་པས་སེམས་ཅན་ཐམས་ཅད་བདེ་བ་
བསྐྱེད་པར་བྱེད། སྡུག་བསྔལ་རང་བཞིན་བྱེད་ནི་ཧཾ་ལས་འོད་ཟེར་དམར་ནག་
འཕྲོས་པས་ཚ་བ་གདུང་པ་སྤྲོས་ནས་སྡུག་བསྔལ་དེ་མངོན་སྤྱོད་ཀྱི་ལས་བྱེད། དེ་
གང་ནས་བྱུང་ཞེ་ན། ས་བོན་མཆོག་ནི་མི་ཤིགས་པ་ཞེས་པ་ཧཾ་དེ་ལས་འབྱུང་ངོ་
། །
248 -390



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མོ།
བདེ་ཆེན་ནི་ཟག་པ་མེད་པའི་བདེ་བ་དེས་རྣམ་པར་རྟོག་པའི་དག་གདོན་མཆོག་
ཏུ་ཞི་བར་བྱེད་དོ། །ཧཱུྃ་ལས་འོད་སྤྲོས་པས་སེམས་ཅན་ཐམས་ཅད་དགའ་ཞིང་
མགུའ་བར་མཛད་ཞེའོ། །དེ་ཉིད་ཀྱིས་ནི་སྲོག་ཆེན་པོ་ནི་སེམས་ཅན་ཐམས་ཅད་
ཀྱི་སྲོག་གམ་ཤེས་པར་ཡང་ཡི་གེ་ཧཱུྃ་དེ་འདུག་ཞེའོ། །མཆོག་དགའ་བ་སྟེ་རབ་
མཛེས་པ་ནི་འོད་ཟེར་དེས་བདེ་སྟོང་དབྱེར་མེད་རྒྱུད་ལ་བསྐྱེད་པར་བྱེད། རྟག་ཏུ་
བདེ་དང་ནི་བདེ་བ་བསྐྱེད་པར་བྱེད། སྡུག་བསྔལ་བ་ནི་འོད་ཟེར་ཚ་བ་དམར་ནག་
ཏུ་སྤྲོས་ནས་མངོན་སྤྱོད་ཀྱི་ལམ་བྱེད། དེ་སྤྲོ་བར་གྲགས་པ་ཡིན་ནི་ཧཾ་ཡི་འོད་ཟེར་
གྱི་སྤྲོ་བསྡུ་ལས་སོ། །མྱང་ངན་གཟེར་བ་ནི་ཧཱུཾ་ལས་འོད་ཟེར་དཀར་པོ་བདེ་བ་
བསིལ་བ་སྤྲོས་ན་ཞི་བར་བྱེད། དེ་བཞིན་དུ་ནད་ཞི་བར་བྱེད། བདེ་དང་ནི་བདེ་བ་
སྐྱེད་
་པར་བྱེད། བདེ་བྲལ་ནི་འོད་ཟེར་དམར་པོ་དག་ཏུ་སྤྲོས་ན་སྡུག་བསྔལ་སྐྱེད་
པར་བྱེད། །
ད་ནི་ཧཾ་དེ་ཉིད་ལ་ཡན་ལག་བཏགས་པས་ལྷ་ཐམས་ཅད་གཅིག་ཏུ་བསྡུས་
པ་རྡོ་རྗེ་འཆང་གི་ས་བོན་དུ་བསྟན་པ་ནི། རྡོ་རྗེ་སེམས་པ་རྒྱལ་ཆེན་པོ་ཡི་གེ་ཧ།
དེ་ཉིད་ནི་ཧ་དེ་ལ་དབྱངས་ཡིག་དྲུག་པ་ཨཱུས་ཞབས་ཀྱུའོ། །ཟླ་བ་ཕྱེད་པས་རབ་
ལྡན་ན་ཟླ་ཚེས། ཐིག་ལེས་སྤྱི་བོར་མཆོད་པས་ཧཱུྃ་དུ་སོང་
། ལྷ་རྣམས་ཀུན་གཟི་བོ་
ནི་ལྷ་ཐམས་ཅད་གཅིག་ཏུ་བསྡུས་པ་རྡོ་རྗེ་འཆང་གིས་ས་བོན་ཡིན་པས་སོ། །རྒྱུད་
རྣམས་ཀྱི་ཡང་ཁྱད་པར་ནི་རྒྱུད་འདིར་བཤད་ཀྱི་གཞན་དུ་མ་བཤད་པས་སོ། །
འཁོར་ཐམས་ཅད་ཀྱིས་རྡོ་རྗེ་འཆང་གི་ས་བོན་ཐོས་པ་ལ་ཆེད་དུ་བརྗོད་པ་
ནི། ཆེད་དུ་བརྗོད་པའི་དགོ་བ་དཔེར་ན་རྟེན་གྱི་གང་ཟག་ཞིག་གིས་གཏམ་ངོ་
མཚར་ཅན་གཅིག་ཐོས་ན་དྲི་མི་དགོས་པ་ཤད་པ་བཞིན་དུ་འདིར་རྡོ་རྗེ་ཡི་ས་བོན་
248 -391



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧།
ཐོས་པས་འཁོར་རྣམས་ཀྱིས་རྟོགས་པ་རེ་རེ་བརྗོད་པ་ནི། དེ་ནས་བཅོམ་ལྡན་
འདས་དང་དེ་བཞིན་གཤེགས་པ་ཐམས་ཅད་ཀྱི་ཐབས་ཀྱི་འཁོར། བཅོམ་ལྡན་
འདས་བྱང་ཆུབ་ཀྱི་སེམས་རྡོ་རྗེ་འཛིན་པ་ཆེན་པོའི་ས་བོན་གྱི་ཡི་གེ་གསན་པ་ནི་
གོང་གི་ལྷ་ཐམས་ཅད་གཅིག་ཏུ་བསྡུས་པ་རྡོ་རྗེ་འཆང་གི་ས་བོན་ཧཱུཾ་དེ་གསན་པས་
ཐུགས་རབ་ཏུ་དགྱེས་པ་ནི་སོ་སོ་རང་རང་གི་སེམས་ཀྱི་མཚན་ཉིད་རྟོགས་པར་
གྱུར་ཏོ། །གྱུར་ནས་གསུང་འདི་སྐད་ཅེས་གསུངས་སོ་ན་རྟོགས་པ་བརྗོད་པའོ། །
རིགས་ལྔ་ ལས་ དང་པོ་མི་བསྐྱོད་པས་རྟོགས་པ་བརྗོད་པ་ནི། བསམ་
གཏན་མེད་ཅིང་ནི་དོན་དངོས་པོ་གཤིས་ཀྱི་ཆོས་དེ་ལ་བསམ་གཏན་མེད་ཅིང་
།
དངོས་པོ་ནི་བསམ་པར་བྱ་བའི་ཡུལ་གཅིག་ཀྱང་ལོགས་ན་མེད། སྔགས་མེད་ནི་
བཅོས་མའི་སྙིང་པོ་ཉེ་སྙིང་ལ་སོགས་པ་ཡང་མེད། ལྷ་ཞེས་བྱ་བ་ཞིག་ཀྱང་ལོགས་
ན་མེད། འོ་ན་སྣང་བ་ཉམས་སུ་མྱོང་པ་འདི་ལ་ཅི་ལས་བྱུང་ན། རྡོ་རྗེ་ནི་སྟོང་པ།
སེམས་པ་ནི་རིག་སྟོང་དབྱེར་མེད་དོ། །བཅོམ་ལྡན་འདས་རྡོ་རྗེ་ཞེས་པ་མི་བསྐྱོད་
པ། དམ་ཚིག་རྟོགས་པ་བརྗོད་པ་ལས་མི་འདའ་བས། དེ་སྐད་ཅེས་བཀའ་སྩལ་
ཏོ། །
རྣམ་པར་སྣང་མཛད་ཀྱིས་རྟོག་པ་བརྗོད་པ་ནི། བསོད་ནམས་མེད་ཅིང་ནི་
དོན་དམ་དངོས་པོ་གཤིས་ཀྱི་ཆོས་དེ་ལ་བསོད་ནམས་བྱ་བསག་ཏུ་གཅིག་ཀྱང་
མེད། སྡིག་པ་བྱ་བ་སྤང་རྒྱུ་གཅིག་ཀྱང་མེད། བྱང་ཆུབ་བྱ་བ་ཐོབ་བྱའི་ཡུལ་དུ་
གུད་པ་གཅིག་ཀྱང་ལོགས་ན་མེད། སངས་རྒྱས་བྱ་བ་ཡང་ལོགས་ན་མེད། འོ་ན་
བསྐུར་པ་བཏབ་བོ་ཞེ་ན། ཡེ་ཤེས་ལྔའི་རབ་སྦྱོར་བ་ནི་ཀུན་རྫོབ་ཏུ་ཡེ་ཤེས་ལྔའི་
ངོ་བོ་སངས་རྒྱས་རིགས་ལྔ་ལ་སོགས་པར་འབྱུང་
། བྱང་ཆུབ་སེམས་ནི་བདེ་སྟོང་
248 -392



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབྱེར་མེད་དུ་བསྟན་པ་གཅིག་ཡིན་ཞེའོ།
།དེ་སུས་གསུངས་ན་བཅོམ་ལྡན་འདས་
སངས་རྒྱས་པ་ནི་གཟུགས་ཀྱི་ཕུང་པོ་རྣམ་པར་དག་པ་རྣམ་སྣང་
། དམ་ཚིག་
རྟོགས་པ་བརྗོད་པ་ལས་མི་འདའ་བས། དེ་སྐད་ཅེས་བཀའ་སྩལ་ཏོ། །
རིན་འབྱུང་གི་རྟོགས་པ་བརྗོད་པ་ནི། སྔགས་མེད་ནི་དོན་དམ་དངོས་པོ་
གཤིས་ཀྱི་ཆོས་དེ་ལ་སྔགས་ཀྱང་མེད་ལ། བཟླས་པ་བྱེད་པ་པོ་ཡང་མེད། འོ་ན་
བྱས་པ་ལ་ཆོས་ཀྱི་དབྱིངས་སྟོང་པ་ཉིད་ཀྱི་རང་བཞིན་ལས། ཀུན་རྫོབ་ཏུ་འགྲོ་བ་
གསུམ་པོ་ནི་ཁམས་གསུམ་གྱི་སེམས་ཅན་ཐམས་ཅད་ཡོད་པ་སྟེ་ཞེའོ། །དོན་དམ་
དུ་བསྒོམ་པར་བྱེད་མཁན་མེད་ཅིང་
། བསྒོམ་པར་བྱ་བའི་ཡུལ་ཡང་མེད། སུས་
གསུངས་ན། བཅོམ་ལྡན་འདས་རིན་པོ་ཆེ་ནི་ཚོར་བའི་ཕུང་པོ་རྣམ་པར་དག་པ་
རིན་འབྱུང་
། དམ་ཚིག་ནི་སྔར་དང་འདྲའོ། དེ་སྐད་ཅེས་བཀའ་སྩལ་ཏོ། །
སྣང་མཐའ་རྟོགས་པ་བརྗོད་པ་ནི། ཀུན་རྫོབ་ཞེས་པ་ཀུན་རྫོབ་བཏགས་
ཚོད་ཙམ་དུ་འཇིག་རྟེན་ཡོད་ལ། དཔྱད་ཅིང་བཙལ་ན་གང་ནང་འཇིག་རྟེན་ཅི་ནི་
རྒྱུ་ལམ་འབྲས་བུ་གསུམ་སོ་སོར་སྟོང་པས་སོ། །རྟག་ཏུ་འཇིག་རྟེན་ལྡན་པར་
འཇུག་ནི་ཀུན་རྫོབ་བཏགས་ཚོད་ཙམ་དུ་ཕྱི་སྣོད་དང་ནང་བཅུད་ལ་སོགས་པར་
སྣང་ཞིག་འཇུག་པའོ། །བྱང་ཆུབ་ཚུལ་འདི་བསྟན་པའོ་ནི་བདེ་སྟོང་དབྱེར་མེད་དོ། །
སུས་གསུངས་ན། བཅོམ་ལྡན་འདས་པད་མ་ནི་འདུ་ཤེས་ཀྱི་ཕུང་པོ་རྣམ་པར་དག་
པ་སྣང་མཐའ། དམ་ཚིག་ནི་སྔར་བཞིན། དེ་སྐད་ཅེས་བཀའ་སྩལ་ཏོ། །
ད་ནི་དོན་གྲུབ་ཀྱིས་རྟོགས་པ་བརྗོད་པ་ནི། སྐྱེ་བ་མེད་ན་སྤྲོས་མེད་དེ་ལ་
རྒྱུ་སྐྱེ་བ་མ་གྲུབ། དམིགས་པ་མེད་ནི་ཡང་དག་པར་ན་དམིགས་པར་བྱ་བའི་ཡུལ་
དང་དམིགས་བྱེད་ཀྱི་མཁན་པོ་གཅིག་ལོགས་ན་མེད། མི་ཕྱེད་ནི་སྣང་སྟོང་དབྱེར་
248 -393



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
མེད་དེ་ལ་རྣམ་རྟོག་གིས་མི་ཕྱེད། ནམ་མཁའི་འབྱུང་གནས་ནི་ཀུན་རྫོབ་བཏགས་
ཚོད་ཙམ་དུ་ནམ་མཁའ་དང་འདྲ་སྟེ་ཆོས་ཐམས་ཅད་ཀྱང་གཞིའམ་འབྱུང་ཁུངས་
སུ་འདུག་པས་སོ། །དོན་དམ་དུ་ཟབ་ཅིང་ནི་སྟོང་ཉིད་སྤྲོས་བྲལ་དེའོ། །རྒྱ་ཆེ་བའི་
རང་བཞིན་ནི་ཀུན་རྫོབ་ཏུ་རྣམ་པ་སྣ་ཚོགས་སུ་སྣང་བའོ། །དེ་ལྟར་ བདེ་སྟོང་
དབྱེར་མེད་དུ་རྟོགས་ ཙམ་ན་བྱང་ཆུབ་ཚུལ་འདི་བསྟན་པའོ་ཞེས་སོ། །སུས་
གསུངས་ན། བཅོམ་ལྡན་འདས་རལ་གྲི་ཞེས་པ་འདུ་བྱེད་ཀྱི་ཕུང་པོ་རྣམ་པར་དག་
པ་དོན་གྲུབ་སྟེ། དམ་ཚིག་ནི་མི་འདའ་བས་སོ། །དེ་སྐད་ཅེས་བཀའ་སྩལ་ཏོ། །
ད་ནི་ཡུམ་ལྔ་ལས་དང་པོ་བདག་མེད་མས་རྟོགས་པ་བརྗོད་པ་ནི། དཔེར་
ན་སྒྱུ་མའང་ཞེས་པ་སྒྱུ་མ་མཁན་གྱི་ཤིང་བུ་རྡེའུ་ལ་སོགས་པ་ལ་རྟ་དང་གླང་པོ་ལ་
སོགས་པའི་གཟུགས་བྱས་པའི་དུས་སུ་སྣང་ངམ་མི་སྣང་བྱས་པ་ལ་སྣང་
། སྣང་
ཡང་དོན་གྱི་རྟ་གླང་གི་བྱ་བ་བྱེད་མི་ནུས་སོ། །ཡང་མེ་ལོང་བཞི་ཞེས་པ་མེ་ལོང་གི་
གཟུགས་བརྙན་དེ་ཡང་སྣང་ཡང་རང་བཞིན་མེད་པར་སྣང་བའོ། །དེ་བཞིན་ནི་
དཔེ་དེ་བཞིན་དུ་བདེ་བ་ཅི་བྱུང་ཐམས་ཅད་སྡུག་བསྔལ་ཅི་བྱུང་ཐམས་ཅད་ཀྱང་སྒྱུ་
མའམ་མེ་ལོང་བཞིན་དུ་སྣང་ལ་རང་བཞིན་མེད་པར་བསྒོམ། དངོས་རྣམས་ནི་
དངོས་པོ་སྣང་གྲག་གི་ཆོས་ཐམས་ཅད་སྣང་ལ་རང་བཞིན་མེད་པར་ཤེས་
གྱིས་ཤིག་པའོ། །དེ་ལྟར་རྟོགས་ཙམ་ན་བྱང་ཆུབ་ཚུལ་འདི་བསྟན་པའོ་ནི་བདེ་
སྟོང་དབྱེར་མེད་དོ། །དེ་སུས་གསུངས་ན། བཅོམ་ལྡན་འདས་ཡུམ་མཁའ་འགྲོ་མ་
བདག་མེད་མས་དེ་སྐད་ཅེས་བཀའ་སྩལ་ཏོ། །
མ་མ་ཀིས་རྟོགས་པ་བརྗོད་པ་ནི། སྟོང་ཞིང་ནི་དངོས་པོ་གཤིས་དེ་ཐ་དད་
ཀྱིས་ སྟོང་ ཞིང་
། སྣང་ མེད་ ནི་ གཟུང་འཛིན་ནམ་ གཉིས་ སྣང་མེད། གནས་ ཀྱི་
248 -394



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མཆོག་ནི་ཆོས་ཐམས་ཅད་ཀྱི་གནས་ལུགས་སམ་མཆོག་ཏུ་འདུག་པའོ། །དེ་ཀུན་
རྫོབ་ཏུ་རྨི་ལམ་གྱི་རྣམ་པའམ་སྒྱུ་མའི་རྣམ་པའི་རང་བཞིན་ཅན་དུ་སྣང་པའོ། །དེ་
ལྟར་སེམས་ཀྱི་རང་བཞིན་སྣང་ལ་རང་བཞིན་མེད་པར་རྟོགས་པ་དེ་བསྒོམ་པ་སྟེ་
ཞེས་པའོ། །ཇི་སྲིད་དུ་ཡང་མེད་པ་སྟེ་ཞེས་པ་དོན་དམ་དུ་ཆོས་ཐམས་ཅད་སྟོང་
ཉིད་སྤྲོས་བྲལ་ལོ། །ཞེས་བྱ་བ་ནི་མ་མ་ཀིས་རྟོགས་པ་བརྗོད་པའོ། །དེ་ནས་སྤྱན་
མ་རྟོགས་པ་བརྗོད་པ་ནི། དོན་དམ་དངོས་པོ་གཤིས་ཀྱི་ཆོས་དེ་ལ་སྲིད་མེད་ནི་
སྲིད་པ་འཁོར་བའི་ཆོས་མེད། མྱ་ངན་འདས་པ་མེད་ནི་ཞི་གནས་ཕྱོགས་གཅིག་
པའི་སྐྱོན་མེད་དོ། །
ད་ནི་རྡོ་རྗེ་བདེ་ཆེན་པོ་བདེ་སྟོང་དབྱེར་མེད་དོ། དེ་ལྟར་རྟོགས་ན་དེ་ལས་
ལོགས་པའི་བསྒོམ་པ་མེད་ཅིང་ནི་སྒོམ་པར་བྱེད་མཁན་མེད་ལ། བསྒོམ་པར་བྱ་
བའི་ཡུལ་གྱི་ལོགས་ན་མེད་དོ། དེ་ལྟར་རྟོགས་ཙམ་ན་དགོས་པ་མཆོག་ཏུ་བསྒྲུབ་
དེའོ་ན་བདེ་སྟོང་དབྱེར་མེད་དོ། །ཞེས་བྱ་བ་ནི་སྤྱན་མས་རྟགས་པར་བརྗོད་པའོ། །
ད་ནི་གོས་དཀར་མོས་རྟོགས་པ་བརྗོད་པ་ནི། དབྱངས་དང་ཡི་གེ་རྣམ་
བྲལ་ནི་དོན་དམ་དངོས་པོ་གཤིས་ཀྱི་ཆོས་དེ་ལ་དབྱངས་ཡིག་དང་གསལ་བྱེད་ཀྱི་
ཡི་གེ་རྣམས་དང་བྲལ་ཞིང་
། དེ་ནི་ཞེས་པ་དེ་ལྟ་བུ་དེ་ལ་སེམས་དང་ནི་ཐིག་ལེའི་
དབྱིབས་སུ་གྲུབ་པ་མེད། འདི་ནི་བདེ་ཆེན་དམ་པ་སྟེ་ཟག་པ་མེད་པའི་བདེ་བ་
ཆེན་པོའོ། །དབྲི་ཞིང་ནི་དེ་ལ་ཚིག་གིས་དབྲི་བ་དང་མནན་པ་ནི་ཚིག་གིས་མནན་
པ་ཡང་མེད་དོ། །ཞེས་པ་གོས་དཀར་མོས་རྟོགས་པ་བརྗོད་པའོ། །
དེ་ནས་སྒྲོལ་མས་རྟོགས་པ་བརྗོད་པ་ནི། དཔེར་ན་གཟུགས་བརྙན་རང་
བཞིན་ནི་ཆོས་ཐམས་ཅད་སྣང་ལ་རང་བཞིན་མེད་པ་གཟུགས་བརྙན་དང་འདྲ་
248 -395



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཞེས་པའོ། །དེ་བཞིན་སྒོམ་བྱའི་དངོས་གང་ཡང་ཞེས་པ་རྫོགས་རིམ་མཚན་བཅས་
དང་བསྐྱེད་རིམ་ཐམས་ཅད་སྣང་ལ་རང་བཞིན་མེད་པར་གཟུགས་ལྟར་བསྒོམ་
ཞེས་པའོ། །སྟོང་ཞིང་ནི་ཐ་དད་ཀྱིས་སྟོང་ཞིང་སྣང་མེད་ནི་གཉིས་སྣང་མེད་པའོ། །
གནས་མཆོག་ནི་ཆོས་ཐམས་ཅད་ཀྱི་གནས་ལུགས་དེ་ཡིན་ཞེས་པའོ། །དེ་ལྟར་
རྟོགས་ན་ དེ་ཚེ་ སྡིག་པ་ཡང་མེད་ལ། བསོད་ནམས་ བསོད་ནམས་བསག་ཏུ་
གཅིག་ཀྱང་མེད་དོ། །ཞེས་བྱ་བ་ནི་སྒྲོལ་མའི་ཟེར། འོ་སྐོལ་གྱི་དཔེ་ལ་ཆད་ཚོད་
ཙམ་གདལ། དཔེར་ན་ཆུ་ནང་ཟླ་བ་ནི། གྲོགས་བདག་རྫུན་མིན་ནི་ཝལ་ལེ་ཀྱུག་
གེ་སྣང་བས་སོ། །བདེ་བ་མིན་ནི་བཙལ་ན་མེད་ཅིང་སྟོང་པའོ། །དེ་བཞིན་ནི་དཔེ་
དེ་བཞིན་དུ། དཀྱིལ་འཁོར་འཁོར་ལོ་ནི་ཞེས་པ་ལྷའི་སྐུའི་བསྐྱེད་རིམ་གྱི་དཀྱིལ་
འཁོར་འདི། དང་ཞིང་གསལ་བའི་རང་བཞིན་ནི་སྣང་ལ་རང་བཞིན་མེད་པར་
བསྒོམ་ པའོ། །ཞེས་ པ་ནི་སྒྲོལ་མས་རྟོགས་ པ་ བརྗོད་ པའོ། །འབྲོག་འགྱུར་ནི་
འཁོར་ཐམས་ཅད་ཀྱིས་དེ་སྐད་ཅེས་སྨྲས་སོ། །དེ་ནས་བཅོམ་ལྡན་འདས་སྣ་
ཚོགས་ཀྱི་ཕྱག་རྣམ་པར་རྒྱལ་བ་ཞེས་བྱ་བའི་ཏིང་ངེ་འཛིན་ལ་སྙོམ་པར་ཞུགས་ཏེ་
ཟེར། །
ད་ནི་སྤྲོས་བཅས་གཞུག་པའི་དོན་དུ་མདའ་དང་གཞུ་སྟངས་ཀྱི་མཆོད་པ་
ནི། དེ་ནས་གཞུ་ལས་མདའ་རབ་ཏུ་འབེབས་པ་འདི་ཉིད་ཀྱི་སྐུ་དང་ནི་ཞལ་གཡོ་
བ་དང་ལྗགས་བསྐྱོད་པ། གསུང་ནི་ངག་སྨྲ་བ། ཐུགས་ནི་ཆོས་གསུང་ངོ་བའི་
ཐུགས་རྩེ་གཅིག་པའོ། །རྡོ་རྗེ་ལས་རབ་དུ་ཕྱུང་ངོ་ཞེས་སོ། །མདའ་འཕེན་ལུགས།
གུང་མཛུབ་ནི་མདའི་ཧོར་འཕོངས། སེར་སྣའི་བར་འཐེབ་ནི་མདའ་སྐམ་ཁ། ཁ་
ཚུར་དག་གིས་མདའ་བཟུང་སྟེ་ནི་ལག་པ་གཡས་པར། ཁུ་ཚུར་གཡོན་པར་ནི་
248 -396



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལག་པ་གཡོན་པར་གཞུ་བཞག་ལ། ཕ་རོལ་དཔུང་ལ་གཟིར་ཅིང་སྡིགས་པའོ། །
དཔུང་མགོར་ཀོ་སྐོ་རབ་བཟུང་སྟེ་ནི་དེའི་དུས་སུ་སྐྱེ་གཡོན་དུ་གཅུ་བ། མཚོན་
བྱར་ཁུ་ཚུར་གྱིས་གྲངས་ཞེས་པ་དམིགས་པ་འབེན་ལ་གཏད་པ། དགོས་པ་བདུད་
ཀྱི་དཀྱིལ་འཁོར་རབ་སྡིགས་པ། ཡི་གེ་ཧཱུཾ་གིས་འཕང་པར་བྱ་ནི་དེའི་དུས་སུ་ཧཱུཾ་
ཞེས་བརྗོད་མི་དགོས་པར་རང་བཞིན་གྱིས་འོང་པ། དེའི་དུས་སུ་པུས་མོ་གཉིས་
ཅུང་ཟད་ཙམ་བརྐུམ་པའོ། །
གཞུ་ནི་དབུགས་རྔུབ་ཀྱིས་དགང་བྱ་ནི་དེའི་དུས་སུ་རླུང་ནང་དུ་རྔུབ་པ།
ལག་པའི་ཁུ་ཚུར་རྣ་ལྟག་ཏུ་བཟུང་ནས། བྲིང་ནི་རྒྱས་པར་བརྐྱངས་ནས་ཞེས་པ་
དེའི་དུས་སུ་བྲང་དེང་གིས་འོང་པ། མིག་དང་སེམས་ནི་མཚོན་བྱར་གཏད་ནི་
དམིགས་པ་འབེན་ལ་གཏད་པ། དེའི་དུས་སུ་ཁ་ནི་ཧཱུྃ་གིས་བཀང་བྱ་སྟེ། གཡོན་
བརྐྱང་པའི་སྦྱོར་བ་ཡིས། སྲིན་པོ་གཤིན་རྗེ་ནི་བར་ཆོད་ཐམས་ཅད་གསད་པར་
བྱ། ཚིག་དེ་རྣམས་ལ་ནང་དོན་དུ་ལས་རྒྱུའི་རྫོགས་རིམ་བསྒོམ་པའི་དུས་སུ་བྱུང་
སེམས་ཐིག་ལེ་གྱེན་དུ་བཟློག་པ་དང་སྦྱར་ན། གུང་མཛུབ་སེར་སྣའི་ཚིག་གསུམ་
གྱིས་དངོས་སུ་གཞུ་འགེངས་པ་བཞིན་དུ་སོར་མོ་ནང་དུ་བཅངས་ནས་ཤེད་དབྱུང་
པ་གཟུང་། ཕ་རོལ་དཔུང་ནི་རྣམ་པར་རྟོག་པ་ལ་གཟིར་ཅིང་སྡིགས་སོ། །དཔུང་
འགོར་ཀོ་ལྷོ་ནི་དེའི་དུས་སུ་སྐེ་གཅུ་བ། མཚོར་བྱར་ཁུ་ཚུར་ནི་དམིགས་པ་ཧཾ་ལ་
གཏད་པ། བདུད་ཀྱི་དཀྱིལ་འཁོར་ནི་ཐིག་ལེ་མ་ཤོར་བས་ཀུན་རྫོབ་བྱང་སེམས་
ལ་བརྟེན་ནས་ཟག་པ་མེད་པའི་ཉམས་སྐྱེས་པས་རྣམ་པར་རྟོག་པ་ལ་སྡིགས་པའོ། །
ཡི་གེ་ཧཱུྃ་གིས་ནི་ཧཱུྃ་ཞེས་པས་བྱང་སེམས་གྱེན་ལ་འདྲེན་པའོ། །དེའི་དུས་སུ་པུས་
མོ་གཉིས་ཅུང་ཟད་བསྐུམ་མེ་བྱས་ནས། གཞུ་ནི་དབུགས་རྔུབ་ཀྱིས་བདག་བྱ་ནི་
248-397



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེའི་དུས་སུ་རླུང་ནང་དུ་སྡིག་པ། དེའི་དུས་སུ་ལག་པ་གཉིས་ཀྱི་ཁུ་ཚུར་སྣ་ལྟག་ཏུ་
བཟུང་ནས། བྲང་ནི་རྒྱས་པ་ཞེས་པ་དེའི་དུས་སུ་བྲང་དེང་གིས་བྱེད་པ། དེའི་དུས་
སུ་མིག་དང་སེམས་གཉིས་ཀ་མཚོན་བྱར་གཏད་པ་ནི་ཧཾ་ལའོ། །
ཁ་ནི་ཧཱུྃ་གིས་བཀང་སྟེ་ནི་ཧཱུཾ་ཞེས་པས་བྱང་སེམས་གྱེན་ལ་བཟློག་པ།
གཡོན་བསྐྱང་པའི་སྦྱོར་བ་ཡིས། སྲིན་པོ་གཤིན་རྗེ་ནི་ཐིག་ལེ་མི་ཤོར་བར་བཟུང་
པས་ཉམས་སྐྱེས་པས་རྣམ་རྟོག་ཐམས་ཅད་གསད་པར་བྱའོ། །མང་དུ་སྨྲས་པས་
འདིར་ཅི་བྱ་ནི་མང་དུ་བརྗོད་ཁ་ན་མེད། བསྡུས་པ་ཙམ་འདིར་ཞེས་མདའ་དང་
གཞུ་སྟངས་ཀྱི་མཆོད་པ་བསྡུས་པ་ཡིན། གཞུའི་རིགས་བྱེད་རལ་པ་ནི་མདའ་དང་
གཞུའི་རོལ་མོ་རྒྱས་པ་ཡོད། དེ་བཞིན་རྡོ་ རྗེ་འཛིན་པས་སྤྱན་ནི་དྲུག་པ་རྡོ་ རྗེ་
འཆང་གིས་གསུངས་པའི་མདའ་དང་གཞུ་སྟངས་ཀྱི་མཆོད་པ་རྒྱས་པ་ཡོད་པས་དེ་
ནས་བྱུང་པ་བཞིན་བྱ་ཞེས་པའི་དོན་ཏོ། །
ད་ནི་རོལ་མོ་སྒྲའི་མཆོད་པ་ནི། དེ་ནས་བཅོམ་ལྡན་འདས་རྡོ་རྗེ་རོལ་མོ་
གསུམ་ནི་ཆེ་བ་ཆུང་པ་འབྲིང་པོ་གསུམ་ཞེས་བྱ་བའི་ཏིང་ངེ་འཛིན་ལ་སྙོམས་པར་
ཞུགས་ཏེ། རྣམ་པར་སྒེག་པའི་རོལ་མོ་ནི་ཆ་ལང་ལ་སོགས་པ་བརྡུང་པའི་དུས་སུ་
ལུས་ཅུང་ཟད་སྒེག་པ་དང་བཅས་པའོ། །འདི་ཉིད་སྐུ་དང་གསུང་གི་ཐུགས་རྡོ་རྗེ་
ལས་བྱུང་ངོ་ཞེས་པའོ། །འདི་རྡོ་རྗེའི་གླུར་ཡང་འགྲོ་གསུངས། ཇི་སྐད་དུ་བརྡུང་ན།
འོག་ནས་ཆ་ལང་ཞེས་པ་བརྡུང་པའི་དུས་སུ་ཐི་ཧི་ཐི་ཧི་ཞེས་པའི་སྒྲ་འབྱུང་
།
བསིལ་ཆུང་བརྡུང་པའི་དུས་སུ་ཐ་ཀ་ཐ་ཀ་ཞེས་སོ། །འཁར་རྔ་རྡུང་པའི་དུས་སུ་
ཨར་ཐུ་ཐ་ཨར་ཐུ་ཐའོ། །པི་ཝང་སྒྲེང་པའི་དུས་སུ་ཐི་ཧོ་ཐི་ཧོ་ཞེས་འབྱུང་
། རྫ་རྔ་
རྡུང་པའི་དུས་སུ་བྷི་ཧིཾ་བྷི་ཧི་མོ། །ཌ་ཁ་གཅིག་པ་རྡུང་པའི་དུས་སུ་ཨུ་ལྟམ་ཨུ་ལྟམ་
248 -398



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
ངག་ནི་པིན་ཙ་ཁ་གཅིག་པ་བརྡུང་པའི་དུས་ཀཾ་ཀ་ཀཾ་ཀའོ། །པི་རྟིར་བྱ་བ་ཌཱ་མ་རུ་
དཀྲོལ་བའི་དུས་སུ་ཐ་ཀ་ཐ་ཀ་ཞེས་སོ། །གླིང་བུ་འབུད་པའི་དུས་སུ་ཏི་ལྟོ་ཏི་ལྟོ་
ཞེའོ། །ཀུ་མུད་ཏ་ཀའི་རྔ་བྱ་བ་རྔ་ཟླུམ་རྡུང་པའི་དུས་སུ་ཏ་ཊ་ཏ་ཌ་ཞེས། དེ་བཞིན་
ཀ་རན་ཏ་ཀ་ས་ནི་ཌ་རིང་རྡུང་པའི་དུས་སུ་ཝ་ཏ་ཝ་ཏའི་སྒྲ་འབྱུང་ངོ༌
། །རྣམ་
གསུམ་རབ་ཕྱེས་བརྡུང་བྱ་སྟེ་ནི་སྒྲ་ཆེན་པོ་ཆུང་ངུ་འབྲིང་པོ་གསུམ་མོ། །དཀྱིལ་
འཁོར་དང་མིག་ཟླུམ་ཐལ་སྡེབས་ཞེས་པ་འདི་རྒྱ་དཔེ་ལ་མན་ཏྲ་མན་ཏྲ། གླུ་ནི་ཌ་
གླུ་ན་ཌ། ཀ་ལན་ཏ་ཀ་ལན་ཏ་བྱ་བ་གསུམ་དུ་ཡོད་དེ། དོན་ལ་ཆུང་ངུ་གཉིས་ཆེན་
པོ་གཉིས་འབྲིང་པོ་གཉིས་ཡོད་པ་ལས། བརྡུང་པའི་དུས་ སུ་ཆེན་པོར་བརྡུང་།
འབྲིང་དུ་བརྡུང་
། ཆུང་ངུར་བརྡུང་། ཆུང་ངུར་བརྡུང་། འབྲིང་དུ་བརྡུང་
། ཆེན་པོར་
བརྡུང་། དང་པོ་སྐད་ཆེན་པོ་གཅིག་གིས་སྣ་གྲངས་ནི་བར་དུ་འབྲིང་པོ་ཐ་མ་ཆུང་
ངུ་། ཡང་ཆུང་དུས་སྣ་གྲངས་ནི་བར་དུ་འབྲིང་པོ་ཐ་མ་ཆེན་པོ་འོང་
། །དེ་བཞིན་དུ་
རོལ་མོ་མཁས་པ་ཐམས་ཅད་ལ་འོང་གསུངས། །
འདི་ནི་ཞེས་པ་རོལ་མོའི་མཆོད་པ་དེས། དཀྱིལ་འཁོར་བསྙེན་བསྐུར་
བའི་ཕྱིར་དབུལ། དེ་བླ་ན་མེད་པའི་མཆོད་པ་ཞེས་བྱ་གོང་ན་མེད་པའི་མཆོད་པ་
ཞེས་བྱའོ། །རང་གི་དམ་ཚིག་ནི་རོལ་མོའི་པུ་ཙ་བྱེད་པ་ལས་མི་འདའ་བས་སོ། །
མང་པོས་སྨྲས་པས་འདིར་ཅི་བྱ་ནི་ཚིག་མང་པོ་སྨྲ་བ་ཁ་ན་མེད། ཇི་སྲིད་གླུ་གར་
གྱི་བསྟན་བཅོས་རྒྱས་པ་ཡོད་དེ་ནས་བྱུང་བཞིན་བྱ་ཞེའོ། །རྡོ་རྗེ་ཅན་གྱིའང་རོལ་
མོ་དེའོ་ཞེས་པ་རྡོ་རྗེ་འཆང་གིས་རོལ་མོ་རྒྱས་པར་གསུངས་པ་ཡོད་པས་དེ་ནས་
བྱུང་བ་བཞིན་བྱའོ། །འོ་ན་དུས་ནམ་གྱི་ཚེ་དབུལ་ན། དབང་བསྐུར་གྱི་དུས་དང་
རབ་ གནས་ དང་། ཚོགས་ འཁོར་ དང༌། བླ་ མའི་ སྤུར་ སྦྱོང་ ད ང་། རང་ བསོད་
248 399



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ནམས་ཀྱི་ཚོགས་ཁྱད་པར་ཅན་གསོག་པའི་དུས་དང་ལྔ་པོ་དེའི་དུས་སུ་དབུལ་ལོ།
ད་ནི་རོལ་མོ་དྲི་མཆོད་པ་ནི། དེ་ནས་བཅོམ་ལྡན་འདས་དྲི་ཞིམ་པོ་རྡོ་རྗེ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ། བདུག་པའི་མཆོད་པ་ འདི་
ཉིད་ཀྱི་སྐུ་དང་གསུང་དང་ཐུགས་རྡོ་རྗེ་ལས་ཕྱུང་ངོ་
། །དེ་ལ་ཙན་དན་དང་གཅིག །
གུར་གུམ་དང་གཉིས། བྲག་ཞུན་དང་གསུམ། སྡེར་ལྡན་བྱ་བ་དྲི་ཀུ་མ་བརྒྱད་དང་
བཞི་པོ་དེ། སྤོས་ནི་སྤོས་ཆེན་བཞི་པོ་དེ་རྣམས་སུ་ལ་འབུལ་ན། ཧེ་རུ་ཀ་ལ་རབ་
དབུལ་བྱ་ཞེས་པ་མི་བསྐྱོད་ཧེ་བཛྲ་ལ་དབུལ། ཡང་ཀ་ཙོ་ར་ནི་ག་བུར་དང་གཅིག །
ཙོའུ་ར་ག་གྷི་ཝང་དང་གཉིས། དེ་བཞིན་སྐྱ་སྐྱ་ཞེས་པ་ནི་ཛ་ཏ་པ་ལ་དང་གསུམ།
སྤོས་སུ་གྲུབ་བྱ་གསུམ་པ་དེ་རྣམས་ཀྱིས། སུ་ལ་དབུལ་ན། རྟག་པ་ལ་ནི་ཞེས་པ
རྣམ་སྣང་ཧེ་བཛྲའི་དཀྱིལ་འཁོར་དུ་དབུལ། །ལྕེ་སོག་ནི་ག་པུར་དང་གཅིག །བྷོ་
ལ་ནི་ཐང་ཆུ་དང་གཉིས། དེ་བཞིན་སྡེར་ལྡན་ནི་ཆུ་སྲིན་སྡེར་མོ་དང་གསུམ་རི་
དྭགས་ན་གླ་རྩི་དང་བཞི་པོ་དེ། སུ་ལ་དབུལ་ན། སྤོས་ནི་གོང་གི་བཞི་པོ་དེ། རིན་
ཆེན་འབྱུང་ལྡན་ལ་དབུལ། ཡང་ཨ་ཀ་རུ་དང་གཅིག །བུ་རམ་དང་གཉིས་པོ་དེ།
ཐམས་ཅད་ལ་ནི་ཞེས་པ་དྲི་ལྔ་པོ་ཐམས་ཅད་ཀྱི་སྐྱོབས་སུ་ལྡན་པར་སྦྱར་རོ། །ཤ་
ཏི་དྲི་ཞིམ་ནི་ག་པུར་དང་གཅིག །ཤ་ཏི་ཉིད་ནི་ཀ་ཀོ་ལ་དང་གཉིས། བྲག་ཞུན་
དང་གསུམ། དེ་བཞིན་ཤི་ལ་ག་ནི་ཛ་ཏི་པ་ལ་དང་བཞི་པ་དེ་ཚོ་སུ་ལ་དབུལ་ན།
འཇིག་རྟེན་མགོན་པོ་སྣང་མཐའ་ཧེ་བཛྲའི་དཀྱིལ་འཁོར་དུ་དབུལ། རྡོ་རྗེ་འཛིན་
ནི་དྲུག་པ་རྡོ་རྗེ་འཆང་གིས་རྟག་པར་གསུངས་སོ། །སྣ་ཚོགས་དྲིའི་ཁྱད་པར་ནི་
གོང་གི་དེ་རྣམས། སྣ་ཚོགས་རྡོ་རྗེ་མང་པ་ནི་ཤ་སྣ་ཚོགས་པ། དེ་སུ་ལ་དབུལ་ན།
རྟ་བདུན་རྒྱལ་པོ་ནི་དོན་གྲུབ་ཧེ་བཛྲའི་དཀྱིལ་འཁོར་དུ་དབུལ་ལོ། །ཚར་གཅོད་
248400



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བསྒྲུབ་ལ་དུས་ཀུན་ཏུ་ཞེས་པ་མངོན་སྤྱོད་ཀྱི་ལས་བསྒྲུབ་པའི་དུས་སུ་མཆོད་པ་དེ་
ཀུན་ཐམས་ཅད་དབུལ་ལོ། །ཇི་སྲིད་དྲིའི་བསྟན་ཆོས་རྒྱས་པ་ཡོད་པས་དེ་ལས་
གསུངས་པ་བཞིན་བྱའོ། །བདུག་པ་ནི་གུ་གུལ་ལམ་ཨ་ཀ་རུ་ལ་སོགས་པ་བསྲེག་
སྤོས་ཐུབ་པའོ
། །རིལ་བུ་ནི་དྲི་བསྡུས་པའི་རེང་བུ། ཕྱེ་མ་ནི་དྲི་བསྡུས་པའི་ཕྱེ་མ།
དེ་ཀུན་ནི་སྤོས་གསུམ་པོ་དེ། ཕྱག་ན་རྡོ་རྗེ་ནི་མི་བསྐྱོད་ཧེ་བཛྲའོ། །རྡོ་རྗེ་མཆོད་
པ་རབ་ཏུ་གྲགས་ཞེས་པ་དེ་རྣམས་འབུལ་བའི་དུས་གོང་ནས་འདྲ། །
ད་ནི་སྟ་གོན་དང་ཚོགས་ཀྱི་མཆོད་པའི་དུས་སུ་རྐང་སྟབས་ལག་སྟབས་ཇི་
ལྟར་བྱ་བ་ནི། དེ་ནས་བཅོམ་ལྡན་འདས་ཞེས་པ་ནས་རྡོ་རྗེ་ལས་ཕྱུང་ངོ་ཞེས་པའི་
བར་ལ་བཤད་པ་མི་དགོས། མཚོན་ཆ་དང་བཅས་ནི་དེའི་དུས་སུ་ལག་ཏུ་རྡོ་རྗེ་
དྲིལ་བུ་ཆ་གཅིག་བཟུང་སྟེ། སྒེག་བཅས་མཆོག་ནི་རུས་པའི་རྒྱན་གྱིས་བརྒྱན་པ་
ལ་ཅུང་ཟད་སྒེག་པ། རལ་བཅས་ནི་སྙིང་རྗེས་ཀུན་ནས་བསླང་པ། མཆོག་གི་
རྗེས་སྒྱུར་ཞིང་ནི་གར་དང་བཅས་པ། རྡོ་ རྗེ་གོམ་པ་བརྒྱད་ནི་གཡས་བརྐྱང་
།
གཡོན་བརྐྱང་ ཟླུམ་པོ། ས་ག །སྐྱིལ་ཀྲུང་ཕྱེད་པ། མཉམ་པོར་གནས་པ། རུས་
སྦལ་གྱི་འགྲོས། རྐང་པ་གཅིག་པ་དང་བརྒྱད་དོ། །རྡོ་རྗེ་གོམ་པ་ནི་དེའི་སྟེང་དུ་
སེང་གེ་ཀླད་པ་དང་གང་པ་ལ་སོགས་པའོ། །དེའི་དུས་སུ་ལག་པས་ནི། མེ་ཏོག་
སྙེམ་པར་རབ་སྦྱར་དང་ཞེས་པ་སྙིམ་པ་མེ་ཏོག་གིས་བཀང་ནས་འབུལ་བའི་ཚུལ་
ཏུ་བྱ། བདུག་སྣོད་འཛིན་ཚུལ་ནི་སྤོས་འབུལ་བའི་ཚུལ་དུ་བྱ། ལག་པ་གཉིས་
ཀྱིས་མར་མེའི་སྣོད་འདེགས་པའི་ཚུལ་དུ་བྱ། བྱུག་པས་ཀྱང་ནི་ཞེས་པ་དྲིས་བྱུག་
པའི་ཚུལ་དུ་བྱ། དེ་བཞིན་ལག་པས་མིག་ཚུལ་ནི་གར་ལྟེ་བར་བཅས་ནས་གྱེན་དུ་
བསྐྱོད་པ། སྐུར་བརྟེན་པ་ནི་ལག་པ་གཉིས་སྐུར་བརྟེན་པ། རྐང་པ་ཕྱོགས་སུ་
248 --401



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སྐོར་ནི་རྐང་པ་གཡས་ནས་གཡོན་དུ་སྐོར་བའི་ཚུལ་དུ་བྱ། དཀྲོལ་བ་དང་ལྡན་ནི་
མན་འཇི་རའམ་ཏིང་ཏིང་ཤགས་བརྡུང་པ། སྦྱོར་བས་སྐོར་ནི་གར་གཡས་ནས་
གཡོན་དུ་སྐོར་བ། དེ་བཞིན་སླར་ཡང་ནི་གཡས་ ནས་ གཡོན་དུ་གཡོན་ནས་
གཡས་སུ་བཟློག་ཅིང་བསྐོར། དེ་ནས་རྒྱུན་པའི་གར་བྱས་ཏེ། བསྐྱོད་པའི་གར་ནི་
ཡང་བྱའོ་ཞེས་པ་རིམ་གྱིས་ནང་དུ་འགྲོ་ཡང་རིམ་གྱིས་ཕྱིར་འགྲོ་བའོ། །
དེ་བཞིན་མདུན་དཀྲོལ་མྱུར་བའི་གར་ནི་མན་འཇི་ར་བརྡུང་ཞིང་ད་ལ་ཀྭ་
ར་ར་སྐོར་བ། བྱས་ཏེ་དཀྱིལ་འཁོར་གྱི་འཁོར་ལོ་རབ་ཏུ་བསྐོར། གྲུ་བཞི་རུ་ན་
གདེང་བྱས་ཏེ་ཞེས་པ་ཅུང་ཟད་དཀྱིལ་འཁོར་བ་ལ་ལག་པ་གཉིས་སྐེད་ པར་
བཞག་ནས་སྒེག་པའི་ཚུལ་དུ་བྱ། ཕྱིས་ནི་པད་མའི་ལག་པས་སྐོར་ནི་གང་ཟིན་
པའི་རྗེས་ལའོ། །ས་ལ་པུས་མོ་གཉིས་བཙུགས་ཏེ། ལག་ པས་མཆོད་རྟེན་འདུ་
བྱེད་ལྟ་བུ་ནི་ཐལ་མོ་སྙིང་གར་སྦྱར་ནས་དེ་ནས་སྤྱི་བོར་ཁྱེར་བའོ། །དེ་ཡང་རྒྱས་
པར་ཇི་སྲིད་གླུ་གར་བསྟན་བཅོས་སུ། མངོན་པར་བཤད་པར་བྱས་པས་དེར་ཤེས་
པར་བྱ། འོ་ན་དེ་གང་གི་ང་རྒྱལ་གྱིས་བྱ་ན། ཇི་སྲིད་རྡོ་རྗེ་སེམས་དཔའ་ནི་མི་
བསྐྱོད་ཧེ་བཛྲའི་ང་རྒྱལ་གྱིས་བྱ། རྣམ་པར་རོལ་པ་ནི་གར་གྱི་མཆོད་པའི་སྒོ་ནས་
བྱང་ཆུབ་བསྒྲུབ་བོ། །
ད་ནི་ཚོགས་ཀྱི་མཆོད་པ་ལ་སོགས་པའི་དུས་སུ་ལྷའི་རྣལ་འབྱོར་དང་ལྡན་
པས་ཕྱིའི་སྦྱིན་སྲེག་དང་ནང་གི་སྦྱིན་སྲེག་ཇི་ལྟར་བྱ་བ་བསྟན་པ་ནི། དེ་ནས་ཞེས་
པ་ནས་ཕྱུང་ངོ་ཞེས་པའི་བར་གོ་སླ། དེ་ཡང་ཚོགས་ཀྱི་དུས་སུ་རང་གི་ལྷག་པའི་
ལྷར་དམིགས་ཏེ་ཞེས་པ་དེའི་དུས་སུ་ཡི་དམ་གང་ཡིན་གྱི་བསྐྱེད་རིམ་བསྒོམ་པ།
བཟང་ པོའི་ རྒྱན་ ནི་རུས་ པའི་ རྒྱན་ གྱིས་ བརྒྱན་ པ། ཕུན་ སུམ་ ཚོགས་ པ་ ཀུན་
248 --402



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དམིགས་ནས་ཞེས་པ་ཟས་དང་བསྲེག་རྫས་ཡི་གེ་འབྲུ་གསུམ་ཡིས་བདུད་རྩིར་
བྱིན་ཡིས་བརླབ་པ། ལྟོ་བའི་གནས་སུ་བསྲེག་ཆུགས་བྱ་ནི་ཕྱིའི་མེ་ལྷའི་ལྟོ་བར་
ལྷ་དགུ་བསྒོམ་པ། ནང་དུ་ཚོགས་འཁོར་དུས་སུ་རང་ལྷར་བསྒོམས་པའི་སྙིང་གར་
མེའི་དབུས་སུ་ཧེ་བཛྲ་ལྷ་དགུའི་དཀྱིལ་འཁོར་བསྒོམས་ནས་སྦྱིན་སྲེག་འབུལ་བ།
དེ་ཡང་ལྷ་གང་ལ་དབུལ་ན། ཤར་དང་ནི་གྷོ་རི། ནུབ་ནི་བྷེ་ཏ་ལི། བྱང་ནི་
། སྨྲ་རི།
ལྷོ་ནི་ཙོ་རི་ལ་དབུལ། ཕྱོགས་སུ་གནས་པ་རྣམས་ཆེར་མཆོད་ཞེའོ། །
ལྷ་མོ་ཕྱོགས་བྲལ་ནི་མཚམས་བཞིར་གནས་པ་རྣམས་ལ། དེ་ཡང་སུ་ཀ་
སི། ཤ་བ་རི། ཙན་དྷ་ ལི། ཌོ་ བི་ ནི་ བཞི་ སྟེ་དེ་ ལྟར་ལྷ་དགུའི་ ད ཀྱིལ་ འཁོར་
བསྒོམས་ལ། ལྷག་པའི་ཚེ་ན་མཆོག་གིས་མཆོད་ཞེས་པ་ཕྱིའི་མི་ལྷའི་ལྟོ་བར་ལྷ་
དགུ་ དཀྱིལ་འཁོར་བསྒོམ། ནང་དུ་ རང་ གི་ ལྟོ་བར་ལྷ་དགུའི་ ད ཀྱིལ་ འཁོར་
བསྒོམས་ལ་བསྲེག་རྫས་ཁ་ཟས་བདུད་རྩིར་བྱིན་གྱིས་བརླབས་པ་དེ་དང་པོ་གཙོ་
བོ་ལ་དབུལ། དེ་ནས་གྷོ་རི་ལ་སོགས་པའི་ལྷ་མོ་བརྒྱད་ལ་དབུལ་བའོ། །ཡིད་ཀྱི་
མར་མེ་སྦྱར་བ་དང་ཞེས་པ་རང་གི་མགྲིན་པར་མེའི་ཕུང་པོ་བསྒོམས་ནས་ཁ་ཟས་
བདུད་རྩིར་བོརླབས་པ་དེ་ཕུལ་བས་སིགས་མ་མེས་ཚིག་དྭངས་མ་ལྷའི་ཞལ་དུ་
སོང་པས་མཉེས་པར་བསྒོམ་པའམ། ཡང་ན་ལྟོ་བའི་ལྷ་དགུ་ཁ་ཟས་བདུད་རྩིར་
བརླབས་པ་དེ་ཕུལ་བས་སིགས་མ་ཐམས་ཅད་སྐུའི་མེ་རི་ལ་ཚིག །དྭངས་མ་ལྷའི་
ཞལ་དུ་སོང་ལ་མཉེས་ཤིང་ཚིམ་པར་བསྒོམ། ཕྱིའི་ཧོ་མའི་དུས་སུ་མེ་ལྷའི་ལྟོ་བར་
ལྷ་དགུ་བསྒོམས་ནས་བསྲེག་རྫས་བྱིན་གྱིས་བརླབས་པ་དེ་ཕུལ་བས་སིགས་མ་
མེ་ལ་བསྲེགས། དྭངས་མས་ལྷ་ཐམས་ཅད་མཉེས་པ་བསྒོམ་པ་ལ་ཡིད་ཀྱིས་མར་
མེ་སྦྱར་བ་དང་ཞེས་པ་ཧོ་མའོ། །འོ་ན་ཕྱིའི་ཧོ་མ་བྱེད་པའི་དུས་ཀྱི་རྫས་གང་ཞེ་ན།
248 --403



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
སོ་བའི་འབྲས་དང་མ་ཆགས་འབྲས་ཞེས་པའི་ཚིག་བཞིའོ། །བསམ་གཏན་རྡོ་རྗེ་
བདག་གིས་བསྲེག་ནི་སྒྲུབ་པ་པོ་བདེ་སྟོང་དབྱེར་མེད་ཀྱི་རྟོགས་པ་དང་ལྡན་པའོ། །
དེ་ལ་སྔགས་ཀྱི་ཚིག་ཏུ་གྱུར་པ་ནི་འདི་རྣམས་སོ་ཞེས་སོ། །
དེ་ལ་བརྟག་པ་ཕྱི་མའི་ལེའུ་དང་པོ། གུར་བརྒྱད་པ། འདི་གསུམ་ལོག་
ནས་སྦྱིན་སྲེག་གི་ཆོ་ག་ལམ་དུ་སློང་
། དེ་ལ་དང་པོ་ཐབ་བཤམ། ཤིང་བརྩིག །
རྫས་བཤམ། ཁྲུས་དང་བྱུར་བསལ། བདག་ རང་ལྷར་བསྐྱེད། ཐབ་ཏུ་དམ་ཚིག་
མེ་ལྷ་བསྐྱེད། མེ་སྦར། མེ་མི་འཆི་བར་བྱ་བའི་ཕྱིར་མར་གྱི་དགང་ལུགས་བདུན་
ཙམ་ཕུལ་ནས། ཡེ་ཤེས་མེ་ལྷ་སྤྱན་དྲངས་ལ་གཉིས་མེད་ཏུ་བསྲེ། དབང་བསྐུར།
མཆོད་བསྟོད་བྱས་ནས། བསྲེག་རྫས་དབུལ་བ་ལ་ལུགས་གསུམ་ལས། སྔགས་
རེ་རྫས་རེ་བ་ལ་མོས་ན་འདིས་དབུལ་ལོ། །ཨོཾ་ཨག་ནེ་ཡེ་ཧཱུྃ། མར་གྱིའོ་ཞེས་པ་
ནས། ཤིང་ཨ་སྨྲའི་ལ་མ་ཞེས་པའི་བར་དུ་གཞུང་ན་གསལ་ལོ། །དེའི་དུས་སུ་མེ་
ཏོག་གི་བསྲེག་རྫས། ཙམ་པ་ཀ་ནི་མེ་ཏོག་དཀར་པོ་སྟེ་ཞི་བ་ལ་དབུལ། མྱ་ངན་
མེད་ནི་མེ་ཏོག་སེར་པོ་རྒྱས་པ་ལ། སུ་ན་ཀ་ནི་གླུ་ཤིང་གི་མེ་ཏོག་དམར་པོ་དབང་
དུ་བྱེད་པ་ལ། ཀ་ཏམ་པ་ནི་མེ་ཏོག་ནག་པོ་དགུག་པ་ལ་ཨ་ཛུ་ན་ནི་ཤིང་ལས་
སྐྱེས་པའི་མེ་ཏོག་ནག་པོ་དང་
། རོ་ཁ་བ་ཚྭ་བ་ཐམས་ཅད་མངོན་སྤྱོད་དྲག་པོའི་
དུས་སུ་དབུལ་ལོ། །ཇི་ལྟ་བུར་ན་སྙེད་པ་བཟླས་བྱས་ཏེ་ཞེས་པ་ཡི་གེ་འབྲུ་གསུམ་
གྱིས་བདེ་སྟོང་དུ་བྱིན་གྱིས་བརླབ་པའོ། །མེ་ཏོག་འདི་རྣམས་ཀྱིས་ནི་ཞེས་པ་གོང་
གི་བདེ་སྟོང་དུ་བྱིན་གྱིས་བརླབས་པའི་དེ་རྣམས་ཀྱིས་སྦྱར་སྲེག་བྱ་ཞེས་སོ། །
ཤིང་ཐོག་གི་བསྲེག་རྫས་ནི། རྒུན་འབྲུམ་ཨ་མ་པ་ན་ས་ཉིད་དང་
། ཁ་རྫུ་
ར་ཡང་ཤིང་ཐོག །ན་རི་ཀེ་ལ་ནི་ཤིང་ན་རི་ཀེ་ལ་ཡི་འབྲས་བུའོ། །དེ་གསལ་
248 -404



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབུལ་ན། དང་པོ་མེ་ལྷ་མཆོད། དེ་ནས་མེ་ལྷའི་ལྟོ་བར་ཧཱུྃ་ལས་གཞལ་ཡས་ཁང་
དེར་རིགས་བསྡུས་པ་བྱེ་ བྲག་ པ་ཅི་རིགས་པ་བསྐྱེད་ལ་སོ་སོའི་སྔགས་ཀྱིས་
དབུལ་ལོ། །འཁོར་ལོ་ལྔ་པོ་ཆོ་གའི་རིམ་པ་ཡིས་ཞེས་རིགས་བསྡུས་པའམ་བྱེ་
བྲག་པ་གང་ན་གང་གི་དཀྱིལ་འཁོར་བསྐྱེད་པའོ། །འབྲས་བུ་དེ་རྣམས་ཀྱིས་ནི་
སྦྱིན་སྲེག་བྱ་ཞེས་སོ། །དེ་ནས་ཤ་ལྔ་བདུད་རྩི་ལྔ་ཉིད་དང་ཞེས་པ་གསང་པའི་
བསྲེག་རྫས་འདི་སྒྲུབ་པ་པོས་ལོངས་སྤྱོད་ནུས་ན་དབུལ། མི་ནུས་ན་མི་དབུལ།
དེ་ཡང་སཾ་བུ་ཊ་ནས། ཇི་སྙེད་ཡེ་ཤེས་སེམས་དཔའི་ཞལ། །མི་གཙང་རྫས་ཀྱིས་
བཀང་གྱུར་ན། །དེ་ཚེ་སྡིག་པར་མ་འགྱུར་རམ་ཞེས་བཤད་པས་རང་གིས་ལོངས་
སྤྱོད་མ་ནུས་ན་དབུལ་དུ་མི་རུང་པར་གསལ། དེ་གང་ལ་དབུལ་ན། དཀྱིལ་འཁོར་
ལྔ་པོ་ནི་མི་ལྷའི་ལྟོ་བར་རིགས་བསྡུས་པའམ། བྱེ་བྲག་པ་ལྔ་པོ་གང་རུང་ཞིག་
བསྐྱེད་ནས་འབུལ་བའོ། །
དེ་ནས་ཡེ་ཤེས་ལྷ་གཤེགས་དམ་ཚིག་ ཐུགས་ ཀར་བསྡུ། བསྲེག་རྫས་
ལྷག་མ་རྣམས་སྣོད་གཅིག་ཏུ་བསྡུས་ལ་མེ་ལྷ་བསྐྱར་ཏེ་སྦྱིན་སྲེག་བྱ། དེ་ནས་ཡང་
མེ་ལྷའི་ཡེ་ཤེས་གཤེགས་དམ་ཚིག་མི་དམིགས་པར་བསྒོམ། ཐལ་ཕྱེ་སོལ་བྱེ་དང་
བསྲེག་རྫས་དམན་མ་ཆུ་བོ་ཆེན་པོར་དོར། ཕྱི་ནང་གཉིས་ཀྱི་སྦྱིན་སྲེག་བྱས་པ་ལ་
ཕན་ཡོན་དཔག་ཏུ་མེད་པ་གུར་ལེའུ་བཅུ་བཞི་པ་ནས་བཤད་བྱ་བ་དེ་འདི་ལ་
དགོངས་གསུངས། འདི་ཡིས་ནི་ཕྱི་ནང་གཉིས་ཀྱི་སྦྱིན་སྲེག་གིས། རྡོ་རྗེ་ཅན་ནི་
མི་བསྐྱོད་ཧེ་བཛྲ་མཉེས་པར་འགྱུར། ཡེ་ཤེས་མེ་ལྷ་མཉེས་པར་འགྱུར། རྒྱལ་བ་
རྟག་པ་ནི་རྣམ་སྣང་མཉེས། གསེར་གྱི་འོད་ནི་རིན་འབྱུང་། པད་མ་གར་དབང་ནི་
སྣང་མཐའ། རྟ་མཆོག་བདག་པོ་ནི་དོན་གྲུབ་མཉེས་པར་འགྱུར། དེར་མ་ཟད་
248 -405



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེའི་འཁོར་ན་གནས་པའི་ཚངས་པ་བརྒྱ་བྱིན་ལའོ། །
ས་ལྷ་ཆེན་པོ་བརྒྱད་མཉེས། ཟླ་བ་དང་ཉི་མ་དང་གཟའ་ཆེན་པོ་བརྒྱད་
མཉེས། དེ་བཞིན་དུ་ས་དང་ནི་སའི་ལྷ། ཞགས་པ་འཛིན་པ་ནི་ཆུའི་ལྷ། དེ་བཞིན་
ནོར་སྦྱིན་ནི་གནོད་སྦྱིན། ཁྲག་འཐུང་ནི་སྲིན་པོ། ཆོས་རྒྱལ་ནི་ཆོས་སྐྱོང་པའི་རྒྱལ་
པོ་ཆེན་པོ་བཞི། ཀླུ་དང་དྲི་ཟ་ལ་མིན་དང་
། སུམ་ཅུ་རྩ་གསུམ་གནས་རྣམས་དང་
ཞེས་པ་ནས། ལྕུག་མ་སྡོང་བུ་སྦྱར་མ་ལ་སོགས་ཞེས་པའི་བར་དུ་མཉེས། དེར་མ་
ཟད་འདས་པའི་ལྷ་ས་དང་པོ་ནས་བཅུ་པའི་བར་གྱི་ལྷ། ས་དགའ་བ་ལ་གནས་
རྣམས་དང་ཞེས་པ་ནས། མགོན་པོ་ས་བཅུ་ཞེས་པའི་བར་དུ་མཉེས། འཕགས་པ་
ནི་ཉན་ཐོས་ཀྱི་ཚོགས་མཉེས། གང་ཟག་ནི་སྐྱེས་བུ་ཟུང་བཞི་ཡ་བརྒྱད་མཉེས།
རྫོགས་སངས་ནི་ཞི་ཁྲོའི་ཚོགས། ཉན་ཐོས་ནི་དགྲ་བཅོམ་པའི་ཚོགས་ཐམས་ཅད་
མཉེས། རྭ་དང་ནི་རང་སངས་རྒྱས། རལ་གྲིའི་གཟུགས་ཉིད་ནི་རིག་འཛིན་པའི་
དངོས་གྲུབ་མཉེས་པ་ཐམས་ཅད་མཉེས། དེར་མ་ཟད་ན་སོང་གསུམ་དུ་སྐྱེས་པའི།
དམྱལ་བ་ཡི་དྭགས་བྱོལ་སོང་དང་ཞེས་པ་དེ་རྣམས་ ཀྱི་ཉོན་མོངས་པ་ཞི་ནས་
མཉེས། ལྷ་དང་ལྷ་མིན་མི་མིན་ལ་སོགས་པ་མཉེས། དེ་རྣམས་གང་གིས་མཉེས་
ན། སྦྱིན་སྲེག་ཆོ་གས་དེ་རྣམས་མགུ་བར་གྱུར་ཏེ། དེ་བཞིན་ནི་སྦྱིན་སྲེག་གིས་
མགུ་བ་དེ་བཞིན་དུ། ཚོགས་ཀྱི་འཁོར་ལོས་ཀྱང་མཉེས་སོ། །ཡེ་ཤེས་ཆེན་པོ་ནི་
ནང་གི་སྦྱིན་སྲེག་གིས་ཡེ་ཤེས་ཀྱི་ཚོགས་རྫོགས། བསོད་ནམས་ཞེས་པ་ཕྱིའི་སྦྱིན་
སྲེག་གིས་བསོད་ནམས་ཀྱི་ཚོགས་རྫོགས་པའོ། །ཆུ་བོ་འཛིན་པ་ནི་ཡོན་ཏན་ཟད་
མི་ཤེས་པར་འབྱུང་བའོ། །ཞེས་བྱ་བའི་ཏིང་ངེ་འཛིན་ཏོ། །
ད་ནི་ཚོགས་ཀྱི་མཆོད་པ་ལ་སོགས་པའི་དུས་སུ་ལས་ཀྱི་ཕྱག་རྒྱ་ལ་སྦྱོར་
24 ཡཡ406



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བ་བྱས་པས་ཕྱག་རྒྱ་ཆེན་པོ་མཆོག་འགྲུབ་པར་བསྟན་པ་ནི། དེ་ནས་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་རྗེས་སུ་ཆགས་པ་རྡོ་རྗེ་ཞེས་བྱ་བའི་ཏིང་
ངེ་འཛིན་ལ་སྙོམས་པར་ཞུགས་ཏེ། དམ་ཚིག་གི་མཆོད་པ་ནི་སྙོམས་འཇུག་བྱེད་
པ་ལས་མི་འདའ་བས་སོ། །རྡོ་རྗེ་སེམས་པར་བསྐྱེད་བྱས་ལ་ཞེས་པ་རང་མི་
བསྐྱོད་ཧེ་བཛྲ་ལས་རྒྱ་མ་མ་ཀིར་བསྐྱེད་པ། རྡོ་རྗེ་པད་མ་བསྒོམ་པར་བྱ་ཞེས་པ་རྡོ་
རྗེ་པད་མ་བྱིན་གྱིས་བརླབ་པའོ། །རྡོ་རྗེ་པད་མ་བྱིན་གྱིས་བརླབ་པའི་ཏིང་ངེ་
འཛིན་གུར་ལེའུ་བཅུ་བཞི་པ་ན་ཡོད་བྱ་བ་དེ་འདི་ཡིན་ནོ། །
འོ་ན་བྱིན་གྱིས་བརླབ་ལུགས་ཇི་ལྟར་བརླབ་ཞེ་ན། དེའི་སྣ་རྩེར་རང་གི་
ཡིག་དང་པོ་ཡུམ་གྱི་གསང་གནས་སྟོང་པར་བསྒོམ། ཧྲིས་པད་མ་བསྐྱེད། ཨས་
པད་མའི་ཟེ་འབྲུ་བྱས་དེ་གོང་གི་པད་མའི་རྒྱས་བཤད། རྡོ་རྗེ་བཤད་པས་ཡིད་
བཞིན་ནོར་བུར་དེ་བཞིན་ཨོཾ་ཞེས་པ་ཡབ་གྱི་གསང་གནས་སྟོང་པར་བསྒོམ། ཧཱུྃ་
གིས་རྡོ་རྗེ་བསྐྱོད། ཨོཾ་གྱིས་རྡོ་རྗེ་ནོར་བུ་བྱ་བའོ། །དེ་ལྟར་བྱས་པས། ཡེ་ཤེས་
རབ་ཏུ་མི་གཏོང་ཕྱིར་ཞེས་པ་བྱང་སེམས་ཐིག་ལེ་མི་འཕོ་དེ་མ་འཕོས་པས་དོན་
དམ་མི་འཕོ་བའོ། །ནོར་བུའི་བུ་གར་ཕཊ་ཡིག་སྟེ་ཞེས་པ་རྡོ་རྗེ་དང་པད་མ་གཉིས་
ཀའི་བུག་པ་ཕཊ་སེར་པོས་བཀག་པར་བསྒོམ། དེའི་སྔགས་བརྟག་པ་ཕྱི་མའི་
ལེའུ་བཅུ་གཉིས་པ་ན་ཡོད། ཕྱག་རྒྱའི་ཆོ་ག་འདི་ཡིས་ནི་ཞེས་པ་རྡོ་རྗེ་པད་མ་བྱིན་
གྱིས་བརླབ་པའོ། །རྫོགས་སངས་རྒྱས་ཀྱི་རོལ་པ་མཛོད་ནི་ལས་ཀྱི་ཕྱག་རྒྱ་དང་
སྙོམ་པར་ཞུགས་པ་བྱས་བྱང་སེམས་རྡོ་རྗེ་ནོར་བུའི་རྩེ་མོར་ཕབ་དེ་ལུས་ཀྱི་འཁྲུལ་
འཁོར་དྲུག་གིས་བཟུང་
། དེ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཉམས་
མྱོང་རྒྱུད་ལ་སྐྱེ་བ་དེ་ལ་བྱའོ། །ཡང་རྡོ་རྗེ་སེམས་པར་གནས་བྱ་སྟེ་ཞེས་པ་རང་མི་
248 ས་པས407



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧)
བསྐྱོད་ཧེ་བཛྲར་བསྒོམ། རང་གི་ལྷག་པའི་ལྷ་སྦྱར་ཞེས་པ་ལས་རྒྱ་མ་མ་ཀིར་
བསྐྱེད་ལ། གོང་གི་རྡོ་རྗེ་པད་མ་བསྒོམ་པར་བྱ་ལ་སོགས་པའི་ཚིག་བདུན་པོས་རྡོ་
རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱས་ལས་རྒྱ་ལ་བརྟེན་ཀུན་རྫོབ་
བྱང་སེམས་རྡོ་རྗེ་ནོར་བུའི་རྩེ་མོར་ཕབ་དེ་ལ་བརྟེན་ནས་དོན་དམ་ཟག་པ་མེད་
པའི་ཉམ་མྱོང་རྒྱུད་ལ་སྐྱེ་བ་ལ། ཕྱག་རྒྱ་ཆེན་པོའི་གནས་འདུག་ན་ཞེས་པ་ལྷན་
ཅིག་སྐྱེས་པའི་ཉམས་མྱོང་
། ས་རྣམས་ཐམས་ཅད་རབ་འགྲུབ་འགྱུར་ནི་དེ་ཡང་
ནས་ཡང་དུ་བསྒོམས་པས་ས་དང་པོ་ནས་བཅུ་པའི་བར་དུ་ལྷན་ཅིག་སྐྱེས་པའི་ཡེ་
ཤེས་སུ་འགྲུབ་པར་འགྱུར་རོ། །
ཤཱཀྱ་སེང་གེར་གནས་བྱས་ནི་རང་རྣམ་པར་སྣང་མཛད་དུ་བསྒོམ། རང་གི་
ལྷག་པའི་ལྷ་སྦྱར་ནི་ལས་རྒྱ་སྤྱན་མར་བསྐྱེད་ལ། དེ་ལ་ཡང་རྡོ་རྗེ་པད་མའི་ཚིག་
བདུན་གྱིས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་ནི། ལས་ཀྱི་
ཕྱག་རྒྱའི་གནས་འདུག་ནས་ཞེས་པ་ལས་རྒྱ་དང་སྙོམས་འཇུག་བྱས་པས་ཀུན་
རྫོབ་བྱང་སེམས་ལ་བརྟན་ནས་དོན་དམ་བདེ་སྟོང་ལྷན་ཅིག་སྐྱེས་པའི་ཡེ་ཤེས་
རྒྱུད་ལ་སྐྱེ་བ་ལ་བྱའོ། །དེ་ཡང་ནས་ཡང་དུ་བསྒོམས་པས། ཀུན་གྱི་རྒྱལ་བ་ཐོབ་
པར་འགྱུར་ཞེས་པ་དྲུག་པ་རྡོ་རྗེ་འཆང་རྣམ་པར་སྣང་མཛད་དུ་སངས་རྒྱ་བར་
འགྱུར་རོ། །རང་གི་ལྷག་པའི་ལྷ་སྦྱོར་ནི་མ་གང་ཞེ་ན། རྡོ་རྗེ་གཟི་བརྗིད་ཏིང་ངེ་
འཛིན་ལྡན་ནི་རང་རིན་འབྱུང་དུ་བསྒོམ། དམ་ཚིག་ཕྱག་རྒྱ་རབ་སྦྱོར་ནི་ལས་རྒྱ་
སྒྲོལ་མར་བསྐྱེད། དེ་ལ་ཡང་རྡོ་རྗེ་པད་མ་བསྒོམ་པར་བྱ་ཞེས་པའི་ཚིག་བདུན་
གྱིས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱས་པས་ཟག་པ་མེད་
པའི་ཉམས་སྐྱེ། དེ་ཡང་ནས་ཡང་དུ་བསྟན་པར་བྱས་པས། ས་གསུམ་པོ་རྣམས་
248 -408



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འགྲུབ་པར་འགྱུར་ཞེས་པ་ས་འོག །ས་སྟེང་། ས་བླ་གསུམ་ལྷན་ཅིག་སྐྱེས་པའི་ཡེ་
ཤེས་སུ་འགྲུབ་པར་འགྱུར་ཏེ་དྲུག་པ་རྡོ་རྗེ་འཆང་རིན་འབྱུང་ཧེ་བཛྲར་སངས་རྒྱས་
པའོ། །ཡང་རང་གི་ལྷག་པའི་ལྷ་སྦྱོར་ཞེས་པ་ལྷ་གང་ཞེ་ན། པད་མ་གར་གྱི་དབང་
ཕྱུག་བདག་ཞེས་པ་རང་སྣང་བ་མཐའ་ཡས་སུ་བསྒོམ། ཆོས་ཀྱི་ཕྱག་རྒྱར་རབ་
གནས་ན་ཞེས་པ་ལས་རྒྱ་གོས་དཀར་མོར་བསྐྱེད། དེ་ལ་ཡང་རྡོ་རྗེ་པད་མ་བསྒོམ་
པར་བྱ་ཞེས་པ་ལ་སོགས་པས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་
བྱས་པས་ཟག་མེད་བདེ་སྟོང་གི་ཉམས་སྐྱེ། དེ་ཡང་ནས་ཡང་དུ་བརྟན་པར་བྱས་
པས། རྡོ་རྗེ་ཆོས་སུ་འགྲུབ་པར་འགྱུར་ཞེས་པ་དྲུག་པ་རྡོ་རྗེ་འཆང་སྣང་མཐའ་ཧེ་
བཛྲར་འགྱུར་ཞེའོ། །
ཡང་ རང་གི་ལྷག་ པའི་ལྷ་ སྦྱོར་ཞེས་པ་ལྷ་གང་ཞེ་ན། རྟ་མཆོག་ཏུ་ནི་
གནས་བྱ་སྟེ་ཞེས་པ་རང་དོན་ཡོད་གྲུབ་པར་བསྒོམ། དམ་ཚིག་ཕྱག་རྒྱ་རབ་སྦྱོར་
ནི་ལས་རྒྱ་སྒྲོལ་མས་བསྐྱེད། དེ་ཡང་རྡོ་རྗེ་པད་མ་བསྒོམ་ པར་ བྱ་ཞེས་པ་ལ་
སོགས་པས་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་བྱས་པས་ལས་རྒྱ་
ལ་བརྟེན་པའི་བདེ་སྟོང་གི་ཉམས་དེ་ཡང་དང་ཡང་དུ་བརྟག་པར་བྱས་པས། སྒྲོལ་
མའི་དངོས་གྲུབ་འགྲུབ་པར་འགྱུར་ཞེས་པ་དོན་གྲུབ་ཧེ་བཛྲའི་བདག་ཉིད་དུ་
བསྒོམས་ན། དྲུག་པ་རྡོ་ རྗེ་ འཆང་དོན་གྲུབ་ཧེ་བཛྲར་མངོན་པར་རྫོགས་པར་
སངས་རྒྱས་པར་འགྱུར་རོ། །
ད་ནི་ཚོགས་ཀྱི་འཁོར་ལོ་དང་ས་གཞི་གཟུང་པའི་དུས་སུ་རྐང་སྟབས་
ལག་སྟབས་གླུ་གར་གྱི་མཆོད་པ་ཇི་ལྟར་བྱ་བ་ནི། དེ་ན་བཅོམ་ལྡན་འདས་ནས།
རྡོ་རྗེ་ལས་བྱུང་ངོ་ཞེས་པའི་བར་ལ་བཤད་པ་མི་དགོས། དེ་ཡང་སྟ་གོན་གྱི་དུས་
248 --409



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
སུ་སློབ་དཔོན་དཀྱིལ་འཁོར་གྱི་དབུས་སུ་ལྷའི་ང་རྒྱལ་དང་ལྡན་པ་ལ། སློབ་མས་
ཕྱོགས་བཞི་ནས་མཆོད་བསྟོད་གསོལ་བ་བཏབ་པ་དང་། འཁོར་གྱི་ལྷ་ཞལ་ལམ་
ཐུགས་ཀར་བསྡུས་ནས། ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་མིག་
རྐང་བྱིན་གྱིས་བརླབས་ནས། བྱང་ཤར་མཚམས་སུ་སོང་ལ་བགེགས་ལ་བཀའ་
བགོ་བ་བྱས་ནས། དཀྱིལ་འཁོར་གྱི་བགེགས་བསལ་བའི་རིམ་པ་ནི་སྤྲོས་པ་ལ་
དགའ་ན་འདི་བཞིན་དུ་བྱ་གསུང་
། དེ་ལ་དང་པོ་རྐང་པའི་འོག་ཏུ་རྡོ་རྗེ་རྩེ་གསུམ་
པའམ་རྩེ་པ་བསམས་ལ། དང་པོ་དཀྱིལ་འཁོར་སྐོར་བ་ལན་གསུམ་ཙམ་བྱ་དེ་
ནས། རྡོ་ རྗེ་གོམ་པ་ནི་ད ཀྱིལ་འཁོར་གྱི་དབུས་སུ་སྐྱིལ་ཀྲུང་ཕྱེད་པ། གཡས་
བརྐྱང་པ་ནི་ཤར་དུ། གཡོན་བརྐྱང་པ་ནི་ལྷོར། ཟླུམ་པོ་ནུབ་ཏུ། སྣ་མཆོད་པ་ནི་
བྱང་དུ་ས་ ག །དེ་ནས་དཀྱིལ་འཁོར་གྱི་དབུས་སུ་རྐང་ པ་གཉིས་མཉམ་པར་
གཤིབ་ཀྱིས་གནས་པ་དང་
། རུ་སྦྲུལ་གྱི་ཐབས་ནི་ཏ་ཐ་ག་ཏ་ར་ཀྲི་ཏ་ན་ར་དཀྱིལ་
འཁོར་གྱི་དབུས་སུ་རྐང་ལག་བསྐུམ་མེ་བ་རུས་སྦལ་འདྲ་བ་བྱ་ཟེར། ནཱ་རོ་པ་རྐང་
པ་གཅིག་གི་བོལ་གྱི་སྟེང་དུ་གཅིག་བཞག་པ་ལ་བཞེད། བུང་པ་འདྲ་བའི་ཐབས་
ནི་ཏ་ཐ་ག་ཏ་ར་ཀྲི་ཏ་གཡས་པའི་སླ་ལ་གཡོན་པའི་ཐལ་བཞག་པ་ལ་འདོད། ནཱ་
རོ་པ་ལག་པ་གཉིས་རྒྱབ་ཏུ་ཐལ་མོ་སྦྱར་ནས་ཕྱི་འགྲོས་བྱེད་པ་ལ། རྒྱ་མཚོའི་
རླབས་ནི་རྐང་སྟབས་ལག་སྟབས་དྲག་ཏུ་བསྐྱོད་པ། རི་བོ་འདེགས་པའི་ཐབས་ནི་
ལུས་བསྲང་ནས་མིག་གྱེན་ལ་འདེགས་པའོ། །རོལ་པས་འཕེན་པ་ནི་སྒེག་པ་དང་
བཅས་པ་ལ་ཅུང་ཟད་ཁྲོ་བོ་རྣམས་ནི་རྐང་སྟབས་མ་ཡིན་ཏེ་ལག་པའི་གར་ཞེས་
སོ། །ལག་པས་དེའི་དུས་སུ་རྡོ་རྗེ་འཕྱར་བ་ཚུལ་ནི་དབུས་སུ་བྱ། འཁོར་ལོ་འཕྱར་
བའི་ཚུལ་ནི་ཤར་དུ། རིན་པོ་ཆེ་འཕྱར་བ་ནི་ལྷོར། པད་མ་འཕྱར་བ་ནི་ནུབ་ཏུ།
248 --410



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
རལ་གྲི་འཕྱར་བའི་ཚུལ་ནི་བྱང་དུ། འདི་རྣམས་ཐམས་ཅད་དབུས་སུ་བྱའོ། །
མདུང་འཕེན་པ་ནས། རལ་གྲི་ཕྲུག་གུ་འདབས་པའི་བར་གཞུང་གསལ།
དབྱིག་པ་བཀྲ་བོ་ནི་དགྲ་བོ་ཟེར་དྲག་པོ་ཟེར། མདུང་རྩེ་གཅིག་པ་འཕེན་པའི་
ཚུལ་དུ་བྱ། མཚོན་རྩེ་གཅིག་པ་ནི་རྨ་བྱའི་སྒྲོ་ཆུན་པོ་ཆེན་པོའི་གསེབ་ཏུ་རལ་གྲི་
རྣོན་པོ་མང་པོ་བཙུགས་ནས་རྒྱབ་པས་རྨ་མང་པོ་འོང་པ་ཡོད་དེ་ལྟ་བུ་འཕེན་པའི་
ཚུལ་བྱ། གར་སྔོན་དུ་འགྲོ་བས་མེ་ཏོག་འཐོར་བ་ལ་སོགས་པའི་ཚིག་བཞི་གཞུང་
གསལ། སྒེག་པ་ལྟ་བུ་ནི་ལག་པ་གཉིས་སྐུར་བརྟེན་པ། འཕྲེང་བ་ལྟ་བུ་ནི་རིན་པོ་
ཆེའི་འཕྲེང་བ་འདྲེན་པའི་ཚུལ། གླུའི་ཚུལ་ལྟ་བུ་ནི་པི་ཝང་གི་རྒྱུད་བསྒུལ་བའི་
ཚུལ་བྱ་གར་བྱེད་པ་ལྟ་བུ་ནི་གར་ལྟེ་བར་བཅས་ནས་སྤྱི་བོར་ཁྱེར་བ། ལག་པས་
གླིང་བུ་འབུད་པ་ལྟ་བུ་ནི་ཏ་ཐ་ག་ཏ་ར་ཀྲི་ཏ་ལག་པ་གཉིས་ཁུ་ཚུར་བཅངས་ནས་
མཛུབ་མོ་གཉིས་ཁོ་འགྲམ་གཉིས་སུ་འཇོག་པ་ལ་འདོད། ལག་པ་པི་ཝང་སྒྲེང་པ་
ནི་སྔར་བཞིན་ནོ། །ལག་པ་ཕན་ཚུན་དུ་རོལ་མོའི་རྫ་རྔ་རུང་པའི་ཚུལ་དུ་བྱ། ལག་
པ་རྐེད་རྔ་རྡུང་པ་ནི་ཅང་ཏེའུ་འོ། །དེ་རྣམས་ནི་རྐང་པའི་མ་ཡིན་དེ་ལག་པའི་གར་
རོ། །
དེའི་དབུས་སུ་རྐང་ པ་རྡོ་ རྗེའི་སྐྱིལ་མོ་ཀྲུང་དང༌
། སེམས་ དཔའི་དང་།
པད་མའི་འདུག་སྟངས་དང་
། བཟང་པོའི་དང༌། སྐྱིལ་ཀྲུང་ཕྱེད་པའི་དང་
། བཀྲ་
ཤིས་ཀྱི་འདུག་སྟགས་ནི་ལུས་ཀྱི་དེ་བ། བདུད་མེད་པའི་བཀོད་པ་ནི་ཅི་ལ་ཟེར་
མི་ཤེས་གསུངས། དེའི་དུས་སུ་སྒེག་པའི་ཉམས་ཞེས་པ་ནས། སྙིང་རྗེའི་ཉམས་
དང་ཞེས་པའི་བར་དུ་ཞལ་རེ་རེ་ལ་ཉམས་དགུ་དགུ་ཚང་ལས་མི་གསུངས་ཏེ་
གཞུང་གསལ། དེའི་དུས་སུ་ངག་ཏུ་རྡོ་རྗེ་གླུ་བླང་པ་ནི། དྲུག་ལན་གྱི་རྗེས་སུ་འགྲོ་
248 མཡཔ413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བའི་གླུ་ནི་ཤ་ཤ་ནས་འདྲེན་པའོ། །
དྲང་སྲོང་གི་རྗེས་སུ་འགྲོ་བའི་གླུ་ནི་ར་རཱ་ནས་འདྲེན་པ། ས་འཛིན་གྱི་རྗེས་
སུ་འགྲོ་བའི་གླུ་ནི་གྷ་གྷ་ནས་འདྲེན། བར་མའི་རྗེས་སུ་འགྲོ་བའི་གླུ་ནི་མ་མཱ་ནས་
འདྲེན། ལྔ་པའི་རྗེས་སུ་འགྲོ་བའི་གླུ་ནི་པ་པཱ་ནས་འདྲེན། གློ་གསལ་བའི་རྗེས་སུ་
འགྲོ་བའི་གླུ་ནི་དྷི་དྷི་ནས་འདྲེན། འཁོར་ཉན་གྱི་རྗེས་སུ་འགྲོ་བའི་གླུ་ནི་ནས་
འདྲེན་ཏེ་ནི་ནི་ཞེས་ལེན། འཇུག་ལ་དཀྱིལ་འཁོར་བྱེད་པ་ནི་ས་ཀི་རི་པ་ཏ་ནི་ཞེས་
ལེན། མྱུར་བར་རབ་ཏུ་ཕྱེ་བ་ནི་གྲིམས་པར་ལེན། དྲག་པོར་རབ་ཏུ་ཕྱེ་བ་ནི་དང་
པོ་ད ཀྱིལ་འཁོར་ལ་ཕྱིས་ཇེ་དྲག་ཇེ་དྲག་ལེན་པ། ལྷུག་པར་རབ་
པར་རབ་ཏུ་ཕྱེ་ནི་ཚིག་
གཅིག་གིས་ཁ་བསྐངས་ནས་ལེན་པའོ། །
ཕྱེ་བཅག་པར་རབ་ཏུ་ཕྱེ་བ་ནི་མཐོ་དམན་ཅན་དུ་ལེན་པ་རྨེན་ཅན་གྱི་གླུ་
ལྟ་བུ་གསུངས། དེ་རྣམས་རྣམ་པར་བསྲེས་པ་ནི་རིང་པོ་དང་ཕྱེད་བཅག་གཉིས་
བསྲེས་ནས་ལེན་པ། ཆགས་པ་གཉིས་མངོན་པར་འདུ་བྱས་པ་ནི་དང་པོ་ཡི་གེ་
གཉིས་ཙམ་བརྗོད་ནས་ཕྱིས་གཅིག་ལ་ནར་གྱིས་ཐེན་པ། གྲེ་ཕུགས་འབའ་ཞིག་
ཙམ་དུ་ བསྡམས་ཏེ་མནན་ པ་ ནི་ ཨ་ ཨཱ་ ཞེས་ པ་ དང་། སྐན་ འབའ་ཞིག་ ཙམ་
བསྡམས་ཏེ་མནན་པ་ནི་ཨུ་ སྤུ་ནས། ལྕེ་མནན་པ་ནི་ན་ནའམ་དྷ་དྷ་ནས། སོ་
མནན་པ་རྣམས་ནི་ཞེས་པ་ཏི་ཏི་ནས་སོ། །གླུའི་གར་རོ་ཞེས་སོ། །འོ་ན་དེ་རྣམས་
དུས་ནམ་བྱ་ཞེ་ན། ས་གཞི་ཡོངས་སུ་འཛིན་དུས་སུ་ཞེས་པ་སྟ་གོན་གྱི་དུས་སུ་
བྱའོ། །ཚོགས་ཀྱི་མཆོད་པའི་དུས་སུ་བྱ། དམ་ཚིག་ནི་གླུ་གར་གྱི་མཆོད་པ་བྱེད་པ་
ལས་མི་འདའ་བས། འདི་ནི་རབ་བསྐུལ་ཏེ་ནི་གླུ་གར། འདི་ནི་དམ་ཚིག་བླ་མེད་
ནི་གླུ་གར་གྱི་མཆོད་པའི་གོང་ན་གཞན་མེད་ཞེའོ། །ཡེ་ཤེས་རྡོ་རྗེ་ཅན་གྱིས་བྱ་ནི་
248-412



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
མི་བསྐྱོད་དགྱེས་པ་རྡོ་རྗེའི་ང་རྒྱལ་གྱིས་བྱ་ཞེས་པའོ། །
ད་ནི་མེ་ཏོག་ལ་སོགས་པ་ཕྱིའི་མཆོད་པ་སྔོན་དུ་འགྲོ་བས་རྡོ་རྗེ་དྲིལ་བུ་
བླང་ཞིང་དེ་བཟུང་པའི་སྔགས་ནི། མཆོད་པ་འདི་ལ་བཤམ་ཐབས་གུར་ལེའུ་
བརྒྱད་པ་ན་ཡོད། མཆོད་ཡོན་ཞབས་བསིལ་སྔོན་དུ་འགྲོ་བས། མེ་ཏོག་དབུལ་
བའི་དུས་སུ། །མེ་ཏོག་བཟང་པོ་མཛེས་ཤིང་གཙང་
། །གཙང་མའི་གནས་སྐྱེས་
འདི་རྣམས་ནི། །བདག་ནི་གུས་པས་འབུལ་ལགས་ཀྱིས། སོ་སོར་བཞེས་ཏེ་རབ་
དགྱེས་མཛོད་ཞེས་པ་དང་
། ཨོཾ་བཛྲ་པུཥྛ་ཨ་ཧཱུྃསྭཱ་ཧཱ། ཞེས་པས་མེ་ཏོག་དབུལ།
དེ་བཞིན་དུ་ཡིད་དགའི་སྙིང་པོ་གཤམ་དུ་དྷུ་པེས་བདུག་སྤོས། དམར་གསལ་གྱི་
གཤམ་དུ་ཨ་ལོ་ཀེས་མར་མེ། གཙང་ཞིང་བཟང་ལའི་གཤམ་དུ་གནྡྷེས་དྲི་ཆབ།
ཞལ་ཟས་དྲི་ཆབ་ལ་བསྒྲེས་ཏེ་ནི་ཝི་ཏེ་གདགས་གསུངས།
དེ་ནས་རྡོ་རྗེ་དྲིལ་བུ་བླང་པའི་སྔགས་ནི། ཨོཾ་བཛྲ་གནྡྷེ་ཨ་ཞེས་པས་དྲིལ་
བུ་ཤེས་རབ་ཀྱི་རྟོགས་པ་དང་ལྡན་པས་ལག་པ་གཡོན་དུ་གཟུང་བའི་སྔགས་སོ། །
ཨོཾ་མ་ཧ་བཛྲ་ཧཱུྃ་ཞེས་པས་རྡོ་རྗེ་ཐབས་ཀྱི་རྟོགས་པ་དང་ལྡན་པས་ལག་པ་གཡས་
སུ་གཟུང་བའི་སྔགས་སོ། །དེ་ནས་བསྟོད་པ་བྱེད་པ་ལ་བསྟོད་པ་རྒྱས་པ་ གུར་
ལེའུ་བཅོ་ལྔ་པ། བསྡུས་པའི་ལེའུ་བརྒྱད་པ། ཤིན་ཏུ་བསྡུས་པ་ལེའུ་དགུ་པ་ནས་
བྱུང་བ་བཞིན་བསྟོད་པ་སྟེ་དེ་ནི་དོན་འབྲེལ་ལོ། །དེ་ལྟར་ལེའུའི་གཞུང་དེ་ལ་ཆོས་
བཅུ་བདུན་ ཡོད་དེ་གཞི་རང་བཞིན་འབྲས་བུ་གསུམ་དུ་བསྡུ་ན། གསང་བའི་
དབང་དང་ཤེས་རབ་ཡེ་ཤེས་ཀྱི་དབང་གི་ལས་ཀྱི་ཕྱག་རྒྱའི་མཚན་ཉིད་བསྟན་པ་
དང་། སྤྲོས་གཞུག་པའི་དོན་དུ་མདའ་དང་གཞུ་སྟངས་ཀྱི་མཆོད་པ། དྲིའི་མཆོད་
པ།
རོལ་མོ་སྒྲའི་མཆོད་པ། དྲིའི་མཆོད་པ། སྟ་གོན་དང་ཚོགས་འཁོར་དུས་སུ་
248-413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
རྐང་སྟབས་ལག་སྟབས་ཇི་ལྟར་བྱ་བ། ཚོགས་འཁོར་དང་ས་གཞི་གཟུང་པའི་དུས་
སུ་རྐང་སྟབས་ལག་སྟབས་གླུ་གར་གྱི་མཆོད་པ་ཇི་ལྟར་བྱ་བ་དང་དྲུག་གཞིའི་རྒྱུད་
དུ་བསྡུ། ཁྲོ་བོ་བཅུའི་སྲུང་བའི་དབུས་སུ་རིགས་བསྡུས་པའི་དཀྱིལ་འཁོར་བསྒོམ་
པ་དང་། བླ་མའི་བྱིན་རླབས་འཕོ་ཞིང་བྱིན་རློབས་བསྒོམ་པ། ཐ་མལ་གྱི་ཞེན་པ་
བཟློག་པའི་དོན་དུ་བསྐྱེད་རིམ་དྲིས་ལན་གྱིས་བསྟན་པ། ཧཾ་དེ་ཉིད་ལ་ཡན་ལག་
བཏགས་པ་ལྷ་ཐམས་ཅད་གཅིག་ཏུ་བསྡུས་པ་རྡོ་རྗེ་འཆང་གི་ས་བོན་དུ་བསྟན་པ།
དེ་ལ་འཁོར་ཐམས་ཅད་ཀྱིས་ཆེད་དུ་བརྗོད་པ། ཚོགས་མཆོད་ལ་སོགས་པའི་
དུས་སུ་ལྷའི་རྣལ་འབྱོར་དང་ལྡན་པས་ཕྱི་ནང་གི་སྦྱིན་སྲེག་ཇི་ལྟར་བྱ་བ། དེའི་
དུས་སུ་ལས་རྒྱ་ལ་སྦྱོར་བ་བྱས་པས་ཕྱག་རྒྱ་ཆེན་པོ་མཆོག་འགྲུབ་པར་བསྟན་པ།
མེ་ཏོག་ལ་སོགས་པ་ཕྱིའི་མཆོད་པ་སྔོན་དུ་འགྲོ་བས་རྡོ་རྗེ་དྲིལ་བུ་བླང་ཞིང་དེ་
གཟུང་བའི་སྔགས་དང་བརྒྱད་རང་བཞིན་གྱི་རྒྱུད་དུ་བསྡུ། ཐུན་མོང་གི་དངོས་
གྲུབ་གཙོར་བསྒྲུབ་པ། ཁ་སྦྱར་དབྱེ་བའི་ཆོ་ག །འཇམ་པ་རྡོ་རྗེ་ཡན་ལག་མེད་
པས་བུ་མོ་དགུག་པའི་སྒྲུབ་ཐབས་དང་གསུམ་འབྲས་བུའི་རྒྱུད་དུ་བསྡུའོ། །
ད་ནི་ལེའུའི་མཚན་བསྟན་པ་ནི། དངོས་པོ་སྣ་ཚོགས་རྣམ་པར་བརྟག་པ་
ནི་མཆོག་དང་ཐུན་མོང་གི་དངོས་གྲུབ་བསྒྲུབ་པའོ། །ལེའུ་ནི་པ་ཏོ་ལ་ གཞུང་
གཅོད་ཅིང་སྐྱོང་བའོ། །བཅུ་བཞི་ནི་གྲངས་ཀྱི་གནས་གཞན་ནོ། །ཟླ་བའི་སྒྲོན་མ་
ལས་ལེའུ་བཅུ་བཞི་པའོ།།
།།
ལེའུ་བཅོ་ལྔ་པ་འདི་ལ་གསུམ་ལས། སྡུད་པ་པོས་མཚམས་སྦྱར་བ་ནི། དེ་
ནས་ནི་ལེའུ་བཅུ་བཞི་པའི་འོ། །རྒྱལ་པོ་རྡོ་རྗེ་འཛིན་ནི་སྟོན་པ། རྣལ་འབྱོར་མ་ནི་
འཁོར། རྡོ་རྗེ་གུར་གྱི་རྒྱུད་འདིར། སངས་རྒྱས་ཀུན་ནི་ཏ་ཐཱ་རིགས་རྣམ་པ་ལྔ།
248-414



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སངས་རྒྱས་ནི་ཞེས་པ་བྱང་ཆུབ་སེམས་དཔའི་ཚོགས་སོ། །དེ་རྣམས་ལ་གསུང་
འདི་སྐད་ཅེས་གསུངས་ཞེས་སོ། །
ལེའུའི་གཞུང་དངོས་ལ་ཆོས་བཅུ་ལས། དང་པོ་བསྐྱེད་རིམ་ལས་ཚོགས་
དང་བཅས་པ། དེ་ལ་བཞི་ལས་དང་པོ་ཧེ་རུ་ཀ་གསུམ་གྱི་སྐུ་མདོག་དང་ཕྱག་
མཚན་བསྟན་པ་ནི། བརྟག་པ་དང་པོའི་ལེའུ་གསུམ་པའི་ཧེ་རུ་ཀ་ཞལ་གཅིག་ཕྱག་
གཉིས་པ་ཕྱག་བཞི་པ་ཕྱག་དྲུག་པ་གསུམ་གྱི་མི་གསལ་བ་གསལ་བ་ཞིག་འདི་
ནས་སྟོན། ཕྱག་གཉིས་པ་ལ་ཞལ་གཅིག་པ་ནི་ཐུགས་ཀྱི་ཧེ་རུ་ཀའོ། །རྡོ་རྗེ་སྐྱེ་
གནས་རང་བཞིན་ཅན་ནི་རྒྱུ་བདེ་སྟོང་དབྱེར་མེད་ལས་བསྐྱེད་པའོ། །དེའི་ཕྱག་
གཡས་ན་རྡོ་རྗེ་རྩེ་ལྔ་པ། སྣོད་ནི་གཡོན་ཐོད་པ་ཁྲག་གིས་བཀང་པའི་ནང་དུ་རྡོ་རྗེ་
མཚན་པ། ཁ་ཊཾ་ག་ནི་མཆན་ཁུང་གཡོན་དུ་བཅུག་པའོ། །ཕྱག་ཏུ་བསམས་ཏེ།
སྤྲོ་ཞིང་བཟླ་ཞེས་པ་ཧེ་རུ་ཀ་ཞལ་གཅིག་ཕྱག་གཉིས་པ་འདི་ལ་ཡུམ་མེད་པས་
བཟླས་ལུགས་འདི་བཞིན་བྱ་སྟེ། ཕྱག་གཡོན་པར་ཐོད་པ་ཁྲག་གིས་བཀང་པའི་
ནང་དུ་མཾ་ལས་ཉི་མའི་སྟེང་དུ་ཧཱུྃ་ལ་ལེའུ་གཉིས་པའི་སྔགས་ཀྱིས་བསྐོར་
བསམས་ལ། དེ་ལས་འོད་བྱུང་གཡས་ཡེ་ཤེས་ཀྱི་རྡོ་རྗེ་ལ་ཕོག་དེ་ལས་འདི་བྱུང་
ཐོད་པ་ཉི་མ་དང་བཅས་པ་ལ་ཕོག་པར་བསམས་ལ། འོད་ཟེར་སྤྲོ་བསྡུས་བཟླས་
སོ། །འདི་ལ་རྒྱུད་བརྟག་པ་དང་པོའི་ལེའུ་གསུམ་པ་ནས་ཡུམ་མ་བཤད། སཾ་བུ་
ཏའི་བརྟག་པ་དང་པོའི་རབ་བྱེད་གསུམ་པར་འདིའི་སྒྲུབ་ཐབས་བྱུང་སྟེ་ཡུམ་མ་
བཤད། འདི་ནས་ཀྱང་ཡུམ་མ་བཤད་དོ། །འདི་ལ་རྒྱ་གར་ནས་སྒྲུབས་ཐབས་
ཡུམ་ཅན་བྱུང་སྟེ། འོ་སྐོལ་རང་རྒྱུད་གསུམ་ནས་ ཡུམ་མེད་དུ་མཛོད་གསུངས།
ཕྱག་བཞི་
ད་པ་ཡང་དེ་བཞིན་ནོ་ཞེས་པ་ཕྱག་གཉིས་པ་དང་བསྐྱེད་ཆོག་འདྲ། རྡོ་རྗེ་
24 ཨ15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
ལས་བྱུང་ནི་ཧེ་རུ་ཀ་གསུམ་ཀ་རྒྱུ་བདེ་སྟོང་དབྱེར་མེད་ལས་བསྐྱེད་པའོ། །ཞལ་
གསུམ་པ་ནི་རྩ་རྒྱུད་ན་ཞལ་གྱི་གསལ་ཀ་མེད། སློབ་དཔོན་མཚོ་སྐྱེས་ཞལ་གཅིག་
པར་ བཞེད་དེ་ འདི་ ནས་ ཞལ་ གསུམ་ པར་ བཤད། དཀར་ པོ་ནི་གཡས་ ཞལ།
དམར་པོ་ནི་གཡོན་ཞལ། དེ་བཞིན་སྔོ་ནི་རྩ་ཞལ་ལོ། །ཕག་མོ་དང་ནི་ལྷན་ཅིག་
སྦྱོར་ནི་ཡུམ་ཕག་མོ་དང་ཞལ་སྦྱོར་དུ་བསྒོམས་ལ་ཡུམ་གྱི་ཐུགས་ཀར་ས་བོན་ལ་
སྔགས་ཀྱིས་བསྐོར་བར་བསམས་ཏེ་ཡུམ་དང་འཁོར་བར་བཟླས་པ་བྱའོ། ཁ་དོག་
སྔོ་ལ་ནི་སྐུ་མདོག །ཕྱག་དྲུག་པ་ནི་ཞལ་གསུམ་ཕྱག་དྲུག་པའོ། །ལུག་རྒྱུད་མ་
དང་ལྷན་ཅིག་སྦྱོར་ནི་ཡུམ་ལུ་གུ་རྒྱུད་དང་ཞལ་སྦྱར་བའོ། །སངས་རྒྱས་ལྔའི་ཐོད་
པ་ཅན་ནི་ཏ་ཐཱ་རིགས་ལྔ་དག་པའི་ཐོད་ཆུང་ལྔས་དབུ་བརྒྱན་པའོ། །ཞལ་གསུམ་
པར་ནི་ལྷ་མོ་བསྒོམ་བྱ་ནི་དེ་ལྟར་བསྒོམས་ནས་ཡུམ་གྱི་ཐུགས་ཀར་རྩ་རྒྱུད་ལ་དུ་
གཉིས་པའི་སྔགས་བཀོད་ལ་ཡབ་ཡུམ་འཁོར་བར་བཟླས་པ་བྱའོ། །
ད་ནི་གཉིས་པ་ཀུ་རུ་ཀུ་ལླེའི་སྒྲུབ་ཐབས་ནི། སྔོན་འགྲོ་དང་དངོས་གཞི་
རྗེས་ གསུམ་ ལས། སྔོན་འགྲོ་ལ་ བླ་ མ་ དག་ པའི་ཆོ་ག་བྱ། ཚད་མེད་ པ་ བཞི་
བསྒོམ། དངོས་ གཞི་ ལ་ དང་ པོ་ སྟོང་ ཉིད་ བྱང་ ཆུབ་ སེམས་ སྟོང་ པར་ བསྒོམ།
གཉིས་པ་ལ་གདན་གྱི་སྟེང་དུ་ཧྲི་དམར་མོ་གཅིག་ཏུ་ས་བོན་བསྡུ།
གསུམ་པ་ལ་གཟུགས་རྫོགས་པ་ནི། མདོག་དམར་བ་ལ་ནི་ སྐུ་མདོག་
དམར་མོ། ཕྱག་བཞི་མ། ཞལ་གཅིག་མ་ནི་རྩ་རྒྱུད་ན་ཞལ་གྱི་གསལ་ཀ་མེད།
དབང་བྱེད་མ་ནི་བསྙེན་བསྒྲུབ་སྔོན་དུ་སོང་པས་ལས་སྦྱོར་དབང་དུ་བྱ་བ་ལ་ཤིས།
བཞི་པ་ལ་ཡི་གེ་དགོད་པ་ནི་ཐུགས་ཀར་ཧྲི་ལ་སྔགས་ཀྱིས་བསྐོར་བར་བསམས་
ལ། རྗེས་ལ་རང་འདྲའི་ཡེ་ཤེས་སེམས་དཔའ་སྤྱན་དྲངས་ལ་གཉིས་མེད་དུ་བསྲེ།
248 416



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་བས་རིགས་ཀྱི་བདག་པོས་དབུ་
བརྒྱན་པ་ནི། རྡོ་རྗེ་ཆོས་ཀྱི་ཞབས་ཀྱིས་མནན་ཞེས་པ་རྩ་རྒྱུད་ན་རིགས་ཀྱི་བདག་
པོས་དབུ་བརྒྱན་པ་ནི་གསལ་ཀ་མེད་དེ་འདིར་སྣང་མཐས་དབུ་བརྒྱན་པའོ། །དེ་
གཉིས་རྩ་རྒྱུད་ལས་ཁྱད་པར་གྱི་ཆོས་སོ། །ཀུ་རེ་ཀུ་ལླེ་ལ་རྣམ་པར་བསྒོམ་ནི་རྩ་
རྒྱུད་ལེའུ་བཅུ་གཅིག་པའི་མི་གསལ་བ་གསལ་བར་བྱེད་པ་ཞིག་ཐལ་ལོ། །
དེ་ཡང་བཙུན་མོའི་བྷ་གར་རྡོ་རྗེ་འཆང་ལ་ཐོས་པའི་དོན་བྱེད་རྣམ་མང་གི་
དོན་རྒྱས་པར་བཤད་པ་ནི། དེ་ལྟར་ནི་གོང་དུ་ཧེ་རུ་ཀ་གསུམ་སྒྲོལ་མ་དང་བཞིའི་
ཞལ་ཕྱག་དང་རྒྱུད་ཀྱི་དོན་མང་པོ་གཅིག་དེ་གོང་ཡན་ཆད་དུ་བཤད་པའོ། །རྒྱུད་
རྣམས་ཐམས་ཅད་ནི་དཔལ་དགྱེས་པ་རྡོ་རྗེ་ལ་འབུམ་ཚོ་ལྔ་བརྟག་པ་སོ་གཉིས་
ལེའུ་སྟོང་ཕྲག་སུམ་ཅུའི་བདག་ཉིད་ཀྱི་དགོངས་པ་བསྐང་པ་གུར་དང་བཅས་པ་
ཐམས་ཅད་དོ། །འདི་སྐད་ཞེས་པ་ནི་རྩ་བའི་རྒྱུད་ཀྱི་འདི་སྐད་བདག་གིས་ཐོས་
པའི་དུས་གཅིག་ན་ཞེས་པ་ནས། བཞུགས་སོ་ཞེས་པའི་བར་དེ་ལ་གསང་བ་བླ་ན་
མེད་པ་རང་གཞུང་དུ་བཤད་ན་རྒྱུད་དངོས། དྲང་དོན་ཐེག་པ་འོག་མ་པ་དང་སྒོ་
བསྟུན་ནས་གླེང་གཞི། རྒྱུད་དངོས་སུ་གང་ནས་བཤད་ན། སཾ་བུ་ཊ་ནས། དོམ་
ཆོས་ཀུན་ གྱི་ཐོག་མར་ནི། དེ་ཕྱིར་ཨེ་བཾ་བརྗོད་པར་བྱ་ཞེས་བརྗོད། དེའི་དོན་
འདིར་འདི་སྐད་ནི་སྒྲོ་སྐུར་གཉིས་དང་བྲལ་བར་ཐོས། བདག་གིས་ནི་སྡུད་པ་པོ་
ཕྱག་ན་རྡོ་རྗེས། དུས་གཅིག་དུས་ནི་གཅིག་ནའོ་ཞེས་པ་དུས་ཀྱི་མཐའི་སྐད་ཅིག་
མ་གཅིག་ལ་བརྟགས་ཤིང་ཁོང་དུ་ཆུད་པའོ། །བཅོམ་ལྡན་སྤྱན་སྔར་ཏེ་ཞེས་པ་
དྲུག་པ་རྡོ་རྗེ་འཆང་དངོས་ལ་ཐོས་ཞེའོ། །ཐོས་པའི་ཆོས་དེ་གང་ཞེ་ན། བཙུན་
མོའི་ཆོས་སུ་རྣམ་རྒྱལ་པ་ཞེས་པ་རྣལ་འབྱོར་མའི་རྒྱུད་རྒྱས་པ་སྟེ་ཧེ་བཛྲ་ལ་གཞུང་
248-417



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
ཚད་འབུམ་ཚོ་ལྔ་བརྟག་པ་སོ་གཉིས་བརྗོད་བྱ་རྒྱ་མཚོ་ལྟ་བུ་ལེའུ་སྟོང་ཕྲག་སུམ་
ཅུའི་བདག་ཉིད་གུར་དང་བཅས་པ་གཅིག་ཐོས་ཞེས་པའོ། །
ད་ནི་དོན་བྱེད་རྣམ་མང་གི་དོན་རྒྱས་པར་བཤད་པ་ནི། རྩ་རྒྱུད་ནི་ལྟ་
སྟངས་དགུག་དང་བརྡ་ཆེན་དང༌
། །དོན་བྱེད་རྣམ་མང་བརྗོད་པ་དང༌
། །རེངས་
པར་བྱེད་དང་སྐྱོད་པ་ཉིད། །སྡེ་རེངས་བྱེད་དང་མངོན་སྤྱོད་དང་ཞེས་པའི་དོན་ནི།
ལྟ་སྟངས་ནི་ལྟ་སྟངས་ཀྱི་ལས་བསྒྲུབ་པ། དགུག་དང་ནི་དགུག་པའི་ལས་བསྒྲུབ་
པ། བརྡ་ཆེན་ནི་ཞར་བྱུང་ཡིན། དོན་མང་དབབ་སོགས་རབ་ཕྱེ་བ་ནི་ཆར་དབབ་
པ་དང་གཅད་པ་དང་ཉི་མ་དང་ཟླ་བ་དབང་དུ་བྱ་བ་ལ་སོགས་པ་ལས་ཚོགས་མང་
པོ་ཞིག་གི་དོན་བསྡུས་པའོ། །
ད་ནི་སྤྱན་རས་ གཟིགས་ལ་སོགས་པའི་སྒྲུབ་ཐབས་ལས་ཚོགས་དང་
བཅས་པ་ནི། དེ་ལས་དང་པོ་སྤྱན་རས་གཟིགས་ཀྱི་སྒྲུབ་ཐབས་སོ། །སྤྱིར་འདི་
ཐམས་ཅད་ལ་བསྙེན་པ་དང་བསྒྲུབ་པ་ལས་སྦྱོར་གསུམ་ལས། དང་པོ་བསྙེན་པ་
ལ་སྔོན་འགྲོ་དང་དངོས་གཞི་དང་རྗེས་གསུམ་མོ། །སྔོན་འགྲོ་ལ་བླ་མ་དག་པའི་
ཆོ་ག་བདུན་རྣམ་དག་བྱ། ཚད་མེད་པ་བཞི་བསྒོམ། དངོས་གཞི་དང་པོ་སྟོང་ཉིད་
བྱང་ཆུབ་སེམས། བདག་དང་དངོས་པོ་ཐམས་ཅད་སྟོང་པར་བསྒོམ།
གཉིས་པ་ལས་ས་བོན་བསྡུ་བ་ནི། ལཾ་ཡིག་ཡེ་ཤེས་ལས་སྐྱེས་པ་ནི་གདན་
པད་མ་ཟླ་བའི་སྟེང་དུ་ལཾ་སེར་པོ་གཅིག་བསྒོམ། དེ་ལས་འོད་ཟེར་འཕྲོས་སངས་
རྒྱས་མཆོད་སེམས་ཅན་གྱི་དོན་བྱས་ཚུར་འདུས་པ་ལས།
གསུམ་པ་ལ་གཟུགས་རྫོགས་པ་ནི། འཇིག་རྟེན་མགོན་པོ་ནི་སྤྱན་རས་
གཟིགས་དབང་ཕྱུག་ཞལ་གཅིག་ཕྱག་གཉིས་པར་བསྒོམ། ཕྱག་མཚན་མཆོད་
248 ཨ་བས418



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
སྦྱིན་ནི་གཡས་པད་མོ་ནི་གཡོན་ན་པད་མ་སྙན་གྱི་ཐད་ཀར་ཁ་ཕྱེ་བའོ། །གདན་
པད་མ་དང་ཟླ་བ་ལ་བཞུགས་པ་ཞིག་ཏུ་བསྒོམ་མོ། །
བཞི་པ་ལ་ཡི་གེ་དགོད། རྗེས་པ་རང་འདྲའི་ཡེ་ཤེས་སེམས་པ་སྤྱན་དྲངས་
ལ་གཉིས་མེད་དུ་བསྲེ། ནམ་མཁའ་ན་མར་ལྷ་མོ་བདུད་རྩི་བུམ་ཆུ་ཐོགས་པས་
དབང་བསྐུར་བས་རིགས་ཀྱི་བདག་པོ། ཅོད་པན་ལ་ནི་རྡོ་རྗེ་ཆོས་ཞེས་པ་སྣང་
མཐས་དབུ་བརྒྱན་པར་བསྒོམས་ལ་ཐུགས་ཀར་སྔགས་མ་ཀི་ན། ཨོཾ་མ་ཎི་པད་མེ་
ཧཱུྃ་ཕཊ་སྭཱ་ཧཱ་ཞེས་པ་དེ་བཀོད་ལ་བསྙེན་པ་འབུམ་བྱ་བསྒྲུབ་པ་ཁྲི་ལས་སྦྱོར་འོག་
ནས་སྟོན། འཇམ་དཔལ་གྱི་སྒྲུབ་
། བས་ལ། སྔོན་འགྲོ་ལ་བློ་མ་དག་པའི་ཆོ་ག་
བྱ། ཚད་མེད་པ་བཞི་བསྒོམ། དངོས་གཞི་ལ་སྟོང་ཉིད་དུ་བསྒོམ། སྟོང་པའི་ངང་
ལས་ས་བོན་བསྡུ་བ་ནི། མཾ་ཡིག་ཡེ་ཤེས་ལས་སྐྱེས་པ་ཞེས་པ་གདན་གྱི་སྟེང་དུ་མཾ་
སེར་པོ་ཞིག་བསྒོམ། དེ་ལས་འོད་སྤྲོས་འདུས་པ་ལས།
གསུམ་པ་ལ་གཟུགས་རྫོགས་པ་ནི། འཇམ་པའི་དབྱངས་ཀྱང་སེར་བ་སྟེ་
ཞེས་པ་སྐུ་མདོག་སེར་པོ་ཞལ་གཅིག་ཕྱག་གཉིས་པ། ཕྱག་མཚན་མཆོད་སྦྱིན་ནི་
གཡས། ཨུཏྤ་ལ་ནི་གཡོན་ནའོ། །
བཞི་པ་ལ་ནི་ཡི་གེ་དགོད་རྗེས་ལ་རང་འདྲའི་ཡེ་ཤེས་བསྲེ། དབང་བསྐུར་
བས་རིགས་ཀྱི་བདག་པོ། མི་བསྐྱོད་རྡོ་རྗེ་སྤྱི་བོར་འཛིན་པ་ནི་མི་བསྐྱོད་པས་དབུ་
བརྒྱན་པར་བསྒོམས་ལ། ཐུགས་ཀར་ༀ་མཉྫབཛྲ་ཡ་མུ་སྭཱཧཱ་ཞེས་པ་ལ་བསྙེན་པ་
འབུམ་བསྒྲུབ་པ་ཁྲི་ལས་སྦྱོར་འོག་ནས་སྟོན། ཁྲོ་བོ་གཤིན་རྗེ་གཤེད་ཀྱི་སྒྲུབ་
ཐབས་ལ་གསུམ་ལས། སྔོན་འགྲོ་བླ་མ་དག་པའི་ཆོ་ག་ཚད་མེད་བཞི། དངོས་
གཞི་ལ་དང་པོ་སྟོང་པ།
248 -*-419



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༧)
གཉིས་ ་པ་ལ་ས་བོན་བསྡུ་བ་ནི། ཧཱུྃ་ཡིག་ཡེ་ཤེས་ལས་སྐྱེས་པ་ཞེས་པ་
གདན་པད་ཉིའི་སྟེང་དུ་ཧཱུྃ་བསྒོམ། དེ་ལས་འོད་སྤྲོས་འདུས་པ་ལས།
གསུམ་ པ་ ལ་ གཟུགས་ རྫོགས་ པ་ ནི། ཕྱག་ གཡས་ན་ རལ་གྲི་ གཡོན་
སྡིགས་མཛུབ། མ་ཧེ་ཆེན་པོའི་རྒྱབ་ནི་གདན་མ་ཧེའི་སྟེང་ན་པད་ཟླ། དེའི་སྟེང་དུ་
དཔའ་བ་གཡོན་བརྐྱང་པས་བཞུགས་ཏེ་ཞེས་པ་བཞུགས་ཚུལ། འཇིགས་བྱེད་
ཆེན་པོ་ཁྲོ་གཟུགས་ལྡན་པར་བསྒོམ།
བཞི་པ་ལ་ཡི་གེ་དགོད། རྗེས་ལ་རང་འདྲའི་ཡེ་ཤེས་བསྲེ། དབང་བསྐུར་
བས་ རིགས་ ཀྱི་བདག་པོ་མི་བསྐྱོད་པས་དབུ་བརྒྱན་པར་བསྒོམ། ཐུགས་ཀར་
སྔགས་ཨོཾ་ཧྲི་ཏྠ་ཞེས་པ་ལ་བསྙེན་པ་འབུམ་བསྒྲུབ་པ་ཁྲི་ལས་སྦྱོར་འོག་ནས་སྟོན།
ཧཱུྃ་མཛད་ཀྱི་སྒྲུབ་ཐབས་ལ་གསུམ་ལས། སྔོན་འགྲོ་བླ་མ་དག་པ། ཚད་མེད་པ།
དངོས་གཞི་ལ་དང་པོ་སྟོང་པ།
གཉིས་པ་ལ་ས་བོན་བསྡུ་ནི། གདན་པད་ཉིའི་སྟེང་དུ་ཧཱུྃ། དེ་ལས་འོད་
འཕྲོས་འདུས་པ་ལས།
གསུམ་པ་ལ་གཟུགས་རྫོགས་པ་ནི། རྡོ་རྗེ་ཧཱུྃ་མཛད་རྡོ་རྗེ་ཅན་ཞེས་སོ། །
ཕྱག་མཚན་རྡོ་རྗེ་ནི་གཡས་དྲིལ་བུ་གཡོན། ཕྱག་གཉིས་ཕྱག་རྒྱ་བཅངས་ནས་ནི་
ཞེས་པ་ཕྱག་གཉིས་ཀྱིས་རྡོ་རྗེ་དྲིལ་བུ་བསྣམས་ནས་ཐུགས་ཀར་ཕན་ཚུན་བསྣོལ་
བའོ། །བཞུགས་ཚུལ་གཡོན་པའི་ཞལ་ན་བརྐྱང་པ་ཡིས། འཇིགས་བྱེད་ལུས་ལ་
གཟིར་བ་ནི་ལྷ་དང་དབང་ཕྱུག་ཆེན་པོ་གདན་དུ་བཏིང་པའོ། །
བཞི་པ་ལ་ཡི་གེ །རྗེས་ལ་རང་འདྲའི་ཡེ་ཤེས། དབང་བསྐུར་བས།
ཤེས་ཅོད་པན་གྱི་བོར་བསམ་ནི་མི་བསྐྱོད་པས་དབུ་བརྒྱན་པའོ། ཁམས་གསུམ་
ཡེ་
248 -420



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྣམ་རྒྱལ་ནི་ཧཱུྃ་མཛད་ཀྱི་སྐུར་བསྒོམ་པའོ། །ཐུགས་ཀར་སྔགས་ཨོཾ་ཧཱུྃ་ཕཊ་སྭཱ་ཧཱ་
ཞེས་པ་ལས་བསྙེན་པ་འབུམ་བསྒྲུབ་པ་ཁྲི་ལས་སྦྱོར་འོག་ནས་སྟོན། ལྷ་མོ་སྒྲོལ་
མའི་སྒྲུབ་ཐབས་ལ་གསུམ་ལས། སྔོན་འགྲོ་ལ་བླ་མ་དག་པ། ཚད་མེད་པ་བཞི།
དངོས་གཞི་ལ་དང་པོ་སྟོང་ཉིད།
གཉིས་པ་ལ་ས་བོན་བསྡུ་བ་ནི། ཏཾ་ཡིག་ཡེ་ཤེས་ལས་སྐྱེས་པ་ཞེས་པ
གདན་པད་ཟླའི་སྟེང་དུ་ཏཾ་ལྗང་ཁུ་དེ་ལས་འོད་སྤྲོས་འདུས་པ་ལས།
གསུམ་ པ་ ལ་ གཟུགས་ རྫོགས་ པ་ ནི། མཆོད་ སྦྱིན་ ནི་ གཡས། ཨུཏྤལ་
མཚན་ཆ་ནི་གཡོན། ལྷ་མོ་ཁ་དོག་སྔོ་བསངས་མཚུངས་ནི་སྐུ་མདོག་གོ །བཟང་
པོའི་ཞལ་ཀྱིས་རྟག་ཏུ་བཞུགས་ནི་སྐྱིལ་ཀྲུང་ཕྱེད་པ། སྣ་ཚོགས་པད་མ་ནི་གདན་
པད་ཟླའི་སྟེང་ན་བཞུགས་པ།
བཞི་པ་ལ་ཡི་གེ །རྗེས་ལ་རང་འདྲའི་ཡེ་ཤེས། དབང་བསྐུར་བས། དབུ་
ལ་དོན་ཡོད་འཛིན་མཛད་པ་ནི་དོན་གྲུབ་ཀྱིས་དབུ་བརྒྱན་པར་བསྒོམ། སྒེག་མོ་
ཆེན་མོ་ནི་སྐུ་ལ་དར་དང་ནོར་བུས་བརྒྱན་པ། སྐལ་ལྡན་མ་ནི་དུས་གསུམ་གྱི་
སངས་རྒྱས་ཐམས་ཅད་བསྐྱེད་པའི་ཡུམ་ཡིན་པས་སོ། །སྒྲོལ་མའི་སྐུར་ནི་རྣམ་
པར་བསྒོམས་ལ། ཐུགས་ཀར་སྔགས་ཨོཾ་ཏ་རེ་ཏུ་རེ་ཏུ་ཏ་རེ་སྭཱ་ཧཱ་ལ་བསྙེན་པ་
འབུམ་བསྒྲུབ་ པ་ཁྲི་ལས་སྦྱོར་འོག་ནས་སྟོན། འོད་ཟེར་ཅན་ལ་གསུམ་ལས།
སྔོན་འགྲོ་སྔ་མ་དག་པ། ཚད་མེད་བཞི། དངོས་གཞི་ལ་དང་པོ་སྟོང་ཉིད།
གཉིས་
ས་པ་ལ་ས་ཚོན་བསྡུ་བ་ནི། མཾ་ཡིག་དངོས་པོ་ལས་བྱུང་བ་ནི་གདན་
ཉིན་མོ་པད་ཉི་མཚན་མོ་པད་ཟླའི་སྟེང་དུ་མཾ་དམར་སེར། དེ་ལས་འོད་སྤྲོས་
འདུས་པ་ལས།
248 -421



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གསུམ་ པ་ ལ་ གཟུགས་རྫོགས་པ་ནི། མཆོད་སྦྱིན་ནི་གཡས། གཡོན་པ་
ཤིང་མྱ་ངན་མེད་པ་ལོ་འདབ་དང་བཅས་པའོ། །ཉི་མ་འཆར་ ཀའི་འོད་ནི་སྐུ་
མདོག་དམར་སེར་ཞིག་ཏུ་བསྒོམ།
བཞི་པ་ལ་ཡི་གེ །རྗེས་ལ་རང་འདྲའི་ཡེ་ཤེས་བསྲེ། དབང་བསྐུར་བས།
སྤྱི་བོར་རྣམ་པར་སྣང་མཛད་སྐྱེས་ནི་དབུ་རྒྱན་ནོ། །གཡོན་བརྐྱང་པ་ནི་ཞབས་
གཡོན་བརྐྱང་པ། རྟ་བདུན་གྱིས་ནི་ཤིང་རྟ་མནན་ནི་གདན་ཉིན་མོ་པད་ཉིའི་སྟེང་
ན། མཚན་མོ་པད་ཟླའི་སྟེང་ན་བཞུགས་པའོ། །ཡན་ལག་སྒེག་པའི་ཉམས་ཀྱིས་
བརྒྱན་ནི་གར་གྱི་ཉམས་དང་ལྡན་ཞིང་དར་ལ་སོགས་པས་བརྒྱན་པའོ། །བརྟུལ་
ཞུགས་ཅན་ནི་སྒྲུབ་པ་པོ་ཐ་མལ་གྱི་ལུས་ངག་ཡིད་གསུམ་བརྟུལ་ནས་ལྷ་མོའི་
རྒྱན་ཆ་ལུགས་སུ་ཞུགས་པ། རྟག་པར་ནི་ཐུན་བཞིར་བསྒོམ། འོད་ཟེར་ཅན་གྱི་
སྐུར་བསྒོམས་ལ། ཐུགས་ཀར་སྔགས་ཨོཾ་མ་རུ་ཙེ་སྭཱ་ཧཱ་ལ་བསྙེན་པ་འབུམ་བསྒྲུབ་
པ་ཁྲི་ལས་སྦྱོར་འོག་ནས་སྟོན། ལྷ་མོ་སྐུལ་བྱེད་མ་ལ་གསུམ་ལས་སྔོན་འགྲོ་ལ་བླ་
མ་དག་པ། ཚད་མེད་བཞི། དངོས་གཞི་ལ་དང་པོ་སྟོང་ཉིད།
གཉིས་པ་ལ་ས་བོན་བསྡུ་བ་ནི། ཙུ་ཡིག་དངོས་པོ་ལས་བྱུང་བ་ནི་པད་
ཟླའི་སྟེང་དུ་ཧཱུཾ། དེ་ལས་འོད་སྤྲོས་འདུས་པ་ལས།
གསུམ་པ་ལ་གཟུགས་རྫོགས་པ་ནི། སྟོན་ཀའི་ནམ་མཁའ་དང་འདྲ་ཞིང་
ནི་སྐུ་མདོག་སྔོ་བསངས། རིན་ཆེན་སྙིམ་པ་ནི་ཕྱག་གཉིས་ཐལ་མོ་སྙིང་གར་སྦྱར་
ནས་ རིན་པོ་ཆེའི་ཉི་མའི་ཚུལ་དུ་བྱས་པའོ། །གཡས་བརྐྱང་པའི་ འཕེན་པས་
བཞུགས་ནི་མཛེས་པའི་སྟབས་ཀྱིས་བཞུགས་པའོ། །གདན་སྣ་ཚོགས་པད་མ་དང་
ཟླ་བའི་སྟེང་ན་བཞུགས་པའོ། །
248 -422



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བཞི་ པ་ལ་ཡི་གེ །རྗེས་ལ་རང་འདྲའི་ཡེ་ཤེས། དབང་བསྐུར་བས། རྟག་
པ་ནི་རྣམ་སྣང་གིས་དབུ་བརྒྱན་པ། བྱང་ཆུབ་སེམས་འབབ་ནི་བ་སྤུའི་བུ་ག་ནས་
བྱང་ཆུབ་སེམས་ཀྱི་འོད་ཟེར་འཕྲོ་བའོ། །རྣམ་པར་མོས་པ་ནི་ཆགས་པས་མོས་པ།
ལྷ་མོ་སྦྱོར་ནི་སྐུལ་བྱེད་མའོ། །ཐུགས་ཀར་སྔགས་ཨོ་ཙ་ལེ་ཙུ་ལེ་ཙུན་དྷེ་སྭཱ་ཧཱ་ལ་
བསྙེན་པ་འབུམ་བསྒྲུབ་པ་ཁྲི་ལས་སྦྱོར་འོག་ནས། གསེར་འཕྲེང་མ་ལ་གསུམ་
ལས། སྔོན་འགྲོ་ལ་བླ་མ་དག་པ། ཚད་མེད་བཞི། དངོས་གཞི་ལ་དང་པོ་སྟོང་
ཉིད།
གཉིས་པ་ལ་ས་བོན་ནི། བཾ་ཡིག་ཡེ་ཤེས་ལས་བྱུང་བ་ནི་ནོར་བུ་རིན་པོ་
ཆེའི་གོང་བུའི་སྟེང་དུ་པད་ཟླའི་སྟེང་དུ་པཾ། དེ་ལས་འོད་སྤྲོས་འདུས་པ་ལས།
གསུམ་པ་ལ་གཟུགས་རྫོགས་པ་ནི། གསེར་རྒྱུན་མ་ནི་ཤིན་ཏུ་སེར་ན་སྐུ་
མདོག །ཕྱག་གཡས་ན་མཆོད་སྦྱིན། གཡོན་ན་འབྲས་སོ་བའི་སྙེ་མ་བསྣམས་པ།
རྡོ་རྗེ་སྐྱིལ་ཀྲུང་རབ་སྦྱོར་ནི་ཞབས་རྡོ་རྗེ་སྐྱིལ་མོ་ཀྲུང་དུ་བཞུགས་པའོ། །
བཞི་པ་ལ་ཡི་གེ །རྗེས་ལ་རང་འདྲའི་ཡེ་ཤེས། དབང་བསྐུར་བས། ཡན་
ལག་རིན་ཆེན་འབྱུང་པས་རྒྱན་ནི་དབུ་རྒྱན་ནོ། །སྤྱན་ནི་ཤིན་ཏུ་སྒེག་ཅིང་འགྱིངས་
པ། གནོད་སྦྱིན་རྒྱལ་མོ་ནི་ནོར་རྒྱུན་མའི་སྐུར་བསྒོམས་ན། དེའི་ཐུགས་དང་འདྲ་
བར་འགྱུར་ཏེ་ནར་འབྱུང་ངོ༌
། །ཐུགས་ཀར་སྔགས་ཨོཾ་བྷ་སུ་དྷ་རེ་མ་ཧ་འབྲི་ཟླ་པ་
ཏ་ནི་བ་སུ་སྭཱ་ཧཱ་ལ་བསྙེན་པ་འབུམ་བསྒྲུབ་པ་ཁྲི་ལས་སྦྱོར་འོག་ནས་སྟོན་ནོ། །
འཕགས་པ་འཛམ་བྷ་ལ་ལ་གསུམ་ལས། སྔོན་འགྲོ་ལ་བླ་མ་དག་པ། ཚད་མེད་
པ་བཞི། དངོས་གཞི་ལ་དང་པོ་སྟོང་ཉིད།
གཉིས་པ་ལ་ས་བོན་བསྡུ་བ་ནི། ཇི་ཡིག་ཡེ་ཤེས་ལས་བྱུང་བ་ནི་པད་ཟླའི་
248 -423



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༧༽
སྟེང་དུ་ཛཾ། དེ་ལས་འོད་སྤྲོས་འདུས་པ་ལས་མདུན་དུ། ནམ་མཁའི་མཛོད་ནི་རྣམ་
པར་བསྒོམ་ནི་ནམ་མཁའ་མཛོད་ཀྱི་ཏེང་ངེ་འཛིན་ལ་མངའ་བརྙེས་པ། མདོག་
སེར་ནི་སྐུ་མདོག །མཆོད་སྦྱིན་ནི་གཡས། གཡོན་པ་རིན་ཆེན་ནེའུ་ལེའི་རྐྱལ་བ་
ཁ་ནས་རིན་པོ་ཆེ་ཤྭ་ཤྭ་སྐྱུག་པ་གཅིག་བསྒོམ།
བཞི་ ་
པ་ ལ་ ཡི་ གེ །རྗེས་ ལ་ རང་ འདྲའི་ ཡེ་ ཤེས། དབང་ བསྐུར་ བས།
རིགས་ ཀྱི་བདག་པོ། རྡོ་ རྗེ་ རིན་ཆེན་འབྱུང་གནས་ ཀྱིས། ཇི་ བྷ་ལའི་ སྤྱི་བོའི་
དཀྱིལ་དུ་བརྒྱན་པ་སྟེ་ཞེས་སོ། །ཐུགས་ཀར་སྔགས་ཨོཾ་ཛཾ་བྷ་ལ་ཛ་ལེནྡྲ་ཡེ་སྭཱ་ཧཱ་
ལ་ བསྙེན་ པ་ འབུམ་བསྒྲུབ་ པ་ ཁྲི་ ལས་ སྦྱོར་འོག་ ནས་ སྟོན། རིན་ཆེན་ཆར་
འབེབས་བསམས་ནས་ནི་ཞེས་པ་ནེའུ་ལེའི་རྐྱལ་པ་ནས་བསྒྲུབ་ཁང་དུ་ནོར་ཤྭ་ཤྭ་
སྐྱུག་པར་བསམས་ནས། ཉི་མ་འཆར་ཀར་མདུན་དུ་ཟངས་གཞོང་གི་ནང་དུ་ཛཾ་བྷ་
ལ་བསྒོམས་ལ། སྐྱོད་མོ་རྡོ་རྗེས་ཆུ་བླུགས་དབུལ་བ་ནི་ཆུ་སྦྱིན་བྱའོ། །
སོ་སོར་འབྲང་མའི་སྒྲུབ་ཐབས་ལ་གསུམ་ལས། སྔོན་འགྲོ་ལ་བླ་མ་དག་
པ། ཚད་མེད་བཞི། དངོས་གཞི་ལ་དང་པོ་སྟོང་ཉིད། གཉིས་པ་ལ་ས་བོན་བསྡུ་བ་
ནི། པྲ་ཡིག་དངོས་པོ་ལས་བྱུང་བ་ནི་གདན་པད་ཟླའི་སྟེང་དུ་པཾ་དམར་མོ། དེ་
ལས་འོད་སྤྲོས་འདུས་པ་ལས།
གསུམ་པ་ལ་གཟུགས་རྫོགས་པ་ནི། སོ་སོར་འབྲང་མ་སྐུ་མདོག་དམར་
མོ། ཡིད་འོང་མ་ནི་དར་དང་རཏྣས་བརྒྱན་པ། ལྷ་མོ་རལ་གྲི་ནི་གཡས། འཁོར་
ལོ་ནི་གཡོན་ན་འཛིན་པའོ། །
བཞི་པ་ལ་ཡི་གེ་དགོད། རྗེས་ལ་རང་འདྲའི་ཡེ་ཤེས་བསྲེ། དབང་བསྐུར་
བས། དབུ་ལ་རྟག་པས་མནན་པ་ནི་རྣམ་སྣང་གིས་དབུ་བརྒྱན་པའོ། །འཇམ་པའི་
248-424



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སྐུར་ནི་རྣམ་པར་འཕྲོ་ནི་བ་སྤུའི་བུ་ག་ནས་བྱང་ཆུབ་སེམས་ཀྱི་འོད་ཟེར་འཕྲོ་བ།
ནམ་མཁའི་ཁམས་སུ་བསྒོམས་བྱ་སྟེ་ཞེས་པ་པད་སྡོང་ནམ་མཁའི་ཁམས་ཐམས་
ཅད་ ཁྱབ་བའི་སྟེང་དུ། ཟླ་ བའི་ གདན་ གྱི་སྟེང་དུ། ཟླུམ་ པོ་ ཐམས་ ཅད་ རྣམ་
བཞུགས་པ་ནི་བཞུགས་ཚུལ་ལོ། །རང་ལས་རང་འཐོན་ནི་ལྷ་མོ་ལས་ལྷ་མོ་ཁོ་ན་
འདྲ་བ་དཔག་ཏུ་མེད་པ་འཐོན་ནས་སངས་རྒྱས་མཆོད་སེམས་ཅན་དོན་བྱེད་པ་སྤྲོ།
དུས་བཞིན་ནི་ཐུན་བཞིར་བསྒོམ། དེའི་ཐུགས་ཀར་སྔགས་ཨོཾ་མ་ཎི་དྷ་རི་བཛི་ནི་
མ་ཧ་པྲ་ཏི་ས་རེ་ཧཱུྃ་ཧཱུྃ་ཕཊ་ཕཊ་སྭཱ་ཧཱ་ཞེས་པ་ལ། བསྙེན་པ་འབུམ་བསྒྲུབ་པ་ཁྲི་
ལས་སྦྱོར་འོག་ནས་སྟོན། །དེ་རྣམས་ཀྱི་སྔགས་ནི་དེ་ཉིས་བཅོམ་ལྡན་འདས་རྡོ་རྗེ་
འཛིན་ཆེན་པོ་ནས། སྭཱ་ཧཱ་ཞེས་པ་རེ་རེ་སྦྱར་ཟིན་ཏོ། །
ད་ནི་དེ་རྣམས་ཀྱི་ལས་སྦྱོར་བསྟན་པ་ནི། འཇིག་རྟེན་མགོན་གྱིས་ནད་
རྣམས་ལ་ཞེས་པ་སྤྱན་རས་གཟིགས་ཀྱི་བསྙེན་བསྒྲུབ་སྔོན་དུ་སོང་པས། ལས་
སྦྱོར་ནད་ཞི་བ་ལ་ཤིས། རང་འཇིག་རྟེན་མགོན་པོར་བསྒོམས་པའི་སྙིང་གར་
བསྒྲུབ་བྱ་ཁ་དོག་དཀར་པོར་བསམས་ལ་འོད་ཟེར་ཀྱི་སྤྲོ་བསྡུས་ནད་ཞི་བར་
བསམས་ལ། སྔགས་ཀྱི་ཞབས་སུ་ཆེ་གེ་མོ་སརྦ་བྷུ་ཏི་ཤནྟཾ་ཀུ་རུ་སྭཱ་ཧཱ། ཞེས་
བཟླས་ན་ནད་ཞི་བར་འགྱུར། སྡིག་པ་ཞི་བར་འདོད་ན་སརྦ་པ་པོ་ཞེས་བཟླས་
པར་ བྱའོ། །འཇམ་ དཔལ་ དབྱངས་ ཀྱིས་ བླ་ རྔན་ ལ་ཞེས་པ་འཇམ་ དཔལ་ གྱི་
བསྙེན་བསྒྲུབ་སྔོན་དུ་སོང་པས་ལས་སྦྱོར་ཤེས་རབ་སྤེལ་བ་ལ་ཤིས། དེ་ཡང་
བསྒྲུབ་པ་ཚེས་གཅིག་ནས་ཉའི་བར་དུ་བསྒོམ་བཟླས་བྱ། ལས་སྦྱོར་ཉའི་ནུབ་མོ་
མཚན་ཐོག་ཐག་བཟླས་བརྗོད་བྱས་ན་ཤེས་རབ་ཤིན་ཏུ་ཆེ་བར་འོང་ངོ་
། །གཤིན་
རྗེས་ཡི་དྭགས་གནོད་སྦྱིན་ལ་ཞེས་པ་གཤིན་རྗེ་གཤེད་ཀྱི་བསྙེན་བསྒྲུབ་སྔོན་དུ་
248 -425



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
སོང་པས་ལས་སྦྱོར་གདོན་ཞི་བ་ལ་ཤིས། གདོན་གྱིས་ཟིན་པ་དེ་ལ་ཆུ་ལ་སྔགས་
བཏབ་ནས་བྱིན་ན་འཚོའོ། །ལྷ་དང་ལྷ་མིན་ཧཱུྃ་མཛད་ཀྱིས་ཞེས་པ་ཧཱུྃ་མཛད་ཀྱི་
བསྙེན་བསྒྲུབ་སྔོན་དུ་སོང་པས་ལས་སྦྱོར་ལྷ་དང་ལྷ་མ་ཡིན་གྱི་གདན་བསྲུང་པ་ལ་
ཤེས། བསྲུང་སྐུད་གཅིག་ལ་ཆེ་གེ་མོ་གདོན་ཐམས་ཅད་ལས་ཐར་རཀྵ་རཀྵ་ཞེས་
བཟླས་ཤིང་མདུད་པ་བྱས་ནས་ནད་པའི་སྐེར་བཏགས་ན་ལྷ་དང་ལྷ་མ་ཡིན་གྱི་
གདོན་ལས་བསྲུང་ངོ༌། །
སྒྲོལ་མའི་བསྙེན་བསྒྲུབ་སྔོན་དུ་སོང་པས། ལས་སྦྱོར་འཇིག་རྟེན་དབང་དུ་
བྱ་བའི་ལས་ལ་ཤེས་ཏེ་སྔགས་ཀྱི་ཞབས་སུ་ཆེ་གེ་མོ་ཝེ་ས་མ་ན་ཡེ་ཧོ་ཞེས་བཟླས་
ན་འཇིག་རྟེན་ཐམས་ཅད་དབང་དུ་འདུའོ། །འོད་ཟེར་ཅན་གྱི་བསྙེན་བསྒྲུབ་སྔོན་
དུ་སོང་པས་ལས་སྦྱོར་ཆོམ་པོ་དང་རྐུན་པོ་བསྲུང་པ་ལ་ཤིས། དེ་བཞིན་དུ་སྐུལ་
བྱེད་ མའི་བསྙེན་བསྒྲུབ་སྔོན་དུ་སོང་པས། ལས་ སྦྱོར་སེམས་ཅན་ཐམས་ཅད་
སངས་རྒྱས་ཀྱི་བསྟན་པ་ལ་གཞུག་པའི་ལས་ལ་ཤིས། གསེར་འཕྲེང་མ་ནི་ཉེར་
རྒྱུན་མ་དང་། ཛཾ་བྷ་ལ་གཉིས་ཀྱི་བསྙེན་བསྒྲུབ་སྔོན་དུ་སོང་པས་ལས་སྦྱོར་ནོར་
བསྒྲུབ་ལ་ཤིས། སོ་སོ་འབྲང་མའི་བསྙེན་བསྒྲུབ་སྔོན་དུ་སོང་པས། ལས་སྦྱོར་
སྲིད་སྤེལ་བ་ལ་ཤིས་སོ། །བྱིས་པ་མི་འཚོ་མི་མོ་ལ་ཞེས་པ་བུད་མེད་ཀྱི་བུ་རྟག་ཏུ་
འཆི་བ་ལ། སོ་སོ་འབྲང་མས་བྱིས་པ་བསྒྲུབ་ཞེས་པ་འདི་རིན་པོ་ཆེ་མངལ་སྒྱུར་བྱ་
བ་བུད་མེད་བུ་མེད་པ་ལ་སྐྱེས་གནས་བསྐྱེད་པ་དང་
། བུ་ཡོད་པ་མ་འཆི་བར་བྱ་
བའོ་དེ་ཡང་དང་པོ་ཤིང་བུ་གཅིག་ལ་བྱིས་པའི་གཟུགས་ཞིག་བྱ། དེ་བྱས་པ་ཁྱེ་
བུར་བསྐྱེད་བཀུག་བསྟིམས་ནས་དེ་རས་ཀྱི་ཁུག་མར་བཅུག་སྨན་དང་འབྲུ་དང་དྲ་
རྣམ་ པ་ སྣ་ ཚོགས་ བླུགས་ ལ་ དེ་ ཁ་ བཙེམ་ ལ། བུད་ མེད་ དེའི་ མཆན་ཁུང་དུ་
248 -426



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
བཏགས་ནས་དེ་ལ་ལྷ་མོ་སོ་སོར་འབྲང་མའི་སྒྲུབ་ཐབས་བསྔགས་ནས་བསྒོམ་
བཟླས་བྱས་ན། བུད་མེད་པ་ལ་བུ་འོང་ལ། བུ་ཡོད་པ་མི་འཆི་བར་འགྱུར་ལ་
སོགས་པའོ། །འོ་ན་དེ་རྣམས་སུས་གསུངས་ན། རྡོ་རྗེ་མཁའ་འགྲོས་གསུངས་པའི་
ཞེས་པ་དྲུག་པ་རྡོ་རྗེ་འཆང་གིས་སོ། །སྔགས་ཀྱི་རྐང་པ་ཐམས་ཅད་འགྲུབ་ཞེས་
སོ། །བཟླས་པ་འབུམ་གྱི་སྦྱར་བ་ཡིས་ཞེས་པ་བསྙེན་པ་འབུམ་བསྒྲུབ་པ་ཁྲི་བྱས་
ན། ལས་རྣམས་ཐམས་ཅད་རབ་ཏུ་འགྲུབ་ཞེས་པའོ། །སྙིང་གའི་བདེ་བ་བསྐུལ་
བ་ནི་སོ་སོའི་སྔགས་བཟླས་པས་ཐུགས་བསྐུལ་བར་བྱེད་པའོ། །ཞེས་བྱ་བ་ནི་
སྔགས་ཀྱི་གཞུང་ཚིག་དང་ཡི་གེའོ། །ཏིང་ངེ་འཛིན་ནི་སེམས་རྩེ་གཅིག་ཏུ་འཇོག་
པའོ། །
ད་ནི་མགོན་པོ་ནག་པོས་དགྲ་གསད་པའི་སྒྲུབ་ཐབས་ནི། དེ་ནས་བཅོམ་
ལྡན་འདས་རྡོ་རྗེ་འཛིན་པ་ཆེན་པོས་ནག་པོ་འདི་བཅོམ་ལྡན་འདས་ཉིད་ཀྱི་སྐུ་དང་
གསུང་དང་ཐུགས་རྡོ་རྗེ་ལས་ཕྱུང་ངོ་ཞེས་པ་སྡེ་བཛྲའི་བསྟན་པ་བསྲུང་པར་བྱ་བའི་
ཕྱིར་རོ། །འདི་ལ་བསྙེན་པ་དང་བསྒྲུབ་པ་དང་ལས་སྦྱོར་གསུམ་ལས། དང་པོ་
བསྙེན་པ་ལ་སྔོན་འགྲོ་དངོས་གཞི་རྗེས་གསུམ་ལས། སྔོན་འགྲོ་ལ་བླ་མ་དག་པ།
ཚད་མེད་བཞི། དངོས་ གཞི་ ལ་ དང་ པོ་ སྟོང་པོ། དེའི་ངང་ལས་ བདག་ རང་ ཧེ་
བཛྲར་བསྒོམས་པའི་མདུན་དུ་བསྒྲུབ་བྱའི་སྟེང་དུ་ཡི་གེ་ཧཱུྃ་གཅིག་བསྒོམ། དེ་ལས་
འོད་སྤྲོས་སངས་རྒྱས་མཆོད་སེམས་ཅན་གྱི་དོན་བྱས་གདུག་པ་ཅན་ཚར་གཅད་
ཚུར་འདུས་པ་ལས། གྲི་གུག་ཧཱུྃ་གིས་མཚན་པ་དེ་ལས་འོད་སྤྲོས་འདུས་ཞུས་ལས།
དཔལ་མགོན་པོར་བསྐྱེད་པ་ནི། དེ་ཉིད་ཧཱུཾ་ཡིག་ལས་སྐྱེས་པ་ནི་བསྐྱེད་
པར་བྱེད་པའི་ས་བོན་ནོ། །ལག་གཉིས་པ་ལ་འགོ་གཅིག་པ་ནི་ཞལ་གཅིག་ཕྱག་
248 -427



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
གཉིས་པ། ཁ་དོག་ནག་པོ་ནི་སྐུ་མདོག །དྲག་ཆེན་པོ་ནི་ཁྲོ་བོའི་སྐུ། འབར་བ་ནི་
མེ་རི་མེ་དཔུང་གི་ནང་ན་བཞུགས་པ། གྲི་གུག་གི་གཡས་ན། ཐོད་པ་ནི་གཡོན་ན་
འཛིན་པའོ། །མགོ་བོ་རློན་པ་ནི་མི་མགོ་རློན་པ་ཁྲག་འཛག་པ་ལྔ་བཅུའི་དོ་ཤལ་
བྱས་པ། འཇིགས་བྱེད་ཆེན་པོ་ཞལ་གྱི་མཆེ་བ་གཙིགས་པ། གཟུགས་ཤིན་ཏུ་ཐུང་
པ་བརྗོད་པ་ཆེ་ནི་སུས་ཁྱིམ་ཆེ་བ། ཁ་ནས་ཁྲག་ནི་འཛག་པ་པོ་ནི་ཁ་ནས་ཁྲག་ཤྭ་
ཤྭ་འཛག་པ་ཞིག་ཏུ་བསྒོམ། དེ་ལ་ཡི་གེ་དགོད། རང་བཞིན་གྱི་གནས་ནས་ཡེ་
ཤེས་ཀྱི་མགོན་པོ་སྤྱན་དྲངས་ལ་གཉིས་སུ་མེད་པར་བསྲེ།
དེ་ལ་མཆོད་བསྟོད་གསོལ་བ་བཏབ་ནས་དཔང་གཟུགས་པ་ནི། ཡུལ་
སློབ་དཔོན་ལ་གང་རྟག་སྡང་ནི་བླ་མ་ལ་ལུས་ངག་ཡིད་གསུམ་གྱི་སྒོ་ནས་སྡང་བ།
དཀོན་མཆོག་ གསུམ་ ལ་ འཁྲུག་ ལྡན་ནི་ སངས་ རྒྱས་ ཀྱི་ བསྟན་ པ་ འཇིག་ པ།
སེམས་ཅན་དུ་མ་ནི་ཐ་མལ་གྱི་སེམས་ཅན་ཐམས་ཅད་གསོད་པ། རང་གི་གཡས་
ལག་ཤ་བཅད་དེ་ཞེས་པ་བསྒྲུབ་བྱའི་ཡན་ལག་གི་ཤ་བཅད་ནས། ནག་པོ་ཆེན་
པོས་ཟ་བར་བྱེད། ཁ་ཅིག་མགོན་པོ་རང་གི་ཡན་ལག་གི་ཤ་བཅད་ནས་ཟ་བ་ལ་
འདོད། ཁྲག་གི་རྒྱུན་ནི་བསྒྲུབ་བྱའི་ཁྲག་ཐོད་པས་བཅུས་ནས་ནག་པོས་འཐུང་
པར་ བྱེད། གཏོར་མའི་རྒྱུ་ནི། ཆང་དང་ཤེས་བྱེད་ནི་འབྲུ་ཆེན་དང་
། མོན་ སྲན་
གྲེའུ་དང༌། མེ་ཏོག་དང་ སྤོས་དང་བྱུག་པ་དང༌། ཤ་ལྔ་བདུད་ རྩི་ ལྔ་ ཉིད་ ཀྱིས་
གཏོར་མ་བཤམས་ལ།
བྱིན་གྱིས་བརླབ་པ་ནི། འོག་ཏུ་ཡཾ་ལས་རླུང་རཾ་ལས་མེ་སྦར་ཨ་ལས་ཐོད་
པའི་ནང་གི་རྫས་ཁོལ་རླངས་པས་ཟླ་ཕྱེད་རྡོ་རྗེ་ནས་ཡེ་ཤེས་བདུད་རྩི་ཕབ་འདྲེས་
པར་བསམས་ལ་འབྲུ་གསུམ་བྱིན་གྱིས་བརླབས་ལ། མགོན་པོའི་ལྗགས་ལ་རྡོ་རྗེ་
248 --428



*ལ་
མཁའ་འགྲོ་མ་རྡོ་རྗེ་གུར་གྱི་ཊིཀ་རིན་པོ་ཆེ་ཟླ་བའི་སྒྲོན་མ།
ནས་འབྲུ་ཙམ་ལ་འོད་ཟེར་བྱུང་ནས་གཏོར་མ་ལ་རེག་ནས་དྲངས་ནས་གསོལ་
བར་བསྒོམ་པ་ལ། གཏོར་མས་ནག་པོ་ཆེན་པོ་མཆོད་ཞེས་སོ། །སྔགས་འདིས་
དབུལ་ལོ། །ཨོཾ་མ་ཧ་ཀ་ལ་ཡ་ནས་ཧཱུྃ་ཕཊ་ཞེས་པ་ལ་བྷ་ལི་ཏ་ཁའི་བཏགས་པ་
ལན་གསུམ་བརྗོད་ལ་དབུལ། དེ་ནས་ཐུགས་ཀར་ཉི་མའི་སྟེང་དུ་ཧཱུྃ་ལས་སྔགས་
རིང་འདི་བསྐོར་ལ་སྔོན་དུ་བསྙེན་པ་འབུམ་འབུམ་བྱའོ། །
དེ་ནས་བསྒྲུབ་པ་ལ། ཚ་བ་གསུམ་གྱི་གཟུགས་བརྙན་བྱས་པ་ནི་སྒ། པི་
པི་ལིང་
། ན་ལེ་ཤམ་ གསུམ། སྐེ་ཚེ། ཤ་ཚེ། ལང་ཏང་ རྩ་ གསུམ་ དང་། དགྲའི་
རྐང་ རྗེས་ ཀྱི་ས་དང་
། དྲི་ཆེན་དང་
། དྲི་ཆུ་རྣམས་ ལ་ རང་གི་དྲི་མ་མ་སོང་པར་
བསྒྲུབ་བྱའི་གཟུགས་ཞིག་བྱ། ཡང་ཤོག་གུའམ་གྲོ་ག་ལ་སྣག་ཚ་དུག་དང་སྐེ་ཚེ་
དང་ཁྲག་ལ་སོགས་པ་ཆོ་ག་བཞིན་དུ་བྲིས་ལ་ཞེས་པ་སྙིང་གར་ཆེ་གེ་མོ་མ་ར་ཡ་
ཆད་ཅེས་ པ་ བསྐུལ་ཚིག་ དང་ བཅས་ པ་ བྲིས་ལ། དེ་དགྲ་ བོར་བསྐྱེད་བཀུག་
བསྟིམས་ནས་དྲིལ་ནས་གོང་གི་འདག་པའི་གཟུགས་དེའི་སྙིང་གར་ཆོལ་གྲུ་
གསུམ་བྲུས་ལ་དེར་བཅུག་སྟེ་ཞ་ལ་བྱའོ། །ཚེར་མས་བཀང་པའི་ཞེས་པ་དེའི་
ཚིགས་ཐམས་ཅད་ཀྱི་ཚེར་མ་ལ་སོགས་པས་གཏམས་ལ་འབྲུབ་ཁུང་གྲུ་གསུམ་གྱི་
ནང་དུ་དུག་དང་ཁྲག་སྣ་ཚོགས་དང་དུར་ཁྲོད་ཀྱི་སོལ་བ་བསྲེས་པས་ནག་པོར་
བྱུགས་ལ། དེའི་ནང་དུ་ལིང་ག་དེ་བཞག་ལ་བསྒྲུབ་བྱ་དེ་ལྷ་སྦྱིན་ལྟ་བུར་བསྐྱེད་
བཀུག་བསྟིམས་ པ་ བྱས་ནས། ཡང་ན་མགོ་བོའི་སྟེང་དུ་འདུག་ནས་ཞེས་པ་
བསྒྲུབ་བྱའི་སྟེང་དུ་མགོན་པོ་བསྐྱེད། ཡེ་ཤེས་བསྟིམས། ཆོད་གཏོར་ཕུལ་ལ།
སྔགས་བཟླས་པས། ཏིལ་འབྲུ་ཙམ་དུ་གཏུབ་པར་བྱེད་པ་ནི་མགོན་པོའི་ཕྱག་
གཡས་ཀྱི་གྲི་གུག་གིས་བསྒྲུབ་བྱའི་མགོ་ན་མར་ཏིལ་འབྲུ་ཙམ་བཅད་ནས་གསལ་
248 429



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བར་བསམ། གཡོན་པའི་ཐོད་པས་ཁྲག་བཅུས་ཤང་འཐུང་པར་ཡང་བསམ། དེའི་
དུས་སུ་ལྕགས་ཕྱེ་དང་ཉུངས་ཀར་དང་ཁྲག་དང་དུག་ལ་སོགས་པའི་ཐུན་གྱིས་
ལིང་ག་དེ་བྲབ་ཅིང་བསྐུལ་ཚིག་དང་བཅས་པའི་སྔགས་ཁྲི་ཕྲག་གཅིག་བཟླས་པ་
ནི་བསྒྲུབ་པའོ། །ལས་སྦྱོར་ལ་མེ་ལ་གང་གི་མིང་དང་བཅས་པ་དེ་བསྲོ་བར་བྱས་
ན་ཞེས་པ་ལིང་ག་དེ་མཚོན་རྣོན་པོས་དུམ་བུར་གཏུབས་པའི་ལིང་རོ་དང་། ཁྲག་
སྣ་ཚོགས་ཤ་སྣ་ཚོགས་དུག་སྣ་ཚོགས་པའི་རྫས་དང་བསྲེས་ལ་སྣོད་གཅིག་ཏུ་
གཞག །དེར་གཏོར་མ་བཤམ། བྲུབ་ཁུང་ནག་པོ་གྲུ་གསུམ་རྩེ་མོ་ལྷོར་བསྟན་
པའི་ནང་དུ་ཤིང་ཚེར་མ་ཅན་བརྩིགས་ལ་མེ་སྦར་དེར་མགོན་པོ་བསྐྱེད་ཡེ་ཤེས་ཀྱི་
མགོན་པོ་བསྟིམས། མཆོད་པ་དང་གཏོར་མ་ཕུལ་ལ་བསྐུལ་ཚིག་དང་བཅས་པའི་
ལིང་རོ་རེ་རེ་ཐུན་རྫས་དང་བཅས་པའི་མགོན་པོའི་ཞལ་དུ་སྦྱིན་སྲེག་བརྒྱ་རྩ་
བརྒྱད་བྱས་ན། དེ་དེའི་མོད་ལ་མི་མཐོང་པར་འགྱུར་རོ་ཞེས་པ་འཆི་བར་འགྱུར་
རོ། །དེ་ལྟར་ན་ལས་ཚོགས་ཀྱི་སྒྲུབ་ཐབས་སུམ་ཅུ་རྩ་བཞི་པོ་དེ་ཡན་ཆད་དུ་
རྫོགས་སོ།། 11
ད་ནི་ལས་ཀྱི་ཕྱག་རྒྱ་ལ་སྦྱོར་བ་བྱས་པས་ཕྱག་རྒྱ་ཆེན་པོ་མཆོག་འགྲུབ་
པར་འགྱུར་བར་བསྟན་པ་ནི། དེ་ནས་གཞན་ཡང་ནི་མགོན་པོའི་སྒྲུབ་ཐབས་ལས་
གཞན་དུ་གྱུར་པ། ལས་ཀྱི་ཕྱག་རྒྱ་ལ་བསྟེན་ནས་ཕྱག་རྒྱ་ཆེན་པོ་མཆོག་བསྒྲུབ་
པའི་ཐབས་བཤད་པར་བྱའོ་ནི་ཞེའོ། །ཕྱག་རྒྱའི་དངོས་གྲུབ་ནི་ལས་རྒྱ་བསྟེན་
ནས་ཟག་མེད་བདེ་བ་སྐྱེ་བ། དངོས་གྲུབ་ཆེ་ནི་ལས་རྒྱ་ལ་བསྟེན་ནས་མཆོག་གི་
དངོས་གྲུབ་འགྲུབ་པའོ། །དངོས་གྲུབ་ཀུན་གྱི་སྤྱོད་ཡུལ་མིན་ནི་ལས་ཆེན་བརྒྱད་
དམ་ཐུན་མོང་དངོས་གྲུབ་བརྒྱད་ཀྱི་སྤྱོད་ཡུལ་མ་ཡིན་ཞེའོ། །སྐད་ཅིག་ནི་སྙོམས་
248 -430



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
འཇུག་གི་དུས་སུ་རྣམ་པ་སྣ་ཚོགས་པའི་སྐད་ཅིག་མ། སྐད་ཅིག་གཟུགས་དེ་ནི་
མཚན་ཉིད་དང་བྲལ་བའི་སྐད་ཅིག་མ། བདེ་ཆེན་པོ་ནི་ཟག་མེད་ལྷན་ཅིག་སྐྱེས་
པའི་ཡེ་ཤེས། དེའི་དུས་ཀྱི་ཀུན་རྫོབ་བྱང་སེམས་ལ་བརྟེན་པའི་དོན་དམ་ཟག་
མེད་ཀྱི་ཉམས་དེ་ཉིད་ལ་བསྒོམ་པ་དང་ནི་ཞེས་པ་བསྐྱེད་རིམ་བསྒོམ་པ་ཡང་དེ་
ལ་ཚང་ལ། སྔགས་བཟླས་པ་ཡང་ཚང་། སྦྱིན་པའང་སྐད་ཅིག་ལས་ཕུན་ཚོགས་
ནི་སྦྱིན་པ་ལ་སོགས་པ་ཕ་རོལ་ཏུ་ཕྱིན་པ་དྲུག་ཀྱང་དེ་ལ་ཚང་ངོ༌
། །
འོ་ན་ལས་རྒྱ་དང་སྦྱོར་བ་ཇི་ལྟར་བྱ་ན། སྤྱན་མས་མགུལ་ནས་འཁྱུད་པའི་
ཞེས་པ་རང་རྣམ་སྣང་དུ་བསྒོམ། ལས་རྒྱ་བྲམ་ཟེའི་བུ་མོ་སྤུན་མར་བསྐྱེད། རྡོ་རྗེ་
པད་མ་བྱིན་གྱིས་བརླབས་ནས་སྙོམས་འཇུག་བྱས་པས། མཆོག་ཏུ་དགའ་བ་ནི་
དགའ་བ་དང་མཆོག་དགའ། དགའ་ཆེན་པོ་ནི་ལྷན་ཅིག་སྐྱེས་པའི་དགའ་བ།
ལྷན་སྐྱེས་ཀྱི་དགའ་བའི་མཚན་ཉིད། གཉིས་མེད་ཕུན་ཚོགས་སྐད་ཅིག་ལ་ཞེས་
པ་ཟག་མེད་བདེ་སྟོང་གི་ཉམས་འབྱུང་
། དེས་ཅིར་འགྱུར་ན་སྣང་མཛད་སྐད་ཅིག་
ལས་སངས་རྒྱས་ཞེས་པ་འབྲས་བུ་རྣམ་པར་སྣང་མཛད་ཀྱི་བདག་ཉིད་དུ་མངོན་
པར་རྫོགས་སངས་རྒྱའོ། །མ་མ་ ཀི་དེ་ སྡོམ་པ་པོ་ཞེས་པ་ རང་མི་བསྐྱོད་པར་
བསྒོམ། ལས་རྒྱ་གཡུང་མོའི་བུ་མོ་མ་མ་ཀིར་བསྐྱེད་ནས་སྙོམས་འཇུག་བྱས་པས།
སྐད་ཅིག་ལས་གཉིས་མེད་ཕུན་ཚོགས་ཞེས་པ་ཟག་མེད་བདེ་སྟོང་གི་ཉམས་སྐྱེས་
པས་སོ། །དེ་ཅི་ལས་འབྱུང་ན། རྡོ་རྗེ་པད་མ་མཆོད་པ་མཆོག་ནི་རྡོ་རྗེ་པད་མ་བྱིན་
གྱིས་བརླབས་ནས་སྙོམས་འཇུག་བྱས་པས། མཆོག་གི་ཟག་མེད་ཡེ་ཤེས་སོ། །རྡོ་
རྗེ་པད་མ་རབ་སྦྱར་བ་ནི་སྙོམས་འཇུག་གི་དུས་སུའོ། །རྡོ་རྗེ་གུས་པས་མཆོག་
རབ་པོ་ཞེས་པ་སྙོམས་འཇུག་བྱས་ནས་ལུས་ཀྱི་འཁྲུལ་འཁོར་དྲུག་གིས་ཐིག་ལེ་
248 -431



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
བཟུང་པའི་དུས་སུ་ཀུན་རྫོབ་བྱང་སེམས་ཆུའི་རྣམ་པ་ལ་བརྟེན་ནས་དོན་དམ་ལྷན་
ཅིག་སྐྱེས་པའི་ཉམས་མྱོང་སྐྱེ་བའོ། །པད་མར་འདོད་སེམས་རྣམ་སྤང་ནས་ཞེས་
པ་ཐ་མལ་གྱི་འདོད་ཆགས་རང་ག་མ་སྤངས་པའོ། །པད་མ་རྡོ་རྗེས་མཆོད་པར་བྱ་
ནི་ཟག་པ་མེད་པའི་བདེ་བ་ཆེན་པོ་འགྲུབ་པའི་ཕྱིར་མཆོད་པའོ། །
དེ་བསྒོམས་པས་ཅིར་འགྱུར་ན། རྡོ་རྗེ་འཛིན་རྒྱལ་སྐད་ཅིག་ལས་ཞེས་པ་
འབྲས་བུ་མི་བསྐྱོད་ཧེ་བཛྲར་སངས་རྒྱའོ། །བདག་ལ་རང་བདག་བསམ་བྱ་སྟེ་
ཞེས་པ་རང་སྣང་བ་མཐའ་ཡས་སུ་བསྒོམ། ལས་རྒྱུ་གོས་དཀར་མོར་བསྐྱེད་པ།
རྡོ་རྗེ་པད་མ་རབ་སྦྱོར་བས་ཞེས་པ་རྡོ་རྗེ་པད་མ་བྱིན་གྱིས་བརླབས་ནས་སྙོམས་
འཇུག་བྱས་པས། རྡོ་རྗེ་བུ་མོ་ནི་བདེ་སྟོང་དབྱེར་མེད་དོ། །རྫུ་འཕྲུལ་ཆེ་ནི་དགའ་
བ་དང་བཞི་དང་སྐད་ཅིག་མ་བཞི་མི་འདྲ་བར་ཕྱེ་ནས་ལྷན་ཅིག་སྐྱེས་པའི་ཡེ་ཤེས་
སུ་བསྒྱུར་བའོ། །མདོག་ནག་མོ་ནི་ལས་རྒྱ་གར་མཁན་མའི་བུ་མོ་གོས་དཀར་
མོར་བསྒོམས་ནས། མཆོད་པར་བྱ་ནི་སྙོམས་འཇུག་བྱས་པས་ཟག་མེད་བདེ་བ་
ཆེན་པོའི་འབྲས་བུ་ལ་གནས་ནས། ཕྱག་རྒྱ་ཆེན་པོའི་དངོས་གྲུབ་དྲུག་པ་རྡོ་རྗེ་
འཆང་ཐོབ་པར་འགྱུར་རོ། །རིག་པའི་སྐྱེས་བུར་རང་བསམས་ཏེ་ཞེས་པ་རང་རིན་
འབྱུང་དུ་བསྒོམ། ལས་རྒྱ་ གདོལ་བའི་བུ་མོ་སྒྲོལ་མར་བསྐྱེད་ལ། འོག་ནས་
གདོལ་བ་ཆེན་པོ་ལས་བྱུང་བ་ཞེས་སོ། །རྡོ་རྗེ་པད་མ་མཆོད་པ་མཆོག་ནི་རྡོ་རྗེ་
པད་མ་བྱིན་གྱིས་བརླབས་ནས་སྙོམས་འཇུག་བྱས་པས། མཆོད་པ་མཆོག་ནི་ཟག་
མེད་ལྷན་ཅིག་སྐྱེས་པའི་ཉམས་སྐྱེ་བའོ། །དེའི་དགོས་པ། དེ་བཞིན་གཤེགས་
པའི་བུ་མོ་མཆོག་ཞེས་པ་དངོས་གྲུབ་ལ་དམིགས་ནས་གདོལ་བ་མོའི་བུ་མོ་སྒྲོལ་
མར་བསྐྱེད་པ། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་དོན་དུ་ལས་རྒྱ་ལ་
248 -432



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ཟག་མེད་ཀྱིས་མཆོད་དོ། །རིག་པའི་སྐྱེས་བུ་ཞེས་པ་རང་དོན་གྲུབ་ཏུ་བསྒོམ།
ལས་རྒྱ་ཚོས་མཁན་མའི་བུ་མོ་སྒྲོལ་མར་བསྐྱེད། རྡོ་རྗེས་པད་མ་མཆོད་པ་ནི་རྡོ་རྗེ་
པད་མ་བྱིན་གྱིས་བརླབས་ནས་སྙོམས་འཇུག་བྱས་པས། མཆོག་ནི་ཟག་མེད་ལྷན་
ཅིག་སྐྱེས་པའི་ཡེ་ཤེས་སྐྱེ་བའོ། །དགོས་པ་ཕྱག་རྒྱ་དངོས་གྲུབ་དོན་དུ་མཆོད་ན་
ལས་རྒྱ་ལ་བསྟེན་ནས་དངོས་གྲུབ་ཐོབ་པའི་དོན་དུ་མཆོད་ཞེའོ། །ཕྱག་རྒྱ་ཆེན་པོ་
མཆོག་གི་དངོས་གྲུབ་ལས་རྒྱ་ལ་བསྟེན་ནས་རབ་ཏུ་བསྒྲུབ་བ་སྟོབས་ཀྱི་རྡོ་རྗེ་
ཞེས་བྱ་བའི་ཏིང་ངེ་འཛིན་ཏོ། །དེས་ནི་ལས་རྒྱ་དང་སྦྱར་བ་བྱ་བ་དངོས་སོ། །
ད་ནི་དངོས་གྲུབ་བསྒྲུབ་པའི་དུས་བསྟན་པ་ནི། དེ་ལྟར་མཉམ་བཞག་
ལས་རྒྱ་ལ་བསྟེན་ནས་བྱང་སེམས་ཐིག་ལེ་རྡོ་རྗེ་ནོར་བུའི་རྩེ་མར་ཕབ་ལུས་ཀྱི་
འཁྲུལ་འཁོར་དྲུག་གིས་བཟུང་
། དེ་ལ་བརྟེན་ནས་ཟག་མེད་བདེ་སྟོང་གི་དོན་རྒྱུད་
ལ་བསྐྱེད་ནས། ད་རྗེས་ཐོབ་ཀྱི་དུས་སུ་མིག་གིས་གཟུགས་མཐོང་པ་ལ་སོགས་པ་
ཐམས་ཅད་ཟག་མེད་བདེ་སྟོང་དུ་སྦྱར་ཞིང་བསྒོམས་པས་དུས་ཚད་ཅི་ཞིག་ཙམ་ན་
ཐམས་ཅད་ཟག་མེད་བདེ་སྟོང་དུ་ཤར་ནས། མཉམ་གཞག་རྗེས་ཐོབ་འདྲེས་
བསྐྱེད་པའི་རིམ་པ་ལ་བརྟན་པ་ཐོབ་རྫོགས་པའི་རིམ་པ་ལ་རྟགས་ཐོན་ནས།
རིག་པ
པ་བརྟུལ་ཞུགས་གྱི་སྤྱོད་པ་བྱེད། སྤྱོད་པ་ལས་ལོགས་ནས་བསྒྲུབ་པ་ཞིག་
བདུན་བྱེད་པ་ལ་བརྟག་པ་ཕྱི་མའི་ལེའུ་གཉིས་པ་ནས། བདེ་བ་གནག་ཅིང་བདེ་
བ་སེར་ལ་སོགས་པ་སྤྲོ་བསྡུ་བྱ་ལུགས་བཤད། འདི་ནས་ཞག་གྲངས་ནི། ཉི་མ་
གཅིག་གིས་འགྲུབ་འགྱུར་རམ་ནས། འགྲུབ་འགྱུར་འདི་ལ་ཐེ་ཚོམ་མེད་ཀྱི་བར་
གྱིས་སྲོད་ལ་བདུད་བཏུལ་ཐོ་རངས་ཁ་མངོན་པར་རྫོགས་པར་སངས་རྒྱའོ། །མེ་
ཏོག་བསོགས་པས་མཆོད་བྱས་ནས་ཞེས་པ་ལས་རྒྱ་དང་སྙོམས་འཇུག་བྱེད་པའི་
248 ---433



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དུས་སུ་བདེ་སྟོང་གིས་ཡིད་ཚིམ་པའོ། །བསྒྲུབ་པའི་དུས་སུ་བསམ་གཏན་གནས་
སུ་རབ་ཏུ་འདུག་ཏེ་ཞེས་པ་རང་གི་བསྒྲུབ་ཁང་དུའོ། །
ཕྱག་རྒྱ་ལྷན་ཅིག་རབ་ཞུགས་ནས་ཞེས་རྒྱ་དང་སྙོམས་འཇུག་བྱེད་པ། རྡོ་
རྗེ་སྦྱོར་བ་ཡང་དག་བརྩམ་ནི་རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་
བྱེད་པ། རྡོ་རྗེ་ཉི་མ་ནུབ་ནས་ནི་ཞེས་པ་ཕྱིའི་དབང་དུ་ན་ཉི་མ་ནུབ་པ་ནང་གི་
དབང་དུ་ན་རྣམ་རྟོག་ནུབ་ པའོ། །སྦྱོར་བ་འདི་ནི་རབ་བརྩམས་ནས་ཞེས་
བསྒྲུབ་པ་མཚན་ཐོག་ཐག་བྱེད་པའོ། །སྐྱ་རེངས་འཆར་བའི་དུས་སུ་ནི་ཞག་བདུན་
སོང་པའི་ནང་པར་སྐྱ་རེངས་འཆར་ཀར་སྲོད་ལ་བདུད་བརྟུལ་ནས་ཐོ་རངས་ཁ།
འགྲུབ་འགྱུར་འདི་ལ་ཐེ་ཚོམ་མེད་ཞེས་པ་སྟོང་པ་ཆོས་སྐུ། བདེ་བ་ལོངས་སྐུ།
གསལ་བ་སྤྲུལ་སྐུ། ཐ་མི་དད་པ་དཔལ་བདེ་བ་ཆེན་པོའི་སྐུར་སངས་རྒྱ་བའོ། །
དེའི་དུས་ཀྱི་དེ་ཡང་རང་ག་མའི་ཆགས་པ་མ་ཡིན་ཏེ། འདོད་ཆགས་ཆེན་པོ་རྗེས་
ཆགས་ནི་ཞེན་པ་མེད་པའི་ཆགས་པའོ། །འདོད་ཆགས་ཆེན་པོའི་རང་བཞིན་ཕྱི་ནི་
ཟག་མེད་བདེ་སྟོང་གཉིས་མེད་ཀྱི་ཆགས་པའོ། །ཆགས་ཆེན་ཏིང་འཛིན་ལ་གནས་
ཏེ་ཞེས་པ་ཟག་པ་མེད་པའི་འདོད་ཆགས་ཆེན་པོའི་ཏིང་ངེ་འཛིན་ལ་གནས་ནས་
སོ། །ཕྱག་རྒྱ་ཆེན་པོ་རབ་ཏུ་བསྒྲུབ་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་
པར་འགྱུར་ཞེས་པའོ། །དེས་མ་གྲུབ་ན་འདིའི་ལེའུ་དགུ་པ་དང་གཉིས་པ་བཞིན་
དུ་ལ་གནད་ལ་བོར་བའི་ཆོ་ག་བྱ། དེ་ནས་བརྟག་པ་ཕྱི་མའི་ལེའུ་གཉིས་པ་དང་
འདི་ནས་འབྱུང་བ་བཞིན་དུ་བསྒྲུབ་པ་བཞག་བདུན་བསྐྱར་ནས་བྱས་པས་སྲོད་ལ་
བདུད་བཏུལ་ནས་ཐོ་རངས་ཁོ་སྐུ་བཞིའི་བདག་ཉིད་དུ་སངས་རྒྱའོ། །དེ་ལྟ་བུ་དེ་
ལ་བདེ་བ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ། །
248 “བ་མ434



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
ད་ནི་ཕྱག་རྒྱ་མ་དེ་རྣམས་རིགས་གང་ཡིན་གྱི་ཡུམ་དུ་བསྐྱེད་ནས་སྦྱོར་བ་
བྱས་པས་རིགས་ལྔའི་དངོས་གྲུབ་འགྲུབ་པར་བསྟན་པ་ལ་གཉིས་ལས། དང་པོ་
མཚམས་སྦྱར་བ་ནི། སྤྱིར་གུར་བརྟག་གཉིས་ནས་གཏུམ་མོ་ལ་བརྟེན་ནས་ཕྱག་
རྒྱ་ཆེན་པོའི་དངོས་གྲུབ་ཐོབ་པ་དང་
། གཉིད་ལ་བརྟེན་ནས། རྨི་ལམ་ལ་བརྟེན་
ནས་དང་། ལས་རྒྱ་ལ་བརྟེན་ནས་ཐོབ་པ་དང་བཞི་བཤད་པ་ལ། འདིར་ལས་རྒྱ་
ལ་བརྟེན་ནས་ཕྱག་རྒྱ་ཆེན་པོ་འགྲུབ་པར་བསྟན་པ་ནི། རང་རིག་མ་མ་ཀིར་བྱས་
ཏེ་ནི་ལས་རྒྱ། པད་མར་རྡོ་རྗེ་ཅན་བཅུག་ཏེ་ན་སྙོམས་འཇུག་བྱེད་པ། དེས་ནི་
དངོས་གྲུབ་བཅས་ འགྱུར་ཏེ། ཕྱག་རྒྱ་ཆེན་པོར་ འདི་ བསྒྲགས་ སོ་ ཞེས་སོ། །
སྙོམས་འཇུག་བྱ་བ་དངོས་ནི། མི་མོའི་ཕྱག་རྒྱ་ནི་མིའི་བུ་མོ་ལ་སོགས་པ་གཅིག་
བཟུང་ནས། དེ་ལ་འཁོར་ལོ་རབ་ཏུ་ཕྱེ་ནི་ལུས་ལྷར་བསྐྱེད་པའོ། །མེ་ཏོག་དང་
སྤོས་ལ་སོགས་པས་ལས་རྒྱུ་བརྒྱན་པར་བྱ་སྟེ། རྡོ་རྗེ་གོམ་པ་རབ་བསམ་བྱ་ཞེས་
པ་བྱང་སེམས་ཐིག་ལེ་དབབ་པ་དང་གཟུང་པ་དང་བཟློག་པ་དང་རྩ་དམིགས་སུ་
གདབ་པ་ལ་སོགས་པ་ལ་བསྟེན་ནས་ཉམས་སྐྱེ་བའོ། །
དེའི་དུས་སུ་ལས་རྒྱ་ལྔ་པོ་རིགས་ལྔ་པོ་རིགས་གང་ཡིན་གྱི་ཡུམ་དུ་བསྐྱེད་
པ་ནི། སྤྱན་དང་ནི་རང་རྣམ་སྣང་ལས་རྒྱ་སྤྱན་མར་བསྐྱེད། མ་མ་ཀི་ནི་རང་མི་
བསྐྱོད་པ་ལས་རྒྱ་མ་མ་ཀིར། སྒྲོལ་ནི་རང་འབྱུང་དུ་ལས་རྒྱ་སྒྲོལ་མར། ཡང་སྒྲོལ་
ནི་རང་དོན་གྲུབ་ཏུ་ལས་རྒྱ་སྒྲོལ་མར། གོས་དཀར་མོ་རང་ཡིད་འཕྲོག་མ་ནི་རང་
སྣང་མཐར་ལས་རྒྱ་གོས་དམར་མོར་བསྐྱེད་པའོ། །མེ་ཏོག་སྤོས་ཀྱིས་འཁྲིགས་
བྱས་ལ་ཞེས་པ་དེའི་དུས་སུ་མུ་ཏྲའི་རྒྱན་བྱེད་པ་སྟེ་དོན་བདེ་སྟོང་གིས་ཡིད་ཚིམ་
པར་བྱེད་པའོ། །རྡོ་རྗེ་མཆོད་པ་ནི་བདེ་སྟོང་དབྱེར་མེད་ཀྱི་མཆོད་པ་རབ་ཏུ་
248 -435



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
བརྩམས་ན། དེ་ཡང་རང་རིགས་ལྔ་གང་ཡིན་དུ་བསྒོམས་པས་ལས་རྒྱ་ཡུམ་ལྔ་
གང་ཡིན་དུ་བསྐྱེད་ལས་རྒྱ་ལ་བརྟེན་བྱང་སེམས་རྡོ་རྗེའི་རྩེ་མོར་ཕབ་དེའི་ལུས་ཀྱི་
འཁྲུལ་འཁོར་དྲུག་གིས་བཟུང་། དེ་ལ་བརྟེན་ནས་ཟག་མེད་ཡེ་ཤེས་སྐྱེ་དེ་ཡང་
ནས་ཡང་དུ་བརྟན་པར་བསྒོམས་པས་འབྲས་བུ། སྔགས་པ་རྟག་པ་རྣམ་པར་སྣང་
མཛད་དུ་འགྲུབ་པ་དང་། རྡོ་རྗེ་ཅན་དུ་ནི་མི་བསྐྱོད་ཧེ་བཛྲར་འགྲུབ་པར་འགྱུར།
རྡོ་རྗེ་ཉི་མ་ནི་རིན་འབྱུང་འགྲུབ་པ་དང་
། མི་འགྱུར་མཆོག་ནི་སྣང་བ་མཐའ་ཡས་
སུ་འགྲུབ། རྟའི་རྒྱལ་པོ་ནི་དོན་ཡོད་གྲུབ་པ་འགྲུབ། ཀུན་གྱི་གཙོ་བོ་ནི་དྲུག་པ་རྡོ་
རྗེ་འཆང་ཆེན་པོ་ཡང་འགྲུབ་པར་འགྱུར་ཞེས་པའོ། །
ད་ནི་གཞིའི་རྒྱུད་དབང་བསྐུར་བ་དབང་གི་དབྱེ་བ་ནི། དང་པོ་མི་བསྐྱོད་
པར་བསྐྱེད་ནས་ཆུའི་དབང་བསྐུར་རོ། །གཉིས་པ་ནི་རིན་འབྱུང་དང་བསྐྱེད་ནས་
དབུ་རྒྱན་དུ་དབང་བསྐུར་རོ། །གསུམ་པ་ནི་སྣང་མཐར་བསྐྱེད་ནས་རྡོ་རྗེའི་དབང་
བསྐུར། རང་གི་བདག་པོ་བཞི་པར་ནི་དོན་གྲུབ་ཏུ་བསྐྱེད་ནས་དབང་རྡོ་ རྗེའི་
མཚན་པའི་དྲིལ་བུའི་དབང་བསྐུར། ལྔ་པར་ནི་རྣམ་སྣང་དུ་བསྐྱེད་ནས་མིང་གི་
དབང་བསྐུར་རོ། །དྲུག་པར་རྫོགས་པའི་སངས་རྒྱས་ནི་མེ་ཏོག་འཕྲེང་བ་མགོ་
ཐོག་བཞག་ནས་ཡི་དམ་ལྷ་དང་མི་འཕྲལ་བར་བྱེད་པའོ། །བདུན་པར་བུམ་པའི་
དབང་ནི་རྡོ་རྗེ་སློབ་དཔོན་གྱི་དབང་ངམ། ཡང་ན་དེ་རྣམས་སྟེང་དུ་དམ་ཚིག་
གསུམ། དབུགས་དབྱུང་། ལུང་ བསྟན། གཟིངས་ བསྟོད་ པ་ དང་ བརྟུལ་ཞུགས་
རྣམས་བསྐུར་ཏེ་བུམ་པས་ལུས་ཀྱི་དྲི་མ་དག་པར་བྱེད། བརྒྱད་པར་གསང་
བའི་
དབང་བསྐུར་ཞེས་པ་གསང་བའི་དབང་གིས་ངག་གི་དྲི་མ་དག་པར་བྱེད། དགུ་
པར་ཤེས་རབ་དབང་བསྐུར་རོ་ཞེས་པ་ཤེས་རབ་ཡེ་ཤེས་ཀྱི་དབང་བསྐུར་བས་
248 -436



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
སེམས་ཀྱི་དྲི་མ་དག་པར་བྱེད། དེ་ཉིད་རྡོ་རྗེ་རབ་སྦྱོར་བས་ཞེས་པ་བྱང་ངོས་སུ་
དབང་བཞི་པ་བསྐུར་བས་བདེ་སྟོང་དབྱེར་མི་ཕྱེད་པ་སྟེ་དངོས་པོ་གཤིས
ཤིས་ཀྱི་ཆོས་
བསྟན་ཏོ། །དེས་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་དག་པར་བྱེད་
དོ། །རྡོ་རྗེ་བརྟུལ་ཀུན་སྦྱིན་ནི་དབང་དེ་རྣམས་བརྟན་པར་བྱེད་པ་བརྟུལ་ཞུགས་
ཀྱི་དབང་ཐ་མ་བསྐུར་ཟེར་ཡང་བུམ་དབང་གི་མཐར་རོ། །སྟོན་པ་ཉིད་ནི་ལུང་
སྟོན་ཏེ་ཞེས་པ་སློབ་མའི་ཕུང་ཁམས་སྐྱེ་མཆེད་ཐམས་ཅད་ལྷ་དང་ལྷ་མོར་ལུང་
སྟོན་པའོ། །དེ་དག་ནི་གཞི་མ་སྨིན་པ་སྨིན་པར་བྱེད་པ་དབང་བསྐུར་བའི་ཆོ་གའོ། །
ད་ནི་གྲོགས་དམ་ཚིག་རྩ་བ་ལྟུང་པ་མདོར་བསྡུས་ཏེ་བསྟན་པ་ནི། དེ་ལྟར་
དབང་ཐོབ་ནས་དམ་ཚིག་བསྲུང་དགོས་པས། གྲོགས་དམ་ཚིག་ནི་རྩ་ལྟུང་འདི་
རྣམས་ལ་བླ་མ་ལྷོ་པའི་ཞལ་ནས། རྩ་ལྟུང་རྫོགས་པའི་ཚད། ཉམས་པའི་སྐྱོན།
བཤགས་པའི་ཐབས་སོ། །རྩ་ལྟུང་དང་པོ་ལྟ་བུ་གཅིག་ལ་མཚོན་ན། བླ་མ་གསུམ་
ལྡན་གཉིས་ལྡན་གཅིག་ལྡན་གང་རུང་ཞིག་ལ། རྩ་ལྟུང་རྫོགས་པའི་ཚད་ལ་བཞི།
དམིགས་པའི་ཡན་ལག །ཀུན་སློང་གི་དུས་སྐབས་ཀྱི། སྦྱོར་བའི་ཡན་ལག་གོ །
དམིགས་པའི་ཡན་ལག་ནི་བསོད་ནམས་ལྟ་བུ་གང་ན་གང་གཅིག་ལ་དམིགས་པ་
སྟེ་མཚོན་པའོ། །ཀུན་སློང་གི་ཡན་ལག་ཞེ་སྡང་དྲག་པོས་ཀུན་ནས་སླང་པ། དུས་
སྐབས་ཀྱི་ཡན་ལག་ནི་ཆང་གིས་ར་མ་རོ་བ་མི་མ་ཡིན་ལ་སོགས་པ་སྙིང་དུ་མ་
ཞུགས་པའོ། །སྦྱོར་བའི་ཡན་ལག་ནི་ལུས་ངག་ཡིད་གསུམ་ཀྱི་སྦྱོར་བ་བསྟབས་
པས། མཐར་སློབ་དེ་བྲམ་ཟེ་ཡིན་ན་བྲམ་ཟེའི་གྲལ་དུ་མ་ཚུད། རྒྱལ་རིགས་ཡིན་
ན་རྒྱལ་རིགས་ཀྱི། དགེ་སློང་ཡིན་ན་དགེ་སློང་གི་གྲལ་དུ་མ་ཚུད་ཙམ་ན་རྩ་ལྟུང་
དང་པོ་འདི་འོང་གསུང་
། ཉམས་པའི་སྐྱོན་ལ་གསུམ། ལུས་ངག་ཡིད་གསུམ་གྱི་
248-437



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དགེ་བ་ཅི་བྱས་ཀྱང་བསོད་ནམས་ཀྱི་ཚོགས་སུ་མི་འགྱུར་བ་དང་
། བསམ་པ་ཡིད་
བཞིན་གྱི་ནོར་བུ་རིན་པོ་ཆེ་བཞིན་དུ་མི་འགྲུབ་པ་དང༌། སྐྱེ་བ་ཕྱི་མ་ལ་རྡོ་རྗེ་
དམྱལ་བར་འགྲོ་བའོ། །གསོ་བའི་ཐབས་ནི་བླ་མ་བཞུགས་ན་དབང་རྫོགས་པ་
གཅིག་ཞུས་ནས་ཡོན་མཉེས་པ་གཅིག་ཕུལ་ན་དེས་སྐོངས་པའོ། །རྒྱས་པར་རྩ་
ལྟུང་རང་དུ་ཤེས་པར་བྱའོ། །དེ་སློབ་དཔོན་སྨོད་པར་མི་བྱེད་དང་ཞེས་པ་ནས།
རྩ་བའི་ལྟུང་པ་རབ་ཏུ་གཞོམ་པར་
ཏུ་གཞོམ་པར་བསྟན་པ་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་
ཞེས་པའོ། །
ད་ནི་ ལས་ དང་ པོ་ པའི་ གང་ ཟག་ ལ་ གདམས་ པ་ནི། སྤྱིར་སྤྱོད་ པ་ ལ་
གསུམ་ལས། ལས་དང་པོ་པའི་སྤྱོད་པ་གུར་ལེའུ་བཅོ་ལྔ་པ་ནས་སྟོན་བྱ་བ་དེ་འདི་
ཡིན་ནོ། །བྱང་ཆུབ་སྙིང་པོའི་བར་དུ་ནི་ཞེས་པ་བླ་མ་ལ་དབང་ཐོབ་ནས་བླ་ན་
མེད་པའི་བྱང་ཆུབ་མ་ཐོབ་ཀྱི་བར་དུའོ། །དཀོན་མཆོག་གསུམ་ཉིད་མི་སྤང་ཞིང་
ཞེས་པ་སྙིང་ཐག་པ་ནས་དཀོན་མཆོག་གསུམ་པོ་ལ་ཉིན་ལན་གསུམ་མཚན་ལན་
གསུམ་དུ་སྐྱབས་སུ་འགྲོ་བ་བྱ་དགོས། དམ་ཚིག་རྣམས་ནི་རྟག་ཏུ་བསྐྱང་ཞེས་པ་
བཟའ་བའི་དང་བསྲུང་པའི་དམ་ཚིག་བསྲུང་དགོས་ཏེ། བླ་མ་ལྔ་པ་ནས་ཀློག་དང་
ཁ་ཐོན་བྱེད་པ་དང་ཟེར་བས། རྩ་ལྟུང་བཅུ་བཞི་དང་བླ་མ་ལྔ་བཅུ་པ་བློ་ལ་བཟུང་
ལ་ཉམས་སམ་མ་ཉམས་ལྷ་ཉམས་ན་གསོ་དགོས་པའོ། །རྡོ་རྗེ་དྲིལ་བུ་བཅང་པར་
བྱ་ནི་བླ་མས་དབང་བསྐུར་བའི་དུས་སུ་གཏད་པའི་རྡོ་རྗེ་དྲིལ་བུ་སྤང་དུ་མི་རུང་
པས་བཅང་དགོས། གཙུག་ཏོར་ནི་བླ་མས་དབང་བསྐུར་བའི་དུས་ཀྱི་དབུ་རྒྱན་དེ་
བཅང་པའམ། ཡང་ན་དུས་རྟག་ཏུ་བླ་མར་སྤྱི་བོར་བསྒོམ་པའོ། །སྦྱིན་སྲེག་གི་ནི་
ལས་བྱ་ཞིང་ཞེས་པ་བར་ཆད་ཞི་བའི་དོན་དུ་འཕྲིན་ལས་བཞིའི་སྦྱིན་སྲེག་དང་
།
248 -438



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རང་ཚོགས་གསོག་པའི་དོན་དུ་ནང་གི་སྦྱིན་སྲེག་ཟས་ཀྱི་རྣལ་འབྱོར་བྱ་དགོས།
དཀྱིལ་འཁོར་ནི་གསུམ་ལས་གཟུགས་བརྙན་ནི་དཀྱིལ་འཁོར་ལ་མཎྜལ་འབྲི་བ་
ལ་སོགས་པ། ཏིང་ངེ་འཛིན་གྱི་དཀྱིལ་འཁོར་བསྐྱེད་རིམ་ཐུན་གསུམ་མམ་ཐུར་
བཞིར་བསྒོམ་པའོ། །ཚམ་བུ་མིའི་ད ཀྱིལ་འཁོར་བྱ་བ་ཚོགས་ཀྱི་འཁོར་ལོ་སྟེ་
གསུམ་པ་དེ་བྱེད་དགོས། རྟག་ཏུ་བདེ་གཤེགས་རབ་གནས་ནི་བསོད་ནམས་ཀྱི་
ཚོགས་ཁྱད་པར་ཅན་བསག་པའི་དོན་དུ་ཏ་ཐའི་སྐུ་གསུང་ཐུགས་ཀྱི་རྟེན་ལ་རབ་
ཏུ་གནས་པ་བྱ་དགོས། འབྱུང་ཆེན་རྣམས་ལ་གཏོར་མ་སྦྱིན་ཞེས་པ་བར་ཆོད་ཞི་
བའི་ཕྱིར་འབྱུང་པོ་ལ་གཏོར་མ་སྦྱིན་དགོས། རྟག་ཏུ་རྟག་པར་སྔགས་བཟླས་ནི་
དུས་རྟག་ཏུ་ཡི་དམ་ལྷའི་སྙིང་པོ་ཉེ་སྙིང་རྩ་བའི་སྔགས་ལ་བཟླས་པ་བྱ་དགོས།
བསམ་གཏན་ནི་ཡི་དམ་ལྷའི་བསྐྱེད་རིམ་བསྒོམས་པ་དང་མི་འབྲལ་བར་ བྱ་
དགོས་བྲལ་དུ་མི་རུང་། རྟག་ཏུ་སློབ་མ་བསྡུ་བྱ་ཞིང་ནི་འདོད་པའི་བློ་མེད་པར་
ཐུན་མཚམས་སུ་སྙིང་རྗེ་ཆེན་པོས་ཀུན་ནས་བསླང་ནས། རྟག་ཏུ་བཤད་པ་བྱ་བ་
ཡིན་ཞེས་པ་སེམས་ཅན་འཁོར་བ་ནས་འདོན་པའི་བསམ་པས་སློབ་མ་རྣམས་ལ་
ཆོས་འཆད་པའོ། །སེམས་ཅན་རྣམས་ནི་རྟག་བསྐྱང་ཞིང་ནི་ཆོས་བཤད་ནས་སམ་
ཡང་ན་སྦྱིན་པས་སོ། །
སངས་རྒྱས་ལ་དུས་རྟག་ཏུ་སྤོས་དང་མེ་ཏོག་ལ་སོགས་པའི་མཆོད་པ་བྱ།
ཛཾ་བྷ་ལྷ་ལ་ཆུ་སྦྱིན་ནི་ན་མའི་རིགས་ལ་ཆུ་སྦྱིན་བྱ། ལས་རྣམས་ཐམས་ཅད་
ནི་
ལུས་ངག་ཡིད་གསུམ་གྱི་མི་དགེ་བ་བཅུ་སྤངས་ནས་དགེ་བ་བཅུ་ཅི་ནུས་སུ་སྤྱད་
དགོས། མཆོད་རྟེན་ལས་ནི་བྱེ་མ་ལ་མཁས་པས་ཆོ་ག་བཞིན་དུ་བྱ་ནི་རྒྱ་དཀར་ན་
རི་ཙམ་མེད་ཐང་ཁད་མཉམ་ཕྱམ་མེ་ཡོད་པ་ལ་ནུབ་མོ་ཆུ་སྐྱེ་ཉིན་མོ་ཆུ་འབྲི་བས།
248-439



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
དེར་བྱེ་མ་ལ་ཚ་ཚ་བཏབ་པས་མང་པོ་ཐེབས་ཏེ་འོང་དེ་ལ་རབ་གནས་དང་པུ་ཙ་
བྱས་ནས་བཞག་པས་ནུབ་མོ་ཆུས་འཁྱེར་བ་ལས་དབང་མེད། བོད་དུ་ལག་ལེན་
རྣམ་པར་མ་དག་པ་སློབ་དཔོན་ཀུན་གྱིས་ཚ་ཚའི་ཆོ་ག་ན་ཚ་ཚ་ཆུར་བསྐྱལ་བྱ་བ་
གདའ་སྟེ་དེ་མ་ཡིན་གསུངས། འོ་ན་ཅི་ལྟར་བྱ་ན། ཚ་ཚ་ལེགས་པར་བཏབ་ལ་
རབ་གནས་དང་མཆོད་པ་ལ་སོགས་པ་བྱས་ལ་ཚ་ཚའི་ཁང་པར་འོ་མི་བརྒྱལ་བར་
བཞུགས་སུ་གསོལ་ལོ། །
ད་ནི་ཕྱག་རྒྱ་ཆེན་པོས་ཏིང་ངེ་འཛིན་ལ་གདམས་པ་ནི། འོ་ན་ཕྱག་རྒྱ་ཆེན་
པོ་བསྒོམ་པའི་གང་ཟག་བསྐྱེད་རིམ་ལ་བརྟན་པ་ཐོབ་རྫོགས་རིམ་ལ་རྟགས་ཐོན་
པས་དེ་ཀུན་ལ་བྱའམ་ཞེ་ན། ཕྱག་རྒྱ་བཅིང་པ་ནི་ལྷའི་སྐུའི་བསྐྱེད་རིམ་སྒོམ་པ་
དང་མུ་ཏྲ་བཅིང་པ་དང་ཀུན་རྣམ་པར་སྤང་
། མཆོད་རྟེན་ལས་ནི་མི་བྱ་ནི་ཚ་ཚ་མ་
གདབ། རྡོ་ རྗེ་ གསུམ་ སོགས་ནི་ཉན་ རང་ བྱང་ ཆུབ་ སེམས་ དཔའ་ གསུམ་ གྱི་
གཟུགས་ལ་ཕྱག་མི་བཙལ། དཀྱིལ་འཁོར་ལ་སོགས་ལུས་ཀྱི་ལས་ནི་བཅོས་མའི་
དཀྱིལ་འཁོར་འབྲི་ལ་སོགས་པ་དེ་རྣམས་རྨི་ལམ་དུ་ཡང་མི་བྱ་ཞེས་སོ། །རང་གི་
བླ་མ་དང་རྡོ་རྗེ་སྤུན་ཟླར་བཅས་པ་ལ་ཕྱག་འཚལ་གྱི། སློབ་དཔོན་གཞན་ནི་
གཞན་དག་གི་མཁས་སུ་རེ་དང་བཙུན་དུ་རེ་ལ་ཕྱག་བྱ་མི་དགོས་སོ། །
ད་ནི་རིགས་རྣམ་པ་ལྔའི་བསྟོད་པ་ནི། སྔོན་འབྱུང་དུ་སྟོན་པ་ཏིང་ངེ་འཛིན་
ལ་ཞུགས་ནས་འཁོར་གྱིས་བསྟོད་པ། རྗེས་འཇུག་ཏུ་དཀྱིལ་འཁོར་གྱི་གཙོ་བོ་
རྣམས་ལ་བསྟོད་པའོ། །བསྟོད་པ་རྒྱས་པར་གུར་ལེའུ་བཅོ་ལྔ་པ་ནས་ཡོད་བྱ་བ་དེ་
འདི་ཡིན་ནོ། །དེ་ནས་བཅོམ་ལྡན་འདས་བྱང་ཆུབ་སེམས་དཔའ་ཐམས་ཅད་དང་
།
ཕོ་ཉ་མོ་ཐམས་ཅད་དང་། དེ་བཞིན་གཤེགས་པ་ཐམས་ཅད་ཀྱིས། རྡོ་རྗེ་ངེས་པ་
248-440



མཁའ་འགྲོ་མ་རྡོ་རྗེ་གུར་གྱི་ཊིཀྐཱ་རིན་པོ་ཆེ་ཟླ་བའི་སྒྲོན་མ།
གསུངས་པ་ནི་གོང་དུ་སྟོན་པས་གསུངས་པའི་ཆོས་དེ་ཐོས་པས་དགའ་བར་གྱུར་
མགུ་བར་གྱུར་ནས། སྔོན་བྱུང་དུ་ཆེད་དུ་བརྗོད་པ་ནི་སྟོན་པ་ཏིང་ངེ་འཛིན་ལ་
ཞུགས་ནས་འཁོར་གྱིས་བསྟོད་པའོ། །ཀུན་ཏུ་སེམས་ཅན་གྱི་ཚིག་བཞིས་དྲུག་པ་
རྡོ་རྗེ་འཆང་ལ་བསྟོད་པ། འགྲོ་བ་སྡང་བའི་ཚིག་བཞིས་མི་བསྐྱོད་པ་ལ། བུད་
མེད་ ཀྱིས་ འདུལ་ གྱི་ཚིག་བཞིས་བདག་མེད་མ་ལ། འགྲོ་བ་རྨོངས་ པའི་ཚིག་
བཞིས་རྣམ་སྣང་ལ། འགྲོ་བ་ཁེངས་པ་ཞེས་པས་རིན་འབྱུང་ལ། འགྲོ་བ་ཆགས་
པ་ཞེས་པས་སྣང་མཐའ་ལ། འགྲོ་ཕྲག་དོག་གི་ཚིག་བཞིས་དོན་གྲུབ་ལ་བསྟོད་
པའོ། །
ད་ནི་དབང་བསྐུར་བའི་སློབ་དཔོན་ལ་ཚ་ད་ལྟར་དང་འདས་པའི་དུས་སུ་
ཇི་ལྟར་ལྟ་བ་ནི། དེ་ནས་བཅོམ་ལྡན་འདས་བྱང་ཆུབ་སེམས་དཔའ་ཐམས་ཅད་དེ་
བཞིན་གཤེགས་པ་རྣམས་ལ་ཞུས་པ། སྟོན་པ་ཏིང་ངེ་འཛིན་ལ་ཞུགས་ནས་འཁོར་
ནང་གླེང་པ་གསུངས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཞེས་
བོས་ནས། དེ་ཡང་གུར་ལེའུ་བརྒྱད་པ། བཅུ་གསུམ་པ་བཅུ་དྲུག་པ། འདི་དང་
གསུམ་ ནས། རྒྱུད། མན་ ངག །དབང་ གསུམ་ ལས། དབང་ བསྐུར་ བའི་ བླ་ མ་
གཉན་པར་གསལ་ལོ། །དཔལ་རྡོ་རྗེ་འཛིན་པས་དབང་བསྐུར་བའི་སློབ་དཔོན་
ལ་ཇི་ལྟར་བར་བགྱི་ཞེས་པ་བསླབ་བྱ་གཉིས་སྟོན་པའི་བླ་མ་གསུངས་ཏེ། དབང་
བསྐུར་བའི་བླ་མ་རང་བདེ། ཚེ་ད་ལྟར་དང་འདས་པའི་དུས་སུ་ཇི་ལྟར་བལྟ་བར་
བགྱི་ཞེས་དྲིས། དེ་བཞིན་གཤེགས་པ་རྣམས་ཀྱིས་ལན་གསུམ་ལ་འགྲོ་བའི་སྟོན་
པ་ནི་རང་གི་སློབ་དཔོན་ཏེ། སངས་རྒྱས་ཀུན་གྱིས་ནི་དུས་གསུམ་གྱི་སངས་རྒྱས་
ཐམས་ཅད་ཀྱིས་ཀྱང་བླ་མ་བསྟོད་པར་བྱ་བ་ཡིན་པས། བདག་ཅག་གི་ཕ་དང་མ་
248 -441



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཙམ་དུ་འདི་ལྟར་དེ་ནི་ཡིད་ལ་བསམ་ཞེའོ། །དེ་ལྟར་བསམ་པ་དེ་ཅིའི་ཕྲི་ཞེ་ན་
ཞེས་དྲིས། དེ་བཞིན་གཤེགས་པ་རྣམས་ཀྱིས་ལན་གསུངས་པ། རྡོ་རྗེ་སེམས་དང་
ཞེས་པ་ནས་གང་ཕྱེད་དེ་ནི་བཀའ་མིན་གྱི་བར་གྱིས་མཆོག་གི་རིགས་ལྔའི་དངོས་
གྲུབ་ཀྱང་བླ་མ་མཉེས་པས་འགྲུབ་ལ། མིག་སྨན་དང་ནི་ཞེས་པ་ཚིག་བཞིས་ཐུན་
མོང་དངོས་གྲུབ་བརྒྱད་ཀྱང་བླ་མ་ལ་མཉེས་པས་འགྲུབ་པའོ། །གང་ཕྱིར་དེས་ན་
རྡོ་རྗེ་ཅན་ནི་བླ་མ་དེ་མཉེས་པར་བྱས་པ་མཆོག་དང་ཐུན་མོང་དངོས་གྲུབ་མྱུར་དུ་
འཐོབ་བོ། །དེ་བཞིན་སློབ་དཔོན་མདུན་བྱོན་ནས། །དེ་བཞིན་གཤེགས་པ་རྣམས་
ཕྱག་འཚལ་ལོ་ཞེས་པ་དུས་གསུམ་གྱི་སངས་རྒྱས་ཐམས་ཅད་ཀྱིས་ཀྱང་ཕྱག་
འཚལ་ན། ལས་དང་པོ་པས་ཅིའི་ཕྱིར་ཕྱག་མི་བྱ་སྟེ་བྱ་དགོས་སོ། །
གང་ཉིད་རྡོ་རྗེ་སེམས་དཔའ་ཞེས་ཀྱི་ཚིག་བཞིས་དོན་ལ་དཔལ་རྡོ་རྗེ་
སེམས་དཔའ་དེ་ཐ་མལ་པའི་སློབ་དཔོན་གྱི་གཟུགས་བཟུང་ནས་སེམས་ཅན་གྱི་
དོན་བྱེད་པ་ཡང་སྲིད་པས། སངས་རྒྱས་ཡིན་སྙམ་དུ་བསམ་དགོས་གསུངས།
འོ་
ན་བླ་མ་བཞུགས་པའི་དུས་སུ་དང་དེ་ལྟར་བྱེད་ན། འདས་པའི་དུས་སུ་ཇི་ལྟར་
བྱེད་ཞེ་ན། སློབ་དཔོན་འདའ་བྱེད་དུས་ན་ནི། །འཇིག་རྟེན་པ་རྣམས་ནི་ར་ཁོང་གི་
བླ་མ་ཤི་ཟེར་ གྲོངས་ཟེར། རྨོངས་ལྡན་མ་རྣམས་གང་ཟེར་བ། ཤི་ཞེས་ པ་ དེ་
འདིར་རྨོངས་པའོ། །ཤི་བ་ཞེས་བྱ་སྟེ་རྣམ་པར་རྟོག་པ་ཡིན་དོན་སྤྲུལ་སྐུ་གཤེགས་
པ་ཡིན། དགའ་བའི་གནས་ནི་བར་མ་དོ་ནས་བར་མ་དོར་ཁྲིད་པའོ། །ཡང་ན་
བདེ་བ་ཅན་གྱི་འཇིག་རྟེན་ཁམས་སུ་གཤེགས་པའོ། །གང་འདོད་རིགས་སུ་ནི་
རྣམ་པར་ཤེས་པ་གོང་ནས་གོང་དུ་འཕོ་བའི་མན་ངག་དང་འབྲེལ་ལོ། །དེའི་དུས་
སུ་རྟགས་ནི་འདི་རྣམས་འབྱུང་
། སྣ་ཚོགས་མ་རྟོག་ལས་འབྲེལ་ཅིང་
། །སྣ་ཚོགས་
248 -442



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
རྒྱལ་མཚོན་དང་བྱུག་པ་དང་། །སྣ་ཚོགས་གླུའི་པུ་ཙའི་ཚོགས་དང་
། རྡོ་རྗེ་འཛིན་
བཅས་དང་རྒྱལ་སྲས་དང་ནི་བྱང་ཆུབ་སེམས་དཔའ་རྣམས་ཀྱིས། སྣ་ཚོགས་རིན་
ཆེན་ནི་སྒྲ་སྣ་ཚོགས་དང༌
། སྣ་ཚོགས་རྒྱལ་མཚན་དང་བཀྲ་ཤིས་ཀྱི་ཚིགས་སུ་
བཅད་པ་སྒྲོགས་ཤིང་
། དབང་བསྐུར་བཟུང་པ་ནི་སྤྱི་བོ་ཚངས་པའི་བུ་ག་ནས་རླུང་
སེམས་ཐོན་ནས་སོ། །ལུས་མཐའ་ནས་ནི་ལུས་མཐར་འགྲོ་ནི་བར་མ་དོ་ནས་བར་
མ་དོར་གཤེགས་པའོ། །
དེ་ལྟར་བླ་མ་འདས་པའི་དུས་ན་བླ་མའི་སྤུར་རང་གི་དགོན་པར་སྤྱན་
དྲངས་ ལ་དང་པོ་སྤོས་ཆུས་བཀྲུ། དེ་ནས་དྲ་ལྔས་བཀྲུ། དེ་ནས་སྤུར་དེ་ རས་
དཀར་པོ་དྲི་མ་མེད་པར་དྲིལ་ལ་སྤྱི་བོ་སྙིང་ག་མགྲིན་པ་གསུམ་དུ་སྙིང་པོ་ཉེ་སྙིང་
རྩ་ བའི་ སྔགས་ གདགས། སྤུར་དེ་ཤིང་ཁྲིའི་སྟེང་དུ་བཞུགས་ལ་མཆོད་གཏོར་
བཤམས་གནས་ཉེ་བར་བརྒྱན་ལ། སྟེང་ན་མར་གདུགས་དབུབ། རང་སྟན་བདེ་
བ་ལ་འདུག་ནས་བསྐྱེད་རིམ་ཡན་ལག་ཏུ་བསྒོམ་སྟེ། དང་པོ་སྤུར་དེ་སྟོང་པར་
བསྒོམ། བསྲུང་ འཁོར་ ཆོས་ འབྱུང་། འབྱུང་བ་ རིམ་རྩེགས། གཞལ་ ཡས་ ཁང་།
མངོན་བྱང་ལྔས་རྒྱུའི་ཧེ་རུ་ཀ །མཁའ་གསང་བརླབ། འཁོར་གྱི་ལྷ་མོ་བསྐྱེད་པའོ། །
འབྲས་བུའི་ཆོས་བཅུ་ལ་དྲི་ཟ་ཉེ་བར་བཞུགས་པ། གླུས་བསྐུལ། ཆོ་ག་གསུམ་
གྱིས་འབྲས་བུའི་ཧེ་རུ་ཀ་བཞེངས། དེ་ནས་སྐྱེ་མཆེད་དྲུག་དང་སྐུ་གསུང་ཐུགས་
བྱིན་གྱིས་བརླབ་པ་ནི། མིག་སོགས་ལ་ནི་གཏི་མུག་སོགས་ཞེས་པས་སྐྱེ་མཆེད་
དྲུག་བརླབ། རྡོ་རྗེ་གསུམ་ནི་གནས་གསུམ་དགོད་ནི་སྐུ་གསུང་ཐུགས་བརླབ་པའོ། །
དེ་ནས་ཡེ་ཤེས་སྤྱན་དྲངས་ལ་གཉིས་མེད་དུ་བསྲེ། དབང་བསྐུར། མཆོད་པ།
བསྟོད་པ། བདུད་རྩི་མྱང་པ་རྒྱས་གདབ་དང་བཅས་པ་བྱ། དེ་ནས་བསྐྱེད་པ་རིམ་
248 -443



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༧༽
པ་ཏིང་ ངེ་ འཛིན་བསྒོམས་ ལ། ཡུམ་ གྱི་ ཐུགས་ ཀར་ གཟུངས་ ཐག་ ལྔ་ བསྒྲིལ་
བཏགས་ལ་དེ་ནས་བཟུང་སྟེ་སྒྲིབ་པ་གཉིས་དག་པའི་བསམ་པས། གཙོ་བོ་ལ་
འབུམ་འཁོར་ལ་ཁྲི་ཚོ་རེ་རེ་སྟེ་ཞག་གསུམ་མམ། ལྔའམ། བདུན་གྱི་བར་དུ་སྤུར་
བསྙེན་བྱའོ། །
དེ་ནས་ནུབ་དང་པོ་ས་ཆོག །གཉིས་པ་སྟ་གོན། ནུབ་གསུམ་པ་དཀྱིལ་
འཁོར་ཞིག་གི་ཆོ་ག་ལ་ཐིག་གི་ཆོ་གས་ཐིག་གདབ། ཚོན་གྱི་ཆོ་གས་ཚོན་བྲི།
དཀྱིལ་འཁོར་གྱིས་གནས་ཉེ་བར་བརྒྱན་པར་བྱ། དཀྱིལ་འཁོར་བསྒྲུབ། སློབ་
དཔོན་བདག་འཇུག་བྱ། དེ་ནས་སྤྱིར་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་
ནི། སློབ་མའམ་ ཉེ་ འབྲེལ་ ཞིག་ གཟུང་ ལ། དང་ པོ་ ལས་ བུམ་ གྱིས་ ཁྲུས་ བྱ།
མཎྜལ་དབུལ། གསོལ་བ་གདབ་པ་ལ་སོགས་པ་བྱ། དེ་ནས་གདོང་གཡོགས་
བཅིང་
། ཡོལ་བའི་ནང་དུ་དགུག །སྒོ་བཞི་ནས་གཞུག །སླར་ཤར་སྒོར་གཞག་
ལ་སྡིག་པ་བཤགས་པ་ལ་ལྔ་རྣམ་དག་བྱ། དེ་ནས་དམ་ཚིག་དང་སྡོམ་པ་དབོག་པ་
ལ། རྡོ་རྗེ་སྡོམ་པ་རྣམས་བྱིན་ཏེ་ཞེས་པ་རིགས་སྤྱིའི་སྡོམ་པ་དང་རྩ་ལྟུང་བཅུ་བཞི་
དབོག །དེ་ རྣམས་ གཟུང་ པར་ ཁས་ བླང་། དམ་ བསྒྲག །སྣ་ ཆུ་ བླུན། ཡེ་ཤེས་
དབབ། མེ་ཏོག་དོར། གདོང་གཡོགས་དགྲོལ། ལྷ་ངོ་བསྟན་པ་རྣམས་དངོས་སུ་
བདག་ རང་ གིས་ བྱ་ཏིང་ངེ་འཛིན་ གྱིས་ལས་བྱེད་པར་བསམ། དེ་ནས་ དབང་
བསྐུར་བ་ནི་བུམ་པའི་དབང་བསྐུར་རྣམས་བྱིན་ལ་ཞེས་པ་སྤུར་དེ་མི་བསྐྱོད་
བསྐྱེད་ལ་ཆུའི་དབང་བསྐུར། དེ་ནས་མགོ་བོར་དབུ་རྒྱན་བཀོན་པར་བྱ་ཞེས་པ་
རིན་འབྱུང་དུ་བསྐྱེད་ལ་དབུ་རྒྱན་གྱིས་དབང་བསྐུར། དེ་ནས་རྡོ་རྗེ་ནི་སྣང་མཐར་
བསྐྱེད་ནས་རྡོ་རྗེའི་དབང་བསྐུར། དྲིལ་བུ་ནི་དངོས་གྲུབ་ཏུ་བསྐྱེད་ནས་དྲི་བུའི་
248 -444



མཁའ་འགྲོ་མ་རྡོ་རྗེ་གུར་གྱི་ཊིཀྐ་རིན་པོ་ཆེ་ཟླ་བའི་སྒྲོན་མ།
དབང་བསྐུར། དེ་ནས་རྣམ་སྣང་དུ་བསྐྱེད་ནས་མིང་གི་དབང་བསྐུར། དེ་ནས་
དབང་དེ་རྣམས་བརྟན་པར་བྱེད་པ་བརྟུལ་ཞུགས་ཀྱི་དབང་དང་དྲུག་པོ་དེ་ལས་
ཀུན་གཞིའི་རྣམ་ཤེས་མེད་པས་བསྐུར་དུ་མི་རུང་གསུངས་སོ། །
དེ་ནས་རྡོ་རྗེ་ཐབ་ཁུང་རབ་སྦྱོར་གྱིས་ཞེས་པ་ཁང་པའི་ཕྱོགས་གང་དབེན་
པ་ཞིག་ཏུ་ཞི་བའི་སྦྱིན་སྲེག་གི་ཐབ་ཁུང་བྱས་ལ་དེར་ཤིང་བརྩེགས་ལ་སྤུར་སྤྱན་
དྲངས་སོ། །འདུ་བྱེད་རབ་ཏུ་ བྱ་ བར་བསྟན་ཞེས་ པ་མཆོད་རྫས་ཐམས་ཅད་
བཤམས་ལ། སྦྱིན་སྲེག་བྱེད་པ་ལ་མི་གསུམ་དགོས། གཅིག་གིས་ཐབ་ཏུ་མེ་ལྷ་
བསྐྱེད་ལ་བླ་མ་ཆེ་གེ་མོ་ཞེས་བྱ་བ་སརྦ་པ་པཾ་ཤནྟཾ་ཀུ་རུ་སྭཱ་ཧཱ་ཞེས་པས་ཏིལ་གྱི་
སྦྱིན་སྲེག་བྱ། གཅིག་གིས་ཧེ་བཛྲ་བསྐྱེད་རིམ་བསྒོམས་ལ་བདེ་བ་པི་ཙུ་ལ་བཟླས་
པ་ བྱ། གཅིག་གིས་ ཧེ་བཛྲར་བསྒོམས་ ལ་ དམ་ ཚིག་ ཉམས་ པ་ བཤགས་
པའི་
བསམ་པས་ཡི་གེ་བརྒྱ་པ་བཟླས་སོ། །དེ་ནས་ཉི་མ་གསུམ་ནི་ལོན་པ་ན་ཞེས་པ་
ཞག་གསུམ་གྱི་བར་དུ་ཤིང་གསོ་ཤིང་ཧོ་མ་བྱ། བར་བར་དུ་དཀྱིལ་འཁོར་ལ་སྐོར་
བ་བྱེད་ཅིང་བྱའོ། །རུས་པའི་འཕྲེང་བ་བསྡུས་བྱས་ལ་ཞེས་པ་བླ་མ་དང་ཧེ་བཛྲ་ཐ་
མི་ དད་ པར་བྱས་ལ་འོག་མིན་དུ་ གཤེགས་ སུ་ གསོལ། དེ་ནས་གདུང་རྣམས་
བསྡུས་ལ་དྲ་ལྔ་དང་འོ་མར་བསྲེས་ནས་འཇིམ་པ་ལ་ཚ་ཚ་བཏབ་ལ་རབ་གནས་
བྱ། དེ་ནས་རང་གི་བསྒྲུབ་ཁང་གི་ཕྱོགས་གང་དབེན་པ་གཅིག་ཏུ་ཚ་ཚའི་ཁང་པ་
ལེགས་པ་བྱས་ལ་དེར་བཞུགས་སུ་གསོལ་ཏེ། དེ་ལ་བླ་མའི་སྐྱིན་པ་བྱས་ནས་
ཕྱག་དང་བསྙེན་བསྐུར་བྱས་ན་སློབ་མ་དམ་ཚིག་ཅན་ཡིན་ནོ། །དེ་ལྟར་སྙིང་པོ་
བསྡུས་པའི་རྒྱུད་རྡོ་རྗེ་གུར་དེ་ལ་ཚིག་གི་བསྡུས་དོན་དང༌། དོན་གྱི་བསྡུས་དོན་
གཉིས་སུ་བྱས། དོན་གྱི་བསྡུས་དོན་ལ་འབྲས་བུ་རྒྱུ་དང་བྱ་བ་ཞེས། བསྒྲུབ་བྱ་
248 -445



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
བསྒྲུབ་པ་རྡོ་རྗེ་བདག་བྱ་བ་དེ་ལ་ཇོ་བོ་མེ་ཏྲི་བས་ཆོས་ཚན་ལྔ་བཅུ་རྩ་གསུམ་དུ་
བྱས། ནཱ་རོ་པས་བཞི་བཅུ་ཞེ་དགུར་བྱས་ནས་ཐལ། ཚིག་གི་བསྡུས་དོན་ལ་རྒྱུད་
ཀྱི་གླེང་གཞི་བསྟན་པ་དང་
། རྒྱུད་དངོས་གཉིས་སུ་བྱས་ནས་ཐལ་ལོ། །
ད་ནི་མཇུག་རྗེས་སུ་ཡི་རང་པའི་སྒོ་ནས་བསྟོད་པ་ནི། བཅོམ་ལྡན་འདས་
ཀྱིས་དེ་སྐད་ཅེས་བཀའ་སྩལ་ནས་ཞེས་པ་ནས། རྗེས་སུ་ཡི་རང་ངོ་ཞེས་པའི་བར་
ཏེ། འཇིག་རྟེན་པའི་འཁོར་ཡོད་པར་དེས་ཤེས་སོ། །མཁའ་འགྲོ་མ་རྡོ་རྗེ་གཟེབ་
ཆེན་ཞེས་བྱ་བའི་རྒྱུད་ཀྱི་རྒྱལ་པོའི་བརྟག་པ་རྫོགས་སོ།། །།
མང་པོ་ཉན་པར་མི་ནུས་ཤིང་
། །མྱུར་དུ་ཤེས་པར་འདོད་རྣམས་ཀྱི། །བློ་
དམན་རྣམས་ཀྱིས་རྟོགས་བྱའི་ཕྱིར། །རིན་ཆེན་ཟླ་བའི་སྒྲོན་མ་བརྩམས། །འདི་
ལ་འགལ་འཁྲུལ་ཅི་མཆིས་པ། །མཁའ་འགྲོ་རྣམས་ལ་བཟོད་པར་གསོལ། །འདི་
བྲིས་དགེ་བ་ཅི་མཆིས་དེས། །འགྲོ་ཀུན་རྡོ་རྗེ་འཆང་ཐོབ་ཤོག །མཁའ་འགྲོ་མ་རྡོ་
རྗེ་གུར་གྱི་རིན་པོ་ཆེ་ཟླ་བའི་སྒྲོན་མ་ཞེས་བྱ་བ་དགེ་སློང་དབང་ཕྱུག་རིན་ཆེན་
གྱིས་ལེགས་པར་སྦྱར་བའོ། །ཨཱ་ཌི། །དགེའོ། །ལེགས་སོ།། །།
འཕེལ་ཞིང་རྒྱས་པ་རུ་ཤོག་ཅིག །བཀྲ་ཤིས་པར་རུ་ཤོག་ཅིག །བདག་
གི་བྱང་ཆུབ་སེམས་འདི་ཡིས། །འགྲོ་བ་ཡོངས་ལ་སྨན་གྱུར་ཅིག །
--wwel
248 -446



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
e
*#@ > *# ︽f༔ +
#5ཀྵ +W
*# % ༔ རྞཱི ཝཱ ཡྻོ ཙྩ *
# % 3g % , & སྒོ



':'..'..'....".'..."... "!!........



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིགུ་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས་པའི་སྡུལ་བ ནག།
དེབ་ཉིས་བརྒྱ་དང་ཞེ་བརྒྱད་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
(༢༧/༣༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
*
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠ ༡ ༡ ལོའི་ཟླ་༡༢པར་པར་གཞི་དང་པོ་བསྒྲིགས།
སྤྱི་ལོ་༢༠ ༡ ༢ ལོའི་ཟླ་༡ ༢ པར་པར་ཐེངས་དང་པོ་བཏབ།
དེབ་ཚད ར ར ༠ X ༡ ༢ ༣*mn ༡/༣༢
པར་གྲུངས༔
༠༠༠ ༡ སཨ་ཁག ༡ ༧༠༠
ISBN 978 ཨ- ༼ཨའ་ཡཔས 80253 440 ཁ 7/B. 127
གསུང་འབུམ་ཆ་ཚང་ལ་(དེབ་༡ – ༣༤ཡོད་）སྒོར། ༡༠༣༠.༠༠



责任编辑:聪博
特约编辑:土灯 益西向秋
封面设计:多吉
图书在版编辑(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编,- 北京:
中国藏学出版社,2011.12 (先哲遗书)
ISBN 978-780253 - 4407
1.0… 1.0俄… 百….喇嘛教
| 文集 - 藏语 V.DB946.6-53
中国版本图书馆CIP数据核字(2011) 第260106号
先哲遗书
(第248卷)
俄派师徒文集
第27/34卷
俄·秋谷多吉等著
-*
中国藏学出版社出版发行
(北京市北四环东路131号)
深圳市海键印刷有限公司印刷
开本:886 x 1230毫米 132 单张:49.375
2011年12月第 2011年12月第次到關
到数: 01-170 聯
ISBN 973-7-80253 - 手4.7%,27
本文集总定价(1-4册);1030.00元



བཀའ་བཅུ་
བར་བར་ཞུ་བ་འབུམ་གས་བསྒྲིགས།
|SBN 978-7-80253-440-7
91178780215 3 4 40711
& # #9h(1-34 #): 1030. 00 L
