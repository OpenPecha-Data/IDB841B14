༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2687
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
21
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༤ ༢
པས་ཝ་ཤུས་ བ་དི་རུབ་ཀྱི་འད༠རྗེ་པོ་རྒྱུད་ཀྱི་རྒྱ་པ་པོའི་སྐྱ་བ་ཉིད་འབྲེལ་པ་བྲི་བར་བསར་པའི་འར་སྟེང་ཕྲག་བབུ་བདེ་
ཀྱི་ཡི་གེ་རྣམས་ཀྱི་དུང་སེའོ་ ལ་ཡིག་ལ་ཁོག་ས་པ་ དེ་ནི་ས་ཡ་ ག་་་་་ལ་ཞི་ས་ ་སི་ཏུ་
1༢་གི་ཁོ་ར་ ལོ་ ན་ས་བྱ་བ་ནི་བར་དོ་ཡིས།
ང་བ་འགྱུར། 1རྗེ་མིག་ཡི་ག་
| ཨེ་ལི་ཨུཎ་རྗེ་ཡི་ཞེས
ཨི་ཀེ་ལ་ཁང་པ་ཚོ་
བཞེས་
ཉམས་པའིt༢༨་ཁང་ཞིན་གྱི་ཡོན་ཏན་དུབ་་་༦༠༠།
ར་པ་ལ་བཏུདབ ་ བྱ་ 11:45 རྟེན་ས ་ ་སོ།
༣ ར 2 3 4, 1:3ར་ར) 1:21:ཀྱི ང ༥ 11:| །
ས 5 1:|:ཀྱི ༣༦ ལྟ་བའ14 ༣༥> ལ ་ རིགས་ ཀྱི་
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
པའི་ས་སྟེ་རང་ཉིདex༠༨ རུང ་ ༢ ༣ ༤བ15ད ་ ་
1གིས་ནམ་རྒྱུ (༦) ར ང 141
1:43རྒྱསྒྲུབ་
༽༦ ན པ 44:339dpལྟ་) ཙ ང་༠༩ནི་ན་རྒྱུས་པ་རྒྱུ་
34 14 11:༢༡) དus/1༥༠ {11༧༠༣༥༥:༣༠ ) ༣༤
sg 11 | 13 | 144 1སྟེ དེ ས ་ ༣༤༥ བཟླ༦༣༥ 19
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༡/༣༤)
242
(༢༡/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
ཀྲུང་གོའི་བོད་རིག་པ་དཔེ་སྐྲུན་ཁང་།



#Se
ཚ
#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༡/༣༤)
ཏྲེ་བོ་རྡོ་རྗེ་མགོན་པོའི་གསུང་
།
ཏུབཔ་བརྩེགས། ཋ
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
#es



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ། །
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་པ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་པ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་
། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་བ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་བ་རྣམས།



3
དེ
Ŝ
བོ
ཏྲེ་བོ་རྡོ་རྗེ་མགོན་པོ་ལ་ན་མོ།



རི་
ཨཱ༔



(1)
(5)
(8)
དཀར་ཆག
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
ཏྲེ་བོ་རྡོ་རྗེ་མགོན་པོའི་རྣམ་ཐར་མདོར་བསྡུས།
དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་
བསྡུས་དོན།
ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
བདེ་མཆོག་གི་མངོན་རྟོགས་གསལ་བྱེད།
བདེ་མཆོག་ལཱུ་ཧི་པའི་ལོ་རྒྱུས།
བཤད་རྒྱུད་རྡོ་རྗེ་གུར་གྱི་རྣམ་བཤད།
...... (1)
(19)
(97)
(165)
(191)
(200)
242 -1



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
242 - 1



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་ ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་ ༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
242 -2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང༌། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
242 -3



1.



སྔོན་འགྲོའི་ཞུ་ཚིག
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
242-1



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་ པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་ རབས་ རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང༌། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
242 -2



སྔོན་འགྲོའི་ཞུ་ཚིག་
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྱོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང་
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
242--3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་ པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
242 ལ་ལས4
ཧཱུཾ



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང༌། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ
དང་། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
སོགས་བོད་ཁུལ་གྱི་དགོན་པ་དང་། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
242 ---5



བསྡུ་སྒྲིག་གསལ་བཤད།
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་ རྩིས་འཁོར་དུ་ ཕབ་བཤུས། ཞུས་དག་སོགས་ ཕྱག་ལས་ གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་ཏྲེ་བོ་རྡོ་རྗེ་མགོན་པོའི་གསུང་། བཤད་རྒྱུད་རྡོ་རྗེ་གུར་གྱི་རྣམ་
བཤད་ནི་འབྲས་སྤུངས་དགོན་དུ་མ་དཔེ་བཞུགས་ ཀྱང་འུ་ཅག་ལ་གསལ་ལ་མི་
གསལ་བའི་བསྐྱར་སྤར་བྱས་པའི་དཔེ་ཞིག་ལས་མ་རྙེད་རྐྱེན་ཡིག་འབྲུ་མི་གསལ་
བ་རྣམས་གུག་རྟགས་ནང་༼མ་དཔེར་མི་གསལ་༽ཞེས་བཀོད་པ་ལས་ཐབས་མ་
བྱུང་། གཞན་ཡང་དགྱེས་རྡོར་རྒྱུད་འགྲེལ་སོགས་ཁོང་གི་གསུང་རྣམས་དེབ་གཉིས་
སུ་བགོས་ཏེ་སྤར་སྐྲུན་ཞུས་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་ པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
242 6
.



བསྡུ་སྒྲིག་གསལ་བཤད།
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
242-7



ཏྲེ་བོ་རྡོ་རྗེ་མགོན་པོའི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། ཏྲེ་བོ་རྡོ་རྗེ་མགོན་པོ།
མཚན་གྱི་རྣམ་གྲངས།
གདུང་རུས།
ཡབ་ཡུམ།
འཁྲུངས་ཚུལ།
འཁྲུངས་ལོ། དུས་རབས་བཅུ་གཉིས་སྐབས་ཙམ་ལ་བྱོན་པའི་མཁས་དབང་ཞིག །
བླ་མ། རྫོག་མདོ་སྡེ། རྒྱ་ནམ་མཁའ་དབང་ཕྱུག །
མཛད་འཕྲིན། ཏྲེ་བོས་དང་པོ་རྒྱ་ནམ་ལ་རྩོད་པ་བྱེད་དུ་འོངས་ཀྱང་རྩོད་པས་མ་
ཐུབ་སྟེ་ཕམ་ནས་སློབ་མར་གྱུར། དགྱེས་རྡོར་གྱི་དབང་རྒྱུད་མན་ངག་ཐམས་
ཅད་ཞུས་ཤིང་
། དབང་གི་སྐབས་སོ་ཤིང་ནམ་མཁའ་ལ་ཆགས་པས་རྒྱུད་
གསང་འདུས་ལ་མོས་ཀྱང་ལས་འབྲེལ་དགྱེས་རྡོར་ལ་འདུག་སྙམ་སྟེ། རྒྱ་
ནམ་གྱི་རྒྱུད་འགྲེལ་བཟུང་ནས་སློབ་མ་རྣམས་ལ་བཤད་པ་མང་དུ་མཛད། ཏྲེ་
བོ་རང་གི་རྔོག་མདོ་སྡེའི་ཞབས་ལ་གཏུགས་ཏེ་རྒྱུད་དང་གདམས་སྐོར་ཅི་
རིགས་གསན་པར་མཛད། དགྱེས་རྡོར་རམ་ལུགས་དང་མཐུན་པའི་ཊཱིཀྐ་དང་
།
གཞན་ཡང་གུར་ཊིཀ་སོགས་རྒྱུད་འགྲེལ་དང་གདམས་སྐོར་གྱི་ཡིག་ཆ་མང་
དུ་བརྩམས་པར་མཛད།
རྟེན།
242-8



ཏྲེ་བོ་རྡོ་རྗེ་མགོན་པོའི་རྣམ་ཐར་མདོར་བསྡུས།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
སྲས་བརྒྱུད།
སློབ་མ། སྒོམ་ཆེན་ཆོས་ལ་དགའ་བ། གཉན་རྡོ་རྗེ་སེང་གེ །དེ་ལ་སྙེ་མདོ་ཐམས་
ཅད་མཁྱེན་པས་གཏུགས་ནས་ རམ་ལུགས་ཀྱི་རྒྱུད་འགྲེལ་རྣམས་ལེགས་
པར་ཉན་ཏེ། རང་གི་སྲས་ཀུན་དགའ་དོན་གྲུབ་ལ་སོགས་པ་རྣམས་ལ་ཡང་
བཤད་པར་མཛད།
སྐུ་ཡུན།
འདས་ལོ།
གསུང་འབུམ། དེབ་གཉིས་ལ་ཆོས་ཚན་རབཞུགས་པ་དཀར་ཆག་ཏུ་གསལ་བ་ལྟར་
རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
242 -9



༄༅། །དཔལ་གསང་བ་འདུས་པའི་རྫོགས་རིམ་རིམ་པ་
ལྔ་པའི་བསྡུས་པའི་དོན་བཞུགས་སོ། །
ན་མོ་བཛྲ་སྭ་ཏ། དཔལ་གསང་བ་འདུས་པའི་རྒྱུད་ཀྱི་རྗེས་སུ་འབྲངས་
ནས་སློབ་དཔོན་ཆེན་པོ་འཕགས་པ་ཀླུ་སྒྲུབ་ཀྱི་ཞལ་སྔ་ནས་མཛད་པའི་རྫོགས་
པའི་རིམ་པའི་བསྒྲུབ་པའི་ཐབས་རིམ་པ་ལྔ་པ་འདི་ལ་བསྡུས་པའི་དོན་གཉིས་ཏེ།
རིམ་པ་ལྔ་བསྟན་པ་དང་
། མཆོག་བསྔོ་བ་བསྟན་པའོ། །དང་པོ་ལ་ལྔ་སྟེ། རྡོ་ རྗེ་
བཟླས་པའི་རིམ་པ་བསྟན་པ་དང་
། སེམས་ལ་དམིགས་པའམ་དགོངས་པ་བླ་ན་
མེད་པའི་རིམ་པ་བསྟན་པ་དང་
། བདག་བྱིན་གྱིས་བརླབ་པའི་རིམ་པ་བསྟན་པ་
དང་། མངོན་པར་བྱང་ཆུབ་པའི་རིམ་པ་བསྟན་པ་དང་
། ཟུང་དུ་འཇུག་པའི་རིམ་
པ་བསྟན་པའོ། །
རྡོ་རྗེ་བཟླས་པའི་རིམ་པ་བསྟན་པ་ལ་དོན་བཞི་སྟེ། མགོན་པོ་མཆོད་པར་
བརྗོད་ཅིང་བཤད་པ་དམ་བཅའ་བ་བསྟན་པ་དང་། བསྐྱེད་པའི་སྣོད་དང་ལྡན་པའི་
གང་ཟག་ལ་ཐབས་ཀྱི་རིམ་པ་བསྟན་པའི་ཚུལ་གྱིས་རིམ་པ་གཉིས་ཀྱི་མཚམས་
སྦྱོར་བ་བསྟན་པ་དང་། མངོན་པར་འདོད་པ་གཞུང་གི་དོན་བསྟན་པ་དང་
། སྣོད་
དང་སྣོད་མ་ཡིན་པའི་ཁྱད་པར་བསྟན་པའོ། །མངོན་པར་འདོད་པ་གཞུང་གི་དོན་
བསྟན་པ་ལ་གསུམ་སྟེ། རྡོ་རྗེ་བཟླས་པའི་ཕན་ཡོན་བསྟན་པའི་ཚུལ་གྱིས་རིམ་པ་
ལྔའི་དོན་མདོར་བསྡུས་ཏེ་བསྟན་པ་དང་
། རྡོ་རྗེ་བཟླས་པ་རྒྱས་པར་བཤད་པ་
དང་། འདི་ནི་སྔགས་ཀྱི་རྡོ་རྗེ་བཟླས་པའི་རིམ་པ་མཇུག་བསྡུས་ཏེ་བསྟན་པའི་ཚུལ་གྱི་
242 - 1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རིམ་པ་འོག་མ་དང་མཚམས་སྦྱར་བ་བསྟན་པའོ། །དེའི་དང་པོ་ལ་གཉིས་ཏེ།
སེམས་ཅན་རྡོ་རྗེ་བཟླས་པའི་ཕན་ཡོན་བསྟན་པའི་ཚུལ་གྱིས་རིམ་པ་ལྔའི་དོན་མདོར་
བསྡུས་ཏེ་བསྟན་པ་དངོས་དང་
། དཔལ་ལྡན་དེ་ཁོ་ན་ཉིད་དེ་དག་རྟོགས་པར་
ས་པར་དཀའ་
བས་ཚུལ་ཇི་ལྟར་རྟོགས་པར་བྱ་བ་བསྟན་པའི་ཚུལ་གྱིས་འོག་མ་དང་མཚམས་
སྦྱར་བ་བསྟན་པའོ། །
རྡོ་རྗེ་བཟླས་པ་རྒྱས་པར་བཤད་པ་གཉིས་ཏེ། རླུང་གི་དེ་ཁོ་ན་ཉིད་རྒྱས་
པར་བཤད་པ་དང་
། སྔགས་ཀྱི་དེ་ཁོ་ན་ཉིད་རྒྱས་པར་བཤད་པའོ། །དེའི་དང་པོ་
ལ་བཞི་སྟེ། དེ་ལ་དང་པོར་མཚམས་སྦྱར་སྔོན་དུ་འགྲོ་བས་རྩ་བའི་རྒྱུད་ཀྱི་ཚིག་གིས་
ངོ་བོ་མདོར་བསྟན་པ་དང༌། རྡོ་རྗེ་ཚིག་འདིའི་རྡོ་རྗེའི་ཚིག་དེ་ཉིད་ཀྱི་དོན་ལྷ་མོ་བཞིས་
ཞུས་པ་དང་། རྒྱུད་གསང་བ་འདུས་པའི་རྒྱུད་ཕྱི་མའི་ཚིག་གིས་གསལ་བར་གསུངས་པ་
དང༌། དེ་ཉིད་ཡང་སླར་རྡོ་རྗེ་ཕྲེང་བའི་ཚིག་གིས་སླར་བཤད་པ་དང་
། རླུང་གི་གཞུང་ཉེ་
བར་བསྡུ་བའི་ཚུལ་གྱི་གང་ཟག་གཞན་གྱི་སྤྱོད་ཡུལ་མ་ཡིན་པར་བསྟན་པའོ། །
སྔགས་ཀྱི་དེ་ཁོ་ན་ཉིད་རྒྱས་པར་བཤད་པ་ལ་གཉིས་ཏེ། རྩ་བའི་རྒྱུད་ཀྱི་
ཚིག་གིས་བཤད་པ་དང་
། དགོངས་པ་ལུང་སྟོན་ཀྱི་ཚིག་ཕལ་ཆེ་བས་དེ་ཉིད་སླར་
བཤད་པའོ། །དང་པོ་ལ་གཉིས་ཏེ། དེ་ལྟར་མཚམས་སྦྱར་སྔོན་འགྲོ་བས་སྔགས་ཀྱི་
དེ་ཁོ་ན་ཉིད་ཀྱི་ངོ་བོ་བཤད་པ་དང་། དོན་རྟོགས་རྡོ་རྗེ་བཟླས་པ་དངོས་བཤད་པའོ། །
སླར་བཤད་པ་ལ་ཡང་གཉིས་ཏེ། སྔགས་ཀྱི་དེ་ཁོ་ན་ཉིད་སླར་བཤད་པ་དང་། རྡོ་
རྗེ་བཟླས་པ་དངོས་སླར་བཤད་པའོ། །
སྔགས་ཀྱི་དེ་ཁོ་ན་ཉིད་སླར་བཤད་པ་ལ་ཡང་གཉིས་ཏེ། བཤད་པ་འདི་ཉིད་
མཚམས་སྦྱར་སྔོན་དུ་འགྲོ་བས་གསོལ་བ་གདབ་ པ་ རྒྱུ་མཚན་དང་བཅས་ཏེ་
242 2



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
བསྟན་ པ་ དང༌། དེའི་ལན་བསྟན་པའོ། །དེ་ལ་གཉིས་ཏེ། དེ་ནས་སྤྲོ་བ་བསྐྱེད་
སྔོན་དུ་འགྲོ་བས་བཤད་པར་ཞལ་གྱིས་བཞེས་པ་དང་
། ལན་དངོས་བསྟན་པའོ། །
དེ་ལ་གཉིས་ཏེ། འབྲུ་གསུམ་ཀྱི་དབྱེ་བ་བསྟན་པ་དང་
། འབྲུ་གསུམ་བསྐྱེད་པ་
བསྟན་པའོ། །དང་པོ་ལ་གཉིས་ཏེ། བརྗོད་དང་དབྱེ་བ་མདོར་བསྟན་པ་དང་
། ཚིག་
གིས་རྒྱས་པར་བཤད་པའོ། །
འབྲུ་གསུམ་བསྐྱེད་པ་བསྟན་པ་ལ་བཞི་སྟེ། དང་པོ་མདོར་བསྟན་པ་དང་།
དབྱངས་དང་རྒྱས་པར་བཤད་ པ་ དང༌། འབྱུང་བས་ཤིན་ཏུ་རྒྱས་པར་བཤད་པ་དང་
།
བསྡུས་ཏེ་བསྟན་པའི་ཚུལ་གྱིས་སྒྲའི་དེ་ཁོ་ན་ཉིད་བསྟན་པའོ། །དེ་ལ་གཉིས་ཏེ།
ཡི་གེ་ཨ་ཐུང་ངུ་དེ་ཉིད་ཡི་གེ་དང་སྒྲ་ཐམས་ཅད་ཀྱི་རྩ་བར་བསྟན་ཅིང་དེ་ཤེས་ནས་
སྒྲའི་དེ་ཁོ་ན་ཉིད་ལ་བློས་སྦྱོར་བར་བསྟན་པ་དང་
། བརྗོད་པ་ཚིག་ཏུ་བརྗོད་པའི་
འབྲུ་གསུམ་ལ་སོགས་པའི་ཡང་རྩ་བར་གྱུར་པ་དེ་དག་ཉིད་ཀྱི་དབྱེ་བ་དང་བཅས་
སྟེ་བསྟན་པའོ། །
རྡོ་ རྗེ་ བཟླས་ པ་ དངོས་ སླར་ བཤད་ པ་ ལ་ དྲུག་སྟེ། ཧཱུཾ་གིས་བཟླས་ པའི་
ཐབས་བསྟན་པ་དང་། འཇུག་པ་ཉིད་དང་འཇུག་གནས་ལྡང་བ་གསུམ་པོ་དེ་ཉིད་ཤེས་
རབ་དང་ ཐབས་ ཀྱི་བཟླས་པའི་གཞིར་བསྟན་པ་དང་། གོས་དཀར་ཤེས་རབ་དང་
ཐབས་དང་ཉིན་མཚན་གྱི་བཟླས་པའི་གྲངས་གསལ་བར་བསྟན་པ་དང་
། བསྒོམ་པ་
ཡི་ནི་མི་མཐུན་པའི་ཕྱོགས་ཀྱི་བཟླས་པ་ཡང་བར་བསྟན་པ་དང་
། རྡོ་རྗེ་བཟླས་པ་
དེ་ཉིད་ལ་གནས་པས་རྣལ་འབྱོར་གསུམ་དང་ལྡན་པར་བསྟན་པ་དང་
། རྡོ་རྗེ་
བཟླས་པའི་ཕན་ཡོན་བསྟན་པའོ། །
རྡོ་རྗེ་བཟླས་པ་དེ་ཉིད་ལ་གནས་པས་རྣལ་འབྱོར་གསུམ་དང་ལྡན་པར་
242 - 3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བསྟན་པ་ལ་གསུམ་སྟེ། གཞན་ཡང་རྡོ་རྗེ་བཟླས་པ་དེ་ཉིད་ལ་གནས་པས་རྣལ་
འབྱོར་གསུམ་དང་ལྡན་པར་བསྟན་པ་དངོས་དང་
། མྱུར་བ་དང་ནི་དེ་ཉིད་གསལ་བར་
བསྟན་པ་རླུང་དང་སྔགས་མཉམ་པར་སྦྱོར་བ་བླ་མས་སློབ་མ་ལ་བསྟན་པ་བཟླས་
པའི་གྲངས་དང་བཅས་ཏེ་བསྟན་པ་དང་
། དེ་འདིར་དེ་ཉིད་ཕྲ་མོའི་རྣམ་འབྱོར་རམ་
བཟླས་པར་བསྒྲུབ་པ་བསྟན་པའོ། །
རྡོ་རྗེ་བཟླས་པའི་ ཕན་ཡོན་བསྟན་པ་ལ་གསུམ་སྟེ། རྡོ་རྗེ་བཟླས་པ་མདོར་
བསྟན་པ་དང་
། རྒྱས་པར་བཤད་པ་དང་། སྔགས་པས་འཇུག་བསྡུ་བའི་ཚུལ་གྱིས་དེ་
ཉིད་ཀྱང་ཤིན་ཏུ་སྤྲོས་མེད་དམ་ཀུན་ཏུ་སྤྱོད་པ་ལ་གནས་ནས་བསྒྲུབ་པ་དེ་ཉིད་ཀྱི་
ཕན་ཡོན་དང་བཅས་ཏེ་བསྟན་པའོ། །རྒྱས་པར་བཤད་པ་ལ་བཞི་སྟེ། ཁམས་
གསུམ་གྱི་བདག་པོ་རྡོ་རྗེ་སེམས་དཔའ་འགྲུབ་པར་བསྟན་པ་དང༌
། དེ་ལ་དེ་ལ་
རྟུལ་ཞུགས་ལ་སོགས་པ་ལ་ལྟོས་པ་མེད་པར་བསྟན་པ་དང་། དེ་འདོན་བདག་དང་
གཞན་གྱི་ལས་ཀྱི་ཚོགས་ཐམས་ཅད་འགྲུབ་པར་བསྟན་པ་དང༌
། མཆོད་པ་བསྐྱེད་
པའི་རིམ་པའི་བྱ་བ་བཞིའི་སྒོ་ནས་བསྒྲུབ་པར་བྱ་བའི་འབྲས་བུ་ཡང་འགྲུབ་པར་
བསྟན་པའོ། །
སྣོད་དང་སྣོད་མ་ཡིན་པའི་ཁྱད་པར་བསྟན་པ་ལ་གཉིས་ཏེ། བླ་མ་ལ་བརྙས་
པ་སྣོད་མ་ཡིན་པའི་ཁྱད་པར་བསྟན་པ་དང་
། གང་ཞིག་སྣོད་ཀྱི་ཁྱད་པར་བཀའ་དྲིན་
བྱིན་པས་གྲོལ་བར་འགྱུར་བ་དཔེ་དང་བཅས་ཏེ་བསྟན་པའོ།། །།
སེམས་ལ་དམིགས་པའི་དགོངས་པ་བླ་ན་མེད་པའི་རིམ་པ་བསྟན་པ་ལ་
བཞི་སྟེ། ཕྱག་འཚལ་སྐབས་དོན་དང་མཐུན་པའི་མཆོད་པར་བརྗོད་པ་རྒལ་ལན་
དང་བཅས་ཏེ་བསྟན་པ་དང་། མངོན་པར་འདོད་པ་གཞུང་གི་དོན་བསྟན་པ་དང་
།
242 - 4



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
སྣོད་དང་སྣོད་མ་ཡིན་པའི་ཁྱད་པར་བསྟན་པ་དང་
། འཕགས་པ་དགེ་བའི་རྩ་བ་བསྔོ་
བ་བསྟན་པའོ། །
མངོན་པར་འདོད་པ་གཞུང་གི་དོན་བསྟན་པ་ལ་གཉིས་ཏེ། དེ་ཁོ་ན་ཉིད་
ཀྱི་ཏིང་ངེ་འཛིན་སྟོང་པ་བཞི་བསྟན་པ་དང་
། དེ་དང་རྗེས་སུ་མཐུན་པའི་སྤྱོད་པ་
གསུམ་ བསྟན་ པའོ། །དང་ པོ་ ལ་ གཉིས་ཏེ། མདོར་ བསྟན་ པ་ དང་། རྒྱས་པར་
བཤད་པའོ། །
མདོར་བསྟན་པ་ལ་གསུམ་སྟེ། སྟོང་ཉིད་སྐྱེ་བ་ལུགས་སུ་འཇུག་པའི་སྟོང་པ་
བཞི་མདོར་བསྟན་པ་དང་
། ཤེས་རབ་ཐིམ་པ་ལུགས་སུ་འཇུག་པའི་སྟོང་པ་བཞི་
མདོར་ བསྟན་ པ་ དང་། རྒྱུའི་རིམ་པ་སྐྱེ་བ་ ལུགས་ ལས་བཟློག་པའི་སྟོང་པ་བཞི་
མདོར་བསྟན་པའོ། །
རྒྱས་པར་བཤད་པ་ལ་གསུམ་སྟེ། སྐྱེ་བ་ལུགས་སུ་འཇུག་པ་རྒྱས་པར་
བཤད་པ་དང་། ཐིམ་ པ་ལུགས་སུ་འཇུག་པ་རྒྱས་པར་བཤད་པ་དང་། སྐྱེ་བ་
ལུགས་ལས་བཟློག་པ་རྒྱས་པར་བཤད་པའོ། །དང་པོ་ལ་ལྔ་སྟེ། སེམས་གསུམ་
གྱི་མིང་གི་རྣམ་གྲངས་ལ་སོགས་པ་བསྟན་པ་དང་
། རང་བཞིན་གྱི་དངོས་པོ་བརྒྱ་
བཅུ་ལས་བརྒྱ་དྲུག་བཅུར་གྱུར་བའི་རྒྱུ་མཚན་དང་
། སེམས་གསུམ་རང་བཞིན་
དང་བཅོས་ པ་ འཇུག་ པའི་ དུས་ བསྟན་ པ་དང་། རང་རིག་ཙམ་གྱི་སེམས་གསུམ་ གྱི་
དོན་དམ་པའི་མཚན་ཉིད་ཅིག་ལ་ཀུན་རྫོབ་ཏུ་གསུམ་དུ་འབྱེད་པའི་རྒྱུ་མཚན་དང་
བཅས་ཏེ་བསྟན་པ་དང་། སེམས་གསུམ་གྱི་བསྒྲུབ་པ་བསྟན་པའོ། །དང་པོ་པ་
གསུམ་སྟེ། སྣང་བའི་མིང་གི་རྣམ་གྲངས་ལ་སོགས་པ་བསྟན་པ་དང་
། མཚེད་པའི་
མིང་གི་རྣམ་གྲངས་ལ་སོགས་པ་བསྟན་པ་དང་
། ཉེ་བར་ཐོས་པའི་མིང་གི་རྣམ་
242 -5



སེམས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གྲངས་ ལ་ སོགས་ པ་ བསྟན་ པའོ། །དང་ པོ་ ལ་ བཞི་ སྟེ། དེའི་རང་བཞིན་སྣང་ བའི་
མཁས་པ་ལ་བསྟན་པའི་མིང་གི་རྣམ་གྲངས་དང་བ་གླང་རྫི་ལ་སོགས་པ་ལ་བསྟན་
པ་དང་སྣང་བའི་ཡེ་ཤེས་རེ་རེ་འབྱུང་བ་ལ་རང་བཞིན་འབྱུང་བ་རྣམ་པར་བཞག་
པ་དང་། བླུན་པོ་ལ་བསྟན་པའི་མིང་གི་རྣམ་གྲངས་དང་
། ཉི་མ་ཀུན་རྫོབ་ཀྱི་མཚན་
ཉིད་རྣལ་མ་བསྟན་པའོ། །དང་པོ་ལ་གཉིས་ཏེ། སྣང་བ་སྟོང་པ་རྡོ་རྗེ་ཐེག་པ་གསུམ་པ་ཞེས་
ཀྱང་གསུངས་རྫོགས་པའི་ རིམ་པ་བ་ལ་བསྟན་པའི་མིང་གི་རྣམ་གྲངས་དང༌།
དང་ཐེག་པ་ཆེན་པོ་དང་ཐུན་མོང་དུ་གྱུར་པ་ཞེས་ཀྱང་གསུངས་ཕ་རོལ་ཏུ་ཕྱིན་པའི་ཐེག་པ་བ་ལ་
བསྟན་པའི་མིང་གི་རྣམ་གྲངས་སོ། །
བླུན་པོ་ལ་བསྟན་པའི་མིང་གི་རྣམ་གྲངས་ལ་ཡང་གསུམ་སྟེ། ཀུན་རྫོབ་བླུན་
མོ་བ་གླང་རྫི་ལ་སོགས་པ་ལ་བསྟན་པ་དང་། ཟླ་བའི་བསྐྱེད་པའི་རིམ་པ་ལ་བསྟན་
པ་དང་། བརྟན་པར་བརྡ་སྤྲོད་པའི་ཡི་གེ་བ་ལ་བསྟན་པའི་མིང་གི་རྣམ་གྲངས་སོ། །
མཆེད་པའི་མིང་གི་རྣམ་གྲངས་ལ་སོགས་པ་བསྟན་པ་ལ་ཡང་བཞི་སྟེ། མཁས་པ་
ལ་བསྟན་པའི་མིང་གི་རྣམ་གྲངས་དང་། ཆགས་དང་མཆེད་པའི་ཡེ་ཤེས་རེ་རེ་ལ་
རང་བཞིན་འབྱུང་བ་རྣམ་པར་བཞག་པ་དང་བླུན་པོ་ལ་བསྟན་པའི་མིང་གི་རྣམ་
གྲངས་དང་། ཉི་མ་ཀུན་རྫོབ་ཀྱི་མཚན་ཉིད་རྣལ་མ་བསྟན་པའོ། །དང་པོ་ལ་གཉིས་
ཏེ། ཤིན་ཏུ་སྟོང་པ་རྫོགས་པའི་རིམ་པ་བ་ལ་བསྟན་པའི་མིང་གི་རྣམ་གྲངས་དང་
། དེ་
བཞིན་དུ་ནི་ཕ་རོལ་དུ་ཕྱིན་པའི་ཐེག་པ་བ་ལ་བསྟན་པའི་མིང་གི་རྣམ་གྲངས་བསྟན་
པའོ། །
བླུན་
་པོ་ལ་བསྟན་པའི་མིང་གི་རྣམ་གྲངས་ལ་ཡང་གསུམ་སྟེ། ཉིན་མོ་བླུན་
པོ་བ་གླང་རྫི་ལ་སོགས་པ་ལ་བསྟན་པ་དང་
། ཉི་མའི་བསྐྱེད་པའི་ཉི་མའི་རིམ་པ་བ་
242-6



དཔལ་གསང་པ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
ལ་བསྟན་ པ་ དང་། ཐིག་ལེ་བརྡ་སྤྲོད་པའི་ ཡི་ གེ་བ་ལ་ བསྟན་ པའི་མིང་གི་རྣམ་
གྲངས་སོ། །
ཉེ་བར་ཐོབ་པའི་མིང་གི་རྣམ་གྲངས་ལ་སོགས་པ་བསྟན་པ་ལ་ཡང་བཞི་
སྟེ། མཁས་པ་ལ་བསྟན་པའི་མིང་གི་རྣམ་གྲངས་དང་
། སྟོང་པ་ཆེན་པོ་མཚམས་སྦྱར་
སྔོན་དུ་འགྲོ་བས་ཡེ་ཤེས་རེ་རེ་ལ་རང་བཞིན་འབྱུང་བ་རྣམ་པར་གཞག་པ་དང་
།
བླུན་པོ་ལ་བསྟན་པའི་མིང་གི་རྣམ་གྲངས་དང་
། གང་ཞིག་མཚམས་ཀྱི་མུན་ནག་ཀུན་རྫོབ་
ཀྱི་མཚན་ཉིད་རྣལ་མ་དོན་གྱིས་ཤེས་པར་བྱ་བའོ། །དང་པོ་ལ་གཉིས་ཏེ། སྣང་བ་
ཐོབ་པ་རྫོགས་པའི་རིམ་པ་བ་ལ་བསྟན་པ་དང་
། ཡོངས་སུ་གྲུབ་པ་ཕ་རོལ་དུ་ཕྱིན་པའི་
ཐེག་ པ་ བ་ ལ་ བསྟན་ པའི་མིང་གི་རྣམ་གྲངས་སོ། །མཚན་མོ་དང་ཉིན་མོའི་མཚམས་ལ་
སོགས་པའོ། །
བླུན་པོ་ལ་བསྟན་པའི་མིང་གི་རྣམ་གྲངས་ལ་ཡང་གསུམ་སྟེ། བླུན་མོ་བ་
གླང་རྫི་ལ་ སོགས་པ་ལ་བསྟན་པ་དང༌
། ལྷའི་སྐུ་བསྐྱེད་པའི་རིམ་པ་བ་ལ་བསྟན་
པའི་མིང་གི་རྣམ་གྲངས་དོན་གྱིས་ཤེས་པར་བྱ་བ་དང༌
། ས་བོན་བརྡ་སྤྲོད་པ་ཡི་གེ་
བ་ལ་བསྟན་པའི་མིང་གི་རྣམ་གྲངས་དུས་དང་འཇུག་བསྡུད་དང་བཅས་ཏེ་བསྟན་
པའོ། །
སེམས་གསུམ་རང་བཞིན་དང་བཅས་པ་འཇུག་པའི་དུས་བསྟན་པ་ལ་
ཡང་ གཉིས་ ཏེ། སྐད་ཅིག་མདོར་ བསྟན་ པ་ དང་། སྐད་ཅིག་སེ་གོལ་རྒྱས་ པར་ བཤད་
པའོ། །སེམས་གསུམ་གྱི་བསྒྲུབ་པ་བསྟན་པ་ལ་གཉིས་ཏེ། ཐ་མལ་པའི་སེམས་
པ་བསྟན་པ་དང་། རྣལ་འབྱོར་པའི་སེམས་ལ་དམིགས་པའི་ཡེ་ཤེས་ཀྱི་
བསྒྲུབ་པ་བསྟན་པའོ། །དང་པོ་ལ་གསུམ་སྟེ། སེམས་ནི་མཚམས་སྦྱར་བ་སྔོན་དུ་
ཀྱི་བསྒྲུབ་
242-7



གང་ཚེ་རང་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འགྲོ་བས་ཀུན་ཏུ་སྣང་བའི་བསྒྲུབ་པའི་རླུང་ཡིན་པར་བསྟན་པ་དང་
།
བཞིན་གྱི་སྣང་བའི་བསྒྲུབ་པ་སྣང་བ་གསུམ་དང་ལུང་ཡིན་པར་བསྟན་པ་དང་
།
རླུང་ནི་རླུང་སེམས་རྗེས་སུ་འགྲོ་ལྡོག་ངེས་པར་བསྟན་པའི་སྒོ་ནས་རྒྱུ་འབྲས་སུ་ངེས་
པར་བསྟན་པའོ། །
རྣལ་འབྱོར་པའི་སེམས་ལ་དམིགས་པའི་ཡེ་ཤེས་ཀྱི་བསྒྲུབ་པ་
པ་གཉིས་
གཉིས་སྟེ། སྒྱུ་མ་དག་རྫོགས་རིམ་པའི་སེམས་ལ་དམིགས་པའི་ཡེ་ཤེས་ཀྱི་བསྒྲུབ་
པ་དང་། ཞར་ལས་བྱུང་བའི་ཚུལ་གྱིས་བསྐྱེད་རིམ་པའི་སེམས་ལ་དམིགས་པ་
བསྟན་པའོ། །དང་པོ་ལ་གསུམ་སྟེ། སེམས་ལ་དམིགས་པའི་ཡེ་ཤེས་ཀྱི་བསྒྲུབ་པ་
དངོས་དང་
། ཇི་ལྟར་སེམས་གསུམ་རང་བཞིན་དང་བཅས་པ་ཐམས་ཅད་སྟོང་
ལས་བྱུང་ཞིང་དེར་ཐིམ་པར་འགྱུར་བ་ལས་དེ་ལྟར་མ་ཤེས་པའི་སྐྱོན་དང་
།
བཞིན་སྣང་བས་དེ་ལྟར་ཤེས་པའི་ཕན་ཡོན་བསྟན་པའོ། །དང་པོ་ལ་གཉིས་ཏེ། སྣང་བ་
གཉིས་མདོར་བསྟན་པ་དང་། རྒྱས་པར་བཤད་པའོ། །དེ་ལ་གཉིས་ཏེ། འདོད་ཆགས་
སྒྱུ་མ་དག་འབྱོར་པ་དང་ལྡན་པས་ལས་ཀྱི་ཕྱག་རྒྱ་བརྟེན་ཏེ་བསྒྲུབ་པ་དང་། གང་ཞིག་
འབྱོར་པ་དང་མི་ལྡན་པས་ཡེ་ཤེས་ཀྱི་ཕྱག་རྒྱ་ལ་བརྟེན་ཏེ་བསྒྲུབ་པའོ། །
བསྐྱེད་རིམ་པའི་ སེམས་ལ་དམིགས་པ་ཡེ་ཤེས་ཀྱི་བསྒྲུབ་པ་ལ་ ཡང་
གསུམ་སྟེ། ཤེས་རབ་སེམས་ལ་དམིགས་པའི་ཡེ་ཤེས་ཀྱི་བསྒྲུབ་པ་དངོས་དང་
། ཕྱག་
རྒྱའི་དེ་དག་ཉིད་ཚུལ་ཇི་ལྟར་བསྒོམ་པ་དང་
། ཇི་ལྟར་དེ་ལྟར་བསྒོམ་པ་དེ་ཉིད་ལས་
དང་པོ་པ་ཡིན་པར་བསྟན་པའོ། །
ཐིམ་པ་ལུགས་སུ་འཇུག་རྒྱས་པར་བཤད་པ་ལ་ཡང་གཉིས་ཏེ། ད་ནི་ཡོངས་
རྫོགས་མཚམས་སྦྱར་བ་སྔོན་དུ་འགྲོ་བས་སྟོང་པ་བཞི་རྒྱས་པར་བཤད་པ་དང་།
242-8



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
ཐམས་ཅད་སྟོང་པར་ཐམས་ཅད་སྟོང་པའི་མཚན་ཉིད་ཤིན་ཏུ་རྒྱས་པར་བཤད་པའོ། །
སྐྱེ་བ་ལུགས་ལས་བཟློག་པ་རྒྱས་པར་བཤད་པ་ཡང་གཉིས་ཏེ། དེ་བས་ཡེ་
ཤེས་དག་ནས་འགྱུར་བ་མེད་ཅིང་འོད་གསལ་ལས་ལུགས་བཟློག་གི་སྟོང་པ་གསུམ་ལས་
ཟུང་དུ་འཇུག་པའི་སྐུ་འགྲུབ་པ་རྒྱས་པར་བཤད་པ་དང་
། དེ་ཉིད་ཤིན་ཏུ་རྒྱས་
པར་ བཤད་ པའོ། །དེ་ ལ་ གཉིས་ ཏེ། དེ་བས་འོད་གསལ་འོད་ གསལ་ ལས་ ལུགས་
བཟློག་གི་སྟོང་པ་གསུམ་ལས་ཟུང་དུ་འཇུག་པའི་སྐུ་འགྲུབ་པར་བསྟན་པ་དང༌།
དེ་ཉིད་རྗེས་སུ་མཐུན་པའི་ལུང་གིས་བསྒྲུབ་པ་བསྟན་པའོ། །དེ་ལ་ལྔ་སྟེ། དེ་སྐད་དུ་
ཐོག་མར་མི་གཡོ་བ་ཡི་ཏིང་ངེ་འཛིན་ལ་སྙོམས་པར་ཞུགས་པ་བསྟན་པོ་དང་། དེ་
ཚེ་དེ་ཉིད་ལ་སངས་རྒྱས་རྣམས་ཀྱིས་བསྒུལ་བ་དང་
། འདི་ལྟར་དེ་ལས་བཞེངས་
ནས་འོད་གསལ་ཐམས་ཅད་སྟོང་པ་ཉིད་ལ་དམིགས་ནས་དེ་མངོན་དུ་མཛད་པ་
ནས་དེ་ལས་ཟུང་དུ་འཇུག་པའི་སྐུར་བཞེངས་པ་དང༌
། བྱང་ཆུབ་ཀྱི་སྙིང་པོར་
བདུད་བཏུལ་ནས་སངས་རྒྱས་པའི་ཚུལ་བསྟན་སྟེ་ཆོས་ཀྱི་འཁོར་ལོ་བསྐོར་བ་
དང་། དེ་ཉིད་ལས་འཕྲོས་པའི་དོན་བསྟན་པའོ། །དེ་ལ་བཞི་སྟེ། མཚམས་མེད་པ་ལྔའི་
དེ་ལྟར་བསྟན་པའི་རིམ་གྱིས་དམན་པའི་རྟེན་གྱི་གང་ཟག་གིས་ཀྱང་བླ་མའི་དྲིན་
ཀྱི་མངོན་པར་བྱང་ཆུབ་པ་རྟོགས་ནས་འགྲུབ་པར་བསྟན་པ་དང་། མངོན་པར་
བྱང་ཆུབ་པ་དེ་ཉིད་མདོ་དང་རྒྱུད་ཐམས་ཅད་དུ་གསུང་བར་བསྟན་པ་དང་། རལ་པ་
གཅེར་བུ་སྣ་ཚོགས་ པའི་རྟགས་ཅན་རྣམས་ཀྱིས་དེ་མ་རྟོགས་པས་བརྟུལ་ཞུགས་
སྤྱོད་
་ པ་ ལ་བསླབས་ཀྱང་ འགྲོལ་བ་ མི་རྙེད་པར་ བསྟན་ པ་ དང་། དང་པོ་ལས་ཀྱི་
སྔགས་ཀྱི་སྒོར་ཞུགས་པས་ རིམ་གྱིས་མངོན་པར་བྱང་ཆུབ་པ་རྟོགས་ནས་ཚེ་
གཅིག་གིས་ཐམས་ཅད་མཁྱེན་པར་འགྱུར་བར་བསྟན་པའོ། །
242 -9



བསྟན་པའོ།།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མངོན་པར་བྱང་ཆུབ་པ་དེ་ཉིད་མདོ་དང་རྒྱུད་ཐམས་ཅད་དུ་གསུངས་པ་
བསྟན་པ་ལ་གཉིས་ཏེ། ཚོགས་མིན་མངོན་པར་བྱང་ཆུབ་པ་དེ་ཉིད་མདོ་དང་རྒྱུད་
ཐམས་ཅད་དུ་གསུངས་པ་རྒྱས་པར་བཤད་པ་དང་
། སྣ་ཚོགས་དེ་ཉིད་བསྡུས་ཏེ་
11
དེ་དང་རྗེས་སུ་མཐུན་པའི་སྤྱོད་པ་གསུམ་བསྟན་པ་ལ་གཉིས་ཏེ། སྤྱོད་པ་
གསུམ་གྱི་རང་གི་ངོ་བོ་བསྟན་པ་དང་
། སྤྱོད་པ་མི་འདོད་པའི་གཞུང་དགག་པ་
བསྟན་པའོ། །དང་པོ་ལ་བཞི་སྟེ། ཆོས་འབྱུང་སྤྲོས་པ་དང་བཅས་པའི་སྤྱོད་པ་དང་
།
ཆོས་དབྱིངས་སྤྲོས་པ་མེད་པའི་སྤྱོད་པ་དང་
། མངོན་པར་རྟོགས་པར་ཤིན་ཏུ་སྤྲོས་པ་མེད་
པའི་སྤྱོད་པ་དང་
། སྤྲོས་བཅས་དེ་དག་གི་གཞུང་ཉེ་བར་བསྡུ་བ་བསྟན་པའོ། །
སྤྱོད་པ་མི་འདོད་པའི་གཞུང་དགག་པ་ལ་གཉིས་ཏེ། བཟོད་ནས་བརྒལ་པ་
དང་། ལན་ནོ། །དེ་ལ་གཉིས་ཏེ། གང་ཞིག་རྒྱུ་འབྲས་ཀྱི་དབྱེ་བ་མ་ཤེས་པའི་སྐྱོན་
གྱིས་སླར་ཡང་སློབ་དགོས་པར་བསྟན་པ་དང་དལ་ལམ་གོང་མ་ལ་གནས་ཀྱང་
སྤྱོད་པ་གསུམ་པ་མ་བསླབས་ན་འབྲས་བུ་མྱུར་དུ་མི་ཐོབ་པར་བསྟན་པའོ། །དེ་ལ་
གཉིས་ཏེ། རང་བཞིན་ལམ་གོང་མ་ལ་གནས་ཀྱང་སྤྱོད་པ་གསུམ་ལ་མ་བསླབས་ན་
འབྲས་བུ་མྱུར་དུ་མི་ཐོབ་པར་བསྟེན་པ་དངོས་དང་
། ཇི་ལྟར་དཔེ་ལ་བརྟེན་ནས་དེ་
ཉིད་བསྒྲུབ་པ་བསྟན་པའོ། །
སྣོད་དང་སྣོད་མ་ཡིན་པའི་ཁྱད་པར་བསྟན་པ་ལ་གཉིས་ཏེ། བསྒོམ་པ་བོ་
དང༌། ཉན་པ་བོར་མངོན་པར་འདོད་པའི་སྣོད་དང་སྣོད་མ་ཡིན་པའི་ཁྱད་པར་
བསྟན་པ་དང་
། འཆད་པ་པོར་མངོན་པར་འདོད་པའི་སྣོད་དང་སྣོད་མ་ཡིན་པའི་
ཁྱད་ པར་ བསྟན་ པའོ། །དང་ པོ་ ལ་ ཡང་ གཉིས་ཏེ། གང་ཞིག་བསྒོམ་ པ་པོ་ དང་།
242-10



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
བསྙེན་བསྐུར་མེད་པ་ཉན་པ་བོར་མངོན་པར་འདོད་པའི་སྣོད་མ་ཡིན་པའི་ཁྱད་པར་
བསྟན་པ་དང་། ཡོན་ཏན་དེ་དག་གི་སྣོད་ཀྱི་ཁྱད་པར་བསྟན་པའོ། །
འཆད་པ་པོར་མངོན་པར་འདོད་པའི་སྣོད་དང་སྣོད་མ་ཡིན་པའི་ཁྱད་པར་
བསྟན་པ་ལ་ཡང་གཉིས་ཏེ། སྣོད་མ་ཡིན་པའི་ཁྱད་པར་བསྟན་པ་དང་
། རྒྱུད་མང་
ཐོས་ཤིང་སྣོད་ཀྱི་ཁྱད་པར་བསྟན་པའོ། །དང་པོ་ལ་ཡང་གཉིས་ཏེ། རྒྱུད་མང་གཞུང་
ལ་ལེགས་པར་སྦྱངས་པ་ཡོད་ཀྱང་མན་ངག་མེད་པས་བཤད་པའི་བསྐལ་བ་དང་
མི་ལྡན་པར་བསྟན་པ་དང༌
། ཡང་ན་མན་ངག་ཡོད་ ཀྱང་གཞུང་ལ་ལེགས་ པར་
སྦྱངས་པ་མེད་པས་འཆད་པའི་བསྐལ་བ་དང་མི་ལྡན་པར་བསྟན་པའོ།། །།
བདག་བྱིན་གྱི་བརླབ་པའི་རིམ་པ་བསྟན་པ་ལ་གསུམ་སྟེ། རྡོ་རྗེ་ཅན་རྣམས་
སྐབས་དོན་དང་མཐུན་པའི་མཆོད་པ་བརྗོད་ཅིང་བཤད་པར་དམ་བཅའ་བ་བསྟན་
པ་དང་། མངོན་པར་འདོད་པའི་གཞུང་གི་དོན་བསྟན་པ་དང༌། སྣོད་དང་སྣོད་མ་
ཡིན་པའི་ཁྱད་པར་བསྟན་པའོ། །
མངོན་པར་འདོད་པའི་གཞུང་གི་དོན་བསྟན་པ་ལ་ལྔ་སྟེ། དེ་ལ་ཁྱད་པར་གྱི་
མཚན་ཉིད་དང་ལྡན་པའི་སློབ་མས་བླ་མ་མཉེས་པར་བྱ་བ་བསྟན་པ་དང་
། ཚོགས་
ཀྱི་མཆོད་པ་སློབ་མ་དེ་ཉིད་བདག་བྱིན་གྱིས་བརླབ་པའི་སྣོད་དུ་རུང་བ་བྱ་བ་བསྟན་
པ་དང་། དེས་བདག་བྱིན་གྱིས་བརླབ་པའི་མང་ངག་གི་དོན་དུ་བསྟོད་ཅིངགསོལ་
བ་གདབ་པ་བསྟན་པ་དང་། བླ་མས་བདག་བྱིན་གྱིས་བརླབ་པའི་རིམ་ལ་རྒྱས་
པར་བཤད་པ་དང་
། དྲིན་ལན་གྱི་ཚུལ་གྱིས་བླ་མ་ལ་མཆོད་ཅིང་ཡོན་དབུལ་བ་
ཕན་ཡོན་དང་བཅས་ཏེ་བསྟན་པའོ། །
བསྟོད་ཅིང་གསོལ་བ་གདབ་པ་བསྟན་པ་ལ་གཉིས་ཏེ། བསྟོད་པ་འདི་བརྗོད་
242-11



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པར་བྱ་བའི་དོན་གྱི་སྒོ་ནས་བསྟོད་པ་བསྟན་པ་དང༌
། དེ་ལྟར་མཚམས་སྦྱར་བ་སྔོན་
དུ་འགྲོ་བས་གསོལ་བ་གདབ་པ་བསྟན་པའོ།
།
བདག་བྱིན་གྱིས་བརླབ་པའི་རིམ་པ་རྒྱས་པར་བཤད་པ་ལ་གཉིས་ཏེ། དེ་
ལྟར་འཇིག་མེད་སློབ་མ་དེ་ཉིད་སྡུག་བསྔལ་དང་བྲལ་བར་འདོད་པའི་བློ་བསྐྱེད་དེ་
གདམ་ངག་བསྟན་པའི་ཡུལ་དུ་བསྒྲུབ་པ་དང་
། དེ་ལ་བདག་བྱིན་གྱིས་བརླབ་པའི་
རིམ་ པ་ རྒྱས་ པར་ བཤད་ པའོ། །དེ་ ལ་ དོན་བཅུ་ སྟེ། བདག་ལ་བདག་ བྱིན་ གྱིས་
བརློབ་ པའི་རིམ་པའི་ངོ་བོ་དེ་རྙེད་པར་འགྱུར་བའི་ཡུལ་དང་བཅས་ཏེ་བསྟན་པ་
དང༌། བདག་ལ་བདག་བྱིན་གྱིས་བརླབ་པའི་རིམ་པ་མ་རྙེད་པའི་སྐྱོན་བསྟན་པ་
དང་། བདག་ལ་བདག་བྱིན་གྱི་བརླབ་པ་རྙེད་པའི་ཕན་ཡོན་བསྟན་པ་དང་
། བདེན་
པ་གཉིས་ཀྱི་གོ་རིམ་ངེས་པའི་རྒྱུ་མཚན་དང༌
། སྒྱུ་མ་ལྟ་བུའི་ལུས་ཀྱི་བསྒྲུབ་པ་
དང་། སྒྱུ་མ་ལྟ་བུའི་ལུས་ཀྱིས་དངོས་པོ་ཐམས་ཅད་ལ་ཁྱབ་པར་བསྟན་པ་དང་།
སྒྱུ་མ་ལྟ་བུའི་སྐུའི་རྣམ་པ་བསྟན་པ་དང། སྒྱུ་མ་ལྟ་བུའི་ཏིང་ངེ་འཛིན་གྱི་མིག་གི་
རྣམ་གྲངས་དང༌། སྒྱུ་མ་ལྟ་བུའི་ཏིང་ངེ་འཛིན་གྱི་བྱ་བ་ཐམས་ཅད་ལ་ཡང་ཁྱབ་
པར་བསྟན་པ་དང་། སྒྱུ་མ་ལྟ་བུའི་ཏིང་ངེ་འཛིན་མཐར་ ཕྱིན་པའི་རྟགས་སམ་
རྟོགས་པའི་ཕན་ཡོན་བསྟན་པ་དང་
། སྒྱུ་མ་ལྟ་བུའི་ཏིང་ངེ་འཛིན་མངོན་དུ་མ་
རྟོགས་པའི་སྐྱོན་བསྟན་པའོ། །
བདེན་པ་གཉིས་ཀྱི་གོ་རིམ་ངེས་པའི་རྒྱུ་མཚན་ལ་གཉིས་ཏེ། བདག་བྱིན་
མདོར་བསྟན་པ་དང་། རྒྱས་པར་བཤད་པའོ། །དེ་ལ་གཉིས་ཏེ། བདག་བྱིན་ལམ་གྱི་
དུས་ཀྱི་བདེན་པ་གཉིས་ཀྱི་གོ་རིམ་ངེས་པའི་རྒྱུ་མཚན་དང་
། འགྲོ་ཀུན་རང་བཞིན་
གྱི་དུས་ཀྱི་བདེན་པ་གཉིས་ཀྱི་གོ་རིམ་ངེས་པའི་རྒྱུ་མཚན་བསྟན་པའོ། །
242-12



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
སྒྱུ་མ་ལྟ་བུའི་ལུས་ཀྱི་བསྒྲུབ་པ་བསྟན་པ་ལ་ཡང་གཉིས་ཏེ། སེམས་གང་གིས་
ནི་རླུང་སེམས་གཉིས་འཁོར་བ་དང་མྱ་ངན་ལས་འདས་པའི་རྒྱུར་གྱུར་པ་སྤྱིར་
བསྟན་པ་དང་
། བྱེ་བྲག་ཏུ་བཤད་པའོ། །དེ་ལ་གཉིས་ཏེ། འདིར་ནི་འཁོར་བའི་རྒྱུར་
འགྱུར་བའི་ཚུལ་བསྟན་པ་དང་
། དེ་ཉིད་རླུང་དང་མྱ་ངན་ལས་འདས་པའི་ལམ་སྒྱུ་མ་
ལྟ་བུའི་རྒྱུར་འགྱུར་བའི་ཚུལ་བསྟན་པའོ། །
སྒྱུ་མ་ལྟ་བུའི་ལུས་ཀྱིས་དངོས་པོ་ཐམས་ཅད་ལ་ཁྱབ་པར་བསྟན་པ་ལ་
ཡང་གཉིས་ཏེ། དེ་བས་འདི་མདོར་བསྟན་པ་དང་། གཟུགས་དང་རྒྱས་པར་བཤད་པའོ
། །
སྒྱུ་མ་ལྟ་བུའི་སྐུའི་རྣམ་པར་བསྟན་པ་ལ་ཡང་གཉིས་ཏེ། མེ་ལོང་ནང་གི་དཔེའི་གཙོ་
བོ་གཉིས་ཟེར་གྱི་མཚོན་པ་ལྟར་ཤེས་པར་བྱ་བ་སྤྱི་བསྟན་པ་དང་
། དངོས་དང་རང་
བཞིན་མེ་ལོང་གི་གཟུགས་བརྙན་ལྟར་བསྟན་པ་བྱེ་བྲག་ཏུ་བཤད་པའོ། །
སྒྱུ་མ་ལྟ་བུའི་ཏིང་ངེ་འཛིན་གྱི་མིང་གི་རྣམ་གྲངས་བསྟན་པ་ལ་ཡང་གཉིས་
ཏེ། སྒྱུ་མར་བསྟན་པའི་མིང་ གི་ རྣམ་ གྲངས་ དངོས་ བསྟན་ པ་ དང་། བདག་ཉིད་དེ་ཉིད་
ཤེས་ནས་ཉམས་སུ་བླང་བར་བྱ་བ་བསྟན་པའོ། །སྒྱུ་མ་ལྟ་བུའི་ཏིང་ངེ་འཛིན་གྱིས་
བྱ་བ་ཐམས་ཅད་ལ་ཁྱབ་པར་བསྟན་པ་ལ་བཞི་སྟེ། སྔགས་དང་ཆོ་ག་ཐམས་ཅད་སྒྱུ་
མ་ལྟར་བརྟག་པ་དང་
། ཞི་བ་དང་ལས་ཐམས་ཅད་འཇའ་ཚོན་དང་མཚུངས་པར་བྱ་
བ་དང༌། སྒེག་དང་དགའ་བའི་རྩེད་མོ་ཐམས་ཅད་ཆུ་ཟླ་དང་མཚུངས་པར་བྱ་བ་
དང་། འདོད་པ་ལ་ལོངས་སྤྱོད་པ་ཐམས་ཅད་སྒྱུ་མ་ལྟ་བུར་ཉེ་བར་བརྟགས་པའོ།
འདི་ལ་ལྔ་སྟེ། གཟུགས་དང་འདོད་པ་ལ་ལོངས་པ་ཐམས་ཅད་སྒྱུ་མ་ལྟ་བུར་བརྟག་
པ་རྒྱས་པར་བཤད་པ་དང་། རྡོ་རྗེ་ཐེག་པར་དེ་ཉིད་བསྡུས་ཏེ་བསྟན་པ་དང༌
།
གིས་ནི་དེ་ལྟར་རྟོགས་པ་དེ་ཉིད་གནས་ལུགས་དང་མཐུན་པར་རྟོགས་པ་ཡིན་
མེ་ལོང་
242-13



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བསྟན་པ་དང་། མཐོང་བ་དང་ནི་གནས་ལུགས་ཉིད་སྣང་ཡང་བདེན་པས་སྟོང་བ་སྒྱུ་
མ་ལྟ་བུ་ཡིན་པར་བསྟན་པ་དང་
། དབང་པོ་དེ་ལྟར་ཉམས་སུ་ལེན་པར་བྱེད་པའི་
ཕན་ཡོན་བསྟན་པའོ། །
མཐར་ཕྱིན་པའི་རྟགས་སམ་ཕན་ཡོན་བསྟན་པ་ལ་ལྔ་སྟེ། ཀུན་ཏུ་ཀུན་ནས་
ཕྱོགས་བཅུའི་སངས་རྒྱས་རྣམས་རང་རང་གི་ཞིང་ན་བཞུགས་པ་མཐོང་བ་དང་
།
གཙོ་བོ་ནམ་མཁའ་མཛོད་ཀྱི་ཏིང་ངེ་འཛིན་ཐོབ་པ་དང་
། སྲིད་པ་འགྲོ་བའི་སྟོན་པར་
འགྱུར་བ་དང༌། ཇི་ལྟར་སྔོན་གྱི་སྟོན་པ་རྫོགས་པའི་སངས་རྒྱས་བཞིན་སེམས་ཅན་
གྱི་དོན་བྱེད་པ་དང་
། རྡོ་རྗེ་སེམས་དཔའ་རང་ཉིད་ཀྱི་དངོས་གྲུབ་ཐམས་ཅད་འགྲུབ་
པར་བསྟན་པའོ། །
མངོན་དུ་མ་རྟོགས་པའི་སྐྱོན་བསྟན་པ་ལ་གཉིས་ཏེ། ལས་དང་ཉོན་མོངས་པ་སྒྱུ་
མ་ལྟ་བུའི་ཏིང་ངེ་འཛིན་མ་རྟོགས་པས་སླར་ཡང་འཁོར་བར་འཁོར་བསྟན་པ་
དང་། བདག་བྱིན་བརླབ་པའི་དེ་ཉིད་བླ་མ་ལས་མ་བསྒྲུབས་ན་ཕྱིས་ཀྱང་འཁོར་བར་
ཕྱིར་ལྡོག་པར་བསྟན་པའོ། །
དྲིན་ལན་གྱི་ཚུལ་གྱི་བླ་མ་ལ་མཆོད་ཅིང་ཡོན་དབུལ་བ་ཕན་ཡོན་དང་
བཅས་ཏེ་བསྟན་པ་ལ་གཉིས་ཏེ། མཆོད་པ་ཐམས་ཅད་དྲིན་ལན་ཀྱི་ཚུལ་གྱིས་མཆོད་པ་
ཕན་ཡོན་དང་བཅས་ཏེ་བསྟན་པ་དང་། ཤིན་ཏུ་དེ་ཉིད་ཡོན་དབུལ་བ་རྒྱུ་མཚན་དང་
བཅས་ཏེ་བསྟན་པའོ། །སྣོད་དང་སྣོད་མ་ཡིན་པའི་ཁྱད་པར་བསྟན་པ་ལ་
་པ་ལ་གཉིས་
ཏེ། གང་ཞིག་སྣོད་མ་ཡིན་པའི་ཁྱད་པར་བསྟན་པ་དང༌། བླ་མ་ལ་གུས་སྣོད་ཀྱི་ཁྱད་
པར་བསྟན་པའོ།། 11
མངོན་པར་བྱང་ཆུབ་པའི་རིམ་པ་བསྟན་པ་ལ་གསུམ་སྟེ། ཐམས་ཅད་སྟོང་པར་
242 -14



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
སྟོན་སྐབས་དོན་དང་མཐུན་པའི་མཆོད་པར་བརྗོད་ཅིང་བཤད་པར་དམ་བཅའ་བ་
བསྟན་པ་དང་
། མངོན་པར་འདོད་པ་གཞུང་གི་དོན་བསྟན་པ་དང་
། སློབ་དཔོན་ལས་
ནི་རྗེས་ཀྱི་བྱ་བ་གདམས་པ་བསྟན་པའོ། །
མངོན་པར་འདོད་པ་གཞུང་གི་དོན་བསྟན་པ་ལ་ལྔ་སྟེ། འདི་ནི་ཁྱད་པར་གྱི་
མཚན་ཉིད་དང་ལྡན་པའི་སློབ་མས་བླ་མ་མཉེས་པར་བྱ་བ་བསྟན་པ་དང་
། ཅི་ནུས་
པས་ནི་སློབ་མ་དེ་ཉིད་མངོན་པར་བྱང་ཆུབ་པའི་སྣོད་དུ་རུང་བར་བྱ་བ་བསྟན་པ་
དང་། དེས་ཟེར་དེ་ནས་མངོན་པར་བྱང་ཆུབ་པའི་མན་ངག་གི་དོན་དུ་བསྟོད་ཅིང་
གསོལ་གདབ་པ་བསྟན་པ་དང་
། བླ་མས་མངོན་པར་བྱང་ཆུབ་པའི་རིམ་པའི་མན་
ངག་རྒྱས་པར་བཤད་པ་དང་། དེ་ནས་རྗེས་སུ་དེ་ནས་དྲིན་ལན་གྱི་ཚུལ་གྱི་རྗེས་སུ་
མཐུན་པའི་ཡོན་དབུལ་བ་བསྟན་པའོ། །
བསྟོད་ཅིང་གསོལ་བ་གདབ་པ་བསྟན་པ་གཉིས་ཏེ། དབང་བསྐུར་མཚམས་
སྦྱར་སྔོན་དུ་འགྲོ་བས་བརྗོད་པར་བྱ་བའི་དོན་གྱི་སྒོ་ནས་བསྟོད་པ་བསྟན་པ་དང་
།
སློབ་མས་གསོལ་བ་གདབ་པ་བསྟན་པའོ། །
བླ་མས་མངོན་པར་བྱང་ཆུབ་པའི་རིམ་པ་རྒྱས་པར་བཤད་པ་ལ་གཉིས་ཏེ།
དེ་ལྟར་སློབ་མ་དེ་ཉིད་སྡུག་བསྔལ་དང་བྲལ་བར་འདོད་པའི་བློ་བསྐྱེད་དེ་གདམས་
ངག་བསྟན་པའི་ཡུལ་དུ་བསྒྲུབ་པ་དང༌
། དེ་ལ་མངོན་པར་བྱང་ཆུབ་པའི་རིམ་པ་
རྒྱས་པར་བཤད་པའོ། །དེ་ལ་གསུམ་སྟེ། མངོན་པར་བྱང་ཆུབ་པའི་རིམ་པའི་མན་
ངག་དངོས་བསྟན་པ་དང་། དེ་མངོན་དུ་བྱེད་པའི་བསམ་གཏན་གཉིས་ཀྱི་མན་
ངག་བསྟན་པ་དང་། དེ་ཉིད་ལ་ཤེས་རབ་ཡེ་ཤེས་ཀྱི་དབང་གིས་ངེས་པ་བསྐྱེད་པ་
བསྟན་པའོ། །
242-15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མངོན་པར་བྱང་ཆུབ་པའི་རིམ་པའི་མན་ངག་དངོས་བསྟན་པ་ལ་གཉིས་
ཏེ། མཚན་མོ་ཕྱིའི་མངོན་ པར་ བྱང་ཆུབ་པའི་མཚན་ཉིད་བསྟན་ པ་ དང་། ནང་ གི་
མངོན་པར་བྱང་ཆུབ་པའི་མཚན་ཉིད་བསྟན་པའོ། །དེ་ལ་གཉིས་ཏེ། ཐོག་མིན་ནང་གི་
བདེ་བ་ནང་གི་མངོན་པར་བྱང་ཆུབ་པའི་མཚན་ཉིད་དངོས་བསྟན་པ་དང༌། རྣལ་
འབྱོར་པས་དེའི་རྟོགས་པའི་ཕན་ཡོན་བསྟན་པའོ། །
དེ་མངོན་དུ་བྱེད་པའི་བསམ་གཏན་གཉིས་ཀྱི་མན་ངག་བསྟན་པ་ལ་ཡང་
གཉིས་ཏེ། མན་ངག་ཐོབ་པའི་མཚམས་སྦྱར་སྔོན་དུ་འགྲོ་བས་མདོར་བསྟན་པར་དང་
།
རྒྱས་པར་བཤད་པའོ། །དེ་ལ་བཞི་སྟེ། བསམ་གཏན་གཉིས་པོ་ཉིད་ཀྱི་རང་ ངོ་
བོ་རྒྱས་པར་བཤད་པ་དང་
། དབུགས་ཀྱི་དཔེའི་སྒོ་ནས་བསམ་གཏན་གཉིས་པོ་དེ་
ཉིད་ཀྱིས་ཡང་དག་པའི་མཐར་འཇུག་པར་བྱེད་པའི་ཚུལ་བསྟན་པ་དང་
། འགྲོ་དང་
སྤྱོད་ལམ་ཐམས་ཅད་དུ་དེ་ལྟར་རྟོགས་པར་བྱས་པའི་དེ་ཁོ་ན་ཉིད་དེ་བསྟེན་པར་
བསྟན་པ་དང་། བསམ་གཏན་གཉིས་ལ་བསླབ་པའི་ཕན་ཡོན་བསྟན་པའོ། །
རང་གི་ངོ་བོ་རྒྱས་པར་བཤད་པ་ལ་གཉིས་ཏེ། མགོ་བོ་ནས་ནི་རིལ་པོར་
འཛིན་པའི་རང་གི་ངོ་བོ་རྒྱས་པར་བཤད་པ་དང་
། རྒྱུ་བ་དང་ནི་རྗེས་སུ་གཞིག་པའི་
རང་གི་ངོ་བོ་རྒྱས་པར་བཤད་པའོ། །
བསམ་གཏན་གཉིས་ལ་བསླབས་པའི་ཕན་ཡོན་བསྟན་པ་ལ་གསུམ་སྟེ།
བསམ་གཏན་གཉིས་ཀྱིས་འོད་གསལ་རྟོགས་ནས་དེ་ལས་ཟུང་དུ་འཇུག་པའི་
སྐུར་ལྡང་བར་བསྟན་པ་དང་། ཕྱག་རྒྱ་ཐམས་ཅད་ཟ་ཞིང་བསམ་གཏན་གཉིས་ཀྱི་འོད་
གསལ་རྟོགས་ན་བྱ་བ་ཐམས་ཅད་ཀྱང་དེའི་ངང་ལས་གནས་པར་བྱས་པས་
འགྲུབ་པར་བསྟན་པ་དང་། ཐམས་ཅད་ཟ་ཞིང་བསམ་གཏན་གཉིས་ཀྱིས་འོད་གསལ་
242-16



དཔལ་གསང་བ་འདུས་པ་རྒྱུད་ཀྱི་རྫོགས་རིམ་རིམ་པ་ལྔ་པའི་བསྡུས་དོན།
བ་རྟོགས་ན་དམན་པའི་གང་ཟག་གིས་ཀྱང་འགྲུབ་པར་བསྟན་པའོ། །
ཟུང་དུ་འཇུག་པའི་སྐུར་ལྡང་བར་བསྟན་པ་ལ་གསུམ་སྟེ། གཟུགས་བཅས་
རླུང་དང་རྣམ་པར་ཤེས་པའི་རྒྱུ་ལས་ཟུང་དུ་འཇུག་པའི་སྐུར་ལྡང་བར་བསྟན་པ་
དང༌། ཇི་ལྟར་དེ་ཉིད་ཚུལ་ཇི་ལྟར་ལྡང་བར་བསྟན་པ་དང་། རིགས་ལྔའི་རླུང་དང་རྣམ་
པར་ཤེས་པའི་རྒྱུ་ལས་ཟུང་དུ་འཇུག་པའི་སྐུར་ལངས་པའི་རང་གི་ངོ་བོ་བསྟན་
པའོ། །ཤེས་རབ་ཡེ་ཤེས་ཀྱི་དབང་བསྐུར་བ་ལ་ཡང་གཉིས་སྟེ། སྔ་ཕྱི་འབྲེལ་
བར་མཚམས་སྦྱར་བ་དང་། དབང་བསྐུར་བ་དངོས་བསྟན་པའོ།། །།བྱང་ཆུབ་
སེམས་ནི་དངོས་པོ་ཀུན་དང་བླ་མ་ལ་རྗེས་སུ་མཐུན་པའི་གཏང་རག་གི་ཡོན་དབུལ་བ་བསྟན་པའོ། །
ཟུང་དུ་འཇུག་པའི་རིམ་པ་བསྟན་པ་ལ་གཉིས་ཏེ། མགོན་པོ་སྐབས་དོན་
དང་མཐུན་པའི་མཆོད་པར་བརྗོད་ཅིང་བཤད་པར་དམ་བཅའ་བ་དང་
། ཟུང་འཇུག་
པའི་མངོན་པར་འདོད་པ་གཞུང་གི་དོན་བསྟན་པའོ། །དེ་ལ་གཉིས་ཏེ། དེ་ཁོ་ན་
ཉིད་ཀྱི་ཏིང་ངེ་འཛིན་བསྟན་པ་དང༌། དེ་དང་རྗེས་སུ་མཐུན་པའི་སྤྱོད་པ་བསྟན་
པའོ། །
དེ་ཁོ་ན་ཉིད་ཀྱི་ཏིང་ངེ་འཛིན་བསྟན་པ་ལ་གཉིས་ཏེ། ཟུང་དུ་འཇུག་པའི་
མཚན་ཉིད་བསྟན་པ་དང༌
། མིང་གི་རྣམ་གྲངས་བསྟན་པའོ། །མཚན་ཉིད་བསྟན་
པ་ལ་གཉིས་ཏེ། འཁོར་བ་དང་ནི་ཐེག་པ་ཐུན་མོང་བ་ལ་གྲགས་པའི་ཟུང་དུ་འཇུག་
པའི་མཚན་ཉིད་བསྟན་པ་དང་
། དེ་ཉིད་རྡོ་རྗེ་ཐེག་པ་ལ་གྲགས་པའི་ཟུང་དུ་འཇུག་
པའི་མཚན་ཉིད་བསྟན་པའོ། །
མིང་གི་རྣམ་གྲངས་བསྟན་པ་ལ་གསུམ་སྟེ། དེ་ལྟར་གང་གནས་མིང་གི་རྣམ་
གྲངས་རྒྱས་པར་བཤད་པ་དང་། སྒྲ་གང་བསྡུས་ཏེ་བསྟན་པ་དང་
། གང་གའི་མིང་གི་
242-17



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྣམ་གྲངས་རྟོགས་པའི་ཕན་ཡོན་བསྟན་པའོ། །
དེ་དང་རྗེས་སུ་མཐུན་པའི་སྤྱོད་པ་བསྟན་པ་ལ་གསུམ་ཏེ། ཟུང་འཇུག་མདོར་
བསྟན་ པ་ དང་། ཇི་ལྟར་ཀུན་ཏུ་ སྤྱོད་ པའི་ངོ་བོ་རྒྱས་ པར་ བསྟན་ པ་ དང་། དེ་ལྟར་
མཇུག་བསྡུད་པའི་ཚུལ་གྱིས་སྤྱོད་པའི་འབྲས་བུ་བསྟན་པའོ། །རིམ་པ་ལྔ་པའི་
བསྡུས་པའི་དོན། རྫོགས་སོ།། 11
རྗེ་བཙུན་བླ་མ་ཉིད་ཀྱི་གསུང་གི་སྒྲོས་དང་ཐ་སྙད་བདག་པར་དཀའ་བའི་
གནས་རྣམས་སུ་སྤྱོད་པ་བསྡུས་པའི་སྒྲོན་མ་ཡང་མང་པོར་བྱས་ཏེ་རྗེ་བཙུན་བླ་མ་
ཉིད་ཀྱི་ཇོ་སྲས་དང་རོང་པོ་སྟོན་པ་ཤེས་རབ་དཔལ་གྱིས་བསྐུལ་ནས་ཤཱཀྱའི་དགེ་
བསྙེན་རྡོ་རྗེ་མགོན་པོས་སྦྱར་བའོ། །ད་ལྟའི་དུས་ཀྱི་སེམས་ཅན་རྣམས་རྣམ་པར་
སྤྱོད་པའི་བློ་གྲོས་ཀྱིས་དབུལ་བས་ཇི་ལྟར་བཤད་ཀྱང་ཆོག་པར་སྣང་ངོ༌།། །།
242 བར་ས་བར་དག18



༄༅། །ལཱུ་ཧི་པའི་འགྲེལ་པའི་དཀའ་གནད་
གསལ་བྱེད་བཞུགས་སོ། །
བདེ་མཆོག་མགོན་དང་བླ་མ་མཆོག །དེ་ལ་གུས་པས་ཕྱག་འཚལ་ཏེ། །
མངོན་པར་རྟོགས་པ་ཚིག་གི་དོན། །དཀའ་བའི་གནད་རྣམས་བྲི་བར་བྱ། །
དེ་ལ་ཐེག་པ་ཆེན་པོ་ལ་གཉིས་ཏེ། ཕ་རོལ་ཏུ་ཕྱིན་པའི་སྡེ་སྣོད་དང༌
།
རིག་པ་འཛིན་པའི་སྡེ་སྣོད་དོ། །དེ་ལ་སློབ་དཔོན་ལཱ་ཝ་པའི་དགོངས་པས་རྒྱུ་སྡེ་
དྲུག་ཏུ་བཞེད་དེ། དེ་ཡང་བྱ་བ་དང་། སྤྱོད་པ་དང་
། །རྣལ་འབྱོར་བླ་ན་མེད་པ་
དང༌། རྣལ་འབྱོར་མ་བླ་ན་མེད་པ་དང་
། མའི་ཡང་མ་བླ་ན་མེད་པའི་རྒྱུད་དོ། །
དེ་ཡང་བྱ་བའི་རྒྱུད་ནི་ལེགས་པ་གྲུབ་པ་ལ་སོགས་པ་སྟེ། བྱ་བའི་རྒྱུད་
བསམ་གཏན་ཕྱི་མའི་འགྲེལ་པ་སློབ་དཔོན་སངས་རྒྱས་གསང་པས་མཛད་པ་
ལས། འདི་ནི་ཕྱིའི་བྱ་བ་གཙོ་བོར་སྟོན་པ་ཡིན་ནོ་ཞེས་བཤད་དོ། །སྤྱོད་པའི་རྒྱུད་
ནི་རྣམ་པར་སྣང་མཛད་བྱང་ཆུབ་པའི་རྒྱུད་ཀྱི་བསྡུས་དོན་བསྟན་པ་ལས། འདི་ནི་
ཕྱི་དང་རྣལ་འབྱོར་གཉིས་ཐུན་མོང་དུ་གྱུར་པ་ཡིན་ནོ་ཞེས་བཤད་དོ། །རྣལ་
འབྱོར་གྱི་རྒྱུད་ནི་དེ་ཁོ་ན་ཉིད་བསྡུས་པ་ལ་སོགས་པས་ཏེ། དེ་ཡང་དེ་ཁོ་ན་ཉིད་
སྣང་བར་བྱེད་པའི་འགྲེལ་པ་ལས། རྒྱུད་འདི་ནི་བསྒོམ་པ་གཙོ་བོར་གྱུར་པ་ཡིན་
པས་འདིར་བསྒོམ་པ་ཉིད་ལ་འབད་པར་བྱའི་གྲངས་ཀྱི་བཟླས་པ་ནི་མ་ཡིན་ནོ་
ཞེས་བཤད་དོ། །རྣལ་འབྱོར་བླ་ན་མེད་པའི་རྒྱུད་ནི་དཔལ་གསང་བ་འདུས་པ་ལ་
སོགས་པས་ཏེ། དེ་ཡང་རྒྱུད་སྡེ་འོག་མ་རྣམས་ནས་མི་སྟོན་པའི་རྩ་དང་རླུང་དང་
242-19



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཐིག་ལེ་ལ་སོགས་པ་སྟོན་པའོ། །རྣལ་འབྱོར་མ་བླ་ན་མེད་པའི་རྒྱུད་ནི་སྙིང་པོ་
ཀྱེའི་རྡོ་རྗེ་ལ་སོགས་པས་ཏེ། བརྗོད་བྱ་ཐབས་དང་ཤེས་རབ་གཉིས་སུ་མེད་པར་
སྟོན་པའོ། །མའི་ཡང་མ་བླ་ན་མེད་པའི་རྒྱུད་ནི་དཔལ་འཁོར་ལོ་སྡོམ་པས་ཏེ། དེ་
ཡང་རྩ་བའི་རྒྱུད་རྒྱས་པ་སྦས་ནས་མིའི་ཡུལ་དུ་མི་སྤྱོད་པས་མའི་ཡང་མ་བླ་ན་
མེད་པའི་རྒྱུད་དུ་གཞག་གོ །
དེ་ལ་ཡང་རྒྱུད་པ་ལུགས་གཉིས་ཏེ། བླ་མ་ཕམ་འཐིང་པ་ནི་རྒྱུད་རྒྱས་པ་
འབུམ་ཕྲག་གསུམ་པ་བཅོམ་ལྡན་འདས་རྡོ་རྗེ་འཆང་ཆེན་པོས་གསུངས་པ་དེ་
འཁོར་རྣམས་ཀྱིས་ཐེག་པ་ཆེན་པོའི་ཆོས་ཀྱི་ལོངས་སྤྱོད་ཉམས་སུ་མྱོང་བ་ཙམ་
མཛད་ནས་དེ་རྣམས་ཀྱིས་ཉམས་སུ་མྱོང་པ་མཛད་ནས་དེ་རྣམས་ཀྱིས་གཞུང་དུ་
སྡུད་མ་ནུས་ཤིང་
། མ་འོངས་པའི་སྙིགས་མ་ལྔ་ལྡན་གྱི་དུས་ཀྱི་གང་ཟག་རྣམས་
ཀྱི་མཁོ་བའི་ཡན་ལག་ཏུ་མ་གྱུར་པས་སྒྲ་ནམ་མཁའ་ལ་དེངས་ཏེ་སོང་པས་ནམ་
མཁའ་ལ་རྒྱས་བཏབ་ཅེས་བྱའོ། །པཎྜི་ཏ་ཐང་ཆུང་པའི་བླ་མ་རྒྱ་གར་དྷ་རི་ཀ་པ་
དང༌། བླ་མ་བལ་པོ་ཐུགས་རྗེ་ཆེན་པོ་ལ་སོགས་པ་ལ་ལ་ན་རེ། རྒྱུད་རྒྱས་པ་
བསྡུས་པས་གཞུང་འབུམ་ཕྲག་གསུམ་དུ་བྱུང་སྟེ། དེ་ཡང་བཻ་ཌཱུརྱ་ལ་གསེར་ཞུན་
མས་བྲིས་ཏེ་མ་འོངས་པ་སྙིགས་མ་ལྔ་ལྡན་གྱི་དུས་ཀྱི་སེམས་ཅན་རྣམས་ལ་མ་
མཁོ་བས་ནུབ་ཕྱོགས་ཨོ་ཏེ་བི་ཤར་རྒྱས་བཏབ་སྟེ་གཞག་གོ །ཞེས་གསུང་ངོ་
། །
དེ་ནས་ཡང་དཔའ་བོ་དང་རྣལ་འབྱོར་མ་གྲངས་མེད་པ་འདུས་ཏེ། རྒྱུད་
རྒྱས་པ་དེ་མ་འོངས་པའི་སྙིགས་མ་ལྔ་ལྡན་གྱི་སེམས་ཅན་རྣམས་ཀྱི་མཁོ་བའི་
ཡན་ལག་ཏུ་མ་གྱུར་པས་རྒྱུད་བསྡུས་པ་བཤད་པར་ཞུས་པས་དཔལ་བདེ་མཆོག་
ཉུང་ངུ་རྩ་བའི་རྒྱུད་ལེའུ་ལྔ་བཅུ་རྩ་གཅིག་པ་གསུངས་སོ། །དེ་གཞུང་ཉུང་ཡང་
242 -20



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
དོན་ཤིན་ཏུ་ཟབ་ཅིང་རྟོགས་པར་དཀའ་བར་གྱུར་པས་ཡང་དཔའ་བོ་དང་རྣལ་
འབྱོར་མ་རྣམས་ཀྱིས་རྩ་བའི་རྒྱུད་གསལ་བར་བྱ་བའི་ཕྱིར་བཤད་པའི་རྒྱུད་
བཤད་པར་ཞུས་པ་དང་། བཤད་པའི་རྒྱུད་རྣམས་ཀྱི་དང་པོར་ངེས་བརྗོད་བླ་མའི་
རྒྱུད་གསུངས་ཏེ། དེ་ཡང་རྩ་བའི་རྒྱུད་དུ་ཧེ་རུ་ཀ་ཕྱག་གཉིས་པ་ནས་འབུམ་པའི་
བར་དུ་བསྒོམ་པར་གསུངས་པ་དེ་མི་གསལ་བས་གསལ་བར་བྱ་བའི་ཕྱིར་མངོན་
པར་བརྗོད་པའི་རྒྱུད་བླ་མ་གསུངས་སོ། །
ཡང་བདེ་མཆོག་ཉུང་ངུའི་ལེའུ་དང་པོར་དཀྱིལ་འཁོར་བྲི་བའི་གནས་
གསུངས། ལེའུ་གཉིས་པ་དང་གསུམ་པ་ལ་སོགས་པར་དཀྱིལ་འཁོར་འབྲི་བ་ལ་
སོགས་པ་གསུངས་ཀྱང་
། སློབ་དཔོན་གྱིས་ལས་ཀྱི་ཆོ་ག་གསལ་བར་མ་གསུངས་
པ་དེ་གསལ་བར་བྱ་བའི་ཕྱིར། ཧེ་རུ་ཀ་མངོན་པར་འབྱུང་པའི་རྒྱུད་གསུངས་སོ། །
ཡང་བདེ་མཆོག་ཉུང་ ངུ་ལས། ལས་ཆེན་ བཅུ་ གཉིས་འདི་དག་ནི་ཞེས་པ་ལ་
སོགས་པ་ལས་བཅུ་གཉིས་ཀྱི་མིང་ཙམ་གསུངས་ཀྱང་
། སུཾ་བྷ་ན་ལི་རྟེན་པའི་
ལས་བཅུ་གཉིས་གསལ་བར་མ་གསུངས་པས་དེ་གསལ་བར་བྱ་བའི་ཕྱིར་རྡོ་རྗེ་
མཁའ་འགྲོ་གསུངས་སོ། །ཡང་བདེ་མཆོག་ཉུང་ངུ་ལས་དང་པོ་པའི་ཆོ་ག་ཡན་
ལག་ཏུ་གྱུར་པ་ལག་པའི་མཆོད་པ་དང་། གཏོར་མའི་ཆོ་ག་ལ་སོགས་པ་ཟུར་ཙམ་
གསུངས་ཀྱང་ གསལ་བར་མ་གསུངས་པར་དེ་ གསལ་བར་བྱ་བའི་ཕྱིར་རྣལ་
འབྱོར་མ་ཀུན་ཏུ་སྤྱོད་པའི་རྒྱུད་གསུངས་སོ། །ཡང་བདེ་མཆོག་ཉུང་ངུ་ལས་ལེའུ་
དང་མཆོད་བཞི་དཔའ་བོ་ཆེན་པོ་ནི་ཞེས་པ་དང་
། ལེའུ་སུམ་ཅུ་བཞི་པ་ལ་སོགས་
པར་རྫོགས་པའི་རིམ་པ་གསུངས་ཀྱང་གསལ་བར་མ་གསུངས་པས་དེ་གསལ་
བར་བྱ་བའི་དཔལ་ཀུན་ཁ་སྦྱོར་གྱི་རྒྱུད་གསུངས་སོ། །
242--21



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དེ་ལྟར་བཤད་པའི་རྒྱུད་ལྔར་བླ་མ་ཕམ་འཐིང་པ་ལ་སོགས་པ་སློབ་དཔོན་
ཀར་རྒྱས་ཟླ་བའི་རྗེས་སུ་འབྲངས་ཏེ་བཞེད་དོ། །བླ་མ་ནཱ་རོ་པའི་སློབ་མ་རྒྱ་གར་
དྷ་རི་ཀ་པ་ནི་ལྔ་པ་དེའི་སྟེང་དུ་རྣལ་འབྱོར་མ་བཞི་ཁ་སྦྱོར་གྱི་རྒྱུད་ཅེས་བྱ་སམ་བུ་
ཏ་པས་ཀྱང་རྫོགས་པའི་རིམ་པ་རྒྱས་པར་སྟོན་པ་དང་
། མཁའ་འགྲོ་རྒྱ་མཚོའི་
རྒྱུད་ཅེས་བྱ་ལས་ཆེན་བཅུ་གཉིས་ལ་འཁོར་ལོ་བཅུ་གཉིས་སུ་བྱས་ཏེ། རྡོ་རྗེ་
མཁའ་འགྲོ་མས་ལས་ཚོགས་རྒྱས་པར་སྟོན་པའི་རྒྱུད་གཅིག་ཡོད་དེ་བཤད་པའི་
རྒྱུད་བདུན་ཡིན་པར་བཞེད་དོ། །དེ་ལ་མངོན་པར་རྟོགས་པ་འདི་ཀུན་ཏུ་སྤྱོད་པའི་
རྒྱུད་ལ་རྟེན་པའི་སྒྲུབ་ཐབས་ཡིན་ནོ། །
ཀུན་སྤྱོད་པའི་རྒྱུད་ལ་ཡང་རྟོག་པ་དྲུག་ཅུ་རྩ་བཞི་བཞུགས་པ་ལས་ཉི་ཤུ་
པ་རིགས་འཛིན་གྲུབ་པའི་རྟོག་པ་སོང་ནས་ཉི་ཤུ་རྩ་གཅིག་པ་འཁོར་ལོ་གསུམ་
བཀོད་པའི་རྟོག་པ་ལ་རྟེན་ནས་སློབ་དཔོན་ལཱུ་ཧི་པས་མངོན་པར་རྟོགས་པ་འདི་
མཛད་དོ། །འཁོར་ལོ་གསུམ་བཀོད་པའི་རྟོག་པ་འདི་ནི་སློབ་དཔོན་ཤྲི་དྷ་རི་ཀ་
པས་སློབ་དཔོན་པཱུ་ཧི་པས་མཛད་པའི་སྒྲུབ་ཐབས་འདི་ལུང་བསྟན་པར་བྱ་བའི་
ཕྱིར་རྟོག་པ་དྲུག་བཅུ་རྩ་བཞིའི་ནང་ནས་ལོགས་སུ་བཏོན་པ་ཡིན་ཏེ། དེ་ཡང་རང་
གི་བླ་མ་ལ་གང་གི་དྲིན་གྱིས་བདེ་ཆེན་གྱི་ཞེས་
ན་གྱི་ཞེས་པ་ལ་སོགས་པའི་ཕྱག་བཙལ་ནས།
གནང་བ་བསྣོས་ཏེ་བསྟན་པ་ཡིན་གསུང་ངོ་
། །དེ་སློབ་དཔོན་ལཱུ་ཧི་པའི་ལོ་རྒྱུས་
ནི་འདི་སྐད་གསུང་སྟེ། དང་པོ་སངས་རྒྱས་དྲུག་པ་རྡོ་རྗེ་འཆང་ཆེན་པོས་སྡུད་པ་
པོས་ཕྱག་ན་རྡོ་རྗེ་ལ་དབང་བསྐུར་ནས་རྗེས་སུ་གནང་པ་བྱིན། དེས་སློབ་དཔོན་
ཆེན་པོ་ས་ར་ཧ་པ་ཆེན་པོ་ལ་དབང་བསྐུར་ནས་གསང་བ་འདུས་པ་དང་འཁོར་ལོ་
སྡོམ་པ་ལ་སོགས་པ་བཤད་དེ། སློབ་དཔོན་དེ་ད་ལྟ་ཡང་ལྷོ་ཕྱོགས་དཔལ་གྱི་རི་
242 -22



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ལ་འཇིག་རྟེན་དུ་ཉི་མ་དང་ཟླ་བ་གནས་ཀྱི་བར་དུ་བཞུགས་ནས་འཇའ་ཚོན་ལྟ་བུ་
དྭངས་ཞིང་ཐོགས་པ་མེད་པའི་ལུས་ཀྱིས་ལོངས་སྤྱོད་རྫོགས་པའི་སྐུར་གཤེགས་
པ་ཡིན་ཞེས་གསུང་ངོ༌
། །
དེས་སློབ་དཔོན་ཀླུ་སྒྲུབ་ལ་འཁོར་ལོ་སྡོམ་པའི་དཀྱིལ་འཁོར་དུ་དབང་
བསྐུར་བ་ནས་ གསང་བ་འདུས་པ་ དང་། བདེ་མཆོག་འཁོར་ལོ་ལ་སོགས་པ་
བཤད། སློབ་དཔོན་ཀླུ་སྒྲུབ་ཀྱིས་འཛམ་བུ་གླིང་དུ་ལོ་དྲུག་བརྒྱ་བཞུགས་ཏེ།
མཆོད་རྟེན་བྱེ་བ་ཕྲག་གཅིག །སྒྲོལ་མའི་སྐུ་བྱེ་བ་ཕྲག་གཅིག །གསེར་འགྱུར་གྱི་
རྩི་ལ་སོགས་པ་བྱས་ཏེ་སེམས་ཅན་རྣམས་ལ་ཕན་པ་དཔག་ཏུ་མེད་པ་མཛད་དོ། །
དེས་སློབ་དཔོན་ས་ར་ཧ་པ་ཆུང་ངུ་ལ་དབང་བསྐུར་ཞིང་རྗེས་སུ་གནང་པ་
བྱིན་ནས་སློབ་དཔོན་དེ་འཛའ་ཏ་སུ་ཁེ་བ་བྱ་བ་ཅི་བདེ་བ་མཛད་དེ། གྲོང་དང་
གྲོང་མ་ཡིན་པ་དང་
། ནགས་ཁྲོད་ནས་ནགས་ཁྲོད་དུ་རྒྱུ་ཞིང་གླུ་ལེན་པ་ནི། གང་
ལ་ཞེན་པ་ཡོད་ན་དེ་ཡང་མཐོང་
། །རྟོགས་པར་གྱུར་ཐམས་ཅད་དེ་ཡིན་ཏེ། །དེ་
ལས་གཞན་ཞིག་སུས་ཀྱང་ཤེས་མི་འགྱུར། །བླ་མས་བསྟན་པ་བརྗོད་མིན་ཞིང་
། །
སློབ་མས་གོ་བ་མ་ཡིན་ཏེ། །ལྷན་ཅིག་སྐྱེས་པའི་བདུད་རྩིའི་རོ། །གང་གིས་ཇི་
ལྟར་བཤད་པར་བྱ། །གཞོན་ནུ་མའི་བདེ་བ་སྙིང་ལ་ཞེན་པ་ལྟར། །དབང་ཕྱུག་
དམ་པ་དེ་ནི་སུ་ལ་བསྟན་ནུས་སམ། །མདའ་བསྣུན་འོ་དོད་རྟག་ཏུ་འབོད་བྱེད་
ཀྱང་། །བྱོལ་སོང་འཇིག་རྟེན་མི་གོ་ཇི་ལྟར་བྱ་ཞེས་གླུ་ལེན་ཞིང་གྲོང་དང་གྲོང་མ་
ཡིན་པར་རྒྱུ་བའི་ཚེ། སློབ་དཔོན་ལུ་ཧི་པ་འདི་དེའི་ཚེ་རྒྱ་གར་ཤར་ཕྱོགས་བྷ་ག་
ལའི་རྒྱལ་པོ་ཆེན་པོ་ཤི་དྷརྨ་པ་ལ་ཞེས་བྱ་བ་ཡོད་པ་དེའི་ཀ་ཡ་ཏ་ལ་ཞེས་བྱ་བ་
རྟག་ཏུ་རྒྱལ་པོ་དེའི་མདུན་ན་གནས་ཏེ། རྒྱལ་པོ་དེ་ལ་རྒྱལ་པོ་གཞན་དང་བློན་པོ་
242 -23



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལ་སོགས་པའི་བསྐུར་ནས་བྱུང་པའི་ཡི་གེ་ཀློག་པ་དང་རྒྱལ་པོ་དེས་ཡུལ་གཞན་
གྱི་རྒྱལ་པོ་ལ་སོགས་པ་ལ་བསྐུར་བའི་ཡི་གེ་འབྲི་བའི་ཡི་གེ་བ་ཡིན་པ་ལ། དེ་
དང་སློབ་དཔོན་ཕྲད་པའི་ཚེ་སློབ་དཔོན་གྱི་མངོན་པར་ཤེས་པས་ཡི་གེ་བ་དེ་
འཁོར་ལོ་བདེ་མཆོག་གི་དངོས་གྲུབ་འཐོབ་པའི་བསྐལ་བ་དང་ལྡན་པར་གཟིགས་
ནས། ངས་ཁྱོད་ལ་ཡང་དག་པའི་གདམསངག་གཅིག་སྦྱིན་ཅིག་ཁྱོད་བསྒྲུབ་པ་
སྙིང་པོར་བྱེད་ནུས་སམ་ཞེས་གསུངས་པས། ཀ་ཡ་ཏ་པ་ན་རེ་བསྒྲུབ་པ་སྙིང་པོར་
བྱེད་ནུས་པ་ལ་ང་ལ་འབྱོར་པ་མེད་ཟེར། སློབ་དཔོན་གྱིས་ཞལ་ནས་ཁྱོད་གྱིས་
ཚོགས་ཀྱི་འཁོར་ལོ་གཅིག་གི་ཡོ་བྱད་ཁྱེར་ལ་ཤོག་ངས་ཁྱོད་ལ་གདམས་ངག་
སྦྱིན་གསུང་
། དེ་ནས་ཀ་ཡ་ཏ་པས་ཚོགས་ཀྱི་འཁོར་ལོའི་ཡོ་བྱད་བཙལ་ནས་སློབ་
དཔོན་གྱི་སྤྱན་སྔར་ཕྱིན་པ་དང་
། དེར་སློབ་དཔོན་གྱིས་ཏིང་ངེ་འཛིན་གྱི་དཀྱིལ་
འཁོར་སྤྲུལ་པ་དང་
། ཀ་ཡ་ཏ་པས་ལྷ་དྲུག་ཅུ་རྩ་བཞི་ལག་མཐིལ་གྱི་རི་མོ་ལྟར་
མཐོང་བ་དང་། དེ་ནས་དེར་བཅུག་ནས་དབང་རྫོགས་པར་སྐུར་ནས་ཡང་དག་
པའི་གདམས་ངག་བསྟན་ནས་སློབ་དཔོན་གར་སོང་ཆ་མེད་པར་སོང་ངོ་
། །
དེ་ནས་ཀ་ཡ་ཏ་པས་བསྒྲུབ་པ་སྙིང་པོར་བྱས་པར་འདོད་པ་ལ་ཡི་གེ་བ་
བྱས་ན་སྒྲུབ་པ་སྙིང་པོར་བྱེད་པ་འཆོར་ལ། ཡི་གེ་བའི་བྱ་བ་གཏང་ན་འཚོ་བ་མེད་
པས་ཁམ་གྱི་ཟས་ལ་བརྟེན་དགོས་པས་ན་ཇི་ལྟར་བྱས་ན་འཚོ་བར་འགྱུར་སྙིང་སྟེ་
མནོ་བསམ་བཏང་པས། ཤིང་ཐོག་ལ་སོགས་པ་འཚོ་བ་དག་པ་ཡིན་པ་ལ་དེ་
དབྱར་དང་སྟོན་འོང་ཡང་དགུན་སྨད་དང་དཔྱིད་མི་འོང་པར་འདུག །རྩྭའི་རྩ་བ་
ལ་སོགས་པ་ཟོས་ཤིང་བསྒྲུབས་ན་འཚོ་བ་དག་པ་ལ་དེ་ཡུལ་ལ་ལ་ན་ཡོད་ཀྱང་
ལ་ལ་ན་མེད་པས་དེས་ཀྱང་མི་འཚོ་བར་འདུག །ཡང་བསོད་སྙོམས་བྱས་ན་ཡང་
242 -24



ལཱ་ཧི་པའི་འགྲེལ་པའི་དཀའ་གནད་གསལ་བྱེད།
བྱིན་པ་ལ་རྗེས་སུ་ཆགས་པ་སྐྱེ་ལ། མ་བྱིན་པ་ལ་ཞེ་སྡང་སྐྱེ་བས་དེ་ཡང་འཚོ་བ་
མ་དག་པར་མཐོང་ནས། ད་ཇི་ལྟར་བྱ་སྙམ་དུ་བསམ་ཞིང་བྷ་ག་ལ་དང་ཉེ་བ་ན་
ཆུ་བོ་གངྒཱ་ཡོད་པའི་ཆུ་འགྲམ་ན་ཉ་པའི་གྲོང་ཆེན་པོ་ཡོད་པར་བྱོན་པ་དང་
། དེ་ན་
ཉའི་ལྡི་ལྟོ་མང་པོ་སྤུངས་པ་བྱ་དང་ཁྱི་མི་འདོད་པ་རྟག་ཏུ་འོང་པ་མཐོང་ནས་འདི་
ལ་རིན་ནི་མི་དགོས། ཉ་པ་ལ་མི་གནོད་ཁོ་རང་གི་འཚོ་བ་ཡིན་པས་ང་ལ་དེ་ལས་
བཟློག་པའི་ནུས་པ་ནི་མེད་པས་ན་འདིས་འཚོ་བ་བྱས་ཏེ་བསྒྲུབ་པ་སྙིང་པོར་བྱ་
དགོས་སྙམ་ནས་ཉའི་ལྡི་ལྟོ་ཟོས་ཤིང་བསྒོམས་པས་ཞུར་མ་འདོད་པ་ལ། སློབ་
དཔོན་ལཱུ་ཧི་པས་བསམས་པས་ངས་བླ་མའི་གདམས་ངག་གིས་མཚན་མ་དང་རྣམ་
པར་རྟོག་པ་ཐམས་ཅད་འཇོམས་པར་འདོད་པ་ཡིན་ན་འདི་འདྲ་བ་ཅི་སྟེ་མི་འཇུ་
སྙམ་ནས་ཐ་མལ་པ་དང་འོད་ཀྱི་གཏུམ་མོ་ཁ་སྦྱར་ནས་ལྟེ་བར་ཀྟ་དམར་ནག་
བསྒོམས་པས་ཇི་ཙམ་ཟོས་པ་ཐམས་ཅད་ཞུ་སྟེ། དེས་འཚོ་བ་བྱས་ནས་བསྒྲུབས་
པས་ལོ་དགུའམ་བཅུ་གཉིས་ན་དྲོད་དང་མངོན་ཤེས་སྐྱེས་ཏེ་གྲུབ་པ་ཐོབ་པ་དང་
ཉའི་ལྡི་ལྟོ་ཟོས་པས་མཚན་ཡང་ལཱུ་ཧི་པ་བྱ་བར་གྲགས་སོ། །
དེའི་ཚེ་བྷ་ག་ལའི་ཡུལ་པ་རྣམས་ལ་སྔར་གྱི་རྒྱལ་པོའི་ཀ་ཡ་ཏ་པ་དེ་ད་ལྟ་
གྲུབ་པ་ཐོབ་ནས་འདུག་གོ་བྱ་བར་གྲགས་པས་དེ་རྒྱལ་པོས་གསན་ནས་རྒྱལ་པོ་
དཔལ་ལྡན་ཆོས་སྐྱོང་ན་རེ་ད་སྤྱན་དྲངས་ལ་མཆོད་གནས་བྱེ་གསུངས་ནས་རྒྱལ་
པོས་ཕོ་ཉ་སྐྱེ་ནས་བྷ་ག་ལ་དང་བྷ་ལེན་ཏྲ་དང་ཀ་མ་རུར་བཙལ་བས་སློབ་དཔོན་
མ་རྙེད་དོ། །དེ་ནས་སློབ་དཔོན་གྱིས་རྒྱལ་པོ་བྲི་དྷརྨ་པ་ལ་གདུལ་བའི་སྐབས་ལ་
བབས་སམ་མ་བབས་སྙམ་དུ་མངོན་ཤེས་ཀྱིས་གཟིགས་པས། འདུལ་བའི་དུས་
ལ་བབ་ཅིང་
། དུས་དེའི་ཚེ་རྒྱལ་པོ་ཆེན་པོ་དེ་ལ་ཡུལ་གཞན་གྱི་རྒྱལ་ཕྲན་གཅིག་
242 -25



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཕྱག་ལ་མཇལ་དུ་འོང་པར་འདུག་པར་མཁྱེན་ཏོ། །
དེ་ནས་རྒྱལ་ཕྲན་དེ་བྷ་ག་ལའི་རྒྱལ་པོའི་སྤྱན་སྔར་ཕྱིན་པའི་ཚེ་དེ་ལ་བྲམ་
ཟེ་འདུན་ན་འདོན་གཅིག་ཡོད་པ་དེ་སྔོན་དུ་སོང་ནས། ས་ཕྱོགས་གཙང་མི་གཙང་
དང་བཀྲ་ཤིས་པར་འདུག་མི་འདུག་བལྟ། མི་རྣམས་ལ་ཤིས་པ་བརྗོད་པར་བྱེད་
པ་དེ་གྲོང་མི་རྣམས་ལ་འདིར་རྒྱལ་པོ་བྱོན་ནོ་བྱས་པས། གྲོང་པ་རྣམས་ཀྱིས་སྲང་
ཐམས་ཅད་ཕྱག་དར་བྱས་སྲང་ཐམས་ཅད་དུ་སྤོས་དྲི་ཞིམ་པོ་སྣ་ཚོགས་བསྲེགས།
རིན་པོ་ཆེའི་ཁྲི་བཤམས། སོ་སོར་གདུགས་དང་དར་སྣ་ཚོགས་ཀྱི་ལྡ་ལྡིས་བརྒྱན་
ནས་གཞག་པ་དང༌། སློབ་དཔོན་ལཱུ་ཧི་པ་སྐུ་ལུས་ཉི་མ་དང་ལྷགས་པས་གདུང་བ་
པས་ཤིན་ཏུ་སྔོ་བ། དབུ་སྐྲ་ཟེད་པོར་སོང་སྟེ་ལུས་ལ་ཉའི་དྲི་བསྣམ་པ། འདོམས་
དཀྲིས་གྱི་ཀ་ཆོད་ཀའི་རས་ཀྱི་སྣ་གཅིག་ལ་ཉ་རློན་པ་འགའ་བཏགས་ནས་ཤིན་ཏུ་
བཙོག་པའི་ཆ་ལུགས་སུ་བྱས་ཏེ་རྒྱལ་པོའི་ཁྲིའི་རྩར་བསྡད་དོ། །
དེ་ནས་རྒྱལ་པོ་ཤི་དྷརྨ་པ་ལ་ཕྱིར་ཕྱག་མཇལ་བ་ལ་བྱོན་པའི་ཚེ་བྲམ་ཟེ་
འདུན་ན་འདོན་གཅིག་ཀུ་ཤའི་ཆུན་པོ་དང་བུམ་པ་གཅིག་ཁྱེར་ནས་ཤིས་
བརྗོད་ཅིང་བཏང་པ་ལས་དེས་རྒྱལ་པོའི་ཁྲིའི་རྩར་ཕྱིན་པ་དང་
། མི་མདོག་སྔོ་བ་
ཉ་སྙིགས་ཀྱིས་ཁྱེར་བ་ཉའི་སྒྱུ་མ་ཟ་བ་ལུས་ལ་ཉའི་དྲི་ཤིན་ཏུ་མི་ཞིམ་པ་བསྣམས་
པ་གཅིག་འདུག་པ་མཐོང་ནས་འདུན་ན་འདོན་ནང་དུ་ལོག་ནས་བྱུང་ནས་ཁོ་ན་རེ་
རྒྱལ་པོ་སྲུང་དུ་གཤེགས་སུ་མི་འདོད་པར་གདའ། ཁྲིའི་ཙ་ན་མི་འདི་འདྲ་བ་རྟོག་
གཅིག་འདུག་གོ་ཞེས་ལོ་རྒྱུས་ཞིབ་ཏུ་བསྙད་དོ། །རྒྱལ་པོའི་ཞལ་ནས་དེ་ཕྱིར་
ཐོན་གསུངས་ནས་བྲམ་ཟེས་བསྟོན་པས་མ་ཐོན་བྲམ་ཟེའི་གཡོག་མི་མང་པོས་
འཇུས་ནས་བཏོན་པས་ཀྱང་ཤིང་སྡོང་ལ་རེག་པ་ལྟར་བསྒུལ་བར་མ་ནུས་སོ། །
242-26



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
སླར་སློབ་དཔོན་གྱིས་མདུན་ན་འདོན་ལ་གླུ་བླངས་པ། འཇིག་རྟེན་གསུམ་
འདི་ཇི་ཙམ་ཡིན། །ཞི་བ་མ་ལུས་པ་འདི་ཇི་ཙམ་ཡིན། །དེ་ཆ་ཉིད་ཀྱི་ཆ་གཅིག་
དེའི་མི་དག་གཞན་ནི་ གཡོག་ ཡིན་ན། །བློ་བཟང་དེ་ཡང་དམ་པ་གཞན་གྱི་སྤྱོད་ལ་
བཞད་གད་དུ་བྱེད་པ། །ཨེ་མ་ཧོ། འཁོར་བ་ངོ་མཚར་རེ་ཆེ་མ་སྨྲ་གཞན་གྱིས་ཅི་
ཞིག་བྱ། །ཞེས་པའི་གླུ་བླངས་པས་བྲམ་ཟེ་སྐྱེ་པ་ནས་ནང་དུ་ལོག་སྟེ་རྒྱལ་པོ་ལ་
མི་དེ་སླར་འདི་སྐད་ཟེར་རོ་ཞེས་ཞིབ་ཏུ་བསྙད་པས། རྒྱལ་པོའི་ཞལ་ནས་དེ་ལྟ་
བའི་ཕྱིར་འགྲོ་དགོས་སོ་གསུངས་ནས་རྒྱལ་པོ་དང་བློན་པོ་ལ་སོགས་པ་ཐམས་
ཅད་ཤིང་རྟ་ལ་ཞོན་ནས་ཁྲི་འཐོང་པའི་སའི་སྲང་དུ་ཕྱིན་པ་དང༌། སློབ་དཔོན་
གྱིས་དེ་དག་ལ་སྡང་མིག་གིས་གཟིགས་པས་རྒྱལ་པོ་འཁོར་དང་བཅས་པ་ལུས་
རེངས་སེམས་མྱོས་པར་གྱུར་ཏོ། །
དེ་ནས་བློན་པོ་རིག་པ་ཅན་གཅིག་གིས་སློབ་དཔོན་རྣལ་འབྱོར་པ་ཆེན་པོ་
གྲུབ་པ་ཐོབ་པ་གཅིག་ཡིན་པར་རིག་ནས་གུས་པ་བསྐྱེད་དེ་སྐྱབས་འགྲོ་བྱས་པས་
ལུས་རེངས་པ་དང་སེམས་མྱོས་པ་ལས་གྲོལ་བར་གྱུརད་ཏོ། །དེར་རྒྱལ་པོ་ལ་
ཡང་རྣལ་འབྱོར་པ་འདི་ལ་ཡིད་ཀྱིས་སྐྱབས་འགྲོ་གྱིས་ཤིག་ཅེས་བརྗོད་པ་དང་།
རྒྱལ་པོས་ཀྱང་གུས་པས་སྐྱབས་འགྲོ་བྱས་པས་རེངས་པ་ལས་གྲོལ་བར་གྱུར།
གཞན་རྒྱལ་པོའི་གཡོག་ལ་སོགས་པ་རྣམས་ཀྱང་དད་པ་སྐྱེས་པས་རེངས་པ་ལས་
གྲོལ་ལོ། །དེ་ནས་རྒྱལ་པོ་དང་བློན་པོ་གཡོག་དང་བཅས་པས་སློབ་དཔོན་གྱི་དྲུང་
དུ་ཕྱིན་ནས་ཤིང་རྟ་ལས་བབས་ནས་སློབ་དཔོན་ལ་ཕྱག་བྱས་ཏེ། དེ་ནས་སློབ་
དཔོན་ཤིང་རྟ་ལ་བསྐྱོན་ནས་བཞུད་པ་ལ། རྒྱལ་པོས་སློབ་དཔོན་ལ་ཁྱོད་སུ་ཡིན་
བྱས་པས། སློབ་དཔོན་གྱི་ཞལ་ནས་རྒྱལ་པོ་ལ་ཁྱོད་སུ་ཡིན་གསུང་
། རྒྱལ་པོས་ང་
242 -27



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྒྱལ་པོ་ཡིན་བྱས་པ་ལ། སློབ་དཔོན་གྱི་ཞལ་ནས་ཁྱོད་རྒྱལ་པོ་མིན་ཏེ། ར་ཕོ་ཧཱུཾ་
རྒྱལ་པོ་ང་ཡིན་ཞེས་གསུངས་པས། རྒྱལ་པོ་ན་རེ་ཁྱོད་ལ་རྒྱལ་པོའི་ལོངས་སྤྱོད་
མེད་པས་སློབ་དཔོན་ལ་ཁྱོད་རྒྱལ་པོ་མ་ཡིན་ཟེར། སློབ་དཔོན་གྱིས་རྒྱལ་པོའི་
ལོངས་སྤྱོད་གང་ཞེ་ན་བྱས་པ་ལ། རྒྱལ་པོ་ན་རེ་རྒྱལ་པོའི་ལོངས་སྤྱོད་མལ་བསྟན་
དང༌། སྔས་དང་བློ་རྟེན་དང་། སྣང་པ་དང་། བླ་རེ་དང་། བཙུན་མོ་ལ་སོགས་པ་
རྒྱལ་པོའི་ལོངས་སྤྱོད་ཡིན་ཟེར་བ་ལ།
སློབ་དཔོན་གྱི་ཁྱོད་ལ་རྒྱལ་པོའི་ལོངས་སྤྱོད་མེད་པས་རྒྱལ་པོ་ང་ཡིན་
ཞེས་གླུ་བླངས་པ་ནི། ས་གཞི་མལ་སྟན་ཆེན་པོ་ལག་པའི་སྔས་ནས་འབོལ་ཞིང་
འཁྲིལ། །ཟླ་བའི་སྒྲོན་མ་བསིལ་ཡབ་ རྗེས་སུ་མཐུན་པའི་རླུང༌
། །ནམ་མཁའི་བླ་
རེ་ཆགས་པ་ལས་གྲོལ་སྟོང་པའི་བུད་མེད་ལ་སྤྱོད་དེ། །ཀྱེ་མ་རྒྱལ་ལྟར་སྲིད་ན་
འཇིགས་མེད་རྣལ་འབྱོར་འདིར་ཉལ་རྒྱལ་པོ་ཡིན་ཞེས་གླུ་བླངས་པས། རྒྱལ་པོ་
དང་བློན་པོ་གཉིས་དད་པ་སྐྱེས་ནས་སློབ་དཔོན་གྱི་ཞབས་ལ་འཇུས་ཏེ་བདག་
ཅག་ལ་ཡང་དག་པའི་གདམ་ངག་ཞུ་བྱས་པས། སློབ་དཔོན་གྱི་ཞལ་ནས་ཁྱེད་
གཉིས་ནི་རིགས་སྙེམས་པའི་གང་ཟག་ཡིན་པས་གསང་སྔགས་ཀྱི་སྣོད་དུ་མི་རུང་
ངོ་ཞེས་གསུང་
། རྒྱལ་བློན་གཉིས་ན་རེ་ངེད་རྒྱལ་བློན་བྱ་བ་དང་སྙེམས་པ་གཏང་
ནས་ཁྱེད་ཀྱི་ཞབས་ལ་འཇུའོ་ཞེས་ཟེར་བས། དེར་སློབ་དཔོན་གྱིས་གནང་ནས་
རྒྱལ་བློན་གཉིས་འཁོར་ལོ་བདེ་མཆོག་གི་དཀྱིལ་འཁོར་དུ་བཅུག་ནས་དབང་
ཡང་དག་པའི་གདམས་ངག་བསྟན་བསྟན་ནས། རྒྱལ་པོ་ལ་ཁྱོད་ཟས་
གང་ལ་དགའ་ཞེས་གསུངས་པ་ལ། རྒྱལ་པོ་ན་རེ་ང་ནུབ་མོ་ཆང་འཐུང་པ་ལ་
དགའ་ཟེར་བས། འོ་ན་ཁྱོད་རྒྱ་གར་ནུབ་ཕྱོགས་ཀྱི་ཡུལ་ཨོ་དེ་ཡ་ན་ཞེས་བྱ་བ་ན་
བསྐུར་ཏེ་
242 28



ལཱ་ཧི་པའི་འགྲེལ་པའི་དཀའ་གནད་གསལ་བྱེད།
གྲོང་གི་མིང་ཙ་རི་ཏ་པ་ལ་བྱ་བ་ཡོད་པས་དེར་སོང་ལ། དེའི་ཁྱིམ་བདག་ཕྱུག་པོ་
གཅིག་གི་འབྲས་བརྡུང་པ་གྱིས་ལ་དེ་ལ་འཚོ་བ་གྱིས་ཤིག་ཞེས་གསུངས་ནས་
རྒྱལ་པོ་འབྲས་བརྡུང་པར་རིགས་ཕབ་བོ། །བློན་པོ་ཁྱེད་ཅི་ལ་དགའ་ཞེས་དྲིས་
པས། ང་གོ་ལ་ཟ་བ་ལ་དགའ་ཟེར་རོ། །
འོ་ན་ཁྱོད་ཡུལ་གྱི་མིང་ལྷོ་ཕྱོགས་དྷང་གི་ན་པ་ཏ་ལ་བྱ་བ་ན་གྲོང་ཁྱེར་གྱི་
བྱེ་བྲག་པ་ཐ་སུ་ར་བྱ་བ་ཡོད་པས་དེར་སོང་ལ། སྨད་འཚོང་མའི་གཡོག་པོ་གྱིས་
ལ་བསྒོམས་གཅིག་གསུང་ནས་བློན་པོ་ཡང་རིགས་ཕབ་པོ། དེའི་ཚེ་སློབ་དཔོན་
གྱིས་རྒྱལ་བློན་གཉིས་པོས་རང་སྐྱ་མ་ཐུབ་ཀྱིས་དོགས་ནས་བཅོམ་ལྡན་འདས་
དཔལ་མངོན་པར་རྟོགས་པའི་སྒྲུབ་ཐབས་འདི་བརྩམས་ནས་རྒྱལ་བློན་གཉིས་ལ་
བྱིན་པ་ཡིན་གསུང་
། དེ་ནས་རྒྱལ་པོས་ནུབ་ཕྱོགས་ཨོ་དེ་ཡ་ན་ཙི་རི་ཏི་པ་ཏྲའི་
གྲོང་ཁྱེར་དུ་ཕྱིན་ནས་ཁྱིམ་བདག་ཕྱུག་པོ་གཅིག་གི་འབྲས་བརྡུང་པ་བྱེད་ཅིང་
བསྒོམས་པ་དང་
། ལན་གཅིག་འབྲས་འདྲུ་བའི་ཚེ་འབྲས་ཀྱི་ཕྱིའི་སོ་བ་དང་ཕུབ་
མ་ཇི་ཉུང་ཇེ་སྲབ་ལ་སོང་ལ། ནང་གི་འབྲས་ཁར་མ་ཇེ་གསལ་ཇེ་གསལ་སོང་
པས་དེ་ལ་རྟེན་ནས་ནང་དུ་རྟོགས་པ་སྟེ། དེ་ཡང་དཔེ་ཕུབ་མ་ལྟ་བུའི་རྣམ་རྟོག་དེ་
འབྲས་དགྲུ་བ་ལྟ་བུའི་བླ་མའི་མན་ངག་གིས་སྦྱངས་པས་ནང་གི་འབྲས་ཁར་མ་ལྟ་
བུའི་ རང་ རིག་ སྙུག་མ་ཇེ་གསལ་ཇེ་གསལ་སོང་སྙམ་དུ་བསམས་པས་དེ་ལ་
སེམས་ཡེངས་ཀྱི་བར་དུ་ཕུག་རོན་གྱིས་འབྲས་ཐམས་ཅད་ཟོས། དེ་ནས་རྟོགས་
པ་དེ་ལས་སད་དེ་བལྟས་ཙ་ན་འབྲས་མི་འདུག་པས་ཇོ་མོ་རྒོལ་གྱིས་དོགས་ནས་
གྲོང་གྱི་སྲིང་ན་འབྲས་གྱི་སྣོད་མང་པོ་ཡོད་པ་ལ་རྐུར་ཕྱིན་པས་ནམ་མཁའ་ལས་
དངོས་གྲུབ་ལོ་དང་ཟླ་བར་རིང་དུ་སོང་ངོ་ཞེས་པའི་སྒྲ་བྱུང་ངོ་
། །
242-29



རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ལན་གཅིག་གི་ཚེ་ལྡིང་གི་བསྒོམ་ཞིང་ཡོད་ཙ་ན་ཇོ་མོས་འབྲས་ལེན་དུ་
ཕྱིན་པས་ལུས་ཐམས་ཅད་ལ་འོད་ཀྱིས་བསྐོར་ནས་འདུག་པ་མཐོང་ངོ་
། །དེ་ནས་
ཇོ་མོ་དད་པ་སྐྱེས་ནས་ཇོ་མོ་ན་རེ་ལྡེང་གི་བ་ལ་ཁྱོད་རྣལ་འབྱོར་པ་ནུས་པ་ཅན་དུ་
འདུག་པས་ངས་ཁྱོད་ཀྱི་འཚོ་བ་སྦྱར་གྱིས་འབྲས་བརྡུང་མ་བྱེད་པར་སྤྱིལ་པོ་གྱིས་
ལ་བསྒྲུབ་པ་མཛོད། ཡང་ན་གཞན་དུ་གཤེགས་པར་ཞུ་ཞེས་ཞུས་པས། མིས་ཚོར་
གྱི་དོགས་ནས་དྷེང་གི་བ་ན་རེ་ང་ལ་ནུས་པ་དང་དངོས་གྲུབ་ཅི་ཡང་མེད་ཁྱོད་ཉིད་
འཁྲུལ་བ་ཡིན་གསུངས་ནས་གཞན་དུ་གཤེགས་སུ་མ་གནང་། ཕྱིས་འོད་དེ་ཏིང་
ངེ་འཛིན་གྱིས་བཏུལ་བས་ཞག་འགའ་འོད་དེ་མེད་པར་སོང་ངོ༌
། །
དེ་ནས་ཡང་ལན་ཅིག་གི་ཚེ་གླུ་འདི་སྐད་ལེན་ཏེ། གང་ཞིག་ཡིད་ལ་མི་
བྱེད་སོ་ བ་ནི། །ཡིད་རྨོངས་ བྱེད་ པའི་ སོ་བའི་ཕྱེ་མ་དག །དེ་བཞིན་འབྲས་དེ་
འགྲུས་པས་སོལ་ཕྱེ་དེ་ཕྱེད་བྱེད། །དེ་ཡིས་ལྷན་ཅིག་སྐྱེས་པའི་འདོད་པ་དག །ཇི་
ལྟར་འཇུག་པ་གསལ་བར་བྱས་པས་ཏེ། །རིང་དུ་འགྲོ་འདོད་ང་ནི་འབྲས་བརྡུངས་
ལ། །ཕབས་མེད་ཆུ་ཡང་མེད་ཅིང་ཤིང་འབྲས་རྩ་བ་མེད། །ཡེ་ཤེས་ཆེན་པོ་འདིས་
ནི་འགྲམ་གཉིས་འཐོབ་འགྱུར་ཏེ། །ཡུལ་རྣམས་བསྡུས་ནས་ང་ཡིས་ གཅིག་ཏུ་
བྱས། །རླུང་ གི་ ཐག་ པ་ རོ་ མཉམ་ དྲང༌ པར་ བྱས། །སོ་ བ་ འབྲས་ མེད་ འབྲས་
བརྡུངས་མེད་ཀྱང་ནི། །དུས་ཀུན་ཏུ་ནི་འབྲས་བརྡུང་པའོ། །ཞེས་གླུར་བླངས་པའོ། །
དེ་ནས་ཙ་རི་ཏ་པ་ཏྲ་ཀའི་གྲོང་གི་མི་ཐམས་ཅད་ཀྱིས་སློབ་དཔོན་གྲུབ་པ་
ཐོབ་པའི་རྣལ་འབྱོར་པར་ཤེས་ནས་བསྙེན་བཀུར་བྱས་སློབ་དཔོན་དང་གྲོང་ཁྱེར་
དེའི་མི་ཐམས་ཅད་དུས་གཅིག་ལ་མཁའ་སྤྱོད་གྱི་དངོས་གྲུབ་ཐོབ་ཏེ་རྒྱལ་པོ་ལྡིང་
གི་བའི་རྒྱུད་པ་མེད་དོ། །བློན་པོས་སྔར་དྷང་ཀི་ན་པ་ཏའི་ཡུལ་གྱི་པ་ཐ་ས་རའི་
242 -30



ལུ་ཧི་པའི་འགྲེལ་པའི་དཀའ་གནད་གསལ་བྱེད།
གྲོང་ཁྱེར་དང་སྨད་འཚོང་མའི་གཡོག་པོ་བྱས་ནས་རྒྱལ་པོའི་བུ་ལ་སོགས་པ་སྐྱེལ་
བསུ་བྱེད་པས་བྱིན་པའི་གོ་ལ་ཟ་ཞིང་བསྒྲུབས་པས་གྲུབ་པ་ཐོབ་རྟོགས་པ་སྐྱེས་
ནས་ལུས་འོད་ཀྱིས་བསྐོར་ནས་འདུག་པ་གཞན་གྱིས་མཐོང་ནས། གྲོང་ཁྱེར་དེའི་
ཧ་དེར་འཚོགས་པའི་ཟོང་འཚོང་པ་ཐམས་ཅད་ཀྱིས་བསྙེན་བསྐུར་བྱས་པས་ཟོང་
འཚོང་པའི་སྲང་ གི་ ཧ་ དེ་གང་གི་མི་དང་བཅས་པ་ཐམས་ཅད་མཁའ་སྤྱོད་དུ་
གཤེགས་སོ། །སློབ་དཔོན་འདིས་སློབ་དཔོན་ལུ་ཧི་པས་མཛད་པའི་མངོན་པར་
རྟོགས་པ་ལུང་བསྟན་པར་བྱ་བའི་ཕྱིར་འཁོར་ལོ་གསུམ་དཀོད་པའི་རྟོག་པ་འདི་
ལོགས་སུ་ཕྱུང་པ་ཡིན་གསུང་། དེའི་སློབ་མ་སློབ་དཔོན་ཨ་འདར་པ་ཡིན་ཏེ།
དེས་ཀྱང་ཕྱག་རྒྱ་ཆེན་པོའི་དངོས་གྲུབ་ཐོབ་པ་ཡིན་ནོ། །
དེའི་སློབ་མ་ཏི་ལོ་པ་ཡིན་ཏེ་འདི་ཡང་དང་པོ་རྒྱལ་པོའི་རིགས་ཡིན་པ་ལ།
ཕྱིས་རབ་ཏུ་བྱུང་པའི་མཚན་ཤེས་རབ་བཟང་པོ་བྱ་བ་ཡིན། དེ་ནས་སློབ་དཔོན་
ཨ་འདར་པ་དང་ཕྲད་ནས་འཁོར་ལོ་བདེ་མཆོག་གི་དཀྱིལ་འཁོར་དུ་དབང་བསྐུར་
ནས་གདམས་ངག་བསྟན་ཏེ་བསྒོམས་པས་རྟོགས་པ་སྐྱེས་ནས་ཏིལ་བརྡུང་པའི་ཁུ་
མཁན་དུ་རིགས་ཕབ་ནས་ཨ་འདར་པའི་གདམས་ངག་ལ་བརྟེན་ནས་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ། དེའི་མཚན་ཏེ་ལོ་པ་དང་ཏྲེ་ལོ་པ་བྱ་བ་མ་ཡིན་
ཏེ་ཏི་ལོ་པ་བྱ་བ་ཡིན་གསུང་ངོ༌། །
དེའི་སློབ་མ་ནི་ཁ་ཆེའི་ཡུལ་དུ་སྐུ་སྐྱེས་པ་དཔལ་ནཱ་རོ་པ་ཞེས་བྱ་བ་བྲམ་
ཟེ་རིགས། བྲམ་ཟེ་རིན་ཆེན་རྡོ་རྗེ་དང་དུས་མཉམ་དུ་བྱུང་པ། ཆོས་མཉམ་པོར་
བསླབ་པ་ཡིན་པ་ལ། སློབ་དཔོན་ནཱ་རོ་པས་བསམ་པས་ངས་རིག་པ་འཛིན་པའི་
གནས་ལྔ་ལ་མཁས་པར་བསླབ་ཀྱང་རང་གི་སེམས་རྣམ་པར་རྟོག་པ་སྣ་ཚོགས་ལ་
242 -31



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འཕྲོ་བ་འདི་དུས་ཡུན་ཐུང་ངུ་ཡང་རྟོག་མེད་དུ་གནས་པར་མི་ནུས་པ་འདུག་པས་
སེམས་གནས་པའི་ཐབས་ཅིག་བརྩལ་སྙམ་ནས། གྲུབ་པ་ཐོབ་པའི་རྣལ་འབྱོར་པ་
གང་ན་བཞུགས་དྲིས་པས་རྒྱ་གར་ན་སློབ་དཔོན་ཏེ་ལོ་པ་བྱ་བ་བཞུགས་སོ་བྱ་བ་
ཐོས་ནས། །གྲོགས་ པོ་ བྲམ་ཟེ་རིན་ཆེན་རྡོ་རྗེའི་དྲུང་དུ་ ཕྱིན་ནས། རིག་པའི་
གནས་ལྔ་ལ་མཁས་པར་བསླབས་ཀྱང་རང་གི་སེམས་རྣམ་པར་རྟོག་པའི་རྗེས་སུ་
འབྲང་པ་ལས་བཟློག་པར་མི་ནུས་པར་འདུག་པས་ད་ལྟ་རྒྱ་གར་ན་སློབ་དཔོན་
ཏེ་ལོ་པ་བྱ་བ་གྲུབ་པ་ཐོབ་པའི་རྣལ་འབྱོར་པ་གཅིག་བཞུགས་པར་འདུག་པས་དེ་
ལ་གདམ་ངག་ཞུར་འདོད་དམ་ཞེས་དྲིས་པ་ལ། བྲམ་ཟེ་རིན་ཆེན་རྡོ་རྗེའི་ཞལ་
ནས་ང་རིག་པའི་གནས་ལྔ་ལ་མཁས་པའི་པཎྜི་ཏ་གྱུར་ནས་ཀུ་སུ་ལི་པའི་རྐང་པ་
ལ་ཕྱག་འཚལ་མི་ནུས་ཁྱེད་རང་འགྲོ་ན་སོང་གསུངས་ནས་འགྲོར་མ་བཞེད། དེ་
ནས་སློབ་དཔོན་ནཱ་རོ་པ་རྒྱ་གར་དུ་བྱོན་ནས་ཏེ་ལོ་པ་རྒྱ་གར་གྱི་ཡུལ་ཇི་སྐད་བྱ་བ་
ན་བཞུགས་ཞེས་གཞན་ལ་དྲིས་པ་ལ། རེས་འགའི་ཚེ་རྒྱ་གར་ཤར་ཕྱོགས་སུ་ལི་
བྷི་ཧ་རའི་ གཙུག་ལག་ཁང་དུ་བཞུགས། ཡོད་པ་རེས་འགའི་ཚེ་རྒྱ་གར་ནུབ་
ཕྱོགས་ཛ་ར་བི་ཧ་རའི་གཙུག་ལག་ཁང་ལ་བཞུགས་ཟེར་རོ། །
དེ་ནས་སློབ་དཔོན་ནཱ་རོ་པས་དང་པོ་ནུབ་ཕྱོགས་ཛ་ར་བི་ཧ་རའི་གཙུག་
ལག་ཏུ་ཁང་དུ་བྱོན་ནས་བླ་མ་ཏི་ལོ་པ་འདི་ན་བཞུགས་སམ་ཞེས་དགེ་འདུན་ལ་
དྲིས་པ་ལ། རེས་འགའ་འདིར་བྱོན་ཞིང་འདུག་སྟེ་ད་ལྟ་མི་བཞུགས་ཟེར་ནས་ཁུང་
མ་ཆོད་དོ། །འོ་ན་བླ་མ་ཆ་ལུགས་ཇི་ལྟར་བཞུགས་དྲིས་པ་ལ། ལ་ལ་ན་རེ་རབ་ཏུ་
བྱུང་པའི་ཆ་ལུགས་སུ་བཞུགས་ཟེར། ལ་ལ་ན་རེ་རྣལ་འབྱོར་པའི་ཆ་ལུགས་སུ་
བཞུགས་ཟེར་རོ། །དེ་ནས་ཡང་སློབ་དཔོན་ནཱ་རོ་པས་རྒྱ་གར་ཤར་ཕྱོགས་ཀྱི་སུ་
242 -32



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ལ་བི་ཧ་རའི་གཙུག་ལག་ཁང་དུ་བྱོན་ནས་ཞག་འགའ་དེར་བཞུགས་ནས་ཡོད་པ་
ལ་ཉི་མ་གཅིག་དགེ་འདུན་གྱི་གནས་ཀྱི་ནང་ནས་མི་སྔོ་བ་རིད་པ་ཉི་ལྷགས་ཀྱིས་
ཁྱེར་བ་གཅིག་གཅེར་བུར་བྱས་ཏེ་འདོམས་དཀྲིས་ཀྱི་རིས་ཀྱི་སྣ་ལ་ཉ་རློན་པ་
འགའ་བཏགས་པ་གཅིག་འདུག་པ་ལས། དེས་དགེ་འདུན་ལ་མེ་བླངས་ཏེ་དགེ་
འདུན་གྱི་སོལ་བ་བླུགས་པའི་ཁང་པ་གཅིག་ན་སོལ་བ་ལ་མེ་བཏང་ནས་ཉ་མ་ཤི་
བར་བསྲེག་པ་མཐོང་ནས། དེ་བཟློག་པར་འདོད་པ་ལ་དགེ་འདུན་ཆོས་སྟོན་
གསོལ་བས་སྒོ་བཅད་ནས་འདུག་པས་ཆོས་སྟོན་གསོལ་ནས་སྒོ་ཕྱེའོ། །
དེ་ཡང་སློབ་དཔོན་ནཱ་རོ་པས་སོལ་བའི་ཁང་པ་དེར་ཕྱིན་ནས་རྣལ་འབྱོར་
པ་ཉ་གསོན་པོར་མ་བསྲེག་བྱས་པ་དང༌། བླ་མ་ཏེ་ལོ་པས་ཉ་བསྲེགས་པ་རྣམས་
ལ་ཕུ་བྱས་པས་ཉ་གསོན་པོར་གྱུར་ཏོ། །དེ་རྣམས་ཆུར་བཅུག་པ་དང་ཆུའི་ནང་ན་
ཕར་ཀྱུག་ཀྱུག་སོང་ངོ༌
། །དེ་ནས་སློབ་དཔོན་ནཱ་རོ་པའི་བསམ་པ་ལ་འདི་ནུས་
ཐོབ་པའི་རྣལ་འབྱོར་པ་གཅིག་འདུག་པས་བླ་མ་ཏེ་ལོ་པ་ཡིན་ནམ་སྙམ་ནས་དེའི་
རྗེས་སུ་འབྲངས་པ་ལས། རེས་འགའི་ཚེ་ངུ་
། རེ་འགའ་སྔོ་ཐམས་ཅད་ཟ།
འགའ་སྤྱི་གཙུག་བྱེད་ཅིང་འདུག་པས་བླ་མ་ཏེ་ལོ་པ་མིན་ནམ་སྙམ་པ་བྱུང་པས་
ཏེ་ལོ་པ་མིན་གསུང་། རེས་འགའ་མཉམ་པར་འཇོག་པ་འདྲ་བར་འདུག་ནས་བླ་
མ་ཏི་ལོ་པ་ཡིན་ནམ་སྙམ་ཙམ་ན་ང་ཏེ་ལོ་པ་ཡིན་ཟེར། དེ་ནས་ལན་གཅིག་གི་ཚེ་
མི་གཅིག་གིས་བླ་མ་ཏེ་ལོ་པ་ལ་རས་ཀྱི་སྟོད་གཡོགས་གཅིག་ཕུལ་ཏེ་བྲང་གི་ཐད་
ཀར་ཐུར་མས་གཟེར་ནས་གཞག་པ་དང་
། བླ་མ་ཏེ་ལོ་པ་དེས་ཐུར་མ་དེ་བཏོན་
ནས་སློབ་དཔོན་ནཱ་རོ་པའི་རྡོ་རྗེའི་བུ་ག་ན་ཡར་བཅུག་པས་རྡོ་རྗེ་ཐམས་ཅད་
སྲངས་འགྲོ་མི་ཤེས་པར་དེ་ཉིད་དུ་ལུས་སོ། །དེ་ནས་ཡུན་རིང་པོ་ལོན་ནས་བླ་མ་
པ་བ་
242 --33



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཏེ་ལོ་པ་བྱོན་ཏེ་ནཱ་རོ་པ་མིན་ནའམ་ཞེས་གསུང་པ་ལ། བླ་མ་ན་ར་པས་ང་
པས་ང་ཤིན་ཏུ་
སྡུག་བསྔལ་ལོ་ཞེས་བྱས་པས་བླ་མ་ཏེ་ལོ་པས་ཐུར་མ་བཏོན་པས་ནཱ་རོ་པ་ནད་
མེད་དོ་ཞེས་གསུངས་པས་སྡུག་བསྔལ་མེད་པར་ཤིན་ཏུ་བདེ་བར་གྱུར་ཏོ། །
དེ་ནས་ཡང་བླ་མ་ཏེ་ལོ་པ་དང་ནཱ་རོ་པ་གཉིས་ལམ་གཅིག་ལ་ཞུགས་ཏེ་
ཕྱིན་ཙམ་ན། ཆུ་ཞེང་དུ་འདོམ་གང་ཙམ་ཡོད་པའི་ནང་ན་སྲིན་འབུ་པད་པ་མང་པོ་
འདུག་པས་སློབ་དཔོན་ཏེ་ལོ་པ་དེ་ལ་གཤེགས་སུ་མ་བཞེད་པར་ཆུ་འདི་ལ་རང་
གི་ལུས་ཀྱིས་ཟམ་པ་བྱེད་ནུས་པ་སུ་ཡོད་གསུང་ངོ་། །བླ་མ་ནཱ་རོ་པའི་བསམ་པ་
ལ་འདི་ང་ལ་གསུང་པར་འདུག་སྙམ་ནས་ངས་ཟམ་པ་བྱའམ་ཞེས་གསུངས་པས་
ནཱ་རོ་པའི་ལུས་ཀྱིས་ཟམ་པ་བྱས་ཏེ་སྟེང་ན་ཕར་བླ་མ་ཏེ་ལོ་པས་གཤེགས་སོ། །
བླ་མ་ནཱ་རོ་པས་བླ་མ་ཏེ་ལོ་པ་སྔར་མ་བྱོན་གྱི་བར་དུ་ཆུ་དེ་ལ་བསྡད་པས་ཆུའི་ནང་
གི་སྲིན་འབུ་པད་པ་རྣམས་ཀྱིས་ལུས་ཐམས་ཅད་ཕུག་སྟེ་གསུས་པ་ཆུ་བུར་དུ་སོང་
ནས་ཡོད་པ་ལ། ཡང་བླ་མ་ཏེ་ལོ་པ་བྱོན་ནས་ནཱ་རོ་པ་ཅི་ཉེས་གསུང་
། ངའི་ལུས་
ཐམས་ཅད་སྲིན་འབུ་པད་པས་ཕུག་པས་སྡུག་བསྔལ་ལོ་བྱས་པས་ནཱ་རོ་པ་ནད་
མེད་དོ་གསུང་པས་དེ་ཉིད་དུ་སོས་སོ། །
དེ་ནས་ཡང་དཔོན་སློབ་གཉིས་སྔར་གྱི་དགེ་འདུན་གྱི་གཙུག་ལག་ཁང་
དེར་ཕྱིན་པ་དང༌
། ནཱ་རོ་པ་རྒྱ་ཕིབས་ཀྱི་རྩེ་མོ་དེར་འདེང་གསུངས་ནས་རྒྱ་ཕིབས་
དགུ་ཐོག་པའི་རྩེ་མོར་གཉིས་ཀས་ཕྱིན་པ་དང་འདི་ན་མར་འཆོངས་ནུས་པའི་
སྐྱེས་བུ་སྟོབས་དང་ལྡན་པ་དག་ཡོད་དམ་ཞེས་ཡང་ཡང་གསུང་པ་ལས། ནཱ་རོ་
པའི་བསམས་པར་འདི་ན་ང་ལས་སུ་ཡང་མི་འདུག་ང་ལ་གསུང་པ་ཡིན་སྙམ་ནས་
རྒྱ་ཕིབས་ཀྱི་རྩེ་མོ་ནས་འཆོངས་པ་ས་ལ་ལྷུང་ཙམ་ན་མི་ཐམས་ཅད་ཀྱིས་མི་འདི་
242 -34



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
སྨྱོ་བ་གཅིག་འདུག་ཟེར་ནས་འཛིན་དུ་བྱུང་པ་ལ། རྒྱ་ཕིབས་ཀྱི་རྩེ་མོའི་མི་ཡ་གི་
འོངས་འོངས་སུ་ང་ཞོག་ཅིག་བྱས་ནས་དེར་བསྡད་པས་ཞག་འགར་སོང་ངོ༌
། །
ཡང་བླ་མ་ཏེ་ལོ་པ་བྱོན་ནས་ཁྱོད་མིན་ནའམ་གསུང་པ་ལ། ནཱ་རོ་པས་བདག་སྡུག་
བསྔལ་ལོ་བྱས་པས་རྐང་ལག་གི་ཚིགས་བུད་པ་ཀུན་བཅུག་སྟེ་ནཱ་རོ་པ་ནད་མེད་
དོ་གསུངས་པ་ཙམ་གྱིས་སྔ་མ་བཞིན་དུ་གྱུར་ཏོ། །
ཡང་གཉིས་པོ་ལམ་གཅིག་ལ་ཕྱིན་ཙ་ན་རྒྱལ་པོ་རྒྱལ་མོ་དང་བཅས་པ་
འབྲོག་ཏུ་གཤེགས་པའི་དཔུང་བྱོན་པ་ལ། བླ་མ་ཏེ་ལོ་པ་ན་རེ་རྒྱལ་པོའི་བཙུན་མོ་
ལ་སེན་མོ་འདེབས་ནུས་པ་ཡོད་དམ་གསུངས་པས་ནཱ་རོ་པས་བྲམ་ཟེར་བཅོས་ཏེ་
ཤིས་པ་བརྗོད་ཅིང་རྒྱལ་པོའི་བཙུན་མོའི་མདུན་དུ་ཕྱིན་ནས། མེ་ཏོག་གི་འཕྲེང་བ་
རྒྱལ་པོའི་བཙུན་མོའི་མགོ་ལ་གཞིག་ནས་ནུ་མ་ལ་སེན་མོ་བཏབ་པས་རྒྱལ་པོའི་
འཁོར་རྣམས་ཀྱིས་ནཱ་རོ་པ་བརྡུངས་ཏེ་དེར་ལུས་སོ། །དེ་ནས་ཡང་ཡུན་རིང་པོ་ན་
ཏེ་ལོ་པ་བྱོན་ཏེ་ནཱ་རོ་པ་ཅི་ཉེས་གསུང་
། ང་རྒྱལ་པོའི་གཡོག་པོས་བརྡུངས་པས་
སྡུག་བསྔལ་ལོ་ཞེས་གསུངས་པ་དང་། བླ་མ་ཏེ་ལོ་པས་ཕྱག་གིས་རེག་སྟེ་ནཱ་རོ་པ་
ནད་མེད་དོ་ཞེས་གསུངས་པས་སླར་སོས་སོ། །ཡང་གཉིས་པོ་ལམ་གཅིག་ལ་ཕྱིན་
ཙ་ན་བློན་པོ་ཆུང་མ་དང་བཅས་པ་བྱུང་པ་ལ། བླ་མ་ཏེ་ལོ་པས་འདི་ལ་འོ་བྱེད་
ནུས་པ་ཡོད་དམ་གསུངས་པས་ནཱ་རོ་པས་བྲམ་ཟེར་བཅོས་ཏེ་བློན་པོའི་ཆུང་མ་ལ་
འོ་བྱས་པས་བློན་པོའི་གཡོག་པོས་ནཱ་རོ་པ་བརྡུངས་པས་དེ་ཉིད་དུ་ལུས་སོ། །
དེ་ནས་ཡང་ཏེ་ལོ་པ་བྱོན་ནས་ནཱ་རོ་པ་ལ་ཅི་ཉེས་གསུང་། ང་བློན་པོའི་
གཡོག་པོས་བརྡུངས་པས་སྡུག་བསྔལ་ལོ་བྱས་པས་ཕྱག་གིས་རེག་ནས་ནཱ་རོ་པ་
ནད་མེད་དོ་གསུངས་པས་སླར་སོས་སོ། །དེ་ནས་ཡང་ལན་ཅིག་གི་ཚེ་གཉིས་པོ་
242 35



ཇོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལམ་ གཅིག་ལ་ཕྱིན་ཙ་ན། གྲོང་ཁྱེར་གཅིག་ན་ཁྱིམ་བདག་ཕྱུག་པོ་གཅིག་མི་
རིགས་བཞི་ལ་དགའ་སྟོན་ཆེན་པོ་བྱེད་པ་གཅིག་འདུག་ནས་ནཱ་རོ་པས་དེར་ཕྱིན་
པ་དང་ཚོད་མ་རོ་མཆོག་ཉི་ཤུ་དང་ལྡན་པ་གཅིག་བྱུང་པ་ལ། འདི་ངས་བཟའ་
བར་ཕངས་བླ་མ་ཏེ་ལོ་པ་ལ་དྲངས་དགོས་སྙམ་ནས་དེ་བླ་མ་ལ་དྲངས་པས་བླ་མ་
མཉེས་ཏེ་ཨ་ཏེ་མི་ཏྲ་ཞེས་ཡང་ཡང་གསུངས་པ་དང་རུང་བཞེད་པར་འདུག་གམ་
སྙམ་ནས། ད་རུང་ངས་བླངས་ལ་འོང་ངམ་བྱས་པ་ལ་སློངས་ལ་ཤོག་གསུང་ནས།
ནཱ་རོ་པས་ཡང་དེ་ཉིད་དུ་སློང་དུ་ཕྱིན་པས་ཁྱོད་ལ་ཞིམ་པ་ཆ་འདུག་གིས་ཟེར་ནས་
མ་གཏེར་བ་ལ། ནཱ་རོ་པས་ཁྱིམ་དུ་གཟའ་གཟའ་ནས་ཕྱིན་པ་དང་ཟངས་ལ་ཚོད་
མ་འབྱར་ནས་འདུག་པ་དེ་ཟངས་ཀྱི་ཁ་རང་གི་ལུས་ལ་བསླན་ཏེ་བྲོས་པ་ལས།
མི་ཐམས་ཅད་ ཀྱིས་བདས་ཏེ་བརྡུངས་ པ་ལ་ཡང་ཟངས་ཤོར་བར་ཐེན་པས་
ཆགས་ཅན་ཁྱོད་ད་ཚོད་མ་ཁྱེར་ལ་ཟངས་ཚུར་ཐོང་ཟེར་ནས་ཚོད་མ་ལ་བ་ཏིར་
བཏུམས་ནས་ཟངས་གཏད་དེ་ཚོད་མ་ཏེ་ལོ་པ་ལ་དྲངས་པས་གསོལ་ལོ། །
དེ་ནས་ཡང་ལན་གཅིག་གི་ཚེ་བླ་མ་ཏེ་ལོ་པ་ན་རེ་ནཱ་རོ་པ་ལ་ཤིང་མང་པོ་
འཐུས་ཤིག་གསུངས་ནས། །ནཱ་རོ་པས་ཤིང་མང་པོ་བཏུས་པ་དང་
། ད་ཁྱོད་ཀྱིས་
མི་སྐྱེད་ཁ་བ་གཅིག་ཐོང་ཅིག་གསུངས་ནས་མེ་བཏང་པ་དང་
། ད་ཁྱོད་ཀྱི་ལུས་མེ་
གསུམ་གྱི་བར་དུ་གདུངས་ཤིག་གསུངས་ནས་དེ་ལྟར་བྱས་པ་ལུས་ཐམས་ཅད་
མེས་ཚིག་ནས་དེ་ཉིད་དུ་ལུས་སོ། །ཡང་བླ་མ་ཏེ་ལོ་པ་བྱོན་ནས་ནཱ་རོ་པ་ཅི་ཉེས་
གསུང་། ངའི་ལུས་ཐམས་ཅད་མེས་ཚིག་པས་སྡུག་བསྔལ་ལོ་བྱས་པས་བླ་མ་
ཏེ་ལོ་པས་ཕྱག་གིས་རེག་ནས་ནཱ་རོ་པ་ནད་མེད་དོ་གསུངས་པས་ཡང་སོས་སོ། །
དེ་ནས་ཡང་ལན་གཅིག་གི་ཚེ་གཉིས་པོ་ལམ་གཅིག་ལ་བྱོན་ཏེ་ཐང་
242 -36



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
གཅིག་ལ་ཕྱིན་པ་དང༌
། བླ་མ་ཏེ་ལོ་པའི་ཞལ་ནས་ནཱ་རོ་པ་ཁྱོད་དེ་ཙམ་དུ་སྡུག་
བསྔལ་སྤྱོད་པ་ཅི་འདོད་པ་ཡིན་གསུང་པ་ལ། ནཱ་རོ་པས་བདག་གཞན་ཅི་ཡང་མི་
འཚལ་རང་གི་སེམས་འདི་མཚན་མ་དང་རྣམ་རྟོག་ལས་བཟློག་སྟེ་མི་རྟོག་པ་ལ་
གནས་པའི་གདམས་ངག་གཅིག་ཞུ་བྱས་པ་ལ། འོ་ན་ཁྱོད་ཀྱིས་མཎྜལ་གཅིག་
གྱིས་གདམས་ངག་བསྟན་ནོ་གསུང་པ་ལ། འདི་ན་མཎྜལ་བྱེད་པའི་ཆུ་མེད་བྱས་
པས་རང་གི་དྲི་ཆུས་གྱིས་གསུང་ནས་ནཱ་རོ་པས་རང་གི་དྲི་ཆུས་བྱུགས་ཏེ་མེ་ཏོག་
དཀྲམ་པ་དང་། བླ་མ་ཏེ་ལོ་པས་མཎྜལ་གྱི་འདག་པ་དུམ་བུ་གཅིག་བླངས་ཏེ་ནཱ་རོ་
པའི་གདོང་ལ་བརྒྱབ་སྟེ་བྱིན་བརླབས་མཛད་པས་དེ་ཉིད་དུ་མི་རྟོག་པའི་ཡེ་ཤེས་
བརྒྱུད་ལ་སྐྱེས་ཏེ་ལམ་ཐམས་ཅད་བླ་མ་ལས་རྫོགས་སོ། །
དེ་ལྟར་བླ་མ་ནཱ་རོ་པས་བླ་མ་ཏེ་ལ་པའི་སྤྱན་སྔར་དཀའ་བ་ལོ་དགུའི་བར་
དུ་མཛད་པས་རྩ་དང་རླུང་དང་བྱང་ཆུབ་ཀྱི་སེམས་ལ་སོགས་པ་མཚོན་བྱེད་ཀྱི་
གདམས་ངག་ཐམས་ཅད་བསྟན་ནས། ད་བདག་ལ་མཚོན་བྱ་དོན་གྱི་གདམས་
ངག་གཅིག་ཞུ་བྱས་པས། བླ་མ་ཏེ་ལོ་པའི་ཞལ་ནས། ཀྱེ་མ་ཧོ་འདི་ནི་རང་རིག་པ་
ཡིན་ཏེ། །ངག་གི་ལམ་གྱི་སྤྱོད་ཡུལ་མིན། །ཏེ་ལོ་པ་ཡིས་ཅིང་ཡང་བསྟན་དུ་མེད། །
རང་རིག་རང་ལ་བརླན་ཏེ་ཤེས་པར་གྱིས། །ཞེས་གླུར་བླངས་ནས་དམ་ཚིག་ཕོག་
པ་ནི་ད་ཁྱོད་པཎྜི་ཏ་ང་རྒྱལ་གྱི་སྤྱོད་པ་ཞིག་ལ་གཞན་དང་བརྩོད་པ་མ་བྱེད། །
བརྩོད་པ་བྱས་ན་རང་དང་གཞན་གྱི་གྲུབ་པའི་མཐའ་ཆོས་ལ་སྨོད་པའི་ལྟུང་བ་
འོང་པ་ཡིན་པས་རྣལ་འབྱོར་པའི་རྟགས་ཟུང་ལ་བསྒོམ་ཤིག་ཞེས་གསུངས་སོ། །
དེ་ནས་བླ་མ་ནཱ་རོ་པས་སུ་ལི་བྷི་ཧ་རའི་གཙུག་ལག་ཁང་གི་ཤར་ཕྱོགས་
དང་ཉེ་བའི་དགོན་པ་གཅིག་ན་བྲམ་ཟེའི་བུ་མོ་གཅིག་གིས་གཡོག་བྱས་ཏེ་བསྒོམ་
242-37



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཞིང་ཡོད་པ་ལ། དེའི་ཚེ་ཡུལ་དབུས་ཐམས་ཅད་དུ་མུ་སྟེགས་གཅེར་བུ་བ་བྱུང་
ནས། སངས་རྒྱས་པ་ཐམས་ཅད་ཕམ་པར་བྱས་སངས་རྒྱས་གྱི་བསྟན་པ་ ཞིག་
ཁད་གནས་པ་ལ། སུ་ལི་བྷི་ཧ་རའི་རྒྱལ་པོས་ནང་པ་སངས་རྒྱས་པའི་པཎྜི་ཏ་ལྔ་
བརྒྱ་ལ་གསེར་གྱི་མེ་ཏོག་ཕུལ་ནས་གཅེར་བུ་བ་དང་རྩོད་པ་བྱ་བར་ཞུ་བ་ཕུལ་བ་
དང་། པཎྜི་ཏ་སུས་ཀྱང་མ་ནུས་པས་རྒྱལ་པོའི་ཞལ་ནས་ཁྱེད་རང་ད་རུང་གྲོས་
གྱིས་ཅིག །ཁྱེད་སུས་ཀྱང་བརྩོད་པ་མི་ནུས་ན་གཙུག་ལག་ཁང་གཅེར་བུ་བ་ལ་
འབུལ་ལོ་ཟེར་བས་དགེ་འདུན་ཐམས་ཅད་གྲོས་བྱས་ནས་བླ་མ་ནཱ་རོ་པ་ལ་བསྟན་
པ་འཇིག་པ་ཁད་ལ་ཐུག་པས་གཅེར་བུ་བ་དང་བརྩོད་པ་མཛད་པར་ཞུ་ཞེས་
གསོལ་བ་གཏབ་པ་དང༌། བླ་མ་ནཱ་རོ་པའི་ཞལ་ནས་བསྟན་པ་འཇིག་ལ་ཁད་དམ་
གསུང་། འཇིག་ལ་ཁད་ཡོད་དོ་བྱས་པས། གཅེར་བུ་བ་ང་ཡོད་པའི་སར་འོང་པ་
ཕམ་པར་བྱའོ་གསུང་ནས། གཅེར་བུ་བ་ལ་རྩོད་པ་ལ་ཤོག་བྱས་པས་ཁོ་འོང་དུ་མ་
བཏུབ་པས་སློབ་དཔོན་ནཱ་རོ་པའི་དབུ་མཛད་པའི་ནང་པ་སངས་རྒྱས་པའི་པཎྜི་ཏ་
ཐམས་ཅད་གཅེར་བུ་བའི་གཙུག་ལག་ཁང་གི་རྩར་བྱོན་ནོ། །
དེ་ནས་ཁོང་གི་ལྷ་རྟེན་གྱི་རྩར་རྒོལ་བ་དང་
། ཕྱིར་རྒོལ་བ་དང་
། རྒྱལ་པོ་
དང་གསུམ་གྱི་ཁྲི་བཤམས་ནས། དེར་རྩོད་པ་བྱས་པས་སློབ་དཔོན་ནཱ་རོ་པ་རྒྱལ་
བར་གསལ་བ་མ་བྱུང་ནས་སློབ་དཔོན་ནཱ་རོ་པའི་བསམ་པ་ལ་ང་འདྲ་བའི་སྨྲ་བའི་
དབང་ཕྱུག་ལ་རྩོད་པ་རྒྱལ་བ་མ་བྱུང་པ་འདི་ཅིས་ལན་པ་ཡིན་སྙམ་དུ་བསམས་
པས་སྔར་བླ་མ་ཏེ་ལོ་པའི་ཞལ་ནས་ཁྱོད་གཞན་དང་རྩོད་པ་མ་བྱེད་ཅིག་གསུང་པ་
ཡིན་པ་ལ། བླ་མའི་བཀའ་བཅག་སྟེ་རྩོད་པ་བྱས་ཏེ་ལན་པ་ཡིན་ནམ་སྙམ་དུ་
འགྱོད་པ་སྐྱེས་པ་དང་། སློབ་དཔོན་ཏེ་ལོ་པ་ཕྱག་གཡོན་པས་ཐོད་པ་རློན་པ་ཁྲག་
242 ----38



ལཱུ་ཧི་པའི་འགྲེལ་པའི་དཀ
དཀའ་གནད་གསལ་བྱེད།
ཅན་གཅིག་ཐོགས། གཡས་པས་ཏྲི་ཤུ་ལ་གཅིག་ཐོགས་ཏེ་བྱོན་པ་དང་
། སློབ་
དཔོན་ནཱ་རོ་པས་ཞབས་ལ་ཕྱག་བྱས་ཏེ་ཞབས་ལ་འཇུས་པས་མུ་སྟེགས་པ་རྣམས་
ན་རེ་ཁྱོད་རྩོད་པ་ཕམ་གྱི་སྟེང་དུ་སྲིན་པོའི་གཟུགས་ཅན་འདི་ལ་བསྙེན་བཀུར་
བྱས་པ་རང་གིས་ཀྱང་ཁྱེད་ཕམ་པའི་གནས་སུ་གྱུར་ཏོ་ཞེས་དེར་གྱིས་བསྒྲགས་པ་
དང་། སློབ་དཔོན་ཏེ་ལོ་པའི་ཞལ་ནས་ནཱ་རོ་པ་ལ་ཁྱོད་རྩོད་པ་ཕམ་མམ་ཞེས་
ལན་ གཉིས་ གསུངས་ནས། མུ་སྟེགས་ པའི་ ལྷ་ ཁང་ སུམ་ བརྩེགས་ ཡོད་ པ་ལ་
སྡིགས་མཛུབ་ལན་གསུམ་བྱས་པས་ལྷ་ཁང་སུམ་བརྩེགས་རིམ་པ་བཞིན་དུ་
འགྱེལ་བར་གྱུར་ཏོ། །དེ་ནས་གཅེར་བུ་བ་རྣམས་ལ་སྡིགས་མཛུབ་སྡིགས་
འདིས་བདག་ཅག་བསད་དེ་འོང་ཟེར་ནས་སླར་སློབ་དཔོན་ཉིད་ལ་སྐྱབས་བཙལ་
བ་དང་། དེ་ནས་རྒྱལ་པོས་མུ་སྟེག་པ་ཐམས་ཅད་མེད་པར་བྱས་ནས་སངས་
ས་རྒྱས་
པའི་སྡེ་པ་གཅིག་པུ་གནས་པར་བྱས་སོ། །
དེ་ནས་བླ་མ་ནཱ་རོ་པས་རྣལ་འབྱོར་པ་བྱས་ཏེ་བསྒོམ་པས་རྟོགས་པ་
བསྐྱེད་ནས་གླུ་བླངས་པ་ནི། འཆར་བ་མེད་ཅིང་ནུས་པ་མེད། །ཉིན་མོ་མེད་ཅིང་
མཚན་མོ་མེད། །བླ་མའི་རྟོགས་པས་རྨོངས་པ་ཆད་ནས་སོ། །གར་གནས་ གར་
འགྲོ་མ་ཤེས་ཏེ། །བདེ་ཆེན་གྱིས་ནི་དབང་པོའི་གྲོང་འདི་བཅོམ། །བསམ་དུ་མེད་
པའི་རྣལ་འབྱོར་གྱིས། །དེ་ལ་བདག་ནི་ཅི་ཞིག་བསམ། །ཕྱོགས་རྣམས་སྟོང་ཞིང་
རང་ཡང་རྣམ་པར་བྲལ། །གང་དང་གང་བལྟས་དེ་ནི་རྟག་ཏུ་དེ་ཡིན་ཏེ། །གཉུག་
མའི་ཡིད་ནི་གདོད་ནས་སྟོང་པར་སོང། །རྒྱུ་དང་འབྲས་བུ་གཏང་སྙོམས་དག་ཏུ་
དོར། །འདིའི་ཁྱད་པར་ཏེ་ལོ་པ་དབང་ངོ༌
། །ཞེས་གསུངས་སོ། །དེ་ལྟ་བུ་བླ་མ་ནཱ་
རོ་པས་ཀྱང་རྒྱལ་པོ་དཔུང་དང་བཅས་པ་རེངས་པར་བྱེད་པ་དང་
། ཚོགས་ཀྱི་
242 གཡ39



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
འཁོར་ལོའི་དུས་སུ་ཆང་འགུགས་པ་དང་། །སྦྱིན་སྲེག་མཛད་པའི་དུས་སུ་ཐབ་ཀྱི་
ནང་དུ་བདེ་མཆོག་གི་ལྷ་དྲུག་ཅུ་རྩ་གཉིས་དངོས་སུ་ཞལ་གཟིགས་པ་ལ་སོགས་
པའི་ཡོན་ཏན་དཔག་ཏུ་མེད་པ་མངའ་བ་གྲུབ་པ་ཐོབ་པ་ཡིན་གསུང་
། དེའི་སློབ་
མ་ནི་བླ་མ་ཕམ་འཐིང་པ་མཆེད་བཞི་དང་ཁ་ཆེ་བྱང་ཆུབ་བཟང་པོ་ཡིན། སློབ་
དཔོན་པྲ་ཛྷ་རཀྵི་ཏ་པས་ཀྱང་ལོ་བཅུ་གཉིས་སུ་བླ་མ་ནཱ་རོ་པའི་སྤྱན་སྔར་བཞུགས་
ཏེ་ཚོགས་བཤད་ལས་སློབ་མ་ལ་བཤད་པའི་གདམས་ངག་མ་ཐོབ་གསུང་ངོ༌
། །
བླ་མ་ཕམ་འཐིང་པས་ཀྱང་རྒྱལ་པོའི་བཙུན་མོ་རེངས་པར་བྱེད་ནུས་པ་ལ་སོགས་
པའི་ནུས་པ་དཔག་ཏུ་མེད་པ་མངའ་བ་ཡིན་གསུང་ངོ༌
། །
དེའི་སློབ་མ་དགེ་བཤེས་གློག་ཀྱ་ལོ་ཙཱ་བ་ཡིན་གསུང་། དེ་ལ་གུང་ཐང་གི་
བླ་མ་ཚོ་བས་བདེ་མཆོག་མང་དུ་གསན་གསུང་། དེ་ནས་དགེ་བཤེས་གློག་ཀྱ་ལོ་
ཙཱ་བ་རྒྱ་གར་དུ་གཤེགས་པས་རྒྱ་གར་དུ་གྲོངས། དེ་ནས་བླ་མ་གུང་ཐང་པས་བལ་
པོར་བྱོན་ནས་བླ་མ་ཕམ་འཐིང་པ་ལ་འཁོར་ལོ་སྡོམ་པའི་དབང་བསྐུར་ཞུས།
མངོན་པར་རྟོགས་པའི་སྒྲུབ་ཐབས་འདི་ཐོས་གསུང་། དེ་ནས་བླ་མ་ནཱ་རོ་པ་ལ་
སློབ་མ་དུས་འཁོར་བ་དང་
། ཐང་ཆུ་བ་དང་། ཇོ་བོ་ཁ་ཆེ་བྱང་ཆུབ་བཟང་པོ་དང་
ནཱ་རོ་པའི་སློབ་མ་བཞི་ལ་འཁོར་ལོ་སྡོམ་པ་གསན། བླ་མ་གུང་ཐང་པ་ལ་བདག་
གི་ བླ་མ་བདག་ཉིད་ཆེན་པོ་གཙང་ལ་སྟོད་འབྲོའི་ཡུལ་དུ་སྐུ་འཁྲུངས་པའི།
འཕགས་པ་འཇམ་པའི་དབྱངས་ཀྱིས་བྱིན་གྱིས་བརླབས་པ། བློ་གྲོས་བསམ་གྱིས་
མི་ཁྱབ་པ་མངའ་བ་དེས་གསན་པ་ཡིན་ནོ། །
སྒྲུབ་པའི་ཐབས་འདིའི་མཚན་ལོ་ཙཱ་བ་རིན་ཆེན་བཟང་པོས་བསྒྱུར་བའི་
དུས་སུ་ལོ་ཙཱ་བས་བཅུག་པ་ཡིན་ཏེ། དེ་ཡང་རྒྱ་གར་ཁུངས་བཙུན་པ་ལ་དགོངས་
242 --40



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
པ་ཡིན་ནོ། །སྒྲུབ་ཐབས་འདིའི་གཞུང་ལ་གསུམ་ལས་དང་པོ་བྱ་བ་བསྒྲུབ་པ་ནི་
འབྲས་བུ་བསྒྲུབ་བྱ་མཆོག་གི་དངོས་གྲུབ་དང་ཐུན་མོང་གི་དངོས་གྲུབ་གཉིས་སོ། །
གཉིས་པ་བྱེད་པ་བསྒྲུབ་པ་ནི་བསྒྲུབ་པའི་ཐབས་བསྐྱེད་རྫོགས་གཉིས་རྣལ་
འབྱོར་བཞིའི་བདག་ཉིད་དུ་གནས་པའོ། །
གསུམ་པ་ནི་དེ་གཉིས་ཀ་ལ་བྱེད་པ་པོ་རྟེན་གྱི་གང་ཟག་གཅིག་དགོས་
པས་དེ་བརྟན་པ་ནི། རྣལ་འབྱོར་པའི་དབང་ཕྱུག་གིས་ཞེས་སྨོས་ཏེ། དེས་ནི་སྒྲུབ་
ཐབས་འདི་ཉམས་སུ་ལེན་པའི་རྟེན་གྱི་གང་ཟག་དེ་ཁྱད་པར་ཅན་དུ་བསྟན་ཏོ། །
འདི་ལ་བཤད་པ་གསུམ་དུ་གསུང་པ་ལས་དང་པོ་ནི་རྣལ་འབྱོར་པའི་ཞེས་པ་ནི།
སློབ་པའི་རྣལ་འབྱོར་པ་དང་། མི་སློབ་པའི་རྣལ་འབྱོར་པ་གཉིས་སོ། །དེ་ལ་དང་
པོ་ནི་རྣལ་འབྱོར་སྟེ། །དང་པོ་འཁོར་ལོ་བདེ་མཆོག་གི་དཀྱིལ་འཁོར་དུ་དབང་
ཐོབ་ནས་མཉམ་པར་གཞག་པའི་རྣལ་འབྱོར་བསྐྱེད་རྫོགས་གཉིས་ལ་སྐུ་གསུང་
ལམ་དུ་བྱེད་པ་བསྒོམ་པ་དང་
། ཐུན་མཚམས་སུ་གཏོར་མ་གཏོང་པ་གཏོར་མའི་
རྣལ་འབྱོར་དང་
། ཁ་ཟས་ཀྱི་རྣལ་འབྱོར་ནང་གི་སྦྱིན་བསྲེགས་དང་
། དུས་ཐམས་
ཅད་དུ་ལྷའི་ང་རྒྱལ་དང་མི་འབྲལ་བའི་སྤྱོད་ལམ་གྱི་རྣལ་འབྱོར་ཏེ་རྣལ་འབྱོར་
བཞི་ཡིན་ལ། པའི་ཞེས་པ་ནི་བཞི་པོ་དེ་དང་ལྡན་པའི་རྣལ་འབྱོར་པའོ། །དབང་
ཕྱུག་ནི་བཞི་པོ་དེ་ལ་ཐུན་བཞིའི་རིམ་གྱིས་གོམས་པར་བྱས་པ་དེ་ལ་དབང་དུ་གྱུར་
པའོ། །ཡང་བཤད་པ་གཉིས་པ་ནི་མི་སློབ་པའི་རྣལ་འབྱོར་པའི་དབང་དུ་བྱས་ན།
རྣལ་འབྱོར་ནི་ཆོས་ཐམས་ཅད་བསམ་གྱིས་མི་ཁྱབ་པ་ཐབས་ཤེས་རབ་གཉིས་སུ་
མེད་པ་ཡིན་པ་ལ་ས་ནི་དེ་དང་ལྡན་པའོ། །དབང་ཕྱུག་ནི་མཚོན་བྱེད་ཀྱི་རྫོགས་
པའི་རིམ་པ་ལ་མི་ལྟོས་པར་བསམ་གྱིས་མི་ཁྱབ་པ་ལ་དབང་ཐོབ་པ་སྟེ། དེ་ཡང་
242 མཁན་པ4



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་པོ་དཀྱིལ་འཁོར་དུ་ཞུགས་ཏེ་ལྷ་དང་བསྐལ་པར་མཉམ་པར་བྱ་བའི་རྣལ་
འབྱོར་པས་ཞག་གཅིག་ལ་ཐུན་བརྒྱད་དུ་བསྒོས་པའི་བཞི་ཆའམ་བརྒྱད་ཆ་གཅིག་
གི་བར་དུ་ཆོས་ཐམས་ཅད་བསམ་གྱིས་མི་ཁྱབ་པ་ལ་རང་གི་ངང་གིས་མཉམ་པར་
འཇོག་པར་ནུས་པ་ནི་རབ་ཀྱི་ཡང་རབ་སྟེ་དེ་ནི་མི་སློབ་པའི་རྣལ་འབྱོར་པ་ཞེས་
བྱའོ། །
གང་ཟག་དེའི་བསྐྱེད་པའི་རིམ་པའི་འདོད་ནི། བླ་མའི་ཕྱག་གཉིས་རང་
གི་སྤྱི་བོར་བསམ་ཏེ་བླ་མ་སངས་རྒྱས་བླ་མ་ཆོས་ཞེས་པ་ལ་སོགས་པས་མོས་
གུས་ བྱེད་ པའོ། །དེ་ བསྐྱེད་ པའི་ རིམ་ པར་ ཅི་ སྟེ་ འགྲོ་ སྙམ་ ན། བསྐྱེད་ རིམ་
བསྒོམས་པས་ཀྱང་རང་གི་རྒྱུད་ལ་ཚོགས་གསོག་ཅིང་སྒྲིབ་པ་སྦྱོང་བར་བྱེད་པ་
བཞིན་དུ་སྔ་མ་དེས་ཀྱང་རང་གི་རྒྱུད་ལ་ཚོགས་གསོག་ཅིང་སྒྲིབ་སྦྱོང་བར་བྱེད་པ་
མཉམ་པའི་ཕྱིར་རོ། །འདིའི་རྫོགས་པའི་རིམ་པ་ནི་སྔར་སློབ་པའི་རྣལ་འབྱོར་པ་
སློབ་པའི་དུས་སུ་མཚོན་བྱེད་ལ་ལྟོས་པའི་རྫོགས་པའི་རིམ་པ་རྡོ་རྗེ་སེམས་
དཔའ་བསྡུ་བ་ལ་སོགས་པ་ལ་གོམས་པར་བྱས་ཟིན་པ་ཡིན་པས་མི་སློབ་པའི་
རྣལ་འབྱོར་བསྒོམ་པའི་དུས་སུ་མཚོན་བྱེད་ལ་མི་ལྟོས་པར་ཆོས་ཐམས་ཅད་
བསམ་གྱིས་མི་ཁྱབ་པ་གསལ་ལ་མི་རྟོག་པ་དེ་བསྒོམ་པའོ། །
ཡང་བཤད་པ་གསུམ་པ་ནི་བདེ་མཆོག་ཉུང་ངུ་དང་རྣལ་འབྱོར་མ་ཀུན་ཏུ་
སྤྱོད་པའི་རྒྱུད་ཀྱི་དགོངས་པ་རྒྱུད་སྡེ་དྲུག་ཏུ་གནས་པ་ཡིན་པས་ན། དེ་ཡང་རྣལ་
འབྱོར་པའི་ཞེས་པ་ནི་བྱ་བའི་རྒྱུད་ལ་སོགས་པའི་ཆོ་ག་ཉམས་སུ་ལེན་པའི་གང་
ཟག་ལ་བྱ་བའི་རྒྱུད་ཀྱི་རྣལ་འབྱོར་པ་ཞེས་པ་ལ་སོགས་པར་མིང་འདོག་པ་ཡིན་
ལ། རྒྱུད་འདི་རྒྱུད་སྡེ་དྲུག་པ་མའི་ ཡང་མ་བླ་ན་མེད་པའི་རྒྱུད་ཡིན་པས་རྒྱུད་
242-42



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
འདིའི་ལམ་ཉམས་སུ་ལེན་པའི་སྒྲུབ་པ་པོ་ལ་ཡང་མིང་རྣལ་འབྱོར་གྱི་དབང་ཕྱུག་
ཅེས་བྱས་ཏེ། དཔེར་ན་འཇིག་རྟེན་ན་བཙུན་མོ་རྣམས་ཀྱི་ཁྱོ་དྲལ་གྱི་གོ་རིམ་མམ།
ག་བུར་ལ་སོགས་པ་སྨན་གྱི་སྣོད་ཀྱི་གོ་རིམ་ལྟ་བུ་ཡིན་ནོ། །དེས་ན་འཇིག་རྟེན་
གྱི་གང་ཟག་ཁྱད་པར་ཅན་དུ་བསྟན་པ་འདིས་ནི་གང་ཟག་བཞི་ལས་རབ་ཀྱི་ཡང་
རབ་ཀྱི་ཉམས་སུ་བླང་བྱ་ཡིན་པར་ཤུགས་ལས་བསྟན་ཏོ། །དེའི་ཕྱིར་ན་བླ་མ་
ཕམ་འཐིང་པ་ནི་སྒྲུབ་ཐབས་འདི་ཉམས་སུ་ལེན་པའི་གང་ཟག་རབ་འབྲིང་བཞིར་
བཞེད་ལ། བླ་མ་དུས་འཁོར་བ་དང་བླ་མ་ཁ་ཆེ་བྱང་ཆུབ་བཟང་པོ་ནི་འདིར་རབ་
ཀྱི་རབ་མི་སློབ་པའི་རྣལ་འབྱོར་པའི་ཉམས་བླང་ཕར་བོར་ནས་སློབ་པའི་རྣལ་
འབྱོར་ཉམས་སུ་ལེན་པ་ལས་སྒྲུབ་ཐབས་རྒྱས་བསྡུས་གསུམ་དུ་བཞེད་དེ། །དེ་
ཡང་མངོན་པར་རྟོགས་པ་རྒྱས་པ་ལ་དགའ་བས་གཞུང་འདི་ནས་བཤད་པའི་ཚད་
མེད་པ་བཞི་བསྒོམ་པ་ཡན་ཆད་ཇི་སྙེད་ཡོད་པ་རྣམས་མ་ཕྲི་མ་མནན་པར་བསྒོམ་
པ་ དང་། འབྲིང་ལ་དགའ་བས་ ཇི་ ལྟར་བ་བཞིན་དུ་ ཡོད་པ་དེ། རྒྱས་ པ་ དང་
གཉིས་ཆོ་གའི་ཡན་ལག་སྣ་ཚང་པ་ཙམ་དུ་འདྲ་ཡང་ཆོ་ག་རང་རྒྱས་པ་བས་ཉུང་
པར་བསྒོམས་པ་དང་། བསྡུས་པ་ལ་དགའ་བས་རང་གི་ལུས་ལ་ཇི་ཙམ་གྲུབ་པ་
ཙམ་ཞིག་བསྒོམས་པའོ། །དེས་ནི་སྤྱི་དོན་གསུམ་གྱི་དང་པོ་རྣལ་འབྱོར་གྱི་དབང་
ཕྱུག་ཏུ་སྒྲུབ་པས་རྟེན་གྱི་གང་ཟག་བསྟན་ཏོ།། །།
རྟེན་གྱི་གང་ཟག་དེས་ཉམས་སུ་ལེན་པའི་མངོན་པར་རྟོགས་པ་ལ་གཉིས་
ཏེ། བསྐྱེད་རྫོགས་ཀྱི་ཏིང་ངེ་འཛིན་བསྒོམ་པ་དང༌། དེ་བསྟན་པར་བྱེད་པའི་སྤྱོད་
པའོ། །དང་པོ་ལ་བཞི་ལས་མཉམ་པར་གཞག་པའི་རྣལ་འབྱོར། དེ་ལ་གཉིས་
ལས་བསྐྱེད་ པའི་ རིམ་ པའི་རྣལ་འབྱོར། དེ་ལ་གཉིས་ལས་དང་པོ་རྒྱུ་ ཚོགས་
242 43



རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
བསགས་པ། དེ་ལ་ལྔ་ལས་གསོག་པར་གྱུར་པའི་དགེ་བ་ཐམས་ཅད་གཞན་དོན་
ཁོ་ནར་འགྱུར་བར་བྱ་བའི་ཕྱིར་དང་པོ་ཉིད་དུ་ཚངས་པའི་གནས་བཞི་བསྒོམ་
ནི། དང་པོ་ཁོ་ནར་ཚངས་པའི་གནས་བཞི་བསྒོམ་པར་བྱའོ་ཞེས་སྨོས་ཏེ། དེ་ཡང་
རྣལ་འབྱོར་པའི་དབང་ཕྱུག་གིས། མཚན་ཉིད་དང་ལྡན་པའི་གནས་སུ་མཆོད་པ་
ལ་སོགས་པའི་ཡོ་བྱད་འཚོགས་པ་དང་ལྡན་པས་ནུབ་མོ་ཆོས་ཐམས་ཅད་བསམ་
གྱིས་མི་ཁྱབ་པའི་ངང་དུ་ཉལ་ལ། ཐོ་རངས་ཀྱི་དུས་སུ་ཌ་མ་རུའི་སྒྲ་ཀ་ར་ཀ་ར་ལ་
སོགས་ པའི་ སྒྱུར་ གྲགས་ པར་ བསྐུལ་ བར་ བྱས་ཏེ། དེ་ནས་ བདེ་མཆོག་བཅུ་
གཉིས་་
་པ་ཡབ་ཡུམ་གྱི་ང་རྒྱལ་གྱིས་མལ་ནས་ལངས་ལ། འོག་ནས་འབྱུང་པའི་
ལུས་ལྷ་དང་སེམས་ཡེ་ཤེས་སུ་བྱིན་གྱིས་བརླབ་པ་དང་ལྡན་པས་ཕ་རོལ་ཏུ་ཕྱིན་
པའི་ཚད་མེད་པ་བཞི་བསྒོམ་པ་ལས་ཁྱད་པར་བྱ་བའི་ཕྱིར། སྐུ་དང་གསུང་དང་
ཐུགས་བྱིན་གྱིས་བརླབ་པ་གསུམ་གསུམ་གྱིས་བསྒོམ་པར་བྱས་ཏེ། དེའི་མངོན་
པར་རྟོགས་པ་བསྒོམ་པའི་རིམ་པ་ནི་འདི་ཉིད་ཀྱི་མངོན་པར་རྟོགས་པའི་ཡི་གེར་
ཤེས་པར་བྱའོ། །
ཡི་གེའི་དོན་ནི་དང་པོ་ཁོ་ནར་ཞེས་པས་ཏེ་མངོན་རྟོག་འདིའི་དང་པོར་
སྒྲུབ་ཐབས་གཞན་ནས་བཤད་པ་ལྟར། བསོད་ནམས་ཀྱི་ཚོགས་བདུན་རྣམ་དག་
ལ་སོགས་པའི་ཆོ་ག་གཞན་མི་བསྒོམ་པར་ཚད་མེད་པ་བཞི་ཁོ་ན་བསྒོམ་པ་ཡིན་
ནོ། །ཚངས་པ་ནི་ཡང་དག་པར་རྫོགས་པའི་སངས་རྒྱས་ཡིན་ལ། དེའི་གནས་ནི་
རིང་ པའི་ རྒྱུ་སྟེ་ ཚད་མེད་པ་བཞིའོ། །ཡང་ན་ཚངས་ པ་ནི་གཟུགས་ཁམས་ཀྱི་
ཚངས་པའི་འཇིག་རྟེན་གྱི་གནས་ཡིན་ལ་དེའི་གནས་ནི་དེར་སྐྱེ་བའི་རྒྱུ་ཚད་མེད་
པ་བཞིའོ། །དེ་ལྟ་བུའི་ཚད་མེད་པ་བཞི་བསྒོམ་པར་རང་ལ་དགོས་པ་ཅི་ཡོད་ཅེ་
242 - 44



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ན། དགོས་པ་གཉིས་ཏེ། ཚད་མེད་པ་བཞི་བསྒོམས་པའི་དགོས་དངོས་དང་
། དང་
པོ་ཁོ་ནར་བསྒོམ་པའི་དགོས་པའོ། །དེའི་དང་པོ་ལ་ཡང་གཉིས་ཏེ། འབྲས་བུ་
ཡང་དག་པར་རྫོགས་པའི་སངས་རྒྱས་རིངས་པའི་རྒྱུར་འགྱུར་བར་བྱ་བ་དང་
།
གཟུགས་ཁམས་ཀྱི་བསམ་གཏན་དང་པོ་ཚངས་པའི་འཇིག་རྟེན་དུ་སྐྱེ་བའི་རྒྱུར་
འགྱུར་བ་ཡིན་ནོ། །དེ་ཡང་གཟུགས་ཁམས་ཀྱི་ལྷ་ཚངས་པ་དེ་སེམས་ཅན་ཐམས་
ཅད་ཁོས་བསྐྱེད་བར་ཁོ་ནར་རློམ་པས་སེམས་ཅན་རྣམས་སྡུག་བསྔལ་ན་ཁོ་མི་
དགལ། བདེ་ན་ཁོ་དགའ་བ་བཞིན་དུ་རྣལ་འབྱོར་པས་ཀྱང་ཚད་མེད་པ་བཞི་
བསྒོམས་པས་ལྷ་ཚངས་པ་ཐོབ་པའི་ཉེ་བའི་རྒྱུར་འགྱུར་བ་ཡིན་ནོ་གསུང་ངོ་
། །
གཉིས་པ་ཚད་མེད་པ་བཞི་པོ་འདི་མངོན་པར་རྟོགས་པ་འདིའི་དང་པོ་ཁོ་
ནར་བསྒོམས་པའི་དགོས་པ་ནི། འོག་ན་འབྱུང་བའི་ཕུང་པོ་དང་ཁམས་དང་སྐྱེ་
མཆེད་ལྷའི་ང་རྒྱལ་དུ་བསྒོམ་པ་ནས་སྤྱོད་ལམ་གྱི་རྣལ་འབྱོར་གྱི་བར་གྱི་སོགས་
པར་འགྱུར་བའི་དགེ་བའི་རྩ་བ་ཐམས་ཅད་གཞན་དོན་ཁོ་ནར་འགྱུར་བར་བྱ་བའི་
ཕྱིར་ཡིན་ཏེ། དཔེར་ན་མ་ན་བའི་བུ་སྨན་དང་སྨན་པ་ལ་སོགས་པ་འཚལ་བ་ན་
དང་པོ་མའི་དོན་དམིགས་པའི་བསམ་པ་དེས་འཕངས་པས་ཕྱིས་ངལ་དུབ་དང་
ཟས་ཟ་བ་ལ་སོགས་པའི་ཚེ་མ་ལ་ཕན་པར་འདོད་པའི་བསམ་པ་མེད་ཀྱང་དང་
པོའི་འཕེན་པས་འགྲོ་བ་ལ་སོགས་པ་ཐམས་ཅད་མའི་དོན་དུ་འགྲོ་བར་བྱས་པ་
བཞིན་ནོ། །
དེ་ལྟར་ཚངས་པའི་གནས་བཞིའི་བསྒོམ་པ་འཐད་པ་དང་བཅས་པ་བསྟན་
ནས། ད་ནི་བདག་ཉིད་ཚོགས་གསོག་པའི་རྟེན་ཁྱད་པར་ཅན་དུ་བསྒྲུབ་པའི་ཕྱིར་
ཕུང་པོ་དང་ཁམས་དང་སྐྱེ་མཆེད་ལྷའི་ང་རྒྱལ་དུ་བསྒོམ་པ་བསྟན་པའི་ཕྱིར། དེ་
242 ཆ་བཞ45



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ནས་ཕུང་པོ་ལྔའི་ང་རྒྱལ་བསྐྱེད་པར་བྱས་ཏེ་ཞེས་པ་ལ་སོགས་པ་སྨོས་ཏེ། འདི་
ལ་གདམས་པའི་ལུགས་གཉིས་ལས་དང་པོ་རྣལ་འབྱོར་མ་ཀུན་ཏུ་སྤྱོད་པའི་རྒྱུད་
ནས་དགོངས་པ་ནི་གཞི་སྦྱང་པ་དང་བསྒྱུར་བ་གཉིས་ཀྱིས་ཕུང་པོ་ལྔ་ལ་སོགས་པ་
བཅུ་བདུན་པོ་དེ་ལྷའི་རྣམ་པར་མི་རྟོག་པར་ལྷར་ང་རྒྱལ་བྱེད་པ་ཙམ་ཡིན་ལ།
གཉིས་པ་ངེས་པར་བརྗོད་པ་རྒྱུད་བླ་མའི་དགོངས་པ་སློབ་དཔོན་ཀརྨ་པ་ལས་
བསྐངས་པ་ནི་ལྷའི་རྣམ་པ་རང་དུ་བསྒོམ་པ་ཡིན་ཏེ། དེ་གཉིས་ཀྱི་མངོན་པར་
རྟོག་པ་ནི་འདི་ཉིད་ཀྱི་མངོན་རྟོགས་སུ་ཤེས་པར་བྱའོ། །དེ་ཡང་ཁྱད་པར་དུ་ཕུང་
པོའི་དག་པ་ལ་ཐ་མལ་པའི་ཕུང་པོ་ལྔ་སངས་རྒྱས་ལྔར་ང་རྒྱལ་བྱས་པས་ཐ་མལ་
པའི་ཕུང་པོར་འཛིན་པའི་རྟོག་པ་ལས་དབུགས་འབྱིན་པ་ནི་དེ་བཞིན་གཤེགས་
པའི་དབུགས་འབྱིན་ཡིན་ལ། དེ་བཞིན་གཤེགས་པ་ལྔ་རང་དུ་ཞེན་ན་ཡང་རྟོག་པ་
ཡིན་པས། དེ་སྦྱང་པའི་དོན་དུ་དེའི་ཆོས་ཉིད་སྟོང་པ་ཉིད་རྡོ་རྗེ་འཆང་དུ་ང་རྒྱལ་བྱ་
བ་ནི་རྡོ་རྗེ་འཆང་གི་དབུགས་དབྱུང་ཡིན་ནོ། །
སྐྱེ་མཆེད་ཀྱི་དག་པ་བསྒོམ་པ་ལ། བྱང་ཆུབ་སེམས་དཔའ་གཏི་མུག་རྡོ་རྗེ་
ལ་ཚངས་པའི་མགོ་བོ་དང་པགས་པ་དང་ཚངས་པ་ཕོ་མོ་ཁོ་ན་གདན་དུ་འོང་པའི་
རྒྱུ་མཚན་ནི། ཆོས་མཐུན་པ་ཡོད་པ་ཡིན་ཏེ། དེ་ཡང་ཚངས་པས་འབྱུང་པ་བཞི་
གར་འགག་བལྟས་པས་འབྱུང་བ་བཞི་གཟུགས་མེད་པ་བཞིར་འགག་པ་ཡིན་པ་
ལ། ཁོས་གང་དུ་འགགས་མི་ཤེས་པས་ཚངས་པ་ལ་གཏི་མུག་ཅན་དུ་གྲགས་པ་
ཡིན་ནོ། །དེ་བཞིན་དུ་ཞེ་སྡང་རྡོ་རྗེ་ལ་ཁྱབ་འཇུག་གི་མགོ་བོ་ལ་སོགས་འོང་པ་ནི་
ཆོས་མཐུན་པས་ཏེ། དེ་བཞིན་དུ་ཁྱབ་འཇུག་ནི་ཐམས་ཅད་ལ་འཐབ་ཅིང་ཞེ་སྡང་
ཆེ་བས་སོ། །
242 -46



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
སེར་སྣ་རྡོ་རྗེ་ལ་དབང་ཕྱུག་ཆེན་པོའི་མགོ་བོ་ལ་སོགས་འོང་པ་ནི། དབང་
ཕྱུག་ཆེན་པོ་བཙུན་མོ་མང་ཡང་གཞན་གྱིས་ཁྱེར་དུ་མི་བཏུབ་སྟེ་བཙུན་མོ་ལ་སེར་
སྣ་བྱེད་པ་ལ་ལྷ་མ་ཡིན་གྱིས་ལྷ་མོ་ཨུ་མ་རྐུས་པས། །མ་ཧ་དེ་བས་ཁྱབ་འཇུག་
བཀུག་ནས་ཁྱོད་ཀྱིས་ཨུ་མ་ཁུག་ལ་ཤོག་བྱས་པས། ཁྱབ་འཇུག་ན་རེ་མདེའུ་ཆེན་
པོ་གཅིག་དགོས་ཟེར་ནས་མ་ཧ་དེ་བས་མདེའུ་ཆེན་པོ་གཅིག་བཙལ་ནས་ཕྱིན་པ་
དང་། དེ་ལས་གྲི་གུག་གཅིག་བྱས་ནས་དེས་ས་པ་རིམ་པ་བདུན་ཕུག་སྟེ་ཨུ་མ་
བླངས་ནས་མ་ཧ་དེ་བ་ལ་ཕུལ་ལོ་ཞེས་གྲགས་སོ། །
འདོད་ཆགས་རྡོ་རྗེ་ལ་གཞན་འཕྲུལ་དབང་བྱེད་ཀྱི་ལྷའི་མགོ་བོ་ལ་སོགས་
པ་འོང་པ་ནི། གཞན་འཕྲུལ་དབང་བྱེད་ཀྱི་ལྷ་ལ་འདོད་ཆགས་ཅན་དུ་གྲགས་ཏེ།
དེ་ཡང་གཞན་གྱི་སྤྲུལ་པའི་ལྷ་མོ་དང་ལོངས་སྤྱོད་ཐམས་ཅད་ལ་རང་གིས་ལོངས་
སྤྱོད་པ་ལས། ཁོ་རང་གི་འཁོར་གྱི་བཙུན་མོ་ལ་ཤིན་ཏུ་ཆགས་ཤིང་ཞེན་ནས་སྐད་
ཅིག་ཀྱང་བཙུན་མོ་དང་འབྲལ་བར་མི་ནུས་པ་ལ། བཅོམ་ལྡན་འདས་ཤཱཀྱ་ཐུབ་
པས་ཁོ་འདུལ་བའི་ཕྱིར་གཞན་འཕྲུལ་དབང་བྱེད་ཀྱི་གནས་སུ་བྱོན་ནས་ཁོང་ལ་
མ་ཆགས་པའི་ཆོས་བཤད་དེ་བཙུན་མོའི་འཁོར་ལ་ཆགས་པ་སྤོངས་ལ་དཀོན་
མཆོག་གསུམ་ལ་སྐྱབས་སུ་འགྲོ་བ་ལ་སོགས་པ་གྱིས་ཤིག་ཞེས་གསུངས་པས་ཁོ་
དེ་ལས་བཟློག་ཏུ་མ་འདོད་པ་ལ། དེ་ནས་བཅོམ་ལྡན་འདས་ཀྱི་གཞན་འཕྲུལ་
དབང་བྱེད་ཀྱི་གནས་སུ་བཅོམ་ལྡན་འདས་རྡོ་རྗེ་སེམས་དཔའ་ལ་ལྷ་མོ་བཅུ་དྲུག་
གི་འཁོར་གྱིས་བསྐོར་བ་སྤྲུལ་པ་དང་། གཞན་འཕྲུལ་དབང་བྱེད་ཀྱི་ལྷ་མོ་རྣམས་
དཔེར་ན་གསེར་གྱི་སྡོང་པོའི་རྩར་སོལ་བའི་སྡོང་པོའམ་ལྕགས་ཀྱི་སྡོང་པོ་གཞག་
པ་ ལྟར་ནག་ པ་ སྡུག་བསྔལ་བསྐྱེད་པའི་ཡུལ་དུ་གྱུར། བཅོམ་ལྡན་འདས་ཀྱི་
242-47



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འཁོར་གྱི་ལྷ་མོ་རྣམས་གསེར་གྱི་མཆོད་སྡོང་ངམ་ལྷ་མོ་སི་ད་ལྟར་འདོད་པ་བསྐྱེད་
པའི་ཡུལ་དུ་གྱུར་ནས་ཁོ་ན་རེ་བཅོམ་ལྡན་འདས་ཀྱི་འཁོར་གྱི་ཕུན་སུམ་ཚོགས་པ་
འདི་བདག་གིས་ཇི་ལྟར་འཐོབ་པར་འགྱུར་ཟེར་བ་ལ། དེ་ནས་སྡོད་བཅོམ་ལྡན་
འདས་ཀྱིས་ཁོ་སྐྱབས་སུ་འགྲོ་བ་དང་བྱང་ཆུབ་ཏུ་སེམས་བསྐྱེད་པ་ལ་སོགས་པ་
བྱས་ཏེ་ས་བརྒྱད་པ་ལ་བཀོད་དོ།
ཕྲག་དོག་རྡོ་རྗེའི་ལ་བྱིན་ན་ཡ་གའི་མགོ་བོ་ལ་སོགས་པ་འོང་པ་ནི། བྱིན་
ན་ཡ་ག་ལ་ཕྲག་དོག་ཅན་དུ་གྲགས་ཏེ། ཁོའི་ལོག་པར་རྟོག་པ་ལ་འདོད་ཁམས་
ཐམས་ཅད་གཞན་འཕྲུལ་དབང་བྱེད་ཀྱི་འཁོར་ཡིན་ལ། ཁོ་ཡང་དེའི་འཁོར་ཡིན་
པས་གཞན་དཀར་པོའི་ཕྱོགས་པ་འཇུག་པ་ཐམས་ཅད་ལ་ཁོའི་གོང་དེ་ཤོར་གྱིས་
དོགས་ནས་ཕྲག་དོག་བྱེད་ཅིང་བར་ཆོད་བྱེད་པའོ། །དབང་ཕྱུག་རྡོ་རྗེ་ལ་བརྒྱ་
བྱིན་གྱི་མགོ་བོ་ལ་སོགས་པ་འོང་པའི་རྒྱུ་མཚན་ནི་ཆོས་མཐུན་པས་ཏེ། བརྒྱ་བྱིན་
གྱི་བཙུན་མོ་ཐམས་ཅད་ལ་ལོངས་སྤྱོད་པ་ང་ཡིན་ནོ་སྙམ་དུ་ང་རྒྱལ་བྱེད་པས་ཁོས་
ནུབ་བྱང་གི་རིག་པ་འཛིན་པའི་ཆུང་མ་ཕྲོགས་སོ། །
དེ་ནས་རིག་པ་འཛིན་པས་བཅོམ་ལྡན་འདས་ལ་བརྒྱ་བྱིན་གྱིས་ངའི་ཆུང་
མ་ཁྱེར་བས་བཅོམ་ལྡན་འདས་ཀྱིས་ཁོ་ལ་གྲོས་ཐོབ་ཅིག་ཞེས་ཞུས་སོ། །བཅོམ་
ལྡན་འདས་ཀྱིས་བརྒྱ་བྱིན་ལ་གྲོས་བཏབ་པས་མ་ཉན་ནས་བཅོམ་ལྡན་འདས་
ཀྱིས་བརྒྱ་བྱིན་གྱི་ལུས་ལ་མོའི་མཚན་མ་སྟོང་སྤྲུལ་བ་དང་
། ཁོ་ངོ་ཚ་ནས་ཁོ་རང་
གི་ཁང་པ་ནས་ཕྱིར་འབྱུང་མ་ནུས་པ་དང་
། བཅོམ་ལྡན་འདས་ལ་ངའི་ལུས་ཀྱི་
མཚན་མ་འདི་རྣམས་མེད་པ་ཞིག་ཞུ་ངས་རིག་པ་འཛིན་པའི་ཆུང་མ་གཏང་ངོ་ཞེས་
ཞུ་བ་ཕུལ་བས་བཅོམ་ལྡན་འདས་ཀྱིས་དེ་བཞིན་དུ་གྱིས་ཤིག་ཞེས་གསུངས་པས།
242 ---48



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
བརྒྱ་བྱིན་གྱིས་རིག་པ་འཛིན་པའི་ཆུང་མ་གཏོང་པ་དང་། བཅོམ་ལྡན་འོད་
དེས་ཀྱིས་
རྗེས་སུ་གཟུང་པ་མཛད་དེ་མཚན་མ་སྟོང་པོ་དེ་མིག་སྟོང་དུ་བསྒྱུར་རོ། །
དེ་དག་གི་ཡི་གེའི་དོན་དཀའ་བ་རྣམས་བཤད་པ་ནི་དེ་ནས་ཕུང་པོ་ལྔའི་ང་
རྒྱལ་བསྐྱེད་པར་བྱས་ཏེ་ཞེས་པ་ལ། དེ་ནས་དེ་ཚད་མེད་པ་བཞི་བསྒོམ་པའི་རྗེས་
ལའོ། །ཕུང་པོ་ལྔའི་ཟེར་ཡང་ཕུང་པོ་ལྔ་ལ་སོགས་པའི་ཞེས་བྱ་བ་ནི། དེ་ཡང་མ་
དག་པའི་ཕུང་པོ་ལྔ་དེའི་ཆོས་ཉིད་དང་དྲུག །སྐྱེ་མཆེད་དྲུག །ཁམས་ལྔ་སྟེ་བཅུ་
བདུན་ནོ། །དེའི་ང་རྒྱལ་བསྐྱེད་པ་ནི་རྣལ་འབྱོར་མ་ཀུན་ཏུ་སྤྱོད་པའི་རྒྱུད་ལྟར་ན།
མི་དག་པ་ཕུང་པོ་ལྔ་ལ་སོགས་པའི་བཅུ་བདུན་པོ་དེ་ལྷ་བཅུ་བདུན་དུ་ང་རྒྱལ་བྱེད་
པ་ཙམ་ཡིན་ལ། ངེས་པར་བརྗོད་པ་རྒྱུད་བླ་མ་ལྟར་ན་རང་རང་གི་གནས་གནས་
སུ་ལྷའི་རྣམ་པ་རང་དུ་བསྒོམ་པ་སྟེ། དེ་ནི་མདོར་བསྟན་པའོ། །དེ་ཉིད་རྒྱས་པར་
བཤད་པ་ནི་གཟུགས་ཀྱི་ཕུང་པོ་རྣམ་པར་སྣང་མཛད་དོ་ཞེས་པ་ལ་སོགས་པས་ཏེ།
དེ་ཡང་ཀུན་ཏུ་སྤྱོད་པའི་རྒྱུད་ལྟར་ན། གཞི་མ་སྦྱངས་ཤིང་མ་བསྒྱུར་བའི་དུས་གྱི་
ཐ་མལ་པའི་གཟུགས་ཀྱི་ཕུང་པོ་དེ་ཉིད་ན་གཞི་སྦྱངས་ཤིང་བསྒྱུར་བའི་ཚེ་ཐ་མལ་
པའི་གཟུགས་ཀྱི་ཕུང་པོ་མ་ཡིན་ཏེ་དེ་ཉིད་རྣམ་པར་སྣང་མཛད་ཡིན་སྙམ་དུ་ང་
རྒྱལ་བྱའོ། །ངེས་པར་བརྗོད་པའི་རྒྱུད་བླ་མ་ལྟར་ན་གཟུགས་ཀྱི་ཕུང་པོ་ནི་སྦྱང་
གཞིའི་ཐ་མལ་པའི་གཟུགས་ཀྱི་ཕུང་པོ་ཡིན་ལ། དེ་སྦྱོང་བྱེད་ཀྱི་གཉེན་པོ་ནི་རྣམ་
པར་སྣང་མཛད་དོ་ཞེས་པ་རང་གི་སྤྱི་བོར་ཟླ་བའི་སྟེང་དུ་རྣམ་པར་སྣང་མཛད་
བསྒོམ། དེའི་སྟེང་དུ་འོག་མ་ཀུན་ལ་ཤེས་པར་བྱའོ། །
སྐྱེ་མཆེད་ཀྱི་དག་པ་ནི་ཐབས་ཀྱི་རྒྱུད་གསང་བ་འདུས་པ་ལ་སོགས་པར་
སའི་སྙིང་པོ་ལ་སོགས་པའི་བྱང་ཆུབ་སེམས་དཔར་གྲགས་ལ། ཤེས་རབ་ཀྱི་རྒྱུད་
242-49



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དུ་ནི་གཏི་མུག་རྡོ་རྗེ་ལ་སོགས་པའི་མིང་གིས་བཏགས་པ་སྟེ་དོན་ནི་ཅིག་མ་ཡིན་
པར་ཤེས་པར་བྱའོ། །དེ་དག་ལ་རྡོ་རྗེའི་མིང་གིས་བཏགས་པ་ནི་ཐ་མལ་པའི་
གཏི་མུག་ལ་སོགས་པས་ཚུར་ལ་མི་ཚོམས་ཤིང་ཕར་ལ་ཐ་མལ་པའི་གཏི་མུག་ལ་
སོགས་པ་འཇོམས་པས་ཕྱི་རོལ་གྱི་རྡོ་རྗེ་དང་འདྲ་བས་ན་ཐམས་ཅད་ལ་རྡོ་རྗེའི་
མིང་གིས་བཏགས་པ་ཡིན་ནོ། །ལྟུང་པར་བྱེད་པ་མ་ལ་སོགས་པ་བཞི་ནི་གསང་
བ་འདུས་པ་ལ་སོགས་པར་སངས་རྒྱས་སྤྱན་མ་ལ་སོགས་པ་བཞི་ཡིན་ལ། འདིར་
ནི་ཕྲིན་ལས་ཀྱི་ངོས་ནས་མིང་བཏགས་པས་ལྟུང་པར་བྱེད་མ་ལ་སོགས་པ་ཡིན་
ཞིང་དོན་ནི་མཁའ་འགྲོ་མ་ལ་སོགས་པ་བཞི་པོ་ཉིད་ཡིན་ལ། པད་མ་དྲ་བ་ཅན་ནི་
འདིར་རྡོ་རྗེ་ཕག་མོ་ཡིན་ནོ། །
དེ་དག་ནི་ཞེས་པ་ལ་སོགས་པ་ནི་སྔ་མའི་གཞུང་བསྡུས་པ་ཡིན་ཏེ། དེ་
ཡང་ཀུན་སྤྱོད་ལྟར་ན་དེ་དག་ནི་དག་ བྱི་ ཕུང་པོ་ལྔ་དེའི་ཆོས་ཉིད་དང་དྲུག །
ཁམས་ལྔ་སྐྱེ་མཆེད་དང་དྲུག་པོ་རྣམས་དག་བྱེད་ལྷ་བཅུ་བདུན་པོར་ང་རྒྱལ་བྱས་
པའི་སྒོ་ནས་རྣམ་པར་དག་པའོ། །ངེས་པར་བརྗོད་པའི་རྒྱུད་ལྟར་ན་དེ་དག་ནི་
སྦྱང་གཞིའི་ཕུང་པོ་དང་ཁམས་དང་སྐྱེ་མཆེད་མ་དག་པ་བཅུ་བདུན་པོ་དེ་རྣམ་སྦྱོང་
བྱེད་ཀྱི་གཉེན་པོ་ལྷ་བདུན་ཅུ་དེ་དག་རང་རང་གི་གནས་སུ་བསྒོམས་པས་རྣམ་
པར་དག་པར་བྱེད་པའོ། །
དེ་ལྟར་ཕུང་པོ་དང་ཁམས་དང་སྐྱེ་མཆེད་ལྷའི་རྣམ་པར་དག་པར་བསྒོམ་
པའི་དགོས་པ་ནི་གསུམ་སྟེ། བདག་ཉིད་ཚོགས་བསགས་པའི་རྟེན་ཁྱད་པར་ཅན་
དུ་བསྒྲུབ་པ་དང་། ཐ་མལ་པའི་རྣམ་པར་རྟོག་པ་སྦྱང་པ་དང་། ལྷ་ཉེ་བར་གཉེན་
དུ་རུང་པར་འགྱུར་པའོ། །དང་པོ་ནི་སྒྲུབ་པ་པོ་རང་ཉིད་ཀྱི་དབང་དུ་བྱས་པ་ཡིན་
242-50



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཏེ། དཔེར་ན་མིག་མ་མཁན་ལ་སོགས་པའི་རིགས་ངན་ཕྱུག་པོར་སོང་པ་དེ་བྲམ་
ཟེ་དང་དགེ་སློང་ལ་སོགས་པའི་རིགས་བཞི་ལ་དགའ་སྟོན་ལ་སོགས་པ་བྱེད་པ་
ལ་མི་དབང་པ་ཡིན་པ་ལ། ཁོ་གལ་ཏེ་དེ་དག་ལ་དགའ་སྟོན་བྱེད་པ་འདོད་ན།
བྲམ་ཟེ་ལ་གསེར་རྔན་པར་བྱིན་ནས། བྲམ་ཟེས་ཤིང་གི་ཁང་པ་ཆེན་པོ་བྱས་ཏེ།
དེའི་མདུན་དུ་སོ་ཕག་ལས་བྱས་པའི་བ་ལང་གི་གཟུགས་ཆེན་པོ་ཅིག་བྱས་ནས།
དེའི་ལྟོ་བར་བའི་རྣམ་པ་ལྔའི་རྫིང་བྱས་ཏེ། རིགས་ངན་རྣམ་རྒན་རིམ་གྱིས་དེའི་
ཁ་ནས་ཞུགས་ཁོང་པར་ཁྲུས་བྱས་ནས། དེའི་མཚན་མའི་བུ་ག་ན་མར་སྐྱེ་བའི་
ཚུལ་དུ་ཡང་དང་ཡང་དུ་བྱས་པས། དེ་ནས་བྲམ་ཟེས་རིགས་ངན་རྣམས་རྒན་རིམ་
གྱིས་བུམ་པའི་ཆུས་བཀྲུས་ནས་རས་དཀར་པོ་གསར་པ་བཀོན། སྔར་གྱི་ཁོ་རང་
གི་ཁང་པ་བཤིག་སྟེ་ཤིང་ཁང་གསར་པ་བྱས་ནས་དེའི་ནང་དུ་ཟས་མང་པོ་སྦྱར་
ནས་དགའ་སྟོན་དང་དགེ་འདུན་གྱི་སྟོན་མོ་ཟླ་བ་དྲུག་ལ་སོགས་པ་བྱར་རུང་པ་
དང་འདྲ་སྟེ། སྔར་རང་གི་ཕུང་པོ་ལ་སོགས་པ་ཐ་མལ་པར་ཡོད་པ་དེ་ལས་ཕྱིས་
ཕུང་པོ་ལ་སོགས་ལྷའི་ང་རྒྱལ་དུ་བྱས་པས་རང་གི་རྒྱུད་དག་སྟེ་ཚོགས་བསག་ཏུ་
རུང་པར་གྱུར་པའོ། །ཡང་དཔེ་གཉིས་པ་རྒྱལ་པོའི་ཕྱག་ཚང་པ་ལག་པ་བཀྲུས་
པས་ཕྱག་ཚང་བྱར་རུང་པ་དང་འདྲའོ། །
ཡང་དགོས་པ་གཉིས་པ་ཐ་མལ་པའི་རྣམ་རྟོག་སྦྱོང་པ་ནི་སྤང་བྱའི་དབང་
དུ་བྱས་པས་ཏེ། དཔེར་ན་སྣང་བ་དང་མུན་པ་ལ་སོགས་པ་ལྟར་ཐ་མལ་པར་
འཛིན་པའི་སེམས་དང་ལྷར་བསྒོམ་པ་གཉིས་ འགལ་བའི་ཕྱིར་རོ། །དགོས་
གསུམ་པ་ལྷ་ཉེ་བར་གཉེན་དུ་རུང་པ་ནི་དཀྱིལ་འཁོར་གྱི་ལྷའི་དབང་དུ་བྱས་པས་
ཏེ། དེ་ཡང་ཐ་མལ་པའི་འདུས་མི་གཙང་པས་གང་པ་ལ་ལྷས་བྱིན་གྱིས་མི་རློབ་
24251



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལ། ལྷའི་ང་རྒྱལ་དང་ལྡན་པ་ལ་བྱིན་གྱིས་བརླབ་ཅིང་དངོས་གྲུབ་རྩོལ་བར་རྡོ་རྗེ་
གདན་བཞི་ནས་གསུངས་ཏེ། དེའི་དཔེ་ནི་དབྱར་ལ་སོགས་པའི་ཆུ་རྙོག་མ་ཅན་ལ་
གཟུགས་བརྙན་མི་འཆར་ལ། །སྟོན་ལ་སོགས་པའི་ཆུ་དང་པ་ལ་གཟུགས་བརྙན་
འཆར་བ་དང་། ཡང་དཔེ་གཉིས་པ་རིགས་ངན་གྱི་ཁྱིམ་བྲམ་ཟེ་ཀུ་ཤའི་མེས་
བསྲེག་སྟེ་ཕྱགས་པའི་ནང་དུ་རྒྱལ་པོ་ལ་སོགས་པའི་གཤེགས་པ་དང་ཟས་ཟར་
རུང་པ་དང་འདྲའོ། །
དེ་ལྟར་ཕུང་པོ་དང་ཁམས་དང་སྐྱེ་མཆེད་ལྷའི་ང་རྒྱལ་དུ་བསྒོམས་པས་
བདག་ཉིད་ཚོགས་གསོག་པའི་རྟེན་ཁྱད་པར་ཅན་དུ་བསྒྲུབས་ནས། ད་ནི་ཚོགས་
པ་དངོས་དང་འབྲེལ་པར་བསྟན་པའི་ཕྱིར་དེ་ནས་རང་གི་སྙིང་ཁར་ཞེས་པ་ལ་
སོགས་པ་དང་འབྲེལ་ལོ། །དེ་ཡང་སམ་པན་ཏ་ཞེས་པ་དོན་མ་འཁྲུགས་ཀྱང་ཏ་
པཎྜི་ཏ་ཞེས་པ་སྒྲ་འཁྲུགས་པ་ཡིན་པས་བླ་མའི་གདམས་པས་ཁྲུགས་བསྡེབས་ཏེ་
བཤད་པར་བྱའོ། །དེ་ཡང་དེ་ནས་ཞེས་པ་འདི་གཞུང་བཤད་པའི་གོ་རིམ་ལ་ཕུར་
བུ་བརྡུང་པའི་སྔགས་སོ། །ཅེས་པའི་རྗེས་ལ་ཡིན་ཡང་དོན་ཉམས་སུ་ལེན་པ་ལ་
བདག་ཉིད་ཚོགས་པའི་རྟེན་ཁྱད་པར་ཅན་དུ་བསྒྲུབ་པའི་རྗེས་ལའོ། །རང་གི་སྙིང་
ཁ་ནི་རང་གི་ལུས་ལྷར་བྱིན་གྱིས་བརླབ་པ་ཧེ་རུ་ཀ་ཕྱག་བཅུ་གཉིས་པ་ཡབ་ཡུམ་
དུ་ང་རྒྱལ་བྱས་པའི་སྙིང་སྒོ་ང་ཁོང་སྟོང་ལྟ་བུར་བསམས་པའི་ནང་དུ་སེམས་ཀྱི་
རྟེན་སྙིང་ཁ་བྱིན་གྱིས་བརླབ་པས། སེམས་ཡེ་ཤེས་སུ་བྱིན་གྱིས་བརླབ་པ་ནི་ཨ་
ལས་ཟླ་བའི་དཀྱིལ་འཁོར་ཏེ། སྙིང་གི་ནང་དུ་ཡི་གེ་ཨ་དཀར་པོ་ནི་དངོས་གཞི་
རྣམ་པར་མི་རྟོག་པའི་ཡེ་ཤེས་མཚོན་པ་ཡིན་ལ། དེ་གྱུར་པ་ལས་བྱུང་བའི་ཟླ་བའི་
དཀྱིལ་འཁོར་ནི་རྗེས་དག་པ་འཇིག་རྟེན་པའི་ཡེ་ཤེས་མཚོན་བའོ། །དེའི་སྟེང་དུ་
242 --- 52



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཡི་གེ་ཧཱུྃ་འོད་ཟེར་སྣ་ཚོགས་འཕྲོ་བ་བསམ་པ་ནི་དག་པ་འཇིག་རྟེན་པའི་ཡེ་ཤེས་
ཀྱི་རྒྱུན་མཚོན་པ་སྟེ། ཁ་དོག་སྣ་ཚོགས་པའི་ཧཱུཾ་སྔོ་སྐྱ་ལས་ཡེ་ཤེས་ལྔའམ་སངས་
རྒྱས་ལྔའི་རང་བཞིན་གྱི་འོད་ཟེར་འཕྲོ་བའོ། །དེ་ལྟར་བུའི་ལུས་ལྷར་བྱིན་གྱིས་
བརླབ་པ་དང་སེམས་ཡེ་ཤེས་སུ་བྱིན་གྱིས་བརླབ་པའི་གཞུང་འདི་འདིར་བསྟན་
ཀྱང་དོན་ཉམས་སུ་ལེན་པ་ནི་ཚད་མེད་པའི་གོང་དུ་འབྱུང་པར་ཤེས་པར་བྱའོ
། །
དེ་ལྟར་ལུས་དང་སེམས་བྱིན་གྱིས་བརླབས་ནས་བསོད་ནམས་ཀྱི་ཚོགས་
གསོགས་པ་དངོས་ལ་འཇུག་པར་བྱས་ཏེ། དེ་ཡང་ཚོགས་གསོགས་པའི་ཞིང་ནི་
མེད་པ་སྤྱན་འདྲེན་པ་དང་
། སྔགས་དང་ཕྱག་རྒྱས་སྤྲུལ་བ་ལ་སོགས་ལུགས་དུ་མ་
ཡོད་ཀྱང་འདི་ནི་ཡེ་ནས་ཡོད་པ་གསལ་འདེབས་པའི་ལུགས་ཡིན་པས་སྙིང་ཁའི་
ཧཱུྃ་ལས་འོད་ཟེར་སྟེ་དེའི་སྣང་པ་ལས། མདུན་དུ་སྟེ་མདུན་གྱི་ནམ་མཁའ་ལ་ཡང་
དག་པར་རྫོགས་པའི་སངས་རྒྱས་ནི་གཙོ་བོ་ཡབ་ཡུམ་གྱིས་མཚོན་པའི་ལྷ་སུམ་ཅུ་
རྩ་བདུན་འོག་གི་ཆ་ལ་བསམ། དེའི་སྟེང་གི་ཆ་ལ་རིན་པོ་ཆེ་ཁྲི་ཆེན་པོའི་སྟེང་དུ་
བླ་མ་ནི་རིང་གི་རྩ་བའི་བླ་མ་ཡིན་ཏེ། དེ་ཡང་གཞན་དུ་རྡོ་རྗེ་རིགས་ཀྱི་དམ་ཚིག་
ཡིན་པས་མི་བསྐྱོད་པར་བསྒོམ་པར་བཤད་ཀྱང་འདིར་བདག་ལ་གདམས་ངག་
གསུང་ པའི་ རང་བཞིན་ཡིན་ པས་ རྡོ་ རྗེ་ ཆོས་སྣང་པ་ མཐའ་ཡས་ལོངས་སྤྱོད་
རྫོགས་པའི་སྐུའི་རྣམ་པར་བསམ། སོགས་པ་བལྟས་ལ་ཞེས་པ་ནི་བླ་མ་རྒྱུད་པ་
མཐའ་དག་གསལ་བར་བལྟས་ལ། དེ་ལ་ཚོགས་བསག་པ་དངོས་ནི་ཕྱག་བྱས་ལ་
མཆོད་པ་བྱའོ་ཞེས་པས་ཕྱག་དང་མཆོད་པ་གཉིས་བསྟན། དེ་ནས་དཀོན་མཆོག་
གསུམ་ལ་སྐྱབས་སུ་འགྲོ་བ་བྱའོ་ཟེར་ཡང་དཀོན་མཆོག་གསུམ་ལ་སྐྱབས་སུ་འགྲོ་
བ་ལས་སོགས་པ་བྱའོ་ཞེས་བྱ་བར་དོན་གྱིས་ཤེས་པར་བྱས་ཏེ། མཆོད་པའི་རྗེས་
242.53



ཇོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལ་སྡིག་ ་
པ་བཤགས་པ་བྱ། དེའི་རྗེས་ལ་སྐྱབས་སུ་འགྲོ་བ་དང་
། དམ་ཚིག་དང་
སྡོམ་ པ་ཁས་བླངས་པ་དང་། རྗེས་སུ་ཡི་རང་བ་དང་
། སེམས་བསྐྱེད་པ་དང་
།
ཆོས་གྱི་འཁོར་ལོ་བསྐོར་བར་བསྐུལ་བ་དང་
། མྱ་ངན་ལས་མ་འདའ་བར་གསོལ་
བ་གདབ་པ་དང་། ལམ་ལ་གནས་པ་དང་། དགེ་བའི་རྩ་བ་བསྔོ་བ་དང་
། རྗེས་སུ་
གནང་བ་བསྒྲུབ་པ་དང་། ཚོགས་བསགས་པའི་ཞིང་གཤེགས་སུ་གསོལ་བ་དང་
བཅུ་གསུམ་པོ་བྱའོ། །
དེ་ལྟར་བསོད་ནམས་ཀྱི་ཚོགས་བསགས་པ་བསྟན་ནས། ད་ནི་དོན་ཆེན་
པོ་བསྒོམ་པ་སྟོང་པ་ཉིད་ལ་འཇུག་པ་ལ་བར་ཆད་མི་འབྱུང་པར་བྱ་བའི་ཕྱིར་
བསྲུང་པའི་འཁོར་ལོ་བསྒོམ་པ་ནི་དོན་འབྲེལ་པའི་དབང་དུ་བྱས་ནས། དེ་ནས་
ཞེས་པ་ལ་སོགས་པ་སྨོས་ཏེ། དེའི་མངོན་པར་རྟོགས་པ་བསྒོམ་པའི་རིམ་པ་ནི་
མངོན་པར་རྟོགས་པའི་ཡི་གེར་ཤེས་པར་བྱས་ལ། གཞུང་གི་འཁྲུགས་སུ་བཤད་
པར་བྱས་ཏེ། དེ་ནས་ཨོཾ་སུཾ་བྷ་ལ་སོགས་པ་བརྗོད་པར་བྱས་ཏེ། བགེགས་ཐམས་
ཅད་བསྐྲད་ལ། དེ་ནས་ས་གཞིའི་བགེགས་དང་བྲལ་བ་དེར་བསྲུང་པའི་འཁོར་ལོ་
བསྒོམ་པ་ནི། ས་གཞི་ལ་ནི་ཡི་གེ་ཧཱུྃ་ལ་སོགས་པས་འོག་ཏུ་ཉི་མའི་སྟེང་དུ་སྣ་
ཚོགས་རྡོ་རྗེ་དང་རྡོ་རྗེའི་ས་གཞིར་བྱིན་གྱིས་བརླབ་པ་བསྟན། དེའི་འོད་ཀྱིས་སྣང་
བ་ལས་རྡོ་རྗེ་རྭ་བ་ལས་ཞེས་ཕྱོགས་མཚམས་ཐམས་ཅད་རྡོ་རྗེའི་རྭ་བ་དང་དྲི་བ་
བསྒོམ་པ་བསྟན། དེ་ནས་གོང་གི་རྡོ་རྗེ་རྭ་བ་བསམ་པར་བྱ་སྟེ་ཞེས་པ་ནི། དྲྭ་བ་
འདི་སཾ་སྐྲ་ཏིའི་སྐད་ལ་པན་ཙ་ར་བྱ་བར་ཡོད་པ་དེ་དྲ་བ་ལ་ཡང་འགྲོ་གུར་ལ་ཡང་
འགྲོ། གཟེར་ལ་ཡང་འགྲོ། གཟེབ་ལ་ཡང་འགྲོ་བ་ལས་འདིར་དོན་གྱིས་རྡོ་རྗེའི་
གུར་བསམ་པར་བྱས་ཏེ་བྱ་བ་ཡིན་པས་སྟེང་དུ་རྡོ་རྗེའི་གུར་སྒོམ་པའོ། །
242 54



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
དེ་ནས་རྡོ་རྗེའི་བླ་རེ་སྟེ་ཞེས་པས་གུར་གྱི་འོག་ཏུ་བླ་རེ་བསྒོམས་པ་བསྟན།
དེ་ནས་སྟེང་དུ་ནི་མདའི་དྲ་བའོ་ཞེས་པས་རྡོ་རྗེ་རྭ་བའི་ཕྱི་རོལ་དུ་མདའི་དྲྭ་བ་
བསྒོམ་ ་པ་བསྟན། དེའི་ཕྱི་རོལ་དུ་མེའི་རྭ་བ་བསྒོམ་པ་ནི་འདིར་དངོས་སུ་མ་
བསྟན་ཀྱང་དོན་གྱི་ཤུགས་ལ་ཤེས་པར་བྱས་ཏེ། ངེས་པར་བརྗོད་པའི་རྒྱུད་བླ་
མར་བཤད་དོ། །བསྲུང་ པའི་འཁོར་ལོའི་སྔགས་ ཨཾ་གྷ་གྷ་གྷ་ཏ་ཡེ་སྔགས་བརྗོད་དོ། །འདི་
ན་མེད་པ་རྣམས་ཀྱང་རྒྱུད་བླ་མ་ནས་བཤད་དེ་སྔགས་ལན་གསུམ་གསུམ་བརྗོད་
ཅིང་སེ་གོལ་ལན་གསུམ་གསུམ་གདབ། སེམས་བརྟན་པའི་རྣལ་འབྱོར་ པ་ནི་
སྔགས་བརྗོད་མི་དགོས་གསུང་ངོ༌
། །
དེ་ལྟར་བསྲུང་བའི་འཁོར་ལོས་བར་ཆེད་མེད་པར་བྱས་ནས། ད་ནི་བསྲུང་
པའི་རྣམ་པ་དེ་ཉིད་སེམས་སུ་རྟོགས་པར་བྱ་བའམ། དོན་ཆེན་པོའི་ཡེ་ཤེས་གྱི་
ཚོགས་སྟོང་པ་ཉིད་བསྒོམ་པ་ལ་འཇུག་པར་བྱ་བ་དངོས་དང་འབྲེལ་པར་བསྟན་
པ་ནི་དེ་ནས་ཞེས་པ་ལ་སོགས་པ་སྨོས་ཏེ། དེ་ཡང་ཨཱི་བཀྲ་ཤིས་པའམ་མཆོད་པ་
དང་མཆོད་པ་པོ་དང་མཆོད་པ་ལ་སོགས་པ་ཐམས་ཅད་རང་གི་སེམས་ཙམ་ཡིན་
ཞེས་པའི་དོན་ཡིན་ལ། སྭ་བྷ་བ་ནི་རང་བཞིན་ཤུདྨ་ནི་དག་པས་ཏེ་གང་དག་ཞེ་ན།
སརྦ་དྷརྨ་ནི་ཆོས་ཐམས་ཅད་སྟེ། དེ་ཡང་ཕྱི་གཟུང་པའི་ཡུལ་དྲུག་གིས་བསྡུས་པའི་
ཆོས་ཐམས་ཅད་རང་བཞིན་གྱིས་དག་ཅིང་སྟོང་ཞེས་པའོ། །ཡང་སྭ་བྷ་བ་ནི་རང་
བཞིན། ཤུདྡྷོ་ནི་དག་པས་ཏེ། ནང་འཛིན་པའི་ཤེས་པ་དྲུག་གིས་བསྡུས་པའི་ཆོས་
ཐམས་ཅད་ཀྱང་རང་བཞིན་གྱིས་དག་ཅིང་སྟོང་ཞེས་པའི་དོན་ཏོ། །ཧཾ་ཞེས་པ་ནི་
སྒྲ་པ་ལ་ཨ་དང་ཨུའི་བར་ནས་ཨོ་འབྱུང་པ་ལ། དེའི་ཨ་བསྟོན་པས་ཨ་ཧཱུྃ་ཞེས་
པས་ཏེ། དེ་ཡང་གཟུང་འཛིན་གཉིས་ཀྱིས་སྟོང་པའི་ཤེས་པ་ང་ཡིན་ཞེས་པའི་དོན་
242-55



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཏོ། །དེ་ལ་སྔགས་དང་པོས་ནས་སྔར་གྱི་བགེགས་བསྐྲད་པ་ལ་སོགས་པ་གཟུང་
འཛིན་གྱི་རྣམ་པ་དུ་མ་དང་བྲལ་ཏེ་སྲུང་པའི་འཁོར་ལོ་རང་གི་སེམས་རིག་པ་ཙམ་
གྱི་ངོ་བོ་ཡིན་སྙམ་དུ་བསྒོམ་པ་བསྟན་ལ། དེ་ཡང་སྔགས་དང་པོ་བརྗོད་ནས་དེའི་
ཕྱི་ནས་དོན་བསྒོམ་པའམ། ཡང་ན་སྔགས་གྱི་དོན་སྔོན་དུ་བསྒོམས་ལ་སྔགས་ཕྱི་
ནས་ བརྗོད་ པས་ བསྟན་ པར་ བྱའོ། དེའི་ རྗེས་ལ་སྔོན་ དུ་ བྱང་ ཆུབ་ ཀྱི་ ཚོགས་
བསྒོམས་པས་རང་གི་སེམས་ཙམ་ཉིད་ལ་གནས་ཤིང་ཞེས་པས་འབྲེལ་ཏེ་འདིས་
སྔར་གྱི་འཁྲུགས་སློང་པ་ཡིན་གསུང་ངོ༌
། །
དེ་ཡང་བྱང་ཆུབ་ཀྱི་ཚོགས་ནི་སྔར་གྱི་ཚད་མེད་པ་བཞི་དང་། ཕུང་པོ་ལ་
སོགས་པ་དག་པ་དང་
། ཚོགས་བསགས་བཅུ་གསུམ་དང་
། བསྲུང་པའི་འཁོར་ལོ་
རྣམས་བསྒོམ་པས། རང་གི་སེམས་ཙམ་ཉིད་ལ་གནས་ཤིང་ཞེས་པ་ནི། དེ་ཐམས་
ཅད་ཕྱི་རོལ་ན་རྫས་སུ་གྲུབ་པ་མེད་དེ་རང་གི་སེམས་ཀྱི་སྣང་པ་ཡིན་པར་ཤེས་པ་
ཉིད་ལ་གནས་ཤིང་ངོ་
། །འོ་ནས་སེམས་ཙམ་པོ་དེ་ཡང་དག་པར་ཡོད་དམ་ཞེ་ན།
སེམས་དེ་རང་ཡང་ཡང་དག་པར་མ་གྲུབ་སྟེ། རྒྱུ་རྐྱེན་ལས་བྱུང་པས་ན་སྒྱུ་མའམ་
མིག་ཡོར་ཙམ་དུ་མོས་པ་བྱས་ལ། ཡང་སྟོང་པ་ཉིད་བསམ་པར་བྱས་ཏེ་ཞེས་པ་
སྨོས་ཏེ། ཡང་ནི་གཟུང་འཛིན་གྱིས་སྟོང་པར་བསྒོམ་པ་ལ་ལྟོས་ནས་སོ། སྟོང་པ་
ཉིད་བསམ་པར་བྱ་ནི་སྔར་གྱི་སྒྱུ་མའམ་མིག་ཡོར་ཙམ་དེ་ཡང་བརྟགས་ན་མ་གྲུབ་
པར་དམིགས་ལ། སྟོང་པ་ཉིད་ཙམ་དུ་ཡང་མ་བརྟགས་པར་གང་དུ་ཡང་དམིགས་
པ་མེད་པར་བྱས་ལ། ཨོཾ་ཤུ་ནྱ་ཏ་ལ་སོགས་པའི་སྔགས་བརྗོད་པར་བྱའོ། །དེ་ལ་
འགའ་ཞིག་འདི་སྙམ་དུ་སེམས་ཏེ། ཅི་རྡོ་རྗེ་རྭ་བ་ལ་སོགས་པ་བསྒོམས་མ་ཐག་
ཉིད་དུ་སྟོང་པ་ཉིད་བསྒོམས་པས་སྔར་གྱི་བསྲུང་པའི་འཁོར་ལོ་བསྒོམ་པ་དེ་དོན་
24256



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
མེད་པ་ཉིད་དུ་འགྱུར་རོ་སྙོམ་དུ་སེམས་ན། དེ་སྐད་དུ་ནི་སྨྲ་བར་མི་བྱས་ཏེ །གང་
གི་ཕྱིར་སྟོང་པར་བསྒོམས་པས་བསྲུང་འཁོར་གྱི་རྣམ་པ་ནི་མ་ཞིག་སྟེ་ཡང་དག་
པར་བཏགས་པས་སྟོང་པར་བྱས་པ་ཡིན་པའམ། ཡང་ན་རྒྱུད་འདི་ནི་ཤེས་རབ་
ཁྱད་པར་ཅན་གྱི་དབང་དུ་བྱས་པའི་ཕྱིར་བསྲུངས་པ་གོ་འཕོ་བ་ཡིན་ཏེ། སྔར་གྱི་
བསྲུང་པའི་འཁོར་ལོའི་རྣམ་པ་མེད་པ་མེད་ཀྱང་སྟོང་པ་ཉིད་ཁོ་ན་བསྲུང་པའི་
མཆོག་ཡིན་པའི་ཕྱིར་རོ། །
དེ་ནི་དེ་ལྟར་ཡིན་མོད་ཀྱི་དེ་ལྟར་ན་ཕྱི་རོལ་རྡུལ་མཚོན་གྱི་དཀྱིལ་འཁོར་
ལ་ཅིའི་ཕྱིར་རྡོ་རྗེའི་རྭ་བས་བསྐོར་ཞེ་ན་དེ་ནི་མ་ཡིན་ཏེ། གང་གི་ཚེ་བཅོམ་ལྡན་
འདས་ཉིད་རྫོགས་པར་བསྐྱེད་པ་དེ་ཉིད་ཀྱི་ཚེ་དམ་ཚིག་གི་འཁོར་ལོ་ཞེས་ཡོངས་
སུ་བཅད་པའི་ཕྱིར་རྡོ་རྗེའི་འཕྲེང་བས་ཡོངས་སུ་བསྐོར་པ་ཡིན་ནོ།།
11
དེ་ལྟར་རྒྱུ་ཚོགས་བསག་པ་བསྟན་ནས། ད་ནི་འབྲས་བུ་ལྷ་བསྐྱེད་པ་སྟོན་
པ་ལ་གསུམ་ལས་དང་པོ་རྟེན་བསྐྱེད་པ་སྟོན། དེ་ལ་གསུམ་ལས་དང་པོ་བསྟན་པ་
ནི་དེ་ལས་ལངས་ནས་རྟེན་དང་བརྟེན་པའི་ཚུལ་དུ་གནས་པར་ཞེས་སྨོས་ཏེ། དེ་
ལས་ནི་སྔར་སྟོང་པ་ཉིད་བསྒོམས་པ་དེ་ལས་སོ། །ལངས་ནས་ཞེས་པའམ་འགྱུར་
ཕྱི་མ་ལས་རྣམ་པར་སད་ནས་ཞེས་བྱ་བར་ཡོད་དེ། དེ་ཡང་སྔར་ཚད་མེད་པ་
བསྒོམས་པ་དང་སེམས་བསྐྱེད་པའི་སྐབས་ཀྱི་སེམས་ཅན་གྱི་དོན་བྱ་སྙམས་པའི་
འཕེན་པའི་སྟབས་ཀྱིས་སྟོང་པ་ལས་ལངས་པའམ། རྣམ་པར་སད་ནས། སྟོང་པ་
ཉིད་གྱི་ངང་གཟུགས་ཀྱི་སྐུ་སྒྱུ་བ་ལྟ་བུར་ལངས་ལ་སེམས་ཅན་ཐམས་ཅད་གྱི་དོན་
བྱའོ་སྙམ་དུ་བསམ་མོ། །དེ་ལ་རྟེན་ཞེས་པ་ནི་རླུང་ལ་སོགས་པ་སྔ་མ་སྔ་མ་ཡིན་
ལ། བརྟེན་པ་ནི་མི་ལ་སོགས་པ་ཕྱི་མ་ཕྱི་མའི་ཚུལ་དུ་གནས་པར་བསྐྱེད་དོ། །
242 -57



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཉིས་པ་དེ་ཉིད་བཤད་པ་ནི་བྷེ་རཾ་པ་ལ་སོགས་པར་གནས་པ་ལ་ཞེས་
སྨོས་སོ། །དེ་ཡང་བེ་རཾ་པ་ལ་སོགས་པ་ནི་སྐད་སོར་བཞག་པས་ཏེ་རླུང་ཡིན་ལ།
སོགས་ཀྱིས་མེ་ལ་སོགས་པ་གོང་མ་རྣམས་ཀྱང་བསྡུའོ། །
གསུམ་པ་དེའི་སོ་སོར་བཤད་པ་ནི། ཡི་གེ་ཨོཾ་ཡོངས་སུ་གྱུར་པ་ལས་ཞེས་
པ་ལ་སོགས་པ་སྨོས་པ་ལ། འབྱུང་བ་བཞི་རི་རབ་དང་ལྔ་ལ་དོན་ལྔ་ལྔར་རྟོགས་
པར་བྱས་ཏེ། བསྐྱེད་པའི་ས་བོན་གང་ཡིན་པ་དང་
། དངོས་པོའམ་མིང་དང་
། །
དབྱིབས་དང༌། གང་གིས་མཚན་པ་དང་
། ཁ་དོག་གང་ཡིན་པའོ། །དེ་ལ་རིན་པོ་
ཆེ་སྣ་བཞིའི་རང་བཞིན་ཞེས་པ། ཤར་ཤེལ། བྱང་གསེར། ནུབ་པད་མ་ར་ག །ལྷོ་
བཻ་ཌཱུརྱ་ལས་གྲུབ་པའོ། །རྩེ་མོ་བརྒྱད་ཀྱིས་ཉེ་བར་མཛེས་པར་བྱས་པ་ཞེས་པས་
འདི་ལ་འདོད་པ་མི་མཐུན་པ་མང་ཡང་བླ་མ་ནཱ་རོ་པའི་དགོངས་པ་བསྐོང་པའི་བླ་
མ་ཕམ་འཐིང་པ་ལ་སོགས་རྣམས་རི་རབ་ཀྱི་ཟུར་བཞི་ན་ལྕོག་བཞི་ལས་མེད་ཀྱང་
ཕྱོགས་བཞི་ནས་བལྟས་ཙམ་ན་ཕྱོགས་རེ་རེ་ན་ལྕོག་གཉིས་གཉིས་སུ་མངོན་པས་
རྩེ་མོ་བརྒྱད་ཅེས་བྱ་ཞེས་བརྗོད་དོ། །
སྣ་ཚོགས་རྡོ་རྗེ་ཞེས་པའི་ཁ་དོག་ནི་དབུས་ཀྱི་ལྟེ་བ་དཀར་པོ། ཤར་གྱི་རྭ་
སྔོན་པོ། ལྷོའི་རྭ་སེར་པོ། ནུབ་གྱི་རྭ་དམར་པོ། བྱང་གི་རྭ་གསུམ་ལྗང་ཁུ་གསུང་།
དེའི་སྟེང་དུ་པཾ་ལས་བྱུང་པའི་སྣ་ཚོགས་པད་མ་འདབ་མ་བརྒྱད་པ་ནི། སློབ་དཔོན་
པྲཛྷ་ རཀྵི་ཏས་ འགྲེལ་ པར་ ཕྱོགས་བཞིའི་འདབ་མ་དམར་པོ། རླུང་དང་མེའི་
འདབ་མ་གཉིས་སེར་པོ། བདེན་བྲལ་གྱི་ལྗང་ཁུ། དབང་ལྡན་གྱི་འདབ་མ་ནག་
པོར་བཤད་ལ། ནག་པོ་ལ་སོགས་པ་པཎྜི་ཏ་བགྲེས་པོ་རྣམས་ནི་ཤར་སྔོ། ལྷོ་
སེར། ནུབ་དམར། བྱང་ལྗང་ཁུ། མཚམས་བཞི་གང་མཛེས་སུ་བསྒོམ་ཞེས་གསུང་
242 -58



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ངོ༌
། །རྡོ་རྗེ་མཁའ་འགྲོ་དང་སྡོམ་པ་འབྱུང་པ་གཉིས་ནས་ཤར་དཀར་པོ། ལྷོ་སེར།
ནུབ་དམར། བྱང་ལྗང་། དབུས་ནག་པོར་གསུངས་པས་བཤད་པ་གཞན་རྣམས་ནི་
ནོར་བར་ཤེས་པར་བྱའོ།། །།
དེ་ནས་རྟེན་དང་བརྟེན་པ་གཉིས་ཀ་བསྐྱེད་པ་ནི་དེའི་སྟེང་དུ་ཞེས་པ་ལ་
སོགས་པ་སྨོས་ཏེ་ལྷ་བསྐྱེད་པ་ལ་རྒྱུད་བླ་མར་སྤྱིར་སེམས་ཅན་ལ་སྐྱེ་གནས་བཞི་
ཡོད་པས་དེ་དང་བསྟུན་ནས་ལྷ་བསྐྱེད་པའི་ཆོ་ག་ཡང་ སྒོང་སྐྱེས་དང་། མངལ་
སྐྱེས་དང༌། དྲོད་གཤེར་ ལས་ སྐྱེས་ པ་ དང་། །རྫུས་སྐྱེས་ལྟར་ བསྐྱེད་པ་བཞིར་
གསུངས་པ་ལས། མངོན་པར་རྟོགས་པ་འདི་ལྷ་སྒོང་སྐྱེས་སུ་བསྐྱེད་པའི་ལུགས་
སོ། །འདིར་དང་པོ་གཞལ་ཡས་ཁང་བསྐྱེད་ནས་དེ་ནས་ལྷ་བསྐྱེད་པ་ནི་མ་ཡིན་ཏེ།
ལྷ་དང་གཞལ་ཡས་ཁང་དང་དུར་ཁྲོད་དང་བཅས་པ་དུས་གཅིག་ཏུ་བསྐྱེད་པ་ཡིན་
ནོ། །དེའི་བསྐྱེད་པའི་ཆོ་ག་ནི་བྱང་ཆུབ་པ་ལྔ་ལས་བསྐྱེད་པ་སྟེ། དེའི་སྟེང་དུ་ཞེས་
པས་ཏེ་སྣ་ཚོགས་པད་མའི་ལྟེ་བའི་སྟེང་དུ་ཞེས་པའོ། །ཨཱ་ལི་དང་ཀཱ་ལི་སྦྱོར་བ་ནི་
ཨཱ་ལི་བཅུ་དྲུག་ཉེས་འགྱུར་གཡོན་བསྐོར་དུ་བསམ་པ་དེ་མཚན་བཟང་པོ་སུམ་ཅུ་
རྩ་གཉིས་སུ་མོས་པ་བྱས་པ་དེ་གྱུར་པ་ལས་བྱུང་པའི་ཟླ་བ་དེ་བྱང་ཆུབ་པ་ན་དང་
པོ་དང་མེ་ལོང་ལྟ་བུའི་ཡེ་ཤེས་སོ། །དེའི་སྟེང་དུ་ཀཱ་ལི་སུམ་ཅུ་རྩ་བཞི་ནི་སྟེང་དུ་
ཡི་གེ་རིང་པོ་དྲུག་བསྣན་པ་བཞི་ཅུ་ཐམ་པ་ཕྲག་གཉིས་གཡས་བསྐོར་དུ་གནས་པ་
དེ་དཔེ་བྱེད་བཟང་པོ་བརྒྱ་ཅུར་མོས་པ་བྱས་ཏེ། དེ་གྱུར་པ་ལས་བྱུང་པའི་ཉི་མ་ནི་
བྱང་ཆུབ་པ་གཉིས་པ་དང་མཉམ་པ་ཉིད་ཀྱི་ཡེ་ཤེས་སོ། །
དེའི་དབུས་སུ་ཡི་གེ་ཧཱུྃ་རྡོ་རྗེ་སེམས་དཔའི་རང་བཞིན་ཅན་ཞེས་པ་ནི། ཉི་
མ་དང་ཟླ་བ་ཁ་སྦྱར་པའི་བར་གྱི་ཡི་གེ་ཧཱུཾ་ནི་རྒྱུའི་རྡོ་རྗེ་འཆང་གི་རང་བཞིན་ནོ། །
242 -59



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དེ་ཡང་ཟླ་བ་དེ་ཉི་མ་ཁ་སྦྱར་པ་ནི་སྒོ་ངའི་དོད་ཡིན་ལ། ཡི་གེ་ཧཱུཾ་ནི་སྒོ་ངའི་བཅུད་
ཀྱི་ཚུལ་ཏེ། དེ་ལས་ལྷ་བསྐྱེད་པས་ན་ལྷ་སྒོང་སྐྱེས་ཞེས་བྱའོ། །དེ་ནི་བྱང་ཆུབ་པ་
གསུམ་པ་དང་སོ་སོར་རྟོག་པའི་ཡེ་ཤེས་སོ། །ཉི་མ་དང་ཟླ་བ་ཁ་སྦྱར་བ་ནི་བྱང་
ཆུབ་པ་བཞི་པ་དང་བྱ་བ་གྲུབ་པའི་ཡེ་ཤེས་སོ། །ཡང་རེས་འགའི་འདི་ལེགས་གསུང་
ཚེ་ཐམས་ཅད་གཅིག་ཏུ་གྱུར་པ་ལ་བྱ་བ་གྲུབ་པའི་ཡེ་ཤེས་ཞེས་ཀྱང་གསུང་ངོ༌
། །
དེ་ནས་ལྷ་རྣམས་ཀྱི་སྐུ་ཡོངས་སུ་རྫོགས་པ་བྱང་ཆུབ་པ་ལྔ་པ་དང་ཆོས་གྱི་དབྱིངས་
ཀྱི་ཡེ་ཤེས་སོ། །
དེ་ཡང་མངོན་པ་རྟོགས་པ་དང་སྦྱར་ན་པད་མའི་ཉི་ཟླའི་བར་དུ་ཡི་གེ་ཧཱུྃ་
བསྒོམ་པ་ནི་ཚུལ་ཡིན་ལ། དེའི་འོད་ཀྱིས་ཉི་ཟླ་ཁ་སྦྱོར་གྱི་སྟེང་དུ་མས་རིམ་གྱིས་
ལུས་ངག་སེམས་གསུམ་གྱི་དོད་ཨོཾ་ཨཱ་ཧཱུཾ་གསུམ་རིམ་པ་བཞིན་དུ་དཀར་པོ་དམར་
པོ་སྔོན་པོར་བསམ། དེའི་སྟེང་དུ་ཆགས་པས་མ་གོས་པའི་བརྡ་དང་ཡུམ་གྱི་པད་
མའི་དོད་པད་མ་དམར་པོ། དེའི་སྟེང་རང་བཞིན་གྱི་འོད་གསལ་བ་དང་ཕའི་བྱང་
ཆུབ་ཀྱི་སེམས་མཚོན་པ་ཟླ་བ། དེ་དག་ནི་བར་དེའི་ཤེས་པ་ཁུ་ཁྲག་གི་ནང་དུ་
ཞུགས་པའི་དོད་དོ། །ཟླ་བའི་སྟེང་དུ་བར་དོའི་ཤེས་པའི་དོད་ཡི་གེ་ཧཱུྃ་བསམ་ལ།
དེ་ནས་ཨོཾ་ནས་མས་ཀྱིས་རིམ་པས་ཐིམ་ནས་ཧཱུྃ་ལ་ཞུགས་ཧཱུྃ་ཡང་ནཱ་དར་འདུས་
པ་ནི་སྒྲ་ཞེས་བྱའོ། །དེ་ཉི་ཟླའི་བར་གྱི་ཧཱུྃ་ལ་ཞུགས་ཏེ་དེ་ཐམས་ཅད་གཅིག་ཏུ་
གྱུར་པ་ལས་རྟེན་དང་བརྟེན་པ་ཐམས་ཅད་དུས་གཅིག་ལ་རྫོགས་པར་བསྒོམ་
པར་བྱས་ཏེ། དེ་ཡང་རྩ་བའི་རྒྱུད་ཀྱི་ལེའུ་དང་པོ་ལས། སྒྲའི་ཚུལ་ལས་ངེས་
འབྱུང་ཞེས་པའི་དོན་ངེས་པར་བསྟན་པའོ། །
༈ དུར་ཁྲོད་བརྒྱད་ཀྱི་བཤད་པ་དེ་ནས་དུར་ཁྲོད་བརྒྱད་བཤད་པར་བྱས་
242-60



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཏེ་ཞེས་པ་ལ་སོགས་པ་འདི་སློབ་དཔོན་ལཱུ་ཧི་པས་མཛད་པའི་རྒྱ་དཔེ་གཏའ་མ་ལ་
མེད་དེ། སློབ་དཔོན་ཕྱོགས་གཡོན་བསྐོར་མཚམས་གཡས་སྐོར་དུ་བཞེད་པ་ཡིན་
པ་ལ་འདིར་མཚམས་ཀྱང་བྱང་ཤར་ནས་བཟུང་ནས་བཤད་པའོ། །
ད་ལྟ་བོད་ཀྱི་དཔེ་ལ་ཡོད་པ་ནི་ཁ་ཆེའི་ཡུལ་གྱི་དཔེ་ལས་བསྒྱུར་བ་ལས་
བྱུང་པ་ཡིན་པས། ཁ་ཆེའི་དཔེ་ལ་ཡོད་པ་ནི་ཁ་ཅིག་ན་རེ་བླ་མ་ནཱ་རོ་པས་བཅུག་
པ་ཡིན་ཞེས་ཀྱང་གྲག །ལ་ལ་ན་རེ་བླ་མ་ཁ་ཆེ་བྱང་ཆུབ་བཟང་པོས་བཅུག་པ་
ཡིན་ཞེས་ཟེར་རོ། །གཞལ་ཡས་ཁང་གི་ཕྱི་རོལ་དུ་དུར་ཁྲོད་བརྒྱད་བསྒོམས་པ་
རང་ལ་དགོས་པ་ཅི་ཡོད་ཅེ་ན། དགོས་པ་བཞི་སྟེ། རྟེན་དང་བརྟེན་པའི་དཀྱིལ་
འཁོར་གྱི་འཁོར་ལོ་ཐམས་ཅད་ཆོས་བདག་མེད་པའི་ངོ་བོ་ཉིད་ཡིན་པའམ། དེ་
ལས་བྱུང་པ་ཡིན་ནོ་ཞེས་ མཚོན་པར་བྱ་བའི་ཕྱིར་དང་། གཙོ་བོ་བཅོམ་ལྡན་
འདས་བདེ་མཆོག་དེ་འཁོར་བ་དང་མྱ་ངན་འདས་པ་ཐམས་ཅད་ཀྱི་འཕྲུལ་བྱེད་
ཡིན་པར་བསྟན་པ་དང༌། དམ་ཚིག་ཅན་ལ་གཏོར་མ་སྦྱིན་པའི་རྟེན་དུ་གྲུབ་པར་
བྱ་བའི་ཕྱིར་དང༌
། རྣམ་པར་ཤེས་པའི་ཚོགས་བརྒྱད་བདག་མེད་པའི་རང་བཞིན་
དུ་རྟོགས་པར་བྱ་བའི་ཕྱིར་རོ། །
དང་པོ་ནི་དུར་ཁྲོད་བརྒྱ་སྐད་ལ་ས་པ་ན་བྱ་བར་ཡོད་པ་སྟེ། ས་པ་ཏི་ན་རོ་
གནས་བྱ་བ་ཡིན་ཏེ། དེ་ཡང་དུར་ཁྲོད་ན་ནི་རོ་ཡོད་ལ། རོ་ལ་དབུགས་འབྱུང་
རྔུབ་དང་རྟོག་པ་མེད་པའི་ཕྱིར་གཞལ་ཡས་ཁང་གི་ཕྱི་རོལ་དུ་དུར་ཁྲོད་བསྒོམས་
པས་ཀྱང་དཀྱིལ་འཁོར་གྱི་འཁོར་ལོ་ཐམས་ཅད་བདག་མེད་པའི་ངོ་བོར་རྟོགས་
པར་བྱ་བའམ། སྐྱེས་པ་མེད་པ་ལས་སྐྱེ་བའི་ཆོ་འཕྲུལ་དུ་བྱུང་པ་ཡིན་ནོ་ཞེས་
མཚོན་པར་བྱ་བའི་ཕྱིར་རོ། །
24261



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཉིས་པ་གཙོ་བོ་བཅོམ་ལྡན་འདས་བདེ་མཆོག་དེ་འཁོར་བ་དང་མྱ་ངན་
ལས་ འདས་ པ་ ཐམས་ ཅད་ ཀྱི་ འཕྲུལ་ བྱེད་ དུ་ བསྟན་ པ་ནི། ད་ རེས་ གཙོ་བོ་
གཟུགས་གྱི་སྐུ་ལ་མི་བྱས་ཏེ་ཆོས་ཀྱི་སྐུ་དབྱིངས་དང་ཡེ་ཤེས་སམ་སྟོང་པ་དང་
སྙིང་རྗེ་གཉིས་སུ་མེད་པ་ལ་བྱ་ལ། ཆོས་ཀྱི་སྐུ་ཐོག་མ་དང་ཐ་མ་མེད་པའི་བྱང་
ཆུབ་ཀྱི་སེམས་རྟོག་པའི་ཚེ་ཡེ་ཤེས་ཀྱི་ཆོ་འཕྲུལ་དག་པའི་སྣང་བ་གཞལ་ཡས་
ཁང་དང་ལྷ་རྣམས་སུ་སྤྲུལ་པ་དེ་མྱ་ངན་ལས་འདས་པ་ཐམས་ཅད་གཙོ་བོའི་ཡེ་
ཤེས་ལས་སྤྲུལ་པ་ཡིན་ལ། དབྱིངས་དེ་མ་རྟོགས་པའི་ཚེ་སེམས་ཅན་ཐམས་ཅད་
ལ་ཡོད་པས་དེ་མ་རྟོགས་པའི་ཚེ་འཁོར་བར་བྱུང་པ་ཡིན། དེ་དུར་ཁྲོད་བརྒྱད་ན་
གནས་པའི་ཀླུའི་དབང་པོ་ལ་སོགས་པ་དང་རོ་ལངས་ལ་སོགས་པ་རྣམས་ཀྱིས་
མཚོན་པས་ན་མ་རྟོགས་པའི་ཚེ་འཁོར་བར་སྣང་བ་དུར་ཁྲོད་ཀྱིས་མཚོན་པ་ཡིན་
ནོ། །
གསུམ་པ་ནི་སྒྲུབ་པ་པོས་ཉམས་སུ་ལེན་པའི་དབང་དུ་བྱས་ན། འཁོར་ལོ་
བདེ་མཆོག་གི་རྣལ་འབྱོར་པ་ལ་ལས་སུ་བྱ་བར་གཉིས་ལས་མེད་དེ། སངས་རྒྱས་
ལ་མཆོད་པ་དང༌། དམ་ཚིག་ཅན་ལ་གཏོར་མ་སྦྱིན་པ་གཉིས་ལས་མེད་དོ། །དེ་
ལ་ལྷ་སུམ་ཅུ་རྩ་བདུན་ན་སངས་རྒྱས་ལ་མཆོད་པའི་རྟེན་ཡིན་ལ། དུར་ཁྲོད་
བརྒྱད་ཀྱི་ཞིང་སྐྱོང་ལ་སོགས་པ་ནི་དམ་ཚིག་ཅན་ལ་གཏོར་མ་སྦྱིན་པའི་རྟེན་ཡིན་
ཏེ། གཞན་དུ་བཤད་པ་ལྟར་གཏོར་མའི་འགྲོན་ལོགས་ནས་སྤྱན་དྲངས་པ་དང་
བསྐྱེད་པ་ལ་སོགས་པ་མི་དགོས་པའི་ཕྱིར་རོ། །
བཞི་པ་དུར་ཁྲོད་བརྒྱད་ཁོ་ན་བསྒོམ་པ་ནི། རྣམ་པར་ཤེས་པའི་ཚོགས་
བརྒྱད་སྟོང་པ་ཉིད་ཡིན་པར་རྟོག་པར་བྱ་བའི་ཕྱིར་ཡིན་ནོ། །དེ་ལྟར་རྟེན་དང་
242-62



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
བརྟེན་པ་དུས་གཅིག་ལ་བསྐྱེད་ནས་གསལ་འདེབས་པ་ནི་དཔེར་ན་མེ་ལོང་ལ་
རང་གི་བཞིན་ལྟ་བ་བཞིན་དུ། ནང་ནས་གཙོ་བོ་ནས་བསྲུང་འཁོར་གྱི་བར་རམ།
ཡང་ན་ཕྱི་ནས་གཙོ་བོའི་བར་དུ་གསལ་གདབ་བོ། །
གཞལ་ཡས་ཁང་གི་གནས་ལུགས་ནི། མཆོད་རྟེན་གྱི་དབྱིབས་ལྟ་བུར་
བཞེད་དེ། དབུས་ཀྱི་བཞུགས་གནས་མཐོ་བ་སྲོག་ཤིང་གི་ཚུལ་དུ་གནས། པད་མ་
འདབ་བརྒྱད་གྲི་གུག་རྭ་བས་བསྐོར་བ་དེ་བས་དམའི་བར་ཡོད། དེ་བས་དམའ་
བར་ཐུགས་ཀྱི་འཁོར་ལོ། །འཁོར་ལོ་སྔོན་པོ་རྩིབས་བརྒྱད་པ་འཁོར་ལོ་རྡོ་རྗེའི་
འཕྲེང་བས་བསྐོར་བ། དེ་བས་དམའ་བ་གསུང་གི་འཁོར་ལོ་དམར་པོ་རྩིབས་
བརྒྱད་ཀྱི་ཕྱི་རོལ་ནས་པད་མའི་འཕྲེང་བས་བསྐོར་བ། དེ་བས་དམའི་བར་སྐུའི་
འཁོར་ལོ་དཀར་པོ་རྩིབས་བརྒྱད་ཀྱི་ཕྱི་ནས་འཁོར་ལོའི་འཕྲེང་བས་བསྐོར་བ།
དེ་བས་དམའ་བར་དམ་ཚིག་གི་འཁོར་ལོ་ཕྱོགས་བཞི་ཕྱོགས་མཚོན་གྱི་ཁ་དོག་ཏུ་
ཡོད་པ་སྒོ་དང་ཀ་བ་ལ་སོགས་པ་རིམ་པས་གསལ་གདབ་པར་བྱའོ།། །།
རྟེན་པ་ལྷ་རྣམས་ཀྱི་སྐུ་མདོག་ལ་སོགས་པ་ནི་གཞུང་ཉིད་ན་གསལ་ལ།
དེ་དག་གི་རྣམས་པར་དག་པ་ནི་འགྲེལ་པ་དང་མཐུན་པར་གསུང་ངོ༌
། །དེ་ལྟ་བུའི་
སྔགས་སྐྱེས་ཀྱི་ལྷ་དེ་རྣམས་བསྒོམས་པས་རྫོགས་པའི་སངས་རྒྱས་ཐོབ་པའི་ལམ་
དུ་མི་གྱུར་རམ་སྙམ་ན། དེའི་ཤར་གྱི་རྩིབས་ལ་པུ་ལི་ར་མ་ལ་ཡར་ཁ་དྷ་ཀ་པ་ལི་
དང་རབ་ཏུ་གཏུམ་རྩིབས་ཉི་ཤུ་རྩ་བཞི་པོ་དེ་འཛམ་བུ་གླིང་ན་དང་པོ་ནས་གྲུབ་
ནས་ཡོད་པའི་པུ་ལི་ར་མ་ལ་ཡ་ལ་སོགས་པའི་ཡུལ་ཉི་ཤུ་རྩ་བཞི་པོ་དེ་དང་དེར་
མོས་པ་བྱ། འཁོར་ལོའི་རྩིབས་ཉི་ཤུ་རྩ་བཞིའི་སྟེང་གི་རང་གི་བློ་ལ་སྣང་པའི་
དཔའ་བོ་དང་དཔའ་མོ་ཉི་ཤུ་རྩ་བཞི་པོ་དེ། འཛམ་བུ་གླིང་ན་བཞུགས་པའི་ཡུལ་
242 -63



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཉི་ཤུ་རྩ་བཞི་ན་བཞུགས་པའི་ཁ་དྷ་ཀ་པ་ལི་དང་རབ་ཏུ་གཏུམ་མོ་ལ་སོགས་པ་
དང་ཐ་མི་དད་པར་ཞེན་པ་བྱ། དེ་ཡང་འོག་མིན་གྱི་ལོངས་རྫོགས་པའི་སྐུ་ལྷན་
ཅིག་སྐྱེས་པ་རྣམས་དང་ཐ་མི་དད་པར་ཞེན་པ་བྱ། ལོངས་སྐུ་ལྷན་ཅིག་སྐྱེས་པ་
ཡང་ཆོས་སྐུ་དང་ཐ་མི་དད་པར་ཞེན་པ་བྱ། དེ་ལྟར་བྱས་པས་དངོས་སུ་སྔགས་
སྐྱེས་བསྒོམས་པ་དེ་ཉིད་སྒྲུབ་པ་པོ་ལ་ཚོགས་སོགས་ཅིང་སྒྲིབ་པ་སྦྱོང་པའི་ལམ་
དུ་འགྲོ་བ་ཡིན་ནོ། །དེ་ཡང་ལྷ་སུམ་ཅུ་རྩ་བདུན་པོ་འདི་སྤྱིར་གསུམ་དུ་གནས་པ་
ཡིན་ཏེ། མངོན་པར་རྟོགས་པ་རྫོགས་པ་གཅིག་ལ་ཕོ་ཉ་གསུམ་དུ་གཞག་པ་དང་
།
གང་ཟག་གཅིག་གི་བློའི་སྤྱོད་ཡུལ་རྫོགས་པ་གཅིག་ལ་ཕོ་ཉ་གསུམ་ཚང་པར་
གཞག་པ་དང་། ཡང་དཀྱིལ་འཁོར་གྱིས་འཁོར་ལོ་གཅིག་ཕོ་ཉ་གསུམ་ཚང་པར་
གཞག་གོ །
དང་པོ་ནི་སྔགས་ལས་བསྐྱེས་པས་སྟེ་ཨཱ་ལི་ཀཱ་ལིའམ་སྒྲ་ཚུལ་གཉིས་ལས་
སྐྱེས་པའི་སྒྲུབ་པ་པོའི་བསྒོམ་པའི་རྣམ་རྟོག་གི་བློ་ལ་སྣང་པའི་དཔའ་བོ་དང་
དཔའ་མོ་རྣམས་དང༌། །ཞིང་ལས་སྐྱེས་པས་ཏེ་སྤྲུལ་སྐུ་འཛམ་བུ་གླིང་ན་ད་ལྟ་
བཞུགས་པ་དང་། ལྷན་ཅིག་སྐྱེས་པས་ཏེ་ལོངས་སྐུ་འོག་མིན་ན་བཞུགས་པ་བདེ་
བ་ཆེན་པོའི་འཁོར་ལོའི་ལྷ་ལྔ་པོ་ཡིན་གསུང་
། དེ་ཡང་ཆོས་ཀྱི་སྐུ་དབྱིངས་དང་ཡེ་
ཤེས་གཉིས་སུ་མེད་པ་ལས་བྱུང་པའོ། །
གཉིས་པ་ནི་རྣལ་འབྱོར་པའི་བློ་ལ་སྣང་པའི་ལྷ་སུམ་ཅུ་རྩ་བདུན་པོ་
ཐམས་ཅད་སྔགས་སྐྱེས། བསྡུ་བྱ་བསྡུ་བྱེད་ཀྱིས་འཛམ་བུའི་གླིང་གི་ལྷ་སུམ་ཅུ་རྩ་
བདུན་པོ་ཐམས་ཅད་ཞིང་སྐྱེས། ཡང་འོག་མིན་གྱི་ལྷ་སུམ་ཅུ་རྩ་བདུན་པོ་ཐམས་
ཅད་ལྷན་ཅིག་སྐྱེས་པའོ། །
ཡང་་
242 -64



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཡང་གསུམ་པ་ལྟར་ན། སྙིང་པོའི་རྣལ་འབྱོར་མ་བཞི་དང་གཙོ་བོ་ཧེ་རུ་ཀ་
ཡབ་ཡུམ་ལོངས་སྐུ་ཡིན་པས་ལྷན་ཅིག་སྐྱེས་པ། དཔའ་བོ་དང་དཔའ་མོ་ཉི་ཤུ་རྩ་
བཞི་སྤྲུལ་སྐུ་ཡིན་པས་ཞིང་སྐྱེས། སྒོ་མཚམས་མ་བརྒྱད་པོ་ལ་ཞིང་སྐྱེས་མེད་དེ་
སྒྲུབ་པ་པོའི་བློ་ལ་སྣང་བ་ཙམ་ཡིན་པས་སྔགས་སྐྱེས་ཡང་ན་སྒོ་མཚམས་མ་
བརྒྱད་ཀྱང་འཛམ་བུ་གླིང་གི་དུར་ཁྲོད་བརྒྱད་ན་བཞུགས་པའི་ཕྱིར་ཞིང་སྐྱེས་ཡིན་
ཏེ། དེས་ན་མངོན་པར་རྟོགས་པ་འདི་སྐུ་གསུམ་ལམ་དུ་བྱེད་པ་ཡིན་ནོ། །དེ་ཡང་
བསྒོམ་པའམ་ཞེན་པ་ནི་སྔགས་སྐྱེས་ནས་མས་རིམ་གྱིས་འཇུག་པ་ཡིན་ལ། ལན་
གཅིག་རྟོགས་པའི་
གས་པའི་ཚེ་འབྲས་བུ་ལ་ཡས་འཆར་བ་ཡིན་ཏེ།
དང་པོ་ཆོས་ཉིད་རྟོགས་པས་ཆོས་སྐུ་སྟོང་པ་དང་སྙིང་རྗེ་གཉིས་སུ་མེད་པ་
འཆར། དེ་ནས་དེ་ལ་ལོངས་སྐུ་འབྱུང་
། དེ་ནས་སྤྲུལ་སྐུ་འབྱུང་སྟེ། དེ་སྐད་དུ་ཡང་
མྱང་ངན་འདས་འབྱུང་དཔའོ་རྣམས་ཞེས་པ་ལ་སོགས་པ་འོག་ཏུ་འབྱུང་པའི་ཕྱིར་
རོ། །ད་ལྟ་ཤར་གྱི་རྩིབས་ལ་སོགས་པ་ལ་པུ་ལི་ར་མ་ལ་ཡ་ལ་སོགས་པར་བསྒོམ་
པ་ནི་དངོས་སུ་སྔགས་སྐྱེས་ཡིན་ཡང་
། ཞེན་པས་འཛམ་གླིང་ན་ཡོད་པའི་ཞིང་
སྐྱེས་ཀྱི་དཔའ་བོ་དང་དཔའ་མོ་ཡིན་སྙམ་དུ་སྒྲུབ་པ་པོའི་སེམས་ཀྱིས་ཞེན་པ་བྱས་
ཏེ། དངོས་སུ་སྔགས་སྐྱེས་བསྒོམ་པ་ལ་འཇུག་པ་དེ་དེ་གཉིས་ཐ་མི་དད་པར་བྱས་
པས་འབྲེལ་པས་མི་བསླུ་སྟེ། སྔགས་སྐྱེས་ཀྱང་ཞིང་སྐྱེས་ཀྱི་བྱིན་གྱིས་བརླབས་
ཀྱིས་བྱུང་པས་ན་དེ་གཉིས་ཐ་མི་དད་པས་དེ་ལས་བྱུང་པའི་འབྲེལ་པ་ཡོད་པའི་
ཕྱིར་རྒྱུ་མཚན་དེས་ན་སྔགས་སྐྱེས་བསྒོམས་པས་སྒྲུབ་པ་པོའི་རྒྱུད་ལ་ཚོགས་
གསོག་ཅིང་སྒྲིབ་པ་སྦྱོང་པར་འགྱུར་ལ། ཡང་ཞིང་སྐྱེས་ལ་ཡང་ལྷན་སྐྱེས་སུ་ཞེན་
པས་ཞུགས་པས་འབྲེལ་པས་མི་བསླུ་སྟེ། ལྷ་སུམ་ཅུ་རྩ་བདུན་པོ་ཐམས་ཅད་བྱང་
242-65



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དུ་འཆད་པས་ཀྱང་ལྷན་སྐྱེས། ཡང་གཙོ་
བོ་ལྷན་སྐྱེས་ཡིན་པས་ལྷ་ཐམས་ཅད་གཙོ་བོའི་ཡན་ལག་ཡིན་པས་ལྷན་སྐྱེས་
ཞེས་བྱའོ། །དེ་ལྟར་ན་ཞིང་སྐྱེས་ཀྱང་ལྷན་སྐྱེས་ལས་བྱུང་པ་ནི་དེ་གཉིས་ཐ་མི་
དད་པས་དེ་ལས་བྱུང་བའི་འབྲེལ་པ་ཡོད་པའི་ཕྱིར་ཚོགས་གསོག་ཅིང་སྒྲིབ་པར་
སྦྱོང་པར་འགྱུར་རོ། །ལོངས་སྐུ་ཡང་ཆོས་སྐུ་ལས་བྱུང་པས་ཚོགས་གསོག་ཅིང་
སྒྲིབ་སྦྱོང་པར་འགྱུར་རོ། །
དེ་ལྟར་ཞེན་པ་བྱེད་ན་སྒོ་མཚམས་མ་བརྒྱད་ལ་ཞིང་སྐྱེས་དང་ལྷན་སྐྱེས་
མེད་པས་ཞེན་པ་མི་བཏུབ་བོ་ཞེ་ན། དེ་ལྟར་ནི་མ་ཡིན་ཏེ་སྔགས་སྐྱེས་སུམ་ཅུ་རྩ་
བདུན་པོ་ལ་ཞིང་སྐྱེས་སུམ་ཅུ་རྩ་བདུན་དུ་ཞེན་པ་བྱེད་པ་དེ་སྒོ་མཚམས་མ་བརྒྱད་
ཀྱི་སྡུད་བྱེད་དམ་སྤྲུལ་བྱེད་ནི་འཛམ་བུ་གླིང་གི་ཞིང་སྐྱེས་ཉི་ཤུ་རྩ་བཞི་པོ་ཡིན་
པས་དཔེར་ན་རྒྱལ་པོ་འཁོར་དང་བཅས་པ་སྤྱན་འདྲེན་པ་ན་འཁོར་དེ་རྣམས་ཀྱི་
འཕྲུལ་བྱེད་དམ་སྡུད་བྱེད་རྒྱལ་པོ་ཡིན་པས་རྒྱལ་པོ་གཅིག་པུ་སྤྱན་དྲངས་པས་
ཆོག་པ་ལྟ་བུའམ། ཡང་དེ་རྣམས་ཀྱི་སྡུད་བྱེད་དམ་འཕུལ་བྱེད་བདེ་བ་ཆེན་པོའི་
འཁོར་ལོ་ཡིན་པས་རྒྱལ་པོ་སྤྱན་འདྲེན་པ་ན་བློན་པོ་བོས་པས་གོ་ཆོད་པ་བཞིན་
ནམ། ཡང་དཔའ་བོ་དང་དཔའ་མོ་ཉི་ཤུ་རྩ་བཞི་པོ་གཙོ་བོའི་སྐུའི་ཆ་ཤས་ཀྱིས་
བསྡུས་ལ། སྒོ་མཚམས་བརྒྱད་གཙོའི་བོའི་ཕྱག་གིས་བསྡུས་པའི་ཞིང་སྐྱེས་སུམ་
ཅུ་རྩ་བདུན་གྱིས་ལྷན་ཅིག་སྐྱེས་པ་སུམ་ཅུ་རྩ་བདུན་དུ་ཞེན་པ་བཏུབ་གསུང་
། དེ་
ལྟ་བུ་དེ་ནི་ཕྱིའི་དཀྱིལ་འཁོར་གྱི་དབང་དུ་བྱས་པའི་ལམ་གྱི་རིམ་པའི་འབྲེལ་པ་
ཡིན་ལ། དེ་བཞིན་དུ་ལུས་ཀྱི་དཀྱིལ་འཁོར་ལ་ཡང་སྐུ་གསུམ་དུ་ཞེན་པས་འཇུག་
པ་དང་འབྲེལ་པས་མི་བསླུ་བ་གོང་དུ་བཤད་པ་ལྟར་ཤེས་པར་བྱའོ། །
242 -66



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
འོ་ན་སྙིང་པོའི་རྣལ་འབྱོར་མ་བཞི་དང་ཧེ་རུ་ཀ་ཞིང་སྐྱེས་ཡིན་ནམ་མ་ཡིན་
སྙམ་པ་ལ། ཞིང་སྐྱེས་ཀྱི་སྡུད་བྱེད་ཧེ་རུ་ཀ་ཡིན་པས་ལྔ་པོ་དེ་ལ་ཡང་ཞིང་སྐྱེས་
ཞེས་བྱའོ། །ཞིང་སྐྱེས་ལ་ལྷན་སྐྱེས་སུ་ཞེན་པ་བྱེད་པའི་ཚེ་སྔར་གཙོ་བོ་སྡུད་བྱེད་
ཀྱི་སྒོ་ནས་ཞིང་སྐྱེས་སུ་གྲུབ་པས་སྒོ་མཚམས་བརྒྱད་གཙོ་བོའི་ཡན་ལག་ཡིན་
པས་དེའི་ཕྱིར་ཞིང་སྐྱེས་སུ་བསྡུ་གསུང་
། སྒྲུབ་པ་པོའི་བློ་ལ་སྣང་པ་འདི་དག་ནི་
སྔགས་སྐྱེས་ཡིན་ལ། དེ་ཞིང་སྐྱེས་ལས་བྱུང་པས་ཞིང་སྐྱེས་སུ་བསྡུ། ཡང་བསྒོམ་
པའི་དུས་སུ་སྒོ་མཚམས་མ་བརྒྱད་དང་སྙིང་པོའི་རྣལ་འབྱོར་མ་ལྔ་ལ་ཡུལ་དེར་
མོས་པ་བྱ་བའི་དོད་མེད་ལ། ལྷར་མོས་པོ་བྱ་བ་ཡང་བཅུ་གསུམ་པོ་དེ་ལ་ཞིང་
སྐྱེས་དང་ལྷན་སྐྱེས་ཐམས་ཅད་ཀྱི་ངོ་བོ་འདི་ཀ་ཡིན་པར་ཤེས་པར་བྱ་བ་ལས་
འཛམ་བུའི་གླིང་ན་གནས་པ་དང་འོག་མིན་ན་གནས་པ་ལ་དངོས་པོ་ཐ་དད་པར་
བསྒོམ་དུ་མེད་དོ།། །།
དེ་ལྟར་ཕྱིའི་དཀྱིལ་འཁོར་བསྒོམ་པ་བསྟན་ནས། ད་ནི་ལྷའི་རྣམ་པ་ལ་
མངོན་པར་ཞེན་པ་རྣམས་སྤང་པ་དང་ཐམས་ཅད་མཁྱེན་པ་ཉིད་ཐོབ་པའི་རྒྱུར་
འགྱུར་པར་བྱ་བའི་ཕྱིར་བྱང་ཆུབ་ཀྱི་ཕྱོགས་ཀྱི་ཆོས་རྣམས་ཀྱི་དག་པ་དྲན་པ་
བསྒོམ་པར་བྱས་ཏེ། དེ་ཡང་བྱང་ཆུབ་ཀྱི་ཕྱོགས་ཀྱི་དག་པ་འདི་རྣམས་ནི་ཀུན་ཏུ་
སྤྱོད་པའི་རྒྱུད་རང་ལ་ཡང་རྒྱ་དཔེ་གསུམ་དུ་སྣང་སྟེ། ལྷའི་དག་པ་བྱང་ཆུབ་ཀྱི་
ཕྱོགས་སུ་བྱས་པ་དང་། བྱང་ཆུབ་ཀྱི་ཕྱོགས་ཐ་མལ་པ་དེ་ལྷ་ཡིས་དག་པར་བྱ་བ་
དང་། བྱང་ཆུབ་ཀྱི་ཕྱོགས་རྐྱང་པ་རང་ལས་མེད་པ་གཅིག་དང་གསུམ་མཐོང་
གསུང་ངོ་། །དེ་ལ་དང་པོ་ལྟར་ན་ལྷ་ལ་མངོན་པར་ཞེན་པ་སྤངས་པའི་ཕྱིར་ཚུར་
དག་ཏུ་བྱེད་པའི་དབང་དུ་བྱས་ན། དེ་ནས་ཏེ་ཕྱིའི་དཀྱིལ་འཁོར་བསྟན་པའི་རྗེས་
242 -67



རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ལའོ། །གཞན་ཡང་ནི་སྔར་གྱི་ཕྱིའི་དཀྱིལ་འཁོར་བསྒོམ་པ་ལས་གཞན་དུ་གྱུར་
པའོ། །བྱང་ཆུབ་ནི་འབྲས་བུ་སྤངས་པ་དང་ཡེ་ཤེས་ཕུན་སུམ་ཚོགས་པ་ཡིན་ལ།
དེའི་ཕྱོགས་ནི་རྒྱུ་སྟེ་དེ་ཡང་ལུས་རྗེས་སུ་དྲན་པ་ལ་སོགས་པ་ཆོས་སུམ་ཅུ་རྩ་
བདུན་ནོ། །ཡང་ལྷའི་སྦྱོར་བས་སྦྱང་པར་བྱས་ཏེ་ཞེས་པ་ནི་སྔར་བསྟན་པ་ལྟར་ལྷ་
རྣམས་ཀྱི་ཞལ་ཕྱག་ལ་སོགས་པ་ལ་སེམས་གཏད་ཅིང་ཐུན་བཞི་ལ་སོགས་པར་
བསྒོམ་པས་ཤིན་ཏུ་གསལ་བར་གྱུར་པའི་ཚེ། ལྷ་དེ་དག་རྡུལ་འཕྲ་རབ་ལས་རྫས་
སུ་གྲུབ་པ་རང་ཡིན་ནམ་སྙམ་པའི་མངོན་པར་ཞེན་པ་སྐྱེ་ན་ལྷར་ཞེན་པས་ཀྱང་
འཁོར་བར་འཆིང་པས་ན་དེ་སྤང་པའི་ཕྱིར་བྱང་ཆུབ་ཀྱི་ཕྱོགས་རྣམས་ལྷའི་ངོ་བོར་
སྦྱོར་བས། ཚུར་སྦྱང་པར་བྱས་ཏེ། དེ་དག་ཀྱང་གང་ཞེ་ན། ལུས་རྗེས་སུ་དྲན་པ་ནི་
ཞེས་པ་ལ་སོགས་པ་སྨོས་ཏེ། དེ་ཡང་ལྷའི་རྣམ་པ་ཡིན་པ་ཁོ་ནར་མ་ཟད་དེ།
མཁའ་འགྲོ་མ་སྐུ་མདོག་ནག་མོ་ཕྱག་བཞི་པ་དེ་ནི་མཁའ་འགྲོ་མ་ཁོ་ན་མ་ཡིན་ཏེ།
དེ་ཉིད་ལུས་རྗེས་སུ་དྲན་པ་ཡིན་ཞེས་དག་པ་དྲན་པས་མཁའ་འགྲོ་མར་ཞེན་པ་དེ་
སྤྱོང་པ་ཡིན་ནོ། །དེས་འོག་མ་ཀུན་ལ་ཤེས་པར་བྱའོ། །
གཉིས་པ་བྱང་ཆུབ་ཀྱི་ཕྱོགས་ཐ་མལ་པ་དེ་ལྷ་ཡིས་དག་པར་བྱེད་པའི་
ཕར་དག་ལྟར་ན་ལམ་ལ་ཐེ་ཚོམ་ཟ་བ་དང་
། བྱང་ཆུབ་ཀྱི་ཕྱོགས་ལ་ཐ་མལ་པར་
འཛིན་པ་དང་། ལྷ་རྣམས་ལས་ལོགས་སུ་ལྷའི་རྣམ་པ་མ་ཡིན་པའི་བྱང་ཆུབ་ཀྱི་
ཕྱོགས་བྱ་བའི་ལམ་ཐ་དད་པ་གཅིག་ཡོད་དམ་སྙམ་པའི་ཐེ་ཚོམ་སྤང་པའོ། །དང་
པོ་ནི་ཕ་རོལ་ཏུ་ཕྱིན་པའི་ཐེག་པ་ཐོས་བསམ་བྱས་པ་འགའ་ཞིག་གི་བསམ་པ་ལ།
འབྲས་བུ་རྫོགས་པའི་སངས་རྒྱས་ཐོབ་པར་བྱེད་པ་ལ་བྱང་ཆུབ་ཀྱི་ཕྱོགས་ཀྱི་ཆོས་
སུམ་ཅུ་རྩ་བདུན་རིམ་གྱིས་བགྲོད་དགོས་པ་ཡིན་པ་ལ། གསང་སྔགས་ཀྱི་ལམ་
242 -68



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
བསྐྱེད་པའི་རིམ་པ་ལྷ་བསྒོམ་པ་ལ་དེ་མེད་པས་ལམ་དུ་མི་འགྲོའམ་སྙམ་པའི་ཐེ་
ཚོམ་ཡོད་པ་ལ། ལྷ་སུམ་ཅུ་རྩ་བདུན་བསྒོམ་པ་རང་ལ་བྱང་ཆུབ་ཀྱི་ཕྱོགས་ཐམས་
ཅད་ཚང་བར་བྱས་པས་ལམ་ལ་ཐེ་ཚོམ་ཟ་བའི་ཐེ་ཚོམ་ཆོད་པར་འགྱུར་རོ། །
གཉིས་པ་ནི་ཕ་རོལ་ཏུ་ཕྱིན་པའི་ཐེག་པར་བྱང་ཆུབ་ཀྱི་ཕྱོགས་ཀྱི་ཆོས་
རྣམས་ རིམ་ གྱིས་ བགྲོད་ དགོས་ པ་ ཡིན་ པ་ ལ། འདིར་ ལྷ་ སུམ་ཅུ་ རྩ་ བདུན་
བསྒོམས་པས་རང་གིས་བྱང་ཆུབ་ཀྱི་ཕྱོགས་དང་ལྷ་ཐ་མི་དད་པས་ན་བྱང་ཆུབ་ཀྱི་
ཕྱོགས་རྣམས་གཅིག་ཆར་དུ་བསྒོམས་པར་སོང་པས་སྔགས་ཀྱི་ལམ་ཕ་རོལ་ཏུ་
ཕྱིན་པའི་ལམ་ལས་ཉེ་བ་ཡིན་ཏེ། དེས་ནི་ལམ་འདི་ཁྱད་པར་ཅན་ཏུ་སྒྲུབ་པ་ཡིན་
ལ། དེ་བས་ན་བྱང་ཆུབ་ཀྱི་ཕྱོགས་ཐ་མལ་པ་ཁོ་ན་མ་ཡིན་ཏེ་མཁའ་འགྲོ་མ་ལ་
སོགས་པ་ཡང་ཡིན་ནོ་ཞེས་དེ་ལྟར་ལྷར་དག་པར་བསྒོམ་པའོ། །
གསུམ་པ་ནི་ཡང་ཁ་ཅིག་ལྷ་རྣམས་ལ་སོགས་སུ་ལྷའི་རྣམ་པ་མ་ཡིན་པ་
བྱང་ཆུབ་ཀྱི་ཕྱོགས་བྱ་བའི་ལམ་ལོགས་པ་ཐ་དད་པ་ཅིག་ཡོད་དམ་སྙམ་པའི་ཐེ་
ཚོམ་ཟ་བ་དེ་སྤང་པའི་ཕྱིར་ལུས་དྲན་པ་ཉེ་བར་གཞག་པ་ལ་སོགས་པ་རང་མཁའ་
འགྲོ་མ་ལ་སོགས་པ་ཡིན་པར་བསྟན་པས་ཐེ་ཚོམ་ལྡོག་པའོ། །འོ་ན་བྱང་ཆུབ་ཀྱི་
ཕྱོགས་ རང་ཀ་བསྟན་པས་ཆོག་མོད་འདིར་ལྷར་བསྟན་པ་ལ་དགོས་པ་ཅི་ཡོད་
སྙམ་ན། འདི་ནི་ལམ་ཁྱད་པར་ཅན་དུ་བསྒྲུབ་པར་བྱ་བའི་ཕྱིར་ཏེ། བྱང་ཆུབ་ཀྱི་
ཕྱོགས་ལྟར་བྱིན་གྱིས་བརླབས་པས་དངོས་གྲུབ་མྱུར་ཏུ་འཐོབ་པར་འགྱུར་བ་ཡིན་
ནོ། །དེ་ལྟ་བུའི་བྱང་ཆུབ་ཀྱི་ཕྱོགས་ཀྱི་དོན་བསྒོམ་པ་འདི་ལྷ་ལ་མངོན་པར་ཞེན་
པ་ལ་སོགས་པ་སྔར་བཤད་པ་དེ་དག་མེད་པ་རྣམས་ཀྱིས་བསྒོམ་མི་དགོས་ཏེ།
གང་ཟག་གི་བློ་ཚོད་དང་སྦྱར་ལ་བསྒོམ་གསུང་ངོ༌། །
242 -69



རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཡང་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་པོ་འདི་ལ་བྱང་ཆུབ་ཀྱི་
ཕྱོགས་རང་གི་གོ་རིམ་གྱི་དབང་དུ་བྱས་ན། དྲན་པ་ཉེ་བར་གཞག་པ་བཞིའི་རྗེས་
ལ་ཡང་དག་པར་སྤོང་པ་བཞི་འོང་པ་ཡིན་པ་ལ་དེ་བཞི་འོག་ཏུ་ཕྱི་དག་ལ་བསྟན་
པ་དང་ཡང་དཔལ་ཧེ་རུ་ཀ་གཙོ་བོ་ཡིན་པས་ཐམས་ཅད་ཀྱི་སྔོན་དུ་འོང་པའམ།
ཡང་ན་ཕྱི་དག་ལ་འོང་པར་རིགས་པ་ལས་ཡང་དག་པར་སྤོང་པ་བཞིའི་གོང་དུ་
བྱུང་པ་དང་
།
ཡང་དཔའ་བོ་རྣམས་ཀྱི་དག་པ་ཧེ་རུ་ཀ་གཅིག་པུ་ལ་སྦྱར་ཏེ་དག་ པ་
གཞན་ཐམས་ཅད་དཔའ་བོ་ལ་སྦྱར་བའི་རྒྱུ་མཚན་གསུམ་བསམ་དགོས་པ་ལས།
དང་པོ་ཡང་དག་པར་སྤོང་པ་བཞི་འོག་ཏུ་བསྟན་པ་ནི། སྤྱིར་བྱང་ཆུབ་ཀྱི་ཕྱོགས་
ཀྱི་གོ་རིམ་དབང་བཙན་དུ་བྱས་པ་དང་། ལྷའི་གོ་རིམ་དབང་བཙན་དུ་བྱས་པ་
གཉིས་ལས་འདིར་ལྷའི་གོ་རིམ་མ་འཁྲུགས་པར་བྱ་བའི་དོན་དུ་ལྷའི་གོ་རིམ་
དབང་བཙན་དུ་བྱས་ནས་ཡང་དག་པར་སྤོངས་པ་བཞི་འོག་ཏུ་བསྟན་པ་ཡིན་ལ།
གཙོ་བོ་ཧེ་རུ་ཀའི་དག་པ་ཡང་དག་པའི་ཏིང་ངེ་འཛིན་ཕག་གི་གདོང་ཅན་གྱི་རྗེས་
ལ་བསྟན་པ་ནི། བྱང་ཆུབ་ཀྱི་ཕྱོགས་ཀྱི་གོ་རིམ་དབང་བཙན་དུ་བྱས་ནས་བསྟན་
པ་ཡིན་ནོ། །
དག་པ་གཞན་ཐམས་ཅད་དཔའ་མོ་ལ་སྦྱར་ནས་འདིར་ཡང་དག་པའི་ཏིང་
ངེ་འཛིན་གཅིག་པུ་དཔའ་བོ་ཧེ་རུ་ཀ་ལ་སྦྱར་པ་ནི་ཡང་དག་པའི་ཏིང་ངེ་འཛིན་
དཔལ་ཧེ་རུ་ཀའི་དག་པ་ཡིན་པ་བཞིན་དུ་རྡོ་རྗེ་ཕག་མོའི་དག་པ་ཡང་དེ་ཉིད་པས་
སྔར་གྱི་དཔའ་མོ་རྣམས་ཀྱི་དག་པ་དེ་ཉིད་དཔའ་མོ་རྣམས་ཀྱི་ཡང་དག་པ་ཡིན་བྱ་བར་
གཅིག་པར་བསྟན་པའི་དོན་ཡིན་ལ། དག་པ་གཞན་ཐམས་ཅད་དཔའ་མོ་རྣམས་ལ་
242 --70



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
སྦྱར་བ་ནི་རྒྱུད་འདི་རྣལ་འབྱོར་མའི་རྒྱུད་ཡིན་པ་ལ་དགོས་པ་ཡིན་ནོ།། །།
དེས་ནི་བྱང་ཆུབ་ཀྱི་ཕྱོགས་ཀྱི་ཆོས་རྣམས་བསྐྱེད་པའི་རིམ་པ་བསྒོམ་པ་
ལ་སྦྱར་བ་བསྟན་ནས་ཡང་རྫོགས་པའི་རིམ་པ་བསྒོམ་པའི་སྐབས་སུ་རླུང་དང་
བྱང་ཆུབ་ཀྱི་སེམས་ཐམས་ཅད་རྩ་དབུ་མར་ཚུད་པའི་ཉམས་མྱོང་ལ། བྱང་ཆུབ་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་གྱི་ཡོན་ཏན་སྐྱེ་བ་ཡིན་ཏེ། དེ་ཡང་ཇི་ལྟར་སྐྱེ་ཞེ་
ན། སྒྲུབ་པ་པོ་དང་པོ་ཁ་ཟས་ཆ་སྙམས་གོས་ཆ་སྙམས་ཏེ། བསམ་གཏན་གྱི་ཁང་
པ་མཚན་ཉིད་དང་ལྡན་པར་ཁ་ཤར་དུ་བལྟས་ཏེ་འདུག་ལ། ཉིན་མོ་ལ་ཐུན་ཆུང་
བཅོ་ལྔ། མཚན་མོ་ལ་ཐུན་ཆུང་བཅོ་ལྔར་བྱས་ཏེ་འཇམ་རླུང་ལ་ཟླ་ཕྱེད་མན་ངག་
བཞིན་དུ་བསླབས་པས་འབྱུང་བ་བཞིའི་རླུང་ཐ་མལ་པ་ཙ་ན་ས་དང་ཆུ་ཤས་ཆེ་བ་
ལ། འཇམ་རླུང་ལ་བསླབས་པས་རླུང་དང་མེའི་ནུས་པ་ཤུས་ཆེར་བསྐྱེད། ས་དང་
ཆུའི་ནུས་པ་སྐྱུངས་པས་འབྱུང་བ་བཞིའི་རླུང་ཆ་མཉམ་པར་གྱུར་པ་ལས་དེའི་ཕན་
ཡོན་ལུས་རས་བལ་གྱི་གཟེགས་མ་ལ་ལྡང་པ་ཡང་པ་དང་
། ཟོ་མདོག་བདེ་བ་
འབྱུང་པ་ན་ལུས་དྲན་པ་ཉེ་བར་གཞག་པ་བསྒོམ་པའོ། །
དེ་ནས་རླུང་ཨ་ཝ་དྷཱུ་ཏཱིར་ཚུད་པར་གྱུར་པས་ལུས་དང་སེམས་ལ་ཚོར་བ་
བདེ་བ་སྐྱེ་བ་ནི་ཚོར་བ་དྲན་པ་ཉེ་བར་གཞག་པ། དེ་ནས་སེམས་མི་རྟོག་པར་
སྐྱེས་པ་ནི་སེམས་དྲན་པ་ཉེ་བར་གཞག་པ། དེ་ནས་ཆོས་གང་ཡང་ཡིད་ལ་མི་བྱེད་
ཅིང་རྟོག་པ་ནི་སེམས་དྲན་པ་ཉེ་བར་གཞག་པའོ། །དེ་བཞིན་དུ་ཡང་དག་པར་
སྤོང་པ་བཞི་ཡང་ལས་དང་པོ་པ་ནས་སངས་རྒྱས་ཀྱི་སའི་གནས་སྐབས་ཀྱི་བར་གྱི་
ཆོས་ལ་སྦྱར་ཏེ། དེ་ཡང་མི་དགེ་བའི་ཆོས་མ་སྐྱེས་པ་རྣམས་མི་སྐྱེད་པ་ལ་སོགས་
པས་གཉིས་ནི། ལས་ཀྱི་རླུང་ཉི་ཁྲི་ཆིག་སྟོང་དྲུག་བརྒྱ་མ་སྐྱེས་པ་རྣམས་མི་བསྐྱོད་
242-71



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་དང་། སྔར་སྐྱེས་པ་རྣམས་སྤོང་པའོ། །
དགེ་བའི་ཆོས་མ་སྐྱེས་པ་རྣམས་བསྐྱེད་པ་ལ་སོགས་པ་གཉིས་ནི། ཡེ་
ཤེས་ཀྱི་རླུང་མ་སྐྱེས་པ་བསྐྱེད་པ་དང་
། སྐྱེས་པ་རྣམས་གོང་ནས་གོང་དུ་བསྐྱེད་
པར་བྱེད་པའོ། །དེ་བཞིན་དུ་རྟོགས་པ་གོང་ནས་གོང་དུ་འཕེལ་བར་བྱེད་པ་ལ་རྫུ་
འཕྲུལ་གྱི་རྐང་པ་བཞིར་རྩི་བའམ། རེས་འགའི་ཚེ་ན་ལས་ཀྱི་རླུང་འགག་པ་དང་
།
ཡེ་ཤེས་ཀྱི་རླུང་སྐྱེ་བ་ལ་མདུན་པ་དང་
། རྩོལ་བ་དང་། སྤྱོད་པ་དང༌། སེམས་
དཔའ་དང་། མཚུངས་པར་ལྡན་པའི་ཏིང་ངེ་འཛིན་བཞི་ལ་གསུང་ངོ་
། །དེ་བཞིན་
དུ་དབང་པོ་ལྔ་ན་ཡེ་ཤེས་ཀྱི་རླུང་ཅུང་ཟད་དབུ་མར་དབང་དུ་གྱུར་པ་གཞག་ལ།
སྟོབས་ལྔ་ནི་ཡེ་ཤེས་ཀྱི་རླུང་སྟོབས་ཆེ་སྟེ་ལས་ཀྱི་རླུང་འཇོམས་པར་ནུས་པར་
གྱུར་པ་ལ་བྱའོ། །
བྱང་ཆུབ་ཀྱི་ཡན་ལག་བདུན་ནི། ཁྱིམ་བཅུ་གཉིས་ཀྱི་ཁྱིམ་གཅིག་གི་རླུང་
དགུ་བརྒྱ་ ཕྲག་གཉིས་དབུ་མར་འགགས་པས་ས་དང་པོ་ཐོབ་པ་ལ་བྱའོ། །དེ་
བཞིན་ས་བཅུ་གསུམ་པའི་བར་དུ་ཁྱིམ་བཅུ་གཅིག་གི་རླུང་དགུ་བརྒྱ་པ་ཕྲག་
གཉིས་གཉིས་པ་བཅུ་གཅིག་དབུ་མར་འགུགས་པ་ནི་འཕགས་པའི་ལམ་ཡན་
ལག་བརྒྱད་པའོ། །དེ་ལྟ་བུ་རྫོགས་པའི་རིམ་པ་དང་སྦྱར་པ་དེ་ནི་འདིར་ཉམས་སུ་
ལེན་པ་ལ་མི་དགོས་ལ། སྐབས་འདིར་ཉམས་སུ་བླངས་པ་ནི་གོང་མ་ལྟར་ཤེས་
པར་བྱའོ།། །།
དེ་ལྟར་ཕྱིའི་དཀྱིལ་འཁོར་དག་པ་དང་བཅས་པ་སྤྲུལ་སྐུ་ལམ་དུ་
མ་དུ་བྱེད་པ་
བསྟན་ནས། ད་ནི་ལུས་ཀྱི་དཀྱིལ་འཁོར་སྔགས་ཀྱིས་བྱིན་གྱིས་བརླབས་པ་དང་
བཅས་པ་ལོངས་སྐུ་ལམ་དུ་བྱེད་པ་བསྟན་པ་ནི། དེ་ནས་ཞེས་པ་ལ་སོགས་པ་
242 -72



ལ་
ས
མཱུ་ཧི་པའི་འགྲེལ་པའི་དཀའ་གནད་གསལ་བྱེད།
སྨོས་ཏེ། དེའི་མངོན་པར་རྟོགས་པ་ནི་མངོན་པར་རྟོགས་པའི་ཡི་གེས་ཤེས་
་
བྱའོ། །ཡི་གེའི་དོན་ནི་ དེ་ནས་ཏེ་ ཕྱིའི་དཀྱིལ་འཁོར་བསྟན་པའི་རྗེས་ལའོ། །
གཞན་ཡང་ནི་སྔར་གྱི་ཕྱིའི་དཀྱིལ་འཁོར་ལས་གཞན་དུ་གྱུར་པ། སྐུའི་དཀྱིལ་
འཁོར་ནི་ལུས་ལ་རང་བཞིན་ གྱིས་གནས་པའི་དཀྱིལ་འཁོར། མཆོག་ནི་ཕྱིའི་
དཀྱིལ་འཁོར་ལ་ལྟོས་ནས་སོ། །གནས་ཀྱི་རིམ་པའི་སྦྱོར་བ་ནི་ནང་རང་གི་ལུས་
པ་ལ་སོགས་པ་ཉི་ཤུ་རྩ་བཞི་རང་བཞིན་གྱིས་གནས་པའོ། །
ས་བཅུ་ཡོངས་སུ་དག་པ་ནི་ལུས་ཀྱི་ཆ་ཤས་ཉི་ཤུ་རྩ་བཞི་ལ་ས་བཅུར་
བཏགས་པ་ཡིན་ཏེ། དེ་ཡང་དེ་རྣམས་ན་གནས་པའི་རླུང་དང་བྱང་ཆུབ་ཀྱི་སེམས་
རྣམས་དབུ་མར་དབང་དུ་འདུས་པ་ལས་ས་བཅུའི་རྟོགས་པ་འབྱུང་པས་དེ་སྐད་
ཅེས་བྱའོ། །པུ་ཙ་ལ་སོགས་པའི་ཡི་གེ་རྣམས་ནི་རང་གི་དཔྲལ་བ་ནས་པུས་མོའི་
བར་ཀྱི་ལུས་ཀྱི་ཆ་ཤས་རྣམས་ལ་ཡི་གེར་བཀོད་པ་དེ་དག་ལ་འཛམ་བུའི་གླིང་གི་
ཡུལ་དེ་དང་དེར་མོས་པ་བྱས་ཏེ། དེ་ཡང་བླ་མ་སུ་མ་ཏི་ཀིརྟི་ནི་འོད་ཀྱི་སྤྱིལ་པོ་ལྟ་
བུར་བསྒོམ་གསུང་། བླ་མ་ཐང་ཆུ་བ་ལུས་རང་ལ་བསྒོམ་གསུང་། བླ་མ་ལོ་ཙཱ་བ་
ནི་ཡི་གེ་དེ་དག་ལ་ཡུལ་དེ་དང་དེར་མོས་པ་བྱས་པས་ཆོག་སྟེ། དཔྲལ་བ་ཉིད་
འཛམ་བུ་གླིང་ན་ཡོད་པའི་ཡུལ་པུ་ལི་ར་མ་ལ་ཡར་མོས་པ་བྱ་ཞིང་། དེ་ནས་ཡོད་
པ་རྩ་ལ་པུ་ལི་ར་མ་ལ་ཡ་ན་བཞུགས་པའི་དཔལ་མོ་རབ་ཏུ་གཏུམ་མོར་མོས་པ་
བྱ། ཆུའི་ནང་གི་བྱང་ཆུབ་ཀྱི་སེམས་ལ་ཞིང་སྐྱེས་ཀྱི་དཔའ་མོར་མོས་པ་བྱའོ། །
གཞུང་ལས་དཔའ་མོ་སྨོས་པ་ནི་འདི་རྣལ་འབྱོར་མའི་རྒྱུད་ཡིན་པ་ལ་
དགོངས་པ་ཡིན་གྱི། དོན་གྱིས་དཔའ་བོ་དང་དཔའ་མོ་ཞལ་སྦྱོར་མེ་ལོང་གི་ནང་
ན་གཟུགས་བརྙན་སྣང་པ་ལྟ་བུར་བསྒོམ་མོ། །དེ་ལྟར་ན་ཕྱིའི་དཀྱིལ་འཁོར་དང་
242 -73



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལུས་ཀྱི་དཀྱིལ་འཁོར་གཉིས་ཀ་ལ་ཡང་ལྷ་སུམ་ཅུ་རྩ་བདུན་བཞུགས་པ་དེ་རྣམས་
ཀྱི་ནང་ནས་སྒྲུབ་པ་པོ་ལ་བྱིན་གྱིས་བརློབ་བྱེད་གང་ཡིན་ཞེ་ན། བླ་མ་ལ་ལ་བདེ་
བ་ཆེན་པོའི་འཁོར་ལོ་ཡིན་ཟེར། ལ་ལ་བདེ་ཆེན་དང་དམ་ཚིག་གི་འཁོར་ལོ་
གཉིས་ཀྱི་ལྷ་སུམ་བཅུ་པོ་ཡིན་ཟེར་ཡང་
། བླ་མ་ལོ་ཙཱ་བ་ནི་ཀུན་ཏུ་སྤྱོད་པའི་རྒྱུད་
ལས་ འཁོར་ ལོ་གསུམ་བདག་འདིར་སྒྲོལ་ བྱེད་ཅེས་ གསུངས་ པས་ འཁོར་ ལོ་
གསུམ་གྱི་ལྷ་རྣམས་ཡིན་ཏེ། ད་ལྟ་འཛམ་བུ་གླིང་ན་བཞུགས་པས་སོ་གསུང་ངོ༌
། །
དེ་ཡང་ཞེས་པ་ལ་སོགས་པའི་ཀུན་ཏུ་སྤྱོད་པའི་རྒྱུད་ཀྱི་ཚིག་དྲངས་པ་འདི་
ནི་ལུས་ཀྱི་སྟོད་དང་བར་དང་སྨད་གསུམ་དུ་འཁོར་ལོ་གསུམ་བསྒོམ་པ་དང་། དེ་
ཡང་བསྐྱེད་པའི་ཆོ་ག་སྒྲ་ཚུལ་གཉིས་ལས་སྐད་ཅིག་ཙམ་གྱིས་སྐྱེད་པའི་ལུང་ཡིན་
ཏེ། དེ་ཡང་སྐུའི་འཁོར་ལོ་དང་
། གསུང་གི་འཁོར་ལོ་དང་
། ཐུགས་ཀྱི་འཁོར་ལོའི་
དབྱེ་བའོ། །དེའི་བརྡ་དང་ནི་ལུས་ལ་ཡི་གེ་གསུམ་གྱི་ངོ་བོ་ཉིད་ཀྱི་གནས་ཏེ། དེ་
ཡང་ལྟེ་བ་ན་ཨཾ་གི་སྟེང་དུ་ཨོ་གི་ཐིག་ལེ་ཡོད་པ་དེ་སྐུའི་འཁོར་ལོའི་བརྡ། སྙིང་ཁ་
ན་ཨའི་ཐིག་ལེ་བརྒྱ་བྱིན་གྱི་མིག་ལྟ་བུ་ཡོད་པ་དེ་གསུང་གི་འཁོར་ལོའི་བརྡ། སྣ་
རྩེ་ན་ཧཱུྃ་གི་ཐིག་ལེ་ཧཱུཾ་ཁ་སྦྱོར་ཡོད་པ་དེ་ལུས་ཀྱི་སྟོད་ཀྱི་ཆ་ལ་ཐུགས་ཀྱི་འཁོར་ལོ་
ངོ་བོ་ཉིད་གྱིས་གནས་པའི་བརྡའོ། །མཐོ་རིས་ནི་ལུས་ཀྱི་སྟོད་ཀྱི་ཆ་སྟེ་དེ་ན་
ཐུགས་ཀྱི་འཁོར་ལོ་གནས་པའོ། །མི་ཡུལ་ནི་ལུས་ཀྱི་བར་གྱི་ཆ་ལ་གསུང་གི་
འཁོར་ལོ་གནས་པ། ས་འོག་ནི་ལུས་ཀྱི་སྨད་ཀྱི་ཆ་ལ་སྐུའི་འཁོར་ལོ་གནས་པའོ། །
དེ་ལྟ་བུའི་སྐུའི་འཁོར་ལོ་དེ་བསྐྱེད་པའི་ཚེ་ཕྱིའི་དཀྱིལ་འཁོར་ལྟར་བྱང་
ཆུབ་པ་ལྔ་ལ་སོགས་པས་རིམ་གྱིས་བསྐྱེད་པ་ཡིན་ནམ་ཞེ་ན་མ་ཡིན་ཏེ། སྐད་
ཅིག་གཅིག་ནི་རྒྱུ་སྒྲ་ཚུལ་གྱི་སྐད་གཅིག་གིས། སྐུ་གཅིག་འགྱུར་ནི་འཁོར་ལོ་ལྔའི་
242-74



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ལྷ་རང་གི་ལུས་ལ་གཅིག་ཆར་དུ་བསྐྱེད་པའམ། ཡང་ན་རང་གི་ལུས་ཧེ་རུ་ཀ་ཡབ་
ཡུམ་གྱི་རྟེན་དུ་བསྒོམ་པའོ། །སྐད་ཅིག་ཙམ་གྱིས་རྣལ་འབྱོར་བདག་ནི་ཕྱིའི་
དཀྱིལ་འཁོར་གྱི་ལྷ་རྣམས་དང་སྐུའི་དཀྱིལ་འཁོར་གྱི་ལྷ་རྣམས་དབྱེར་མེད་པར་
མོས་པ་བྱ་བའམ། ཡང་ན་ཡི་གེ་ཙམ་ལ་ཡུལ་བསྐྱེད་ནས་དེར་ལྷ་རྣམས་སྐད་
གཅིག་གིས་བསྐྱེད་པའམ། ཡང་ན་རྒྱུ་སྒྲ་ཚུལ་གཉིས་ཀྱིའམ་རྟེན་གྱི་སྐད་ཅིག་
གྱིས་སོ། །སྐད་ཅིག་ནི་རྟེན་པའི་ལྷའི་འབྲས་བུ་ལྷ་བསྐྱེད་པ་ཡིན་ལ། དེ་ཉིད་གང་
ཞེ་ན་སྔགས་ཏེ་དཔའ་བོ་དང་
། ཕྱག་རྒྱ་ཅན་ནི་རྣལ་འབྱོར་མ་སུམ་ཅུ་རྩ་བདུན་ནོ། །
ཀུན་ནས་ཏེ་རྒྱུ་སྒྲ་ཚུལ། ཀུན་ཏུ་སྟེ་འབྲས་བུ་ལྷ་བསྐྱེད་པ། སྐད་ཅིག་སྟེ་ནི་རྟེན་
དང་བརྟེན་པ་ཐམས་ཅད་ཐ་མ་དད་དུ་མོས་པ་བྱས་པའོ། །སྐད་ཅིག་གིས་ནི་
གསང་སྔགས་འདོན་ནི་འོག་གི་ཨཱི་ལ་སོགས་པ་བརྗོད་པའོ
། །
ཡང་ན་སྐད་ཅིག་གཅིག་ནི་ལྷན་ཅིག་སྐྱེས་པའི་དགའ་བའི་ཚུལ་གྱིས་སོ། །
སྐད་ཅིག་ཙམ་ནི་ཡི་གེ་དང་མཚན་མ་ལ་སོགས་པ་ལ་མི་ལྟོས་པའི་ཕྱིར་རོ། །རྣལ་
འབྱོར་བདག་ནི་བཅོམ་འདས་མ་དང་ལྷན་ཅིག་པའི་བཅོམ་ལྡན་དུས་ཅིག་ཉིད་དུ་
གྲུབ་པར་འགྱུར་རོ། །སྐད་ཅིག་སྔགས་ནི་དཔའ་བོ་རྣམས་ཡིན་ལ། ཕྱག་རྒྱ་ཅན་
ནི་དཔའ་བོ་རྣམས་དང་དུས་མཉམ་པ་ཉིད་དུ་ཤེས་རབ་དང་ལྡན་པའོ། །ཀུན་ནས་
ཏེ་གཞལ་མེད་ཁང་དང་། ཀུན་ཏུ་སྟེ་དཔའ་བོ་དང་དཔའ་མོའི་དབང་ཕྱུག་རྣམས་
སོ། །སྐད་ཅིག་གིས་ནི་གསང་ སྔགས་ འདོན་ནི་སྔགས་བརྗོད་ པ་ཙམ་གྱིས་ དུ་
མཉམ་དུ་རྫོགས་པར་བསྒོམ་པའོ་ཞེས་སློབ་དཔོན་པྲ་ཛྷ་རཀཱི་རས་བཤད་དོ། །
ཡང་ཀུན་ཏུ་སྤྱོད་པའི་རྒྱུད་དྲངས་པའི་ཚིགས་བཅད་གཉིས་པོ་འདི་ལ་བརྟེན་ནས་
སྒྲུབ་ཐབས་རྒྱས་སྡུས་གསུམ་གྱི་བསྒོམ་ཁོག་གི་རྣམས་གཞག་མཛད་དེ། དེའི་
242 -75



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མངོན་པར་རྟོགས་པ་ནི་མངོན་རྟོགས་ཀྱི་ཡི་གེར་ཤེས་པ་བྱ་ཞིང་
། ཡི་གེའི་དོན་ནི་
སྔར་བཤད་པ་ཉིད་དང་ཁྱད་པར་མེད་དོ། །ཨོཾ་ལ་སོགས་པའི་སྔགས་ཀྱི་དོན་ནི་
ཨཾ་ལ་སོགས་པའི་ཡི་གེ་གསུམ་བརྗོད་པས་གནས་གསུམ་གྱི་འཁོར་ལོ་གསུམ་
དྲན་པར་བྱས་ཏེ་དེའི་དོན་ནི་མངོན་པར་རྟོགས་པའི་ཡི་གེར་ཤེས་པར་བྱའོ། །
སརྦ་བི་ར་ནི་དཔའ་བོ་ཐམས་ཅད་དང་། ཡོ་གི་ནི་ནི་རྡོ་རྗེ་ཕག་མོ་ལ་སོགས་པའི་
རྣལ་འབྱོར་མ་སྟོང་ཕྲག་ཉི་ཤུ་རྩ་གཅིག་ལ་སོགས་པའོ། །ཀ་ཡ་བག་ཙི་ཏ་ནི་དེ་
རྣམས་ཀྱི་སྐུ་དང་གསུང་དང་ཐུགས། བཛྲ་ན་རྡོ་རྗེ། སྭ་བྷ་བ་སྟེ་རང་བཞིན། ཨཏྨ་
ཀོཉཧཾ་ནི་ངའམ་བདག་ཡིན་ཞེས་པས་ཏེ། དེ་ཡང་ཕྱིའི་དཀྱིལ་འཁོར་དང་སྐུའི་
འཁོར་ལོའི་ལྷ་རྣམས་ཀྱི་སྐུ་གསུམ་ཐུགས་དང་ཞིང་སྐྱེས་དང་ལྷན་ཅིག་སྐྱེས་པའི་
དཔའ་བོ་དང་རྣལ་འབྱོར་མ་རྣམས་ཀྱི་སྐུ་གསུང་ཐུགས་དབྱེར་མི་བྱེད་པའི་རང་
བཞིན་ང་ཡིན་ཞེས་རྒྱལ་བྱ་བའི་དོན་ཏོ། །
དེར་མ་ཟད་དེ་སྣོད་བཅུད་ཀྱི་དངོས་པོ་ཐམས་ཅད་ཀྱང་འཁོར་ལོ་ལྔའི་
ལྷར་མོས་པ་བྱས་ལ། དེ་རྣམས་དང་བདག་གི་ལུས་ཀྱི་ལྷ་ཐ་མི་དད་པར་མོས་པ་
བྱ་ཞིང་དེ་ཡང་སྟོང་པ་ཉིད་དང་རྒྱུ་མ་ཙམ་གྱི་རང་བཞིན་དུ་མོས་པ་བྱ་བ་ནི། ཨོཾ་
བཛྲ་ཤུདྡྷོ་ཞེས་པ་ལ་སོགས་བརྗོད་པར་བྱའོ། དེ་ཡང་བཛྲ་ན་རྡོ་རྗེ་ཤུདྡྷ་ན་དག་པ་
སརྦ་དྷརྨ་ནི་ཆོས་སོ། །ཡང་བཛྲ་ན་རྡོ་རྗེ་ཤུདྡྷོ་དག་པ་ཧོ་ནི་ང་ཡིན་ཞེས་པ་སྟེ། དེའི་
དོན་ནི་སྐུ་གསུང་ཐུགས་རྡོ་རྗེར་དག་པའི་ཆོས་ཐམས་ཅད་དབྱེར་མེད་བྱེད་པར་
དག་པ་ང་ཡིན་ཞེས་པའི་དོན་ཏོ།། །།
དེ་ལྟར་ལུས་ཀྱི་དཀྱིལ་འཁོར་ལ་སྔགས་ཀྱིས་བྱིན་བརླབ་པ་དང་བཅས་
པས་ལོངས་སྐུ་ཐམས་ཅད་དུ་བྱེད་པ་བསྟན་ནས། རྫོགས་པར་བྱེད་པའི་ཡན་ལག་གི་ཆོ་ག་
242 -76



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ལ་བཞི་ལས་དང་པོ་གོ་ཆ་བཅིངས་པ་ནི་མངོན་པར་རྟོགས་པ་རྒྱས་པ་དང་འབྲིང་
གཉིས་ཀྱི་ཐུན་མོང་གི་ཆོ་གས་ཏེ། དེ་ཡང་གཙོ་ཆེར་ལོངས་སྐུ་བསྟན་པར་བྱེད་
པའི་ཡན་ལག་གོ །
གཉིས་པ་ཡེ་ཤེས་སེམས་དཔའ་སྤྱན་དྲངས་པ་ནི་རྒྱས་པ་དང་འབྲིང་གི་
ཐུན་མོང་སྟེ། ཕྱིའི་དཀྱིལ་འཁོར་དང་ལུས་ཀྱི་དཀྱིལ་འཁོར་གཉིས་ཀའི་ཡན་ལག་
གོ །གསུམ་པ་དབང་བསྐུར་བ་ནི་རྒྱས་པ་དང་འབྲིང་གཉིས་གའི་ཐུན་མོང་སྟེ། དེ་
ཡང་ གཙོ་ཆེར་ཕྱིའི་དཀྱིལ་འཁོར་བརྟན་པར་བྱེད་པའི་ཡན་ལག་གོ །བཞི་པ་
སྔགས་ཀྱི་མཆོད་པ་ནི་མངོན་པར་རྟོགས་པ་རྒྱས་བསྡུས་གསུམ་ཁའི་ཐུན་མོང་གི་
ཡན་ལག་ཡིན་ནོ། །དེ་ལ་གཞུང་ལས་སྔོན་དུ་གོ་ཆ་བཅིངས་ནས་དེ་ནས་ཡེ་ཤེས་
སེམས་དཔའ་གཞུགས་པ་བཤད་པ་ནི་སློབ་དཔོན་མེད་པར་རང་དགར་འཇུག་པ་
དགག་པའི་དོན་དུ་ཡིན་ལ། མངོན་པར་རྟོགས་པ་ཉམས་སུ་ལེན་པ་ལ་སྔོན་དུ་ཡེ་
ཤེས་སེམས་དཔའི་ བཅུག་ནས། དེ་ནས་དམ་ཚིག་ སེམས་ དཔའི་དང་ཡེ་ཤེས་
སེམས་ དཔའ་ མི་ འབྲལ་ བར་ བྱེད་ པ་ ལ་ གཟེར་ འདེབས་པའི་ ཚུལ་ དུ་ གོ་ཆ་
བཅིངས་པ་ཡིན་ཏེ། དེ་དག་གི་འབྲེལ་པ་ནི་མངོན་པར་རྟོགས་པ་རྒྱས་པའི་དབང་
དུ་བྱས་ན། དེ་ཡན་ཆད་ཀྱིས་དམ་ཚིག་སེམས་དཔའ་བསྐྱེད་པས་བདག་གི་རྒྱུད་
དག་པར་བྱས། དེ་ལ་ཡེ་ཤེས་སེམས་དཔའ་བཅུག་པས་བདག་གི་རྒྱུད་བྱིན་གྱིས་
བརླབས། དེ་ལ་གོ་ཆ་བཅིངས་པས་དམ་ཚིག་སེམས་དཔོའི་དང་ཡེ་ཤེས་སེམས་
དཔའ་མི་འབྲལ་བར་བྱས། དེ་བརྟན་པར་བྱ་བའི་ཕྱིར་དབང་བསྐུར་བ་ཡིན་ཏེ།
དེ་ལྟར་ན་གཞུང་འཁྲུགས་ཀྱང་སཾ་བྷནྡྷ་ཞེས་པས་དོན་འབྲེལ་པ་ཡིན་ནོ། །
ཡི་གེའི་དོན་ནི་དེ་ནས་ཏེ་གཞུང་བཤད་ པ་ལ་སྔགས་ཀྱིས་བྱིན་གྱིས་
242 -.77



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བརླབས་པའི་རྗེས་ལ་ཡིན་ཡང་མངོན་པར་རྟོགས་པ་ཉམས་སུ་ལེན་པ་ལ་ཡེ་ཤེས་
སེམས་དཔའ་བཅུག་པའི་རྗེས་ལའོ། །གོ་ཆ་གཉིས་ནི་ཡབ་ཡུམ་གཉིས་ཀྱིའོ། །
དེའི་ཡང་སྔོན་དུ་ཡེ་ཤེས་སེམས་དཔའ་གཞུག་པ་ནི་ཡེ་ཤེས་འཁོར་ལོ་སྟེ། ཕྱོགས་
བཅུ་ན་རང་བཞིན་གྱིས་བཞུགས་པའི། དཔའ་བོ་དང་རྣལ་འབྱོར་མ་རྣམས། རྣམ་
པར་བསྒོམ་ན་དམ་ཚིག་ལ་བཞུགས་པའོ། །དེའི་སྦྱོར་བ་གང་ཞེ་ན། སྔགས་ཏེ་ཕོ་
དང་། ཕྱག་རྒྱ་ནི་འབར་བའི་ཕྱག་རྒྱ་སྟེ་དེ་གཉིས་ཀྱི་སྦྱོར་བ་ཤེས་པས་སོ། །
དེ་གང་ལས་གཞུག་ཞེ་ན། དམ་ཚིག་གི་འཁོར་ལོས་ཏེ་ཕྱིའི་དཀྱིལ་འཁོར་
དང་སྐུའི་དཀྱིལ་འཁོར་ལ་མྱུར་དུ་སྟེ་མཆོད་པ་ལ་སོགས་པ་ལ་མི་ལྟོས་པར་རམ།
ཡང་ན་སྤྱན་དྲངས་ཏེ་མཆོད་པའི་རྗེས་ཁོ་ན་ལ་གཞུག་ཅེས་པའི་དོན་ཏོ། །གོ་ཆ་
བཅིངས་པ་ལ་བཤད་པའི་རྒྱུད་ཀྱི་དགོངས་པ་གཉིས་ཡོད་པ་ལས། ཀུན་ཏུ་སྤྱོད་
རྒྱུད་ལྟར་ན་སྔགས་དང་ལྷ་རྣམས་དབྱེར་མེད་པ་ཡིན་པའི་ཕྱིར་ཡབ་ཡུམ་
གཉིས་ཀྱི་གནས་སོ་སོར་ཟླ་བའི་སྟེང་དུ་སྔགས་ཁ་དོག་སོ་སོར་བསྒོམས་ནས་
ལྷར་རྒྱལ་བྱེད་པ་ཙམ་ཡིན་ལ་ངེས་པར་བརྗོད་པ་རྒྱུད་བླ་མའི་དགོངས་པ་སློབ་
དཔོན་ཀཾ་པ་ལས་བསྐངས་པ་ལྟར་ན་ཟླ་བའི་སྟེང་དུ་སྔགས་རྣམས་གྱུར་པ་ལས་ཆོ་
ག་གསུམ་གྱིས་ལྷའི་སྐུར་བསྐྱེད་པ་དེ་རང་ཡིན་ཏེ། གཉིས་པོ་དེའི་བསྒོམ་པའི་
རིམ་པ་ནི་མངོན་པར་རྟོགས་པའི་ཡི་གེ་ལས་ཤེས་པར་བྱའོ། །
དེ་ དག་ གི་ གནས་ ནི། སྙིང་ ཁ། དཔྲལ་བ། སྤྱི་ གཙུག །ཕྲག་ པའི་ སྟེང་
གཉིས། མི་གཉིས་ཡན་ལག་ཐམས་ཅད་ནི་སློབ་དཔོན་པྲ་ཛྷ་ རཀྵི་ཏས་ཤ་དང་
ལྤགས་པའི་བར་ཐམས་ཅད་ལ་བཤད་ལ། བླ་མ་བགྲེས་པོ་རྣམས་ནི་དཔུང་པ་
གཉིས་བརླ་གཉིས་དཔྲལ་བ་དང་ལྔ་ལ་བཞེད་དོ། །ཡེ་ཤེས་སེམས་དཔའ་སྤྱན་
242 78



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
དྲངས་པའི་ཡི་གེའི་དོན་ནི་རྟོགས་པར་སླ་ལ། སྔགས་ཀྱི་མཆོད་པ་ནི་མཆོད་པའི་
སྔགས་དང་བཟླས་པའི་སྔགས་གཉིས་སུ་ཇི་ལྟར་བཟླས་པ་མངོན་པར་རྟོགས་
པའི་ཡི་གེར་ཤེས་པར་བྱའོ། །
དེ་ ཡང་ གཙོ་བོ་ཡབ་ཡུམ་ གྱི་སྔགས་ལ་ནི་མཆོད་སྔགས་ དང་བཟླས་
སྔགས་གཉིས་ཁ་ལ་ཁྱད་པར་མེད་ལ། སྙིང་པོའི་རྣལ་འབྱོར་མ་བཞིའི་སྔགས་
གཞུང་འོག་ཏུ་བྱུང་ཡང་ཉམས་ལེན་ལ་གཙོ་བོ་ཡབ་ཡུམ་ཀྱི་སྔགས་ཀྱི་རྗེས་ལ་
ཞལ་བཞི་པའི་སྔགས་དང་སྦྲེལ་ལ་བཟླས། སྒོ་མཚམས་མ་བརྒྱད་རྐང་པ་བརྒྱད་
པ་དང་སྦྲེལ་ལ་བཟླས། དེ་ཡང་མཆོད་སྔགས་ལ་ནི་བཅད་པ་མེད་ལ། བཟླས་
པའི་སྔགས་ལ་སྙིང་པོའི་རྣལ་འབྱོར་མ་བཞི་མན་ཆད་ལ་ཡབ་ཀྱི་ཧཱུྃ་ཕཊ་བཅད་
ཡུམ་གྱི་ཨཱི་བཅད་ལ་བཟླས་སོ། །དབང་བསྐུར་བ་ནི་མངོན་པར་རྟོགས་པའི་ཡི་
གེར་བསྟན་པས་འདིར་རྟོགས་པར་སླའོ། །གཏོར་མའི་རྣལ་འབྱོར་ཀྱང་མངོན་
པར་རྟོགས་པའི་ཡི་གེར་ཤེས་པར་བྱའོ། །དེ་ལྟར་གཏོར་མའི་རྣལ་འབྱོར་བྱས་
པའི་ རྗེས་ ལ་ རྫོགས་ པའི་ རིམ་པ་ གསུམ་ པོ་ གང་ རུང་གཅིག་བསྒོམ། དེ་ནས་
བཟླས་པ་བྱའོ། །
དེ་ནས་སྤྱོད་ལམ་གྱི་རྣལ་འབྱོར་བྱ་བ་ནི། མཉམ་པར་གཞག་པའི་རྗེས་ལ་
དག་པ་དྲན་པར་བྱ་དང་
། ཞལ་བཞིའི་སྔགས་བརྗོད་དེ་བསྲུང་པའི་འཁོར་ལོ་བྱ་
བ་དང་བསྐྱེད་པའི་ རིམ་པ་བསྟན་པར་བྱ་བའི་ཕྱིར་རྗེས་སྤྱོད་ལམ་གྱི་གནས་
སྐབས་སུ་རེས་འགའ་ཞིང་རུས་པའི་བརྒྱན་དྲུག་བཏགས་ཏེ་སྤྲོས་བཅས་ཀྱི་སྤྱོད་
པ་བྱ་བ་དང་། གནས་སྐབས་ཐམས་ཅད་དུ་རྐང་པ་བརྒྱད་པའི་སྔགས་བརྗོད་ཅིང་
རང་ལྷའི་ང་རྒྱལ་བྱས་ལ་གཟུགས་ལ་སོགས་པ་འདོད་པའི་ལོངས་སྤྱོད་ལྷར་
242 -79



རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡)
དམིགས་ལ་བདག་ཉིད་ལ་མཆོད་པའི་བསམ་པས་ལོངས་སྤྱད་པའོ། །
དེའི་དང་པོ་ལ་གཉིས་ཏེ། ཁམས་ ཀྱི་དག་པར་དྲན་པ་དང༌། རྒྱན་ཆའི་
དག་པ་དྲན་པའོ། །དང་པོ་ལ་གཉིས་ལས། དག་བྱེད་ལྷ་ཡིས་དག་པ་ཁམས་དག་
པར་བྱ་བ་ནི། སེན་མོ་དང་པོ་དག་ལ་ནི་ཞེས་པ་ལ་སོགས་པ་སྨོས་ཏེ། དེ་ཡང་
བཟླས་པ་བྱས་པའི་རྗེས་ལ་དག་པ་རྗེས་སུ་དྲན་པ་བསྒོམ་པའི་ཚེ་སྔར་བསྐྱེད་རིམ་
རྒྱས་བསྡུས་གསུམ་པོ་གང་བསྒོམ་པའི་ལྷ་རྣམས་གསལ་བར་བྱས་ལ། རང་གི་ཐ་
མལ་པའི་སེན་མོ་དང་པོ་དག་ནི་ཐ་མལ་པའི་སེན་མོ་དང་པོ་མ་ཡིན་ཏེ་ཁ་དྷ་ཀ་པ་ལ་དང་
རབ་ཏུ་གཏུམ་མོ་ཡིན་ཞེས་པ་ལ་སོགས་པ་དྲན་པར་བྱའོ། །
དེ་ལ་འདིར་ཁམས་ཀྱི་དག་པ་དཔའ་མོ་ལ་མ་སྦྱར་བར་དཔའ་བོ་རྣམས་
ལ་སྦྱར་པ་ནི། དཔའ་བོ་རྣམ་པར་རགས་པ་ཡིན་པ་དང་ཁམས་ཀྱང་རགས་པ་
ཡིན་པས་ཁམས་ཀྱི་རྣམ་པར་དག་པ་དང་སྦྱར་བ་ཡིན་ལ། དཔའ་མོ་རྣམས་ནི་
གཙོར་འཕྲལ་མོ་རྩའི་རྣམ་པར་དག་པ་ཡིན་པས་འདིར་མ་སྨོས་ཀྱང་དཔའ་མོ་
རྣམས་ཀྱང་དོན་གྱིས་ཤེས་པར་བྱའོ།། །།
གཉིས་པ་དག་བྱེད་སྔགས་ཀྱིས་དག་བྱ་ཁམས་དག་པར་བྱ་བ་ནི། དཔའ་
བོ་ཉི་ཤུ་རྩ་བཞི་ཡིས། ལུས་ཀྱི་ཁམས་ལ་སོགས་པར་བརྟག་ཅེས་སྨོས་ཏེ། དཔའ་
བོ་ཉི་ཤུ་རྩ་བཞི་ནི་དག་བྱེད་སྔགས་ཉི་ཤུ་རྩ་བཞི་ཡིན་ལ། ལུས་ཀྱི་ཁམས་ལ་
སོགས་པར་བརྟག་ནི་སྔར་ལུས་ཀྱི་ཁམས་རྣམས་ལྟར་དྲན་པར་བྱས་པ་ཡིན་ལ།
འདིར་ནི་ལུས་ཀྱི་ཁམས་རྣམས་དག་བྱེད་སྔགས་ཉི་ཤུ་རྩ་བཞིར་དྲན་པར་བྱའོ། །
རྒྱན་ཆའི་དག་པ་དྲན་པ་ནི་བསྒོམ་པ་དང་དངོས་སུ་བཏགས་པ་གཉིས་ཀའི་དག་
པ་དྲན་པ་ཡིན་ཏེ། རྩ་བའི་བཅོམ་ལྡན་འདས་ཀྱི་རྐང་པ་བརྒྱད་པའོ། །སོགས་
242.80



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཀྱིས་ཀ་ར་ཀ་ར་ལ་སོགས་པ་ཡང་བསྡུས་ཏེ་དེ་ནི་དག་བྱེད་དོ། །མཆོད་ཕྱིར་
ཐོགས་པ་ལ་སོགས་པ་དག་བྱ་སྟེ། དེ་ཡང་མཆོད་ཕྱིར་ཐོགས་ནི་རྩ་བའི་སྔགས་ཀྱི་
ངོ་བོར་མོས་པ་བྱས་ལ། སོགས་ཀྱི་བསྡུ་བ་རྒྱན་ཆ་གཞན་ཡང་རྐང་པ་བརྒྱད་པ་
དང་ཀ་ར་ཀ་ར་ལ་སོགས་པ་ཡིན་ནོ། །ཞེས་ཕྱིར་བསྟན་པ་ཙམ་གྱིས་ཡིན་ཏེ་འདི་
གྲུབ་ནི་ཕྱག་རྒྱ་དྲུག་ལ་ལན་དྲུག་ཏུ་མོས་པ་བྱ་གསུང་
། གོ་ཆའི་དཔའ་མོ་དྲུག་
ཅེས་སྦྱར་ལ་དེ་ཡང་བཅོམ་ལྡན་འདས་ཀྱི་གོ་ཆའི་སྔགས་དྲུག་སྟེ་དག་བྱེད་དོ། །
ཕྱག་རྒྱ་དྲུག་ཅེས་པ་ནི་དག་བྱ་སྟེ་རུས་པའི་རྒྱན་དྲུག་སྔགས་དྲུག་དྲུག་ཏུ་
མོས་པ་བྱེད་པས་ཏེ། དེ་ཡང་སྤྱི་བོའི་རུས་པའི་འཁོར་ལོ་ཨོཾ་ཧེ་ཡིན་ཞེས་མོས་པ་
བྱ་བ་ནས། ཐལ་བ་དང་ཚངས་པའི་སྐུད་པ་ཕཊ་ཧཾ་ཡིན་ཞེས་པའི་བར་དུ་མོས་པ་
བྱེད་ཅིང་དངོས་སུ་ངག་ཏུ་ཡང་བརྗོད་གསུང་ངོ༌
། །དེ་ལྟ་བུའི་རུས་པའི་རྒྱན་ཆ་
དྲུག་དཔའ་བོའི་གོ་ཆའི་སྔགས་དྲུག་ཏུ་མོས་པ་བྱས་པ་འདི་ཡིས་རང་གི་ལུས་
མཛེས་ཏེ་ཞེས་པ་སྔ་མའི་མཇུག་སྡུད་དོ། །ཡང་ན་འདིའི་འོག་མ་དང་འབྲེལ་པའི་
དབང་དུ་བྱས་ན་རུས་པའི་རྒྱན་དྲུག་པོ་གོ་ཆ་དྲུག་དག་པ་ཡང་ཡིན་ལ། ཡང་ཡུམ་
གྱི་ རྩ་ བའི་སྔགས་ལ་སོགས་པ་དག་ པ་ཡང་ཡིན་པས་ཕྱག་རྒྱས་འདིའི་ལུས་
མཛེས་ཞེས་པ་རུས་པའི་རྒྱན་དྲུག་རང་ལ་བྱ་གསུང་སྟེ་སྔ་མ་མཆོག་ཏུ་གཟུང་ངོ་
། །
རྡོ་རྗེ་ཕག་མོའི་སྔགས་ནི་རྩ་བའི་སྔགས་དག་བྱེད་དོ། །མགྲིན་པའི་རུས་པའི་
འགུལ་དོ་ནི་དག་བྱས་ཏེ་མགྲིན་པའི་རུས་པའི་མགུལ་ཏོ་དེ་ཡུམ་ གྱི་རྩ་ བའི་
སྔགས་སུ་མོས་པ་བྱའོ། །སྙིང་པོའི་སྔགས་ནི་ཡབ་ཀྱི་སྙིང་པོས་ཏེ་དག་བྱེད་དོ།
དེའི་དག་བྱ་ནི་དཔའ་བོ་ཟེར་ཡང་དཔའ་བོ་དང་དཔའ་མོ་རྣམས་གྱི་སྐུ་ལ་ཡོད་
པའི་འཕྲེང་བ་ནི་མི་མགོ་རློན་པའི་འཕྲེང་བ་བརྒྱ་བྱེད་ནི་ལྔ་བཅུ་སྟེ་དེས་དོ་ཤལ་དུ་
242 -81



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བརྒྱན་པ་དེ་སྙིང་པོའི་སྔགས་ཀྱི་ངོ་བོར་མོས་པ་བྱའོ། །གསང་སྔགས་ཡི་གེ་བདུན་
ནི་ཡབ་ཀྱི་ཉེ་བའི་སྙིང་པོ་ཡི་གེ་བདུན་པས་ཏེ་དག་བྱེད་དོ། །
རུས་པའི་རྣ་ཆ་ཡིས་ནི་རྣ་བ་བརྒྱན་ནི་དག་བྱས་ཏེ། རུས་པའི་རྣ་ཆ་དེ་
སྔགས་དེར་མོས་པ་བྱའོ། །སངས་རྒྱས་ཀུན་གྱི་མཁའ་འགྲོ་མ་ནི་ཡུམ་གྱི་སྙིང་
པོས་ཏེ། ཨོཾ་སརྦ་བུདྡྷ་ལ་སོགས་པ་དེ་དག་བྱེད་དོ། །པགས་པའི་གོས་ནི་དག་
བྱས་ཏེ་གླང་པོའི་པགས་པ་དང་སྟག་གི་པགས་པའི་ཤམ་ཐབས་ཏེ་དེ་ཡུམ་གྱི་ཉེ་
བའི་ སྙིང་ པོའི་སྔགས་སུ་མོས་པ་བྱ། རྣལ་འབྱོར་མ་དྲུག་ནི་རྡོ་ རྗེ་ ཕག་མོ་ལ་
སོགས་པ་དྲུག་ཡིན་ལ། དེའི་སྔགས་ནི་དག་བྱེད་ཨོཾ་བི་ལ་སོགས་པ་ཡུམ་གྱི་གོ་
ཆའི་སྔགས་སོ། །སྐེ་རགས་ནི་རུས་པའི་སྐེ་རགས་ཏེ་དུག་བྱ་ཡིན་ལ། དེ་དཔའ་
མོའི་གོ་ཆ་དྲུག་ཏུ་མོས་པ་བྱས་པས་རྣམ་པར་བརྒྱན་པའོ། །
འཁོར་ལོ་ཀུན་ནི་འཁོར་ལོ་ལྔ་ཡིན་ལ། དེའི་རྣལ་འབྱོར་མ་ནི་མཁའ་འགྲོ་
མ་ལ་སོགས་པ་སུམ་ཅུ་དྲུག་སྟེ། དེ་དག་གི་སྔགས་ནི་ཨོཾ་ཌཱ་ཀི་ནི་ཧཱུཾ་ཧཱུཾ་ཕཊ་ལ་
སོགས་པ་སུམ་བཅུ་རྩ་དྲུག་སྟེ་དག་བྱེད་དོ། །བཏུང་པའི་ཐོད་པ་ནི་ལྷ་ཐམས་ཅད་
ཀྱི་ ཕྱག་ གཡོན་ན་ཡོད་ པའི་ཐོད་པ་རྣམས་ནི་ དག་བྱས་ཏེ། དེ་དག་སྔགས་དེ་
རྣམས་སུ་མོས་པ་བྱ་བ་ཡིན་ནོ། །རྣམ་པར་སྣང་མཛད་ཀྱི་སྔགས་ནི་ཡུམ་གྱི་སྙིང་
པོ་གང་ཡིན་པ་དེ་དག་བྱེད་དོ། །ཐོད་པ་ནི་ཐོད་པ་སྐམ་པོ་ལྔ་ཡིན་ལ་དེས་ལྷ་
ཐམས་ཅད་ཀྱི་མགོ་བོར་ཏེ་དཔྲལ་བའི་སྟེང་དུ་རྣམ་པར་བརྒྱན་པ་སྟེ་ཡུམ་གྱི་སྙིང་
པོའི་སྔགས་སུ་མོས་པ་བྱའོ། །འདི་དག་གི་འཕྲོ་ནི་འོག་ནས་འབྱུང་བའི་ཁ་ཊཾ་ཁ་
ནི་ལྷ་སྐུ་ཞེས་པ་ལ་སོགས་པས་ཏེ། དེ་དག་ཀྱང་འདིར་སྦྱར་ལ་དག་པ་དྲན་པ་
ཕྱོགས་གཅིག་ཏུ་བྱའོ། །དེ་དག་ནི་བླ་མ་ཕམ་འཐིང་པ་ལ་སོགས་པ་རྣམས་ནི་
242 --82



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
མཉམ་པར་གཞག་པའི་རྗེས་ལ་དག་པ་དྲན་པར་བསྒོམ་པར་བཞེད། བླ་མ་ནཱ་རོ་
པའི་སློབ་མ་བླ་མ་རྒྱ་གར་དྷ་རི་ཀ་པ་ནི་མཉམ་རང་དུ་འདོད། བླ་མ་ལོ་ཙཱ་བ་ནི་
ཉམས་ལན་མཛད་ཙམ་ན་དག་པ་དྲན་པ་བརྗེད་གྱིས་དོགས་ནས་བསྐྱེད་རིམ་
མཉམ་གཞག་གི་རྗེས་རང་ལ་དག་པ་དྲན་པར་བསྒོམས་ནས་དེ་ནས་མཆོད་པ་ལ་
སོགས་པ་མཛད་གསུང་ངོ༌།། །།
གཉིས་
ཉིས་པ་ཞལ་བཞི་པའི་སྔགས་བརྗོད་དེ་བསྲུངས་པའི་འཁོར་ལོ་བསྒོམ་
པ་ནི། དེ་ལྟར་བདག་ཉིད་རྣམ་བསམ་ཏེ་ཞེས་པ་ནི། སྔར་བསྟན་པ་དེ་ལྟར་བདག་
ཉིད་མཉམ་པར་གཞག་པའི་རྗེས་ལ་དག་པ་དྲན་པ་དེ་རྣམས་ཇི་ལྟ་བ་བཞིན་དུ་
རྣམ་པར་བསམས་ཏེ། དེ་ནས་བསྟན་ལས་ལངས་ནས་སྤྱོད་ལམ་བྱེད་པའི་ཚེ་སྔོན་
དུ་སྔར་བསྒོམས་པའི་བསྲུང་པའི་འཁོར་ལོ་བཞག་པའི་དུར་ཁྲོད་ཚུན་ཆད་ཀྱི་རྟེན་
དང་བརྟེན་པ་ཐམས་ཅད་རང་གཙོ་བོ་ཡབ་ཡུམ་ལ་བསྡུས་ལ། རང་ལ་དཔའ་བོ་
དང་ དཔའ་ མོའི་ གོ་ ཆ་ བཅིངས་ནས་ བསྟན་ ལས་ ལངས་ནས། མཚམས་ སམ་
སྔགས་ནི་ཕྱག་བཅུ་གཉིས་པའི་ང་རྒྱལ་གྱིས་སེ་གོལ་གཏོག་ཅིང་ སུམ་བྷ་ནི་
ཕྱོགས་གཡོན་བསྐོར་མཚམས་གཡས་བསྐོར་དུ་བརྗོད་ལ་སྔོན་དུ་འགྲོ་བས་ཤིན་
ཏུ་བསྲུང་པ་ནི་བསྲུང་པའི་འཁོར་ལོ་ཇི་ལྟ་བ་བཞིན་དུ་བསྒོམས་ལ་དེ་ནས་འོག་
ནས་འབྱུང་པའི་རང་ལྷག་པའི་ལྷར་སྦྱོར་བས། སེམས་ཅན་ཀུན་ལ་བརྟག་པར་བྱ་
ཞེས་པའི་ཚིག་གཉིས་པོ་འདིར་སྦྱར་ལ།
རྗེས་ཀྱི་སྤྱོད་ལམ་བྱེད་པའི་དུས་སུ་རང་ལྷའི་ང་རྒྱལ་དང་མི་འབྲལ་བར་
བྱ་བ་ནི། རང་ལྷག་པའི་ལྷ་ ཕྱག་བཅུ་གཉིས་པའི་ང་རྒྱལ་དུ་རྟག་ཏུ་སྦྱོར་ཞིང་
བསྒོམ་པ་དེས། སེམས་ཅན་ཀུན་ལ་བརྟག་པར་བྱ་ནི་མིག་གིས་སེམས་ཅན་གང་
24283



རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
མཐོང་པ་ཐམས་ཅད་བཅོམ་ལྡན་འདས་ཕྱག་བཅུ་གཉིས་པ་ཡབ་ཡུམ་གྱི་སྐུར་
མོས་པ་བྱ། སྒྲ་ཐམས་ཅད་རྐང་པ་བརྒྱད་པའི་སྔགས་སུ་གྲགས་པར་མོས་པ་བྱའོ། །
དེ་དང་ལྡན་པས་སྤྱོད་ལམ་བྱེད་པའི་ཚེ་ངག་དག་པ་རྐང་པ་བརྒྱད་པའི་
སྔགས་བརྗོད་ཅིང་རང་ལ་མཆོད་པ་བྱ་བ་ནི། རྐང་པ་བརྒྱད་པའི་སྔགས་གྱིས་
མཆོད་ཅེས་སྨོས་ཏེ། དེ་ཡང་འགྲོ་བ་ལ་སོགས་པའི་སྤྱོད་ལམ་ཐམས་ཅད་དུ་
བཅོམ་ལྡན་འདས་ཀྱིས་རྐང་པ་བརྒྱད་པའི་སྔགས་བརྗོད་ཅིང་མཆོད་ཅེས་པ་ནི།
ཏིང་ངེ་འཛིན་གྱིས་གཟུགས་ལ་སོགས་པའི་འདོད་པའི་ལོངས་སྤྱོད་ཐམས་ཅད་
ལྷར་དམིགས་ནས་དེ་རྣམས་ཀྱི་བདག་ཉིད་ལ་མཆོད་པའི་བསམ་པས་ལོངས་སྤྱད་
པར་བྱའོ། །དེའི་ཚེ་འཇིགས་པ་ཐམས་ཅད་རྣམ་སྤང་སྟེ་ནི་བདག་ཉིད་ལྷའི་ང་
རྒྱལ་དང་ལྡན་པ་དེ་ལ་ལྷའི་དབང་པོ་བརྒྱ་བྱིན་ལ་སོགས་པར་བསྟན་ནས་བར་
ཆད་བྱེད་པ་བྱུང་ན་ཡང་འཇིགས་པ་མེད་པར་བྱ་བའམ། ཡང་ན་འཇིག་རྟེན་པ་
ཐམས་ཅད་ནི་འདོད་པའི་ལོངས་སྤྱོད་ཐམས་ཅད་ལ་སྤྱད་དུ་རུང་ངམ་མི་རུང་ངམ་
སྙམ་པའི་འཇིགས་པས་ཏེ་དེ་སྤངས་ལ་ཐམས་ཅད་ལྟར་བྱས་ཏེ་འཇིགས་པ་དང་
ཉམས་ང་བ་མེད་པར་བྱས་ལ་ལོངས་སྤྱད་པ་བྱའོ། །དེའི་དོན་བསྡུ་བ་ནི་དེ་ལྟར་
གཟུགས་ལ་སོགས་པ་ཐམས་ཅད་ལྷར་དག་པར་བྱས་ཏེ་འཇིགས་པ་མེད་པར་
ལོངས་སྤྱོད་པར་རྣལ་འབྱོར་པ་བདག་ཉིད་ཀྱིས་བསམ་མོ། །
དེ་ལྟ་བུ་སྟེ་གང་གི་སྡོམ་པ་ཡིན་ཞེ་ན། འཁོར་ལོ་བདེ་མཆོག་སྡོམ་པ་ལ་
ཞེས་པ་སྟེ། དེ་ནི་འཁོར་ལོ་བདེ་མཆོག་གི་རྣལ་འབྱོར་པའི་སྡོམ་པ་ཡིན་ནོ། །དེ་
ལྟ་བུ་དེ་ལ་བློ་སྟེ་སྒྲུབ་པ་པོ་ཤེས་རབ་དང་ལྡན་པ་ལམ་འདི་ལ་ཞུགས་པའི་སྒྲུབ་
པ་པོ་དེས་སྤྱོད་ལམ་ཐམས་ཅད་དུ་དེ་ལྟར་རྣམ་པར་སྤྱོད་པ་ཡིན་ནོ། །
242-84



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
དེ་ཐམས་ཅད་བསྡུས་ནས་བསྟན་པ་ནི་ཚངས་པར་སྤྱོད་པ་རྟག་གྱུར་ནས་
ཞེས་སྨོས་ཏེ། དེ་ཡང་ཚངས་པ་ནི་ཡང་དག་པར་རྫོགས་པའི་སངས་རྒྱས་ཡིན་ལ།
དེ་ཐོབ་པར་བྱ་བའི་དོན་དུ་སྤྱོད་པ་ནི་རྣལ་འབྱོར་རྣམ་པ་བཞི་ལ་རྟག་ཏུ་རྟེན་རྒྱུན་
དུ་གནས་ན་ཐ་མལ་པ་ཡི་ཉེས་པས་མི་གོས་པས་ན་ཚངས་པར་སྤྱོད་པ་རྟག་གྱུར་
ནས་ཞེས་བྱའོ།། །།
རིགས་ལྔ་ལ་ནི་ཁ་ཊཾ་ག་ཞེས་པ་ལ་སོགས་པའི་བསྐྱེད་རྫོགས་བརྟན་པ་
བྱའི་སྤྱོད་པ་སྟོན་ཏེ། དེ་ལ་སྤྱིར་སྦྱིན་བྱ་དབང་བཞི་བྱིན་ནས་བསླབ་བྱ་བསྐྱེད་
རྫོགས་གཉིས་ལ་བསླབ་སྟེ། གྲོགས་སྤྱོད་པ་བཞིས་བརྟན་པར་བྱས་ན། ཐོབ་བྱ་
མཆོག་དང་ཐུན་མོང་གི་དངོས་གྲུབ་གཉིས་ཐོབ་པ་ལས། དེ་ཡན་ཆད་གྱིས་བསྐྱེད་
པའི་རིམ་པ་ཐམས་ཅད་རྫོགས་པར་བརྟན། རྫོགས་པའི་རིམ་པ་གཞུང་འོག་ནས་
འབྱུང་ཡང་དོན་ལྔར་བརྟན་པའི་དབང་དུ་བྱས་ནས་བསྐྱེད་རྫོགས་ཀྱི་ཏིང་ངེ་
འཛིན་བརྟན་ནས། སྐབས་འདིར་སྤྱོད་པ་སྟོན་པ་ལ། དེ་ལ་གཉིས་ཏེ། །རང་དོན་
གྱི་སྤྱོད་པ་དང་
། གཞན་དོན་གྱི་སྤྱོད་པའོ། །དང་པོ་ལ་གསུམ་སྟེ། བསྐྱེད་རིམ་
བརྟན་པར་བྱེད་པའི་སྤྱོད་པ་སྤྲོས་བཅས་དང་
། རྫོགས་རིམ་བརྟན་པར་བྱེད་པ་
སྤྲོས་མེད་དང་
། ཤིན་ཏུ་སྤྲོད་མེད་དོ། །དང་པོ་ནི་རྗེས་ཐོབ་ལ་རུས་པའི་རྒྱན་དྲུག་
བཏགས་ནས་བསྐྱེད་རིམ་གསལ་འདེབས་པར་བྱེད་པ་སྟེ། འོག་གི་ཁ་ཊཾ་ག་ནི་
ལྷའི་སྐུ་ཞེས་པ་ལ་སོགས་པའི་ཚིག་བཞི་དང་
། གོང་གི་འཇིགས་པ་ཐམས་ཅད་
རྣམ་སྤངས་སྟེ་ཞེས་པ་ལ་སོགས་པའི་ཚིགས་སུ་བཅད་པ་གཅིག་གིས་སྟོན་ཏེ།
གཉིས་པ་རྫོགས་པའི་རིམ་པ་བརྟན་པར་བྱེད་པ་སྤྲོས་མེད་ཀྱི་སྤྱོད་པ་ནི།
རིགས་ལྔ་དག་ཏུ་ཞེས་པ་ལ་སོགས་པ་གསུངས་ཏེ་སྤྱིར་ཆོས་ ཐམས་ཅད་བསམ་གྱིས་མི་ཁྱབ་
242 -85



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་སྟེ་བླང་དོར་ཐམས་ཅད་དང་བྲལ་བ་ཡིན་པ་ལ། །རྫོགས་པའི་རིམ་པ་བསྒོམ་
པའི་རྣལ་འབྱོར་པ་དེའི་སྟེང་དུ་བློ་འགྲོར་མ་བཏུབ་པར་གྲོགས་ཕྱག་རྒྱ་རྟེན་པ་ལ་
རིགས་ལ་བཟང་ངན་དང་། བཟའ་བཏུང་ལ་སོགས་པ་ལ་ལོངས་སྤྱོད་པ་དང་ཞིམ་
མི་ཞིམ་དང་གཙང་མི་གཙང་ལ་སོགས་པའི་བླང་དོར་དང་། འཇིག་རྟེན་གྱི་ཆོས་
བརྒྱད་ལ་བླང་དོར་དང༌། རྗེས་ཀྱི་དུས་སུ་ཡུལ་གྱི་རྐྱེན་གྱིས་གནོད་ན་དེ་སྤངས་
པའི་ཕྱིར། ཉིན་མོ་བྲམ་ཟེ་ལ་སོགས་པ་རང་གི་སྤྱོད་པ་བྱེད་ཅིང་མཚན་མོ་གྲོགས་
ཕྱག་རྒྱ་ལ་སོགས་པ་དང་ཟས་གྱི་ཁྱད་པར་ཤ་ལྔ་བདུད་རྩི་ལྔ་ལ་སོགས་པ་ལོངས་
སྤྱོད་པ་དང་བཅས་པས་རིགས་ལ་སོགས་པ་བླང་དོར་གྱི་རྟོག་པ་མེད་པར་གསང་
སྤྱོད་བྱེད་པ་ནི། རིགས་ལྔ་ལ་ནི་ཀུན་སྤྱོད་པ་ཞེས་པ་ལ་སོགས་པའི་ཚིག་གཉིས་
ཀྱིས་བསྟན་ཏོ། །རྣམ་པར་མི་རྟོག་ཅེས་པ་ལགས་པ་སྟེ་ཤིན་ཏུ་སྤྲོས་མེད་ཀྱི་སྤྱོད་པ་ནི་ཕྱིའི་
ཡུལ་རྐྱེན་གྱིས་མི་གནོད་པའི་སྟེང་དུ་ཡུལ་རྟེན་པས་སླར་རྟོགས་པའི་གྲོགས་སུ་
འགྲོ་བའི་ཚེ་ཤིན་ཏུ་སྤྲོས་མེད་ཀྱི་སྤྱོད་པ་བྱ་བ་ནི་རྣམ་པར་མི་རྟོག་ཅེས་པ་ལ་
སོགས་པའི་ཚིག་གཉིས་ཀྱིས་བསྟན་ཏོ། །
དེ་ལྟར་རང་དོན་གྱི་སྤྱོད་པ་གསུམ་རིམ་གྱིས་སྤྱད་པས་དྲོད་དང་ཡེ་ཤེས་
ཁྱད་པར་ཅན་སྐྱེས་ཏེ་གསད་དང་གསོ་བ་ལ་སོགས་པའི་ནུས་པ་ཐོབ་པའི་རྣལ་
འབྱོར་ པ་ དེས་གཞན་དོན་ཕྱོགས་ལས་རྣམ་པར་རྒྱལ་བའི་སྤྱོད་པ་བྱ་བ་ནི།
དགོས་པ་ཐམས་ཅད་རྣམ་སྤངས་ཏེ། དཔའ་བོས་སེང་གེ་བཞིན་དུ་སྤྱོད་ཅེས་པས་
བསྟན་ཏེ། དེ་ཡང་སློབ་དཔོན་བིར་ཝ་པ་ལྟ་བུར་ཉམས་ང་བ་མེད་པས་སེམས་
མང་པོ་གསད་པར་སྣང་བ་དང་
། ཉི་མ་དང་ཟླ་བ་འཛིན་པ་དང་
། ཆུ་བོ་གྱེན་ལ
ཟློག་པ་ལ་སོགས་པ་གཞན་དོན་དུ་བྱེད་པའོ།། །།
242 -86



ཐི་
མཱུ་ཧི་པའི་འགྲེལ་པའི་དཀའ་གནད་གསལ་བྱེད།
༈ ད་ནི་ཆོས་སྐུ་ལམ་དུ་བྱེད་པའི་རྫོགས་རིམ་བསྒོམས་པ་བསྟན་པར་
ཕྱིར་ཨཱ་ལི་ཀཱ་ལི་ཞེས་པ་ལ་སོགས་པ་སྨོས་ཏེ། དེ་ཡང་བསྐྱེད་པའི་རིམ་པ་རྒྱས་པ་
དང་འབྲིང་དང་བསྡུས་པ་གསུམ་གང་རུང་གཅིག་ལ་གནས་ནས་རྫོགས་རིམ་
བསྒོམ་པ་ནི་གསུམ་སྟེ། རྡོ་རྗེ་སེམས་དཔའ་བསྡུ་བ་དང༌། ཡི་གེ་བསྡུ་བ་དང་
།
ལེ་བསྡུ་བའོ། །དེ་དག་གི་མངོན་པར་རྟོགས་པ་བསྒོམ་པའི་ རིམ་པ་ནི་མངོན་
རྟོགས་ཀྱི་ཡི་གེར་ཤེས་པར་བྱས་ལ། ཡི་གེའི་དོན་ནི་རྡོ་རྗེ་སེམས་དཔའ་བསྡུ་བ་
ལྟར་ན། རྫོགས་རིམ་གྱི་མངོན་དུ་བསྐྱེད་རིམ་བསྒོམ་པ་ནི་ཨཱ་ལི་ཞེས་པ་ཨཱ་ལིའི་
བརྡས་བསྟན་པ་རྣལ་འབྱོར་མ་སུམ་བཅུ་རྩ་བདུན། ཀཱ་ལི་ནི་ཀཱ་ལིའི་བརྡས་
བསྟན་པའི་དཔའ་བོ་ཉི་ཤུ་རྩ་ལྔ། བདུན་ཞེས་པ་ནི་ཕུར་བའི་སྒྲ་དོན་དུ་མ་ལ་འགྲོ་
བ་ལས་འདིར་དང་པོའམ་སྔོན་དུ་བསམས་ནས་ཞེས་པའི་དོན་ཡིན་ནོ། །
རྣལ་འབྱོར་ཆེན་པོ་ནི་བསྐྱེད་པའི་རིམ་པ་ལ་གནས་ནས་རྫོགས་རིམ་
བསྒོམ་པར་འདོད་པའི་རྣལ་འབྱོར་པ་དེས། ངལ་བསོ་སྟེ་ཞེས་པ་ནི་བསྐྱེད་པའི་
རིམ་པ་ལ་གནས་ནས་རྫོགས་པའི་རིམ་པ་བསྒོམ་པ་ལ་ངལ་གསོ་བའོ། །དེ་ཡང་
ཇི་ལྟར་ངལ་གསོ་ཞེ་ན་ཟླ་བའི་དཀྱིལ་འཁོར་རྫོགས་པ་ནི་དཔེ་ཟླ་བ་ཉ་གང་པ་ལྟ་
བུ་གཅིག །ལྟེ་བའི་རྩ་བ་ནི་གཙོ་བོའི་ལྟེ་བའི་བར་གནས་པར་བསམ་མོ། །ཡི་གེ་
རྣམས་ཀྱི་མཆོག་གྱུར་པ་ནི་ཨཱ་ལི་དང་ཀཱ་ལི་རྣམས་ཀྱི་ནང་ན་མཆོག་ཏུ་གྱུར་པ་ཡི་
གེ་ཧཱུྃ་ཡིན་ཏེ། དེས་རྡོ་རྗེ་སེམས་དཔའི་ཐུགས་མཚོན་པས་སོ། །དེའི་དབུས་སུ་ནི་
གཙོ་བོའི་ལྟེ་བའི་དབུས་སུ་བསམ་པའོ། །དེ་ཡོངས་སུ་གྱུར་པ་ལས་རྡོ་རྗེ་སེམས་
དཔའི་སྐུར་བསྒོམ་པ་ནི། སྐུ་སྟེ་མཚན་དང་དཔེ་བྱད་དང་ཞལ་དང་ཕྱག་ལ་སོགས་
པའི་རྣམ་པ་ཅན། གསུང་ནི་སེམས་ཅན་ཐམས་ཅད་ཆོས་ཀྱིས་ཚིམ་པར་བྱེད་པ།
242-87



རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༡༽
ཐུགས་ནི་ཤེས་བྱ་ཇི་ལྟ་བ་དང་ཇི་སྙེད་པ་མཁྱེན་པའོ། །རྡོ་རྗེ་ནི་དེ་གསུམ་མི་ཕྱེད་
ཅིང་རོ་གཅིག་པའི་བདག་ཉིད་ཅན། དེ་ལྟ་བུའི་ལྷའི་སྐུ་ནི་རྡོ་རྗེ་སེམས་དཔའ་
ཡབ་ཡུམ་སྟེ་དེ་བསྒོམ་པར་བྱའོ། །
དེ་ནས་དེའི་ཐུགས་ཀའི་ཧཱུཾ་གི་འོད་ཀྱིས་སྣོད་བཅུད་ལ་སོགས་པ་ཐམས་
ཅད་བདག་དང་རྟག་པ་ལ་སོགས་པ་མེད་པར་བྱས་ཏེ་བསྡུ་བ་ནི། གོང་བུ་ལས་
འདས་པས་ཏེ་དམ་ཚིག་སེམས་དཔའ། ཡེ་ཤེས་སེམས་དཔའ་དང་། ཡི་གེ་གོང་
བུ་ལས་འདས་ཏེ་ནཱ་དར་གནས་པའོ། །དེའི་ཚེ་དངོས་པོ་མེད་པའི་སེམས་ཉིད་
མིན་ཞེས་པ་ནི་ནཱ་ད་སྐྲའི་རྩེ་མོ་བརྒྱར་བཤགས་པའི་རང་བཞིན་ལ་སེམས་གཏད་
ལ་བསྒོམ་མོ། །དེའི་ཚེ་ལྷག་མཐོང་བདེ་བ་ཤས་ཆེ་སྟེ་སེམས་རྒོད་པར་གྱུར་པ་
དེའི་ཞི་གནས་ཤས་ཆེ་བར་འདོད་ན་དེ་ཡང་སྟེ་ནཱ་ད་ཤིན་ཏུ་འཕྲོ་བ་ཇེ་འཕྲ་ཇེ་འཕྲ་
ལན་ཚྭ་ཆུ་ལ་ཐིམ་པ་བཞིན་དུ་སྟོང་པ་ཉིད་བསམ་གྱིས་མི་ཁྱབ་པར་བསྒོམ་སྟེ་དེ་
ནི་ཡུལ་ལོ། །སེམས་ཉིད་ནི་ཡུལ་ཅན་ཏེ་དེ་ཡང་ཡོད་པ་དང་མེད་པ་ལ་སོགས་པ་
གང་དུ་ཡང་བརྟག་པར་མི་བྱའོ། །དེ་ལྟར་ཆོས་ཐམས་ཅད་སེམས་ཉིད་སྟོང་པ་རོ་
གཅིག་ཏུ་ཐིམ་པའི་ཆོས་ཐམས་ཅད་བསམ་གྱིས་མི་ཁྱབ་པ་དེ་བསྒོམ་པར་བྱའོ། །
དེ་ལྟ་བུའི་བསམ་གྱིས་མི་ཁྱབ་པ་དེ་མཚན་ཉིད་ཅིའི་འདྲ་ཞེ་ན། ཡོད་མེད་ལ་
སོགས་པའི་མཐའ་བཞི་དང་བྲལ་བ་སྟེ། གང་ལྟར་ཡང་མ་གྲུབ་པ་སྟེ་དང་པོ་ནས་
མཐའ་བཞི་དང་བྲལ་བར་གནས་པ་སྟེ་དེ་ལྟར་རྟོག་པ་སྟེ། དེ་ཡང་དཔེ་ཆུ་ལ་ཆུ་
བཞག་པ་བཞིན་ནོ། །
དེ་ལྟར་ཡང་སློབ་དཔོན་ས་ར་ཧ་པས་ཀྱེ་ཧོ་འདི་ནི་རང་རིག་པ་ཡིན་ཏེ་
ཞེས་པ་དང་
། ཆུ་ལ་ཆུ་བཞག་བཞིན་དུ་ཤེས་པར་བྱ་ཞེས་པ་དང་། ཡང་ཆུ་དང་
242-88



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
མར་མེ་རང་གསལ་གཅིག་ཏུ་ཞོག་ཞེས་གསུངས་ཏེ། དེ་ལྟ་བུའི་བསམ་གྱིས་མི་
ཁྱབ་པ་དེ་བསམ་ན་ཞེས་པ་ནི་དེ་ལ་ཡང་དང་ཡང་དུ་གོམས་པར་བྱས་པ་ལས་
མཐར་དབང་གསུམ་པའི་དུས་ཀྱི་དཔེའི་ཡེ་ཤེས་དང་འདྲ་བའི་བདེ་སྟོང་ཁྱད་པར་
ཅན་སྐྱེས་ཏེ། འདི་ནི་སྟོང་པ་སྔོན་དུ་འགྲོ་བའི་བདེ་བ་བསྒོམ་པའོ། །དེ་ལྟར་
བསྒོམས་པའི་ཕན་ཡོན་ནི་དེ་ལ་གཟུངས་ནི་ཐོབ་པར་འགྱུར་ཞེས་སྨོས་ཏེ། །དེ་
ལས་དེ་ཆོས་ཐམས་ཅད་བསམ་གྱིས་མི་ཁྱབ་པ་སྟེ་དེ་གོམས་པར་བྱས་པ་དེ་ལས་
གཟུངས་ནི་གཟུངས་བཞི་དང་སྐུ་བཞིའི་རང་བཞིན་གྱིས་ཕྱག་རྒྱ་ཆེན་པོ་མཆོག་གི་
དངོས་གྲུབ་ཚེ་འདི་ཉིད་ལ་སོགས་པ་ལ་ཐོབ་པར་འགྱུར་རོ། །
ཡང་དཔེ་ལ་ལ་ལས་དེ་ལས་འཛིན་པ་ཐོབ་པར་འགྱུར་བྱ་བའི་འགྱུར་ཡོད་
དེ། དེ་ལྟར་ན་དེ་ནས་ནི་ཆོས་ཐམས་ཅད་བསམ་གྱིས་མི་ཁྱབ་པ་བསྒོམས་པ་
མཐར་ཕྱིན་པའི་དེ་ནས། འཛིན་པ་སྟེ་འཁོར་བ་ཇི་སྲིད་གྱི་བར་དུ་མི་འབྲལ་བའི་
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་རོ། །དེ་ལྟར་བསྟན་པའི་རྡོ་
རྗེ་སེམས་དཔའ་བསྡུ་བའི་རྫོགས་པའི་རིམ་པ་དེ་ལ་དཔེ་བཅུ་ཐམ་པའི་སྒོ་ནས་
རྟོགས་པར་བྱས་ཏེ། དང་པོ་རྩ་བའི་དཔེ་ལྔ་ནི། རྡོ་ཁབ་ལེན་གྱིས་ལྕགས་གཡོ་
བའི་དཔེ་དང་
། ལྕི་བས་དངུལ་ཆུ་སྡུད་པ་དང་
། རུས་སྦལ་ཡན་ལག་འཁུམ་པ་
དང་། སྐར་མདའ་གཅིག་ལ་གཅིག་ཐིམ་པ་དང་
། ལན་ཚྭ་ཆུ་ལ་ཐིམ་པའི་དཔེའོ། །
ཡན་ལག་ནི་དཔེ་ལྔ་ནི། ཉི་མ་དང་འོད་ཟེར་གྱི་དཔེ་དང་། མེ་ལོང་དང་གཟུགས་
བརྙན་གྱི་དཔེ་དང་ནམ་མཁའ་དང་སྤྲིན་གྱི་དཔེ་དང་
། མཚོ་དང་བརླབས་གྱི་དཔེ་
དང༌། གར་མཁན་དང་གར་མཁན་གྱི་ཆ་ལུགས་གྱི་དཔེ་དང་
། དེ་ལྟ་བུའི་དཔེ་དུ་
མས་གློ་བུར་དུ་སྣང་པའི་ཆོས་ཐམས་ཅད་སེམས་ཉིད་བསམ་གྱིས་མི་ཁྱབ་པ་ལས་
242 -89



རྫོག་སློབ་བརྒྱུད་དང་བཅས་པའི་གསུང་འབུམ། ༼ ༣༡༽
མ་འདས་ཤིང་ཐམས་ཅད་དེའི་ངང་དུ་ཐིམ་པ་ཡིན་པར་ཤེས་པར་བྱའོ། །ཡང་
རྫོགས་རིམ་གཉིས་པ་ལ་གཞན་སྔ་མ་དང་འདྲ་བ་ལ་ཁྱད་པར་དུ་ཟླ་བའི་སྟེང་དུ་
པད་མ་འདབ་མ་བཞི་པ་ལྟེ་བ་དང་བཅས་པ་གཅིག་བསྒོམ་མོ། །
ཡི་གེ་རྣམས་ཀྱི་མཆོག་གྱུར་པ་ནི། ཡི་གེ་ཨཀྵ་ར་ན་མི་གྱུར་པས་ཡི་གེ་སྟེ་
ཆོས་ཀྱི་སྐུ་ཡིན་ལ། དེ་མཚན་པའི་ཐིག་ལེ་དམར་པོ་བསྒོམ་པ་ལ་དེ་སྐད་ཅེས་
བྱའོ། །དེ་ཉིད་དེའི་དབུས་སུ་ནི་པད་མ་འདབ་མ་བཞི་པའི་དབུས་སུ་བསམ་མོ། །
སྐུ་ནི་ཤར་གྱི་འདབ་མའི་སྟེང་གི་ཡི་གེ་བསྡུ་བ་ལ་སའི་རླུང་གི་ས་བོན་ལ་སེར་པོ་
དང་ཐིག་ལེ་བསྡུ་བ་ལ་ཐིག་ལེ་སེར་པོ་གཉིས་དང་། བྱང་གི་འདབ་མའི་ཆུའི་རླུང་
གི་ས་བོན་ཁཾ་དང་། ཐིག་ལེ་དཀར་པོའོ། །གསུང་གི་ནུབ་ཀྱི་པད་མའི་སྟེང་གི་
མེའི་རླུང་གི་ས་བོན་རཾ་དང་ཐིག་ལེ་དམར་པོ་གཉིས་ཐུགས་ནི་ལྷོའི་འདབ་མའི་
སྟེང་གི་རླུང་གི་རླུང་གི་ས་བོན་ཡཾ་དང་ཐིག་ལེ་སྔོན་པོ་གཉིས། རྡོ་རྗེ་ཅན་གྱི་དབུས་
ཀྱི་ལྟེ་བའི་ཐིག་ལེ་དམར་པོའོ། །ལྷའི་སྐུ་ནི་ཡི་གེ་བཞི་དང་ཐིག་ལེ་ལྔ་པོ་དེ་ཆོས་
ཀྱི་སྐུའི་ངོ་བོ་ཡིན་པས་དེ་སྐད་ཅེས་བྱ་ལ། གོང་བུ་ལས་འདས་པ་ནི་འབྱུང་བ་ལྔའི་
རླུང་རིམ་པ་བཞིན་དུ་དབུ་དམར་ཞུགས་པ་དང་
། ས་ཆུ་ལ་ཐིམ་པ་ལ་སོགས་པའི་
རྟགས་བྱུང་པ་ན་གཅིག་ལ་གཅིག་རིམས་ཀྱིས་བསྡུས་ཏེ་རང་རང་གི་གོང་བུ་ལས་
འདས་ནས་དབུས་གྱི་ཐིག་ལེ་དམར་པོ་ཡང་སྟོང་པར་ཐིམ་པ་ལས་སྤྲིན་མེད་པའི་
ནམ་མཁའ་ལྟ་བུ་འབྱུང་པར་གྱུར་རོ། །
དེའི་ཚེ་སེམས་རིག་པ་གསལ་བ་འདི་ཡང་རྒྱུན་ཆད་ནས་གནས་སམ་ཞེ་
ན། དངོས་པོ་མེད་ པའི་སེམས་ཉིད་མིན་ཏེ་སེམས་རིག་པ་ གསལ་བ་ཙམ་དུ་
གནས་སོ། །དེ་ལྟར་ན་སེམས་རིག་པ་གསལ་བ་ཙམ་དུ་བཟུང་ངམ་ཞེ་ན། དེ་ཡང་
242 9]



}
ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
བསམ་གྱིས་མ་ཁྱབ་པར་བསམ་མོ། །དེའི་ཕྱིར་སེམས་ཉིད་རིག་པ་གསལ་བ་ཙམ་
དུ་ཡང་བརྟགས་པར་མི་བྱ་སྟེ། དེ་ལྟ་བུའི་བསམ་གྱིས་མི་ཁྱབ་པ་སྟེ་བསམས་ཤིང་
བསྒོམས་ན། དེའི་ཕན་ཡོན་དེ་ལས་གཟུངས་ནི་ཐོབ་པ་ནི་སྔ་མ་དང་འདྲའོ། །དེའི་
ཚེ་ཕ་རོལ་དུ་ཕྱིན་པའི་དབང་དུ་བྱས་ན་སྦྱོར་ལམ་གྱི་ཐད་ཀར་ཕྱིན་པ་ཡིན་ཞེས་
བླ་མ་ཕམ་འཐིང་པ་ལ་སོགས་གསུང་
། བླ་མ་དུས་འཁོར་བ་མཐོང་པའི་ལམ་གྱི་
ཐད་སོར་ཕྱིན་པ་ཡིན་གསུང་།། །།
དེ་དག་གིས་ནི་རྫོགས་པའི་རིམ་པ་ཆོས་སྐུ་ལམ་དུ་བྱེད་པ་བརྟན་ལ།
སྤྱིར་མངོན་པར་རྟོགས་པ་འདི་སྐུ་གསུམ་ལམ་དུ་བྱེད་པ་ཡིན་པས་ཕྱིའི་དཀྱིལ་
འཁོར་དག་པ་དང་བཅས་པ་སྤྲུལ་སྐུ་ལམ་དུ་བྱེད་པ། རྫོགས་པའི་རིམ་པ་བསྒོམ་
པ་ཆོས་སྐུ་ལམ་དུ་བྱེད་པ་སྟེ། དེ་ལྟར་ཡང་ཀུན་ཏུ་སྤྱོད་པའི་རྒྱུད་ཀྱིས་ཤེས་པ་
ཡིན་ནོ། །
ཡང་སྐུ་གསུམ་ལམ་དུ་བྱེད་པ་ལུགས་གཅིག་ནི། བདེ་བ་ཆེན་པོའི་འཁོར་
ལོ་ངོ་བོ་ཉིད་ཀྱི་སྐུའམ་བདེ་བ་ཆེན་པོའི་སྐུ། ཐུགས་ཀྱི་འཁོར་ལོ་ཆོས་ཀྱི་སྐུ།
གསུང་གི་འཁོར་ལོ་ལོངས་སྐུ། སྐུའི་འཁོར་ལོ་དང་དམ་ཚིག་གི་འཁོར་ལོ་སྤྲུལ་
པའི་སྐུའོ། །ཡང་རང་གིས་བསྒོམས་པའི་སྔགས་སྐྱེས་ལ་ཞིང་སྐྱེས་སུ་ཞེན་པ་སྤྲུལ་
སྐུ། དེ་ལྷན་སྐྱེས་སུ་ཞེན་པ་བྱེད་པ་ལོངས་སྐུ། དེ་ཆོས་སྐུ་ལས་བྱུང་པར་ཞེན་པ
བྱེད་པ་ཆོས་སྐུ་སྟེ་སྐུ་གསུམ་ལམ་དུ་བྱེད་པའོ་དེ་ལྟར་ན་སྒྲུབ་ཐབས་འདི་བསྐྱེད་
རྫོགས་སྟན་གཅིག་ལ་བསྒོམ་པའི་ལུགས་ཡིན་པས་དབང་བསྐུར་བའི་བར་གྱི་ལྷ་
བསྐྱེད་པ་རྫོགས་ནས། མཆོད་པ་རྣམས་ཀྱིས་མཆོད་དེ་བསྟོད་པ་བྱས་ནས་རྫོགས་
པའི་རིམ་པ་གསུམ་པོ་གང་རུང་གཅིག་བསྒོམ། དེ་ནས་བཟླས་པ་བྱས་ལ་དག་པ་
242 -91



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དྲན་པ་བསྒོམས་ཏེ་སྤྱོད་ལམ་གྱི་རྣལ་འབྱོར་བྱའོ། །
ཡང་གལ་ཏེ་བསྐྱེད་རིམ་གཅིག་པུ་བསྒོམས་པ་ཡིན་ན། མཆོད་པ་དང་
བསྟོད་པ་དང་གཏོར་མ་ཡན་ཆད་ཟིན་པའི་རྗེས་ལ་བཟླས་པ་བྱས་ཏེ། དེ་ནས་
དཀྱིལ་འཁོར་གྱི་ལྷ་ཐམས་ཅད་རང་གཙོ་བོ་ལ་བསྡུས་ལ་དག་པ་དྲན་པ་བསྒོམ།
དེ་ནས་ཞལ་བཞི་པའི་སྔགས་ཀྱིས་བསྲུང་པ་བྱས་ཏེ། རང་ལྷའི་ང་རྒྱལ་དང་ལྡན་
པས་དངོས་པོ་ཐམས་ཅད་ལྷར་བྱས་ལ་གཟུགས་ལ་སོགས་པ་ཐམས་ཅད་ལྷར་
བྱས་ཏེ་རང་ཉིད་ལ་མཆོད་པའི་བསམ་པས་བརྟེན་པར་བྱ་ཞིང་དེ་ལྟར་རྒྱུན་
ན་མི་
འཆད་པར་ཐུན་བཞིར་བསྒོམ་པར་བྱའོ།། །།
ཁ་ཊཾ་ག་ནི་ལྷའི་གཟུགས་ཞེས་པ་ལ་སོགས་པའི་ཚིགས་སུ་བཅད་པ་
འདིས་ནི་དོན་ཉམས་སུ་ལེན་པའི་ཚེ་སྔར་གྱི་རྣམ་པར་སྣང་མཛད་ལ་སོགས་པ་
སྔགས་གང་ཡིན་པ་ཐོད་པའི་མགོ་བོ་རྣམ་པར་བརྒྱན་ཞེས་པའི་རྗེས་ལ་དག་པ་
དྲན་པ་ཉམས་སུ་ལེན་པ་ཡིན་ཡང་གཞུང་འདི་ཉིད་དུ་བཤད་པ་མཛད་དེ། འདི་
དག་དངོས་སུ་ཐོགས་ན་བསྐྱེད་རིམ་བརྟན་པར་བྱེད་པའི་སྤྲོས་བཅས་གྱི་སྤྱོད་པའི་
འཕྲོས་ཡིན་གསུང་
། དེ་ལ་ཁ་ཊཾ་ག་ཞེས་པ་ནི་ལག་པ་གཡོན་པའི་གྲུ་མོ་ན་མར་
བཅུག་པ་དེ་རྣམ་པ་ཡིན་ལ་ལྷའི་སྐུ་ནི་དེ་ཉིད་རང་གི་ངོ་བོ་ཡབ་ཧེ་རུ་ཀར་མོས་པ་
བྱའོ། །ཌཱ་མ་རུའི་སྒྲ་ནི་ལག་པ་གཡས་ཀྱིས་སྒྲོག་པ་དེ་རྣམ་པ་ཡིན་ལ། རང་གི་ངོ་
བོ་ཤེས་རབ་སྟེ་ཡུམ་ཕག་མོའམ་སྟོང་པ་ཉིད་དུ་ཤེས་པར་བྱའོ། །ཉིན་མོ་ནི་ཉིན་
མོའི་སྣང་བ་ཐམས་ཅད་སྟེ་རྣམ་པ་ཡིན་ལ། བཅོམ་ལྡན་རྡོ་རྗེ་ཅན་ནི་རང་གི་ངོ་བོ་
སྟེ་ཉེ་བར་དམིགས་པའི་རང་བཞིན་ནམ། ཡབ་ཧེ་རུ་ཀར་མོས་པ་བྱའོ། །མཚན་
མོ་ནི་རྣམ་པ་ཡིན་ལ། རྣལ་འབྱོར་མ་ནི་རང་གི་ངོ་བོ་སྟེ། མཚན་མོའི་སྣང་བ་
242 -92



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
ཐམས་ཅད་མི་དམིགས་པའི་རང་བཞིན་ཡུམ་རྡོ་རྗེ་ཕག་མོ་ཡིན་པར་ཤེས་
བྱའོ། །མྱ་ངན་འདས་འབྱུང་དཔའ་བོ་རྣམས་ཞེས་པ་ནས། ཀ་ནི་གང་དུའང་མི་
གནས་པའོ་ཞེས་པའི་བར་འདི་མཉམ་ལངས་ལ་ཉམས་སུ་ལེན་པའི་ཚེ་དག་པ་
དྲན་པར་ཡང་ཁྱེར་བར་བྱའོ།། །།
དེ་ལྟར་མངོན་པར་རྟོགས་པ་ཉམས་སུ་ལེན་པའི་རྟེན་གྱི་གང་ཟག་རབ་
འབྲིང་བཞི་བསྡུ་ན་མ་དག་པ་དང་དག་པ་དང་འདྲེས་པ་བསྒོམ་པ་གསུམ་དུ་
བསྡུས་པ་དང་། དེས་ཉམས་སུ་བླང་པའི་ལམ་མངོན་པར་རྟོགས་པ་བསྟན་ནས།
ད་ནི་མངོན་པར་རྟོགས་པ་ཉམས་སུ་བླང་པ་ལས་བྱུང་བའི་ཕན་ཡོན་ནམ་འབྲས་
བུ་སྟོན་པ་ནི་མྱ་ངན་འདས་འབྱུང་ཞེས་པ་ལ་སོགས་པ་སྨོས་ཏེ། དེ་ཡང་སྔར་
བསྟན་པའི་རིམ་པ་གཉིས་སྐུ་གསུམ་ལམ་དུ་བྱེད་པ་ལ་གོམས་པར་བྱས་པ་ལས་
ཐོག་མར་ཆོས་ཀྱི་སྐུ་སྟོང་པ་དང་སྙིང་རྗེ་གཉིས་སུ་མེད་པའི་མཚན་ཉིད་དང་
རྟོགས་པ་འབྱ
པ་འབྱུང་ལ་དེ་ལས་གཟུགས་སྐུ་གཉིས་ཀྱི་དཀྱིལ་འཁོར་གྱི་འཁོར་ལོ་
འཕྲུལ་ཞིང་སྣང་པ་འབྱུང་སྟེ། དེ་ཡང་མྱ་ངན་ལས་འདས་པའི་སྟེ་ཉོན་མོངས་པ་
རྣམས་སྤང་པ་ཆོས་ཀྱི་སྐུ་དབྱིངས་དང་ཡེ་ཤེས་གཉིས་སུ་མེད་པ་ཡིན་ལ། དེ་ལས་
བྱུང་པ་ནི་ཡེ་ཤེས་ཀྱི་སྣང་བ་ལས་བྱུང་པ་ཡབ་ཧེ་རུ་ཀ །དེའི་ཡེ་ཤེས་ཀྱི་ཆ་ལས་
བྱུང་པ་ཞེས་འཕྲུལ་པ་ནི་དཔའ་བོ་རྣམས་ཏེ་དཔའ་བོ་ཉི་ཤུ་རྩ་བཞིའི་པ་རྣམས་སོ། །
དེའི་འཕྲུལ་བྱེད་རང་གང་ཡིན་ཞེ་ན། དྲུག་པ་ནི་སངས་རྒྱས་དྲུག་པ་རྡོ་རྗེ་
འཆང་ཆེན་པོ་ཡིན་ལ། དེའི་སེམས་ནི་དབྱིབས་རྟོགས་པའི་ཡེ་ཤེས་ཡིན་ཏེ་དེ་
ལས་སྤྲུལ་པའོ། །འོ་ན་ཡུམ་ཕག་མོའམ་རྣལ་འབྱོར་མ་རྣམས་ཀྱི་རྣམ་པར་སྣང་བ་
དེ་གང་ལས་བྱུང་ཞིང་གང་གིས་འཕྲུལ་ཞེ་ན། འཕྲུལ་བྱེད་ཆོས་ཀྱི་སྐུ་ལ་དབྱིངས་
242 -93



རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་ཡེ་ཤེས་གཉིས་སུ་མེད་པར་ཡོད་པ་ལས་དབྱིངས་ལས་འཕྲུལ་པའི་དབང་དུ་
བྱས་ཏེ་བསྟན་པ་ནི་དག་པའི་ཆོས་ཀྱི་སྤྲུལ་པ་ནི་ཞེས་པ་ལ་སོགས་པའི་ཚིག་
གཉིས་སྨོས་ཏེ། དེ་ཡང་དག་པའི་ཆོས་ནི་ཆོས་ཀྱི་དབྱིངས་རྣམ་པར་ཐར་པའི་སྒོ་
གསུམ་ཡིན་ལ། དེ་ལས་འཕྲུལ་ཞིང་བྱུང་པ་ནི་རྣམ་པ་ཡུམ་ཕག་མོའི་གཟུགས་སུ་
བསྟན་པ་ཡིན་ལ། དེ་ལས་དཔའ་མོ་སུམ་བཅུ་རྩ་དྲུག་པོ་རྣམས་འཕྲུལ་བའོ། །
དཔའ་བོ་རྣམས་གྱི་འཕྲུལ་བྱེད་ཡེ་ཤེས་ཡིན་པས་གཉིས་མེད་ཀྱི་ཡེ་ཤེས་
ཉིད་བཤད་པ་ནི། ཤྲཱི་ནི་ཡེ་ཤེས་གཉིས་མེད་དེ་ཞེས་པ་ནི་ཟག་པ་མེད་པའི་ཡེ་
ཤེས་དང་དབྱིངས་རོ་གཅིག་པའི་གཉིས་སུ་མེད་པའི་ཡེ་ཤེས་ཡིན་ཏེ། དེ་ཡང་
གཉིས་རང་གང་མེད་ཞེ་ན། ཧེ་ནི་རྒྱུ་སོགས་རྣམས་སྤངས་པ་ཞེས་པ་ནི་རྒྱུ་དང་
སོགས་ཀྱིས་འབྲས་བུ་ལ་སོགས་པའི་གཉིས་ཐམས་ཅད་རྣམ་པར་སྤངས་པ་སྟེ།
རྣམ་པར་ཐར་པའི་སྒོ་མཚན་མ་མེད་པའོ། །དེ་ལྟར་གཉིས་ཐམས་ཅད་མེད་པ་
རང་ཅི་ཡིན་སྟེ་ཞེ་ན། རུ་ནི་ཚོགས་དང་བྲལ་བ་ཉིད་ཅེས་སྨོས་ཏེ། རུ་ནི་རྒྱུ་དུ་མའི་
ཚོགས་པ་ཐམས་ཅད་དང་བྲལ་བ་ཉིད་ཡིན་པའི་ཕྱིར་སྟེ། དེ་ནི་རྣམ་པར་ཐར་པའི་
སྒོ་སྟོང་པ་ཉིད་དོ། །
རྒྱུ་དུ་མའི་ཚོགས་པ་དང་བྲལ་བ་རང་ཅི་སྟེ་ཞེ་ན། ཀ་ནི་གང་དུ་ཡང་མི་
གནས་པ་ཞེས་སྨོས་ཏེ། དེ་ནི་རྒྱུ་དང་བྲལ་བས་རིགས་པས་བརྟགས་ན་འབྲས་
བུའི་དམིགས་པའང་གང་དུ་ཡང་མི་གནས་པའི་ཕྱིར་ཏེ་རྣམ་པར་ཐར་པའི་སྒོ་སྨོན་
པ་མེད་པའོ། །སེམས་ལ་རྣམ་ གནས་ཞེ་ པ་ལ་སོགས་པ་ནི་གོང་དུ་བསྟན་པ་
རྣམས་ཀྱིས་སྐུ་གསུམ་ལམ་དུ་བྱེད་པའམ། རྣལ་འབྱོར་བཞིའི་ལམ་དུ་བྱེད་པའི་
རྣལ་འབྱོར་པ་དེ་ཚེ་གཅིག་གིས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པོ་ཞེས་
242 -94



ལཱུ་ཧི་པའི་འགྲེལ་པའི་དཀའ་གནད་གསལ་བྱེད།
སྟོན་པ་ཡིན་ཏེ། དེ་ཡང་སེམས་ལ་རྣམ་གནས་ཟེར་ཡང་སྐུ་གསུམ་ལམ་དུ་བྱེད་པ་
ལ་རྟག་ཏུ་སེམས་རྣམ་པར་གནས་པའི་རྣལ་འབྱོར་པ་དེ་མྱ་ངན་ལས་འདས་པ་སྟེ་
དམན་པའི་མྱ་ངན་ལས་འདས་པ་ཐ་མལ་པའི་འཆི་བ་མི་སྟོན་ཏེ། ཚེ་གཅིག་གིས
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་རོ། །གལ་ཏེ་ཚེ་གཅིག་གིས་
ཕྱག་རྒྱ་ཆེན་པོ་མཆོག་གི་དངསོ་གྲུབ་མ་ཐོབ་ན་ཡང་འཆི་བའི་ཚེ་ཐུན་མོང་གི་
དངོས་གྲུབ་མཁའ་སྤྱོད་འཐོབ་པར་བསྟོན་པ་ནི་འཕོ་བའི་ཚེ་ན་ཞེས་པ་ལ་སོགས་
པ་སྨོས་ཏེ། དེ་ཡང་འཕོ་བའི་ཚེས་ནི་འཆི་བའི་དུས་ནའོ། །རྣལ་འབྱོར་པ་ནི་སྐུ་
གསུམ་ལམ་དུ་བྱེད་པ་བསྒོམ་པའི་རྣལ་འབྱོར་པའོ། །
དེ་ལྟ་བུའི་རྣལ་འབྱོར་པ་དེ་ཉིད་ཀྱི་ཤེས་པའི་སྣང་བ་ལ། རང་གིས་སྔར་
བསྒོམ་པའི་ཚེ་སྔགས་སྐྱེས་དང་དབྱེར་མེད་པར་ཞེན་པ་བྱས་པའི་ལྷན་ཅིག་སྐྱེས་
པའི་དང་ཞིང་སྐྱེས་ཀྱི་དཔལ་ལྡན་ཁྲག་འཐུང་ལ་སོགས་པའི་དཔའ་བོ་དང་རྣལ་
འབྱོར་མ་དཔག་ཏུ་མེད་པ་རྣམས་ཀྱིས་ལྷའི་མེ་ཏོག་སྣ་ཚོགས་ལག་ན་ཐོགས་པ་
དང༌། དེ་བཞིན་དུ་སྣ་ཚོགས་པའི་རྒྱལ་མཚན་དང་
། བ་དན་དང་། ཌཱ་མ་རུ་ལ་
སོགས་པའི་སྒྲ་རོལ་མོའི་སྒྲ་སྣ་ཚོགས་དང་། གླུའི་མཆོད་པ་སྣ་ཚོགས་ལ་སོགས་
པ་དང་བཅས་པས་མདུན་དུ་བསུས་ནས་མཁའ་སྤྱོད་གནས་སུ་ཁྲིད་པར་བྱེད་ཅེས་
སྦྱར་ཏེ། དེ་ཡང་མཁའ་སྤྱོད་ལ་མཆོག་གི་མཁའ་སྤྱོད་དང་ཐུན་མོང་གི་མཁའ་སྤྱོད་
གཉིས་ལས་འདི་ཕྱི་མ་ཡིན་ཏེ། རྣལ་འབྱོར་རང་ཉིད་ནམ་མཁའ་ལ་ཐོགས་པ་
མེད་པར་སྤྱོད་ཅིང་སྤྲུལ་པའི་སྐུ་ཐམས་ཅད་ལ་ཆོས་ཉན་པའི་གནས་སུ་ཁྲིད་པར་
བྱས་ཏེ། དེ་ནི་འཁོར་ལོ་བདེ་མཆོག་དངོས་མ་ཡིན་ཡང་དེ་དང་འདྲ་བའི་དངོས་
གྲུབ་ཡིན་གསུང་། འཆི་བ་ཞེས་ནི་རྣམ་རྟོག་སྟེ་ཞེས་པ་ནི་རྣལ་འབྱོར་པ་རང་
242 -95



རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
མཁའ་སྤྱོད་ཀྱི་གནས་སུ་ཁྱིམ་ནས་ཁྱིམ་དུ་བགྲོད་པ་བཞིན་དུ་འགྲོ་བ་དེ་ལ་
འཇིག་རྟེན་པ་ཐ་མལ་པ་རྣམས་རྣལ་འབྱོར་པ་འཆི་བ་ཞེས་བྱའི་རྣམ་པར་རྟོག་
པར་བྱེད་པར་ཟད་དོ།། 11
242-96



༄༅། །བདེ་མཆོག་ལཱུ་ཧི་པའི་མངོན་རྟོགས་རྣམ་བཤད་
དགེ་བསྙེན་རྡོ་རྗེ་མགོན་པོས་མཛད་པ་
བཞུགས་སོ། །
དཔལ་རྡོ་རྗེ་མཁའ་འགྲོ་ལ་ཕྱག་འཚལ་ལོ། །ཆར་སྤྲིན་ལྟར་ནག་གཟི་
བརྗིད་བཟོད་དཀའ་བ། །ཕྱག་རྒྱ་དྲུག་བརྒྱན་སྣ་ཚོགས་རྟགས་མཚན་བསྣམས། །
འཇིགས་བྱེད་དུས་མཚན་མ་རུངས་ཞབས་ཀྱིས་མནན། །དཔལ་ལྡན་སྙིང་རྗེའི་
སྟོབས་ལ་ཕྱག་འཚལ་ནས། །གཞུང་དོན་ཁོ་བོའི་སྤྱོད་ཡུལ་མིན་ནའང་
། །རང་
བཟོ་དུ་མས་བསླད་པའི་འགྲོ་བ་རྣམས། །ཚར་གཅོད་བྱ་ཕྱིར་བླ་མའི་མན་ངག་
བཞིན། །གུས་ པ་ ཡིས་ ནི་ གསལ་བར་བཤད་པར་བྱ། །ཞེས་པ་ལ་སྤྱིར་འཁོར་ལོ་སྡོམ་
པར་བསྒྱུར་བ་དང་། འཁོར་ལོ་བདེ་མཆོག་ཏུ་བསྒྱུར་བ་གཉིས་ལས། ད་རེས་བསྐྱེད་རིམ་གྱི་སྐབས་འདིར་ནི་
དང་པོ་ལྟར་ལེགས་ཏེ། དེ་ཡང་འཁོར་ལོ་ནི་དཀྱིལ་འཁོར་གྱི་དཔའ་བོ་དང་
། རྣལ་འབྱོར་མའི་ཚོགས་ལ། དེ་
ཡང་ལྷ་ཕོའི་རྣམ་པ་ཐམས་ཅད་བསྡུས་པའི་བདག་ཉིད་དཔལ་ཧེ་རུ་ཀའི་རང་བཞིན་ལ། མོའི་རྣམ་པ་ཐམས་
ཅད་བསྡུས་པའི་བདག་ཉིད་རྡོ་རྗེ་ཕག་མོའི་རང་བཞིན་ཏེ། དེ་སྐད་དུ་ཡང་། རྩ་བའི་རྒྱུད་ལེའུ་ལྔ་བཅུ་རྩ་
གཅིག་པ་ལས། །
འདིར་རྣལ་འབྱོར་གྱི་དབང་ཕྱུག་ལཱུ་ཧི་པའི་ཞལ་སྔ་ནས་མཛད་པའི་
དཔལ་འཁོར་ལོ་བདེ་མཆོག་གི་མངོན་པར་རྟོགས་པའི་གཞུང་འདི་བཤད་པར་བྱ་
བ་ལས། དང་པོ་མཚན་བསྒྱུར་བ་ལྟར་ན། རྒྱ་གར་སྐད་དུ། བྷ་ག་བ་ཏི་ཞེས་པ་
ནི། བོད་སྐད་དུ་བཅོམ་ལྡན་འདས་ཞེས་པའོ། །ཤཱི་ཙཀྲ་སཾ་བྷ་ར་སྱ་ཞེས་པ་ནི།
242 -97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དཔལ་འཁོར་ལོ་བདེ་མཆོག་གི་ཞེས་པའོ། །ཨ་བི་ས་མ་ཡ་ཞེས་པ་ནི། མངོན་
པར་རྟོགས་པ་ཞེས་པའོ། །དེ་ལ་འདིའི་མཚན་དཔལ་འཁོར་ལོ་བདེ་མཆོག་གི་
མངོན་པར་རྟོགས་པ་ཞེས་པ་འདི་ལ་གཉིས་ཏེ། འདིས་མངོན་པར་རྟོགས་པར་
བྱེད་པས་ན་མངོན་པར་རྟོགས་པ་སྟེ་ལམ་དང་
། འདི་ལ་མངོན་པར་རྟོགས་པར་
བྱ་བས་ན་མངོན་པར་རྟོགས་པ་སྟེ་འབྲས་བུའོ། །ལམ་ལ་གཉིས་ཏེ། བསྐྱེད་པའི་
རིམ་ པ་ དང་། རྫོགས་ པའི་ རིམ་པའོ། །བསྐྱེད་པའི་ རིམ་པ་ ལ་ ཡང་ གཉིས་ཏེ།
མཉམ་པར་བཞག་པ་དང་། མཉམ་པར་མ་བཞག་པའི་རྣལ་འབྱོར་རོ། །མཉམ་
པར་བཞག་པའི་རྣལ་འབྱོར་ལ་ཐུན་བཞིར་བསྒོམ་པའི་ཚུལ་བཞིའོ། །
དེ་ལས་ཐུན་དང་པོའི་དབང་དུ་བྱས་ནས་ཡན་ལག་བཅུ་བཞི་སྟེ། དེ་ཡང་
རྒྱུ་ལ་ལྷག་པར་མོས་པའམ། རྒྱུ་བསྒོམ་པའི་ཡན་ལག་ལྔ་དང་
། འབྲས་བུ་ལ་
ལྷག་པར་མོས་པའམ་འབྲས་བུ་བསྒོམ་པའི་ཡན་ལག་དགུའོ། །རྒྱུ་ལ་ལྷག་པར་
མོས་ པའི་ ཡན་ ལག་ ལྔ་ནི། རྒྱུའི་ ཡན་ ལག་ གསུམ་ དང་། རྒྱུ་དངོས་ ཡན་ ལག་
གཉིས་སོ། །
དེ་ལ་རྒྱུའི་ཡན་ལག་གསུམ་ནི། ཉོན་མོངས་པའི་སྒྲིབ་པ་སྤང་བར་བྱ་བའི་
ཕྱིར་ཚད་མེད་པ་བཞི་བསྒོམ་པ་ལ་རྣལ་འབྱོར་བསྲུང་བ་དང་
། ཤེས་བྱའི་སྒྲིབ་པ་
སྤང་བར་བྱ་བའི་ཕྱིར་ཕུང་པོ་དང་སྐྱེ་མཆེད་དང་ཁམས་རྣམས་ལ་སངས་རྒྱས་དང་
བྱང་ཆུབ་སེམས་དཔའ་དང་རིག་པའི་ལྷ་མོ་བསྒོམ་པ་བདག་བསྲུང་བ་དང་
། ལྷའི་
བུའི་བདུད་ལ་སོགས་པས་མི་ཚུགས་པར་བྱ་བའི་ཕྱིར་རྡོ་རྗེའི་རྭ་བ་ལ་སོགས་པ་
གནས་བསྲུང་བའོ། །
རྒྱུ་དངོས་ཡན་ལག་གཉིས་ནི། ཀུན་རྫོབ་ཀྱི་བདེན་པ་བསྐྱང་པར་བྱ་བའི་
242 -98



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཕྱིར་མཆོད་པ་ལ་སོགས་པ་བསོད་ནམས་ཀྱི་ཚོགས་རྣམ་པ་བདུན་དང༌
། དོན་
དམ་པའི་བདེན་པ་ཁོང་དུ་ཆུད་པར་བྱ་བའི་ཕྱིར་བརྟགས་པའི་སྟོང་པ་ཉིད་དང་
ཆོས་ཐམས་ཅད་སྟོང་པ་ཉིད་དུ་བསྒོམ་པའི་ཡེ་ཤེས་ཀྱི་ཚོགས་རྣམ་པ་གཉིས་སོ། །
འབྲས་བུ་ལ་ལྷག་པར་མོས་པའི་ཡན་ལག་དགུ་ལ། དང་པོ་སྤྱིར་ལྷག་
པར་མོས་པ་དང་
། བྱེ་བྲག་ཏུ་ལྷག་པར་མོས་པའོ། །སྤྱིར་ལྷག་པར་མོས་པ་ནི།
སྐུ་གསུམ་ཡེ་ཤེས་ལྔ་སོ་སོར་མ་ཕྱེ་བར་ཐམས་ཅད་བསྡུས་པའི་བདག་ཉིད་དུ་
ལྷག་པར་མོས་པའོ། །
བྱེ་བྲག་ཏུ་ལྷག་པར་མོས་པ་ལ་གསུམ་སྟེ། ལྷ་ཉིད་དུ་མངོན་པར་ཞེན་པ་
སྲུང་བར་བྱ་བའི་ཕྱིར་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལྷའི་སྦྱོར་བས་
སྦྱར་བར་བྱ་བ་ཆོས་ཀྱི་སྐུའི་བདག་ཉིད་དུ་ལྷག་པར་མོས་པ་དང་། ལུས་ལ་མངོན་
པར་ཞེན་པ་སྤང་བའི་ཕྱིར་ལུས་ཀྱི་དཀྱིལ་འཁོར་པ་ལོངས་སྤྱོད་རྫོགས་པའི་སྐུའི་
བདག་ཉིད་དུ་ལྷག་པར་མོས་པ་དང་
། སྤྲོ་བ་དང་བསྡུ་བ་ལ་དབང་དུ་གྱུར་པར་བྱ་
བའི་ཕྱིར་སྤྲུལ་པའི་སྐུའི་བདག་ཉིད་དུ་ལྷག་པར་མོས་པར་བྱ་བའོ། །
འདི་ལ་དྲུག་སྟེ། ཏིང་ངེ་འཛིན་བརྟན་པར་བྱ་བའི་ཕྱིར་གོ་ཆ་གཉིས་བགོ་
བ་དང་། ཆོས་ཐམས་ཅད་ཐ་མི་དད་པར་བྱ་བའི་ཕྱིར་དམ་ཚིག་གི་འཁོར་ལོ་
གཉིས་གཅིག་ཏུ་བྱ་བ་དང་། དངོས་པོ་ཐམས་ཅད་རང་བཞིན་གྱིས་འོད་གསལ་བ་
མཚོན་པའི་ཕྱིར་དབང་བསྐུར་བ་དང་
། ཆོས་ཐམས་ཅད་ཀྱི་དེ་ཁོ་ན་ཉིད་བདེ་ བ་
ཆེན་པོ་མཚོན་པར་བྱ་བའི་ཕྱིར་མཆོད་པ་དང་
། འཇིག་རྟེན་པ་དང་འཇིག་རྟེན་
ལས་འདས་ པའི་དངོས་གྲུབ་བསྒྲུབ་པའི་ཕྱིར་ རིག་སྔགས་ ཀྱི་བཟླས་པ་དང༌།
བར་དུ་གཅོད་པ་ཉེ་བར་ཞི་བར་བྱ་བའི་ཕྱིར་དང༌། ཐུན་ངེས་པར་བྱ་བའི་ཕྱིར་
242 ---99



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཏོར་མ་སྦྱིན་པ་སྔོན་དུ་འགྲོ་བས་དཀྱིལ་འཁོར་གྱི་འཁོར་ལོ་ཉེ་བར་བསྡུ་བའོ།
དེ་བཞིན་དུ་མཉམ་པོར་མ་བཞག་པའི་རྣལ་འབྱོར་ལ་ཡང་གསུམ་སྟེ། ཁམས་ཀྱི་
རྣམ་པར་དག་པ་དང་། ཕྱག་རྒྱའི་རྣམ་པར་དག་པ་དང་
། རྣལ་འབྱོར་གྱི་རྣམ་པར་
དག་པའོ། ཁ་ཊཾ་ག་ལ་སོགས་པའི་རྣམ་པར་དག་པ་ནི་སྤྲོས་པ་དང་བཅས་པའི་
སྤྱོད་པའི་རྣལ་འབྱོར་པའི་ཐུན་མོང་མ་ཡིན་པའོ
། །
རྫོགས་པའི་རིམ་པ་ལ་ཡང་གཉིས་ཏེ། བདེ་བ་ཆེན་པོའི་ཆ་དང་། སྟོང་པ་
ཉིད་ཀྱི་ཆའོ། །དང་པོ་ནི་དམིགས་པ་དང་བཅས་པའི་བདེ་བ་ཆེན་པོའི་ཆ་རིམ་
གྱིས་སྟོང་པ་ཉིད་དུ་བྱ་བ་ལ་གཉིས་ཏེ། དམིགས་པར་ཕྲ་བར་བྱ་བ་དང་
། ཤིན་ཏུ་
དམིགས་ པ་ མེད་ པར་ བྱ་ བའོ། །དང་པོ་ལ་ཡང་གསུམ་སྟེ། དམ་ ཚིག་ སེམས་
དཔའི་གོང་བུ་ལས་འདས་པ་དང་། ཡེ་ཤེས་སེམས་དཔའི་གོང་བུ་ལས་འདས་པ་
དང༌། ཡི་གེའི་གོང་བུ་ལས་འདས་པའོ། །
འདི་མངོན་པར་རྟོགས་པར་བྱ་བས་ན་འབྲས་བུ་ལ་གཉིས་ཏེ། འཇིག་
རྟེན་ ལས་ འདས་ པ་ དང་། འཇིག་ རྟེན་ པའོ་ ཞེས་ གསུང་བ་ནི་ ཡང་ དག་ པའི་
གདམས་ངག་ཏུ་སྣང་བར་སེམས་སོ། །ཕྱག་འཚལ་བ་ནི་ཡི་གེ་བས་སོ། །དང་
པོར་རྣལ་འབྱོར་གྱི་དབང་ཕྱུག་གིས། ཞེས་པ་ལ་སོགས་པས་ནི་གཞུང་དངོས་ཏེ།
འདི་ལ་སྔར་བརྗོད་པ་ལྟར་སྤྱི་དོན་རྣམ་པ་གཉིས་ལས། འདིས་མངོན་པར་རྟོགས་
པར་བྱེད་པས་ན་མངོན་པར་རྟོགས་པ་སྟེ་ལམ་མོ། །དེ་ལ་བསྐྱེད་རྫོགས་གཉིས་
ལས་བསྐྱེད་པའི་རིམ་པའོ། །དེ་ལའང་མཉམ་པར་བཞག་པ་དང་མ་བཞག་པ་
གཉིས་ལས་མཉམ་པར་བཞག་པའི་རྣལ་འབྱོར་རོ། །དེ་ལ་ཐུན་བཞིར་བསྒོ་པའི་
ཚུལ་བཞིའོ། །
242-100



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དེ་ལ་ཐུན་དང་པོའི་དབང་དུ་བྱས་ནས་ཡན་ལག་བཅུ་བཞི་ལས། འདིས་
དེ་དག་ཀུན་གྱི་སྔོན་དུ་འགྲོ་བ་ལུས་ངག་ཡིད་གསུམ་གྱི་བྱ་བ་ལ་ཁྱད་པར་དུ་
དབང་བར་བྱེད་པ་དག་པ་རྣམ་པ་གསུམ་བསྒོམ་པ་སྟེ། འདི་ཉམས་སུ་ལེན་པའི་
རྟེན་གྱི་གང་ཟག་ནི་སྐྱབས་སུ་འགྲོ་བ་དང་སེམས་བསྐྱེད་པ་སྔོན་དུ་སོང་བས།
བཅོམ་ལྡན་འདས་དཔལ་བདེ་མཆོག་གི་དཀྱིལ་འཁོར་དུ་དབང་བསྐུར་བ་ཐམས་
ཅད་དང་། རང་བྱིན་གྱིས་རླབ་པ་ཐོབ་ཅིང་
། བླ་མས་རྗེས་སུ་གནང་བ་བྱིན་པ།
མངོན་པར་རྟོགས་པའི་རིམ་པ་ཐོས་བསམ་གྱིས་རྟོགས་པར་བྱས་པ་ཞིག་གིས་
གནས་ནི་རི་བོའི་རྩེའམ་དུར་ཁྲོད་ལ་སོགས་པར་དཀོན་མཆོག་གི་རྟེན་དགྲམ་པ་
དང་། འབྱོར་ན་མཆོད་ པ་ དང་། གཏོར་མ་ཡང་བཤམས་ཏེ། ནང་པར་སྔ་བར་
ལངས་ལ་ཨོཾ་ཨེ་ཧྱ་ཧི་མ་ཧཱ་བྷི་ར་ཤུད་དྷ་བཱ་ཀྱ་སྱ་དེ་ཤ་ཀ །ཤུ་ནྱ་ཏཱ་ཛྙཱ་ན་མེ་བན་
ཙ། སྲེ་ཤྲཱི་ས་ཧ་ར་སྭ་བ་ཡང་བྷུ་བ་ཞེས་པའམ།
ཡང་ན། ཚུར་ གཤེགས་ ཚུར་ གཤེགས་དཔའ་བོ་ཆེ། །དག་པའི་ངག་ནི་
སྟོན་པ་པོ། །སྟོང་པ་ཉིད་ཀྱི་ཡེ་ཤེས་དང་
། །རང་བྱུང་སྤྲོ་དང་སྡུད་པ་པོ། །ཞེས་
པའི་རྣལ་འབྱོར་མའི་སྒྲ་བྲག་ཆ་ལྟ་བུས་བསྐུལ་བས་བདག་ཉིད་སད་པར་མོས་པ་
བྱས་ནས་ལངས་པའི་རྗེས་ལ། བསམ་གཏན་གྱི་ཁང་པར་སྟན་བདེ་བ་ལ་འདུག་
སཾ་ལས་བྱུང་པའི་རོའི་གདན་གྱི་སྟེང་དུ་གཅིར་བུ་སྐྲ་གྲོལ་བས་འདུག་པར་
བསམ་པའམ། ཡང་ན་དངོས་སུ་དེ་ལྟར་འདུག་ལ། བདུད་རྩི་ལྔའི་རི་ལུ་གཅིག་
ལ་ཡི་གེ་གསུམ་བཟླས་ལ་ཁར་གཞུག་སྟེ། བཟའ་བའི་དམ་ཚིག་ལ་གནས་པ་
བདག་ཉིད་བཀྲ་ཤིས་པར་བྱ་བའོ། །རི་ལུ་ཆང་ངམ་ཆུ་ལ་གཡོན་པའི་སྲིན་ལག་
གིས་གཡས་པའི་མཐིལ་དུ་མཉེས་ཏེ། ཨོཾ་སུཾ་བྷ་ནི་སུཾ་བྷ་ཧཱུྃ་ཧཱུྃ་ཕཊ་ཞེས་བརྗོད་དེ་
ལ།
242 --101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཡོན་པའི་སྲིན་ལག་དེ་ཉིད་ཀྱིས་ཤར་གྱི་ཕྱོགས་སུ་གཏོར་རོ། །ༀ་གྲི་ཧྥ་གྲི་ཧྥ་ཧཱུཾ་
ཧཱུྃ་ཕཊ་ཅེས་བྱང་གི་ཕྱོགས་སུ་ཨོཾ་གྲི་སྣ་པ་ཡ་གྲི་སྣ་པ་ཡ་ཧཱུྃ་ཧཱུྃ་ཕཊ་ཞེས་ནུབ་ཀྱི་
ཕྱོགས་སུ། ཨོཾ་ཨ་ན་ཡ་ཧོ་བྷ་ག་བན་བཛྲ་ཧཱུྃ་ཧཱུྃ་ཕཊ་ཞེས་བརྗོད་པས་ལྷོའི་ཕྱོགས་
སུ་གཏོར་བར་བྱ་སྟེ་གནས་བཀྲ་ཤིས་པར་བྱ་བའོ། །དེ་ནས་ལུས་རྣམ་པར་དག་
པ་བསྒོམ་པ་ནི། ཨོཾ་ཤྲཱི་ཧེ་རུ་ཀ་ཧཱུྃ་ཞེས་བརྗོད་ལ་བདག་ཉིད་བདེ་མཆོག་ཞལ་
གཅིག་ཕྱག་གཉིས་པ་སྐུ་མདོག་མཐིང་ཀ །རྡོ་རྗེ་དང་དྲིལ་བུ་བསྣམས་པས་འཁྱུད་
པའི་ཚུལ་དུ་བྱེད་ཅིང་སྟེ་ཡུམ་མེད་ཕྱག་རྒྱ་དྲུག་དང་ལྡན་པ། རལ་པའི་ཅོད་པན་ཅན།
གཡས་བརྐྱང་བས་ཉི་མ་ལ་བཞུགས་པར་བསམ་མོ། །
དེ་ནས་ངག་རྣམ་པར་དག་པ་བསྒོམ་པ་ནི། ཨོཾ་ཨ་ཨཱ་ཞེས་པ་ལ་སོགས་པ
ཧཀྵ་ཧཱུཾ་ཧཱུཾ་ཕཊ་ཞེས་པ་ལ་སོགས་པའི་བར་བརྗོད་པས་བདག་ཉིད་ཀྱི་ཁ་ནས་ཨཱ་
ལི་ཀཱ་ལི་ཐོག་མ་ན་ཨོཾ་དང་མཐའ་མ་ན་ཧཱུཾ་ཧཱུཾ་ཕཊ་དང་བཅས་པ་འོད་ཀྱི་སྐུད་པ་མ་བརྒྱུས་
པའི་ཚུལ་དམར་བ་ལ་ཞད་དཀར་བ་དཔག་ཏུ་མེད་པ་འཕྲོས་པས་ཤར་ལ་སོགས་
པའི་ཕྱོགས་མཐའ་དག་སྣང་བར་བྱས་ཏེ། སླར་ལོག་ནས་དེ་དག་ཐམས་ཅད་
བདག་ཉིད་ཀྱི་ཁ་ནས་ཞུགས་པས་ལུས་ཐམས་ཅད་ལ་ཁྱབ་པར་ཐིམ་པར་བསམ་
མོ། །དེ་ནས་ཡིད་རྣམ་པར་དག་པ་བསྒོམ་པ་ནི་ཡི་གེ་བཞི་ལས་ཤི་དོན་གཉིས་སུ་
མེད་པ་སྟེ། གཟུང་བ་དང་འཛིན་པས་སྟོང་པའི་རྣམ་པར་ཐར་པའི་སྒོ་སྟོང་པ་ཉིད་
དང་། ཧེའི་ དོན་དོན་དམ་པར་ རང་ལ་ སོགས་པའི་རྒྱུའི་མཚན་མས་ སྟོང་པའི་
མཚན་མ་མེད་པ་དང་། རྒྱུའི་དོན་ངོ་བོ་ཉིད་ཀྱིས་རྣམ་པར་རྟོག་པའི་བཀོད་པས་
སྟོང་པའི་སྨོན་པ་མེད་པ་དང་
། ཀའི་དོན་གང་དུ་ཡང་གནས་པ་མེད་པས་རྒྱུ་དང་
རྐྱེན་གྱིས་འདུས་བྱ་བ་མེད་པ་བསྒོམ་པའོ། །དེ་དག་སྟོན་པར་བྱེད་པའི་གཞུང་གི་
242-102



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཚིག་དོན་ནི་གོ་སླའོ། །
ཚངས་པའི་གནས་བཞི་བསྒོམ་པར་བྱའོ། །ཞེས་བྱ་བ་ལ་སོགས་པས་ནི་
ཡན་ལག་བཅུ་བཞི་པོ་དངོས་ཏེ། དེ་ལ་གཉིས་ལས་རྒྱུ་བསྒོམ་པ་དང་
། འབྲས་བུ་བསྒོམ་པ་
རྒྱུ་ལ་ལྷག་པར་མོས་པའམ་རྒྱུ་བསྒོམ་པའི་ཡན་ལག་ལྔའོ། །དེ་ལ་ཡང་གཉིས་སུ་
ཡོད་པ་ལས་རྒྱུའི་ཡན་ལག་གསུམ་དང་རྒྱུ་དངོས་ཡན་ལག་གཉིས་ཏེ་རྒྱུའི་ ཡན་ ལག་ གསུམ་མོ། །
དེ་ལས་འདིས་ནི་ཉོན་མོངས་པའི་སྒྲིབ་པ་སྤང་པའི་ཕྱིར་ཚད་མེད་པ་བཞི་བསྒོམ་
པ་ རྣལ་ འབྱོར་ བསྲུང་ བ་ སྟེ། འདིར་ཡང་ཚད་མེད་པ་བཞི་པོ་འདི་ལ་ཚངས་པའི་གནས་ཞེས་
འདོགས་པའི་རྒྱུ་མཚན་ཅི་ཞེ་ན། སྤྱིར་ཚངས་པ་ལ་འཇིག་རྟེན་པ་དང་
། འཇིག་རྟེན་ལས་འདས་པ་གཉིས་
ལས། དང་པོ་ནི་འཇིག་རྟེན་པའི་ལྷ་ཚངས་པ་སྟེ། དེ་འབྱུང་བའི་གནས་སམ་རྒྱུར་གྱུར་པས་ཚངས་པའི་
གནས་བཞི་སྟེ། སློབ་དཔོན་འཕགས་པའི་ཞལ་ནས་ཀྱང་། བྱམས་དང་སྙིང་རྗེ་དག་དང་དགའ་བ་དང་
། །
བཏང་སྙོམས་རྟག་པར་རྒྱུན་དུ་གོམས་མཛོད་དང་
། །གོང་མ་བརྙེས་པར་མ་གྱུར་དེ་ལྟ་ནའང་། །ཚངས་པའི་
འཇིག་རྟེན་བདེ་བ་ཐོབ་པར་འགྱུར་ཞེས་སོ། །
གཉིས་པ་ནི་མི་གནས་པའི་མྱ་ངན་ལས་འདས་པ་སྟེ། ད་ལྟར་ཚད་མེད་པ་བཞི་བསྒོམས་པས་སངས་
རྒྱས་ཀྱི་ས་ན་སྙིང་རྗེ་ཚད་མེད་པ་ལ་སོགས་པ་ཡོངས་སུ་རྫོགས་ནས་ཡོད་པ་སྟེ། དེ་སྐད་དུ་ཡང་ཀྱི་རྡོ་རྗེ་
ལས། ཚངས་པ་སྒྲིབ་བྲལ་སངས་རྒྱས་ཉིད་ཞེས་པ་སྟེ། ཡང་དག་ པར་རྫོགས་པའི་སངས་རྒྱས་དེ་སྒྲིབ་པ་
གཉིས་དང་བྲལ་བའོ། །དེ་ལ་མི་གནས་པའི་མྱ་ངན་ལས་འདས་པ་ཞེས་པ་ཡང་
། ཤེས་རབ་ཀྱིས་ཁམས་
གསུམ་འཁོར་བའི་མཐའ་ལ་མི་གནས་པ་དང་། སྙིང་རྗེས་ཞི་བ་མྱ་ངན་འདས་པའི་མཐའ་ལ་མི་གནས་པ་
གཉིས་ལས། འདིར་སྐབས་སུ་བབ་པ་ནི་ཕྱི་མ་སྟེ། གཟུགས་སྐུ་གཉིས་སུ་བྱོན་ནས་བསྟན་པའི་བཀའ་དང་
མི་འགལ་བར་འགྲོ་བས་དོན་དུ་མ་བྱེད་པའོ། །
དེ་ལ་ཉོན་མོངས་པའི་སྒྲིབ་པ་ནི་ཞེ་སྡང་དང་སེམས་ཅན་ཡལ་བར་འདོར་
242 -103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བ་དང་། ཕྲག་དོག་དང་ཆགས་པ་སྟེ་དེ་དག་སྤང་བའི་ཕྱིར། དེ་དག་གི་གཉེན་པོ་
སེམས་ཅན་ཐམས་ཅད་གནས་སྐབས་དང་མཐར་ཐུག་གི་བདེ་བ་རྒྱུ་དང་བཅས་པ་
དང་ཕྲད་པར་འདོད་པའི་བྱམས་པ་དང་། སྡུག་བསྔལ་དང་སྡུག་བསྔལ་གྱི་རྒྱུ་
ལས་གདོན་པར་འདོད་པའི་སྙིང་རྗེ་དང་
། བདེ་བ་རྒྱུན་མི་འཆད་པར་འདོད་པའི་
དགའ་བ་དང་། ཆགས་སྡང་གཉིས་དང་བྲལ་བའི་རྣམ་པའི་བཏང་སྙོམས་བསྒོམ་
སྟེ། ཉོན་མོངས་པ་དེ་དག་ཉིད་ཀྱིས་རྣལ་འབྱོར་གྱི་ས་མ་ཏིའི་བར་དུ་ཡང་གཅོད་པ་
ལས་གཉེན་པོ་དེ་དག་བསྒོམས་པས་རྣལ་འབྱོར་བསྲུང་པར་ཡང་འགྱུར་རོ། །
དེ་ནས་ཞེས་པ་ལ་སོགས་པས་ནི་ཤེས་བྱའི་སྒྲིབ་པ་སྤང་བར་བྱ་བའི་ཕྱིར་
ཕུང་པོ་དང་སྐྱེ་མཆེད་དང་ཁམས་རྣམས་ལ་སངས་རྒྱས་དང་བྱང་ཆུབ་སེམས་
དཔའ་དང་རིག་པའི་ལྷ་མོ་བསྒོམ་པ་བདག་བསྲུང་བ་སྟེ། དེ་ཡང་སྔགས་ཀྱི་ཐེག་
པར་ཕུང་པོ་ལ་སོགས་པ་ལྷའི་རང་བཞིན་ཡིན་པ་ལ་དེ་ལྟར་མ་ཤེས་པ་ནི་ཤེས་
བྱའི་སྒྲིབ་པ་སྟེ། དེ་སྤང་པའི་ཕྱིར་རོ། །
ཡང་ན་ཤེས་བྱའི་སྒྲིབ་པ་ནི་གཉིས་ཏེ། གང་ཟག་དང་ཆོས་སུ་འཛིན་པ་
ལས། དང་པོ་ནི་ཐ་མལ་དུ་འཛིན་པ་དང་
། གཉིས་པ་དེ་ཡང་གཅིག་པུར་འཛིན་
པ་སྟེ། དེ་དག་གི་གཉེན་པོར་ནི་ཐ་མལ་གྱི་གཉེན་པོར་ལྷར་ང་རྒྱལ་བྱེད་པ་དང་དེ་ཡང་
གཅིག་པུར་འཛིན་པའི་གཉེན་པོར་དུ་མར་ང་རྒྱལ་བྱེད་པའོ། །འདིའི་གཞུང་ལ་ མདོར་བསྟན་
རྒྱས་པར་བཤད་པ་གཞུང་ཉེ་བར་བསྡུ་བ་གསུམ་ལས་འདི་དག་གིས་ནི་མདོར་བསྟན་པའོ། །
གཟུགས་ཀྱི་ཕུང་པོ་ལ་ཞེས་པ་ལ་སོགས་པས་ནི་རྒྱས་པར་བཤད་པ་སྟེ། འདི་ལ་
ཡང་ཕུང་པོ་ལ་སངས་རྒྱས་བསྒོམ་པ། སྐྱེས་མཆེད་ལ་བྱང་ཆུབ་སེམས་དཔའ་
བསྒོམ་པ་ཁམས་ལ་རིག་པའི་ལྷ་མོ་བསྒོམ་པ་གསུམ་ལས། འདི་དག་གིས་ནི་ཕུང་
242-104



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
པོ་ལ་སངས་རྒྱས་བསྒོམ་པ་སྟེ། དེ་ཡང་རིམ་པ་བཞིན་དུ། གཟུགས་ཀྱི་ཕུང་པོའི་
གནས་མགོ་བོའི་མཚོགས་མར་ཟླ་བའི་གདན་ལ་རྣམ་པར་སྣང་མཛད་སྐུ་མདོག་
དཀར་པོ་ཞབས་གཡས་བརྐྱང་བ། ཕྱག་གཡས་པ་ཅུང་ཟད་རོལ་བས་གདེངས་
པར་འཁོར་ལོ། གཡོན་པས་དྲིལ་བུ་ཐུགས་ཀར་རོལ་པས་འཛིན་པ། རལ་པའི་
ཅོད་པན་ཅན། ཕྱག་རྒྱ་དྲུག་དང་ལྡན་པ་ས་བོན་དང་མཚན་མ་གང་ལ་ཡང་མི་
ལྟོས་པར་སྐད་ཅིག་གིས་བསམས་ལ། བདག་གི་གཟུགས་ཀྱི་ཕུང་པོ་ཉིད་འདི་
ཡིན་ནོ་སྙམ་དུ་བསམ་པར་བྱ་སྟེ། འོག་མ་ཀུན་ལ་ཡང་ཤེས་པར་བྱའོ། །
དེ་བཞིན་དུ་ཚོར་བའི་ཕུང་པོའི་གནས་ལྟེ་བར་ཉི་མ་ལ་རྡོ་རྗེ་ཉི་མ་རིན་ཆེན་
འབྱུང་ལྡན་སེར་པོ་ཕྱག་གཡས་པ་སྔ་མ་ལྟར་གདེངས་པས་རིན་པོ་ཆེ་གཡོན་དྲིལ་བུ་སྟེ་བདག་
གི་ཚོར་བའི་ཕུང་པོ་ཉིད་དང་དེ་ཡིན་ནམ་སྙམ་དུ་བས། འདུ་ ཤེས་ ཀྱི་ ཕུང་པོའི་ གནས་ མགྲིན་
པར་ཉི་མ་ལ་པད་མ་གར་གྱི་དབང་ཕྱུག་འོད་དཔག་མེད་དམར་པོ། གཡས་སྔ་མ་ལྟར་
པད་ མ་ དམར་ པོ་ གཡོན་དྲིལ་བུ་སྟེ་བདག་གི་འདུ་ཤེས་ཀྱི་ཕུང་པོ་ཉིད་འདི་ཡིན་ནོ་སྙམ་དུ་བསམ།
འདུ་བྱེད་ཀྱི་ཕུང་པོའི་གནས་རྐང་པའི་བོལ་དུ་ཉི་མ་ལ་རྡོ་རྗེ་རྒྱལ་པོ་དོན་གྲུབ་ལྗང་
གུ་ཕྱག་གཡས་པ་སྔ་མ་ལྟར་སྣ་ཚོགས་རྡོ་རྗེ། གཡོན་པ་རྣམས་དྲིལ་བུ་སྔ་མ་ལྟར་
འཛིན་པའོ། །རྣམ་པར་ཤེས་པའི་ཕུང་པོའི་གནས་སྙིང་ཀ་སྟེ་ནུ་མ་བས་དམའ་
བར་ ཟླ་བ་ ལ་རྡོ་རྗེ་སེམས་དཔའ། སྐུ་མདོག་དཀར་པོ། ཕྱག་ གཡས་པ་རྡོ་རྗེ་
ཐུགས་ཀར་གཏོད་པའི་ཚུལ་གྱིས་འཛིན་ཅིང་
། གཡོན་པ་དྲིལ་བུ་སྐུར་བསྙེམས་
པའི་ཚུལ་དུ་འཛིན་པའོ། །ཕུང་པོ་ལྔ་བསྡུས་ པའི་ གནས་དཔྲལ་བར་ཉི་མ་ལ་
དཔལ་ཧེ་རུ་ཀ་རྡོ་རྗེ་སྟེ་མི་བསྐྱོད་པ་མཐིང་ཀ །གཡས་པ་རྡོ་རྗེ་ས་གནོན་གྱི་ཚུལ་
གྱིས་གཡོན་པ་སྔ་མ་བཞིན་དུ་དྲིལ་བུ་ཐུགས་ཀར་འཛིན་པའོ། །དེ་དག་གི་གཞུང་
242 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གི་ཚིག་དོན་ཡང་གོང་སླའོ། །
མིག་ལ་ཞེས་པ་ལ་སོགས་པས་ནི་སྐྱེ་མཆེད་ལ་བྱང་ཆུབ་སེམས་དཔའ་
བསྒོམ་པ་སྟེ། དེ་ཡང་མིག་གཉིས་ལ་ཟླ་བ་ལ་གཏི་མུག་རྡོ་རྗེ་སྟེ་རྒྱུད་གཞན་ལས་
སའི་སྙིང་པོར་གྲོགས་པ་སྟེ་རྣམ་པར་སྣང་མཛད་དང་འདྲ་བའོ། །རྣ་བ་གཉིས་ལ་
ཉི་མ་ལ་ཞེ་སྡང་རྡོ་རྗེ་ཕྱག་ན་རྡོ་རྗེ་སྟེ་ཕྱག་གཡས་པ་རྡོ་རྗེ་བཏེག་སྟེ་ཅུང་ཟད་
གདེངས་པ། གཡོན་དྲིལ་བུ་ཐུགས་ཀར་འཛིན་པའོ། །སྣའི་བུ་ག་གཉིས་ལ་ཉི་མ་
ལ་སེར་སྣ་རྡོ་རྗེ་ནམ་མཁའ་སྙིང་པོ་སྟེ་རྡོ་རྗེ་ཉི་མ་དང་འདྲ་བའོ། ཁ་ལ་སྟེ་ལྕེའི་རྩ་
བར་ཉི་མ་ལ་འདོད་ཆགས་རྡོ་རྗེ་འཇིན་རྟེན་དབང་ཕྱུག་སྟེ་པད་མ་གར་གྱི་དབང་
ཕྱུག་དང་འདྲ་བའོ། །རེག་ལ་སྟེ་རྡོ་རྗེའི་རྩ་བར་ཕྲག་རྡོ་རྗེ་སྒྲིབ་པ་རྣམ་པར་སེལ་
བ་སྟེ་རྡོ་རྗེ་རྒྱལ་པོ་དང་འདྲ་བའོ། །སྐྱེ་མཆེད་ཐམས་ཅད་ལ་ནི་ཡིད་ཀྱི་སྐྱེ་མཆེད་
དེ། ནུ་མའི་བར་དུ་ཟླ་བ་ལ་དབང་ཕྱུག་རྡོ་རྗེ་ཞེས་པ་ཀུན་ཏུ་བཟང་པོ་སྟེ་རྡོ་རྗེ་
སེམས་དཔའ་དང་འདྲ་བ་དེ་དག་གི་གཞུང་གོ་སླའོ། །
སའི་ཁམས་ལ་ཞེས་པ་ལ་སོགས་པ་ནི་ཁམས་ལ་རིག་པའི་ལྷ་མོ་བསྒོམ་
པ་སྟེ། དེ་ཡང་སའི་ཁམས་ཀྱི་གནས་ལྟེ་བར་རྡོ་རྗེ་ཉི་མའི་ལྐོག་ཏུ་ཉི་མ་ལ་ལྟུང་པར་
བྱེད་མ་ཞེས་པ་རྒྱུད་གཞན་ལས་སངས་རྒྱས་སྤྱན་མར་གྲགས་པ་སྟེ། སྐུ་མདོག་
སེར་མོ་ཞལ་གཅིག་ཕྱག་བཞི་མ། གཡས་དང་པོ་འཁོར་ལོ་གཉིས་པ་ན་གྲི་གུག །
གཡོན་པ་གཉིས་ན་ཐོད་པ་དང་ཁ་ཊཾ་གའོ། །སྒྲ་བཤིག་པ་ཕྱོགས་ཀྱི་གོས་ཅན།
ཕྱག་རྒྱག་ལྔ་དང་ལྡན་པ། མཐེ་བོང་གི་ཚད་ཙམ་གཡས་བརྐྱང་བས་བཞུགས་པ་
སྟེ། འོག་མ་ ཀུན་ལ་ཡང་ ཤེས་ པར་ བྱའོ། །ཆུའི་ཁམས་ ཀྱི་གནས་ སྙིང་ཀར་རྡོ་ རྗེ་
སེམས་དཔའི་ལྐོག་ཏུ་ཉི་མ་ལ་གསོད་པར་བྱེད་མ་མཱ་ཀི་སྔོན་མོ་ཞལ་གཅིག་ཕྱག་
242 -106



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
བཞི་མ་ ལས་ གཡས་ དང་ པོ་ རྡོ་ རྗེ་ གཉིས་པ་ན་གྲི་གུག་གཡོན་པ་གཉིས་ཐོད་པ་དང་ཁ་ཊཾ་ག་
བསྣམས་པའོ། །མེའི་ཁམས་ཀྱི་གནས་མགྲིན་པར་པད་མ་གར་དབང་གི་ལྐོག་ཏུ་ཉི་མ་
ལ་འགུགས་པར་ བྱེད་མ་གོས་དཀར་མོ་དམར་མོ་གཡས་ དང་པོ་པདྨ་གཉིས་པ་གྲི་
གུག་གཡོན་གཉིས་ཐོད་པ་དང་ཁ་ཊཾ་ག་རླུང་གི་ཁམས་ཀྱི་གནས་མཚོགས་མར་རྣམ་
སྣང་གི་ལྐོག་ཏུ་ཉི་མ་ལ་གར་གྱི་དབང་ཕྱུག་མ་སྒྲོལ་མ་ལྗང་གུ་གཡས་དང་པོ་ན་སྣ་
ཚོགས་རྡོ་རྗེ་གཉིས་པ་ན་གྲི་གུག་གཡོན་གཉིས་ཐོད་པ་དང་ཁ་ཊཾ་ག །ནམ་མཁའི་
ཁམས་གྱི་གནས་སྤྱི་གཙུག་ཏུ་ཉི་མ་ལ་པདྨའི་དྲ་བ་ཅན་རྩ་བའི་ཞལ་དང་ལུས་
ཐམས་ཅད་མཐིང་ཀ །གཡས་པ་སེར་བ་གཡོན་པ་དམར་བའི་ཞལ་གསུམ། ཕྱག་
དྲུག་གཡས་གསུམ་ན་ལྕགས་ཀྱུ་དང་ཚངས་པའི་མགོ་བོ་དང་གྲི་གུག །གཡོན་
གསུམ་ན་ཐོད་པ་དང་ཁ་ཊཾ་ག་དང་ཞགས་པ་འཛིན་པ་སྟེ་དེ་ལྟར་ང་རྒྱལ་བྱས་ལ།
ཨོཾ་པྲ་ཀྲི་ཏི་པ་རི་ཤུད་དྷ་སརྦ་དྷརྨཱ་པྲ་ཀྲི་ཏི་པ་རི་ཤུད་དྷོ་ཧཱུྃ་ཞེས་བརྗོད་པར་བྱ་དེ་དག་
གི་ཡང་གཞུང་གོ་སླའོ། །
དེ་ལྟར་ཞེས་པ་ལ་
པ་ལ་སོགས་པས་ནི་དེ་དག་གི་གཞུང་ཉེ་བར་བསྡུ་བའོ། །དེ་
ནས་ཞེས་བྱ་བ་ལ་སོགས་པས་ནི་ལྷའི་བུའི་བདུད་ལ་སོགས་པས་མི་ཚུགས་པར་
བྱ་བའི་ཕྱིར་རྡོ་རྗེ་རྭ་བ་ལ་སོགས་པ་བསྒོམ་པ་གནས་བསྲུང་བ་སྟེ། འདིའི་ཚིག་
དྲུག་ ནི་ ཞེས་པ་ནི་ཕུར་བུས་གདབ་པ་རྡོ་རྗེའི་སྲ་བ་རྡོ་རྗེ་ས་གཞི་རྡོ་རྗེ་གུར་རྡོ་རྗེའི་བླ་རེ་སྟེ་མདའི་དྲྭ་བ་སྟེ་
དེ་དག་ལ་འདི་ལྟར་ཤེས་པར་བྱ་སྟེ། སྔ་མའི་རྗེས་ལ་ཤར་ལ་སོགས་པའི་ཕྱོགས་གཅིག་
དང་མེ་ལ་སོགས་པའི་མཚམས་ སུ་ ལུགས་ དང་མི་མཐུན་པ་དང་ཕྱོགས་གཡོན་སྐོར་ལུགས་
དང་མཐུན་པར་མཚམས་གཡས་སྐོར་མཛུབ་མོ་གཡོན་པའི་སེ་གོལ་གཏོག་ཅིང་
། ཨོཾ་
སུཾ་བྷ་ནི་སུཾ་བྷ་ཧཱུྃ་ཧཱུྃ་ཕཊ་ཞེས་བྱ་བ་ལ་སོགས་པའི་སྔགས་རྐང་པ་རེ་རེ་བརྗོད་པའི་
242-107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཚེ་སྔགས་དེ་དང་དེ་ཁ་དོག་དམར་བའི་ཡི་གེ་འབྲུ་ཆེ་བ་ཕྱོགས་དེ་དང་དེར་ཁ་
བལྟས་ནས་འཕྲོས་པས། སྔགས་དེ་དང་དེ་ལས་འཕྲོས་པའི་བྱ་རོག་གདོང་ལ་
སོགས་པ་ཞལ་གཅིག་ཕྱག་གཉིས་པ་ཁ་དོག་དམར་པོ་འོད་ཟེར་ཆེར་འབར་བ་
ཞབས་འོག་ས་ལ་བཞག་པ་དབུ་ཚངས་པའི་གནས་ལ་ཐུག་ པ། རབ་ཏུ་ཆེ་བ་
རགས་པ། ཕྱག་གཡོན་ན་ལྟེ་བ་མན་ཆད་ཟུར་གསུམ་པ་ཕུར་པའི་རྣམ་པར་ཅན།
སྟོད་རང་དང་འདྲ་བ་ཐོགས་པ། གཡས་ན་རྡོ་རྗེ་ཐོ་བ་ཅན་རྣམས་སྤྲོས་ལ། དེ་
དག་གིས་བགེགས་རྣམས་ཤིན་ཏུ་ཐག་རིང་པར་སྐྲད་པར་བསམ་མོ། །
དེ་ནས་སྔགས་དེ་དག་ལས་གྲུབ་པའི་རྡོ་རྗེ་རྭ་བ་གྲུ་བཞི་རབ་ཏུ་འབར་བ།
རྒྱུར་བསྒྲུབ་པ་པོ་ཇི་ཙམ་འདོད་པ་བསམ་མོ། །དེ་ནས་ཨོཾ་བཛྲ་པྲ་ཀ་ར་ཧཱུྃ་ཁཾ་ཧཱུྃ་
ཞེས་བྱ་བའི་སྔགས་ཀྱིས་བྱིན་གྱིས་བརླབ་པོ། །དེ་ནས་རྡོ་རྗེ་རྭ་བ་ལས་འོད་ཟེར་
འཕྲོས་པས་དབུས་སུ་ཡི་གེ་ཧཱུཾ་ལས་གྲུབ་པའི་སྣ་ཚོགས་རྡོ་རྗེ་དབུས་མཐིང་
། ཤར་
དཀར། བྱང་ལྗང་། ནུབ་དམར། ལྷོ་སེར་བ་བསམས་ལ། དེ་ལས་ རྡོ་ རྗེའི་རང་
བཞིན་གྱི་འོད་ཟེར་འཕྲོས་པས་འོག་གི་ས་གཞི་ལ་ཐུག་པར་སྣ་ཚོགས་རྡོ་རྗེའི་རང་
བཞིན་གྱི་སར་བྱས་ལ། ༀ་མེ་དྷི་བཛྲ་བྷ་བ་བཛྲ་བན་དྷ་ཧཱུྃ་ཞེས་བྱ་བས་བྱིན་གྱིས་
བརླབ་བོ། །བྱ་རོག་གདོང་ འདི་མན་ལྷག་ལ་སོགས་པ་བརྒྱད་ཕྱི་རོལ་དུ་ཁ་བལྟས་
ནས་གནས་པ་རྣམས་ཀྱི་མདུན་དུ་ཧཱུྃ་ཞེས་བརྗོད་པ་ཙམ་གྱིས་ཧཱུྃ་རིང་པོ་སྒྲ་དང་
ཐིག་ལེར་ལྡན་པ་བརྒྱད་བལྟས་ལ། དེ་དག་ཡོངས་སུ་གྱུར་པ་ལས་དོང་པོ་ཁ་ཁྱེར་
རྣམས་ཀྱང་སྤུ་གྲི་ལྟ་བུ་ཕན་ཚུན་ཐུག་པ་བརྒྱད་བསམ་འདི་ཡན་ལྷག་དེ་བཞིན་དུ་ས་
དང་རྭ་བ་ལས་འོད་འཕྲོས་པས་རྡོ་རྗེའི་གུར་ཏེ། ཨོཾ་བཛྲ་པཉྫ་ར་ཧཱུྃ་ཁཾ་ཧཱུྃ། ཞེས་
པས་སོ། །
242 -108



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
གུར་ལས་རྡོ་རྗེའི་བླ་རེ་སྟེ། ཨོཾ་བཛྲ་བྷི་ཏ་ན་ཧཱུྃ་ཁཾ་ཧཱུྃ་ཞེས་པས་སོ། །བླ་རེ་
ལས་ མདའི་དྲ་ བ་ ཞེས་ བྱ་ བ་ ངེས་བརྗོད་ལས་མདའི་དྲ་བ་ཞེས་བྱ། རྡོ་རྗེའི་རྡུལ་ཕྲན་ལས་བྱུང་བ།
འཁོར་ལོ་ཆེན་པོ་བསྒོམ་པར་བྱ་ཞེས་བཤད་ཟེར་རྡོ་རྗེ་སྐྱེད་རིང་གི་རྣམ་པ་ཕྱི་རོལ་དུ་སྟེང་དང་
ལོགས་ཀུན་ཏུ་ཁྱབ་པ་བསམ་སྟེ། ༀ་བཛྲ་ས་ར་ཛ་ལ་ཏྲ་ས་ཏྲ་ཞེས་བྱ་བས་བྱིན་
གྱིས་བརླབ་པོ། །
དེ་ནས་ བྱ་ རོག་གདོང་ལ་སོགས་པ་བརྒྱད་ཕྱི་རོལ་དུ་ཁ་བལྟས་ནས་
གནས་པ་རྣམས་ཀྱི་མདུན་དུ་ཧཱུྃ་ཞེས་བརྗོད་པ་ཙམ་གྱིས་ཧཱུྃ་རིང་པོ་སྒྲ་དང་ཐིག་
ལེར་ལྡན་པ་བརྒྱད་བལྟས་ལ། ཧཱུྃ། དེ་དག་ཡོངས་སུ་གྱུར་པ་ལས་དོང་པོ་ཁ་ཁྱེར་
རྣམས་ཀྱང་སྤུ་གྲི་ལྟ་བུ་ཕན་ཚུན་ཐུག་པ་བརྒྱད་བསམས་ཏེ། བྱ་རོག་གདོང་ལ་
སོགས་པའི་སྐུ་ལས་འོད་ཟེར་འབར་བ་རྣམས་ཀྱིས་བགེགས་བྲོས་པ་རྣམས་དོང་
དུ་ཆུད་ཅིང་
། དོང་གི་ཕྱིར་རོལ་ནས་ཀྱང་བགེགས་བྲོས་པ་རྣམས་ བྱ་རོག་གདོང་ལ་
སོགས་པའི་སྐུ་ལས་འོད་ཟེར་འབར་བ་ལྕགས་ཀྱུའི་རྣམ་པས་དྲངས་ཤིང་བྲོས་པ་རྣམས་
དོང་དུ་བཅུག་ལ། བྱ་རོག་གདོང་ལ་སོགས་པ་དོང་གི་དྲུང་དུ་སོང་ནས་ དོང་ན་
འཁོད་པའི་བགེགས་རྣམས་ལ་ཁྲོ་བོའི་ལྟེ་བས་ལྟ་ཞིང་ཨཱ་གྷ་གྷ། ཞེས་བྱ་བ་ལ་སོགས་
པ་བརྗོད་དེ། ཕུར་པ་ཚུགས་གཅིག་པར་བཀའ་བསྒོ་བས་བགེགས་རྣམས་ཀྱི་སྤྱི་
བོར་ཕུར་པ་བཙུགས་པ་དང༌། ༀ་བཛྲ་མུད་ཀ་ར་བཛྲ་ཀི་ལ་ཡ་ཨ་ཀོ་ཏ་ཡ་ཧཱུྃ་ཕཊ།
ཞེས་བྱ་བ་ལ་སོགས་པ་བརྗོད་པས་བྱ་རོག་གདོང་ལ་སོགས་པ་དེ་དག་གི་རྡོ་རྗེ་ཐོ་བས་
རྡོ་རྗེ་ཕུར་པ་བརྡུངས་པས་བགེགས་རྣམས་ལ་ཕུར་པ་བཏབ་པས་བགེགས་རིགས་དྲུག་
གི་གྱ་གཅིག་ཡིན་པས་སྐྱབས་འགྲོ་སེམས་བསྐྱེད་དང་འགལ་བར་མི་འགྱུར་རམ་ཞེ་ན་བདེ་ བ་ ཆེན་ པོ་
ཉམས་སུ་མྱོང་སྟེ་གདུག་པའི་བསམ་པ་ཞི་ནས་སྒྲུབ་པ་པོ་ལ་ཕན་འདོགས་པར་བསམ་ཕུར་
242-109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
པ་རབ་ཏུ་འབར་བ་རྣམས་ནི་དེ་དག་ཉིད་ན་སུམ་ཆ་ཙམ་ནུབ་ནས་གནས་པར་
བསམ་མོ། །
དེ་ནས་བྱ་རོག་གདོང་ལ་སོགས་པ་རྣམས་འོད་ཟེར་རབ་ཏུ་འབར་བའི་
ཚོགས་སུ་གྱུར་ཏེ་མདའ་དྲི་བ་ལ་ཐིམ་མ་ཐག་ཏུ་ཆུ་ལ་ཆུ་བཏབ་པས་བརླབས་ཕྱིར་
འཕྲོས་པའི་ཚུལ་དུ་གྱུར་པས་སླར་ཕྱིར་འཕྲོས་ནས་རྡོ་རྗེའི་རྭ་བ་སྔོན་པོ་ཟླུམ་པོར་
གྱུར་པར་བསམས་ལ། ཨོཾ་བཛྲ་པྲ་ཀ་ར་ཧཱུྃ་ཞེས་བྱ་བས་བྱིན་གྱིས་བརླབ་སྟེ་བཞིན་
དུ་དེ་ལས་འོད་འཕྲོས་པས་པད་མའི་རྭ་བ་དམར་པོ་ༀ་པདྨ་པྲ་ཀ་ར་ཧཱུྃ། དེ་ལས་
འཁོར་ལོའི་རྭ་བ་དཀར་པོ། ཨཱ་ཙཀྲ་པྲ་ཀ་ར་ཧཱུྃ། དེ་ལས་རྡོ་རྗེའི་མེ་ལ་རྡོ་རྗེའི་
ཟེར་འབར་བས་སྟེང་དང་ལོགས་ ཀུན་ཏུ་ཁྱབ་ལ། གཡོན་སྐོར་དུ་འབར་
ཞིང་
འཁྱིལ་བར་བསམས་ལ། ཨོཾ་བཛྲ་ཛྭ་ལ་ཨ་ན་ལཎ་ཧཱུྃ་ཧཱུྃ་ཧཱུྃ་ཞེས་བྱ་བ་སོ་སོའི་
སྔགས་ཀྱིས་བྱིན་གྱིས་བརླབ་བོ། །དེ་དག་གི་ཚིག་དྲུག་ནི་དོན་སྣ་དྲུག་སྟེ། སྔགས་དང་།
རྡོ་རྗེའི་ས་གཞི་དང་
། གུར་དང་། བླ་རེ་དང་། མདའི་དྲ་བའོ་གཞུང་དུ་རིམ་པ་བཞིན་སྦྱར་རོ། །
དེས་ནས་རང་གི་ཞེས་བྱ་བ་ལ་སོགས་པ་ནི། རྒྱུ་དངོས་ཡན་ལག་ཡན་ལག་
གཉིས་སོ། །དེ་ལས་ཀྱང་འདི་དག་གིས་ནི་ཀུན་རྫོབ་ཀྱི་བདེན་པ་བསྐྱང་པར་བྱ་
བའི་ཕྱིར་མཆོད་པ་ལ་སོགས་པ་བསོད་ནམས་ཀྱི་ཚོགས་རྣམ་པ་བདུན་སྟོན་པ་
་པ་སྟེ།
དེ་ལྟར་དེ་དག་ཚངས་པ་སྟོང་གིས་ཀྱང་མི་ཚུགས་པའི་གནས་དེར་བདག་ཉིད་
གནས་པར་བལྟས་ལ། རང་གི་སྙིང་ཀར་ཡི་གེ་ཨ་དཀར་པོ་ལས་ཟླ་བའི་དཀྱིལ་
འཁོར། དེའི་སྟེང་དུ་ཡི་གེ་ཧཱུྃ་དཀར་པོ་མདངས་སྔོ་བ་དངུལ་ཆུ་ལྟ་བུ་ཡེ་ཤེས་ལྔའི་
བདག་ཉིད་ཡིན་པའི་ཕྱིར་འོད་ཟེར་ལྔ་འཕྲོ་བར་བསམས་ལ་དེའི་འོད་ཟེར་གྱིས་
ལུས་ཀྱི་ནང་ནས་བརྩམས་ཏེ་ལུས་ཐམས་ཅད་ལ་ཁྱབ་པས་ལུས་ངག་ཡིད་གསུམ་
242 -110



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
གྱི་སྒྲིབ་པ་སྦྱངས། བ་སྤུའི་བུ་ག་ནས་ཕྱིར་འཕྲོས་པའི་སྣང་བས་མདུན་དུ་བླ་མ་དུ་
ཡོད་ཀྱང་གང་ལས་དག་བསྐུར་བ་བླངས་ཤིང་བསྒྲུབ་པའི་ཐབས་འདི་བསྟན་པ་སྟེ་དང་ དཔལ་ བདེ་
མཆོག་གི་དཀྱིལ་འཁོར་འཁོར་ལོ་ལྔའི་བདག་ཉིད་སྤྲོ་བ་དང་བསྡུད་བའི་སྐུ།
རིན་པོ་ཆེ་སྣ་ཚོགས་ལས་བྱས་པའི་ཁང་པ་བརྩེགས་མ་དང་བཅས་པ། དུར་ཁྲོད་
བརྒྱད་ལ་སོགས་པ་ཇི་ལྟ་བ་དང་
། བླ་མ་དེ་ཤར་ཕྱོགས་ཀྱི་དུར་ཁྲོད་ན་སེང་གེའི་
ཁྲི་རིན་པོ་ཆེ་སྣ་ཚོགས་ཀྱིས་སྤྲས་པ་ན་བཞུགས་པ་ཞེས་གསུང་མོད་ཀྱི། སྔ་མ་
ལྟར་ བདེ་མཆོག་གི་སྤྱི་བོར་བཞུགས་ པ་ གསལ་ བར་ བལྟས་ ལ་ སྤྱིར་གཞུང་གི་ཚོགས་ག་
སོག་པའི་རྟེན་སྤྱན་དྲངས་པ་དེ་སྨིན་མཚམས་ཀྱི་མཛོད་སྤུ་ལས་དམའ་བར་བསམ་དུ་མི་རུང་གསུང་
། དེ་
ནས་རང་གི་སྙིང་ཁའི་ས་བོན་ལས་འཕྲོས་པའི་མཆོད་པའི་ལྷ་མོ་རྣམས་ཀྱིས་ཡང་
དག་པར་མཆོད་པར་བྱས་ཏེ། དེ་ལ་པི་ཝང་མ་སྔོན་མོ་ཞལ་གཅིག་ཕྱག་བཞི་མ་
ཕྱག་དང་པོ་གཉིས་པི་ཝང་སྦྲེང་བ། གཉིས་པ་དག་ན་རྡོ་རྗེ་དང་དྲིལ་བུ་འཛིན་པ་
དཔག་ཏུ་མེད་པ་སྤྲོས་ལ། ཨོཾ་ཨབཛྲ་བི་ནི་ཧཱུྃ་ཞེས་དངོས་སུ་བདག་གིས་བརྗོད་
ཅིང་བསྒོམ་པའི་ཤེས་པས་ལྷ་མོ་དེ་ཉིད་ཀྱིས་བརྗོད་ཅིང་མཆོད་པར་བྱའོ། །
དེ་བཞིན་དུ་གླིང་བུ་མ་སེར་མོ། ཕྱག་དང་པོ་གཉིས་ཀྱིས་གླིང་བུ་བཟུང་
ནས་འབུད་པ་གཉིས་པ་ནི་འདི་མན་ཆད་ཀུན་ཀྱང་རྡོ་རྗེ་དང་དྲིལ་བུ་འཛིན་པ་སྔ་
མ་ལྟར་སྤྲོས་མ། ཨོཾ་ཨ་བཛྲ་ཁཾ་སེ་ཧཱུྃ་ཞེས་བརྗོད་ཅིང་སྔ་མ་ལྟར་མཆོད་པར་བྱའོ། །
དེ་བཞིན་དུ་རྫ་རྔ་མ་དམར་མོ་དང་པོ་གཉིས་ཀྱིས་རྫ་རྔ་རྡུང་པའི་ཚུལ་དུ་བྱེད་པ།
ༀ་ཨ་བཛྲ་མུ་ར་ཛེ་ཤུ་དེ་བཞིན་དུ་རྫ་རྔ་ཆེན་པོ་མ་ལྗང་ཁུ་དང་པོ་གཉིས་རྫ་རྔ་ཆེན་
པོ་རྡུང་བ། ཨོཾ་ཨ་བཛྲ་ཀུ་མུན་དྷེ་ཧཱུྃ་ཞེས་སོ། །དེ་བཞིན་དུ་བཞད་མ་དམར་མོ་
ཕྱག་དང་པོ་གཉིས་བཞད་པའི་ཕྱག་རྒྱ། འདི་མན་ཆད་ཀུན་ཡང་གཡས་པའི་
242 111



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཉིས་པ་ཌཱ་མ་རུ། གཡོན་པའི་གཉིས་པས་ཐོད་པ་ཐོགས་ཤིང་ཁ་ཊཾ་ག་བརྟེན་པ་
སྔ་མ་ ལྟར་ སྤྲོས་ལ། མ་ན་ཀ་ཤཱི་ཡིས་གསང་བའི་མཆོད་པ་དངོས་སུ་བྱ་བར་བཞེད་དེ། ཨོ་ ཨ་ བཛྲ་
རྒྱ་ཏེ་ཧཱུྃ་ཞེས་བརྗོད་ཅིང་སྔ་མ་ལྟར་མཆོད་པར་བྱའོ། །སྒེག་མོ་སྔོན་མོ་ཕྱག་དང་པོ་
གཉིས་རྡོ་རྗེ་གཉིས་ཐོགས་ཏེ་སྐུར་བཞག་སྟེ་འགྱིང་བ། ཨོཾ་ཨབཛྲ་ལ་སྐྱེ་ཧཱུྃ། གླུ་
མ་སེར་མོ་ཕྱག་དང་པོ་གཉིས་ཏིང་ཏིང་ཤག་ཐོགས་ཏེ་འཁྲོལ་ཞིང་དྲུག་ལྡན་ལ་
སོགས་པའི་གླུ་ལེན་པ། ཨོཾ་ཨ་བཛྲ་གཱི་ཏེ་ཧཱུྃ། གར་མ་ལྗང་ཁུ་ཕྱག་དང་པོ་གཉིས་
སྤྱི་བོར་པད་མ་སྐོར་བ་བྱེད་པ། ཨོཾ་ཨ་བཛྲ་བྲི་ཏེ་ཧཱུྃ། ཞེས་བྱ་བའོ། །
དེ་ནས་མེ་ཏོག་མ་དཀར་མོ་ཕྱག་གཡས་དང་པོས་གསེར་གྱི་གཞོང་པ་བཟོ་ལྟ་
ལེགས་པ་རིན་པོ་ཆེའི་འཕྲ་དུ་མས་སྤྲས་པའི་ནང་དུ་ལྷའི་མེ་ཏོག་མན་དྷ་ ར་ བ་ ལ་སོགས་པ་ཁ་དོག་
བཟང་ལ་དབྱིབས་ལེགས་པ་དྲི་ཞིམ་པ་འོད་ཆགས་པ་ཐོགས་པ་ཀུན་ ཀྱང་ གཡས་གཉིས་པ་ཊཱ་
མ་རུ། གཡོན་གཉིས་པ་ན་ཐོད་པ་དང་ཁ་ཊཾ་ག་ཐོགས་པ་སྔ་མ་ལྟར་སྤྲོས་ལ། ཨོཾ་
ཨ་བཛྲ་པུཔྤེ་ཧཱུྃ་ཞེས་བརྗོད་ཅིང་སྔ་མ་ལྟར་མཆོད་པར་བྱའོ། །གསེར་གྱི་སྤོས་རྐང་ཡུ་བ་
རིན་པོ་ཆེའི་འཕྲ་དུ་མས་སྤྲས་པའི་ནང་དུ་ལྷ་རྫས་ཀྱི་སྤོས། དེ་ནས་བདུག་ སྤོས་ མ་ དུ་ བ་ ལྟ་ བུ་
གཡས་དང་པོ་ཨ་ཀ་རུ་ལ་སོགས་པའི་བདུག་སྤོས། ཐོགས་ནས་ཨོཾ་ཨབཛྲ་དྷུ་པེ་ཧཱུྃ།
མར་མེ་མ་དམར་མོ་མེའི་རྩེ་མོ་ལྟ་བུ་གཡས་དང་པོས་གསེར་གྱི་རྐོང་བུ་རིན་པོ་ཆེའི་འཕྲ་དུ་
མས་སྤྲས་པའི་ནང་དུ་རིན་ པོ་ ཆེའི་ སྒྲོན་མེ། ཨོཾ་ ཨ་ བཛྲ་དྷུ་པེ་ ཧཱུཾ། དྲི་མ་དཀར་མོས་
གཡས་དང་པོས་ག་བུར་ལ་སོགས་པའི་དྲིའི་དུང་ཕོར་དྲིའི་དུང་ཆོས་དཀར་ཞིང་མཆུ་རིང་བ་
གསེར་གྱི་པ་ཏྲ་དང་རིན་པོ་ཆེའི་འཕྲ་དུ་མས་སྤྲས་པའི་ནང་དུ་ག་བུར
། ཨོཾ་ཨ་བཛྲ་གན་དྷེ་ ཧཱུཾ་ཞེས་བྱ་
བའོ། །དེ་ནས་གཟུགས་མ་ ཁ་དོག་དཀར་མོ། གཡས་དང་པོ་ན་མེ་ལོང་
། ཕྱག་
ལྷག་མ་རྣམས་སྔར་དང་འདྲ་བ་སྔ་མ་ལྟར་སྤྲོས་ལ། ཨོཾ་ཨབཛྲ་ཨ་ལོ་ཎེ་ཧཱུྃ་ཞེས་
242-112



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
བརྗོད་ཅིང་སྔ་མ་ལྟར་མཆོད་པར་བྱའོ། །དེ་ནས་རོ་མ་དམར་མོ་གཡས་དང་པོས་
རྒུན་འབྲུམ་ལ་སོགས་པ་རོ་ཞིམ་པོའི་སྣོད། གསེར་གྱི་གཞོང་པ་བཟོ་ལྟ་ལེགས་པ། རིན་པོ་
ཆེའི་འཕྲ་དུ་མས་སྤུད་པའི་སྣོད་ཐོགས་ནས། ཨོཾ་ ཨ་ བཛྲ་ ར་ སྐྱེ་ ཧཱུཾ། རེག་ མ་ ལྗང་ཁུ་ གཡས་
དང་པོས་ན་བཟའ་སྲབ་ཅིང་འཇམ་པ་སྣ་ཚོགས་པ། ཨོཾ་ཨབཛྲ་པར་ཁེ་ཧཱུཾ། ཆོས་
མ་དཀར་མོས་གཡས་དང་པོས་ཆོས་འབྱུང་གི་ཕྱག་རྒྱ་ཐོགས་པ། ཨོཾ་ཨབཛྲ་དྷམེ་
ཧཱུྃ་ཞེས་བྱ་བའོ། །མཆན་དཀྱུས་སུ་ཤོར་གསང་བ་དང་དེ་ཁོ་ན་ཉིད་ཀྱི་མཆོད་པ་ཙམ་
མོས་པ་བྱའོ། །
དེ་ ནས་ ལུས་དུ་མས་ཕྱག་ འཚལ་ཏེ་ལྷ་ ལ་ ལུས་ ཕུལ་ ལ། དཀོན་ མཆོག་
གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་
དགེ་ ལ་ རྗེས་ཡི་རང་
། །སངས་ རྒྱས་ བྱང་ཆུབ་ཡིད་ཀྱིས་གཟུང་
། །སངས་རྒྱས་
ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བྱང་ཆུབ་སེམས་
སུ་འདི་ བགྱི་སྟེ། །བདག་དང་གཞན་དོན་རབ་བསྒྲུབ་ཕྱིར། །བདག་ གིས་བྱང་
ཆུབ་སེམས་མཆོག་བསྐྱེད། །ཨེ་མའོ་སེམས་ཅན་ཀུན་མགྲོན་གཉེར་ སྨོན་འཇུག་
གཉིས། ལམ་སྟོན་པ་བྱང་ཆུབ་སྤྱོད་མཆོག་མཛད་བཞིན་སྤྱད། བསྔོ་བ་འགྲོ་ལ་ཕན་ཕྱིར་
སངས་ རྒྱས་ ཤོག །རྗེས་སུ་ཡི་རང་བའི་བསྔོ་བ་ཡིན། ཞེས་ བརྗོད་ དེ། སྡིག་ པ་ བཤགས་
པ་ དང་། བསོད་ནམས་ལ་ རྗེས་ སུ་ ཡི་ རང་ བ་ དང་། ཡོངས་སུ་བསྔོ་ བ་ དང་།
སྐྱབས་སུ་འགྲོ་བ་དང་། བྱང་ཆུབ་ཏུ་ཐུགས་བསྐྱེད་པ་དང་
། ལམ་བརྟེན་པ་རྣམ་
པ་བདུན་བྱས་ལ། དེ་རྣམས་ཀྱིས་བྱིན་གྱིས་རློབ་པར་བསམས་ཤིང་ཡི་གེ་བརྒྱ་པ་
བརྗོད་དེ་མི་སྣང་བར་གྱུར་པར་བྱའོ། །
དེ་ནས་མཆོད་པར་བྱ་བ་དང་
། མཆོད་པར་བྱེད་པ་དང་
། མཆོད་པ་པོ་ཐ་
242-113



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དད་མེད་པར་མི་དམིགས་པར་བྱའོ། །དེ་དག་གི་ཚིག་དོན་ཡང་གོ་སླའོ། །དེ་ནས་
ཞེས་བྱ་བ་ལ་སོགས་པ་ནི་དོན་དམ་པའི་བདེན་པ་ཁོང་དུ་ཆུད་པར་བྱ་བའི་ཕྱིར།
བརྟགས་པའི་སྟོང་པ་ཉིད་དང༌
། ཆོས་ཐམས་ཅད་སྟོང་པ་ཉིད་དུ་བསྒོམ་པའི་ཡེ་
ཤེས་ཀྱི་ཚོགས་རྣམ་པ་གཉིས་བསྟན་པ་སྟེ། དེ་ཡང་སེམས་ཅན་ཐམས་ཅད་ཀྱི་ཧེ་
རུ་ཀའི་དོན་ལ་རྟོགས་པ་རྟོགས་པར་བྱའོ་སྙམ་དུ་ཡིད་ལ་བྱ་སྟེ། བདག་ཉིད་ཀྱི་
མགོ་བོར་ཧི་དཀར་པོ། མགྲིན་པར་རུ་དམར་པོ། སྙིང་ཁར་ཀ་འཐིང་ཀ་བསྒོམས་
ཡི་གེ་གསུམ་པོ་དེའི་དོན་ཆོས་ཐམས་ཅད་རྒྱུ་དང་ བྲལ་བ་ སྟོང་པ་ཉིད་དང་།
རྟོག་ པ་ མེད་ པ་ དང་། གང་དུ་ཡང་ གནས་ པ་ མེད་ པ་ ཉིད་དོ་ཞེས་ངེས་ པར་
བརྟགས་ལ་ཆོས་ལ་སེམས་ཅན་ལ་ཟེར་ཏེ་དམིགས་པའི་སྙིང་རྗེ་བསྒོམས་ཏེ། དེ་ཡང་
གང་སེམས་ཉིད་གཟུང་བ་དང་འཛིན་པར་སྣང་བ་སྒྱུ་མ་ལྟར་ངོ་བོ་ཉིད་མེད་པ་
ཡིན་པ་ལས། སེམས་ཅན་རྣམས་ཀྱིས་དེ་ལྟར་མ་རྟོགས་པས་བདག་གིས་དོན་དེ་
མངོན་དུ་གྱུར་པར་བྱས་ལ་དེ་ནས་སེམས་ཅན་དེ་དག་གིས་ཁོང་དུ་ཆུད་པར་བྱའོ། །
སྙམ་དུ་ཡིད་ལ་བྱས་ལ་ཨོཾ་སྭ་བྷ་བའི་སྔགས་བརྗོད་པར་བྱ་སྟེ། དེ་དག་ནི་གཟུང་འཛིན་
གཉིས་སུ་ཀུན་བཏགས་ཀྱིས་སྟོང་བས་བཏགས་པའི་སྟོང་པ་ཉིད་དོ། །
དེ་ནས་སྔགས་དེ་བརྗོད་པས་བདག་དང་ཡི་གེ་གསུམ་པོ་ཡོངས་སུ་གྱུར་
པ་ལས་སྟེང་དུ་ཨོཾ་དཀར་པོ། དེའི་འོག་ཏུ་ཨདམར་པོ། དེའི་འོག་ཏུ་ཧཱུྃ་མཐིང་
ཀའི་མདོག་ཅན་བསམས་ལ་དེ་དག་ལས་འོད་ཟེར་འཕྲོས་པས་མཐོ་མཐའ་བྲལ་ཡན་
ཆད་གསུང་རིས་ ལྟ་ སུམ་ཅུ་རྩ་གསུམ་མན་ཆད་དང་། མི་ཡུལ་དང་ས་འོག་ པ་ཀླུ་ལ་སོགས་པ་
རྣམས་མཁའ་སྤྱོད་དང་ས་སྤྱོད་དང་ས་འོག་གནས་མའི་ངོ་བོར་སྦྱར་ཏེ། དེ་དག་ཡི་
གེ་གསུམ་ལ་བསྡུས་ནས།
ཡི་གེ་གསུམ་ཡང་ཨོཾ་ཨ་ལ། ཨ་ཧཱུྃ་ལ། ཧཱུཾ་ནཱ་ད་དམར་
242-114



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།།
པོ་
དམར་པོ་ཕྱེད་དང་སུམ་འཁྱོག་སྐྲའི་རྩེ་མོ་བརྒྱའི་ཚད་ཙམ་དུ་དམིགས་ལ།
དམིགས་པ་ཆོས་ལ་ཟེར་ཏེ་མེད་པའི་སྙིང་རྗེ་བསྒོམས་ཏེ། དེ་ཡང་སེམས་ཅན་རྣམས་
ཀྱི་ཆོས་ཉིད་ལེགས་པར་མ་རྟོགས་པས་འཁོར་བར་འགྱུར་བ་ཡིན་ཏེ། དེ་བས་ན་
བདག་གིས་ཆོས་ཉིད་ལེགས་པར་ཁོང་དུ་ཆུད་པར་བྱས་ལ། དེ་ནས་སེམས་ཅན་དེ་
རྣམས་ཀྱིས་ཀྱང་ཁོང་དུ་ཆུད་པར་བྱའོ་སྙམ་དུ་བསམས་ལ། ཨོཾ་ཤུ་ནྱ་ཏ་ལ་སོགས་
པ་བརྗོད་པས་དེར་ཡང་དམིགས་པ་མེད་ཅིང་བསམ་གྱིས་མི་ཁྱབ་པར་གནས་
པར་བྱའོ། །
དེ་དག་ནི་ཆོས་ཐམས་ཅད་སྟོང་པ་ཉིད་དེ་གཞན་དབང་རྣམ་པར་རིག་པ་ཙམ་གྱིས་
སྟོང་བས་ཡེ་ཤེས་ཀྱི་ཚོགས་ སོ་ དེ་དག་གི་ཚིག་དོན་ལྟར་ན། དེ་ནས་ཡང་ནི་སྟོང་པར་རྣམ་བསམ་བྱ་
ཞེས་པར་སྦྱར་ཏེ། དེ་ལ་ཡང་ནི་ཞེས་པ་བསོད་ནམས་ཀྱི་ཚོགས་བསག་པ་ཡན་ཆད་ལ་ལྟོས་པའོ། །སྟོང་པར་
ཞེས་པ་ནི་བདག་གི་དངོས་པོ་ལ་སོགས་པ་སྣང་ཡང་བདེན་པས་སྟོང་པར་རྣམ་པར་བསམ་པར་བྱའོ། །དེ་
ཡང་ཚུལ་ཇི་ལྟར་བསམ་ཞེ་ན། སེམས་ཙམ་དུ་ནི་ཞེས་པ་སྟེ་ཡི་གེ་གསུམ་གྱི་དོན་ངེས་པར་རྟོགས་པས་རང་
གི་སེམས་གཟུང་འཛིན་དུ་སྣང་བ་སྒྱུ་མ་ལྟ་བུ་ངེས་གནས་པ་ཞེས་པ་དེ་ལྟར་ཤེས་པའོ། །དེ་ཡང་བྱང་ཆུབ་ཅེས་
པ་བླ་ན་མེད་པའི་བྱང་ཆུབ་སྟེ་ཧེ་རུ་ཀའི་དོན་ནོ། །ཚོགས་ནི་ཞེས་པ་ནི་དེ་ཐོབ་པར་བྱེད་པའི་རྒྱུ་ཆོས་ལ་
དམིགས་པའི་སྙིང་རྗེ་སྟེ་དེ་བསྒོམས་པ་ཡིས་ཞེས་པའོ། །དེ་ནས་སྔགས་བརྗོད་པ་ནི་ཨོཾ་སྭཱ་བྷ་བ་ཞེས་པ་ལ་
སོགས་པ་སྟེ་བསྒྱུར་བ་ནི་གོ་སླའོ། །དེ་དག་གིས་ནི་བཏགས་པའི་སྟོང་པ་ཉིད་བསྒོམ་པའོ། །དེ་ནས་སྣང་བ་
ཙམ་གྱི་ཤེས་པ་ལ་ཞེས་པ་ནི་སྔགས་དེ་བརྗོད་པས་བདག་དང་ཡི་གེ་གསུམ་དུ་གྱུར་པའི་རིམ་གྱིས་ཐམས་
ཅད་བསྡུས་པའི་ནཱ་དའོ། །དེ་ནས་དམིགས་པ་མེད་པའི་སྙིང་རྗེ་བསྒོམས་ལ་ཨཱི་ཤུ་བྱ་ཏའི་སྔགས་འདི་བརྗོད་
པས་ནཱ་ད་ཙམ་གྱིས་སྟོང་པར་བསྒོམས་ཏེ་བསྒྱུར་བ་ནི་གོ་སླའོ། །དེ་དག་གིས་ནི་ཆོས་ཐམས་ཅད་སྟོང་པ་ཉིད་
དུ་བསྒོམ་པའོ། །དེ་ནས་དེ་ལས་རྣམ་པར་སད་ནས་ཞེས་པ་ལ་སོགས་པས་ནི་འབྲས་
242-115



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བུའི་མོས་པའི་ཡན་ལག་དགུ་སྟེ། དེ་ལ་ཡང་འབྲས་བུ་ལ་སྤྱིར་མོས་པ་དང་བྱེ་
བྲག་ལ་མོས་པ་གཉིས་ལས་སྤྱི་ལ་མོས་པའོ། །
འདིའི་གཞུང་ལ་ཡང་སྤྱི་དོན་གཉིས་ལས་རྟེན་དང་རྟེན་པའི་དཀྱིལ་འཁོར་
བསྒོམ་པ་མདོར་བསྟན་པ་སྟེ་གོ་སླའོ། །ཡི་གེ་ཡཾ་ཞེས་པ་ལ་སོགས་པས་ནི་རྒྱས་
པར་བཤད་པའོ། །དེ་ལ་ཡང་གཉིས་ལས་རྟེན་བསྒོམ་པར་རྒྱས་པར་བཤད་པ་སྟེ།
དེ་ཡང་གཉིད་ལོག་པ་ལས་སད་པ་བཞིན་རྣམ་པར་མི་རྟོག་པའི་ཏིང་ངེ་འཛིན་
ལས་སད་པར་འགྱུར་ཏེ། སྔར་གྱི་འཕེན་པས་བདག་སེམས་ཅན་ཐམས་ཅད་ཀྱི་
དོན་དུ་ཧེ་རུ་ཀར་བྱའོ་སྙམ་པས་ཡང་སླར་ནཱ་དར་དམིགས་ལ་དེ་ལས་འོད་ཟེར་
འབར་བ་འཕྲོས་པས་ཡི་གེ་ཡཾ་དེ་ཡོངས་སུ་གྱུར་པ་ལས་རླུང་གི་ཌ་ལར་བཞུར་
ནས་བཤད་པའི་མཚན་ཉིད་དང་ལྡན་པ་བསྒོམ་པར་བྱའོ། །དེ་བཞིན་དུ་ཡི་གེ་རཾ་
ལ་ སོགས་ པས་མེའི་དཀྱིལ་འཁོར་ ལ་ སོགས་པ་རྣམས་ ཀྱང་གཞུང་བཞིན་དུ་
བསྒོམས་ལ། དེའི་སྟེང་དུ་སུ་ཁ་དོག་སྣ་ཚོགས་པ་ལས་རི་རབ་ལྷུན་པོ་ཡང་གཞུང་
ལྟར་བསྒོམ་མོ། དེའི་སྟེང་དུ་པཾ་ལྗང་ཁུ་ལས་སྣ་ཚོགས་ པད་མ་རྒྱ་ཆེ་བ་ཞིག་
བསྒོམ་པ་ནི་མན་ངག་གོ །དེའི་ལྟེ་བ་ལ་ཡི་གེ་ཧཱུཾ་ལས་སྣ་ཚོགས་རྡོ་རྗེ། དེའི་ལྟེ་བ་
ལ་པོ་ཡོངས་སུ་གྱུར་པ་ལས་སྣ་ཚོགས་པད་མ་འདབ་མ་བརྒྱད་པ་སྙིང་པོ་དང་ཟེ་
བ་དང་ལྡན་པ་ཆུང་དུ་གཅིག་བསྒོམ་སྟེ། དེའི་ཁ་དོག་ནི་ཤར་ལ་སོགས་པའི་
ཕྱོགས་གནས་འདབ་རྣམས་དམར་པོར་སྣང་
། རླུང་དང་མེའི་ཕྱོགས་ཀྱི་འདབ་མ་
སེར་པོའི་ངོས། ཡི་དྭགས་བདག་དང་དབང་ལྡན་ཕྱོགས་སུ་དུར་བ་ལྟར། ལྗང་
དང་ནག་པོའི་ཆུ་སྐྱེས་སྣ་ཚོགས་པད་མར་ངེས་ཞེས་བཤད་པ་ཡིན་ནོ། །
དེ་དག་གི་གཞུང་གི་ཆ་ནི་ཤིན་ཏུ་གོ་སླའོ། །དེའི་དབུས་སུ་ཞེས་པ་ལ་
242 -116



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
སོགས་པ་ནི་བསྟན་པའི་དཀྱིལ་འཁོར་བསྒོམ་པ་རྒྱས་པར་བཤད་པ་སྟེ། དེ་ཡང་
ནཱ་ད་དེ་ལས་འོད་ཟེར་ཡང་འཕྲོས་པས་སྣ་ཚོགས་པད་མའི་ཟེ་འབྲུའི་སྟེང་དུ་ཨཱ་ལི་
དཀར་པོ་ནང་དུ་གཡོན་སྐོར་དང་
། ཀཱ་ལི་དམར་པོ་དེའི་ཕྱིར་རོལ་དུ་གཡས་སྐོར་
དུ་གནས་པ་ཡོངས་སུ་གྱུར་པ་ལས་ཐབས་ཀྱི་བདག་ཉིད་ཟླ་བ་དམར་པོ་བསམ་
མོ། །
དེའི་དབུས་སུ་ནཱ་ད། དེ་ ལས་ཐིག་ལེ། དེ་ལས་ཟླ་ཚེས་དང་མགོ་དང་
དབྱུག་པ་དང་ཨུའི་བར་དུ་གྱུར་པའི་ཡི་གེ་ཧཱུྃ་དཀར་པོ་ཤེས་རབ་ཀྱི་ངོ་བོ་བསམ་
སྟེ། ཟླ་བ་དང་ཧཱུཾ་སྙིང་རྗེ་དང་སྟོང་པ་ཐ་མི་དད་པའི་ངོ་བོ་ཡིན་པའི་ཕྱིར་རྡོ་རྗེ་
སེམས་དཔའི་ངོ་བོ་སྟེ། དེ་ནི་ཡེ་ཤེས་ལྔའི་ངོ་བོ་ཡིན་པའི་ཕྱིར་འོད་ཟེར་ཁ་དོག་
ལྔ་འབྱིན་པ་བསམ་མོ། དེ་ལས་འོད་ཟེར་འཕྲོས་པའི་རྩེ་མོ་ལས་འཁོར་ལོ་ལྔའི་
དཔའ་བོ་དང་རྣལ་འབྱོར་མ་ལྕགས་ཀྱུའི་རྣམ་པ་ཐོགས་པ་རྣམས་ཀྱིས་ཐོག་མ་
མེད་པ་ནས་གྲུབ་པའི་འཁོར་ལོ་ལྔའི་དཔའ་བོ་དང་རྣལ་འབྱོར་མ་རྣམས་བཀུག་
ནས་དེ་ནས་སྙོམས་པར་ཞུགས་པས་ཞུ་བར་གྱུར་པ་ཧཱུྃ་ལ་ཐིམ་པར་གྱུར་པ་དང༌
།
ཟླ་བ་དང་བཅས་པའི་ཧཱུྃ་ཡོངས་སུ་གྱུར་པ་ལས་སྐད་ཅིག་གིས་དཔལ་ཧེ་རུ་ཀ་རྡོ་
རྗེ་ཉི་མའི་དབུས་ན་གཡས་བརྐྱང་བས་འཇིགས་བྱེད་དང་དུས་མཚན་མནན་པ།
ཞལ་བཞི་པ་ཕྱག་བཅུ་གཉིས་པ་ལ་སོགས་པའི་མཚན་ཉིད་དང་ལྡན་པ་རང་བཞིན་གྱི་
སེམས་དཔའ་པའི་སུམ་བརྩེགས་པ་དང་ལྡན་ཞིང་འཁོར་ལོ་ལྔའི་བདག་ཉིད་ཀྱི་དཔའ་བོ་དང་
དཔའ་མོའི་དབང་ཕྱུག་མ་རབ་ཏུ་མཛེས་ཤིང་འབར་བ་དང་ལྷན་ཅིག་བཞུགས་པ།
ཁང་པ་རྩེག་མ་རིན་པོ་ཆེ་སྣ་བདུན་ལས་གྲུབ་པ། གྲུབ་བཞི་པ་སྒོ་བཞི་པ་རྟ་
བབས་བཞིས་མཛེས་པ། མེ་ཏོག་ལ་སོགས་པ་མཆོད་པ་བཅུ་དྲུག་གིས་ཕྱག་སྦྲེལ་
242 -117



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པའི་མཆོད་པའི་ལྷ་མོ་སྟེགས་བུ་ལ་འཁོད་པ། རིན་པོ་ཆེ་མ་ལུས་པས་རྣམ་པར་
སྤྲས་པའི་རྒྱན་སྣ་ཚོགས་པས་བརྒྱན་པ། བ་དན་སྣ་ཚོགས་ པའི་རྩེ་མོ་དྲིལ་བུ་
སྒྲོགས་པ་རླུང་གིས་བསྐྱོད་པ། དྲ་བ་དང་དྲ་བ་ཕྱེད་པ་ཟླ་བ་དང་ཉི་མ་དང་མེ་ལོང་
དང་མེ་ཏོག་གི་ཕྲེང་བ་དང་རྔ་ཡབ་འབར་བ་དང་ལྡན་པ་ལ་སོགས་པ་དང་
། དེ་
བཞིན་དུ་དུར་ཁྲོད་བརྒྱད་ན། ཤིང་དང་ཞིང་སྐྱོང་དང་ཕྱོགས་སྐྱོང་དང་སྤྲིན་ལ་
སོགས་པ་དང་བཅས་པར་སྐད་ཅིག་ཙམ་གྱིས་མོས་པར་བྱ་སྟེ། དེ་བས་ན་འདི་ལ་
བརྫུས་ཏེ་སྐྱེ་བའི་རིམ་པ་ཞེས་བྱའོ། །དེའི་གཞུང་གི་ཆ་ནི་གོ་སླའོ། །
བཅོམ་ལྡན་འདས་ཞེས་བྱ་བ་ལ་སོགས་པ་ནི་དེ་ལྟར་བསྐྱེད་ནས་ཕྱི་ནས་
རྣམ་པར་རྟོག་པ་དང་བཅས་པའི་ཤེས་པས་བཅོམ་ལྡན་འདས་ནས་བརྩམས་ཏེ་
བདེ་ཆེན་ གྱི་མཁའ་འགྲོ་མ་བཞི་དང་
། ཐུགས་ཀྱི་འཁོར་ལོ་དང༌
། གསུང་དང་།
སྐུ་དང་། དམ་ཚིག་གི་འཁོར་ལོ་སྟེ་འཁོར་ལོ་ལྔའི་ལྷ་རྣམས་དང་
། དེ་དག་གི་
གནས་ཀྱི་ཁྱད་པར་དང༌། དུར་ཁྲོད་ཀྱི་བར་དུ་ཇི་སྐད་གསུངས་པ་བཞིན་དུ་ཞིབ་
ཏུ་ཡིད་ལ་བྱ་བ་སྟེ། དེ་ལས་འདི་དག་གིས་ནི་བཅོམ་ལྡན་འདས་ཀྱི་རྣམ་པ་ཡིད་
ལ་བྱ་བའོ། །དེ་ལས་གཞན་རྣམས་ཀྱང་གཞུང་ནས་ཇི་ལྟར་བསྟན་པ་ལྟར་རྟེན་
དང་བརྟེན་པ་དང་བཅས་པ་ཡིད་ལ་བྱ་སྟེ་གཞུང་ཉིད་དུ་ཤེས་པར་བྱའོ། །དུར་
ཁྲོད་ཀྱི་རྣམ་པ་ནི་གཞུང་ཁ་ཅིག་ལས་དངོས་སུ་བཀོད་པ་ཡང་སྣང་མོད་ཀྱི།
བདག་ཅག་གི་བླ་མ་བ་ནི་ཇི་སྐད་དུ། རྡོ་རྗེ་རྭ་བའི་ནང་དུ་ཤར་དུ་གཏུམ་དྲག་ཚང་ཚིང་
འཁྲིགས་པ་ བྱང་དུ་དང༌། ནུབ་དུ་འུར་འུར་འབར་བས་ཁྱབ་པ་དང༌། ལྷོར་འཇིགས་སུ་
རུང་རྣམས་ཤར་ལ་སོགས་པའི་ཕྱོགས་སུ་གཡོན་སྐོར་གྱིས་ལེགས་གནས། ཧ་
ཧར་རྒོད་པ་དབང་ལྡན་དུ། །བྱིན་ཟར་དཔལ་གྱི་ནགས་ཚལ་ཏེ། །མུན་པ་དྲག་པོ་
242 -118



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
བདེན་བྲལ་དུ། །རླུང་བུ་ཀི་ལི་ཀི་ལིར་སྒྲོགས། །ཤར་ཤིར་ཤད་ཨ་ཤད་བྱང་ཨ་ཤོ་ཀ་
ཀེ་མ། ཙུ་ཏའི་ ཨ་སྲ་ཤིང་ ལྷོ་རྣམས་སྔར་བཞིན་ ཕྱོགས་སུ་སེམས་ནོ། །བྱང་ཤར་བ་དན་ཀ་
རན་ཛ་ཉིད་དང་ཉ་གྲོ་ཏ་ཤར་ལྷོ། པར་ཀ་ཏི་ ལྷོ་ནུབ་དང་པར་ ཨན་ཛུ་ན་ནུབ་བྱང་ཐིམ་པའོ། །
ཤར་དབང་པོ་ནོར་སྦྱིན་བྱང་ཉིད་དང་ནི། ནུབ་ཀླུའི་དབང་པོ་ལྷོ་གཤིན་རྗེའི་བདག །
བྱང་ཤར་དབང་ལྡན་དང་ནི་ཤར་ལྷོ་བྱིན་ཟ་དང་
། ལྷོ་ནུབ་སྲིན་པོའི་བདག་པོ་ནུབ་
བྱང་རླུང་བདག་ པོ། །ནོར་རྒྱས་ ཤར་བུ་དང་འཇོག་ པོ་བྱང་དང་
། །ནུབ་སྟོབས་རྒྱུ་དེ་
བཞིན་ ལྷོ་པདྨ་དང་
། །དབང་ལྡན་པདྨ་ཆེན་པོ་ཧུ་ཤར་ལྷོ་ལུ་རུ། །རིགས་ ལྷོ་ནུབ་ལྡན་དང་
ནི་ནུབ་བྱང་དུང་སྐྱོང་ངོ་
། །ནག་སྒྲ་སྒྲོགས་ཤར་དང་ནི་རྨུགས་འཛིན་སྣ་ཚོགས་མདོག་བྱང་
དང༌། །གུར་གུམ་མདོག་དྲག་ འཁོར་ནུབ་ཕྱུག་པོ་ ལྷོ་དེ་བཞིན་ཏེ། གང་བ་ སེར་པོ་ཤར་ལྷོ་
འཁྲིགས་ ་
།ས་ པ་ ལྷོ་ནུབ་ལྗང་སེར་ཆར་འབེབས་ ནུབ་བྱང་དང་། བྱང་ཤར་གཏུམ་པ་ནག་པོ་འདི་
དག་སྤྲིན་བདག་པོ། །ཞེས་ཇི་སྐད་གསུངས་པ་ལྟ་བུ་སྟེ། དེ་ལ་དབང་པོ་ནི་ཁ་
དོག་དཀར་པོ་ལག་ན་རྡོ་རྗེ་ཐོགས་པ་གླང་པོ་ཆེ་མཆེ་བ་དྲུག་པ་ལ་ཕྱོགས་སྐྱོང་གི་ཞོན་
པ་རྣམས་ཉལ་བ་ཡིན་གསུང་ཞོན་པ་ལྷའི་ཚོགས་ཀྱིས་བསྐོར་བའོ། །
གནོད་སྦྱིན་སེར་པོ་ལག་ན་བི་ཙ་པུ་ར་ཐོགས་པ་རིན་པོ་ཆེའི་རྒྱན་ཅན་དེ
བ་གསུས་པ་འཕྱང་བ་རྟ་ལ་ཞོན་པ་གནོད་སྦྱིན་གྱི་ཚོགས་ཀྱིས་བསྐོར་བའོ། །ཀླུའི་
དབང་པོ་ནི་ཁ་དོག་དཀར་པོ་ལག་ན་སྦྲུལ་གྱི་ཞགས་པ་ཐོགས་པ་གདེངས་ཀ་
བདུན་དང་ལྡན་པ་ཆུ་སྲིན་ལ་ཞོན་པ་ཀླུའི་ཚོགས་ཀྱིས་བསྐོར་བའོ། །གཤིན་རྗེ་ནི་
ཁ་དོག་ནག་པོ་ལག་ན་དབྱུག་པ་ཐོགས་པ་མིག་དམར་བ་ལུས་སྦོམ་པ་སྐྲ་དམར་
སེར་གྱེན་དུ་བརྗེས་པ་མ་ཧེ་ལ་ཞོན་པ་གཤིན་རྗེའི་ཚོགས་ཀྱིས་བསྐོར་བའོ། །
བདེ་བྱེད་ནི་དཀར་པོ་ལག་ན་མདུང་རྩེ་གསུམ་ཐོགས་པ་ཕྲེང་བས་བརྒྱན་པ་ཁྱུ་
242--119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མཆོག་ལ་ཞོན་པ་འབྱུང་པོའི་ཚོགས་ཀྱིས་བསྐོར་བའོ། །མེ་ལྷ་ནི་ཁ་དོག་དམར་
པོ། ལག་ན་མེ་ ཐབ་ ཐོགས་པ། དྲང་སྲོང་གི་ཆ་བྱད་ཅན། ར་སྐྱེས་ལ་ཞོན་པ།
དྲང་སྲོང་དང་
། གཟའ་དང་། རྒྱུ་སྐར་གྱིས་བསྐོར་བའོ། །སྲིན་པོ་ནི་ཁ་དོག་ནག་
པོ་ལག་ན་རལ་གྲི་ཐོགས་པ་ཤིན་ཏུ་མ་རུངས་པའི་ཐོད་པའི་ཕྲེང་བས་བརྒྱན་པ།
རོ་ལངས་ལ་ཞོན་པ། སྲིན་པོའི་ཚོགས་ཀྱིས་བསྐོར་བའོ། །རླུང་ལྷ་ནི་གཞོན་ནུའི་
ཁ་དོག་ལྗང་གུ། ལག་པ་གཉིས་ཀྱིས་རླུང་དར་ཐོགས་པ། ཤ་བ་ལ་ཞོན་པ། གྲུབ་
པའི་རིག་སྔགས་འཆང་དང་ལྷའི་བུས་བསྐོར་བའོ། །
ཕྱོགས་སྐྱོང་དེ་དག་རྣམས་ནི་གདོང་གཅིག་པ། ལག་པ་གཉིས་པ། གཡོན་པ་རྣམས་
ཀྱིས་རང་ རང་གི་རིག་མ་གཡོན་ན་གནས་པ་ལ་འཁྱུད་པའོ། །གཡས་པ་རྣམས་རང་རང་གི་ཕྱག་
མཚན་འཛིན་པ་བཅོམ་ལྡན་འདས་ལ་མངོན་པར་བསྟོད་པའོ། །ནོར་རྒྱས་ ཀྱི་ བུ་ནག་ པོ། །འཇོག་
པོ་སེར་པོ། སྟོབས་ཀྱི་རྒྱུ་དང་པད་མ་ནི་དམར་པོ། པད་མ་ཆེན་པོ་ནི་ནག་པོ། ཧུ་
ལུ་རུ་ནི་ལྗང་ཀུ །རིགས་ལྡན་ནི་ནག་པོ། དུང་སྐྱོང་ནི་དཀར་པོ་སྟེ། ཀླུ་དེ་དག་ནི་
རིམ་པ་བཞིན་དུ་ཤིང་རྣམས་ཀྱི་གཡོན་གྱི་ཆར་གནས་པ། སྟོད་མིའི་རྣམ་པ་ཅན་
གདེངས་ཀ་ཅན་རང་རང་གི་ཕྱག་རྒྱ་དང་བཅས་ཤིང་ཐལ་མོ་སྦྱར་བ། སྨད་སྦྲུལ་
གྱི་རྣམ་པ་ཅན་འཁྱིལ་ཞིང་འཁྱུད་པར་གནས་པའོ། །སྤྲིན་རྣམས་ནི་ལྗོན་པའི་
ཤིང་རྣམས་ཀྱི་སྟེང་ན་འཁྲིགས་ཤིང་ཀློག་འབྱིན་པ། འབྲུག་སྒྲོགས་པ་
པ་དག་གོ །
ཞིང་སྐྱོང་རྣམས་ནི་ཤིང་ལ་གནས་པ། རིམ་པ་བཞིན་དུ་ཕྱོགས་སྐྱོང་བ་རྣམས་ཀྱི་
གདོང་ཅན། གཡས་དང་གཡོན་གྱིས་གྲི་གུག་དང་ཐོད་པ་འབྱིན་ཞིང་ལུས་ཕྱེད་
ཤིང་གི་གསེབ་ནས་ཕྱུང་བ་དག་ཡིན་དུར་ཁྲོད་ན་རྣལ་འབྱོར་པ་བཞུགས་པ་ནི། ཤར་ན་ཨིནྡྲ་བོ་
ཏི། བྱང་ན་ཀུ་ཀུ་རི་པ། ནུབ་ན་པད་མ་བཛྲ། ལྷོ་ན་ཀླུ་སྒྲུབ༑ ཤར་ལྷོ་ཌི་བེ་ཧ་རུ་ཀ །ལྷོ་ནུབ་རྡོ་རྗེ་དྲིལ་བུ་པ།
242 -120



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ནུབ་བྱང་ན་ལཱུ་ཧི་པ། བྱང་ཤར་ན་ས་ར་ཧའོ། །གཞན་ཡང་མཆོད་རྟེན་བརྒྱད། ཌཱ་ཀི་མ་བརྒྱད། མེ་བརྒྱད།
ཆུ་བརྒྱད་ཀྱིས་བར་བཅད་པའོ་ནོ་ ཞེས་ གསུང་ ངོ༌
། །གཞན་ཡང་འཇིག་རྟེན་དང་འཇིག་རྟེན་ལས་
འདས་པའི་ཌཱ་ཀའི་ཚོགས་དང་
། འབྱུང་པོ་དང་། ཤ་ཟ་དང་། རོ་དང་
། རོ་ཕྱེད་པ་དང་
། ཀེང་རུས་གར་བྱེད་
པ་དང་། ཤ་ཟ་བའི་བྱ་དང་
། ལྕེ་སྤྱང་མོ་སྒྲ་སྒྲོགས་ཤིང་། མེ་འབྱིན་པ་ལ་སོགས་པ་གཅན་གཟན་གྱིས་ཡོངས་
སུ་གང་པའོ། །
དེ་ལྟར་དུ་ཁྲོད་བརྒྱད་ཀྱིས་བསྐོར་བ་ཤིན་ཏུ་རྨད་དུ་བྱུང་པའི་ཕོ་བྲང་བྱང་
ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་སོགས་པ་སངས་རྒྱས་ཀྱི་ཆོས་ཀྱི་རང་
བཞིན་ རིན་པོ་ཆེ་སྣ་ཚོགས་ལས་གྲུབ་པའི་རྣམ་པར་སྣང་བ་ན། བཅོམ་ལྡན་
འདས་བདེ་མཆོག་མཚན་དང་དཔེ་བྱད་ཀྱིས་སྤྲས་ཤིང་འབར་བ། རང་གི་ཕྱག་རྒྱ་
ཕག་མོ་དང་སྙོམས་པར་ཞུགས་ཤིང་བདེ་བ་ཆེན་པོ་ཉམས་སུ་མྱོང་བ་ནི་ལོངས་
སྤྱོད་རྫོགས་པ་ཉིད་ཀྱི་སྐུལ་ལས་དེ་བཞིན་གཤེགས་པའི་ཚོགས་སྤྲོ་བ་དང་སྡུད་
པའི་སྒོ་ནས་འགྲོ་བ་མ་ལུས་པ་ལ་ཕན་པ་དང་བདེ་བ་མཛད་པའི་རང་བཞིན་ནི་
སྤྲུལ་པ། བདེ་བ་ཆེན་པོ་དེ་རྣམ་པར་མི་རྟོག་ཅིང་རྟོག་པ་ཐམས་ཅད་དང་བྲལ་བ་
ནི་ཆོས་ཀྱི་སྐུ་སྟེ། སྐུ་གསུམ་གྱི་བདག་ཉིད་དང་། ཡང་བདེ་བ་ཆེན་པོ་ལ་སོགས་
པའི་འཁོར་ལོ་ལྔ་ནི་རིན་ཆེན་འབྱུང་ལྡན་ལ་སོགས་པ་དེ་བཞིན་གཤེགས་པ་ལྔའི་
བདག་ཉིད་ཡིན་པའི་ཕྱིར་ཡེ་ཤེས་ལྔའི་བདག་སྟེ། དེ་ལྟར་སྐུ་གསུམ་དང་ཡེ་ཤེས་
ལྔའི་བདག་ཉིད་བསྒོམ་པ་དེ་ནི་འབྲས་བུ་སྤྱི་ལ་མོས་པ་ཡིན་ནོ། །
དེ་ནས་ཞེས་
པ་ལ་སོགས་པ་འབྲས་བུ་ལ་བྱེ་བྲག་ཏུ་ལྷག་པར་མོས་པ་སྟེ་
འདི་ལ་གསུམ་ལས། ལྷ་ཉིད་དུ་མངོན་པ་ཞེན་པ་སྤང་པར་བྱ་བའི་ཕྱིར། བྱང་
ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལྷའི་སྦྱོར་བས་སྦྱར་བ་ཆོས་ཀྱི་སྐུར་མོས་
242-121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་བསྟན་པ་སྟེ། དེ་ཡང་སྔ་མ་ལྟར་བསྒོམས་པས་ཐ་མལ་པའི་རྣམ་པར་རྟོག་པ་
སྤངས་ཀྱང་ལྷ་ཉིད་དུ་མངོན་པར་ཞེན་ན་གསེར་གྱི་སྒོ་ལྟར་འཆིང་
། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཐོབ་པའི་གེགས་བྱེད་པ་ཡིན་པས། གཟུགས་
ཅན་གྱི་ལྷའི་རྣམ་པ་དེ་དག་ཉིད་ཡང་དག་པར་ན་གཟུགས་ཅན་མ་ཡིན་པའི་
ཕྱོགས་ཀྱི་ཆོས་སུམ་ཅུ་རྩ་བདུན་པོ་འདི་དག་ཡིན་ ཕ་རོལ་དུ་ཕྱིན་པའི་ཐེག་པར་བྱང་ཆུབ་ཀྱི་
ཕྱོགས་ཀྱི་ཆོས་སུམ་ཅུ་རྩ་བདུན་ཉམས་སུ་བླངས་པས་དེ་མཐར་ཕྱིན་ནས་སངས་རྒྱས་བར་འདོད་པ་ལ།
འདིར་དེ་དག་ཉམས་སུ་མ་བླངས་པས་སངས་མི་རྒྱའོ་ཞེ་ན་འདིར་ལྷ་སུམ་ཅུ་རྩ་བདུན་པོ་དེ་དག་ཕྱོགས་ཀྱི་
ཆོས་སུམ་ཅུ་རྩ་བདུན་ཡོངས་སུ་རྫོགས་པའི་རང་བཞིན་ཅན་ཡིན་པས། ལྷ་དེ་དག་བསྒོམས་པས་ཕྱོགས་ཀྱི་
ཆོས་དེ་དག་ཉམས་སུ་བླངས་པར་འགྱུར་བར་སྟོན་ནོ། །ཞེས་ཤེས་པར་བྱས་པས་ལྷའི་སྐུ་ལ་ དེ་
ཁོ་ན་ལྟར་བདེན་པར་མངོན་པར་ཞེན་པ་སྤོང་བར་སྟེ། དེ་བས་ན་གཟུགས་ཀྱི་
སྐུའི་རྣམ་དག་ཡིད་ལ་བྱེད་པ་ལ་ཆོས་ཀྱི་སྐུར་མོས་པ་ཞེས་བྱའོ། །
འདིའི་གཞུང་ལ་གཉིས་ལས་འདི་དག་གིས་ནི་མདོར་བསྟན་པ་སྟེ། དེ་
ནས་ཞེས་པ་ནི་རྟེན་དང་བརྟེན་པར་བཅས་པའི་ལྷའི་འཁོར་ལོ་བསྒོམས་པའི་རྗེས་
ལའོ། །གཞན་ནི་ལྷའི་འཁོར་ལོ་ལས་གཞན་པའོ། །བྱང་ཆུབ་ནི་བླ་ན་མེད་པ་
ཡང་དག་པར་རྫོགས་པའི་བྱང་ཆུབ་པོ། །ཕྱོགས་ནི་དེ་དང་རྗེས་སུ་མཐུན་པའམ་
དེའི་ཡན་ལག་དུ་གྱུར་པའོ། །ཆོས་སུམ་ཅུ་རྩ་བདུན་ནི་ཚོགས་ལམ་ཆུང་ངུར་དྲན་
པ་ཉེ་བར་གཞག་པ་བཞི། འབྲིང་དུ་ཡང་དག་པར་སྤོང་བ་བཞི། ཚོགས་ལམ་ཆེན་
པོ་རྫུ་འཕྲུལ་གྱི་རྐང་པ་བཞི། སྦྱོར་བའི་ལམ་དུ་དྲོད་དང་རྩེ་མོར་དབང་པོ་ལྔ།
བཟོད་པ་དང་འཇིག་རྟེན་ཆོས་ཀྱི་མཆོག་ཏུ་སྟོབས་ལྔ། མཐོང་ལམ་དུ་བྱང་ཆུབ་ཀྱི་
ཡན་ལག་བདུན། བསྒོམ་པའི་ལམ་གྱི་གནས་སྐབས་སུ་འཕགས་པའི་ལམ་ཡན་
242-122



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ལག་བརྒྱད་སྟེ། དེ་དག་བདེ་མཆོག་འཁོར་ལོའི་ལྷ་སུམ་ཅུ་རྩ་བདུན་གྱི་སྦྱོར་བ
སྦྱར་བར་བྱའོ་ཞེས་པའོ། །
དེ་དག་ཀྱང་གང་ཞེ་ན་ཞེས་པ་ལ་སོགས་པ་ནི་རྒྱས་པར་བཤད་པ་སྟེ། དེ་
ལ་ལུས་ཞེས་པ་ནི་བསགས་པའི་དོན་གྱིས་ན་ལུས་གཟུགས་ཀྱི་ཕུང་པོ་སོ། །རྗེས་སུ་
དྲན་པ་ཉེ་བར་གཞག་པ་ནི་ཐེག་པ་ཆུང་ངུ་བ་དག་ལུས་ལ་ལུས་ཀྱི་རྗེས་སུ་ལྟ་ཞིང་
ལུས་ མི་ གཙང་ བར་ བདེན་པར་དམིགས་ནས་བསྒོམ་ པ་ སྟེ། དེ་ ཉིད་ མི་ གཙང་ པ་ ལ་
གཙང་པར་འདུ་ཤེས་ཕྱིན་ཅི་ལོག་སེམས་ཕྱིན་ཅི་ལོག་ལྟ་བ་ཕྱིན་ཅི་ལོག་གི་
གཉེན་པོའི་ཞེས་འདོད་དོ། །ཚོར་བ་ནི་ཉམས་སུ་མྱོང་བ་སྟེ་ཚོར་བའི་ཕུང་པོའོ། །
དེ་རྗེས་སུ་དྲན་པ་ཉེ་བར་གཞག་པ་ནི། ཚོར་བ་ལ་ཚོར་བའི་རྗེས་སུ་ལྟ་
ཞིང་ཚོར་བ་སྡུག་བསྔལ་བར་བསྒོམ་པ་སྟེ། དེ་ཡང་ཚོར་བ་བདེ་བ་འགྱུར་བ་བདེ་
བའི་སྡུག་བསྔལ། སྡུག་བསྔལ་སྡུག་བསྔལ་གྱི་སྡུག་བསྔལ། བཏང་སྙོམས་འདུ་
བྱེད་ཀྱི་སྡུག་བསྔལ་ལོ་ཞེས་བསྒོམ་པ་སྟེ། དེ་ཉིད་སྔ་མ་ལྟར་ཚོར་བ་སྡུག་བསྔལ་
བ་ལ་བདེ་བར་འདུག་ཤེས་ཕྱིན་ཅི་ལོག་པ་ལ་སོགས་པ་ཕྱིན་ཅི་ལོག་གསུམ་གྱི་
གཉེན་པོའོ། །ཆོས་ཞེས་པ་ནི་རང་གི་མཚན་ཉིད་འཛིན་པར་བྱེད་པ་སྟེ། ཕུང་པོ་
དང་། ཁམས་དང༌། སྐྱེ་མེད་ཀྱི་བདག་ཉིད་ཅན་ནོ་ཞེས་གསུང་སྟེ་འདུ་ཤེས་དང་འདུ་བྱེད་ཀྱི་
ཕུང་པོ། དེ་རྗེས་སུ་དྲན་པ་ཉེ་བར་གཞག་པ་ནི་ཆོས་ལ་ཆོས་ཀྱི་རྗེས་སུ་ལྟ་ཞིང་ཆོས་
བདག་མེད་པར་ གང་ཟག་གི་བདག་མེད་པར་བསྒོམ་པ་སྟེ། དེ་ཉིད་བདག་མེད་པ་ལ་
བདག་ཏུ་འདུ་ཤེས་ཕྱིན་ཅི་ལོག་པ་ལ་སོགས་པ་གསུམ་གྱི་གཉེན་པོའོ། །
སེམས་ཞེས་པ་ནི་གསལ་བའི་དོན་གྱིས་ན་སེམས་ཏེ། དེ་ཡང་འཇུག་པའི་
རྣམ་པར་ཤེས་པ་ཚོགས་དྲུག་གོ །དེ་རྗེས་སུ་དྲན་པ་ཉེ་བར་གཞག་པ་ནི་སེམས་
242 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལ་སེམས་ཀྱི་རྗེས་སུ་ལྟ་ཞིང་སེམས་མི་རྟག་པར་བསྒོམ་པ་སྟེ། དེ་ཉིད་མི་རྟག་པ་
ལ་རྟག་པར་འདུ་ཤེས་ཕྱིན་ཅི་ལོག་ལ་སོགས་པ་གསུམ་གྱི་གཉེན་པོར་འདོད་ལ།
འདིར་ནི་དེ་ལྟར་སྒོམ་པར་མི་འདོད་སྟེ། འོ་ན་ཇི་ལྟར་ཞེ་ན་ལུས་ཞེས་པ་ནི་སྔ་མ་
དང་འདྲ་ལ། དེ་རྗེས་སུ་དྲན་པ་ཉེ་བར་གཞག་པ་ནི་མཉམ་བཞག་ལུས་ལ་ལུས་ཀྱི་
རྗེས་སུ་ལྟ་ཞིང་ལུས་མི་དམིགས་པར་བསྒོམ་པ་སྟེ། དེ་ཡང་ནང་དང་ཕྱིའི་གཟུགས་ཐམས་
ཅད་ཁྱད་པར་དུ་ལུས་ཞེས་བྱ་བ་མགོ་བོའམ་རུས་པའམ་སྐུ་ལ་སོགས་པ་གང་ནས་
ཡོད་ གཅིག་དང་དུ་བྲལ་ལ་སོགས་པས་བརྟགས་ཤིང་དཔྱད་ན་བྱང་ཆུབ་ཀྱི་ཕྱོགས་བསྟན་པའི་མདོ་
ལས་བྱང་ཆུབ་ཀྱི་ཕྱོགས་ཀྱི་ཆོས་ཐམས་ཅད་མི་དམིགས་པར་བསྒོམ་པར་གསུངས་མི་ དམིགས་ པ་ དེ་
ཉིད་ལ་བློས་མཉམ་པར་འཇོག་པའོ། །
རྗེས་ཐོབ་ཀྱི་གནས་སྐབས་སུ་སྒྱུ་མ་ལྟ་བུའི་བློས་ལུས་ལ་སོགས་པའི་རང་
གི་མཚན་ཉིད་མི་གཙང་ལ་ལ་སོགས་པ་བདེན་པས་སྟོང་པར་བསྒོམ་པའོ། །ལམ་
གྱི་དུས་སུ་དེ་ལྟར་ཉམས་སུ་བླངས་པ་ལས་དེ་ཉིད་ཡོངས་སུ་རྫོགས་པ་ སངས་རྒྱས་ཀྱི་ས་ན་ཡོད་པ་
ནི་དངོས་པོའི་ཆ་ཡིན་པ་དང་གཟུགས་ཅན་ནི་མ་ཡིན་པའི་ཆོས་དངོས། མཁའ་འགྲོ་མ་ཞེས་པ་དེར་
སྣང་བ་སྟེ་དེ་བཞིན་དུ་གཞན་ཡང་ཤེས་པར་བྱའོ། །ཡང་ཚོར་བ་ནི་སྔར་དང་འདྲ་
ལ། དེ་རྗེས་སུ་དྲན་པ་ཉེ་བར་གཞུག་པ་ནི་ཚོར་བ་ལ་ཚོར་བའི་རྗེས་སུ་ལྟ་ཞིང་
ཚོར་བ་མི་དམིགས་པར་བསྒོམ་པ་སྟེ། ཚོར་བ་བདེ་བའམ་སྡུག་བསྔལ་བའམ།
བཏང་སྙོམས་གང་ཡང་རུང་སྟེ་བརྟགས་ཤིང་དཔྱད་ན་འགྱུར་བ་མེད་པ་དོན་དམ་
དུ་མི་དམིགས་པ་དེ་ཉིད་ལ་མཉམ་པར་འཇོག་པའོ། །ཡང་ཆོས་ཞེས་པ་ནི་སྔ་མ་
དང་འདྲ་ལ། དེ་རྗེས་སུ་དྲན་པ་ཉེ་བར་གཞག་པ་ནི་ཆོས་ལ་ཆོས་ཀྱི་རྗེས་སུ་ལྟ་
ཞིང་ཆོས་མི་དམིགས་པར་སྒོམ་པ་སྟེ། དེ་ཡང་ཆོས་ཞེས་བྱ་བ་མཚན་མར་འཛིན་པའི་
242-124



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
འདུ་ཤེས་རྒྱ་ཆུང་ངུ་དང་
། ཆེན་པོ་དང་
། ཚད་མེད་པ་དང་
། སེམས་དང་ལྡན་པ་དང་
། མི་ལྡན་པའི་འདུ་བྱེད་
དེ་དག་ཀྱང་སེམས་ཉིད་དམ་ཕྱིར་རོལ་གྱི་དོན་ནམ། དེ་གཉིས་ཀྱི་བར་ན་གང་ཡོད་
ཅེས་བརྟགས་ན་སྙིང་པོ་མེད་པ་སྒྱུ་མ་ལྟ་བུ་དོན་དམ་པར་རང་བཞིན་མེད་པ་སྟེ་མི་དམིགས་པ་དེ་
ཉིད་ལ་མཉམ་པར་འཇོག་པའོ། །
དེ་ཡང་ཕུང་པོ་ལྔ་རང་བཞིན་མེད་པར་ཤེས་པས་ཐམས་ཅད་ཀྱང་རང་བཞིན་མེད་པར་ཤེས་པའི་ཕྱིར་
ནའམ། རྣམ་པ་གཅིག་ཏུ་ན་ཕུང་པོ་ལྔ་དང་
། དེའི་རྒྱུ་ཡང་ཕུང་པོ་ལྔར་འདུས་པ་ནི་སྡུག་བསྔལ་དང་ཀུན་
འབྱུང་ཡིན་ལ། དེ་དག་རང་བཞིན་མེད་པར་ཤེས་པ་ནི་ལམ་ཡིན་ཏེ། དེའི་འབྲས་བུ་ནི་འགོག་པ་ཡིན་པས་
ན་དེ་དག་ལ་འཇུག་པ་སྟེ་དེས་འཕགས་པའི་བདེན་པ་བཞི་ལ་འཇུག་པ་ཡིན། ཡང་ སེམས་ ཞེས་ པ་ནི་
སྔ་མ་དང་འདྲ་ལ་འོན་ཀྱང་འདིར་རྣམ་པར་ཤེས་པའི་ཚོགས་བརྒྱད་དོ། །
དེ་རྗེས་སུ་དྲན་པ་ཉེ་བར་གཞག་པ་ཡང་སེམས་ལ་སེམས་ཀྱི་རྗེས་སུ་ལྟ་
ཞིང་སེམས་མི་དམིགས་པར་བསྒོམ་པ་སྟེ། དེ་ཡང་སེམས་ཞེས་པ་མིག་ལ་སོགས་
པའི་དབང་པོའམ་གཟུགས་ལ་སོགས་པའི་དོན་ནམ་དེ་གཉིས་ཀྱི་བར་གང་ན་
ཡོད་ཅེས་བརྟགས་པའམ། ཡང་ན་འདས་པའམ། མ་འོངས་པའམ། ད་ལྟར་བྱུང་
པའི་དུས་གང་ན་ཡོད་ཅེས་བརྟགས་པའམ་མི་དམིགས་པ་དེ་ཉིད་ལ་མཉམ་པར་
འཇོག་པའོ། །དེ་ལྟར་ཚོགས་ལམ་ཆུང་ངུར་དགེ་བའི་རྩ་བ་དྲན་པ་ཉེ་བར་གཞག་
པ་ བཞིའི་ ཚུལ་ གྱིས་ ཉམས་ སུ་ བླངས་ནས་ མི་དགེ་བ་སྤོང་ཞིང་། ཚོགས་ལམ་འབྲིང་
པོར་དགེ་བ་འཐོབ་པར་བྱེད་པའི་བདག་ཉིད་ཡང་དག་པར་སྤོང་པ་བཞིའི་ཚུལ་གྱིས་ཉམས་
སུ་ལེན་པ་ནི་རྣམ་དག་དབང་བཙན་དུ་བྱས་ནས་འོག་ཏུ་བསྟན་ནོ། །
དེ་ནས་ཚོགས་ལམ་ཆེན་པོར་དགེ་བའི་རྩ་བ་རྫུ་འཕྲུལ་གྱི་རྐང་པ་བཞིའི་
ཚུལ་ གྱིས་ ཉམས་ སུ་ལེན་པ་ལས། འདི་དག་ནི་ཉན་ཐོས་པ་ལྟར་ན་གང་ཟག་གི་བདག་མེད་པ་ལ་
242 --125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
སེམས་གནས་པའོ། །བོ་དྷི་ས་ཏཱ་ལྟར་ན་བསམ་གཏན་ལ་སོགས་པ་བདག་མེད་པར་བསྒོམ་པ་དང་འབྲེལ་
བའོ། །འདུན་ པ་ ནི་ གུས་པར་བྱེད་པའི་བརྩོན་འགྲུས་ཞེས་བྱ་སྟེ་བསམ་གཏན་ལ་སོགས་པ་བདག་མེད་
པར་དྲན་པ་ཉེ་བར་བཞག་པ་བཞི་ལ་སོགས་པ་བསྒོམ་པར་འདོད་པ་ཙམ་འབྱུང་
བའོ། །དེས་ རྫུ་ འཕྲུལ་ཏེ་མཉམ་པར་བཞག་པའི་ཕུན་སུམ་ཚོགས་པ་སྟོད་ནས་མེ་འབར་བ་
ལ་སོགས་པའོ་དེས་འཇིག་རྟེན་ལས་འདས་པའི་ཆོས་ཀྱི་འབྱོར་པ་བསྐྱེད་པས་ན་
རྐང་པའོ། །བརྩོན་འགྲུས་ནི་རྒྱུན་དུ་བྱེད་པའི་སྤྲོ་བ་ཞེས་བྱ་སྟེ་བསྒོམ་པའི་ཡུལ་
དྲན་ པ་ ཉེ་ བར་ གཞག་ པ་ བཞི་ བསམ་གཏན་ལ་སོགས་པ་བདག་མེད་པར་བསྒོམ་པ་ལ་རྣལ་
འབྱོར་པའི་ཤེས་པ་འཇུག་པར་སྤྲོ་བ་སྟེ། རྫུ་འཕྲུལ་གྱི་རྐང་པ་ནི་སྔ་མ་བཞིན་ནོ། །
དཔྱོད་པ་ནི་ སོ་སོར་རྟོགས་པའི་ཤེས་རབ་ཀྱིས་བསྒོམ་པའི་ཡུལ་སྔ་མ་དེ་ཉིད་ལ་སེམས་
ཚོལ་བའི་རྣམ་པར་ཞུགས་པའོ། །
ཡང་ན་སྤང་བྱ་དང་གཉེན་པོའི་སྐྱོན་དང་ཡོན་ཏན་ལ་ཆེ་ལོང་དུ་དཔྱོད་
པའོ་ ཞེས་ ཀྱང་ གསུངས་སོ། །སེམས་ ཀྱི་ཞེས་པ་ནི་ཚེ་འདི་ལ་གུས་པ་དང་རྒྱུན་དུ་བྱས་པ་
མེད་ཀྱང་སྐྱེ་བ་གཞན་གྱི་བག་ཆགས་ཀྱིས་བསྒོམ་པའི་ཡུལ་དེ་ ཉིད་ལ་སེམས་འཇུག་ པར་
འདོད་པའོ། །ཡང་ན་སྤང་བྱ་དང་གཉེན་པོའི་སྐྱོན་དང་ཡོན་ཏན་ལ་ཞིབ་ཏུ་དཔྱོད་
པའོ་ཞེས་ཀྱང་གསུང་ངོ༌། །དེ་ལྟ་བུའི་རྫུ་འཕྲུལ་གྱི་རྐང་པ་བཞི་པོ་དེ་ཡང་ཏིང་ངེ་
འཛིན་ གྱི་སྒྲིབ་པ་ལྔ་ ཆར་ཡང་སྤང་བར་བྱ་བའི་ཕྱིར་། འདུ་བྱེད་བརྒྱད་བརྟེན་པ་
ལས་འབྱུང་བ་སྟེ། དེ་སྐད་དུ་ཡང་དབུས་མཐའ་ལས་ཉེས་པ་ལྔ་སྤོང་འདུ་བྱེད་བརྒྱད།
བརྟེན་པའི་རྒྱུ་ལས་གང་བྱུང་པའོ་ཞེས་སོ། །དེ་ཡང་ཏིང་ངེ་འཛིན་གྱི་སྒྲིབ་པ་ལྔ་ནི།
ལེ་ལོ་དང་ནི་གདམས་ངག་བརྗོད། །བྱིང་བ་དང་ནི་རྒོད་པ་དང༌། །འདུ་མི་བྱེད་
དང་འདུ་བྱེད་པ། །
242-126



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
འདི་དག་ཉེས་པ་ལྔར་འདོད་དོ་ཞེས་གསུངས་པ་སྟེ། དེ་ཡང་བྱིང་བ་དང་
རྒོད་པ་གཉིས་ནི་ཉེ་བའི་ཉོན་མོངས་པ་ཡིན་པས་གཅིག་ཏུ་བསྡུའོ། །དེ་སྤོང་བའི་
འདུ་བྱེད་བརྒྱད་ནི་དད་པ་དང་
། འདུན་པ་དང་། རྩོལ་བ་དང་། ཤིན་ཏུ་སྦྱངས་
དང༌། དྲན་པ་དང་། ཤེས་བཞིན་དང་
། སེམས་པ་དང་། བཏང་སྙོམས་སོ། །
དེ་ལ་སྒྲིབ་པ་ལྔའི་ལེ་ལོས་ནི། ཏིང་ངེ་འཛིན་ལ་སྦྱོར་བའི་དུས་ན་སྒྲིབ་པར་བྱེད་
པས་དང་པོ་བཞི་ནི་དད་པ་དང་ཤིན་ཏུ་སྦྱངས་པའི་བར་ནི་དེའི་གཉེན་པོ་སྟེ། དེ་ཡང་ཏིང་ངེ་
འཛིན་གྱི་ཡོན་ཏན་རྣམས་ལ་མངོན་པར་ཡིད་ཆེས་པའི་མཚན་ཉིད་ཅན་གྱི་དད་
པས་རྣལ་འབྱོར་པ་རྣམས་དེ་ལ་མངོན་པར་འདུན་པ་སྐྱེ་བར་འགྱུར་ལ། དེས་ཏིང་
ངེ་འཛིན་བསྒོམ་པའི་རྩོལ་བ་རྩོམ་པར་འགྱུར་རོ། །དེས་ལུས་དང་སེམས་ལས་སུ་
རུང་པའམ་ཤིན་ཏུ་སྦྱངས་པ་ཉིད་ཐོབ་པར་འགྱུར་ལ། དེས་ལུས་དང་སེམས་ལེ་
ལོ་ལས་བཟློག་པར་འགྱུར་བས་སོ། །གདམས་ངག་བརྗོད་པས་ནི་ཏིང་ངེ་འཛིན་ལ་
བརྩོན་པའི་དུས་ན་སྒྲིབ་པར་བྱེད་པས་དྲན་པ་ནི་དེའི་གཉེན་པོའོ། །བྱིང་པ་དང་རྒོད་
པ་གཉིས་ཀྱིས་ནི་ཏིང་ངེ་འཛིན་ལ་མཉམ་པར་བཞག་པའི་དུས་ན་སྒྲིབ་པར་བྱེད་པས་ཤེས་
བཞིན་ ནི་དེའི་གཉེན་པོ་བྱ་ར་བ་ཡིན་ཏེ་སྤོང་མི་ནུས་སྟེ། ཤེས་བཞིན་དེས་བྱིང་བ་དང་རྒོད་
པ་དག་ལེགས་པར་རྟོགས་པའི་ཕྱིར་རོ། །
བྱིང་བ་དང་རྒོད་པ་མ་ཞི་བའི་དུས་སུ་ཤེས་བཞིན་ཉིད་ཀྱིས་བྱིང་བ་དང་རྒོད་པ་སྤོང་
བར་མི་ནུས་པས་མི་རྩོལ་ བ་སྟེ་གཉེན་པོ་མི་བསྟེན་ན་ཡང་སྒྲིབ་པ་ཡིན་པས་དེའི་གཉེན་པོ་
སེམས་པ་སྟེ། དེ་ཡང་བྱིང་བར་གྱུར་ན་ཏིང་ངེ་འཛིན་གྱི་ཡོན་ཏན་ལ་སོགས་པ་
དགའ་བར་གྱུར་བའི་དངོས་པོ་བསྒོམས་ཤིང་རྒོད་པར་གྱུར་ན་འཁོར་བའི་ཉེས་
དམིགས་ལ་སོགས་པ་སྐྱོ་བར་འགྱུར་བའི་དངོས་པོ་སྒོམ་པའོ། །བྱིང་བ་དང་རྒོད་
242 -127



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་ཞི་སྟེ་རང་གི་སེམས་རྣལ་དུ་འཇུག་པ་དེའི་ཚེ་རྩོལ་ན་ཡང་སྒྲིབ་པ་ཡིན་པས་
དེའི་གཉེན་པོར་བཏང་སྙོམས་སོ། །དེའི་རྗེས་སུ་སྦྱོར་བའི་ལམ་ལ་དྲོད་དང་རྩེ་
མོའི་གནས་སྐབས་སུ་དགེ་བའི་རྩ་བ་དབང་པོ་ལྔའི་ཚུལ་གྱིས་ཉམས་སུ་ལེན་པ་
ལས། དད་པའི་ཞེས་པ་ནི་ཡུལ་བསྒོམ་པར་བྱ་བའི་ས་མ་ཏི་ལམ་ལ་བརྟེན་ནས་
སེམས་ཀྱི་རྙོག་པ་དང་
། མི་མཐུན་པ་དང་
། དང་བའི་དད་པ་དང༌
། དེ་ཉིད་ལ་
ཡིད་ཆེས་པའི་མཚན་ཉིད་ཅན་གྱི་ཡིད་ཆེས་པའི་དད་པ་དང༌
། དེ་ཉིད་རྒྱུད་ལ་
བརྟེན་པར་འདོད་པའི་མཚན་ཉིད་ཅན་གྱིས་འདོད་པའི་དད་པའོ། །
དབང་པོ་ནི་དེ་དག་གིས་འཇིག་རྟེན་ལས་འདས་པའི་མཐོང་ལམ་གྱི་ཆོས་སྐྱེ་
བ་ལ་དབང་བྱེད་པས་སམ། རང་གི་དམིགས་པ་ལ་དབང་ཐོབ་པས་སོ། །བརྩོན་
འགྲུས་ནི་གནས་སྐབས་དེ་ཉིད་ཀྱི་དགེ་བའི་བྱ་བ་ལ་སྤྲོ་བའོ། །དབང་པོ་ནི་སྔ་མ་
བཞིན་ནོ། །དྲན་པ་ནི་འདྲིས་པའི་དངོས་པོ་མི་བརྗེད་པའོ། །ཏིང་ངེ་འཛིན་ནི་
དམིགས་པ་ལ་རྩེ་གཅིག་པའོ། །ཤེས་རབ་ནི་རབ་ཏུ་རྣམ་པར་འབྱེད་པའི་མཚན་
ཉིད་ཅན་དེ་དད་པ་ལ་སོགས་པ་དེ་དག་སོ་སོར་ཕྱེ་ནས་ཡུལ་དུ་བྱེད་པའོ། །
དེ་ལྟར་དབང་པོ་ལྔ་པོ་དེ་ཉིད་བཟོད་པ་དང་འཇིག་རྟེན་ཆོས་ཀྱི་མཆོག་གི་
གནས་སྐབས་སུ་དེ་དག་ཉིད་སྟོབས་ལྡན་གྱུར་ཕྱིར་ཞེས་གསུངས་པས། དགེ་བའི་
རྩ་བ་སྟོབས་དང་ལྡན་པར་འགྱུར་ཏེ་སྤང་བྱ་མི་མཐུན་པ་འཇོམས་པར་བྱེད་པ་
སྟོབས་ལྔའི་ཚུལ་གྱིས་ཉམས་སུ་ལེན་པ་སྟེ། དེ་ཡང་དད་པ་ལ་སོགས་པ་ནི་སྔ་མ་
དང་འདྲ་ལ། སྟོབས་ཞེས་པ་ནི་དད་པ་དང་བརྩོན་འགྲུས་དང་དྲན་པ་དང་ཏིང་ངེ་
འཛིན་ དང་ ཤེས་ རབ་ ཀྱི་མི་མཐུན་ པའི་ ཕྱོགས་ མ་ དད་ པ་ དང་། ལེ་ལོ་དང༌
།
བརྗེད་ངས་པ་དང་། སེམས་རྣམ་པར་གཡེང་བ་དང་
། འཆལ་པའི་ཤེས་རབ་
242-128



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
རྣམས་འཇོམས་ པར་ བྱེད་པས་སོ། །དེའི་ རྗེས་སུ་མཐོང་བོའི་ལམ་ གྱི་ གནས་
སྐབས་སུ་དགེ་བའི་རྩ་བ་བྱང་ཆུབ་ཀྱི་ཡན་ལག་བདུན་གྱི་ཚུལ་གྱིས་ཉམས་སུ་
ལེན་པར་བྱེད་པ་སྟེ། དེ་ལ་ཏིང་ངེ་འཛིན་ནི་དེ་ཁོ་ན་ཉིད་ཀྱི་དོན་ལ་སེམས་རྩེ་
གཅིག་ཏུ་མཉམ་པར་འཇོག་པ་སྟེ་ཞི་གནས་སོ། །
དེ་ལ་བརྟེན་ནས་ལྷག་མཐོང་གསལ་བར་འབྱུང་ལ། དེས་ཀུན་ནས་ཉོན་
མོངས་པ་རྣམས་སྤོང་བར་བྱེད་པ་སྟེ། དེ་སྐད་དུ་ཡང་
། སྤྱོད་འཇུག་ལས། ཞི་གནས་
རབ་ཏུ་ལྡན་པའི་ལྷག་མཐོང་གིས། །ཉོན་མོངས་རྣམ་པར་འཇོམས་པར་ཤེས་པར་
བྱ། །ཐོག་མར་ཞི་གནས་བརྩམ་བྱ་དེ་ཡང་ནི། །འཇིག་རྟེན་ཆགས་པ་མེད་ལ་
མངོན་དགས་འགྲུབ། ཞེས་གསུངས་པ་ལྟ་བུའོ། །དེཉིད་ཡང་དག་བྱང་ཆུབ་ནི་
མཐོང་བའི་ལམ་གྱི་རྣམ་པར་མི་རྟོག་པའི་ཡེ་ཤེས་དེའི་ཡན་ལག་ནི་རྒྱུ་སྟེ་གཞན་
ཡང་དེ་བཞིན་དུ་ཤེས་པར་བྱའོ། །དེ་ལྟ་བུའི་ཏིང་ངེ་འཛིན་དེ་ཉིད་ལ་ཀུན་ནས་
ཉོན་མོངས་པ་མེད་པ་གནས་ཀྱི་ཡན་ལག་ཅེས་བྱའོ། །བརྩོན་འགྲུས་ནི་མཐོང་
བའི་ལམ་བསྒོམ་པ་ལ་སྤྲོ་བ་སྟེ། དེ་ཉིད་ཀྱི་སྟོབས་ཀྱིས་མྱུར་དུ་སོ་སོའི་སྐྱེ་བོའི་ས་
ལས་འདས་ནས་འཕགས་པའི་སར་འགྲོ་བར་བྱེད་པའི་ཕྱིར་དེ་ཉིད་ལ་འཁོར་བ་
ལ་ངེས་པར་འབྱུང་བའི་ཡན་ལག་ཅེས་བྱའོ། །
དགའ་བ་ནི་བྱང་ཆུབ་ལ་ཉེ་བར་མཐོང་བ་དང་
། སེམས་ཅན་གྱི་དོན་
འགྲུབ་པར་མཐོང་ནས་དགའ་བ་རྒྱ་ཆེན་པོར་རྒྱུད་ལ་སྐྱེ་བ་སྟེ། དེ་ཉིད་ཀྱིས་ལུས་
དང་སེམས་ལ་ཕན་འདོགས་པར་བྱེད་པའི་ཕྱིར། དེ་ཉིད་ལ་ཕན་ཡོན་གྱི་ཡན་
ལག་ཅེས་བྱའོ། །ཤིན་ཏུ་སྦྱངས་པ་ནི་ལུས་ཤིན་ཏུ་སྦྱངས་པ་སྟེ། དཀྱིལ་མོ་ཀྲུང་
གཅིག་ལ་ལོ་དུ་མའི་བར་དུ་གནས་ཀྱང་ནད་ལ་སོགས་པའི་གནོད་པ་མི་འབྱུང་བ་
242 - 129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་། སེམས་ཤིན་དུ་སྦྱངས་པ་སྟེ་དམིགས་པ་གང་ལ་གཏད་པ་དེ་ལ་མཉམ་པར་
འཇོག་ནུས་པ་སྟེ། དེ་ཡང་ཉོན་མོངས་པ་སྐྱེ་བའི་གཞི་ལུས་དང་སེམས་ལས་སུ་མི་
རུང་བ་ཡིན་ལ། དེའི་གཉེན་པོར་ལུས་དང་སེམས་ལས་སུ་རུང་བས་ཉོན་མོངས་
པ་མི་འབྱུང་བའི་ཕྱིར། དེ་ཉིད་ལ་ཀུན་ནས་ཉོན་མོངས་པ་མེད་པ་གཞིའི་ཡན་
ལག་ཅེས་བྱའོ། །ཆོས་རབ་ཏུ་འབྱེད་པ་ཅེས་པ་ལ་ཆོས་ནི་རང་དང་སྤྱིའི་མཚན་
ཉིད་དམ་ཤེས་བྱ་ཇི་ལྟ་བ་དང་ཇི་སྙེད་པའོ། །དེ་རབ་ཏུ་འབྱེད་པ་ནི་དེ་དག་རྟོགས་
པ་ཡིན་ལ། དེས་ན་ཆོས་རབ་ཏུ་འབྱེད་པ་དེ་ཉིད་རྟོགས་པའི་རང་བཞིན་ཡིན་པ་
དང་། ཡང་དག་བྱང་ཆུབ་མཐོང་ལམ་ཀྱང་རྟོགས་པའི་རང་བཞིན་ཡིན་པས་ན།
དེ་གཉིས་རང་བཞིན་གཅིག་པས་ན། དེ་ཉིད་ལ་རང་བཞིན་གྱི་ཡན་ལག་ཅེས་
བྱའོ། །
ཡང་ན་ཆོས་རབ་ཏུ་རྣམ་པར་འབྱེད་པ་ནི་བར་ཆད་མེད་པའི་ལམ་གྱིས་
བསྡུས་པ་ཡིན་ལ། ཡང་དག་བྱང་ཆུབ་མཐོང་ལམ་ནི་རྣམ་པར་གྲོལ་བའི་ལམ་
གྱིས་བསྡུས་པ་ཡིན་ནོ་ཞེས་གསུང་ངོ༌
། དྲན་པ་ནི་འདིར་འདྲིས་པའི་དངོས་པོ་མི་
བརྗོད་པ་ནི་མ་ཡིན་ཏེ་སྔར་མཐོང་བའི་ལམ་མ་མཐོང་བས་སོ། །འོན་ཀྱང་འདིར་
དམིགས་པ་མི་བརྗོད་པ་སྟེ། དེའི་སྟོབས་ཀྱིས་མཐོང་བའི་ལམ་ལ་མི་གཡེང་བར་
གནས་པས་འདི་ཉིད་ལ་དྲན་པ་གནས་ཀྱི་ཡན་ལག་ཅེས་བྱའོ། །
བཏང་སྙོམས་ནི་སྤང་བྱ་སྤངས་པའི་ཡེ་ཤེས་ཏེ། སེམས་ལྷུན་གྱིས་གྲུབ་
ཅིང་རྣལ་དུ་འཇུག་ལ་དེ་ཉིད་བྱང་ཆུབ་ཀྱི་ངོ་བོ་ཡིན་པས། དེ་ཉིད་ལ་ངོ་བོ་ཉིད་ཀྱི་
ཡན་ལག་ཅེས་བྱ་སྟེ། དེ་སྐད་དུ་ཡང་། རང་བཞིན་ཡན་ལག་གནས་ཡན་ལག་
གསུམ་པ་ ངེས་ འབྱུང་ ཡན་ ལག་ སྟེ། བཞི་པ་ ཕན་ ཡོན་ཡན་ལག་ཡིན། །རྣམ་
242.-130



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
གསུམ་ཉོན་མོངས་མེད་ཡན་ལག །འདི་ལ་གཞི་དང་གནས་དང་ནི། །ངོ་བོ་ཉིད་
དུ་བསྟན་པར་འདོད་ཅེས་སོ། །དེ་ལྟར་བྱང་ཆུབ་ཀྱི་ཡན་ལག་བདུན་པོ་དེ་དག་
ལས་ཀྱང་ཏིང་ངེ་འཛིན་དང་
། ཤིན་ཏུ་སྦྱངས་པ་དང་
། བཏང་སྙོམས་གསུམ་ནི་
གཞི་གནས་ཀྱིས་བསྡུས་པ་ ཡིན་ལ། བརྩོན་འགྲུས་དང་། དགའ་བ་ དང་།
རབ་ཏུ་འབྱེད་པ་གསུམ་ནི་ལྷག་མཐོང་གིས་བསྡུས་ལ། དྲན་པ་ནི་གཉིས་ཀའི་
ཆར་གཏོགས་པའོ་ཞེས་གསུང་ངོ༌། །
དེའི་རྗེས་སུ་བསྒོམ་པའི་གནས་སྐབས་སུ་དགེ་བའི་རྩ་བ་འཕགས་
པའི་
ལམ་རྣམ་པ་བརྒྱད་ཀྱི་ཚུལ་གྱིས་ཉམས་སུ་ལེན་པ་ལས། ཐོག་མར་ཡང་དག་པའི་
ལྟ་བ་ཞེས་པ་ལ་སྤྱིར་གཉིས་ཏེ། འཇིག་རྟེན་དང་འཇིག་རྟེན་ལས་འདས་པའོ། །
དེ་ལས་དང་པོ་ནི་ལས་རྒྱུ་དང་འབྲས་བུ་ལ་ཡིད་ཆེས་པ་སྟེ། དེ་སྐད་དུ་ཡང་བཤེས་
སྤྲིང་ལས། འཇིག་རྟེན་པའི་ཡང་དག་ལྟ། །ཆེན་པོ་སུ་ལ་ ཡོད་འགྱུར་བ། དེ་ནི་ཚེ་
རབས་སྟོང་དུ་ཡང་། ངན་འགྲོར་འགྲོ་བར་མི་འགྱུར་རོ། །ཞེས་སོ། །
གཉིས་པ་ནི་བདེན་པ་མཐོང་བའི་བྱང་ཆུབ་སེམས་དཔའི་དེ་མཉམ་པ་ལ་
བཞག་པ་ལས་ལོངས་པའི་ཚེ། བདག་གིས་སྔར་མཉམ་པར་མ་བཞག་པའི་ཚེ་
ཆོས་རྣམས་ཀྱི་དེ་ཁོ་ན་ཉིད་འདི་ལྟ་བུ་རྟོགས་སོ་ཞེས་མཉམ་པར་བཞག་པའི་ཡུལ་
ལ་ཡོངས་སུ་དཔྱོད་པར་བྱེད་པས་ཡོངས་སུ་དཔྱོད་པའི་ཡན་ལག་གོ །ཡང་དག་
པའི་རྟོག་པ་ནི་བདེན་པ་མཐོང་བའི་བྱང་ཆུབ་སེམས་དཔའ་དེ་གཞན་ལ་ཆོས་སྟོན་
པར་བྱེད་པའི་སྔོན་དུ་བསྟན་པར་བྱ་བའི་ཆོས་རྣམས་ཀྱི་རིམ་པ་བློ་ལ་རྟོག་པར་
བྱེད་ པས་ གཞན་གོ་བར་བྱེད་པའི་ ཡན་ ལག་ སྟེ། དེ་ སྐད་ དུ་ ཡང་ མདོ་ ལས།
འཕགས་པ་རྣམས་ནི་མ་བརྟགས་མ་དཔྱད་པར་མི་སྨྲའོ་ཞེས་གསུངས་སོ། །ཡང་
242-131



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དག་པའི་ངག་ནི་སྔ་མ་ལྟར་ཆོས་སྟོན་པར་བྱེད་པ་ན་དོན་ཤིན་ཏུ་གསལ་ཞིང་
ཐོགས་པ་མེད་པ་ལ་ཤིན་ཏུ་གཏན་ལ་ཕབ་ཅིང་འགལ་བ་མེད་པར་སྟོན་པ་སྟེ། དེ་
ཉིད་གཞན་གྱིས་ཀྱེ་མ་བྱང་ཆུབ་སེམས་དཔའ་འདི་གཞན་ལ་ཆོས་སྟོན་པར་བྱེད་
པ་ན། དོན་ཤིན་ཏུ་གསལ་ཞིང་ཐོགས་པ་མེད་པ་ལ་སོགས་པར་སྟོན་པ་ལས་ན་
འདི་ལ་ནི་ནང་ན་ལྟ་བ་ཕྱིན་ཅི་མ་ལོག་པར་ཡོད་པར་འདུག་གོ་ཞེས་གཞན་ལྟ་བ་
ལ་ཡིད་ཆེས་པ་བསྐྱེད་པར་བྱེད་པའི་ཡན་ལག་གོ །
ཡང་དག་པའི་ལས་ཀྱི་མཐའ་ནི་སྲོག་གི་ཕྱིར་ཡང་སྡིག་པ་མི་དགེ་བ་ལ་མི་
འཇུག་པས་དེ་ལ་སྔ་མ་ལྟར་འདི་ནི་འཕགས་པར་འགྱུར་བའི་ཚུལ་ཁྲིམས་དང་
ལྡན་པའོ་ཞེས་གཞན་ཚུལ་ཁྲིམས་ལ་ཡིད་ཆེས་སྐྱེད་པར་བྱེད་པའི་ཡན་ལག་གོ །
ཡང་ དག་ པའི་ འཚོ་བ་ནི་ ཚུལ་ འཆོས་ དང་། ཁ་ གསག་ དང་། གཞོགས་སློངས་
དང་། ཐོབ་ཀྱིས་འཇལ་བ་དང་
། རྙེད་པས་རྙེད་པ་འཚོ་བ་སྟེ་ལོག་པར་འཚོ་བ་ལྔ་
པོ་དེ་དག་སྤངས་ནས་གོས་དང་ཟས་ལ་སོགས་པ་ལུས་གནས་པར་བྱེད་པའི་རྟེན་
ཙམ་གྱིས་ཆོག་པར་འཛིན་པ་སྟེ། དེ་ལ་གཞན་གྱིས་སྔ་མ་ལྟར་འདི་ནི་ཡོ་བྱད་
བསྐྱུངས་པའོ་ཞེས་གཞན་ཡོ་བྱད་བསྐྱུངས་པ་ལ་ཡིད་ཆེས་པ་སྐྱེད་པར་བྱེད་པའི་
ཡན་ལག་གོ །ཡང་དག་པའི་རྩོལ་བ་ནི་ཡང་དག་པའི་ལྟ་བས་བསྡུས་པའི་བརྩོན་
འགྲུས་ཏེ་བསྒོམ་སྤང་གི་ཉོན་མོངས་པ་སྤོངས་པའི་ཡན་ལག་གོ །ཡང་དག་པའི་
དྲན་པ་ནི་དམིགས་པ་མི་བརྗེད་པ་སྟེ་ཉེ་བའི་ཉོན་མོངས་པ་བྱིང་རྒོད་སྤོང་པའི་
ཡན་ལག་གོ །
ཡང་དག་པའི་ཏིང་ངེ་འཛིན་ནི། རྡོ་རྗེ་ལྟ་བུའི་ཏིང་ངེ་འཛིན་ཏེ། ཡོན་ཏན་
ཐམས་ཅད་ལ་དབང་འབྱོར་པའི་སངས་རྒྱས་ཀྱི་ས་ལ་སྒྲིབ་པའི་དབང་གི་ཉོན་
242 -132



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
མོངས་པའི་གཉེན་པོ་སྟེ། དེ་ཉིད་བཅོམ་ལྡན་འདས་དཔལ་ཁྲག་འཐུང་རྡོ་རྗེའི་
ཞེས་སོ། །དེ་ལྟ་ན་ཡང་འདིར་རྡོ་རྗེ་ཕག་མོའི་རྣམ་པར་དག་པ་སྟོན་པའི་སྐབས་
སུ་དཔལ་ཧེ་རུ་ཀ་དང་སྦྱོར་བ་ཅི་ཞེ་ན། དེ་ནི་སྔར་བསྟན་པའི་འཁོར་ལོ་གསུམ་
གྱི་རྣལ་འབྱོར་མའི་རྣམ་པར་དག་པ་དེ་ཉིད་དཔའ་བོ་རྣམས་ཀྱི་རྣམ་པར་དག་པ་
ཡང་ཡིན་ལ། འདིར་བསྟན་པའི་ཕག་མའི་རྣམ་པར་དག་པ་ནི་དཔལ་ཧེ་རུ་ཀའི་
རྣམ་པར་དག་པ་ཡང་ཡིན་ནོ་ཞེས་ཤེས་པར་བྱ་བའི་དོན་ཏོ་ཞེས་གསུང་བ་ནི་ཤིན་
ཏུ་ལེགས་པར་སེམས་སོ། །
འདིའི་ རྗེས་སུ་ཚོགས་ལམ་འབྲིང་པོའི་གནས་སྐབས་ཀྱི་ཡང་དག་པར་
སྤོང་བ་བཞི་འཆད་པ་ཅི་ཞེ་ན། དེ་ནི་ཉམས་སུ་བླང་པའམ་རྒྱུད་ལ་སྐྱེ་བའི་གོ་རིམ་
དེ་ ལྟར་ ཚོགས་ལམ་འབྲིང་པོའི་གནས་སྐབས་ཡིན་ མོད་ ཀྱི། འདིར་ ནི་ རྣམ་ དག་ དབང་
བཙན་དུ་བྱས་པས་ཡང་དག་པར་སྤོང་པ་བཞིའི་དམ་ཚིག་གི་མཚམས་ཀྱི་ལྷ་མོ་
བཞི་གནས་སྐབས་འདི་ན་ཡོད་པས་སོ་ཞེས་གསུང་ལ་རྒྱ་ནི་ལུང་གི་རྣམ་པར་
གཞག་པ་སྟེ། སཾ་བུ་ཏྲ་དང་ཀུན་སྤྱོད་ལ་སོགས་པའི་ལུང་ལས་འདི་ལྟར་གསུངས་
པ་ལྟར་སློབ་དཔོན་གྱིས་ཀྱང་བཀོད་པ་ཡིན་ནོ་ཞེས་གསུང་མོད་ཀྱི། ལུང་ལས་དེ་
ལྟར་གསུངས་པའི་དགོངས་པ་ཉིད་ཅིས་ཞེ་ན། དེ་ཉིད་ཀྱི་དགོངས་པ་བཤད་པ་
ཡང་སྔ་མ་ལས་འོས་མེད་པས་ལོ་ཙཱ་བ་ཉིད་ཀྱིས་ཇི་ལྟར་གསུངས་པ་ལྟར་ལེགས་
པར་སེམས་སོ། །
གཞན་ཡང་ཡང་དག་པའི་སྤོང་བ་བཞི་འདིར་བཤད་པ་ནི་འཇིག་རྟེན་པའི་
ལམ་ལ་སྦྱོར་བ་ནས་བརྩམས་ཏེ་ཡོང་དག་པའི་ཏིང་ངེ་འཛིན་གྱི་བར་དེ་དག་
ཐམས་ཅད་སྤངས་པ་དང་ཐོབ་པ་གཉིས་ཀྱིས་རབ་ཏུ་ཕྱེ་བ་ཡིན་ནོ་ཞེས་གོ་བར་བྱ་
242-133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བའི་ཕྱིར་དང་། གཤིན་རྗེ་འཇོམས་མ་ལ་སོགས་པ་གཟུགས་གཉིས་གཉིས་ཟེར་
ཡང་ཞེས་པ་གཉིས་གཉིས་ཡོད་པ་དག་ཀྱང་ཡང་དག་པར་སྤོང་བ་འདི་དག་རེ་རེ་ཞིང་
སྤངས་པ་དང་ཐོབ་པ་གཉིས་གཉིས་པོ་དེ་དག་གི་བདག་ཉིད་ཡིན་ནོ་ཞེས་བསྟན་
པའི་ཕྱིར་ཡང་ཡིན་ནོ། །
དེ་ནས་ཞེས་པ་ལ་སོགས་པ་ནི་ལུས་ལ་མངོན་པར་ཞེན་པ་སྤང་པའི་ཕྱིར་
ལུས་ཀྱི་དཀྱིལ་འཁོར་ལོངས་སྤྱོད་རྫོགས་པའི་སྐུའི་བདག་ཉིད་དུ་མོས་པ་སྟེ། དེ་
ལ་ལོངས་སྤྱོད་རྫོགས་པའི་སྐུ་ནི་རྣམ་པར་མི་རྟོག་པའི་ཡེ་ཤེས་ཀྱིས་རྒྱས་པའི་སྐུ་
ཅན་ཡིན་ལ། འདིར་ཡང་དཔའ་བོ་དང་དཔའ་མོ་རྣམས་ཀྱང་རྣམ་པར་མི་རྟོག་
པའི་ཡེ་ཤེས་བདེ་བ་ཆེན་པོས་རྒྱས་ཤིང་གང་བའི་ལུས་ཅན་གྱི་བདག་ཉིད་དུ་
བསྒོམ་པས་སྐུའི་འཁོར་ལོ་བསྒོམ་པ་ནི་ལོངས་སྤྱོད་རྫོགས་པའི་སྐུར་མོས་པ་བྱེད་
པ་ཡིན་ནོ། །
འདིའི་ གཞུང་ ལ་ མདོར་བསྟན་པ། རྒྱས་པར་བཤད་པ། གཞུང་ཉེ་བར་བསྡུ་བ་གསུམ་
ལས། འདི་དག་གིས་ནི་མདོར་བསྟན་པའོ། །པུ་ཛ་ཞེས་པ་ལ་སོགས་པས་ནི་རྒྱས་
པར་བཤད་པ་སྟེ། འདིར་ཡང་དང་པོར་རང་གི་སྙིང་ཁར་སྐད་གཅིག་གིས་བདེ་བ་
ཆེན་པོའི་འཁོར་ལོ་སྣ་ཚོགས་པད་མ་དང་ཉི་མ་ལ་བཞུགས་པ་བསྒོམས་པའི་རྗེས་
ལ་གཞི་ལུས་དེ་དག་གི་འོད་ཟེར་དང་བཅོམ་ལྡན་འདས་ཀྱི་ཐུགས་ཀའི་རང་གི་ས་
བོན་གྱི་འོད་ཟེར་གྱིས་ལུས་ཀྱི་གནས་ཐམས་ཅད་ཁྱབ་པར་སྣང་བར་བྱས་པར་
བལྟས་ལ། མགོ་ལ་སོགས་པར་ལག་པ་གཡོན་པ་རེག་ཅིང་ཡི་གེ་སུ་ལ་སོགས་
པའི་རྗེས་སུ་ང་རོ་དང་བཅས་པ་ཙམ་གྱིས་ལུས་ཀྱི་ནང་དུ་མགོ་ལ་སོགས་པ་ཕན་
ཚུན་ཁྱབ་པར་འཁོར་ལོའི་རྩིབས་ ཁོང་སྟོང་དམར་པོའི་སྟེང་དུ་དཔའ་བོ་དང་
242-134



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དཔའ་མོའི་དབང་ཕྱུག་མཐེ་བོང་གི་ཚད་ཙམ་བདེ་བ་ཆེན་པོས་འབྱོར་པའི་ལུས་སུ་
སྐད་ཅིག་གིས་བསམ་པར་བྱའོ། །དེ་བཞིན་དུ་བྱ་རོག་གདོང་ལ་སོགས་པའི་རྣལ་
འབྱོར་མ་རྣམས་ནི་གོ་རིམ་ཇི་ལྟ་བ་བཞིན་དུ་ཁ་དང་། སྣའི་རྩེ་མོ་དང་། རྟགས་ཀྱི་རྩེ་
མོ་དང་། བཤང་པའི་ལམ་དང༌
། རྣ་བ་གཡས་ པ་དང་། རྣ་བ་གཡོན་པ་དང༌
། མིག་
གཡས་གཡོན་དག་དུ་དགོད་པར་བྱའོ། །འདིར་འཁོར་ལོ་གསུམ་གྱི་ལྷ་ནི་ལུས་ཀྱི་
ནང་དུ་དགོད་ཅིང་ཕྱི་རོལ་དུ་དམ་ཚིག་གི་འཁོར་ལོའི་རྣལ་འབྱོར་མ་རྣམས་སོ། །
དེ་གཉིས་ཀྱི་དབུས་སུ་འོག་ནས་འབྱུང་བའི་གོ་ཆའི་ལྷ་རྣམས་སོ། །
དེ་བས་ན་ལང་ཀའི་དབང་ཕྱུག་མ་ནི་མིག་གི་འབྲས་བུའི་ཕུགས་སུ་དགོད་
ཅིང་
། གཤིན་རྗེ་མཆེ་བ་ཅན་དང་འཇོམས་མ་ནི་མིག་གི་འབྲས་བུའི་ཕྱི་རོལ་བུ་
གའི་ནང་དུ་ཡིན་ལ། གོ་ཆའི་རྡོ་རྗེ་ཉི་མ་ནི་མིག་གི་འབྲས་བུའི་དབུས་སུའོ་ཞེས་
གསུང་བ་ནི་ལེགས་པར་མི་སེམས་ཏེ། གཟུགས་ཅན་ཐོགས་པ་དང་བཅས་པ་
གཅིག་གི་གོག་པར་གཅིག་འོང་བའི་གེགས་བྱེད་པ་ལྟ་བུ་མ་ཡིན་པས་སོ་སྙམ་དུ་
སེམས་སོ། །འདིའི་གཞུང་གི་ཆ་གོ་སླའོ། །
སྐུ་གསུང་ཐུགས་ཀྱི་ཞེས་བྱ་བ་ལ་སོགས་པ་ནི་གཞུང་ཉེ་བར་བསྡུ་བའི་
ཚུལ་གྱིས་ལུས་ཀྱི་དཀྱིལ་འཁོར་ཇི་ལྟ་བུ་ཡིན་ཤེས་པར་བྱ་ཞིང་དེའི་ང་རྒྱལ་གྱིས་
སྔགས་པར་བརྗོད་བྱ་སྟེ་དེ་ཡང་དེ་ལྟར་བསྒོམས་པའི་སྐུའི་དཀྱིལ་འཁོར་ཇི་ལྟ་བུ་
གཅིག་ཏུ་ཞེས་པར་བྱ་ཞེ་ན། སྐུ་གསུང་ཐུགས་ཀྱི་དབྱེ་བ་ཡིས། ཡི་གེ་གསུམ་གྱི་
རང་བཞིན་ལས་ཞེས་བྱ་བ་ལ་སྐུའི་དཀྱིལ་འཁོར་དུ་གཏོགས་པའི་དཔའ་བོ་དང་
རྣལ་འབྱོར་མ་རྣམས་ནི་སངས་རྒྱས་ཐམས་ཅད་ཀྱི་སྐུ་གསུང་ཐུགས་ཀྱི་རང་བཞིན་
ཡི་གེ་ཨཱི་ཨ༔ཧཱུྃ་ཞེས་བྱ་བའི་ཡི་གེ་གསུམ་གྱི་རང་བཞིན་ཡང་ཡིན་ནོ། །མཐོ་རིས་
242--135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ཞེས་བྱ་བ་ལ་སོགས་པས་ནི་མཁའ་སྤྱོད་ས་སྤྱོད་ས་འོག་སྤྱོད་མ་རྣམས་ཀྱི་བདག་
ཉིད་ཀྱི་ལུས་ཆེན་གཅིག་ཏུ་སྐད་ཅིག་གིས་གྱུར་ཏོ་ཞེས་བྱ་བའི་དོན་ཏོ། །སྐད་
གཅིག་རྣམ་པའི་རྣལ་འབྱོར་བདག་ཞེས་བྱ་བ་ནི་སྐབས་འདིར་དཔལ་ཧེ་རུ་ཀའི་
བདག་ཉིད་དོ། །སྐད་གཅིག་རྣམ་པའི་ཕྱག་རྒྱ་ཅན་ཞེས་བྱ་བ་ནི་ཕག་མོ་དང་ལྡན་
པའོ། །ཀུན་ནས་ཀུན་ཏུ་ཞེས་བྱ་བ་ནི་འཁོར་ལོ་ལྔའི་དཔའ་བོ་དང་
། རྣལ་འབྱོར་
མ་ཐམས་ཅད་དང་ལྡན་པའོ། །སྐད་ཅིག་གིས་ནི་གསང་སྔགས་འདོན། ཞེས་བྱ་
བ་ནི་མྱུར་བའི་གསང་སྔགས་བརྗོད་པའོ། །
དེ་ཉིད་གང་ཞེ་ན་གསུངས་པ། ཨོཾ་ཨ་ཧཱུཾ་ཞེས་བྱ་བ་ནི་འཛམ་བུའི་གླིང་ན་
གནས་པའི་འཁོར་ལོ་གསུམ་གྱི་དཔའ་བོ་དང་། རྣལ་འབྱོར་མ་རྣམས་ཀྱི་རང་
བཞིན་ནི་བདག་གི་འཁོར་ལོ་གསུམ་གྱི་དཔའ་བོ་དང་རྣལ་འབྱོར་མ་འདི་དག་
ཡིན་ནོ་ཞེས་བྱ་བ་སྟེ། ཁོར་ལོ་གསུམ་ཞེས་བྱ་བ་ནི་ཉེ་བར་མཚོན་པ་སྟེ་རྣལ་
འབྱོར་མ་གཞན་རྣམས་ཀྱང་དེ་བཞིན་དུ་རྟོགས་པར་བྱའོ། །ཨོཾ་སརྦ་བཱི་ར་ཡོ་གི་ནི་
ཞེས་བྱ་བ་ལ་སོགས་པའི་དོན་ནི་དམ་ཚིག་གི་དཀྱིལ་འཁོར་གྱི་དཔའ་བོ་དང་རྣལ་
འབྱོར་མ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་ རྗེའི་ རང་བཞིན་ནི་སྐུའི་
དཀྱིལ་འཁོར་གྱི་དཔའ་བོ་དང་རྣལ་འབྱོར་མ་རྣམས་ཡིན་ནོ་ཞེས་བྱ་བའོ། །ༀ་
བཛྲ་ཤུད་དྷ། ཞེས་བྱ་བ་ལ་སོགས་པ་ནི་སྐུའི་དཀྱིལ་འཁོར་གྱི་དཔའ་བོ་དང་རྣལ་
འབྱོར་མ་ཐམས་ཅད་ནི་བདེ་བ་ཆེན་པོའི་ངོ་བོ་ཡིན་ནོ་ཞེས་བྱིན་གྱིས་བརླབ་པའོ། །
དེ་ནས་ཞེས་པ་ལ་སོགས་པས་ནི་སྤྲོ་བ་དང་བསྡུ་བ་ལ་དབང་དུ་གྱུར་པར་བྱ་བའི་
ཕྱིར། སྤྲུལ་པའི་སྐུའི་བདག་ཉིད་དུ་མོས་པར་བྱ་བ་སྟེ། འདི་ལ་དྲུག་ལས་ཏིང་ངེ་
འཛིན་བརྟན་པར་བྱ་བའི་ཕྱིར་གོ་ཆ་གཉིས་བགོ་བ་དང་
། ཆོས་ཐམས་ཅད་ཐ་མི་
242 -136



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དད་པར་བྱ་བའི་ཕྱིར་དམ་ཚིག་གི་འཁོར་ལོ་དང་ཡེ་ཤེས་ཀྱི་འཁོར་ལོ་གཉིས་
གཅིག་ཏུ་བྱ་བ་སྟེ། འདི་དག་གི་གཞུང་ལ་གཉིས་ལས་འདི་ནི་མདོར་བསྟན་པ་སྟེ།
དེ་ཡང་དེ་ནས་གོ་ཆ་གཉིས་ཤེས་ནས་ཞེས་པ་ནི་གོ་ཆ་གཉིས་བགོ་བའི་མདོར་
བསྟན་ནོ། །ཡེ་ཤེས་འཁོར་ལོ་རྣམ་པར་བསྒོམ་ཞེས་པ་མན་ཆད་ནི་དམ་ཚིག་དང་
ཡེ་ཤེས་ཀྱི་འཁོར་ལོ་གཉིས་གཅིག་ཏུ་བྱ་བའི་མདོར་བསྟན་ནོ། །
དེ་ནས་ཞེས་པ་ལ་སོགས་པས་ནི་རྒྱས་པར་བཤད་པ་སྟེ། དེ་ལས་ཀྱང་གོ་
ཆ་གཉིས་བགོ་བ་རྒྱས་པར་བཤད་པ་སྟེ། དེ་ལ་དེ་ན་ཞེས་པ་ནི་མདོར་བསྟན་པའི་
རྗེས་པའོ། །གོ་ཆ་གཉིས་ཞེས་པ་ནི་དཔའ་བོ་དང་རྣལ་འབྱོར་མའི་སྟེ། དེ་དག་
རྒྱས་པར་བཤད་པར་བྱ་སྟེ་ཞེས་པའོ། །དེ་ལ་ཨཱ་ཧ་ཞེས་པ་ལ་སོགས་པས་ནི་
དཔའ་བོའི་གོ་ཆ་དྲུག་རྒྱས་པར་བཤད་པ་སྟེ། དེ་ཡང་དཔའ་བོ་སྟེ་དཔལ་ཧེ་རུ་
ཀའི་ལུས་ལས་དགོད་ཅིང་ལྷ་འདི་དག་ཉིད་ཀྱང་དཔའ་བོའི་རྣམ་པར་བསྒོམ་པས་
སོ། །དེ་ལ་དང་པོ་ཨོཾ་ཧ་ཞེས་བརྗོད་ཅིང་བདག་ཉིད་ཀྱི་སྙིང་ཀར་ཡི་གེ་ཁ་དོག་
དཀར་པོ་བཀོད་ལ་དེ་ཡོངས་སུ་གྱུར་པ་ལས་རྡོ་རྗེ་སེམས་དཔའི་ཞལ་གསུམ་ཕྱག་
དྲུག་པ། སྐུ་ཐམས་ཅད་དང་རྩ་ཞལ་དཀར་བ། ཞལ་གཡས་དང་གཡོན་དམར་བ་
དང་སེར་བ་ཕྱག་གཡས་གསུམ་ན་གོ་རིམ་བཞིན་དུ་རྡོ་རྗེ་དང་
། ཌཱ་མ་རུ་དང་།
མགོ་བོ། གཡོན་རྣམས་ནི་དྲིལ་བུ་དང་ཐོད་པ་དང་ཁ་ཊཾ་གའོ། །
རྡོ་རྗེ་དང་དྲིལ་བུ་ཐོགས་པའི་ཕྱག་གཉིས་ཀྱིས་འཁྱུད་པའི་ཚུལ་དུ་བྱེད་
ཅིང་གཡས་བརྐྱང་པས་ཟླ་བ་ལ་གནས་པ་མཐེ་བོང་གི་ཚད་ཙམ་བསམས་ལ། ཨོཾ་
ཧ་ཞེས་བརྗོད་ལ་བྱིན་གྱིས་བརླབ་པར་བྱ་སྟེ་གཞན་ཡང་དེ་བཞིན་དུ་ཤེས་པར་
བྱའོ། །ན་མ་ཧི་མགོ་བོ་ལ་དཀར་པོ་ལས་རྣམ་པར་སྣང་མཛད་དཀར་པོ་འདི་མན་
242 -137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཆད་ཀུན་ཀྱང་ཞལ་གཅིག་ཕྱག་བཞི་པ་ལས་གཡས་དང་གཡོན་དང་པོར་འཁོར་
ལོ་དང་དྲིལ་བུ་འཛིན་ཅིང་འཁྱུད་པའི་ཚུལ་ཏུ་བྱེད་པ། གཡས་ཀྱི་གཉིས་པ་ན་ཌ་
མ་རུ། གཡོན་གྱི་གཉིས་པ་ན་ཐོད་པ་དང་ཁ་ཊཾ་ག་ལུས་ལ་བརྟེན་པ། ཞབས་
གཡས་བརྐྱང་བས་ཟླ་བ་ལ་བཞུགས་པའོ། །
དེ་བཞིན་དུ་སཱ་ཧཱ་ཧཱུྃ་སྤྱི་གཙུག་ཏུ་དམར་པོ་ལས་པད་མ་གར་གྱི་དབང་
ཕྱུག་དམར་པོ་གཡས་ཀྱི་དང་པོ་ན་པད་མ། གཡོན་གྱི་དང་པོ་ན་དྲིལ་བུ་བསྣམས་
པས་འཁྱུད་པའི་ཚུལ་དུ་བྱེད་པ། ཕྱག་ལྷག་མ་རྣམས་ཀྱི་ཕྱག་མཚན་འདི་མན་
ཆད་ཀུན་ཀྱང་སྔ་མ་ལྟ་བུ་ཐམས་ཅད་ཀྱང་ཉི་མ་ལ་གཡས་བརྐྱང་བས་བཞུགས
པའོ། །བོ་ཥཊ་ ཧེ། ཕྲག་ པ་ གཉིས་ ལ་ ནག་ པོ་ ལས་ དཔལ་ ཧེ་ རུ་ ཀ་ ནག་པོ།
གཡས་དང་པོ་རྡོ་རྗེ་ཧཱུཾ་ཧཱུཾ་ཧོ་མིག་གཉིས་ལ་སེར་པོ་ལས་རྡོ་རྗེ་ཉི་མ་སེར་པོ།
གཡས་དང་པོ་ན་རིན་པོ་ཆེ། ཕཊ་ཧཾ་ཡན་ལག་ཐམས་ཅད་ལ་སྟེ་དཔྲལ་བར་ལྗང་
ཁུ་ལས་རྟ་མཆོག་ལྗང་ཁུ་གཡས་དང་པོ་རལ་གྲིའོ། །དེའི་གཞུང་དང་ཅུང་ཟད་
སྦྱར་བ་ནི་གོ་སླའོ། །
ཨོཾ་ཁཾ་ཞེས་པ་ལ་སོགས་པ་ནི་རྣལ་འབྱོར་མའི་གོ་ཆ་བགོ་བ་རྒྱས་པར་
བཤད་པ་སྟེ། དེ་ཡང་རྣལ་འབྱོར་མའི་ལུས་ལ་འགོད་ཅིང་འདི་དག་རྣལ་འབྱོར་
མའི་རྣམ་པར་བསྒོམ་པས་སོ། །དེ་ཡང་ཨོཾ་བི་ཡུམ་གྱི་ལྟེ་བར་དམར་མོ་ལས་རྡོ་རྗེ་
ཕག་མོ་དམར་མོ་ཞལ་གསུམ་ཕྱག་དྲུག་རྩ་ཞལ་དང་སྐུ་ལུས་དམར་བ། གཡས་
སེར་བ་གཡོན་ལྗང་བ། ཕྱག་གཡས་ པ་གསུམ་ན་ལྕགས་ཀྱུ་དང་། ཚངས་པའི་
མགོ་བོ་དང་། གྲི་གུག་དང་། གཡོན་དག་ན་ཐོད་པ་དང་། ཁ་ཊཾ་ག་དང་
། ཞགས་
པ་འཛིན་པ་ལས་དང་པོ་གཉིས་འཁྱུད་པའི་ཚུལ་ལོ། །སྐྲ་གྲོལ་པ་བ། གཅེར་བུ།
242-138



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
སྤྱན་གསུམ་པ། ཕྱག་རྒྱ་ལྔས་བརྒྱན་པ། གཡས་བརྐྱང་བས་ཉི་མ་ལ་གནས་པ།
མཐེ་བོང་གི་ཚད་ཙམ་བསམས་ལ། ཨོཾ་བོ་ཞེས་བརྗོད་ལ་བྱིན་གྱིས་བརླབ་པར་བྱ་
སྟེ་གཞན་ལ་ཡང་དེ་བཞིན་དུ་ཤེས་པར་བྱའོ། །ཧཱུྃ
་ ཨོ་སྙིང་ཁར་སྔོན་མོ་ལས་
གཤིན་རྗེ་མ་སྔོན་མོ་འདི་མན་ཆད་ཀུན་ཀྱང་ཞལ་གཅིག་ཕྱག་བཞི་མ་སྟེ། ཕྱག་
གཡས་རྣམས་ན་ཌ་མ་རུ་དང་གྲི་གུག །གཡོན་རྣམས་ན་ཐོད་པ་དང་ཁ་ཊཾ་ག་
བསྣམས་པའོ། །ཐམས་ཅད་ཀྱང་སྔ་མ་ལྟར་སྐུ་གྲོལ་བ་ལ་སོགས་པའི་མཚན་ཉིད་
ལྡན་པ་ཕན་ཆེར་ཉི་མའི་གདན་ལ་བཞུགས་པའོ། །ཧྲི་མཾ་ཁ་ལ་དཀར་མོ་ལས་
རྨོངས་བྱེད་མ་དཀར་མོ་ཟླ་བའི་གདན་པའོ། །ཧྲི་ཧྲི་མགོ་ལ་སེར་མོ་ལས་བསྐྱོད་
བྱེད་མ་སེར་མོ། ཧཱུྃ་ཧཱུྃ་སྤྱི་གཙུག་ཏུ་ལྗང་ཁུ་ལས་སྐྲག་བྱེད་མ་ལྗང་ཁུའོ། །ཕཊ་
ཕཊ་ཡན་ལག་ཐམས་ཅད་ལ་སྟེ་དཔྲལ་བར་དུད་ཀ་ལས་གཏུམ་པ་འདུ་པར་
འདྲེན་མ་སྟེ། དེའི་གཞུང་དང་སྦྱར་བ་ཡང་གོ་སླའོ། །
མཛུབ་མོ་མདུད་བྱས་ཞེས་པ་ལ་སོགས་པས་ནི་ཡེ་ཤེས་ཀྱི་འཁོར་ལོ་
དགུག་ཅིང་གཞུག་པ་རྒྱས་པར་བཤད་པ་སྟེ། དེ་ལ་ཡང་ལག་པས་འབར་བའི་
ཕྱག་རྒྱ་བཅས་ཏེ་དཔྲལ་བའི་དབུས་སུ་བཞག་ལ་གཡོན་དང་གཡས་སུ་བསྐོར་
ཞིང་རྐང་པ་གཡས་པའི་མཐེ་བོང་གིས་གཡོན་པའི་མཐེ་བོང་མནན་ཅིང་མིག་གྱེན་
དུ་བལྟས་ལ་ཕཊ་ཞེས་པའི་སྒྲ་བསྒྲགས་པས་རྡོ་ཁབ་ལེན་གྱི་དབང་གིས་ལྕགས་
འདྲེན་པ་ལྟར་གཞན་དུ་ཕྱག་རྒྱ་ལ་སོགས་པ་དང་སྔགས་ཀྱི་སྟོབས་ཀྱིས་ལྷའི་
འཁོར་ལོ་ཁང་པ་རྩེག་མ་དང་
། དུར་ཁྲོད་དང་བཅས་པ་དག་དང་། གཞན་ཡང་
དབང་སྐུར་བར་བྱེད་པའི་དཔའ་བོ་དང་རྣལ་འབྱོར་མ་རྣམས་དང་
། པི་ཝང་མ་ལ་
སོགས་པ་མཆོད་པ་བྱེད་པའི་ལྷ་མོ་རྣམས་དང་ལྷན་ཅིག་ཏུ་མདུན་གྱི་ནམ་མཁའི་
242 ---139



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼ ༢༡༽
ཕྱོགས་སུ་བྱོན་མ་ཐག་ཏུ་ཡེ་ཤེས་ཀྱི་འཁོར་ལོ་རྣམས་དམ་ཚིག་གི་འཁོར་ལོ་ལ་ཆུ་
ལ་ཆུ་ཞུགས་པ་བཞིན་དུ་ཞུགས་པའི་རྗེས་ལ་མཁའ་འགྲོ་མ་རྣམས་ཀྱི་ཐུགས་
མཉེས་པར་བྱེད་པའི་སྙིང་པོའི་ཕྱག་རྒྱ་དབུལ་བར་བྱ་སྟེ། དེ་ཡང་འདི་ལྟར་ཨཱི་ཡོ་
ག་ཤུདྷ་ལ་སོགས་པ་ལན་རེ་བརྗོད་ཅིང་པད་མའི་སྐོར་བ་གཡོན་དང་། གཡས་
དང་། དབུས་སུ་བྱས་ལ་མཐར་འཁྱུད་པའི་ཚུལ་དུ་བྱའོ། །དེ་དག་གི་ཚིག་དོན་ནི་
གཞུང་ཉིད་དུ་ཤེས་པར་བྱའོ། །
དེ་ནས་གཞུང་འོག་ན་ཡོད་ཀྱང་དངོས་པོ་ཐམས་ཅད་རང་བཞིན་གྱིས་འོད་
གསལ་བ་མཚོན་པའི་ཕྱིར་དབང་བསྐུར་བ་འདིར་ཉམས་སུ་ལེན་པར་བཞེད་དེ།
དེ་ཡང་དངོས་པོ་ཐམས་ཅད་ནི་རང་བཞིན་གྱིས་རྣམ་པར་དག་པ་ཡིན་ལ་དབང་
གིས་ཀྱང་དྲི་མ་དག་པར་བྱེད་པ་སྟེ། དེ་ཡང་དེ་ལྟར་ལྟེ་བར་ཡེ་ཤེས་སེམས་དཔའ་
དང་ལྷན་ཅིག་ཏུ་བྱས་ནས། ཡེ་ཤེས་སེམས་དཔའ་དང་ལྷན་ཅིག་ཏུ་བྱོན་པའི་
དབང་བསྐུར་བའི་དཔའ་བོ་དང་རྣལ་འབྱོར་མ་རྣམས་ཕྱག་གཡོན་པའི་ཐོད་པ་
ཅུང་ཟད་དམད་པ་ནས་བདུད་རྩི་ལྔའི་རྒྱུན་དཀྱིལ་འཁོར་དབུས་ལྕགས་པར་བྱེད་
ཅིང་ཕྱག་གཡས་པ་ཌཱ་མ་རུ་རྡུང་བ་དག་བཀྲ་ཤིས་ཀྱི་ཚིགས་བཅད་སྣ་ཚོགས་
དང༌། ཇི་ལྟར་བལྟམས་པ་ལ་སོགས་པའི་ཚིགས་བཅད་དང་གསང་སྔགས་བརྗོད་
ཅིང་བདག་ཉིད་དཀྱིལ་འཁོར་བ་ཐམས་ཅད་ལ་དབང་བསྐུར་བར་བསམ་པར་
བྱའོ། །
དེ་ནས་དབང་བསྐུར་བའི་ཆུའི་ལྷག་མ་ལས་བདག་ཉིད་ཀྱི་སྤྱི་བོར་མི་
བསྐྱོད་པ་སོར་བཞིའི་ཚད་ཙམ་ངུར་མིག་ཅན་བསམ་པར་བྱ་སྟེ། དེ་བཞིན་དུ་ཕག་
མོ་ལ་ནི་རྣམ་པར་སྣང་མཛད་དོ། །མཁའ་འགྲོ་མ་ལ་སོགས་པ་ནི་རིན་ཆེན་འབྱུང་
242 - 140



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ངོ༌། །ཐུགས་ ཀྱི་འཁོར་ལོ་རྣམས་ལ་མི་བསྐྱོད་པ། གསུང་གི་རྣམས་ལ་ནི་འོད་
དཔག་ཏུ་མེད་པ། སྐུའི་རྣམས་ལ་ནི་རྣམ་པར་སྣང་མཛད། དམ་ཚིག་གི་འཁོར་
ལོའི་རྣལ་འབྱོར་མ་རྣམས་ལ་ནི་དོན་ཡོད་གྲུབ་པས་རྒྱས་གདབ་པར་བྱའོ། །
དེ་ནས་ཆོས་ཐམས་ཅད་ཀྱི་དེ་ཁོ་ན་ཉིད་བདེ་བ་ཆེན་པོ་མཚན་པར་བྱ་བའི་
ཕྱིར་མཆོད་པ་སྟེ། དེ་ཡང་གཟུགས་ལ་སོགས་པའི་ཆོས་ཐམས་ཅད་ཀྱི་དེ་ཁོ་ན་
ཉིད་ནི་བདེ་བ་དང་སྟོང་པ་དབྱེར་མེད་པ་ཡིན་ལ་དེ་ཉིད་ཕྱི་དང་གསང་བའི་མཆོད་
པ་སྔོན་དུ་སོང་ནས་དེ་ཁོ་ན་ཉིད་ཀྱི་མཆོད་པའི་སྐབས་སུ་མཚོན་པའི་ཕྱིར་རོ། །དེ་
ལས་ཀྱང་བསྟོད་པའི་སྔོན་དུ་འགྲོ་བའི་ཚུལ་གྱིས་གནས་སྐབས་འདིར་ཉམས་སུ་
ལེན་པའོ། །དེ་ལ་ཕྱིའི་མཆོད་པ་ནི་པི་ཝང་མ་ལ་སོགས་པའི་ལྷ་མོ་བཅུ་དྲུག་གི་
སྔགས་རང་ཉིད་ཀྱི་བརྗོད་དེ། མཆོད་པའི་ལྷ་མོ་རྣམས་ཀྱིས་བརྗོད་ཅིང་མཆོད་
པར་བསམ་མོ། །གཞན་ཡང་གསང་བའི་མཆོད་པ་ནི་མཁའ་འགྲོ་མ་ལ་སོགས་པ་
བཞིར་རྟོགས་པ་དེ་དག་གིས་བདུད་རྩི་ལྔ་ཕག་མོ་ལ་སོགས་པའི་ཐོད་པར་ཕུལ་
བའི་རྗེས་ལ་ཐམས་ཅད་ཀྱི་ལྗགས་ལ་ཡི་གེ་ཧཱུྃ་དཀར་པོ་ལས་བྱུང་པའི་རྡོ་རྗེ་རྩེ་
གསུམ་པ་དཀར་པོ་བསམས་ལ། བདུད་རྩི་དེས་གསོལ་བས་དཀྱིལ་འཁོར་བ་
ཐམས་ཅད་ཚིམ་པར་བྱའོ། །
དེ་ནས་དེ་ཁོ་ན་ཉིད་ཀྱི་མཆོད་པ་སྟེ་ལུས་ཀྱི་དཀྱིལ་འཁོར་གསལ་བར་
བྱས་ལ་བདག་ཉིད་ཀྱི་རྡོ་རྗེ་མ་དམིགས་པ་ལུས་ཡི་གེ་ཧཱུཾ་ལས་བྱུང་པའི་རྡོ་རྗེ་རྩེ་
གཅིག་པ་དཀར་པོ་ལ་བྱུ་དམར་མོ་ལས་བྱུང་བའི་ནོར་བུ་དམར་པོའི་བུ་གར་སྒྱུ་
སེར་པོ་བཀོད་ལ། ཡུམ་གྱི་པད་མ་མ་དམིགས་པ་ལས་ཡི་གེ་ཨ་ལས་བྱུང་བའི་
པད་མ་འདབ་མ་གསུམ་པ་དམར་པོ་ལ་རྒྱུ་དཀར་པོ་ལས་བྱུང་བའི་ཟེའུ་འབྲུ་
242 --141



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དཀར་པོ་བུ་གར་དྷུ་སེར་པོ་བཀོད་ནས་རྗེ་བཙན་གྱི་ལྟེ་བ་དང་ཐུགས་ཁར་ཟླ་བ་
ལ་རྗེས་བཙུན་མའི་སྙིང་པོ་དང་ཉེ་བའི་སྙིང་པོ་ཁ་དོག་དམར་བ་གཡོན་སྐོར་དུ་
གནས་པ་བལྟས་ལ། དེ་བཞིན་དུ་རྗེ་བཙུན་གྱི་མགྲིན་པ་དང་དཔྲལ་བར་ཡང་ཉི་
མ་ལ་རྗེ་བཙན་གྱི་སྙིང་པོ་དང་ཉེ་བའི་སྙིང་པོ་ཁ་དོག་དམར་པོ་གཡོན་སྐོར་དུ་
གནས་པ་དགོད་དོ། །
ཕག་མོ་ལ་ཡང་ལྟེ་བ་དང་ཐུགས་ཀར་རྗེ་བཙན་གྱི་སྙིང་པོ་ཨོཾ་ཤྲཱི་བཛྲ་ཧེ་ཧེ་རུ་རུ་
ཀོ་ལ་སོགས་པའི་སྙིང་པོ་དང་ཧྲིཧ་ཧ་ཉེ་བའི་སྙིང་པོ། མགྲིན་པ་དང་དཔྲལ་བར་ཕག་མོ་
ཉིད་ཀྱི་སྙིང་པོ་ ༀ་བཛྲ་བཻ་རོ་ཙ་ན་ལ་སོགས་དང་ ཨཱི་སརྦ་བུད་དྷ་ཌཱ་ཀི་ནི་ལ་སོགས་ཉེ་བའི་སྙིང་པོ་
ཁ་དོག་དམར་པོ་གཡོན་སྐོར་དུ་གནས་པ་བལྟས་ལ། བཅོམ་ལྡན་འདས་ཕག་མོ་
ལ་འཁྱུད་པ་དང་འོ་བྱེད་པ་དག་རྩོལ་བ་ན་སྙིང་པོ་ལ་སོགས་པ་བཞིའི་འོད་ཟེར་
རྣམས་ཕན་ཚུན་དུ་ཕྲད་ཅིང་འདྲེས་པ་དག་གིས་འཁྱུད་པ་དང་འོ་བྱེད་པ་དག་གི་
བདེ་བ་ཉམས་སུ་མྱོང་བར་སེམས་པས་བླ་མའི་མན་ངག་བཞིན་དུ་དགའ་བ་ལ་
སོགས་པའི་བདེ་བས་བདག་ཉིད་ཚིམ་པར་བྱ་ཞིང་དམ་པའི་དགའ་བའི་བདེ་བ་
སྤྱད་པར་བྱ་སྟེ། དེ་བཞིན་དུ་དཀྱིལ་འཁོར་པ་ཐམས་ཅད་ཀྱང་དམ་པའི་དགའ་
བའི་བདེ་བ་ཉམས་སུ་མྱོང་བས་ཚིམ་པར་བལྟ་བར་བྱའོ། །
དེ་ནས་བསྟོད་པ་ནི་རྣམ་པ་གཉིས་ཏེ། ཐུན་མོང་དང་ཐུན་མོང་མ་ཡིན་
པའོ། །དེ་ལ་རྡོ་རྗེ་རྣལ་འབྱོར་མ་རྣམས་ལ་རྐང་པ་བརྒྱད་པའི་སྔགས་ཨོཾ་ན་མོ་བྷ་ག་
བ་དེ་ལ་སོགས་ཀྱིས་བསྟོད་པ་ནི་ཐུན་མོང་གིའོ། །བཅོམ་ལྡན་འདས་ཀྱི་སྙིང་པོ་ཨཱི་ཤྲཱི་
བཛྲ་ཧེ་ཧེ་རུ་རུ་ཀཾ་ལ་སོགས་པ་སོ་སོའི་སྔགས་ཀྱིས་བསྟོད་པ་ནི་ཐུན་མོང་མ་ཡིན་པ་སྟེ་
དེ་དག་ཀྱང་མཉེས་པར་བྱེད་པའི་ཕྱིར་མཆོད་པར་བཞེད་པའོ། །དེ་དག་གི་གཞུང་
242 -142



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
གི་ཆ་རྣམས་ཀྱང་ཅི་རིགས་པར་སྦྱར་བར་བྱའོ། །
བསྟོད་པའི་ སྔགས་ དེ་ དག་ཉིད་དོན་གྱིས་བཟླས་པའི་སྔགས་སུ་ཡང་
འགྱུར་བས་དེ་ཉིད་ཀྱི་འཇིག་རྟེན་པ་དང་འཇིག་རྟེན་ལས་འདས་པའི་དངོས་གྲུབ་
གྲུབ་པར་བྱ་བའི་ཕྱིར་རིག་སྔགས་ཀྱི་བཟླས་པ་བྱ་བ་སྟེ། དེ་ལ་གསུམ་སྟེ། རྡོ་
རྗེའི་བཟླས་པ་དང་། ཁྱོགས་ལྟ་བུའི་བཟླས་པ་དང༌
། དམ་ཚིག་གི་བཟླས་པ་སྟེ།
མི་གཞན་ཁྲོ་བའི་བཟླས་པ་དང་
། གོང་བུའི་བཟླས་པའོ། །
དེ་ལ་དང་པོ་རྡོ་རྗེའི་བཟླས་པ་ནི། དེ་ཁོ་ན་ཉིད་ཀྱི་མཆོད་པའི་སྐབས་སུ་
རྡོ་རྗེ་ནོར་བུར་ཉམས་སུ་མྱོང་བ་དེ་ཉིད་འོད་ཟེར་དཀར་པོར་འགྱུར་ཏེ་སྙིང་ཀའི་
ཡེ་ཤེས་སེམས་དཔའི་ཐུགས་ཀར་ཕྱིན་པ་དང་
། དེར་ཉི་མ་ལ་གནས་པའི་ཡི་གེ་
ཧཱུྃ་དུ་གྱུར་ནས། དེ་ལས་འཕྲོས་པའི་འོད་ཟེར་སྣ་བུག་གཡས་པར་འཐོན་པ་ན་
བཟླས་པའི་གསང་སྔགས་གང་ཡིན་པ་འོད་ཟེར་དང་བཅས་པར་གྱུར་ཏེ་བྱུང་ནས།
དེས་ཤར་ལ་སོགས་པའི་ཕྱོགས་བཅུར་སྣང་བས་ཁྱབ་པར་གྱུར་པས་སེམས་ཅན་
རེ་རེ་ལ་ཡང་ཁོ་བདག་ཉིད་ཀྱིས་གཙོ་བྱས་པའི་དཀྱིལ་འཁོར་གྱི་འཁོར་ལོའི་རྣམ་
པར་གྱུར་པར་བྱས་ནས་འོད་ཟེར་སླར་ལོག་སྟེ་བདག་ཉིད་ཀྱི་སྣ་བུག་གཡོན་པ་
ནས་ ཞུགས་ཏེ་ སྙིང་ཀའི་ཧཱུཾ་ལ་ཐིམ་པར་བལྟའོ་ རྡོ་རྗེ་བཟླས་པ་རྩོམ་པ། དེ་ནས་ཡང་
བཟླས་པའི་གསང་སྔགས་འོད་ཟེར་དང་བཅས་པ་དག་ཡི་གེ་ཧཱུྃ་ལས་འཐོན་ནས་
རང་གི་སྣ་བུག་གཡས་ནས་བྱུང་སྟེ། དཀྱིལ་འཁོར་གྱི་བདག་པོ་རྣམས་ཀྱི་སྣ་བུག་
གཡོན་ནས་ཞུགས་ཏེ། དེ་རྣམས་ཀྱི་སྙིང་ཀའི་ས་བོན་དང་རོ་གཅིག་པར་གྱུར་ཏེ་
སླར་དེ་དག་གི་སྣ་བུག་གཡས་ནས་འཐོན་ཏེ། རང་གི་སྣ་བུག་གཡོན་ནས་ཞུགས་
ནས་སྙིང་ཀའི་ས་བོན་ལ་ཐིམ་པར་དངོས་གཞི་བལྟའོ། །དེ་ལྟ་བུ་ལན་བརྒྱའི་བར་དུ་
242 -143



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བྱ་སྟེ་ཐ་ན་ཡང་ལན་གསུམ་གྱི་བར་དུ་བྱའོ། །
ཁྱོགས་ལྟ་བུའི་བཟླས་པ་ནི་བདག་ཉིད་ཀྱི་ཡེ་ཤེས་སེམས་དཔའི་ཐུགས་
ཀའི་ཧཱུཾ་ལས་བཟླས་པའི་གསང་སྔགས་རང་གི་ལྟེ་བ་དང་རྡོ་རྗེ་ནས་ཕྱུང་སྟེ། ཕྱག་
རྒྱའི་བྷ་ག་དང་། ལྟེ་བ་དང༌
། སྙིང་ཀ་དང་
། མགྲིན་པ་དང་
། དཔྲལ་བ་དང་། ཁ་
ནས་འཐོན་པ་ནས། རང་གི་སྙིང་ཀ་ནས་ཞུགས་ནས་དཔྲལ་བ་ནས་སྙིང་ཀར་ཡི་
གེ་ཧཱུྃ་ ལ་ཐུག་པར་བཟླས་པའི་གསང་སྔགས་ཀྱི་དང་པོ་ཨོཾ་གྱིས་ཕྱིན་པའི་ཚེ་ཐ་
མའི་ཡི་གེ་ཧཱུཾ་གི་ཞབས་ཀྱུ་ནས་བདག་ཉིད་དང་ཕྱག་རྒྱ་གཉིས་ཀྱིས་ལུས་ལ་ཁྱབ་
པར་ཕྲེང་བའམ་ཁྱོགས་ཀྱི་ཚུལ་དུ་གནས་པར་བསམས་ཏེ་དེ་ལྟར་ལན་རེ་རེ་ཞིང་
བཟླས་བརྗོད་བྱ་བ་ཡིན་ཏེ། བདེ་མཆོག་གི་རྒྱུད་འདིར་བཟླས་པ་འདི་གཙོ་མོ་
ཡིན་པར་ཤེས་པར་བྱའོ། །
དམ་ཚིག་གི་བཟློས་པ་ནི་བཟླས་པའི་གསང་སྔགས་གང་ཡིན་པ་བཟླས་
བརྗོད་ཀྱི་ཉེས་པ་རིང་བ་ལ་སོགས་པ་དང་བྲལ་བར་བརྗོད་པ་ན། ལན་རེ་ཞིང་
བཟླས་པའི་གསང་སྔགས་དང་ལྷན་ཅིག་ཏུ་དཀྱིལ་འཁོར་བའི་དཔའ་བོ་དང་
།
རྣལ་འབྱོར་མ་ཁ་ནས་སྤྲོས་པས་ཁྱབ་པར་བྱ་ཞིང་བཟླས་བརྗོད་ཀྱི་གསང་སྔགས་
ལ་སོགས་པ་ཐམས་ཅད་བསྡུས་ལ་རང་གི་སྙིང་ཁ་ནས། སྙིང་ཁའི་ས་བོན་ལ་
གཞུག་པར་ བྱའོ། །རྣམ་པ་འདི་ལྟར་རྩ་བའི་གསང་སྔགས་ནས་བཟུང་སྟེ། ཨོཾ་
སུམ་བྷ་ཞེས་པ་ལ་སོགས་པ་གནོད་མཛེས་ཀྱིས་གསང་སྔགས་ཀྱི་མཐར་ཐུགས་
པར་ཡི་དམ་དུ་བྱ་བ་གང་ཡིན་པ་བཟླས་བརྗོད་དུ་བྱས་ཏེ། ཁྱད་པར་ནི་ཞི་བ་ལ་
གསང་སྔགས་ཀྱི་འོད་ཟེར་དཀར་པོ་དེ་བཞིན་དུ། རྒྱས་པ་དང་རེངས་པ་ལ་སེར་
པོ། དབང་དུ་བྱ་བ་ དང་ དགུག་ པ་ ལ་ དམར་པོ། དྲག་ཤུལ་ སྤྱོད་པ་ལ་གསང་
242-144



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
སྔགས་ཁ་དོག་ནག་པོ་འོད་ཟེར་ནག་པོ། ལས་ཐམས་ཅད་པོ་ལ་གསང་སྔགས་
འོད་ཟེར་སྣ་ཚོགས་པ་སྟེ་ལྔ་པའོ། །
ཇི་ལྟར་ཞེས་པ་ལ་སོགས་པ་ནི་དབང་བསྐུར་བའི་གཞུང་སྟེ། དེ་ཡང་
སྔགས་ཕྱོགས་གཅིག་ཏུ་བསྟན་པའི་ཕྱིར་འདིར་བསྟན་པ་ཡིན་གྱི། དོན་ཉམས་སུ་
བླང་པའི་རིམ་པ་ནི་གོང་དུ་བསྟན་ཟིན་ལ། ཚིག་དོན་ནི་གོ་སླའོ། །ཨོཾ་ཨ་ར་ལླི་ཧོ།
ཞེས་པ་ལ་སོགས་པ་ནི་བར་དུ་གཅོད་པ་ཉེ་བར་ཞི་བར་བྱ་བའི་ཕྱིར་དང་ཐུན་ངེས་
པར་བྱ་བའི་ཕྱིར་གཏོར་མ་སྦྱིན་པ་སྔོན་དུ་འགྲོ་བས་དཀྱིལ་འཁོར་གྱི་འཁོར་ལོ་ཉེ་
བར་བསྡུ་བ་སྟེ། དེ་ཡང་དེ་ལྟར་བཟླས་པ་བྱས་ནས་ཐུན་དང་པོ་ཉིད་ལ་གཏོར་མ་
སྦྱིན་པར་འདོད་ན་དེ་བྱིན་ནས་དེ་ནས་དཀྱིལ་འཁོར་ཉེ་བར་བསྡུ་བ་བྱ་བའམ། དེ་ལྟར་
མ་ཡིན་ནའང་ཉེ་བར་བསྡུ་བ་ཉིད་བྱའོ། །
དེ་ལ་གཏོར་མ་སྦྱིན་པར་འདོད་ན་འདི་ལྟར་བྱ་སྟེ། དང་པོ་སྣོད་བཟའ་བ་
དང་བཅའ་བ་ལ་སོགས་པ་དང་བཅས་པ་མདུན་དུ་ལེགས་པར་བཤམས་ལ་བྱིན་
གྱིས་བརླབ་པར་བྱ་སྟེ། དེ་ཡང་ཤར་ཕྱོགས་ཀྱི་དུར་ཁྲོད་ཀྱི་དབང་པོའི་མདུན་དུ་
ཡི་གེ་ཡཾ་ཡོངས་སུ་གྱུར་པ་ལས་རླུང་གི་དཀྱིལ་འཁོར་གཞུ་ལྟ་བུ་དར་དཔྱངས་
ཀྱིས་མཚན་པའི་སྟེང་དུ། ཡི་གེ་རཾ་ལས་མེའི་དཀྱིལ་འཁོར་གྲུ་གསུམ་འབར་པས་
མཚན་པ། དེའི་གྲུ་གསུམ་དུ་མིའི་མགོ་བོ་གསུམ་གྱི་སྒྱེད་པོ། དེའི་སྟེང་དུ་སྣོད་
གང་ཡང་རུང་བ་ ཨལས་བྱུང་བའི་ཐོད་པ་དུམ་བུ་གཅིག་པ། ནང་དམར་པོ་
བསམས་ལ། དེའི་ནང་དུ་མདུན་ནས་བརྩམས་ཏེ་དབུས་ཀྱི་བར་དུ་ༀ་ཧཱུྃ་སམ་ཏྲ།
ཛཾ། ཁཾ། ཧཱུཾ། ཁ་ དོག་ དཀར་ པོ་ དང༌། སེར་པོ། དམར་པོ། ལྗང་ ཁུ་ དང་། མཐིང་
ག་རྣམས་ལས་དྲི་ཆེན་དང༌
། རཀ་ཏེ་བྱང་སེམས། ཤ་ཆེན། དྲི་ཆུ་རྣམས། ཡི་གེ་
242-145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དེ་དག་གིས་མཚན་པ་བསམ་མོ། །
དེ་བཞིན་དུ་མེའི་མཚམས་ནས་བརྩམས་ནས་ལཾ་མཾ་པཾ་ཏཾ་ཁ་དོག་དཀར་
པོ་དང༌། སྔོན་པོ། དམར་པོ། ལྗང་ཁུ་ ལས་ བ་ ལང་ དང༌། ཁྱི་ དང་། གླང་ པོ་ ཆེ་
དང་། རྟའི་ཤ་ཡི་གེ་དེ་དག་གིས་མཚན་པ་བསམས་ལ། རླུང་གིས་མེ་སྦར་བས་
ཡི་གེ་དང་བཅས་པའི་རྫས་རྣམས་བཀོལ་ཞིང་ཞུ་བར་གྱུར་པ་དང་། དེའི་སྟེང་དུ་
ཡི་གེ་ཧཱུྃ་ལས་བྱུང་བའི་ཁ་ཊཾ་ག་དཀར་པོ་དངུལ་ཆུའི་ཁ་དོག་ཅན་མགོ་ཐུར་དུ་
བསྟན་པ་བསམས་ལ། དེ་ལྷུང་པར་གྱུར་པ་དང་སྔར་གྱི་རྫས་རྣམས་བསིལ་ཞིང་
དཀར་བར་གྱུར་པར་བལྟའོ། །
དེ་ནས་ཨོཾ་ཨ་ཨ་ཞེས་པ་ལ་སོགས་པ་ཀྵ་ཧཱུཾ་ཕཊ་ཞེས་པའི་མཐར་ཐུག་པ་
བརྗོད་པས་ཨཱ་ལི་ཀཱ་ལི་ཨཱ་དང་ཧཱུྃ་ཕཊ་དང་བཅས་པ་མདོག་སྣ་ཚོགས་པ་རྣམས་
འཕྲོས་ནས་གཏོར་མའི་སྟེང་དུ་འཁོད་པར་བལྟས་ལ། དེ་དག་ཅི་ཞིག་ལྟར་ཨོཾ་
ཨཧཱུྃ་ཞེས་པ་དཀར་པོ་དང༌
། དམར་པོ་དང༌། ནག་པོ་གོང་ནས་གོང་དུ་གནས་
པར་གྱུར་པ
པར་བསམས་ནས། །དེ་དག་ལས་རིམ་པ་བཞིན་དུ་འཁོར་ལོ་གསུམ་གྱི་
དཔའ་བོ་དང་
། རྣལ་འབྱོར་མ་སྤྲོས་ནས་གནས་གསུམ་གྱི་སེམས་ཅན་རྣམས་ཀྱི་
དོན་བྱས་ཏེ་སླར་ལོག་ནས་སྙོམས་པར་ཞུགས་པས། ཞུ་བར་འགྱུར་བ་རྣམས་ཡི་
གེ་སོ་སོ་ལ་ཞུགས་པར་བལྟས་ནས་ཧཱུྃ་ལ་སོགས་པ་རིམ་གྱིས་གཏོར་མ་ལ་ཐིམ་
ནས། ཡེ་ཤེས་ཀྱི་བདུད་རྩི་དང་ཐ་མི་དད་པའི་གཟུགས་སུ་བསམས་ལ་ཡི་གེ་
གསུམ་གྱིས་བྱིན་གྱིས་བརླབས་སྟེ་དེ་དག་ནི་རྫས་སྦྱང་བའོ། །
དེ་ནས་གཏོར་མའི་སྣོད་དེ་ནམ་མཁའ་ལ་རང་ཉིད་འོང་བར་བསྒོམ་ཞིང་
།
ཨོཾ་ཨ་ར་ལི་ཧོཞེས་བྱ་བ་ལ་སོགས་པའི་སྔགས་ལན་གཅིག་བརྗོད་དེ། ཕག་མོ་
242 -146



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དང་བཅས་པའི་ རྗེ་བཙན་ལ་ཕག་མོའི་ ཐོད་པར་དབུལ་བར་ བྱའོ། །དེ་ནས་
མཁའ་འགྲོ་མ་ལ་སོགས་པ་རྣམས་ལ་དེ་དག་གི་ཐོད་པར་སྔ་མ་བཞིན་དུ་གཡོན་
དུ་བསྐོར་ཞིང་སྔགས་ལན་གཅིག་གིས་དབུལ་བར་བྱའོ། །དེ་ནས་ཐུགས་དང་
།
གསུང་དང༌། སྐུ་དང་། དམ་ཚིག་གི་འཁོར་ལོ་རྣམས་ལ་ཤར་ནས་བརྩམས་ཏེ་
ཕྱོགས་ སུ་ གཡོན་སྐོར་ དུ་བསྐོར་ཞིང་
། མེས་ཕྱོགས་ནས་བརྩམས་ཏེ། ཕྱོགས་
བྲལ་དུ་གཡས་ནས་བསྐོར་བས་སྔ་མ་བཞིན་དུ་སྔགས་དེ་ཉིད་བརྗོད་དེ་དཔའ་བོ་
རྣམས་ཀྱི་ཐོད་པར་དབུལ་བར་བྱའོ། །
དེ་ནས་རྗེ་བཙན་ལ་སོགས་པ་ལྕེ་རྡོ་རྗེའི་སྦྱོར་བས་གསོལ་བར་བསམས་
ལ། དཔའ་བོ་ལ་སོགས་པ་དང་། མེ་ལྷ་ལ་སོགས་པ་ལ་སྔ་མ་བཞིན་དུ་བསྐོར་
ཞིང་
། ཨོཾ་ཁ་ཁ་ཞེས་པ་ལ་སོགས་པའི་སྔགས་ལན་རེ་བརྗོད་ཅིང་དབུལ་བར་བྱ་
སྟེ། ཕྱོགས་སྐྱོང་ལ་སོགས་པས་ནི་ལྕེ་རྡོ་རྗེའི་སྦྱོར་བས་བདུད་རྩི་གསོལ་བས་རྣམ་
པར་མི་རྟོག་པའི་ཡེ་ཤེས་དང་ལྡན་ཞིང་ཤིན་ཏུ་ཚིམ་པར་གྱུར་པར་བལྟའོ། །དེ་
ནས་གཏོར་མའི་སྣོད་དེ་ཉིད་སྔར་གྱི་གནས་དེ་ཉིད་དུ་སོང་སྟེ་མི་སྣང་བར་གྱུར་
པར་བལྟའོ། །
དེ་ནས་ཉེ་བར་བསྡུ་བ་བྱ་བའམ། དེ་ལྟ་མ་ཡིན་ན་ཡང་ཉེ་བར་བསྡུ་བར་
བྱ་བ་ནི་ཨཱ་ལི་དང་ཀཱ་ལིའི་ཐོག་མར་ཨོཾ། ཐ་མར་ཧཱུཾ་ཧཱུཾ་ཕཊ་དང་ལྡན་པར་བརྗོད་
པས་ཡི་གེ་དེ་དག །ཁ་དོག་ཤིན་ཏུ་དམར་ཞིང་ཅུང་ཟད་དཀར་ལ། འོད་ཟེར་གྱི་
ཚོགས་དང་བཅས་པས་རིམ་པ་བཞིན་དུ་བདེ་བ་ཆེན་པོའི་འཁོར་ལོ་ལ་སོགས་པ་
སྣང་བར་བྱས་ནས་དེ་བཞིན་དུ་འོད་དེས། འཇིག་རྟེན་གྱི་ཁམས་མཐའ་ཡས་པའི་
དཀྱིལ་འཁོར་གྱི་རྣམ་པ་དཔག་ཏུ་མེད་པ་སྣང་བར་བྱས་ཤིང་
། རེག་པར་གྱུར་
242 -147



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པས་དེ་དག་འོད་ཀྱི་རང་བཞིན་དུ་གྱུར་པ་དུར་ཁྲོད་བརྒྱད་ལ་བསྡུ་བར་བྱའོ། །
དེ་མ་ཐག་ཏུ་དུར་ཁྲོད་བརྒྱད་འོད་དུ་གྱུར་པ་ཁང་པ་རྩེག་མ་ལ་བསྡུ་བར་
བྱ་ཞིང་
། ཁང་པ་རྩེག་མ་འོད་དུ་གྱུར་པ་ཡང་རིམ་པ་བཞིན་དུ་དམ་ཚིག་དང་
། སྐུ་
དང་། གསུང་དང་། ཐུགས་ དང་། བདེ་ བ་ ཆེན་ པོའི་ འཁོར་ ལོ་ དང་། རྗེ་ བཙན་
ཕྱག་རྒྱ་དང་བཅས་པ་ལ་བསྡུ་ཞིང་། རྗེ་བཙན་ཕྱག་རྒྱ་དང་བཅས་པ་ཡང་ཐུགས་
ཀའི་ཡེ་ཤེས་སེམས་དཔའ་ལ་བསྡུའོ། །དེ་ཡང་ཧཱུྃ་ལ་བསྡུས་ནས་ཧཱུྃ་ལ་འོད་ཟེར་
གྱི་ཚོགས་སྤྲོས་བསྡུས་པས། བདེ་མཆོག་ཞལ་གཅིག་ཕྱག་གཉིས་པ་ཕྱག་རྒྱ་དྲུག་
ལ་སོགས་པའི་མཚན་ཉིད་ཅན་དུ་བསམ་མོ། །དེ་དག་གི་གཏོར་མའི་ཚིག་དོན་ནི་
གོ་སླའོ། །དེ་དག་གིས་ནི་མཉམ་པར་བཞག་པའི་རྣལ་འབྱོར་ལས་ཐུན་དང་པོའི་
དབང་དུ་བྱས་པའི་ཡན་ལག་བཅུ་བཞི་རྫོགས་པའོ། །
དེ་ནས་སེན་མོ་དང་པོ་དག་ནི་ཞེས་པ་ལ་སོགས་པ་ནི་མཉམ་པར་མ་
བཞག་པའི་རྣལ་འབྱོར་ཏེ། དེ་ཡང་དེ་ལྟར་ཉེ་བར་བསྡུ་བའི་དབང་དུ་བྱས་ནས་དེ་
ལས་ལངས་པའི་ཚེ་མཉམ་པར་མ་བཞག་པའི་རྣལ་འབྱོར་ལ་འཇུག་པར་བྱ་བ་
ལས། དེ་ལ་རྣམ་པ་བཞི་སྟེ། ཁམས་ ཀྱི་རྣམ་པར་དག་པ་དང་
། སྔགས་ཀྱིའམ་
ཕྱག་རྒྱའི་རྣམ་པར་དག་པ་དང་
། རྣལ་འབྱོར་གྱི་རྣམ་པར་དག་པ་དང་
། ཁ་ཊཾ་ག་
་སོགས་པའི་རྣམ་པར་དག་པའོ། །དེ་ལས་དང་པོ་ནི་སོ་དང་སེན་མོ་ལ་སོགས་
པ་ལུས་ཀྱི་ཁམས་རྣམས་ཐོད་པའི་དུམ་བུ་ཅན་ལ་སོགས་པ་དཔའ་བོ་རྣམས་ཀྱི་
རང་བཞིན་ཉིད་དུ་མོས་པར་བྱ་བའོ། །
གཉིས་པ་ནི་རྣལ་འབྱོར་པ་རྣམ་པ་གསུམ་གྱི་བྱེ་བྲག་གིས་རྣམ་པ་
་གཉིས་
སུ་ཤེས་པར་བྱ་སྟེ། དེ་ཡང་སྤྲོས་པ་དང་བཅས་པའི་སྤྱོད་པ་བས་ནི་དཔའ་བོའི་རྩ་
242 -148



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
བའི་སྔགས་ལ་སོགས་པ་བརྗོད་ཅིང་ཚངས་སྐུད་ལ་སོགས་པ་སྔགས་དེ་དག་ལས་
བྱུང་བའི་རང་བཞིན་དུ་མོས་པར་བྱ་སྟེ་དངོས་སུ་གདགས་པར་བྱའོ། །སྤྲོས་པ་
མེད་པ་དང་
། ཤིན་ཏུ་སྤྲོས་པ་མེད་པ་བའི་སྤྱོད་པ་བས་ནི་སྔགས་དེ་དག་བརྗོད་ཅིང་
དེ་དག་ལས་བྱུང་པའི་ཚངས་སྐུད་ལ་སོགས་པར་མོས་པ་ཙམ་བྱ་བའོ། །བཞི་པ་ཁ་
ཊཾ་ག་ལ་སོགས་པའི་རྣམ་དག་ནི་སྤྲོས་བཅས་པའི་ཐུན་མོང་མ་ཡིན་པ་སྟེ། དེ་བས་ན་འོག་
ཏུ་ལོགས་གཅིག་ཏུ་བསྟན་ཡང་དོན་ཉམས་སུ་བླང་པ་ལ་འདིར་འབྲེལ་ལོ། །
གསུམ་པ་རྣལ་འབྱོར་གྱི་རྣམ་དག་ནི་དེའི་རྗེས་ལ་མཛུབ་མོའི་སེ་གོལ་གཏོགས་
ཤིང་ཕྱོགས་དང་མཚམས་སུ་གཡོན་དང་གཡས་སྐོར་དུ་སུཾ་བྷ་ནི་ལ་སོགས་པའི་
སྔགས་བརྗོད་ཅིང་བཀོད་པས་སྔགས་ཀྱི་ཡིག་འབྲུ་རི་རབ་ཇི་ཙམ་འདོད་པར་
བསྐོར་ཏེ་གནས་པས་བགེགས་ཀྱིས་ཅུང་ཟད་ཀྱང་མི་ཚུགས་པའི་བསྲུང་པ་བྱའོ། །
གཞན་ཡང་སྤྱོད་པ་གསུམ་ལ་སྤྱད་པ་དང་
། རྐང་པ་བརྒྱད་པའི་སྔགས་ཀྱིས་རྗེ་
བཙན་གྱི་ཐང་སྐུ་ལ་སོགས་པ་དང་བླ་མ་མཐོང་ན་མཆོད་པ་ལ་སོགས་པ་ཇི་ལྟ་བ་
བཞིན་བྱ་སྟེ། དེ་དག་གི་གཞུང་གི་ཆའི་ཚིག་དོན་རྣམས་ནི་གོ་སླའོ། །
དེ་ལྟར་ ཁམས་ ཀྱི་རྣམ་པར་དག་པ་ ལ་ སོགས་ པ་ བྱ་ སྟེ་ལངས་ནས།
མཉམ་པར་མ་བཞག་པའི་སྤྱོད་ལམ་གྱི་གནས་སྐབས་སུ་བདེ་མཆོག་གི་ངོ་བོར་
ཡིད་ལ་བྱེད་པའི་ཚེ་ན། དེའི་ངོ་བོར་ང་རྒྱལ་བྱེད་པ་ལ་དངོས་སུ་སྣང་བ་ཡིན་ལ།
དེ་ལྟར་མ་ཡིན་ན་ཡང་སྔར་གྱི་ཡིད་ལ་བྱེད་པ་དེའི་འཕེན་པས། བདེ་མཆོག་གི་
བདག་ཉིད་ཀྱི་ང་རྒྱལ་འཛིན་པ་ལ་གནས་པ་ཡིན་པས་བདག་ཉིད་ཀྱི་འགྲོ་བ་ལ་
སོགས་ ་པ་ལུས་ཀྱི་བྱ་བ་དང་། གཏམ་སྨྲ་བ་ལ་སོགས་པ་ཚིག་ཏུ་བརྗོད་པ་དང་
།
སེམས་ཀྱི་རྒྱུ་བ་ཇི་སྙེད་པ་ཐམས་ཅད་ནི་ཕྱག་རྒྱ་དང་
། གསང་སྔགས་དང་། ཏིང་
242 -149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ངེ་འཛིན་གྱི་ངོ་བོ་ལས་མི་འདའ་བ་ཡིན་པའི་ཕྱི་མཉམ་པར་མ་བཞག་པའི་རྣལ་
འབྱོར་ཡིན་ཏེ། དེ་དག་གིས་ནི་ཐུན་དང་པོའི་དབང་དུ་བྱས་པའི་མཉམ་པར་མ་
བཞག་པའི་རྣལ་འབྱོར་རྫོགས་པའོ།། །།
དེ་ལྟར་ཐུན་དང་པོའི་མཉམ་པར་བཞག་པ་དང་མཉམ་པར་མ་བཞག་པའི་
རྣལ་འབྱོར་ཤེས་པར་བྱས་ནས། རྡོ་རྗེ་མཁའ་འགྲོ་ལས་ཐུན་བཞིར་བྱིན་གྱིས་
བརླབས་པ་ཡིས། རྣལ་འབྱོར་ཉིད་ལ་འཇུག་པར་བྱ་ཞེས་གསུངས་པའི་ཚུལ་གྱིས་
ཐུན་བཞིར་བསྒོམ་པར་བྱ་བ་ཡིན་པས། གཉིས་པ་ལ་སོགས་པའི་ཐུན་ལ་དབབ་
པ་ན་འདི་ལྟར་བསྒོམ་པར་བྱ་སྟེ། གཉིས་པའི་ཐུན་ལ་བབ་པ་ན་བསམ་གཏན་གྱི་
གནས་སུ་སྟན་བདེ་བ་ལ་འདུག་ནས། ཨོཾ་ཨཧཱུྃ་ཞེས་བྱ་བ་ལ་སོགས་པའི་སྔགས་
ལན་གསུམ་བརྗོད་ལ་རང་ཉིད་ཡི་གེ་ཧཱུཾ་ལ་བསྡུས་ལ་དེ་ལས་འོད་ཟེར་འཕྲོས་
ནས་སྔ་མ་བཞིན་དུ་སྐད་གཅིག་གིས་དཀྱིལ་འཁོར་གྱི་འཁོར་ལོ་དུར་ཁྲོད་བརྒྱད་
དང་བཅས་པ་གྲུབ་པར་བསྒོམས་ལ། དེ་ནས་རྣམ་པར་རྟོག་པ་དང་བཅས་པའི་
ཤེས་པས་བདག་ཉིད་ནས་བརྩམས་ཏེ་དུར་ཁྲོད་ཀྱི་ཇི་ལྟར་གནས་པ་རྣམས་
གསལ་བར་ངེས་པར་བྱ་སྟེ། དེ་ཡང་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་
གྱི་ངོ་བོ་ཡིན་པ་ཉིད་དང་
། ལུས་ཀྱི་དཀྱིལ་འཁོར་དང་ལྡན་པ་ཉིད་དང་
། གོ་ཆ་
ཡང་བགོས་པ་ཉིད་དང་། ཡེ་ཤེས་ཀྱི་འཁོར་ལོ་དང་ཡང་ཐ་མི་དད་པ་ཉིད་དུ་མོས་
པར་བྱའོ། །
དེ་ ནས་དབང་བསྐུར་བ་ལ་སོགས་པ་ནི་འདི་ལྟར་བྱ་སྟེ་རང་གི་སྙིང་ཀའི་
ས་བོན་ལས་འོད་ཟེར་འཕྲོས་པས་དཔའ་བོ་དང་རྣལ་འབྱོར་མ་རྣམས་བཀུག་ལ།
སྔ་མ་བཞིན་དུ་དབང་བསྐུར་ཞིང་རྒྱས་གདབ་པ་དང༌
། མཆོད་པ་ཐམས་ཅད་ཀྱིས་
242 -150



པར
བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཡང་དག་པར་མཆོད་ལ་རྡོ་རྗེ་བཟླས་པ་ལ་སོགས་པ་བྱ་སྟེ། དཀྱིལ་འཁོར་ཉེ་བར་
བསྡུ་བར་བྱས་ནས་སྔ་མ་བཞིན་དུ་མཉམ་པར་མ་བཞག་པའི་རྣལ་འབྱོར་གྱིས་
གནས་པར་བྱའོ། །ཐུན་ཐ་མ་ལ་ནི་ཁྱད་པར་འདི་ཡོད་དེ་གཏོར་མ་བཏང་པའི་
རྗེས་ལ། ཡེ་ཤེས་སེམས་དཔའི་བར་དུ་བསྡུས་པའི་དེ་མ་ཐག་ཏུ་ཡི་གེ་ཧཱུྃ་ཡང་ནཱ་
དར་བསྡུས་ལ། གཉིད་ལ་འཇུག་པའི་ཚེ་ན་དེར་ཡང་དམིགས་པ་སྤངས་ལ་རྣམ་
ང་རྟོག་པ་མེད་ཅིང་སྣང་བ་མེད་ཅིང་སྣང་བ་མེད་པ་ལ་འཇུག་པར་བྱའོ། །དེ་
ནས་ཡང་ཉིན་ཞག་གཉིས་པ་ལ་ནང་པར་སྔར་ལངས་ལ་སྔ་མ་བཞིན་དུ་བསྒོམ་
པར་བྱའོ། །དེ་ལྟར་བསྒོམ་པའི་ནུས་པ་མེད་པའི་སྒྲུབ་པ་པོས་ནི་ཐུན་གསུམ་དང་
གཉིས་སུ་ཡང་བསྒོམ་པར་བྱ་བ་ཡིན་ཏེ། དེ་དག་གིས་ཀྱང་ཐུན་ཐ་མ་ལ་གཏོར་མ་
སྦྱིན་པ་ནི་ངེས་པ་ཁོ་ནར་བྱ་བ་ཡིན་ནོ། །དེ་དག་གིས་ནི་འདིས་མངོན་པར་རྟོགས་
པར་བྱེད་པ་ལ་གཉིས་ལས། བསྐྱེད་པའི་རིམ་པ་རྫོགས་པའོ།། །།
དེ་ལྟར་བསྐྱེད་པའི་རིམ་པའི་རྣལ་འབྱོར་དུས་ཡུན་རིང་དུ་བསྒོམས་པས་
སྤྲོ་བ་དང་བསྡུ་བ་ལ་སོགས་པའི་དམིགས་པ་གསལ་ཞིང་ཡུན་རིང་དུ་གཏོད་ནུས་
པ་དེའི་ཚེ་རྫོགས་པའི་རིམ་པ་བསྒོམ་པར་བྱའོ། །དེ་ལྟར་རིམ་པ་གཉིས་བསྒོམ་
པར་བྱ་བ་ཉིད་ཡིན་པ་ཡང་དཔལ་ཁ་སྦྱོར་ཐིག་ལེ་ལས། རྣམ་མི་རྟོག་ལས་སངས་
རྒྱས་མིན། །དེ་བཞིན་རྣམ་རྟོག་ལས་བཅས་མིན། །ཤིན་ཏུ་རྣམ་དག་ཡོངས་ཤེས་
ན། །མཁས་པ་རྣམས་ནི་འགྱུར་བ་ཉིད། །ཞེས་བྱ་བ་དང་། རྡོ་རྗེ་འཆང་གིས་ཆོས་
བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་པ་ཡི་ནི་རིམ་པ་དང་
། །
རྫོགས་པའི་ནི་རིམ་ཉིད་དོ་ཞེས་གསུངས་པས་སོ།
རྫོགས་པའི་རིམ་པ་དེ་ཡང་བསྐྱེད་པའི་རིམ་པ་དེ་ལས་གཞན་དུ་བསྒོམ་
242-151



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
པར་བྱ་བ་མ་ཡིན་པས། དཔལ་དགྱེས་པ་རྡོ་རྗེ་ལས། རྡོ་རྗེ་སྙིང་པོས་གསོལ་བ།
རྫོགས་ པའི་ རིམ་ པའི་རྣལ་ འབྱོར་ནི། མཆོག་ཏུ་བདེ་དང་བདེ་ཆེན་བརྗོད། །
རྫོགས་པ་བསྒོམ་པ་མེད་ཡིན་ན། །བསྐྱེད་ལ་དགོས་པ་ཅི་ཞིག་ཡོད། །བཅོམ་
ལྡན་འདས་ཀྱིས་བཀའ་སྩལ་པ། །ཨེ་མའོ་སེམས་དཔའ་ཆེན་པོ་འདི། །དད་པའི་
ཤུགས་ཀྱིས་ཉམས་པ་ཡིན། །ལུས་མེད་གང་ལས་བདེ་བ་བྱུང་
། །བདེ་བ་བརྗོད་
པར་ནུས་མ་ཡིན། །ཁྱབ་བྱ་ཁྱབ་བྱེད་ངོ་བོར་ནི། །འགྲོ་བ་རྣམས་ནི་བདེ་བས་
ཁྱབ། །ཇི་ ལྟར་ མེ་ཏོག་ ལ་ གནས་དྲི། །མེ་ཏོག་མེད་པར་རྙེད་མི་ འགྱུར། །དེ་
བཞིན་ ལུས་ ལ་ སོགས་ མེད་ པར། །བདེ་ བ་ རྙེད་ པར་ འགྱུར་ མ་ ཡིན། །ཞེས་
གསུངས་པ་སྟེ། འདིར་ལུས་ཞེས་པ་ནི་རྟེན་འདོད་པའི་སྟེ་ལྟར་བསྐྱེད་པ་ལྷའི་ལུས་ལ་
བཞེད་པའོ། །
དེ་ལས་བསྐྱེད་པའི་རིམ་པ་སྔོན་དུ་གོམས་པར་བྱ་བ་དེ་ཡང་ཌ་བྷི་ཧེ་རུ་
ཀའི་ཞལ་ནས་ཀྱང་། བློ་བཟང་དང་པོ་བསྐྱེད་པའི་རིམ་པ་བསྒོམ་པ་སྟེ། །ཕྱག་རྒྱ་
སྔགས་དང་རྣམ་དག་གུག་སྐྱེད་ཆོ་ག་ཐམས་ཅད་བརྗོད་མི་བྱ། །ཕྱི་ནས་སྐད་ལྡན་
ལྷན་ཅིག་སོ་སོར་དེ་ཉིད་གཅིག་སེམས་ བློ་བཟང་ ཀྱིས། །རྫོགས་པའི་རིམ་པ་
བསྒོམ་པ་དངོས་མེད་ལྷན་གཅིག་སྐྱེས་པ་རྟག་ཏུ་བསམ་པར་བྱ། །ཞེས་གསུངས་
པ་ཡིན་ནོ། །
རྫོགས་པའི་རིམ་པ་དེ་ཡང་མདོར་བསྡུ་ན་རྣམ་པ་གཉིས་ཏེ། བདེ་བ་ཆེན་
པོ་སྔོན་དུ་སོང་བའི་སྟོང་ལ་ཉིད་བསྒོམ་པ་དང་
། སྟོང་པ་ཉིད་སྔོན་དུ་སོང་བའི་
བདེ་བ་ཆེན་པོ་བསྒོམ་པའོ། །དེ་ལས་འདི་ནི་བདེ་བ་ཆེན་པོ་སྔོན་དུ་སོང་བའི་སྟོང་
པ་ཉིད་བསྒོམ་པ་སྟེ། དེ་བསྟན་པ་ནི་རྣལ་འབྱོར་ཆེན་པོ་ཞེས་པ་ལ་སོགས་པ་
''སྟེ།
242 152



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དེའི་བསྒོམ་པའི་རིམ་པ་ནི་འདི་ཡིན་ཏེ། དེ་ཡང་སྔར་བསྐྱེད་པའི་རིམ་པ་ཉིད་
སློབ་པའི་སྐབས་སུ་ནི་སྔོན་འགྲོ་དང་བཅས་པའི་ཡན་ལག་བཅུ་བཞི་པོ་དེ་དག་
ཐུན་དང་པོ་ལ་རྒྱས་པའི་ཚུལ་དུ་བསྒོམ་པ་སྟེ། དེ་བས་ན་དེ་དག་ལ་རྒྱས་པའི་
ཡན་ལག་བཅུ་བཞི་ཞེས་བྱ་ལ། འདིར་དང་པོ་ཉིད་ནས་དེ་དག་བསྡུས་པའི་ཚུལ་
དུ་བསྒོམ་པའོ། །
དེ་བས་ན་འདི་དག་ལ་བསྡུས་པའི་ཡན་ལག་བཅུ་བཞི་ཞེས་བྱ་སྟེ། དེ་
ཡང་ནང་པར་སྔར་ༀ་ཨེ་ཧི་ལ་སོགས་པའི་གླུས་བསྐུལ་བའི་རྗེས་ལ་བདུད་རྩི་
ལྔའི་རི་ལུ་ཁར་བཅུག་ནས་ཡུད་ཙམ་གྱིས་ལུས་དང་
། ངག་དང་། ཡིད་ཡོངས་སུ་
སྦྱང་བ་བྱས་ནས། སེམས་ཅན་ཐམས་ཅད་འཁོར་བའི་སྡུག་བསྔལ་ལས་བཏོན་ལ་
ཧེ་རུ་ཀའི་གོ་འཕང་ལ་དགོད་པར་བྱའོ་སྙམ་པས་ཚངས་པའི་གནས་བཞི་མདོར་
བསྡུས་ནས་བསྒོམ་མོ། །
དེ་ནས་རྣམ་པར་སྣང་མཛད་ལ་སོགས་པ་མཚོགས་མ་ལ་སོགས་པའི་
གནས་དེ་ག་ན་ཡོད་པར་མོས་པ་བྱས་ལ། བདག་གི་གཟུགས་ཀྱི་ཕུང་པོ་ལ་
སོགས་ ལ་རྣམ་ པར་ སྣང་མཛད་ ལ་ སོགས་ པ་ ཡིན་མོད་རྣམ་པར་སྣང་མཛད་ལ་སོགས་པ་
ལས་མ་ གཏོགས་ པ་གཟུགས་ ཀྱི་ཕུང་ པོ་ ལ་ སོགས་ པ་ གང་ན་ཡོད་ སྙམ་ དུ་
བསམས་ཏེ། སྐྱེ་མཆེད་དང་ཁམས་ལ་སོགས་པ་གཞན་ཡང་དེ་ལྟར་མོས་པ་བྱའོ། །
དེ་ནས་ཕྱོགས་དང་ཕྱོགས་བྲལ་དུ་གཡོན་སྐོར་དང་གཡས་སྐོར་དུ་མཛུབ་མོའི་སེ་
གོལ་གཏོག་ཅིང་སྔགས་ལན་གཉིས་བརྗོད་པས་རྣལ་འབྱོར་མ་བརྒྱད་དང་སྔགས་
ཀྱི་ཡིག་འབྲུ་འཕྲོས་པས་ཡུད་ཙམ་གྱི་ར་བ་ལ་སོགས་པ་མདའི་བར་དུ་བྱའོ། །
དེ་ནས་དོང་གི་བར་དུ་བགེགས་བཅུག་ལ་སྔགས་རྣམས་བརྗོད་པས་ཕུར་
242 153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བུ་གདབ་པ་སྔོན་དུ་སོང་བས་མེ་འབར་བའི་བར་དུ་ཡུད་ཙམ་གྱིས་བྱ་སྟེ། དེ་དག་
ནི་མདོར་བསྡུས་ནས་བྱ་བ་སྟེ། སོ་སོའི་བྱིན་གྱིས་བརླབ་པའི་སྔགས་ནི་བརྗོད་མི་
དགོས་སོ། །དེའི་རྗེས་ལ་སྙིང་ཀར་ཟླ་བ་ལ་གནས་པའི་ཧཱུཾ་གི་འོད་ཟེར་གྱིས་བླ་མ་
དང་དཀྱིལ་འཁོར་གྱི་འཁོར་ལོ་སྣང་བར་བྱས་ཏེ་ཕྱི་དང་གསང་བའི་མཆོད་པ་ལ་
སོ་སོའི་སྔགས་ཀྱིས་མཆོད་པ་སྤངས་ཏེ་སྐད་ཅིག་གིས་མཆོད་པར་བསམ་མོ། །
དེ་ནས་ ཕྱག་འཚལ་ཏེ་ལུས་ཕུལ་ནས་དཀོན་མཆོག་གསུམ་ལ་བདག་
སྐྱབས་མཆི་ཞེས་བྱ་བ་ལ་སོགས་པ་བརྗོད་པ་སྡིག་པ་བཤགས་པ་ལ་སོགས་པ་བྱ་
སྟེ་མི་སྣང་བར་གྱུར་པར་བསམ་མོ། །དེ་ནས་ཡི་གེ་མི་དགོད་པར་ཆོས་ཐམས་
ཅད་ནི་རྒྱུ་དང་བྲལ་བ་ལ་སོགས་པ་ཡིན་པ་ལས་སེམས་ཅན་རྣམས་ཀྱིས་དེ་ལྟར་
མ་ཤེས་པས་སེམས་ཅན་དེ་དག་གིས་དོན་དམ་པ་ཁོང་དུ་ཆུད་པར་བྱའོ་སྙམ་པ་
སྔོན་དུ་སོང་བས་རང་བཞིན་གྱིས་དག་པའི་སྔགས་བརྗོད་པས་བདག་ཉིད་ཡི་གེ་
གསུམ་དུ་གྱུར་པར་བལྟའོ། །དེ་ནས་ཡང་མྱུར་བར་སྤྲོ་བསྡུའི་སྦྱོར་བས་བདག་
ཉིད་ནཱ་དར་བྱས་ལ། སྟོང་པ་ཉིད་ཀྱིས་སྔགས་བརྗོད་ནས་ནཱ་ད་དེར་ཡང་དམིགས་
པ་མེད་ཅིང་སྣང་བ་མེད་པར་བྱའོ། །དེ་དག་ནི་ཡེ་ཤེས་ཀྱི་ཚོགས་སོ། །
དེ་ནས་རྣམ་པར་རྟོག་པ་མེད་པའི་ངང་ལས་སླར་ནཱ་དར་སྣང་བར་བྱས་ལ།
དེ་ནས་འོད་ཟེར་རིང་དུ་སྤྲོས་ལ་ཡི་གེ་ཡཾ་ལས་བྱུང་བའི་རླུང་ལ་སོགས་པ་སྣ་
ཚོགས་པད་མ་ཆུང་ངུའི་བར་དུ་ཡུད་ཙམ་གྱིས་བསམས་ལ། ཡང་ན་དེ་ལས་འོད་
ཟེར་འཕྲོས་པས་སྔ་མ་བཞིན་དུ་ཡུད་ཙམ་གྱིས་ཨཱ་ལི་ཀཱ་ལི་ལས་བྱུང་བའི་ཟླ་བའི་
སྟེང་དུ་ཡུད་ཙམ་གྱིས་ནཱ་ད་ལས་ཧཱུྃ་དུ་གྱུར་པ་གཞག་གོ །དེ་ནས་འོད་ཟེར་གྱི་
ཚོགས་འཕྲོས་པས་ཐོག་མ་མེད་པ་ནས་གྲུབ་པའི་འཁོར་ལོ་ལྔའི་དཔའ་བོ་དང་
242-154



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
རྣལ་འབྱོར་མ་རྣམས་བསྡུས་ནས་སྙོམས་པར་ཞུགས་པ་ཞུ་བར་འགྱུར་བ་ཡི་གེ་ཧཱུཾ་
ལ་ཐིམ་མ་ཐག་ཏུ་ཡུད་ཙམ་གྱིས་དཀྱིལ་འཁོར་གྱི་འཁོར་ལོ་དུར་ཁྲོད་དང་བཅས་
པ་བསྐྱེད་ལ། སྔར་ནས་ཤིན་ཏུ་གོམས་པ་དེ་མྱུར་བར་བློས་གསལ་བར་ངེས་པར་
བྱའོ། །དེ་ནས་ལྷ་རྣམས་བྱང་ཆུབ་ཀྱི་ཕྱོགས་ཀྱི་ངོ་བོ་ཡིན་པར་རིམ་པ་བཞིན་དུ་
མྱུར་བར་དམིགས་ལ། པུ་ཛ་ལ་སོགས་པ་མི་བརྗོད་པར་སྙིང་ཀ་ལ་སོགས་པའི་
གནས་དང་འཁོར་ལོའི་རྩིབས་སྣང་བའི་སྟེང་ན་ལྷ་དེ་དང་དེ་དག་གནས་པར་མོས་
པ་བྱའོ། །དེ་ནས་ཨོཾ་ཧ་ཞེས་པ་ལ་སོགས་པའི་སྔགས་བརྗོད་ཅིང་གནས་དེ་དག་
ཏུ་སྔགས་ཀྱི་ངོ་བོ་བཀོད་ལ་སླར་ཡང་སྔགས་ཀྱི་ངོ་བོར་བྱིན་གྱིས་བརླབས་པས་
གོ་ཆ་བགོས་ལ། ཡེ་ཤེས་ཀྱི་འཁོར་ལོ་དགུག་ཅིང་སྔགས་བརྗོད་པ་དང་
། དབང་
བསྐུར་བ་དང་མཆོད་པ་རྣམས་མྱུར་བར་བྱས་ནས་བསྟོད་པའི་རྗེས་ལ་བཟླས་པ་
རྣམས་ལན་གསུམ་གསུམ་བྱས་ལ། དེ་ནས་གཏོར་མ་གཏང་པའམ་མ་བཏང་ཡང་རུང་
མ་ཡིན་པ་ཡང་རུང་ངོ༌། །
དེ་ལྟར་བསྐྱེད་པའི་རིམ་པ་བསྒོམ་པ་མདོར་བསྡུས་པའི་ཚུལ་གྱིས་བསྟན་
ནས་སྐབས་འདིར་རྫོགས་པའི་རིམ་པ་བསྒོམ་པར་བྱ་སྟེ། འདི་ལ་ བདེ་བ་ཆེན་པོ་
བསྒོམ་པ་དང་སྟོང་པ་ཉིད་ཀྱི་ཆ་བསྒོམ་པ་གཉིས་ལས་བདེ་བ་ཆེན་པོའི་ཆ་བསྒོམ་པ་སྟེ། དེ་
ཡང་དང་པོར་དེ་ཁོ་ན་ཉིད་ཀྱི་མཆོད་པའི་སྐབས་སུ་ཉམས་སུ་མྱོང་བ་ལྟ་བུར་རྡོ་རྗེ་
ནོར་བུའི་རྩེ་མོར་བྱང་སེམས་ཀྱི་བདེ་བ་མྱོང་བར་དམིགས་ལ། བྱང་སེམས་དེའི་འོད་
ཟེར་དཀར་ཞིང་དམར་བ་དཔའ་བོ་དང་
། རྣལ་འབྱོར་མ་དང༌
། ཨཱ་ལི་དང་ཀཱ་
ལིར་བཅས་པ་རྡོ་རྗེ་ནོར་བུའི་རྩེ་མོ་ནས་ལུས་ཀྱི་ནང་ནས་ཕྱུང་སྟེ། འོད་ཟེར་དང་
བཅས་པ་ཁའམ་སྣ་བུག་གཡས་པ་ནས་འཕྲོས་པ་དེ་དག་གིས་ཡེ་ཤེས་ཀྱི་འཁོར་
242 -155



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལོ་ནས་ བརྩམས་ཏེ། སྔར་གྱི་རྡོ་རྗེ་བཟླས་པའི་སྐབས་ སུ་ སེམས་ཅན་རྣམས་
དཀྱིལ་འཁོར་གྱི་འཁོར་ལོའི་རྣམ་པར་བྱས་པའི་བར་ཐམས་ཅད་གང་བར་བྱས།
དེ་དང་དེ་དག་ཀྱང་བདེ་བ་ཆེན་པོའི་རང་བཞིན་དུ་གྱུར་པར་བྱས་ཏེ། སླར་ལོག་
ནས་བདག་ཉིད་ཀྱི་ཁའམ་སྣ་བུག་གཡོན་པ་ནས་ཞུགས་ཏེ། ལྟེ་བའི་ཐད་ཀ་ལུས་
ཀྱི་དཀྱིལ་ཁོ་ནར་ཕྱིན་པ་དང་། ཨཱ་ལི་དང་ཀཱ་ལིའི་ཚོགས་ཡོངས་སུ་གྱུར་པ་ལས་
ཟླ་བ་ཅུང་ཟད་དམར་ཞིང་དཀར་བོར་གྱུར་ལ། དཔའ་བོ་དང་རྣལ་འབྱོར་མའི་
ཚོགས་ཡོངས་སུ་གྱུར་པ་ལས་ཧཱུྃ་དཀར་ལ་དམར་བ་རྒྱུའི་རྡོ་རྗེ་འཆང་གི་ངོ་བོར་
གྱུར་པར་བསམ་མོ། །
དེ་ནས་དེ་གཉིས་ཡོངས་སུ་གྱུར་པ་ལས་རྡོ་རྗེ་སེམས་དཔའ་ཞལ་གཅིག་
ཕྱག་གཉིས་པ། ཁ་དོག་དཀར་པོ་རྡོ་རྗེ་དང་དྲིལ་བུ་འཛིན་པས། ཕག་མོ་དམར་
མོ་གྲི་གུག་དང་ཐོད་པ་འཛིན་པ་ལ་འཁྱུད་པ། རལ་པའི་ཅོད་པན་ཅན་ཕྱག་རྒྱ་
དྲུག་དང་ལྡན་པ། གཡས་བརྐྱང་བས་ཟླ་བ་ལ་བཞུགས་པ། མཐེ་བོང་གི་ཚད་
ཙམ་རྒྱུད་འདིར་ཤེས་རབ་གཙོ་བོ་ཉིད་ཡིན་པས་རྐེད་པ་བསྐྱོད་པ་ལ་སོགས་པ་ཕག་
མོས་བྱེད་པར་བསམ་མོ། །དེ་ནས་འཁྱུད་པ་དང་འོ་བྱེད་པ་ལ་སོགས་པ་རྩེ་འཇོས་
གནས་པ་ལས། ཕྱི་རོལ་གྱི་ཕག་མོ་དང་སྙོམས་པར་ཞུགས་པ་ལྟ་བུ་རྡོ་རྗེ་ནོར་
བུར་མྱོང་བའི་བདེ་བར་ཕག་མོ་དང་ལྷན་ཅིག་རོ་གཅིག་པར་འགྱུར་བའི་ཚེ། བདེ་
བའི་ངོ་བོར་དཀྱིལ་འཁོར་པ་ཐམས་ཅད་ཀྱང་གནས་པར་མོས་པ་བྱའོ། །
དེ་ནས་སྟོང་པ་ཉིད་ཀྱི་ཆ་བསྒོམ་པ་ནི་དང་པོ་དམིགས་པ་དང་བཅས་པའི་
བདེ་བ་ཆེན་པོ་དེ་ཉིད་རིམ་གྱིས་དམིགས་པ་མེད་པར་བྱའོ། །དེ་ལ་དམིགས་པ་
དང་། ཤིན་ཏུ་དམིགས་པ་མེད་པ་གཉིས་ལས། དམིགས་པ་ཕྲ་བར་བྱའོ། །དེ་ལ་ཡང་དམ་
242-156



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཚིག་སེམས་དཔའི་གོང་བུ་ལས་འདས་པ་དང༌། ཡེ་ཤེས་སེམས་དཔའི་དང་
། ཡི་གེའི་གོང་བུ་ལས་འདས་པ་
གསུམ་ལས། དམ་ ཚིག་ སེམས་ དཔའི་ གོང་ བུ་ལས་ འདས་ པ་ནི། དེ་ནས་ དེ་
གཉིས་ལས་བདེ་བའི་རང་བཞིན་གྱི་འོད་ཟེར་དམར་པོ་འཕྲོས་པས། དམ་ཚིག་
སེམས་དཔའ་ཕྱག་རྒྱ་དང་བཅས་པ་ནས་བརྩམས་ཏེ་དཀྱིལ་འཁོར་པ་ཐམས་ཅད་
ལ་ཁྱབ་པས། དེ་དག་བདེ་བ་ཆེན་པོའི་རང་བཞིན་དུ་འགྱུར་བར་བསམ་ཞིང་འོད་
ཀྱི་རྣམ་པར་གྱུར་པ་རིམ་པ་བཞིན་དུ་དུར་ཁྲོད་བརྒྱད་ནས་བརྩམས་ཏེ། རྡོ་རྗེ་
སེམས་དཔའི་བར་དུ་བསྡུས་ལ་དེ་ཡང་བདེ་བ་ཆེན་པོའི་ངོ་བོར་བསྒོམ་མོ། །དེ་
ནས་ཡེ་ཤེས་སེམས་དཔའི་གོང་བུ་ལས་འདས་པ་ནི་འདི་ནི་བདེ་བའོ། །
བདེ་བ་དེ་ནི་འདི་ལྟ་བུ་ཞིག་གོ་སྙམ་པའི་ཞེན་པ་སྤང་པའི་ཕྱིར། དེ་
གཉིས་ཀྱང་རྡོ་རྗེ་དང་པད་མའི་རྩེ་མོ་དང་ཟེའུ་འབྲུ་ལ་བདེ་བའི་རང་བཞིན་གྱི་
བྱང་ཆུབ་ སེམས་ཀྱི་ཐིག་ལེ་དཀར་བོ་དང༌། དམར་བ་མུ་ཏིག་དཀར་པོ་དང་
།
དམར་པོའི་མདོག་ལྟ་བུ་གཉིས་སུ་འགྱུར་ལ། དེ་ཡོངས་སུ་གྱུར་པ་ལས་ཟླ་བ་ཅུང་
ཟད་དམར་བའི་སྟེང་དུ་ཧཱུྃ་དཀར་ཞིང་དམར་བ་འོད་ཟེར་དང་བཅས་པ་བདེ་བའི་
རྣམ་པར་སྣང་བར་བསམ་མོ། །དེ་ནས་ཡི་གེའི་གོང་བུ་ལས་འདས་པ་ནི་དེ་ཡང་
སྣང་བའི་རྣམ་པར་རྟོག་པ་སྤང་བའི་ཕྱིར་ཟླ་བ་ཧཱུྃ་ལ་བསྡུ་ཞིང་
། ཧཱུྃ་ཡང་ཞབས་ཀྱུ་
ནས་རིམ་གྱིས་ནཱ་དའི་བར་དུ་བསྡུས་ལ་ནཱ་ད་བདེ་བའི་ངོ་བོ་ཙམ་ལ་དམིགས་པར་
བྱའོ། །
དེ་ནས་ཤིན་དུ་དམིགས་པ་མེད་པར་བྱ་བ་ནི། དམིགས་པ་དང་བཅས་
པའི་བདེ་བ་ནི་ཟག་པ་དང་བཅས་ཤིང་འགྱུར་བའི་ཆོས་ཅན་ཡིན་ལ། རྟེན་དང་
དམིགས་པ་དང་བྲལ་བ་ནི་ཟག་པ་མེད་ཅིང་མི་འགྱུར་བའི་ཆོས་ཅན་ཡིན་པས་ན།
242-157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྟེན་དང་བྲལ་བའི་བདེ་བ་ཆེན་པོ་ལ་དམིགས་པར་བྱ་བའི་ཕྱིར་ན་ཡང་སྤངས་ལ།
ཅིར་ཡང་བསམ་དུ་མེད་ཅིང་རྣམ་པར་མི་རྟོག་པ་ཡིད་ལ་བྱེད་པ་ཐམས་ཅད་
སྤངས་ པ་ ཉམས་ སུ་མྱོང་བ་ཙམ་པོ་བརྗོད་པར་མི་ནུས་ པའི་བདེ་བ་ཆེན་པོ་
དམིགས་པ་མེད་ཅིང་སྣང་བ་མེད་པའི་དེ་ཁོ་ན་ཉིད་ལ་གནས་པར་བྱའོ། །
ཇི་སྟེ་རྟེན་དང་བྲལ་བའི་བདེ་བ་ཆེན་པོའི་རྣམ་པ་མི་གསལ་ན། ཡང་སླར་
ནཱ་ད་ལ་སོགས་པ་ཇི་ལྟར་རིག་བའི་དམིགས་པ་ལ་བརྟེན་ཏེ་བདེ་བ་ཆེན་པོ་
ཉམས་སུ་མྱོང་བར་བྱས་ལ། ཡང་སླར་སྣང་བ་མེད་པའི་བདེ་བ་ཆེན་པོ་ལ་མཉམ་
པར་བཞག་པར་བྱའོ། །དེ་ལྟར་ཡང་དང་ཡང་དུ་ཅི་ནུས་པ་དེ་སྲིད་དུ་རྣམ་པར་མི་
རྟོག་པའི་བདེ་བ་ཆེན་པོ་ལ་གནས་པར་བྱའོ། །གང་གི་ཚེ་ལྡང་བ་དེའི་ཚེ་བདག་
ཉིད་ནཱ་དའི་རྣམ་པ་ལས་ཧཱུྃ་དུ་གྱུར་པར་སྙིང་ཁར་གཞག་ལ། དེ་ལས་འོད་ཟེར་སྤྲོ་
བ་དང་བསྡུ་ བས་ བདེ་མཆོག་ཞལ་གཅིག་ཕྱག་གཉིས་པ་ཇི་སྐད་བཤད་པའི་
མཚན་ཉིད་ཐམས་ཅད་དང་ལྡན་པ་བསམས་ལ། ཁམས་ཀྱི་རྣམ་པར་དག་པ་ལ་
སོགས་པ་བྱས་ནས་མཉམ་པར་མ་བཞག་པའི་རྣལ་འབྱོར་གྱིས་གནས་པར་བྱའོ། །
ཐུན་གཞན་ལ་བསྐྱེད་པའི་རིམ་པ་མདོར་བསྡུས་ནས་བསྒོམ་པ་སྔོན་དུ་འགྲོ་བས་
སྔ་མ་བཞིན་དུ་བསྒོམ་པར་བྱའོ། །ཉལ་བའི་ཚེ་ནི་ནཱ་ད་ཉིད་དུ་ཡང་དམིགས་པ་
སྤངས་ལ། བདེ་བ་ཆེན་པོའི་ངོ་བོ་ཉམས་སུ་མྱོང་བཞིན་པས་ཉལ་བར་བྱའོ། །
དེ་དག་གི་ཚིག་དོན་ལྟར་ན་རྣལ་འབྱོར་ཆེན་པོ་ནི་བསྐྱེད་པའི་རིམ་པ་ལས་
ཁྱད་པར་དུ་གྱུར་པ་སྟེ་རྫོགས་པའི་རིམ་པ་ལ་གནས་པའོ། །ངལ་ གསོ་བ་ནི་
བསྐྱེད་པའི་རིམ་པའི་སྤྲོ་བ་དང་བསྡུ་བའི་ཏིང་ངེ་འཛིན་དག་གིས་སེམས་དང་ལུས་
དུབ་པ་ཞི་བར་བྱ་བའོ། །དེ་ཉིད་གང་ཞེ་ན། ཨཱ་ལི་ཀཱ་ལི་སྔོན་བསམས་ནས།
242 - 158



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཞེས་བྱ་བ་ནི་ཨཱ་ལི་དང་ཀཱ་ལི་དཔའ་བོ་དང་རྣལ་འབྱོར་མ་དང་བཅས་པའི་སྤྲོ་བ་
དང་བསྡུ་བ་བྱས་པ་སྔོན་དུ་སོང་བའི་སྒོ་ནས་སོ། །ཟླ་བའི་དཀྱིལ་འཁོར་རྫོགས་
པ་ནི་ཞེས་བྱ་བ་ནི་ཨཱ་ལི་དང་ཀཱ་ལི་ལས་གྲུབ་པའི་ཟླ་བ་ཉ་གང་བ་ལྟ་བུའོ། །ལྟེ་
བའི་དབུས་སུ་ཞེས་བྱ་བ་ནི་ལྟེ་བའི་ཐད་ཀའི་ལུས་ཀྱི་ནང་གི་དབུས་སུ་གནས་པ་
བསྒོམ་ཞེས་པའོ། །
དེའི་དབུས་ན་ཞེས་པ་ནི་ཟླ་བའི་དཀྱིལ་འཁོར་དེའི་དབུས་ན་གནས་པའི།
ཡི་གེ་དམ་པའི་གནས་ཞེས་པ་ནི་ལྷའི་འབྱུང་གནས་དེ་དཔའ་བོ་དང་རྣལ་འབྱོར་
མ་ཡོངས་སུ་གྱུར་པ་ལས་གྲུབ་པའི་རྡོ་རྗེ་སེམས་དཔའི་རང་བཞིན་ཅན་བསྒོམ་
པར་བྱ་ཞེས་པའོ། །དེ་དག་ཡོངས་སུ་གྱུར་པ་ལས་སྐུ་གསུང་ཐུགས་ཀྱི་རྡོ་རྗེ་ཅན་
ཞེས་པ་དེ་དག་དབྱེར་མེད་པ་དང་ལྡན་པའི་ལྷའི་གཟུགས་སུ་བསྒོམ་པར་བྱ་ཞེས་
པ་ནི་བདེ་མཆོག་ ཞལ་ གཅིག་ཕྱག་གཉིས་པ། སྐུ་མདོག་དཀར་པོ། །ཕག་མོ་
དམར་མོ་དང་སྙོམས་པར་ཞུགས་པ་ཆུང་ངུ་ཞིག་བསམ་པར་བྱ་སྟེ། དེ་དག་གིས་
ནི་བདེ་བ་ཆེན་པོའི་བསྒོམ་པའི་ཆ་བསྟན་པའོ། །དེ་ནི་གོང་བུ་ལས་འདས་གྱུར་
ཞེས་བྱ་བ་ལ་སོགས་པས་ནི་སྟོང་པ་ཉིད་བསྒོམ་པའི་ཆ་བསྟན་པའོ། །
དེ་ལ་ཡང་གཉིས་ལས་དམིགས་པ་ཕྲ་བར་བྱ་བ་བསྟན་པ་སྟེ། དེ་ནི་ཞེས་
པ་ནི་ལྷའི་སྐུའོ། །གོང་བུ་ལས་འདས་གྱུར་ཞེས་པ་ནི། དམ་ཚིག་སེམས་དཔའ་
དང་། ཡེ་ཤེས་སེམས་དཔའ་དང་ཡི་གེའི་གོང་བུ་ལས་འདས་པར་གྱུར་པ་སྟེ། དེ་
དག་རིམས་ཀྱིས་མེད་པར་བྱས་ནས་ནཱ་དའི་རྣམ་པར་བསྒོམ་པའོ། །སེམས་ཉིད་
དུ་ཡང་ཞེས་པ་ལ་སོགས་པས་ནི་ཤིན་ཏུ་དམིགས་པ་མེད་པར་བྱ་བ་བསྟན་པ་སྟེ།
དེ་ཡང་སེམས་ཉིད་དུ་ཡང་ཞེས་པ་ནི་ན་དུར་སྣང་བའི་སེམས་སུ་ཡང་བསྒོམ་མི་བྱ་
242 - 159



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༡༽
ཞེས་པའོ། །འོ་ན་ཇི་ལྟར་བསྒོམ་ཞེ་ན་བསམ་བྱ་མིན་པར་བསམ་ཞེས་པ་ཅིར་
ཡང་བསམ་པར་བྱ་བ་མ་ཡིན་པར་བསམས་ཏེ་དེའི་ངང་ལ་གཞག་གོ །དེ་ཉིད་ལ་
ངེས་པ་བསྐྱེད་པའི་ཕྱིར་ཡང་གསུངས་པ། དེ་ཡང་ཞེས་པ་ལ་སོགས་པ་སྟེ། དེ་
ཡང་ཞེས་པ་ནི་བསམ་པར་བྱ་བ་མིན་པ་བསམ་པ་དེ་ཡང་ངོ་
། །སེམས་ཉིད་དུ་
ཞེས་པ་ནི་ནཱ་ད་ཙམ་དུ་ཡང་ངོ༌
། །མཚོན་པ་མིན་ཞེས་པ་ནི་མཚོན་པའམ་བརྟག་པ་
མིན་ཞེས་པའོ། །དེ་བས་ན་ནཱ་དར་སྣང་བའི་སེམས་དེ་ཡང་ཅིར་ཡང་བསམས་
པར་བྱ་བ་མིན་པ་སྟེ་བློའི་སྤྱོད་ཡུལ་ལས་འདས་པ་སྟོང་པ་ཉིད་དུ་བསམ་པར་བྱ་
ཞེས་པ་སྟེ། དམིགས་པར་བྱ་བ་དང་ དམིགས་ པར་ བྱེད་པའི་རྣམ་པར་རྟོག་པ་
ཐམས་ཅད་ཉེ་བར་ཞི་བའི་ངང་ལ་གནས་པར་བྱའོ། །
དེ་དག་ལ་ནི་ལམ་གྱི་གསང་ཆེན་ཞེས་ཀྱང་བྱ་སྟེ། འདིས་མངོན་པར་
རྟོགས་པར་བྱེད་པས་ན་མངོན་པར་རྟོགས་པ་སྟེ་ལམ་ཞེས་པ་ཡོངས་སུ་རྫོགས་
པའོ། །དེ་ལས་ཞེས་པ་ལ་སོགས་པས་ནི་འདི་མངོན་པར་རྟོགས་པར་བྱ་བས་ན་
མངོན་པར་རྟོགས་པ་སྟེ་འབྲས་བུ་སྟོན་པའོ། །དེ་ལ་ཡང་གཉིས་ལས་དེ་དག་གིས་
ནི་འཇིག་རྟེན་ལས་འདས་པའི་འབྲས་བུ་བསྟན་པ་སྟེ། དེ་ཡང་སྔ་མ་ལྟར་ཉིན་རེ་
ཞིང་རྣལ་འབྱོར་མའི་གླུས་བསྐུལ་བས་སད་པར་མོས་པ་སྔོན་དུ་འགྲོ་བས་ཐུན་
བཞིར་གུས་པ་དང་བཅས་པས་རྒྱུན་མི་འཆད་པར་ཡུན་རིང་དུ་བསྒོམས་པས།
ཆོས་ཉིད་ལ་སེམས་བརྟན་པའི་རྟགས་སྨིག་སྒྱུ་ལྟ་བུ་དང་། དུ་བ། མེ་ཁྱེར། མར་
མེ། སྤྲིན་མེད་པའི་ནམ་མཁའ་ལྟ་བུ་སྟེ། ནང་གི་རྟགས་ལྔ་མཐོང་པ་སྔོན་དུ་འགྲོ་
བས་ཕྱག་རྒྱ་ཆེན་པོའི་དངོས་གྲུབ་ཐོབ་པར་འགྱུར་བས་ན་དེ་ལས་གཟུངས་ནི་
ཐོབ་པར་འགྱུར་ཞེས་པ་སྟེ། དེ་ཡང་དེ་ལས་ཞེས་པ་ནི། བསྐྱེད་པའི་རིམ་པ་
ས་པ་སྔོན་
242-160



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
དུ་སོང་བའི་རྫོགས་པའི་རིམ་པའོ། །གཟུངས་ནི་ཞེས་པ་ནི་དྷ་རའི་སྒྲ་ལས་ཆོས་
ཐམས་ཅད་མངོན་སུམ་དུ་འཛིན་པ་དང་། བསྙེལ་བ་མེད་པའི་ཕྱིར་དེ་སྐད་ཅེས་བྱ་
སྟེ། དེ་ལྟ་བུའི་ཡེ་ཤེས་ཐོབ་པར་འགྱུར་ཞེས་པའོ། །
དེས་ནི་གཙོ་བོ་ཆོས་ཀྱི་སྐུ་བསྟན་ནས། ཁ་ཊཾ་ག་ནི་ཞེས་པ་ལ་སོགས་པ་
ཡང་གཞུང་སྔ་མ་དེ་ཉིད་དང་འབྲེལ་པར་བཤད་པ་ལྟར་ན་སངས་རྒྱས་ཀྱི་སའི་
གཟུགས་ཀྱི་སྐུ་སྟོན་པ་སྟེ། དེ་ཡང་བྱང་ཆུབ་ཀྱི་སེམས་དག་པ་ལས་ཐབས་ཀྱི་
ལྷའི་སྐུ། སྟོང་པ་ཉིད་དག་པ་ལས་ཤེས་རབ་ཀྱི་ལྷའི་སྐུ། དེ་བཞིན་དུ་ཉིན་མོ་
དང་། མཚན་མོ་དང་། ཡེ་ཤེས་དང་ཆོས་ཀྱི་དབྱིངས་དག་པ་དེ་ཉིད་དུ་སྣང་བའོ། །
དེ་དག་ཀྱང་ཤྲཱི་ཧེ་རུ་ཀའི་དོན་སྐུ་བཞིའི་བདག་ཉིད་དུ་གནས་པར་སྟོན་པ་ནི་བྲི་ནི་
ཞེས་པ་ལ་སོགས་པའི་སྙམ་དུ་སེམས་ཏེ་ལེགས་པར་དཔྱད་དོ། །སེམས་ནི་ཞེས་
པ་ལ་སོགས་པས་ནི་འཇིག་རྟེན་པའི་འབྲས་བུ་བསྟན་པ་སྟེ། དེ་ཡང་རྣལ་འབྱོར་
པ་འགའ་ཞིག་གིས་རྫོགས་པའི་རིམ་པའི་རྟགས་ལ་སོགས་པ་མཐོང་ནས་ཚེའི་
དུས་བྱས་པ་ཡང་ཡོད་དེ། དེ་དག་ཀྱང་དོན་མེད་པར་མི་འགྱུར་ཏེ་གནས་སྐབས་
ཀྱི་འབྲས་བུ་འདི་ལྟ་བུ་འཐོབ་བོ་ཞེས་སྟོན་པ་སྟེ། དེ་ལ་སེམས་ནི་ངལ་གསོ་ཞེས་
པ་ནི་རྣལ་འབྱོར་བ་ནི་འཆི་འཕོ་བའི་ཚེ་བསྒོམ་པ་དང་བཟླས་པ་ཅུང་ཟད་རྒྱུན་
ཆད་པ་དེ་ནི་སེམས་ངལ་གསོ་བ་ཙམ་ཡིན་པའོ། །
རྣལ་འབྱོར་པ་དེ་མྱ་ངན་ལས་འདས་པ་བསྟན་པ་མིན་ཞེས་པ་ཚེའི་དུས་
བྱས་པ་མ་ཡིན་ཏེ། ཐ་མལ་པའི་འཆི་བ་དང་མི་འདྲ་བ་ཡིན་ནོ་སྙམ་དུ་དགོངས་
པའོ། །དེ་ཅིའི་ཕྱིར་ཞེ་ན། རྣལ་འབྱོར་པ་རྣམས་འཆི་འཕོ་བའི་ཚེ་དཔལ་ཁྲག་
འཐུང་ལ་སོགས་པའི་དཔའ་བོ་དང་
། རྣལ་འབྱོར་མ་རྣམས་སྣ་ཚོགས་མེ་ཏོག་
242--161



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཞེས་པ་ལྷ་རྫས་ཀྱི་མེ་ཏོག་མན་འཛུ་ན་ཀ་ལ་སོགས་པ་ཁ་དོག་དང་དྲི་སྣ་ཚོགས་པ་
དང༌། གཞན་ཡང་རིན་པོ་ཆེའི་གདུགས་རྣམ་པ་དུ་མས་བརྒྱན་ཅིང་དྲིལ་བུ་གཡེར་
ཀའི་སྒྲ་འཁྲོལ་བ་དབྱིབས་ལེགས་ཤིང་བལྟ་ན་སྡུག་པ་རྣམས་དང་
། རྨ་བྱ་ལ་
སོགས་པའི་རྒྱལ་མཚན་དང༌། ལྷ་རྫས་ཀྱི་རྣམ་པར་རྒྱལ་བའི་བསྟན་ལ་སོགས་པ་
ཁ་དོག་བཟང་ཞིང་འོད་ཆགས་པ་རྣམ་པར་བཀྲ་བ་དང་
། དེ་བཞིན་དུ་ལྷའི་སིལ་
སྙན་པི་ཝང་བ་དང་
། གླིང་བུ་དང་
། ཕེག་རྡོབ་པ་ལ་སོགས་པའི་སྒྲ་ཤིན་ཏུ་སྙན་པ་
མིའི་ལས་འདས་པ་རྣམས་དང༌། དྲུག་ལྡན་ལ་སོགས་པ། ཁྱད་པར་ཤིན་ཏུ་ཡིད་
འཕྲོ་པ་སྣ་ཚོགས་པ་ལེན་པ་རྣམས་ཀྱི་མཆོག་ཏུ་གུས་པས་བསུ་ནས་མཁའ་སྤྱོད་
ཀྱི་གནས་ཞེས་ཕྱག་རྒྱ་ཆེན་པོ་ཐོབ་པར་བྱེད་པའི་གནས་སུ་ཁྲིད་པར་བྱེད་པའི་
ཕྱིར་རོ། །
དེ་བས་ན་རྣལ་འབྱོར་པ་འཆི་འཕོ་བ་མ་ལགས་པར་གྱུར་ཏོ་ཞེས་བྱ་བ་
འདི་འཇིག་རྟེན་པའི་རྣམ་པར་རྟོག་པ་ཡིན་པར་ཟད་དོ་ཞེས་པའོ། །དེ་ལྟར་སྤྱི་
དོན་རྣམ་པ་གཉིས་སུ་ཕྱེ་སྟེ་ལམ་འབྲས་བུ་དང་བཅས་པའི་ཚུལ་གྱིས་བཅོམ་ལྡན་
འདས་དཔལ་འཁོར་ལོ་བདེ་མཆོག་གི་མངོན་པར་རྟོགས་པའི་རྣམ་པར་བཤད་པ།
རྫོགས་སོ།། །།
དཔལ་ལྡན་འཁོར་ལོ་སྡོམ་པའི་རྗེས་སུ་བཟུང་བའི། །ཤིན་ཏུ་སྤྲོས་མེད་
རྣལ་འབྱོར་དབང་ཕྱུག་གིས། །མཛད་པའི་གཞུང་ལུགས་དྲི་མ་མེད་པ་ལས། །ཉེ་
བར་བསྟན་པའི་བརྗོད་པར་བྱ་བའི་དོན། །དུས་གསུམ་སངས་རྒྱས་ཀུན་གྱིས་
བསྒྲོད་པའི་ལམ། །རིམ་པ་གཉིས་དང་དེའི་འབྲས་བུར་བཅས། །བདག་ལ་གུས་
པས་ གསོལ་བ་འདེབས་པ་ཡི། །བརྩོན་ལྡན་བློ་གྲོས་གསལ་བས་རྟོགས་བྱའི་
242-162



བདེ་མཆོག་ལཱུ་ཧི་པའི་མངོན་རྟོགས་རྣམ་བཤད།
ཕྱིར། །རང་བཟོ་རྣམ་པར་རྟོག་པས་མ་བསླད་པར། །བརྒྱུད་པའི་གསུང་བཞིན་ཉེ་
བར་སྦྱར་བ་ལས། །སྤྲིན་བྲལ་ཟླ་བ་ཉ་ལྟར་གང་བ་ཡི། །བསོད་ནམས་རྒྱ་ཆེན་
བདག་གིས་གང་བསགས་དེས། །འགྲོ་བ་ཀུན་ཀྱང་ལམ་མཆོག་འདིར་ཞུགས་
ནས། །དགེ་བ་དམ་པའི་གནས་མཆོག་ཐོབ་པར་ཤོག །དཔལ་འཁོར་ལོ་བདེ་
མཆོག་གི་མངོན་པར་རྟོགས་པའི་རྣམ་པར་བཤད་པ་མུ་ཏིག་གི་ཕྲེང་བ་ཞེས་བྱ་བ།
བླ་དོའི་མར་པ་ཆོས་ཀྱི་དབང་ཕྱུག་གི་ཞལ་སྔར་དངོས་སུ་གསན་པའི་མཁས་པ་
ཆེན་པོ་བརྒྱའི་ཞབས་ཀྱི་རྡུལ་སྤྱི་བོས་བླངས་པ། ཤཱཀྱའི་དགེ་བསྙེན་རྡོ་རྗེ་མགོན་
པོས་ལེགས་པར་རྟོགས་པའི་ཡི་གེ་སྔ་མ་ལ་བརྟེན་ནས་བླ་མས་གསུང་བ་ལྟར་
ཞིབ་ཏུ་སྦྱར་བ། རྫོགས་སོ།།
11
འདི་ནི་བླ་མ་ཆེན་པོ་བྷ་ཏན་ཏ་དང་པོ་སྒྲ་ལ་ལེགས་པར་སྦྱངས་པ་ཞིག་
བོད་དུ་བྱོན་ནས། དེ་ནས་རྒྱ་གར་ཉིད་དུ་གཤེགས་ཏེ་པཎྜི་ཏ་ཡོངས་སུ་རྫོགས་
པའི་མཚན་ནི་ སུ་མ་ཏི་ཀིར་ཏི་ སྟེ་ ཇོ་བཙུན་ཁྱུང་གི་ཞལ་ནས་དུས་ཕྱིས་བྱུང་བའི་པཎྜི་ཏ་ལ་དབུ་
ཚད་རང་རྒྱུད་འདི་ལས་མཁས་པ་མ་བྱུང་གསུང་སྐད་བློ་གྲོས་བཟང་གྲགས་ པ་ཞེས་བྱ་བ་ཡིན་
ལ། དེ་ནས་ཡང་བོད་དུ་བྱོན་ཏེ་གཙང་དུ་བཞུགས་ནས་སྔོག་ལོ་ཙཱ་བ་རིན་པོ་ཆེའི་
པཎྜི་ ཏ་ ཡང་ སྤྱོད་འཇུག་ལ་སོགས་པའི་བཤད་སྲོལ་ཐུན་མོང་མ་ཡིན་པ་རྣམས་ཀྱང་དེའི་ཡིན་གསུང་
མཛད་ལ། དེ་ནས་དབུས་སུ་བྱོན་པ་དང་ཁོ་ཉིད་བདེ་མཆོག་གི་གཞུང་ལ་ཤིན་ཏུ་
མཁས་པར་གྲགས་པས། སྒྲ་བསྒྱུར་བ་ཆེན་པོ་བླ་དོའི་མར་པ་ཆོས་ཀྱི་དབང་ཕྱུག་
དང་མཇལ་ནས་བསྙེན་བཀུར་དུ་མ་བྱས་ཏེ་ཞུས་པས། རྣལ་འབྱོར་གྱི་དབང་ཕྱུག་
ལུ་ཧི་བ་ཉིད་ཀྱི་དགོངས་པ་གཞན་གྱིས་མ་བསླད་པར་གསུངས་པ་ནི་འདི་ཡིན་ལ།
དེ་ནས་དུས་ཕྱིས་བོད་རྣམས་སྐབས་སུ་མ་བབ་པའི་བཤད་པ་མང་པོ་ལ་དགའ་བ་
242-163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
དགོངས་ནས་སློབ་དཔོན་རྒྱལ་བའི་སྲས་ཀྱི་བཞེད་པ་དང་བསྲེས་ནས་གསུངས་པ་
ནི་གཞན་ན་ཡོད་དོ་ཞེས་གསུངས་སོ།། 11
:
:
242 –164



༄༅། །བདེ་མཆོག་གི་མངོན་རྟོགས་གསལ་བྱེད།
བླ་མ་དང་ནི་ཐ་མི་དད། །དཔའ་བོ་བདེ་མཆོག་ཕྱག་བྱས་ཏེ། །བཅོམ་
ལྡན་མངོན་པར་རྟོགས་དོན་ནི། །བླ་མ་གསུང་བཞིན་བྲི་བར་བྱ། །ཡང་དག་པར་
རྫོགས་པའི་སངས་རྒྱས་བདེ་མཆོག་གིས་གཉིས་ལྡན་གྱི་དགབ། བཅོམ་ལྡན་གྱི་
མགོར་ལོངས་སྐུ་དང་ སྤྲུལ་ སྐུར་སྐྱེ་བ་བཞེངས་ནས། སྒྱུ་མ་བདེ་མཆོག་དང་
གཉིས་ཀྱིས་གནས་ཉེར་དགུར། དྲག་པོ་འཇིགས་བྱེད་ཉེར་དགུ་ཡིས་དབང་དུ་
བྱས་པ་མཛད་པ་གསུམ་གྱིས་བཏུལ་བས་ཏེ། དེ་ཡང་ལོངས་སྤྱོད་ཐིམ་དང་དབང་
དུ་བྱས་པའོ། །གསུང་གི་མཛད་པ་རི་རབ་ཁར་འབུམ་ཕྲག་གསུམ་གྱི་བདག་ཉིད་
གསུངས་སོ། །
དེ་ཡང་ནམ་མཁའ་དང་མཉམ་པའི་རྒྱུད་ནི་ཤོ་ལོ་ཀ་འབུམ་པར་གྲགས།
ཐུགས་ཀྱི་མཛད་པ་ནི་དེ་གཉིས་ཀ་ལ་ཁྱབ་པའོ། །འདིའི་ལོ་རྒྱུས་ནི་བྲམ་ཟེ་ས་ར་
ཧ་བྱ་བ་དེ་བྱིས་པ་གཅིག་ཡོད་པ་ལ། དེ་ལ་མ་རྡོ་རྗེ་རྣལ་འབྱོར་མ་གཅིག་ཡོད་
པས། མས་བུ་ལ་ཕྱག་རྒྱ་ཆེན་པོའི་དོན་བསྒོམས་བྱས་པས། ངས་བསྒོམ་མི་ཤེས་
ཟེར་ནས། མས་གདམས་པ་བསླབས་ནས་བསྒོམ་དུ་བཅུག་པས་དངོས་གྲུབ་ཐོབ་
བོ། །ས་ར་ཧས་དངོས་གྲུབ་ཐོབ་པས་དེ་ལ་རྒྱལ་པོ་ཀ་ཡ་ཏ་པས་རོ་མཉམ་གྱི་
འཁོར་ལོ་དབང་དང་འབྲེལ་པའི་མན་ངག་ཞུས་ནས་བསྒོམས་པས་རྡོ་རྗེ་སེམས་
དཔའི་ཉམས་སྐྱེས་ཏེ་ཅུང་ཟད་ནུས་པ་སྐྱེས་སོ། །དེ་ནས་རྒྱལ་ཕྲན་གྱི་ལོངས་སྤྱོད་
བོར་ནས་བསོད་སྙོམས་བྱས་ཤིང་བསྒོམས་པས། བྱིན་པས་ནི་དགའ་ལ། དེ་ལ་
242 -165



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ཆགས་པ་སྐྱེ་ཡིན་འདུག །མ་བྱིན་པས་ནི་མི་དགའ་བར་འདུག་ནས། དེ་ལ་ཞེ་
སྡང་སྐྱེ་བར་འདུག་ནས། ཡོང་འདི་ཡང་ཆོས་དང་མཐུན་པའི་འཚོ་བར་མི་འདུག་
སྙམ་ནས། ནགས་ཁྲོད་དུ་བྱོན་ན་ཤིང་ཏོག་ གསོལ་ཞིང་བསྒོམས་པས། དགུ་
ན་བཟར་བཏུབ་པས། དབྱར་ཁ་སྲོག་ཆགས་བྱུང་ནས་བཟར་མ་བཏུབ། ཐེག་པ་
ཆེ་ཆུང་གི་ཁྱད་པར་སྙིང་རྗེ་ཡིན་པས་འདི་ཡང་ཆོས་དང་མཐུན་པའི་འཚོ་བར་མི་
འདུག་སྙམ་ནས། ཆུ་བོ་གང་གཱའི་རྩར་བྱོན་པས། ཉ་བས་ཉ་བསད་པའི་སྡེ་ལྟོ་
བོར་ནས་འདུག་པ་ལ། སློབ་དཔོན་ཀྱི་ཐུགས་ལ་ཡོང་ཉའི་སྟེ་ལྟོ་འདི་ཆགས་སྡང་
གི་རྣམ་པར་ཡང་མི་འདུག །དུས་ རེས་ དགའ་ བར་ ཡང་ མི་ འདུག །ཡང་ དག་
པའི་འཚོ་བ་འདི་ཡིན་སྙམ་ནས། དེ་གསོལ་ཞིང་པ་ཅོ་ར་ཡང་མེད་པར་བསྒོམས་
པས། དུས་ནམ་ཞིག་ན་བད་མཁྲིས་སྐྱེས་ནས་གཏུམ་མོ་སྤར་ཏེ། ཐེག་པ་ཆུང་ངུའི་
ལུགས་ཀྱིས་ཀྱང་
། མེ་ཡིས་བདུན་ནོ་ཆུ་ཡིས་གཅིག །ཟེར་བས། འཇིག་རྟེན་གྱི་
ཁམས་འཇིག་པའི་དུས་ན། རྡོ་རྗེའི་རི་བྲག་ཀྱང་མེ་ཡིས་བསྲེག་ན་ངའི་གཏུམ་མོ་
མེ་དྲོད་ཅན་གྱིས་ཉའི་སྟི་ལྟོ་འདི་ཅིའི་ཕྱིར་བསྲེག་མི་ནུས་སྙམ་ནས། དེ་ལྟ་བུའི་
བསམ་པ་སྔོན་དུ་བཏང་ནས་ཤིན་ཏུ་ཁྲོས་ཏེ་གཏུམ་མོ་སྤར་བས་ཞུ་ནས་བཀྲག་
དང་གཟི་མདངས་སྐྱེས་ནས་བསྒོམ་ཞིང་ཡོད་པ་ལས། རྒྱལ་པོ་ཆེན་པོ་ལ་ཡི་གེ་བ་
དགོས་ནས། ངའི་ཡི་གེ་བ་མཐོང་ངམ་བྱས་ནས་རྩད་བཅད་པས་ཉ་བ་གཅིག་ན་
རེ་ཡི་གེ་བ་ནི་ཆུ་བོ་གང་གཱའི་རྩ་ན་སྨྱོ་ནས་འདུག་གོས་དང་ཡང་བྲལ་ནས་ཉའི་སྟི་
ལྟོ་ཟ་ཞིང་འདུག་བྱས་པས། རྒྱལ་པོ་ན་རེ་མི་བདེན་ནོ་ཟེར་རོ། །
འོ་ན་མི་གཅིག་ལྟ་རུ་ཐོངས་དང་བྱས་པས། མི་གཅིག་ལྟ་རུ་བཏང་པས་
བདེན་ནོ་ཟེར་རོ། །རྒྱལ་པོ་ན་རེ་བོས་ཤིག་ཟེར་ནས་བོས་པས་བྱོན་དུ་མ་གནང་
242 -166



བདེ་མཆོག་གི་མངོན་རྟོགས་གསལ་བྱེད།
ངོ༌
། །དེ་ནས་རྒྱལ་པོ་དཔུང་དང་བཅས་པས་ཆད་པ་གཅོད་དུ་ཕྱིན་པས། ཡི་གེ་
བས་རེངས་པའི་ལྟ་སྟངས་མཛད་པས་ཤིང་བཞིན་དུ་རེངས་པས། བློན་པོ་རིག་པ་
ཅན་གཅིག་གིས་བསམས་པས། ཡི་གེ་བས་སྔགས་ལ་ནུས་པ་ཐོབ་པར་མཐོང་
ནས། ང་གལ་ཏེ་རེངས་པ་འདི་ལས་གྲོལ་ན་ཡི་གེ་བ་ལ་སྐྱབས་སུ་འགྲོའོ་སྙམ་
པའི་དང་པའི་དད་པ་སྐྱེས་པས་ཁོ་གྲོལ་ལོ། །དེ་ནས་བློན་པོ་དེས་རྒྱལ་པོ་ལ་ངས་
ནི་ཡི་གེ་བ་འདི་ལ་སྔགས་ཀྱི་ནུས་པ་སྐྱེས་པར་མཐོང་ནས། ང་གལ་ཏེ་འདི་ལས་
གྲོལ་ན་སྐྱབས་སུ་འགྲོའོ་སྙམ་པའི་དང་པའི་དད་པ་སྐྱེས་པས་ང་གྲོལ་ཏེ། ཁྱེད་
རྒྱལ་པོ་ཆེན་པོ་ཡང་དད་པ་བསྐྱེད་ཅིག་བྱས་པས། དད་པ་བསྐྱེད་པས་རང་གྲོལ་
དུ་སོང་ངོ་
། །
དེ་ནས་རྒྱལ་པོ་དང་བློན་པོ་དེས་ཡི་གེ་བའི་ཞབས་ལ་ཕྱག་དང་བསྐོར་བ་
ལ་སོགས་པས་བསྙེན་བསྐུར་བྱས་པས། འཁོར་རྣམས་ཀྱང་བསྙེན་བསྐུར་བྱ་བར་
འོས་པ་གཅིག་ཡིན་སྙམ་ནས་བསྙེན་བསྐུར་བྱས་པས་རང་གྲོལ་དུ་སོང་ངོ༌། །དེ་
ནས་རྒྱལ་པོས་ངའི་མཆོད་གནས་སུ་ཞུ་བྱས་པས་སའི་མལ་སྟན་ལག་པའི་བློ་རྟེན་
འབོལ་ལ་འཁྲིལ། །ཟླ་བའི་སྒྲོན་གསལ་ལུང་གཡབ་རྗེས་སུ་མཐུན་པར་སྒྲོགས། །
ནམ་མཁའ་བླ་རེ་ཆགས་པ་ལས་གྲོལ་བུད་ལ་སྤྱོད་དེ། །ཀྱེ་མ་རྒྱལ་ལྟར་འཇིགས་
མེད་རྣལ་འབྱོར་པ་དེ་བདེ། །ཞེས་ཤོ་ལོ་ཀ་གསུངས་སོ། །དེའི་དོན་ཡང་རྒྱལ་པོ་
ཁྱོད་ལ་དར་ལ་སོགས་པའི་འབོལ་སྟན་ཡོད་དེ། དེ་བས་ངའི་སའི་མལ་སྟན་བདེ་
བར་འདུག ཁྱོད་ལ་རས་བལ་ལ་སོགས་པའི་གློ་རྟེན་ཡོད་དེ། དེ་བས་ངའི་ལག་
པའི་བློ་རྟེན་འདི་བདེ་བར་འདུག ཁྱོད་ལ་མར་མེ་ལ་སོགས་པའི་སྒྲོན་མེ་ཡོད་དེ།
དེ་བས་ངའི་ཉི་ཟླའི་འོད་འདི་དགའ་བར་འདུག ཁྱོད་ལ་བུ་མོ་རྒྱན་དང་ཆ་ལུགས་
242-167



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་བཅས་པ་བཅུ་དྲུག་གིས་རྔ་གཡབ་གྱིས་གཡོབ་ཏེ། དེ་བས་ངའི་དུས་ཀྱི་རླུང་
དགའ་བར་འདུག །རྒྱལ་པོ་ལ་དར་ཟབ་ལ་སོགས་པའི་བླ་རེ་ཡོད་དེ། དེ་བས་
ངའི་ནམ་མཁའི་བླ་རེ་འདི་དགའ་བར་འདུག ཁྱོད་ལ་ཐ་མལ་གྱི་བཙུན་མོ་ཡོད་
དེ། དེ་བས་ངའི་སྟོང་ཉིད་ཤེས་རབ་ཕ་རོལ་ཕྱིན་པའི་ཡུམ་ཡོད་དོ། །རྒྱལ་པོ་ལ་
འཁོར་མང་པོས་བསྐོར་ཏེ་གཞན་ གྱི་ འཇིགས་ པ་མེད་པ་བཞིན། ང་ ལ་ ཡང་
འཇིགས་པ་མེད་དེ་འདྲའོ་ཟེར་བའོ། །
དེ་ནས་རྒྱལ་པོས་འོ་ན་བདག་རྗེས་སུ་བཟུང་པར་ཞུ་བྱས་པས། ཁྱོད་རྒྱལ་
པོ་ང་རྒྱལ་ཆེ་བས་ལམ་བསྐྱེད་པའི་རྟེན་མ་ཡིན། དབང་བསྐུར་ཡང་མི་འཆགས།
རྒྱལ་པོའི་རིགས་འབོར་ནུས་ན། ངས་དབང་བསྐུར་ཆོས་བཤད་གདམས་ངག་
དབོག་གསུངས་པས། ང་རྒྱལ་རིགས་འབོར་ཟེར་ནས། འོ་ན་ཁྱོད་འདེང་ཀི་བ་བྱ་
བ་འབྲས་འགྲུ་བའི་རིགས་ངན་གྱིས་ཤིག་བྱས་པས། རྒྱལ་པོས་འདེང་ཀི་བ་བྱས་
པས་གདམས་ངག་གནང་ནས། རོ་མཉམ་གྱི་འཁོར་ལོའི་སྒྲུབ་ཐབས་གནང་ནས་
བསྒོམས་པས་དངོས་གྲུབ་ཐོབ་བོ། །
དེ་ན་འདི་ཉིད་ནི་མ་རྡོ་རྗེ་རྣལ་འབྱོར་མས་བུ་ས་ར་ཧ་ལ་བཤད། དེས་
ཀླུའི་པ་ལ། དེས་འདེང་ཀི་པ་ལ། དེས་ཨ་དྷར་པ་ལ། དེས་ཏེ་ལོ་པ་ལ། ཏེ་ལོ་
པས་ཕྱག་རྒྱ་ཆེན་པོའི་དོན་རྟོགས་ནས་ཕུལ་ཧ་རིའི་ནཱ་རོ་པ་དང་
། ཁ་ཆེ་རིན་ཆེན་
རྡོ་རྗེ་གཉིས་ལ། ནཱ་རོ་པས་བལ་པོ་ཕམ་ཐིང་པ་ལ་དང་། ར་ཀྲི་ཏ་ཆེན་པོ་གཉིས་ལ་བཤད།
རིན་ཆེན་རྡོ་རྗེས་ཁ་ཆེ་དགོན་པ་ལ་དེས་ཟངས་ཀར་ལ། དེས་ཁང་མེར་བ་ལའོ། །
ར་ཙ་འབི་ཧ་རས་ཕམ་ཐིང་པ་ལ་སྔོན་ལ་གསན། ཕྱི་ནས་ར་ཀྲི་ཏ་ལ་གསན། ར་
ཙ་འབི་ཧ་ར་ལ་བླ་མ་ཁང་མེར་བས་གསན།
242 -168



བདེ་མཆོག་གི་མངོན་རྟོགས་གསལ་བྱེད།
དེས་སློབ་དཔོན་ལྷ་རྗེ་བྱང་ལ། དེས་སེང་གེ་དག་པ་ལ། དེས་འབུམ་སྡོང་
པ་བདག་ལ་གནང་ངོ༌། །དེ་ལྟ་བུའི་རིག་པ་རྒྱ་མཚོའི་རྒྱུད་ལ་བརྟེན་ནས་ རོ་
མཉམ་གྱི་འཁོར་ལོ་རྒྱུད་ལྟ་བུའི་སྒྲུབ་ཐབས་འདི་མཛད་དོ། །མངོན་རྟོགས་འདི་
ནི་སྐྱེ་ལུགས་བཞི་ལས་རྫུས་སྐྱེས་སོ། །
དེ་ཡང་རྒྱུད་དེ་ཉིད་ནས་ཆིངས་དགུས་སྟོན་ཏེ། གནས་དང་ལྡང་པ་ཉིད་
དང་ནི། །འཇུག་དང་ཡོངས་སུ་རྫོགས་པ་དང༌། བྱིན་གྱིས་བརླབ་དང་དབང་
བསྐུར་དང་། །ཏིང་འཛིན་མཆོད་དང་ཉེ་པར་བརྟུལ། །ཞེས་པས་དེ་ལ་དང་པོར་
རྣལ་འབྱོར་གྱི་དབང་ཕྱུག་གིས་ཞེས་ པ་ནི། དཔལ་འཁོར་ལོ་བདེ་མཆོག་གི་
དཀྱིལ་འཁོར་དུ་ཞུགས་ནས་དབང་ཐོབ་ཅིང་དམ་ཚིག་དང་སྡོམ་པ་མ་ཉམས་པའོ། །
དེས་བྱ་བའི་ཁྱད་པར་བྱ་བ་ནི། དང་པོར་གནས་ཁང་ཡིད་དང་མཐུན་པར་
བརྐྱང་ནུལ་བྱས་ལ་མཎྜལ་བའི་རྣམ་ལྔས་བྱུག །ཁྱད་པར་དུ་བདུད་རྩི་ལྔས་ཆག་
ཆག་གདབ། རས་རིས་ལ་སོགས་པ་དགྲམ་མོ། །རང་སྙན་ནང་ཚངས་ཅན་ལ་
འདུག་ཏེ། བདེ་མཆོག་མངོན་སྤྱོད་ལྷ་ལ་ཤིས་པ་ཡིན་པས། རང་ཁ་ལྷོ་ཕྱོགས་སུ་
བལྟས་ལ་བདུད་རྩིའི་རི་ལུ་ཁར་བཅུག་ལ། མེད་ན་ཆང་སྲིན་ལག་གིས་ལྕེ་ལ་
བཞག་ལ། རང་ ཐུན་མཚམས་ ཀྱི་ཧེ་རུ་ཀའི་ ང་ རྒྱལ་ དང་ ལྡན་ པར་ བྱས་ ལ།
གཡས་སུ་མཆོད་པ་ལྔ་བཤམས་ལ། གཡོན་དུ་དང་པོར་ཡོན་ཆབ་ནང་དུ་རིན་པོ་
ཆེ་སྣ་ལྔ་སྣ་ཚོགས་མེ་ཏོག་ཁ་ རོས་གཙང་མས་དགབ། གཉིས་པར་ཁྲུས་ཆབ།
གསུམ་པ་བསང་གཏོར་གྱི་བུམ་པར་ཤ་ལྔ་བདུད་རྩི་ལྔའི་རི་ལུ་མེ་ཏོག་སྔོན་པོ་
དང་བཅས་པ་གཞག །གཡས་སུ་དང་པོར་མེ་ཏོག །གཉིས་པར་དྲི་ཆབ། གསུམ་
པར་སྤོས། བཞི་པར་ཞལ་ཟས། ལྔ་པར་མར་མེ། མདུན་དུ་རྡོ་རྗེ་དྲིལ་བུ། ཆང་
242-169



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཡོན་དུ་ཡོ་ཙམ། མཎྜལ་བཤམ། གཏོར་མ་དང་། བུམ་པ་བཤམས་ལ་བཞག །
དེ་ནས་མཆོད་པ་བྱིན་གྱིས་བརླབ་པ་ནི། རྒྱ་གར་ཤར་ནུབ་གཉིས་ལས།
ཤར་ཕྱོགས་པས་ཡོན་ཆབ་ཀྱི་ནང་དུ་ཧཱུྃ་ཙམ་བརྗོད་པའི་རྐྱེན་གྱིས་ཡོན་ཆབ་མ་
དཀར་མོ་དུང་ཆོས་
པོ་དུང་ཆོས་བསྣམས་པ་སྐད་ཅིག་གིས་བསྐྱེད། དེས་འགྲེ །ཁྲུས་
སྔོན་མོ་བུམ་པ་བསྣམས་པ། ཁྲོ་བོ་གནོད་མཛེས་ཞལ་གསུམ་ཕྱག་དྲུག །གཡས་
དཀར་གཡོན་དམར། དབུས་མཐིང་ནག །སྤྱན་གསུམ་པ། རྩ་བའི་ཕྱག་གིས་རྡོ་
རྗེ་དང་དྲིལ་བུ་མཐེ་ཆུང་ཅུང་ཟད་འཁྱུད་ནས་སྡིགས་མཛུབ་མཛད་པ། བར་མ་
གཉིས་མདའ་གཞུ། ཐ་མ་གཉིས་རལ་གྲི་དང་ཞགས་པ་བསྣམས་པའོ། །སྟག་གི་
ཤམ་ཐབས་ཅན། མེ་ཏོག་མ་སེར་མོ། མེ་ཏོག་གི་ཟ་མ་རྟོག་ཐོགས་པ། དྲི་ཆབ་མ་
དཀར་མོ་དུང་ཆོས་བསྣམས་པ། སྤོས་མེ་མ་དུད་ཁ་སྤོས་ཁང་བསྣམས་པ། ཞལ་
ཟས་མ་ལྗང་ཁུ། ཡང་ན་སྣ་ཚོགས་པའི་མདོག །ཞལ་ཟས་ ཀྱི་གཞོང་པ་བསྣམས་པ།
མར་མེ་མ་དམར་སྐུ་མར་མེའི་སྡོང་བུ་བསྣམས་པ་བསྐྱེད་དོ། །
དེ་ནས་ཆང་བྱིན་གྱིས་བརླབ་པ་ནི། ལག་པ་གཡོན་པའི་མཐིལ་དུ་ཟླ་བའི་
དཀྱིལ་འཁོར། དེའི་སྟེང་དུ་ཨོཾ་དཀར་པོ་ལས་འོད་ཟེར་འཕྲོས་པས་བདུད་རྩིའི་
རང་བཞིན་སྟོང་པར་བྱས། གཡས་པའི་མཐིལ་དུ་ཟླ་བའི་དཀྱིལ་འཁོར་གྱི་སྟེང་དུ་
ཨ་དམར་པོ་ལས་འོད་ཟེར་སྟོང་གསུམ་ཙམ་དུ་འཕྲོས་པས་དྲི་མ་དག་ནས་སྤེལ།
མཐེ་བོང་གཉིས་བསྒྲེང་བའི་བར་ནས་ཧཱུྃ་ནག་པོ་ལས་འོད་ཟེར་སྔོ་དམར་གྱིས་
ཕོག་པས་དམ་ཚིག་གི་བདུད་རྩི་སྔོ་དམར་དུ་བསམ། བྱ་ཁྱུང་གི་ཕྱག་རྒྱའི་རྩེ་མོ་ཧོ་
དཀར་པོ་བསམས་ལ་འོད་ཟེར་འཕྲོས་པ་ཕོག་པས། ཡེ་ཤེས་ཀྱི་བདུད་རྩིར་
བསམ། གཡོན་པའི་སྲིན་ལག་གིས་ཆང་ལ་ཨོཾ་ཨ་ཧཱུཾ་ཧོ་དགོད་དོ། །
242 -170



བདེ་མཆོག་གི་མངོན་རྟོགས་གསལ་བྱེད།
ད་བསྐྱེད་པ་བརྟན་པར་བྱ་བ་ནི། མཆོད་ཡོན་གྱི་སྣོད་ལ། ཨོཾ་ཤྲཱི་བཛྲ་ཧེ་
ཧེ་རུ་རུ་ཀཾ་ཞེས་པས་གསུམ་མམ་ལྔའམ་བདུན་ནམ་ཉེར་གཅིག་བཟླས། བསང་
གཏོར་ལ་སུཾ་བ་ནི་བཟླས། མེ་ཏོག་ལ། ཨོཾ་བཛྲ་པུཥྛ་ཨ་ཧཱུྃ། བཛྲ་གན་དྷེ་ཧཱུྃ། བཛྲ་
དྷུ་པེ་ཨ་ཧཱུཾ། བཛྲ་ནི་བེ་ཏ་ཨ་ཧཱུཾ། བཛྲ་ཨ་ལོ་ཀེ་ཨ་ཧཱུཾ། ཞེས་བྱ་བའི་སྔགས་དྲངས་
གོང་བཞིན་གསུམ་མམ་ལྔ་འམ་བདུན་ནམ་ཉེར་གཅིག་བཟླས། ད་ནི་གཟི་བསྐྱེད་
དེ། དེ་ནས་དང་པོར་ཡོན་ཆབ་ཀྱིས་ནི། ཡོན་ཆབ་མ་རང་ནས་ཁྲུས་ཆབ་ནས་
མར་མེའི་བར་དུ་མཆོད་པས་རང་འཕེལ་བར་བསམ། དེ་བཞིན་དུ་ཕན་ཚུན་
མཆོད་པར་བསམ་མོ། །དེ་ནི་རྣལ་འབྱོར་གྱི་དབང་ཕྱུག་གིས་ཞེས་པའོ། །
དེ་ལྟར་བྱས་ནས་དང་པོ་ཆིངས་དགུའི་དང་པོ་གནས་པའི་རྣལ་འབྱོར་ལ་
ལྔ་ལས། ཚད་མེད་པའི་རྣལ་འབྱོར་ནི། རང་ཐོ་རངས་ཀྱི་ནམ་གྱི་བརྒྱད་ཆ་ཐུན་ལས་
ཐུན་མཚམས་ཀྱི་ཧེ་རུ་ཀ་ཞལ་གཅིག་ཕྱག་གཉིས་པའི་སྙིང་ཀར་ཧྲི་ལས་པད་མ་
འདབ་མ་བརྒྱད་པ་དམར་པོ། །དེའི་སྟེང་དུ་ཨ་ལས་ཟླ་བའི་དཀྱིལ་འཁོར་དཀར་
པོ། དེའི་སྟེང་དུ་ཧཱུཾ་ཁ་དོག་ནག་པོ་བསམ་མོ། །ཧཱུྃ་དེ་ལས་འོད་ཟེར་ནག་པོ་སྤྲོས་
པས་ཁམས་གསུམ་གྱི་སེམས་ཅན་ཐམས་ཅད་བདེ་བ་དང་ཕྲད་ན་ཅི་མ་རུང་སྙམ་
པ་ནི་བྱམས་པའོ། །སེར་པོས་སྡུག་བསྔལ་དང་བྲལ་ན་ཅི་མ་རུང་སྙམ་པ་ནི་སྙིང་
རྗེའོ། །འོད་ཟེར་དམར་པོས་སྡུག་བསྔལ་དང་བྲལ་ཞིང་བདེ་བ་དང་ལྡན་པར་
བྱས་ན་ཅི་མ་རུང་སྙམ་པ་དགའ་བའོ། །ལྗང་ཁུས་སེམས་ཅན་སྡིག་ཅན་ཆོས་ལ་
མི་ཚུད་པ་རྣམས་དུས་ལན་གཅིག་ཆོས་ལ་གཟུད་སྙམ་པའི་བཏང་སྙོམས་སོ། །
གཉིས་པ་བྱིན་གྱིས་བརླབ་པའི་རྣལ་འབྱོར་ནི། འོད་ཟེར་དེ་རྣམས་ཚུར་
འདུས་པས་རང་གི་ཕུང་པོ་དང་ཁམས་དང་སྐྱེ་མཆེད་རྣམས་སྒྱུ་མ་ལྟ་བུའམ་སྨིག་
242-171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྒྱུ་ལྟར་སྤྲོས་བྲལ་སྟོང་ཉིད་ཡིན་ནོ་བར་བྱའོ། །དེ་ལ་གཟུགས་ཀྱི་ཕུང་པོ་མི་
དམིགས་
པ་ལས་བརྡའམ་རྟགས་སུ་རྣམ་པར་སྣང་མཛད་ཡིན་ནོ་བར་བྱ་སྟེ་སྤྲོས་
བྲལ་སྟོང་ཉིད་དུ་བྱ། ཡེ་ཤེས་ནི་མེ་ལོང་ལྟ་བུའི་ཡེ་ཤེས་སོ། །དེས་འགྲེའོ། །རྡོ་
རྗེ་སེམས་དཔའ་ནི་ཆོས་ཀྱི་དབྱིངས་སོ། །ཧེ་རུ་ཀ་ནི་ཆོས་ཀྱི་དབྱིངས་ཀྱི་ཡེ་ཤེས་
སོ། །
གསུམ་པ་བསྲུང་བའི་འཁོར་ནི་རང་གི་སྙིང་ཀར་ཧྲི་ལས་པད་མ་འདབ་
བརྒྱད་དམར་པོ། །དེའི་སྟེང་དུ་རཾ་ལས་ཉི་མའི་དཀྱིལ་འཁོར། དེའི་སྟེང་དུ་ཧཱུྃ་
མཐིང་ནག་དེ་གྱུར་པ་ལས་རྡོ་རྗེ་ཧཱུྃ་གིས་མཚན་པ། གཉོམ་འགར་གཅིག་པ་རྡོ་རྗེ་རྩེ་མོ་ཅུང་
ཟད་གྱེས་པ། དེ་ལ་བདག་གི་ལུས་རྐང་མཐིལ་ནས་ཞུགས་པས་དེ་ལས་བདག་ཉིད་
ཁྲོ་བོ་ཧཱུྃ་མཛད་ཞལ་གསུམ་ཕྱག་དྲུག་པ། སྐུ་མདོག་མཐིང་ ཀ་ གཡས་ དཀར་
གཡོན་དམར་དབུས་མཐིང་ཀ་སྤྱན་གསུམ་གསུམ་པ་རྩ་བའི་ཕྱག་གཉིས་ཀྱིས་རྡོ་
རྗེ་དང་དྲིལ་བུ་བཟུང་ནས་མཐེའུ་ཆུང་གཉིས་ལུ་གུ་རྒྱུད་དུ་སྦྲེལ་ནས་སྡིགས་
མཛུབ་མཛད་པ། གཉིས་པ་ན་མདའ་དང་གཞུ། གསུམ་པ་ན་རལ་གྲི་དང་ཞགས་
པ་བསྣམས་པ། སྟག་གི་ཤམ་ཐབས་ཅན་དང་བདག་ཉིད་བསྐྱེད་ལ། ཨོཾ་བཛྲ་པན་
ཙ་ར་ཧཱུཾ། ཞེས་པས་རྡོ་རྗེ་དྲ་བའི་རྩིག་པ་ནང་མ་བསམ། ཡང་ཧཱུྃ་ཞེས་བརྗོད་པས་
དེའི་ཕྱི་རུ་ཕྱོགས་གཡོན་སྐོར་མཚམས་གཡས་སྐོར་འོག་དང་སྟེང་དང་བཅུ་རུ་
བརྗོད་པས། ཤར་དུ་ཁྲོ་བོ་སྔོན་པོ། །བྱང་དུ་ལྗང་ཁུ། ནུབ་ཏུ་དམར་པོ། ལྷོ་རུ་
སེར་ པོ། མཚམས་ བཞི་ ཕྱེད་ གཟུགས། འོག་ ལྷག་མཐོང་ནག་ པོ། སྟེང་ ཞི་གནས་
དཀར་པོ། རྩ་ཞལ་ནི་སྐུ་མདོག་དང་མཐུན། ཁྲོ་བོ་བཅུ་ཀ་ཕྱག་མཚན་གཙོ་བོ་
དང་མཐུན་པར་བསམ་མོ། །
242-172



བདེ་མཆོག་གི་མངོན་རྟོགས་གསལ་བྱེད།
དེ་ནས་བཀའ་བགོ་སྟེ། ཨོཾ་སུཾ་བྷ་ནི་ཞེས་པ་ལ་སོགས་པ་སྔགས་ལན་
གཅིག་གིས་གློ་བུར་གྱི་བགེགས་ལ་ལ་བསད། ལ་ལ་བརྒྱལ་དུ་བཅུག །ཡང་
སྔགས་ལན་གཅིག་བརྗོད་པས་རང་བཞིན་གྱི་བགེགས་ཤར་ནས་ལྷོའི་བར་དུ་གོ་
རིམ་བཞིན་དུ་ཕྱོགས་སྐྱོང་བཞི་བཀུག་ནས་གདན་དུ་བཏིང་
། ཡན་ལན་གཅིག་
བརྗོད་པས་མེ་མཚམས་ནས་དབང་ལྡན་གྱི་བར་དུ་ཕྱོགས་སྐྱོང་བཞི་བཀུག་ནས་
གདན་དུ་བཏིང་
། ཡང་སྔགས་ལན་གཅིག་བརྗོད་པས་འོག་གི་ས་བདག །སྟེང་གི་
ཉི་ཟླ་བཀུག་ནས་གདན་དུ་བཏིང་པར་བསམ་མོ། །
དེ་ནས་ཨོཾ་བཛྲ་ཤ་ར་ཛ་ལ་ཏྲཾ་སཾ་ཏྲ་ཞེས་པས་རང་གི་སྟེང་གི་ཁྲོ་བོའི་འོག་
ཏུ་མདའི་དྲ་བ་མདེའུ་རྩེ་ གྱེན་ལ་ཕྱོགས་གཅིག་སྟོང་ཐུར་དུ་ཕྱོགས་གཅིག་ཏུ་
བསམ་མོ། །ཡང་ཧཱུྃ་ཞེས་པས་འོག་ཏུ་སྣ་ཚོགས་རྡོ་རྗེའི་ས་གཞི་འོག་གི་ཁྲོ་བོའི་
སྟེང་ཕྱོགས་མཚམས་ཀྱི་ཁྲོ་བོའི་འོག་ཏུ་ཚུད་པ་རང་གི་འོག་ཏུ་བསམ་མོ། །དེ་ནས་
ༀ་མེ་དེ་ནི་བཛྲ་བྷ་བ་བན་དྷ་ཧཱུྃ་ཞེས་པས་དེ་བརྟན་པར་བྱའོ། །དེ་ནས་ཨོཾ་བཛྲ་པྲ་
ཀ་ར་ཧཱུྃ་ཁཾ་ཧཱུྃ་ཞེས་པས་སྣ་ཚོགས་རྡོ་རྗེའི་ས་གཞི་ལས་འོད་ཟེར་དང་སྔགས་ཀྱིས་
ཁྲོ་བོའི་ཕྱི་རོལ་དུ་རྡོ་རྗེའི་ར་བ་སྟོང་གི་ཁྲོ་བོ་བས་མཐོ་བ་འོག་གི་ཁྲོ་བོའི་ཐད་ཀ་
རུ་བསམ་མོ། །ༀ་བཛྲ་བི་ད་ན་ཧཱུྃ་ཁཾ་ཧཱུྃ་ཞེས་པས་སྟེང་དུ་རྡོ་རྗེའི་བླ་རེ་གངས་སྒྲ་
ཕུབ་པ་ལྟར་སྟེང་གི་ཁྲོ་བོ་མན་ཆད་ཧྲིལ་གྱིས་གཡོགས་པར་བསམ་མོ། །ཨོཾ་བཛྲ་
ཛྭ་ལ་ཨ་ན་ལ་ཀ་ཧཱུཾ་ཧཱུཾ་ཧཱུཾ་ཞེས་པས་རྡོ་རྗེ་ར་བའི་ཕྱི་རོལ་དུ་མེ་འོད་ཀྱི་འཕྲེང་བ་ཁ་
ནང་དུ་བལྟས་པ་བསམ་མོ། །ཟངས་ཟོར་རྡོ་རྗེ་ར་བའི་ལྟེ་བ་ལ་མེ་འོད་ཁ་ཕྱིར་
ཕྱར་ནས་ཡོད་ཟེར། དེ་ནས་འཁོར་གྱི་ཁྲོ་བོ་བཅུ་ཕྱག་མཚན་འགྱུར་ནས་གཡོན་
གསུམ་ཀ་ན་དང་པོ་ན་སྐུའི་ཕུར་བུ་དཀར་པོ། གཉིས་པ་ན་གསུང་གི་ཕུར་བུ་
242 -173



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དམར་པོ། གསུམ་པ་ན་ཐུགས་ཀྱི་ཕུར་བུ་ནག་པོ། གཡས་གསུམ་ན་སྐུ་གསུང་
ཐུགས་ཀྱི་རྡོ་རྗེ་ཐོ་བ་གསུམ་བསྣམས་པར་བསམས་ལ། རང་གིས་ཨོཾ་གྷ་གྷ་ཞེས་
པའི་སྔགས་བརྗོད་ཅིང་ཕྱོགས་སྐྱོང་བཅུ་ལ་དཔྲལ་བར་སྐུའི་ཕུར་བུ་དཀར་པོ།
རྐོག་མར་དམར་པོ་སྙིང་ཀར་ནག་པོ་བཏབ་པར་བསམ་མོ། །དེ་ནས་ཡང་བཀའ་
བགོ་སྟེ། ཨོཾ་བ་ཛྲ་མུད་ཀ་ར་ཞེས་པའི་སྔགས་བརྗོད་པས་ཕུར་བུ་ལ་རྡོ་རྗེ་ཐོ་བ་
གསུམ་པོས་གོ་རིམ་བཞིན་དུ་བརྡམས་པར་བསམ་མོ། །
བཞི་པ་ཚོགས་བསགས་པའི་རྣལ་འབྱོར་ནི། རང་སྐད་ཅིག་གིས་འཕྲིན་
ལས་ཀྱི་ཧེ་རུ་ཀར་བསྒྱུར་བའི་སྙིག་ཀར་ཧཱུྃ་ལས་པད་མ་འདབ་བརྒྱད་དམར་པོ།
དེའི་སྟེང་དུ་ཨ་ལས་ཟླ་བའི་དཀྱིལ་འཁོར་དཀར་པོ། དེའི་སྟེང་དུ་ཧཱུཾ་ཁ་དོག་ལྔ་པ་
བསམས་ལ། དེ་ལས་འོད་ཟེར་དཀར་པོ་འཕྲོས་པས་རང་གི་རྣ་བ་གཡོན་པའི་
ཐད་ཀར་རྣམ་སྣང་རིགས་ཀྱི་བདེ་མཆོག་ལྷ་དྲུག་ཅུ་རྩ་གཉིས་དཀར་པོ་བསམ།
ཡང་འོད་སེར་པོ་འཕྲོས་པས་དམིག་གཡོན་པའི་ཐད་དཀར་རད་ནའི་རིགས་ཀྱི་
བདེ་མཆོག་སེར་པོ་བསམ། ཡང་འོད་ཟེར་ནག་པོ་འཕྲོས་པས་མཛོད་སྤུའི་ཐད་
ཀར་མི་བསྐྱོད་པའི་རིགས་ཀྱི་བདེ་མཆོག་ནག་པོ་བསམ། དེའི་སྒོ་མ་ཁཱ་གདོང་མ་
དང་རྒྱབ་སྤྱོད་དུ་རང་གི་བླ་མ་དྲིན་ཆེ་ཆུང་གིས་དྲལ་རིམ་དུ་བསམ་མོ། །
ཡང་འོད་ཟེར་དམར་པོ་འཕྲོས་པས་མིག་གཡས་པའི་ཐད་ཀར་སྣང་བ་
མཐའ་ཡས་པ་རིགས་ཀྱི་བདེ་མཆོག་དམར་པོ་བསམ། ཡང་འོད་ཟེར་ལྗང་ཁུ་
འཕྲོས་པས་རྣ་བ་གཡས་པའི་ཐད་ཀར་དོན་གྲུབ་རིགས་ཀྱི་བདེ་མཆོག་ལྗང་ཁུ་
བསམ། དེ་ནས་སྔགས་སམ་ཚིགས་བཅད་ཀྱིས་ཕྱག་འཚལ། ཡོན་ཆབ་སྔོན་དུ་
འགྲོ་བའི་མཆོད་པ་ལྔས་བླ་མ་ལ་མཆོད། དེ་ནས་རང་གི་ཐུགས་ཁ་ནས་ཧཱུྃ་ལས་
242 ཨཡ】 4



བདེ་མཆོག་གི་མངོན་རྟོགས་གསལ་བྱེད།
འོད་ཟེར་བཅུ་དྲུག་སྤྲོས་པའི་རྩེ་མོ་ལས་ལྷ་མོ་བཅུ་དྲུག་དང་
། བདུད་རྩི་ལྔ་དང་
།
ཅང་སྟེའུའི་སྒྲ་དང་། ཞལ་ཟས་ཀྱི་རོ་དང་། འཁྱུད་པ་དང་བཅས་པས་མཆོད་པར་
བསམ། དེ་ནས་རང་གི་ལུས་དབུལ་ལོ། །དེ་ནས་ཡང་ཡོན་ཆབ་སྔོན་དུ་འགྲོ་བའི་
མཆོད་པ་ལྔ་དང་ལྷ་མོ་བཅུ་དྲུག་ལ་སོགས་པ་གོང་མ་ལྟར་རིགས་ལྔའི་བདེ་མཆོག་
ལ་དབུལ་ལོ། །དེ་ནས་བདུན་རྣམ་དག་བྱ། དེ་ནས་གཙོ་བོ་ལྔའི་ཐུགས་ཀ་ནས་
འོད་ཟེར་བྱུང་པས་བདག་གི་ལུས་ལ་ཕོག་པས་སྡིག་པ་ཐམས་ཅད་དག་ནས།
ལུས་ཤེལ་སྒོང་ལྟར་དག་པར་བསམ། ཡང་འོད་ཟེར་དེས་བདག་གི་ལུས་དྲངས་
ནས་རིགས་ལྔའི་ཐུགས་ཁར་ཐིམ་པ་ནི་བཟོད་པར་གསོལ་བ་དང་སྐྱབས་སུ་འགྲོ་
བའོ། །
དེ་ནས་སྟོང་པའི་རྣལ་འབྱོར་ནི། རང་གི་ལུས་ཚུར་ཐོན་ནས་རང་དང་
ཁམས་གསུམ་གྱི་སེམས་ཅན་ཐམས་ཅད་ཀྱི་དཔྲ་བར་ཨོཾ་དཀར་པོ། ལྐོག་མར་ཨ་
དམར་པོ། སྙིང་ཀར་ཧཱུྃ་མཐིང་ཀ་བསམས་ལ། ལུས་ཀྱི་ཆ་ཐམས་ཅད་ཨོཾ་ལ་ཐིམ།
ངག་གི་ཆ་ཐམས་ཅད་ཨ་ལ་ཐིམ། ཡིད་ཀྱི་ཆ་ཐམས་ཅད་ཧཱུཾ་ལ་ཐིམ་པར་བསམས་
ལ། དེ་ལྟར་གནས་པ་ལ། ཨོཾ་སྭ་བྷ་བའི་སྔགས་བརྗོད་པས། ཨོཾ་ཨ་ལ་ཐིམ། ཨ་
ཧཱུྃ་ལ་ཐིམ། ཧཱུྃ་གི་ཞབས་ཀྱུ་འ་ལ་ཐིམ། འ་ཧ་ལ་ཐིམ། ཧ་ཟླ་ཚེས་ལ་ཐིམ། ཟླ་
ཚེས་ཐི་ལེ་ལ་ཐིམ་ནས། ཐི་ལེ་ནཱ་ད་སྟོང་པ་ཙམ་དུ་བསམ་པ་ནི་སེམས་ཙམ་པའི་
ལྟ་བའོ། །ཡང་ཨཱི་ཤུ་ནྱ་ཏའི་སྔགས་བརྗོད་པས། ནཱ་ད་འ་མེད་པ་སྟོང་པ་ནི་རབ་ཏུ་
མི་གནས་པའི་ལྟ་བའོ། །དེ་ནས་ལྡང་པའི་རྣལ་འབྱོར་ནི་སྟོང་པ་དེའི་ངང་ལས་ནཱ་
དའི་ཚུལ་དུ་ཧཱུཾ་ཡཾ་ཧཱུཾ། ཧཱུཾ་རཾ་ཧཱུཾ། ཧཱུཾ་བཾ་ཧཱུྃ། ཧཱུྃ་ལ་ཧཱུཾ། དེ་བཞི་ལས་འབྱུང་པ་བཞི་
མིང་མཚན་ཅན་རིམ་པས་བརྩེགས་པར་བསམ། ཡང་ཧཱུཾ་སུཾ་ཧཱུྃ་ལས་རིའི་རྒྱལ་པོ་
:
242-175



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རི་རབ་རིན་པོ་ཆེ་སྣ་བཞིའི་རང་བཞིན་ཅན། རྩེ་མོ་བརྒྱད་ནི་ཅོག་བཞི་ལ་ཕྱེད་
གཟུགས་ཅན་འབྱུང་པ་བཞིའི་སྟེང་དུ་བསམ། དེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་
རི་རབ་ལ་ཞུ་ལུབ་ཏུ་གཡོགས་པར་བསམ། དེའི་སྟེང་དུ་པཾ་ལས་སྣ་ཚོགས་པད་མ་
བསམ་སྟེ། དེ་གཉིས་མདོག་རི་རབ་དང་འདྲའོ། །དེ་ཡང་ཤར་ཤེལ་དཀར་པོ།
ལྷོ་བེ་ཌཱུརྱ་སྔོན་པོ། ནུབ་པད་མ་ར་ག་དམར་པོ། བྱང་ཨིནྡྲ་ནི་ལ་ལྗང་ཁུའོ། །སྣ་
ཚོགས་པད་མའི་སྟེང་དུ་ཨཱ་ལི་བཅུ་དྲུག་ཡོངས་སུ་གྱུར་པ་ལས་ཟླ་བའི་དཀྱིལ་
འཁོར་ཕུབ་ལྟ་བུའོ། །དེའི་སྟེང་དུ་ཀཱ་ལི་སུམ་ཅུ་རྩ་བཞི་ཡོངས་སུ་གྱུར་པ་ལས་ཉི་
མའི་དཀྱིལ་འཁོར་གྲི་གུག་ལྟ་བུ་བསམ་མོ། །
འཇུག་པའི་རྣལ་འབྱོར་ནི། ཉི་ཟླ་དེ་གཉིས་ཀྱི་བར་དུ་རང་གི་ཤེས་པ་ཡི་
གེ་ཧཱུྃ་སྲོག་ཤིང་ལྟ་བུར་བཅུག་པར་བསམ་མོ། །ཧཱུྃ་དེ་ལྟ་བ་གསུམ་བསྐྱེད་པའི་རྒྱུ་
ཅན་དུ་བསམ། དེ་ནས་ཟླ་བའི་སྟེང་དུ་ཨཱི། སྐོད་པའི་ཤུ་ལ་ ཨ། ཉི་མ་ལ་ཧཱུཾ་
བསམས་ཏེ། བར་གྱི་ཧཱུྃ་སྲོག་ཤིང་ལྟ་བུ་ནི་ཡེ་ཤེས་ཀྱི་འཁོར་ལོ་དང་
། དམ་ཚིག་
གི་འཁོར་ལོ་བསྐྱེད་པའི་རྒྱུ་ཅན་དུ་བསམ། ཟླ་བའི་ཨཱ་ནི་སྐུའི་འཁོར་ལོ་བསྐྱེད་
པའི་རྒྱུ་ཅན། ཧཱུྃ་གི་ཨ་ནི་གསུང་གི་འཁོར་ལོ་བསྐྱེད་པའི་རྒྱུ་ཅན། ཉི་མའི་ཧཱུཾ་ནི་
ཐུགས་ཀྱི་འཁོར་ལོ་བསྐྱེད་པའི་རྒྱུ་ཅན་གྱི་ས་བོན་ནོ། །དེ་ནས་ཨོཾ་ཨ་ཧཱུཾ། ཨོཾ་སརྦ་
བི་ར་ཞེས་པས་ལྕེ་གླག་ལོག་མ་བསྒྱུར་བས་བྱིན་གྱིས་བརླབ་བོ། །
ཡོངས་སུ་རྫོགས་པའི་རྣལ་འབྱོར་ནི། སྤྲུལ་པའི་བདེ་མཆོག་དང་
། སེམས་
ཀྱི་བདེ་མཆོག་དང་། ལུས་ཀྱི་བདེ་མཆོག་གོ །དེ་ལས་སྤྲུལ་པའི་བདེ་མཆོག་སྤྲུལ་
སྐུའི་ཉམས་ལེན་བྱིན་གྱིས་བརླབ་པའི་སྔགས་ཡིད་ཀྱིས་བརྗོད་པས་ཉི་ཟླ་དང་
ཡིག་འབྲུ་དེ་རྣམས་ཡོངས་སུ་གྱུར་པ་ལས་གཞལ་ཡས་ཁང་དུར་ཁྲོད་དང་བཅས་
242 -176



བདེ་མཆོག་གི་མངོན་རྟོགས་གསལ་བྱེད།
པ་རྫུས་སྐྱེས་སུ་ལྷ་དྲུག་ཅུ་རྩ་གཉིས་བསམ་སྟེ། འཁྲུགས་འདི་བྱས་ན་རྗེ་བཙུན་དང་མཐུན།
རུ་ལྷ་རྗེའི་འཁྲུགས་མེད་པ་འདི་ག་ལྟར་རོ། །དེ་ཡང་སྐུ་མདོག་ཕྱག་མཚན་དྲན་པར་བྱ་སྟེ།
ཞལ་བཞི་ནི་ཚད་མེད་པ་བཞི་ཐུགས་སུ་ཆུད་པའི་རྟགས། སྤྱན་གསུམ་དུས་
གསུམ་མཁྱེན་པའི་རྟགས། ཕྱག་བཅུ་གཉིས་རྟེན་འབྲེལ་བཅུ་གཉིས་རྟོགས་པའི་
རྟོགས། གཞན་གོ་སླའོ། །དེ་ནས་སེམས་ཀྱི་བདེ་མཆོག་ཆོས་སྐུའི་ཉམས་ལེན་ནི་
ཆོས་སྐུ་སྤྲོས་བྲལ་གློ་བུར་གྱི་དྲི་མ་དང་བྲལ་བ་དེའི་ཡོན་ཏན་གྱི་ཆ་ལས་བྱང་ཆུབ་
ཀྱི་ཕྱོགས་ཀྱི་ཆོས་གསུམ་ཅུ་རྩ་གཅིག་ཏུ་བྱུང་
། དེ་ཡང་ལྷ་མོ་གསུམ་ཅུ་རྩ་གཅིག་ཏུ་བྱུང་བ་སྟེ།
དེ་ནི་རྣམ་པ་སྒྱུ་མ་ལྟ་བུ། དོན་སྟོང་ཉིད་སྤྲོས་བྲལ་དུ་ཤེས་པ་ནི་དཔའ་བོ་ཐམས་
ཅད་ཐབས་སྣང་བ་རིག་པའི་ཆ། དཔའ་མོ་ཐམས་ཅད་ཤེས་རབ་སྟོང་པའི་ཆ། དེ་
གཉིས་སྣང་སྟོང་དབྱེར་མེད་ཟུང་འཇུག་ཏུ་བསྒོམ་པའོ། །ལུས་ཀྱི་བདེ་མཆོག་
ལོངས་སྐུའི་ཉམས་ལེན་ནི། དེ་ལ་དང་པོར་གདགས་གཞི་ནི་བསྐལ་པ་རྫོགས་
ལྡན་གྱི་དུས་སུ། ཚེ་ལོ་དཔག་ཏུ་མེད་པ་ཐུབ་པ། དགའ་བར་ཟས་སུ་ཟ་བའོ
། །ལོངས་
སྤྱོད་ལ་བདག་དང་གཞན་དུ་མི་བྱེད་པ། སྟོབས་འཕུར་ཤེས་པ། འོད་རང་ཆས་སུ་
ཡོད་པ་སྟེ། རྫོགས་ལྡན་ཡོན་ཏན་བཞི་ཡིས་སོ། །ཞེས་སོ། །
དེ་ལས་དང་པོ་ཚེ་འགྲིབ་གསུམ་ལྡན་དུ་སོང་། དེ་ནས་ལོངས་སྤྱོད་བདག་
གིར་བྱས་གཉིས་ལྡན་དུ་སོང་
། དེ་ནས་སྟོབས་དང་འོད་གཉིས་དུས་གཅིག་ལ་
ཟད་དེ། དེ་ཙམ་ན་སེམས་ཅན་མིའི་སྤྱི་མཐུན་གྱི་བསོད་ནམས་ཟད་པས་བརྩོད་
ལྡན་དུ་སོང་སྟེ། དེ་ནས་ཉི་ཟླ་ཤར། རྟ་དང་ཤིང་རྟ་ལ་སོགས་པ་བྱུང་ངོ་
། །དེ་
ནས་སེམས་ཅན་ནི་ཐམས་ཅད་མི་བདེ་བར་གྱུར་བའི་དུས་སུ། འཛམ་བུ་གླིང་དུ་
དྲག་པོ་འཇིགས་བྱེད་ཉེར་བཞི་པས་ཡུལ་ཉེར་བཞི་བཟུང་ངོ༌། །དེ་ལས་དང་པོར་
242 -177



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལྷས་ཡུལ་དུ་མི་མ་ལ་ཡ་ལ་སོགས་པ་བཞི་བཟུང་པས་གནས་སུ་བཏགས། ལྷའི་
གཡོག་པོ་དྲི་ཟས་གྷོ་ཏ་པ་རི་ལ་སོགས་པ་བཞི་བཟུང་པས་ཉེ་བའི་གནས་སུ་
བཏགས་ སོ། །ལྷ་ དང་ དྲི་ ཟ་ནམ་ མཁའ་ ལ་ འོངས་ པས་ མཁའ་ སྤྱོད་ དུ་ མིང་
བཏགས་སོ། །དེ་ནས་ཀ་མ་རུ་པ་དང་ཨོ་དེར་གཉིས་གནོད་སྦྱིན་གྱིས་བཟུང་པས་
ཞིང་དུ་བཏགས། གཡོག་པོས་ཏྲི་ཤ་ཀུ་ནེ་དང་ཀོ་ས་ལ་གཉིས་བཟུང་པས་ཉེ་བའི་
ཞིང་དུ་བཏགས། དེ་ནས་སྲིན་པོས་ཀ་ལི་ཀ་དང་ལམ་པ་ཀ་གཉིས་བཟུང་པས་
ཚན་དྷོ་ཧར་མིང་བཏགས། གཡོག་པོས་ཀན་ཙི་དང་ཧི་མ་ལ་ཡ་གཉིས་བཟུང་པས་
ཉེ་བའི་ཚན་དྷོ་ཧའོ། །གནོད་སྦྱིན་དང་སྲིན་པོ་གཉིས་ས་སྟེང་ན་གནས་པས་ས་
སྤྱོད། དེ་ནས་ཀླུས་ཕྲེ་ཏ་པུ་རི་དང་། གྲི་ཧ་དེ་བ་གཉིས་བཟུང་པས་འདུས་པ་ཅན་
ནོ། །གཡོག་པོས་འོ་འུ་ར་སྟ་དང་
། གསེར་གླིང་གཉིས་བཟུང་པས་ཉེ་བའི་འདུས་
པ་ཅན་ནོ། །ལྷ་མ་ཡིན་གྱིས་ན་ག་ར་དང༌། སིན་དུ་གཉིས་བཟུང་པས་དུར་ཁྲོད་
དོ། །གཡོག་པོས་མ་རོ་དང་། ཀུ་ལུ་ཏ་གཉིས་བཟུང་པས་ཉེ་བའི་དུར་ཁྲོད་དོ། །
དེ་གཉིས་ནི་ས་འོག་ནས་འོངས་པས་ས་འོག་སྤྱོད་དོ། །
དེ་ནས་ དེ་རྣམས་ ཀྱིས་ སེམས་ ཅན་ཐམས་ཅད་ ཀྱི་མདངས་ དང༌ སྲོག་
ཕྲོགས། ལྤགས་པ་ཐམས་ཅད་གོན། ཤ་ཁྲག་ཟོས། རུས་པ་ཐམས་ཅད་ལ་རྒྱན་
ཆ་བྱས་སོ། །དེ་རྣམས་ཀྱི་སྙིང་ལམ་ན་དེ་རྣམས་ལ་གཙོ་བོ་གཅིག་མེད་ན། ངེད་
རང་འཐབས་ཏེ་འགྲོ་སྙམ་ནས། ངེད་ལ་དཔོན་གཅིག་དགོས་ཟེར་བ་དང་། མ་ཧ་
དེ་བའི་མངོན་ཤེས་ལ་བྱུང་ན་ཁོས་དེར་ཕྱིན་ནས་གཙོ་བོ་བྱས་སོ། །དེ་རྣམས་ཀྱིས་
ཡུལ་རེ་རེར་མ་ཧ་དེ་བའི་ལིང་གའི་ཆ་རེ་བྱས་ནས་མཆོད་པ་བྱེད་པ་ཏེ། དེ་ཡང་པུ་
ལི་མ་ལ་ཡར་མགོ་ལྟ་བུའི་ལིང་ག་སྤྲུལ་པ་ནས། ཀུ་ལུ་ཏར་སྤུས་མོ་ལྟ་བུའི་བར་
242 -178



བདེ་མཆོག་གི་མངོན་རྟོགས་གསལ་བྱེད།
དུ་སྤྲུལ་ལོ། །མ་ཧཱ་དེ་བ་ལ་ཡུམ་བཞི་ཡོད་དེ། ཐུན་དང་པོ་ལ་ཤར་ཕྱོགས་སུ་
དཀར་མོ་དང་སྤྱོད། ཐུན་གཉིས་པ་ལ་ལྷོ་ཕྱོགས་སུ་རལ་གཅིག་མ་དང་སྤྱོད།
ཐུན་གསུམ་པ་ལ་ནུབ་ཕྱོགས་སུ་དུས་མཚན་དང་སྤྱོད། ཐུན་བཞི་པ་ལ་བྱང་
ཕྱོགས་སུ་ཨུ་མ་དེ་བ་དང་སྤྱོད། ཡུམ་བཞི་ནི་སྒྲ་ཅན་དང་
། ཉེ་བའི་སྐྲ་ཅན་དང་
།
མཛེས་མ་དང་། ཉེ་བའི་མཛེས་མ་དང་བཞི་ཡོད་དོ། །
དེ་རྣམས་ཀྱིས་སེམས་ཅན་ཐམས་ཅད་ཀྱི་སྲོག་དང་མདངས་ཕྲོགས་ནས་
ཡོད་པ་ལ། དེ་རྣམས་ཀྱིས་ཕྱོགས་མཚམས་བརྒྱད་དུ་རོ་བོར་བས། རོ་ལས་ཁྲག་
དང་བརླན་བྱུང་། བརླན་ལས་ཤིང་སྐྱེས། ཤིང་ལ་ཀླུ་ཆགས། དེའི་རླངས་པ་ལ་
སྤྲིན་ཆགས། དེ་ལ་ཕྱོགས་སྐྱོང་གནས་པའོ། །དེ་ལྟར་གནས་པ་ལ་སངས་རྒྱས་
ཆོས་སྐུ་དེས་འདུལ་བར་མ་གཟིགས་ནས། ཆོས་སྐུའི་སྣང་བ་ལས་ལོངས་སྐུ་སྐུ་
མདོག་དཀར་པོ་ཞལ་གཅིག་ཕྱག་གཉིས་པ། ཡུམ་ཀུན་ཏུ་བཟང་མོ་ལ་འཁྱུད་པ་
གཅིག་སྤྲུལ་པས་དེས་ཀྱང་འདུལ་བར་མི་འདུག་པར་གཟིགས་ནས། སྤྲུལ་སྐུའི་
བདེ་མཆོག་ཞལ་བཞི་ཕྱག་བཅུ་གཉིས་པ་ཕག་མོ་ལ་འཁྱུད་པ་གཅིག་ཏུ་སྤྲུལ་ནས་
བྱོན། དེ་ལས་ཕག་མོས་ཁོའི་ཡུམ་ཨུ་མ་བཏུལ། དེ་ལས་མཁའ་འགྲོ་མ་ཡུམ་བཞི་
སྤྲུལ་ནས་ཁོའི་ཡུམ་བཞི་བཏུལ། དེའི་ཐུགས་ལས་དཔའ་བོ་ནག་པོ་བརྒྱད་སྤྲུལ་
ནས་མཁའ་སྤྱོད་བཏུལ། གསུང་ལས་དཔའ་བོ་དམར་པོ་བརྒྱད་སྤྲུལ་ནས་ས་སྤྱོད་
བཏུལ། དེའི་སྐུ་ལ་དཔའ་བོ་དཀར་པོ་བརྒྱད་སྤྲུལ་ནས་ས་འོག་སྤྱོད་བཏུལ། སྒོ་
མ་བཞི་སྤྲུལ་ནས་མིའམ་ཅི་བཏུལ། མཚམས་མ་བཞི་ སྤྲུལ་ནས་མིའམ་ཅི་མོ་
བཏུལ་ལོ། །དེ་རྣམས་ལ་ལྷ་ཚོགས་རྣམས་ཀྱིས། ལོངས་སྤྱོད། ཐིམ་དང་
། དབང་
དུ་བྱས་པས་ཏེ། ལོངས་སྤྱད་པ་ནི་གཉིས་ཏེ་ཤ་ཁྲག་ཚོགས་ཀྱི་འཁོར་ལོ་དང་
།
242 -179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བཙུན་མོའི་འཁོར་ལོ་ལོངས་ སྤྱོད་པའོ། །ཐིམ་ པའང་ གཉིས་ཏེ་ སྲོག་ཐིམ་ སྟེ་
བསད། རྣམ་པར་ཤེས་པ་ཐིམ་སྟེ་ཁོའི་ཤེས་པ་སངས་རྒྱས་པའོ། །དབང་དུ་བྱས་
པ་ནི་གཉིས་ཏེ། རྒྱན་ཆ་དབང་དུ་བྱས་ཏེ་ཁོའི་རུས་པའི་རྒྱན་ཆ་ ཕྲོགས་ནས་
བཅོམ་ལྡན་འདས་ཀྱི་སྐུ་ལ་གསོལ། བཙུན་མོའི་ཚོགས་དབང་དུ་བྱས་ཏེ། ཁོའི་
ཆུང་མ་ཚོ་ཕྲོགས་ནས་ཡེ་ཤེས་ཀྱི་ལྷ་མོར་བསྒྱུར་བའོ། །
དེ་ནས་དཔའ་བོ་ཚོ་དང་བཅུགས་པའི་ཚུལ་དུ་བཞུགས་པའོ། །དེ་རྣམས་
ཀྱི་སྣང་བ་མ་བཏུལ་བར་བཞུགས་གསུང་ངོ་
། །དེ་རྣམས་ནི་སྐུའི་མཛད་པའོ། །དེ་
ནས་རི་རབ་ཀྱི་ཁར་བྱོན་ནས་གསུང་གི་མཛད་པ་འབུམ་ཕྲག་གསུམ་ལ་སོགས་པ་མཛད་
དོ། །དེ་ལ་དཀྱིལ་འཁོར་གྱི་འཁོར་ལོ་ལ་མིང་བཏགས་པ་དང་། ལུས་ཀྱི་གནས་
ལ་མིང་བཏགས་པ་ཐམས་ཅད། ཕྱི་རོལ་གྱི་ཡུལ་གྱི་མིང་ནས་བཏགས་པའོ། །
དེ་ལ་འདི་བསྒོམ་ན་ནི་སྐད་ཅིག་གིས་རང་གི་སྙིང་ཀར་པད་མ་འདབ་མ་
བརྒྱད་ལ། དབུས་སུ་ཡབ་ཡུམ་གཉིས། ཕྱོགས་བཞི་ལ་མཁའ་འགྲོ་མ་ལ་སོགས་
པ་བཞི། མཚམས་བཞིར་བུམ་པའི་སྟེང་དུ་ཐོད་པ་བཞི་བསམ། མགོ་བོ་ལ་ཁན་
དྷ་ཀ་པ་ལ་དང་རབ་ཏུ་གཏུམ་མོ་དགོད་པ་ནས། པུས་མོ་ལ་རྡོ་རྗེ་སེམས་དཔའ་
དང༌། བརྩོན་འགྲུས་ཆེན་པོའི་བར་དུ་བསྒོམ་མོ། །མིག་གཡས། རྣ་བ་གཡས།
སྣ་བུག་གཡས། ཁ་དང་བཞི་ལ་གོ་རིམ་བཞིན་དུ་སྒོ་མ་བཞི་དགོད། མིག་གཡོན།
རྣ་བ་གཡོན། སྣ་བུག་གཡོན་གཤང་ལམ་དང་བཞིར་མཚམས་མ་བཞི་བསམ། ལྷ་
དེ་ཚོ་ ཡང་ མཚོན་གང་པ་དཔེར་ན་མེ་ལོང་གི་གཟུགས་བརྙན་བཞིན་ནོ། །དེ་
རྣམས་ལུས་ཀྱི་བདེ་མཆོག་གོ །བྱིན་གྱིས་བརླབ་པའི་རྣལ་འབྱོར་ནི། གཉིས་
ལས་གོ་ཆེ་བགོ་བ་ནི། ཡབ་ཀྱི་སྙིང་ཁར་སྲིན་ལག་གཡོན་པ་གཏད་ནས། ཨོཾ་ཧ་
242 བལ80



བདེ་མཆོག་གི་མངོན་རྟོགས་གསལ་བྱེད།
ཞེས་བརྗོད་པས་རྡོ་རྗེ་སེམས་དཔའ་སྐུ་མདོག་དཀར་པོ་གཡས་རྡོ་རྗེ་ གཡོན་
ཐམས་ཅད་དྲིལ་བུ་བསྣམས་པ་བསམ། ཡང་སྲིན་ལག་གཏད་པ་དང་
། སྔགས་
བརྗོད་པས། དཔྲལ་བ་དང་། སྤྱི་བོ་དང་
། ཕྲག་པ་གཉིས་དང་
། མིག་གཉིས་དང་
།
ཡན་ལག་དཔུང་པ་གཉིས་དང་
། པུས་མོ་གཉིས་སུ་བྱས་པས་རྣམ་སྣང་དཀར་པོ་
འཁོར་ལོ། པད་མ་གར་དབང་དམར་པོ་པད་མ། ཧེ་རུ་ཀ་ནག་པོ་ཁ་ཊཾ་ག །རྡོ་རྗེ་
ཉི་མ་སེར་པོ་རིན་པོ་ཆེ། རྟ་མཆོག་ལྗང་ཁུ་རྡོ་རྗེ་རྒྱ་གྲམ་བསྣམས་པ། གཡོན་
ཐམས་ཅད་དྲིལ་བུ་བསྣམས་པ་བསམས་ཏེ། རྟ་མཆོག་གིས་བ་སྤུའི་བུ་ག་ཐམས་
ཅད་གཏམས་པར་བསམ། དེ་ཐམས་ཅད་ཞལ་གཅིག་ཕྱག་གཉིས་པ་སྟེ། གཙོ་བོ་
ལ་དེ་ལྟར་བསམས་པས་དཔའ་བོ་ཐམས་ཅད་ལ་ཡོད་པར་དུས་གཅིག་ཏུ་བསམ་
མོ། །
ཡང་ ཡུམ་ གྱི་ལྟེ་བ་དང་། སྙིང་ ཀ་ དང་། ཁ་དང་། དཔྲལ་བ་དང་།
གཙུག་དང་། ཡན་ལག་ཐམས་ཅད་བསྐོར་ཚུལ་དུ། སྲིན་ལག་གཏད་ཅིང་སྔགས་
བརྗོད་པས། རྡོ་རྗེ་ཕག་མོ་གཡས་གྲི་གུག་གཡོན་ཐོད་པ་ཐོགས་པ་དམར་མོ། ཡ་
མི་ནི་སྔོན་མོ། རྨོངས་བྱེད་མ་དཀར་མོ། སྐྱོད་བྱེད་མ་སེར་མོ། །སྒྲུག་བྱེད་མ་ལྗང་
ཁུ། ཙན་དི་ཀ་དུ་བའི་ཁ་དོག་ཅན་བསམས་ཏེ། ཕྱག་མཚན་ཐམས་ཅད་མཐུན་ནོ། །
ཙན་ཏི་ཀས་བ་སྤུའི་བུ་ག་ཐམས་ཅད་གཏམས་པར་བསམ། དེ་དག་ཀྱང་ཞལ་
གཅིག་ཕྱག་གཉིས་པ་སྟེ། ཡུམ་ལ་བསམས་པ་དེས་དཔའ་མོ་ཐམས་ཅད་ལ་ཡོད་
པར་བསམ་མོ། །ལྷ་ཐམས་ཅད་ནི་མེ་ལོང་ནང་གི་གཟུགས་བརྙན་ལྟར་བསམ་མོ། །
དེ་ལྟར་བསམས་ནས་ཡེ་ཤེས་སེམས་དཔའ་སྤྱན་དྲང་སྟེ། རྣལ་འབྱོར་
པས་སྙིང་ཁའི་ཧཱུྃ་ལས་འོད་ཟེར་ལྕགས་ཀྱུ་ལྟ་བུ་དང༌། ལག་པ་འདྲ་བའི་ཕྱག་རྒྱ་
242 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང༌། རྐང་པའི་ཕྱག་རྒྱ་དང་
། མིག་གི་ཕྱག་རྒྱ་དང་གསུམ་དང་
། ཕོ་གི་སྔགས་
སྒྲས་ལྷ་ཐམས་ཅད་ཀྱི་ཐུགས་བསྐུལ་ནས། གཞལ་ཡས་ཁང་དང་བཅས་པ་བར་
སྣང་དུ་སྤྱན་དྲངས་པ་ལ་ཡོན་ཆབ་སྔོན་དུ་འགྲོ་བའི་མཆོད་པ་ལྔ་བྱ། བདུད་རྩི་
ཆང་གི་མཆོད་པ་བྱ་སྟེ། ཆང་གིས་ཡབ་ཀྱི་རྐང་པ་བརྒྱད་པ་དང་། ཡུམ་གྱི་རྐང་པ་
བརྒྱད་པ་དང་། ཡབ་ཡུམ་གྱི་སྙིང་པོ་དང་
། ཉེ་སྙིང་དང༌། མཁའ་འགྲོ་མ་བཞི་
ནས་སྒོ་མཚམས་མའི་བར་དུ་མཆོད། དེ་ནས་སིལ་སྙན་གྱིས་མཆོད། དེ་ནས་འོད་
ཟེར་གྱི་རྩེ་མོ་ལས་ལྷ་མོ་བཅུ་དྲུག་སྤྲོས་ལ་མཆོད། དེ་ནས་ཡབ་ཀྱི་རྐང་པ་བརྒྱད་
པས་བསྟོད། དེ་ནས་ཡུམ་གྱི་རྐང་པ་བརྒྱད་པས་བསྟོད། དེ་ནས་ཡབ་ཡུམ་གྱི་
འཕྲེང་སྔགས། དེ་ནས་ཡབ་ཡུམ་གྱི་རྩ་བའི་བསྟོད་པས་བསྟོད། དེ་ནས་བྲམ་ཟེ་
རིན་ཆེན་རྡོ་རྗེའི་བསྟོད་པ་ཡང་བྱོས་ལ། ཨཱ་ཡོ་ག་ཤུདྡྷོ་དང༌
། སྙིང་པོའི་ཕྱག་རྒྱས་
ལྷ་ལུས་ལ་གཞུག་སྟེ། གཙོ་བོ་ནས་སྒོ་མཚམས་མའི་བར་དུའོ། །
དབང་བསྐུར་བའི་རྣལ་འབྱོར་ནི། རྣལ་འབྱོར་པ་བློ་རྒྱ་ཆེ་ན་གོང་དུ་ཡེ་
ཤེས་སེམས་དཔའ་སྤྱན་འདྲེན་པའི་དུས་སུ་དབང་བསྐུར་བའི་ལྷ་ཡང་དུས་གཅིག་
ཏུ་སྤྱན་འདྲེན་ཏེ། དབང་བསྐུར་བའི་ལྷ་རིགས་ལྔ་བདེ་མཆོག་ཚན་ལྔ། དེ་རྣམས་
ཀྱི་མདུན་དུ་ཡེ་ཤེས་སེམས་དཔའ་མི་བསྐྱོད་པའི་རིགས་ཀྱི་བདེ་མཆོག་དང་དྲུག་
སྤྱན་འདྲེན་ནོ། །བློ་རྒྱ་ཆུང་ན་ཡེ་ཤེས་སེམས་དཔའ་བཅུག་ནས་དབང་བསྐུར་
བའི་ལྷ་ཚོགས། གོང་མ་ལྟར་སྔགས་དང་ཕྱག་རྒྱ་དང་། འོད་ཟེར་གྱིས་སྤྱན་དྲངས་
ལ། མཆོད་པ་གོང་མ་ལྟར་བྱ། བསྟོད་པ་ཡང་བྱས་ལ། ཨོཾ་སརྦ་ཏ་ཐ་ག་ཏ། ཞེས་
པ་དང་། ཡིད་ཀྱི་དབང་བསྐུར་བར་གསོལ་བ་བཏབ་པས། ཡུམ་དང་མཁའ་འགྲོ་
མ་བཞི་བྱེ་ནས་ལག་ན་བདུད་རྩིའི་ཆུ་རྒྱུན་གྱི་བུམ་པས་རང་གི་ལྷའི་འཁོར་ལོ་ལ་
242 -182



བདེ་མཆོག་གི་མངོན་རྟོགས་གསལ་བྱེད།
དབང་བསྐུར་ཏེ་བདུད་རྩིའི་ཆུ་རྒྱུན་བླུགས་པས་ཆུ་མར་སོང་པས་སྡིག་པའི་དྲི་མ་
དག།ཆུ་ཐིགས་པ་རེ་རེ་ལུས་པ་ལས་དབང་རྟགས་སུ་གཙོ་བོ་དང་ཐུགས་ཀྱི་འཁོར་
ལོ་ལ་མི་བསྐྱོད་པའི་རིགས་ཀྱི་བདེ་མཆོག་གིས་དབུ་ལ་མཚན། ཡུམ་ལ་རྣམ་སྣང་
གི་ རིགས་ ཀྱིས། མཁའ་འགྲོ་མ་བཞི་ ལ་ རིན་ འབྱུང་ རིགས་ ཀྱིས། གསུང་ གི་
འཁོར་ལོ་སྣང་བ་མཐའ་ཡས་རིགས་ཀྱིས། སྐུའི་འཁོར་ལོ་ལ་རྣམ་སྣང་རིགས་
ཀྱིས། དམ་ཚིག་གི་འཁོར་ལོ་ལ་དོན་གྲུབ་རིགས་ཀྱི་བདེ་མཆོག་གིས་དབུ་ལ་
མཚན་པའོ། །
ཏིང་ངེ་འཛིན་གྱི་རྣལ་འབྱོར་ནི། བསྐྱེད་རྫོགས་གཉིས་ལས་བསྐྱེད་རིམ་
ནི་གཞན་དབང་བསྐུར་རམ། རབ་གནས་སམ། རོ་བསྲེག་ལ། ལྷ་རྫོགས་པར་
གསལ་བར་བསྒོམ། རང་བསྒྲུབ་པ་བྱེད་པ་ལ་ཡང་བློ་རྒྱ་ཆེ་བས་རྫོགས་པར་
བསྒོམ། བློ་རྒྱ་ཆུང་པ་བློ་དམན་པས། ཡེ་ཤེས་ཀྱི་འཁོར་ལས། ཡབ་ཡུམ་གཉིས་
ཙམ་མམ། དཔའ་བོ་གཅིག་པའམ། ཕྱག་གི་རྡོ་རྗེའམ། གང་རུང་གཅིག་ལ་བློ་
གཏད་ལ་བསྒོམ། རྫོགས་རིམ་འོག་ནས་འཆད། གལ་ཏེ་གདན་གཅིག་ལ་བསྐྱེད་
རྫོགས་ཟུང་འཇུག་བསྒོམ། གལ་ཚེ་སྟོད་སྨད་ལ་བསྒོམ། བསྒོམས་པས་སྐྱོ་ན་བཟླས་
པ་བྱ་སྟེ། རང་གི་སྙིང་ཁར་པད་མའི་སྟེང་དུ་ཟླ་བའི་སྟེང་དུ་ཧཱུྃ་ནག་པོ་བསམ།
ལ་དང་པོ་ཡབ་ཀྱི་སྙིང་པོས་བསྐོར། དེ་ནས་ཡུམ་གྱི་སྙིང་པོས། དེ་ནས་ཡབ་ཀྱི་ཉེ་
སྙིང་
། དེ་ནས་ཡུམ་གྱི་ཉེ་སྙིང་
། དེ་ནས་ཡབ་ཀྱི་རྐང་པ་བརྒྱད་པ། དེ་ནས་ཡུམ་
གྱི་རྐང་པ་བརྒྱད་པས། དེ་ནས་ཡབ་ཀྱི་འཕྲེང་སྔགས། དེ་ནས་ཡུམ་གྱི་འཕྲེང་
སྔགས་ཀྱིས་བསྐོར་བར་བསམས་ལ། དེ་ནས་ཁ་ཅིག་གོ་ཆའི་སྔགས་དགོད་ཟེར།
སྔགས་དེ་གནས་ལ་ས་ནས་འདུག་པར་བསམ། ཁ་དོག་ནི་འཕྲིན་ལས་སོ་སོ་དང་
242 -183



ཟེར་ པས།
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྦྱར་ རོ། །དེ་ནས་དུང་ མཁའ་འགྲོ་ནས་ཆེན་འཕྲེང་བ་ བླངས་ནས་སུ།
ཡབ་ཀྱི་བྱེད་ན་ལག་པ་གཡས་པ། ཡུམ་གྱི་བྱེད་ན་གཡོན་པས་བྱ། འཕྲིན་ལས་
བཞི་ལ་མཛུབ་མོ་ལ་སོགས་པ་བཞི་རིམ་པར་སྦྱར། ལས་ཐམས་ཅད་ལ་མཐེ་བོང་
ཀུན་གྱི་གྲོགས་བྱ། གཞན་གོ་རིམ་མོ། །
དེ་ནས་བདག་ གིས་ ངག་ཏུ་བརྗོད་ པས་ ཞི་བ་ལ་སོགས་པ་མངོན་སྤྱོད་མ་
གཏོགས་པ་ལ་ནི་དཀར་པོ་དང་སེར་པོ་དང་
། དམར་པོར་བསྒྱུར་ནས་ཨ་བ་དྷཱ་ཏཱི་
ནས་མར་སོང་
། རྡོ་རྗེའི་ལམ་ནས་བྱུང་ཡུམ་གྱི་པད་མར་སོང་
། ཡུམ་གྱི་ཨ་བ་བྷཱུ་
ཏཱི་ན་ཡར་ཞུགས། ཞལ་དུ་བྱུང་། ཡབ་ཀྱི་ཞལ་དུ་དེ་བཞིན་བསམ། མངོན་སྤྱོད་
ལ་ཁ་དོག་ནག་པོ་ཡབ་ཀྱི་ཞལ་ནས་ཡུམ་གྱི་ཞལ་དུ་བྱུང་ནས་ཕྱིར་བཟློག་པའོ། །
དབང་བསྐུར་ལ་སོགས་པ་བྱེད་ན་ལྷ་ཐམས་ཅད་ཀྱི་བཟླས་པའོ། །
མཆོད་པའི་རྣལ་འབྱོར་ནི་དང་པོ་བདུད་རྩི་མྱང་སྟེ། ཁ་ཅིག་བྱིན་གྱིས་
བརླབ་ཟེར། བླ་མ་ནི་བུམ་པའི་ནང་གི་ཡེ་ཤེས་ཀྱི་བདུད་རྩིར་བཅས་ནས་ཡོད་
པས་ལྷའི་ཕྱོགས་ཐམས་ཅད་ཧཱུྃ་ལས་ གླིང་བུ་ལྟ་བུའི་ལྗགས་རྡོ་རྗེ་སྦུ་གུ་ཅན་འོད་
གཉིས་གཉིས། མཚམས་ཐམས་ཅད་གླིང་བུའི་འོད་ཟེར་རེ་རེས་གསོལ་འཕུ་སྟོན་
ཞལ་ནས་ཡབ་ཡུམ་གྱི་རྐང་པ་བརྒྱད་པ་དང་། རང་གི་མཆོད་སྔགས་ཀྱིས་གསོལ་བར་བསམས་ནས། དེ་
ནས་བསྟོད་པ་བྱ་བར་བདེ་གསུང་ངོ་བར་བསམ། དེ་ནས་གཏོར་མས་མཆོད་པ་ནི་གཏོར་
ཆོག་བཞིན་ནོ། །ཉེ་བར་བསྡུ་བ་ནི་གཉིས་ལས་ཆུང་ངུ་ནི་དང་པོ་ཐོ་རངས་ནས་ཉི་
ཤར་གཏིང་ལ་ཐུན་གཏོང་སྟེ། སྙིང་པོའི་ཕྱག་རྒྱ་དང་
། ཡོ་ག་ཤུདྡྷོའི་སྔགས་ཀྱིས་
ལན་གཅིག་གིས་ལྷ་ཚོགས་རང་ལ་བསྡུ། གཉིས་པས་གཞལ་ཡས་ཁང་དུར་ཁྲོད་
དང་བཅས་པ། གསུམ་པས་ཡུམ། བཞི་པས་ཕྱག་གཞན་རྩ་ཕྱག་གཉིས་སུ། ལྔ་
242-184



བདེ་མཆོག་གི་མངོན་རྟོགས་གསལ་བྱེད།།
པས་ཞལ་གཞན་རྩ་ཞལ་ལ་བསྡུའོ། །
རྗེ་བཙུན་དང་སྐྱུར་གཉིས་ཀ་ལན་གཅིག་གིས་རྟེན་ཞལ་ཡས་ཁང་བརྟེན་པ་ལྷ་དང་བཅས་པ་བསྡུ།
ལན་གཅིག་གིས་ཡུམ། ལན་གཅིག་གིས་ཞལ་གསུམ་དང་ཕྱག་དྲུག་བསྡུ་བར་འདོད། དེ་ནས་ ཁ་ཟས་
ཀྱི་ཀུན་ཏུ་སྤྱོད་པ། ལུས་ཀྱི་ཀུན་ཏུ་སྤྱོད་པ། ངག་གི་ཀུན་ཏུ་སྤྱོད་པ་བྱའོ། །དེ་
ནས་ཐུན་གཉིས་པ་ལ་རྒྱ་གར་ཤར་ཕྱོགས་པ་ཤོ་ལོ་ཀས་བསྐུལ་ཏེ། བཞེངས་
ཤིག་བཞེངས་ཤིག་དཔའ་བོ་ཆེ། །དག་པའི་ངང་གིས་སྟོན་པ་པོ། །སྟོང་པའི་ཡེ་
ཤེས་དག་པ་ལས། །སྤྲོ་དང་བསྡུ་བའི་རང་བཞིན་ཉིད། །ཅེས་བརྗོད་དོ། །ནུབ་
ཕྱོགས་པ་ཧཱུཾ་ཙམ་བརྗོད་པས་གཞལ་ཡས་ཁང་འཁོར་ལོ་དུར་ཁྲོད་དང་རྗེ་བཙུན་དང་
སྦུར་གཉིས་སྤྲོ་བ་ཡང་གསུམ་ལ་བཅོས་པ་སྤྲོ། གཉིས་པས་ལྷ་དྲུག་ཅུ་སྤྲོ། གསུམ་པས་
ཡུམ། བཞི་པས་ཕྱག་བཅུ། ལྔ་པས་ཞལ་གསུམ་སྤྲོའོ། །དེ་ནས་བསྒོམ་མོ། །དེ་
ནས་བཟླས་པ་དང་། བདུད་རྩི་མྱང་པ་དང་། གཏོར་མ་གཏང་པ་དང་གོང་དང་
འདྲའོ། །དེ་ནས་ཡང་ལྡང་ངོ་། །དེ་བཞིན་དུ་ཐུན་གསུམ་པ་ཡང་འདྲའོ། །
དེ་ནས་ཐུན་བཞི་པ་སྲོད་ཐུན་ལ་ཡང་གཏོར་མ་གཏོང་བའི་བར་དུ་བྱས་ལ།
ཉེར་བསྡུ་ཆེན་པོ་བྱ་སྟེ། རང་གི་སྙིང་ཁར་པད་མ་ལ་ཟླ་བའི་སྟེང་དུ་ཧཱུྃ་མཐིང་ཀ་
ལ་སྙིང་པོ་ལ་སོགས་ཀྱི་སྔགས་ཀྱིས་བསྐོར་བ་བཟློས་པའི་སྐབས་ལྟར་བྱས་ལ་
བསྡུ་བ་གོང་ལྟར་བྱའོ། །དེ་ནས་སྤྱི་བོར་ཧྭ་རྐང་པར་ཀཾ་ལས་རྡོ་རྗེ་ཕྲ་མོའི་ཁྲབ་
དང་ཁྲིབ་རྒྱུན་གྱིས་ལུས་ཞུ་ལྷུབ་ཏུ་བསམས་ལ། སྟེང་ནས་ཧཱུྃ་བཞིའི་སྔགས་ཀྱིས་
གཡས་སྐོར་དུ་ཞལ་དང་མཐུན་པའི་ཁ་དོག་གི་ཁྲོ་ཆུང་གིས་ཀ་ནན་བྱའོ། །
རྫོགས་པའི་རིམ་པ་ནི་གདན་གཅིག་ལ་བསྒོམ་པའམ། ཚེ་སྟོད་སྨད་ལ་
བསྒོམ་པ་དང་། ཟུང་འཇུག་ཏུ་བསྐྱེད་རྫོགས་གཉིས་ལ་བསྒོམ་པ་སྟེ། དེ་ལ་རྫོགས་
242-185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པའི་རིམ་པ་ལ་ལྔ། དངོས་དང་
། སྤྱོད་ལམ་དང་
། གཞན་དོན་དང་
། འབྲས་བུ་
དང༌། ཕན་ཡོན་ནོ། །དངོས་ལ་གང་ཟག་གསུམ་སྟེ། སྔོན་འབྱུང་བྱང་ཆུབ་སེམས་
དཔའ་ས་སྙིང་གི་རྟོགས་ལུགས། མ་འོངས་པ་དམན་པ་དབྱིབས་ཀྱི་རྣལ་འབྱོར་པ་
བསྒོམ་ན། ཨཱ་ལི་ནི་ཕྱི་རོལ་ལས་རྒྱ། ཀཱ་ལི་ནི་ཐབས་རིག་པའི་སྐྱེས་བུ། མདུན་
བསམས་ནས་ནི་ཡབ་ཡུམ་གཉིས་ཀྱི་ཙཀྲ་བཞི་རྩ་གཉིས་སྤྲད་ནས་བསྲུབ་པ་དང་
བསྲུབ་པའི་སྦྱོར་བ་མཛད་པ། རྣལ་འབྱོར་ཆེན་པོ་ནི་ཆགས་ལམ་པའི་བྱང་སེམས་
སོ། །ངལ་གསོ་བ་ནི་བྱང་སེམས་འབབ་པའི་ངོ་བོར་གནས་པའོ། །ཟླ་བ་ནི་བྱང་
སེམས། དཀྱིལ་འཁོར་ནི་འཁོར་ལོ་བཞིར་བབས་པ། ཡོངས་རྫོགས་པ་ནི་བྱང་
སེམས་ཀྱིས་ཁེངས་པའོ། །ལྟེ་བའི་རྩ་བར་གནས་པ་ནི་རྡོ་རྗེའི་རྩ་བར་བྱང་སེམས་
ཀྱིས་ཕྱིན་པའོ། །ཡི་གེ་རྣམས་ཀྱི་མཆོག་གྱུར་པ་ནི་ཀྭས་རྡོ་རྗེའི་བུག་པ་ཁ་བཅད་
ནས་ བྱང་ སེམས་ ཕྱིར་ མི་ འཆོར་ བར་ བྱས་ པའོ། །དེའི་ དབུས་ སུ་ གནས་ པར་
བསམ་ནི་རྡོ་རྗེའི་བུམ་པའི་ནང་ནའོ། །
སྐུ་གསུང་ཐུགས་ཀྱི་རྡོ་རྗེ་ཅན་ནི་ལྷན་ཅིག་སྐྱེས་པའི་བདེ་བར་ཤར་པའོ། །
ལྷའི་སྐུ་ནི་བསྒོམ་པར་བྱ་ནི་དགའ་བ་བཞིའོ། །ལས་རྒྱ་ལ་བརྟེན་ནས་གསང་བའི་
མ་པ་ཤུགས་ལ་གོ་རྒྱུ་ནི་འདི་རྣམས་ཡིན་ཏེ། དེ་ནི་ནི་འོད་གསལ་དེ་ནི། ལུས་
ལས་འདས་པ་ནི་འཛིན་པའི་རྣམ་རྟོག་མེད་པའོ། །དངོས་པོ་མེད་པའི་སེམས་ཉིད་
ཡིན་ནི་བདེ་བའི་ངོ་བོ་སྟེ་སྟོང་ཉིད་དུ་ཤར་བའོ། །དེ་ཡང་ནི་སེམས་དེ་ཡང་བསམ་
གྱིས་མི་ཁྱབ་བསམ་ནི་ཤུགས་ལ་སྤྲོས་བྲལ་རྟོགས་པའོ། །སེམས་ཉིད་བརྟག་པར་
མི་བྱའོ་ནི་ལས་རྒྱ་ལ་བརྟེན་ནས་བདེ་བ་བསྐྱེད་པར་བྱེད་པ་ཡིན་ཏེ། དེ་ཡང་སྒྱུ་མ་
དག་ནི་ཐམས་ཅད་ལས། ཞེས་ པ་ ལ་ སོགས་ པའོ། །བསམ་གྱིས་མི་ཁྱབ་ དེ་
242 -186



བདེ་མཆོག་གི་མངོན་རྟོགས་གསལ་བྱེད།
བསམས་ནས་ནི་ཉམས་སུ་བླངས་པས་ཤུགས་ལ་ལྷན་ཅིག་སྐྱེས་པའི་ཡེ་ཤེས་བདེ་
བར་ཤར་པའོ། །
དེ་ལས་ནི་ཉམས་སུ་བླངས་པ་དེ་ལས། གཟུངས་མ་ཐོབ་པར་
་འགྱུར་ནི་
དངོས་གྲུབ་གསུམ་མོ། །དེ་ནི་དམན་པ་དབྱིབས་ཏེ་ངེས་ པ་བརྗོད་ནས་མིང་
བཏགས་ཏེ་ཆགས་ལམ་པའོ། །སྔོན་འབྱུང་སྤྱན་རས་གཟིགས་ཀྱི་རྟོགས་ལུགས།
མ་འོངས་པ་ཟབ་པ་སྔགས་གྲོལ་ལམ་པ་དང་སྦྱར་ན། ཨཱ་ལི་ནི་ལྟེ་བ་སྤྲུལ་པའི་
འཁོར་ལོ་ན་རྩ་འདབ་དྲུག་ཅུ་རྩ་བཞི་དབུས་ན་ཨོཾ་གི་ནུས་པ་དང་ལྡན་པའོ། །ཀཱ་
ལི་ནི་སྙིང་ཀ་ཆོས་ཀྱི་འཁོར་ལོ་ན་རྩ་འདབ་བརྒྱད་པ་ཁམས་ཀྱི་བདག་ཉིད་ཧཱུཾ་གི་
ནུས་པ་དང་ལྡན་པའོ། །མདུན་བསམས་ནས་ནི་ལྟེ་བ་ན་རླུང་ལྔ་ལས་མེའི་རླུང་
གཏུམ་མོ་མེ་དྲོད་ཅན་སྦྱར་བས། སྙིང་ཀའི་ནམ་མཁའི་རླུང་དང་གཉིས་ཕྲད་པའོ། །
རྣལ་འབྱོར་ཆེན་པོ་ནི་གྲོལ་ལམ་པའི་རང་བྱུང་ལྟ་བུའོ། །ངལ་གསོ་ནི་བྱང་སེམས་
ཐིག་ལེ་འཚོགས་པའོ། །ཟླ་བ་ནི་བྱང་སེམས་དཀྱིལ་འཁོར་རྫོགས་པ་ནི་བྱང་ཆུབ་
སེམས་ཀྱིས་འཁོར་ལོ་བཞི་གང་པའོ། །ལྟེ་བའི་རྩ་བར་གནས་པར་བསྒོམ་ནི་བྱང་
ཆུབ་ཀྱི་སེམས་ཏེ། སྤྲུལ་པའི་འཁོར་ལོ་ལ་གནས་པའི་གཏུམ་མོའོ། །ཡི་གེ་རྣམས་
ཀྱི་མཆོག་གྱུར་པ་ནི་ལྟེ་བའི་དབུས་ཀྱི་ཨོཾ་ངོ༌། །དེའི་ནི་ལྟེ་བ་དེའི། དབུས་སུ་
གནས་པར་བསམ་ནི་བྱང་སེམས་སོ། །སྐུ་གསུང་ཐུགས་ཀྱི་རྡོ་རྗེ་ཅན་ནི་བྱང་
སེམས་རླུང་ཁྲག་གསུམ་འགྲེས་པའོ། །དེ་མན་ཆད་ལྷན་ཅིག་སྐྱེས་ པའི་དོན་
ཤུགས་ལ་གོ་བའོ། །
བཞི་པའི་དོན་དེས་གོ་བ་ལེན་ནོ། །གྲོལ་ལམ་པ་ངེས་བརྗོད་ནས་སོ། །
སྔོན་བྱུང་འཇམ་དཔལ་གྱི་རྟོགས་ལུགས། མ་འོངས་པ་མཐར་ཐུག་ཆོས་རང་ལྷག་
242 -187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པར་གནས་པའི་ཉམས་ལེན་ནི། ཨཱ་ལི་ནི་ཆོས་ངོ་བོ་ཉིད་ཀྱིས་མ་སྐྱེས་པ་སྟོང་པ།
ཀཱ་ལི་ནི་རྐྱེན་གྱིས་སྐྱེས་པ་སྣང་བ། མདུན་བསམས་ནས་ནི་དེ་གཉིས་ཟུང་འཇུག་
རོ་མཉམ་དུ་ཤེས་པའོ། །རྣལ་འབྱོར་ཆེན་པོ་ནི་བཞི་པ་རྒྱུད་ལ་སྐྱེས་པ། ངལ་
གསོ་སྟེ་ནི་ཤེས་བྱའི་གཤིས་ལ་གནས་པ། ཟླ་བའི་དཀྱིལ་འཁོར་ཡོངས་རྫོགས་
པ་ནི་ཚེས་གཅིག་ལ་ཉ་གང་པ་ལྟར་གཟུགས་རྫོགས་པ་སྟེ་ཐམས་ཅད་འོད་གསལ་
དུ་རྟོགས་པའོ། །ལྟེ་བ་ནི་དེ་བཞིན་ཉིད་ཆོས་སྐུ་བཅུད་ལྟ་བུའོ། །རྩ་བར་གནས་
པ་ནི་བཅུད་ལྟ་བུའི་ངང་ལས་མ་གཡོས་པར་གནས་པའོ། །ཡི་གེ་རྣམས་ཀྱང་
མཆོག་གྱུར་པ་ནི་ཨ་སྟེ་སྟོང་ཉིད་སྤྲོས་བྲལ་དུ་གནས་པའོ། །དེའི་དབུས་སུ་གནས་
པར་བསམ་ནི་ཅིར་སྣང་ཐམས་ཅད་གསལ་ལ་རང་བཞིན་མེད་པའོ། །སྐུ་གསུང་
ཐུགས་ཀྱི་རྡོ་རྗེ་ཅན་ནི་མ་སྐྱེས་པ་སྟོང་ཉིད་དུ་ཤེས་པའོ། །ལྷའི་སྐུ་ནི་བསྒོམ་པར་
བྱ་ནི་འོད་གསལ་དོན་དམ་གྱི་ཉམས་སོ། །
དེའི་རྒྱས་བཤད་ནི། དེ་ནི་གཟུགས་ལ་གནས་གྱུར་པ་ནི་མཚན་མ་རང་
རྒྱུད་པའི་རྣམ་རྟོག་ནུབ་པའོ། །དངོས་པོ་མེད་པའི་སེམས་ཉིད་དེ་ནི་སྐྱེ་མེད་དུ་
ཤེས་པའོ། །དེ་ཡང་བསམ་གྱིས་མི་ཁྱབ་བསམ་ནི་ཨ་ཙིན་དྷ་སྟེ་སེམས་སྐྱེ་མེད་དུ་
ཤར་པའོ། །དེ་ཉིད་བརྟག་པར་མ་བྱའོ་ནི་བློས་བསམས་པས་མི་རྟོགས་ཏེ། བླ་
མའི་བྱིན་བརླབས་ལས་བཞི་པ་རྟོགས་པའོ། །བསམ་གྱིས་མི་ཁྱབ་དེ་བསམས་
ནས་ནི་བཞི་པའི་རྒྱུན་བསྲིང་པའོ། །དེ་ལས་གཟུངས་ནི་ཐོབ་པར་འགྱུར་ནི་དེ་
ལས་སྐུ་གསུམ་དུ་འཆར་བའོ། །ངེས་བརྗོད་ནས་བྱང་ཆུབ་སེམས་དཔའ་འཇམ་
དཔལ་གྱི་ལ་མཐར་ཐུག་ཆོས་སུ་མིང་བཏགས་པའོ།། 11
འདི་ནི་སློབ་དཔོན་ལྷ་རྗེ་བྱང་གི་ལུགས་ཡིན། སློབ་དཔོན་སེང་གེ་སྒང་པ་བཤད་པ་དང་ལག་ལེན་
242-188



བདེ་མཆོག་གི་མངོན་རྟོགས་གསལ་བྱེད།
ཐམས་ཅད་འདིའི་སྟེང་ནས་མཛད་དོ། །སེང་གེ་སྒྲུང་པ་ལ་བདག་གིས་ཚར་ལྔ་མཉན་ནོ། །དེ་ལྟར་བདག་
ཉིད་རྐང་པ་གཉིས་ནི་སུཾ་བྷ་ནི་ལ་སོགས་ལན་གསུམ་བརྗོད་པས་བསྲུང་པར་བྱའོ། །ཚངས་པར་སྤྱོད་པའི་ཞི་
ནི་ལྷའི་ང་རྒྱལ་བརྟན་པར་བྱ་བ་ཐམས་ཅད་སྤྱོད་པའོ།། །།
རྐང་པ་བརྒྱད་ཞེ་ནི་བླ་མ་དང་ཡི་དམ་གྱི་ལྷ་དང་ལྷ་གཞན་ལ་སོགས་པ་ཐམས་ཅད་མཐོང་པའི་དུས་
སུ་རྐང་པ་བརྒྱད་པའི་སྔགས་ཀྱིས་མཆོད་པའོ། །འཇིགས་པ་ཐམས་ཅད་ཞི་ནི་སྔ་མ་དང་ཡི་དམ་གྱི་ལྷ་དང་ལྷ་
གཞན་ཐམས་ཅད་བསམ
ཅད་བསམས་པས་གང་ལ་ཡང་འཇིགས་པ་དང་
། བག་ཚ་བ་ཐམས་ཅད་སྤུངས་ནས་འཁོར་ལོ་
བདེ་མཆོག་ཞེ་ནི་འཁོར་ལོ་བདེ་མཆོག་གི་རྣལ་འབྱོར་པ་བློ་གྲོས་ཆེན་པོས་འཁོར་ལོ་སྡོམ་པའི་དོན་ཇི་ལྟ་བ་
བཞིན་དུ་ཉམས་སུ་མྱོང་པར་བྱ་ཞིང་སྤྱོད་པའོ། །རིགས་ལྔ་དག་ཞེས་བྱ་བ་ལ་སོགས་པའི་དོན་ཚོགས་ཀྱི་
འཁོར་ལོ་ལ་སོགས་པའི་དུས་སུ་རྒྱ་གར་གྱི་རིགས་ལྔ་བྲམ་ཟེའི་རིགས། ཡང་ན་ཐམས་ཅད་ཀྱང་ཐུགས་ཀྱི་
རིགས་མི་འགྱུར་བར་མཚོན་པའོ། །རྒྱལ་རིགས་རྗེ་རིགས་རྨང་རིགས་རིགས་ན་གདོལ་པ་རྣམས་ལ། འདི་ནི་
རིགས་བཟང་བཟའ་བཏུང་ལྷན་ཅིག་བྱ། འདི་ནི་རིགས་ངན་བཟའ་བཏུང་ལྷན་ཅིག་མི་བྱ་བ་ལ་སོགས་པའི་
རྣམ་རྟོག་མི་བྱ་ཞིང་ཐམས་ཅད་ཧེ་རུ་ཀའི་རིགས་སུ་ཤེས་པར་བྱས་ལ། ཞེན་པ་མེད་པའི་ཚུལ་དུ་འདོད་པའི་
ཡོན་ཏན་ལྔ་ལ་གཟུགས་སྡུག་མི་སྡུག་ལ་སོགས་པ་སྤངས་ལ་ལོངས་སྤྱད་པར་བྱའོ། །དེ་ནས་ཐུན་མཚམས་
ཀྱི་དུས་སུ་ཁྲུས་བྱེད་པའི་དུས་སུ་དབང་གི་ཆོ་ག་དྲན་པར་བྱ་བ་དང་
། ཟས་ལ་ལོངས་སྤྱོད་པའི་དུས་སུ་ལུས་
ཀྱི་དཀྱིལ་འཁོར་སྐད་ཅིག་གིས་དྲན་པར་བྱས་ནས། བྱིན་གྱིས་བརླབ་པ་ནི་གཏོར་མའི་རང་བཞིན་དང་
།
སྦྲུལ་པ་ལས་བྱུང་ཞེ་ན་དཔའ་བོ་གཅིག་པའི་རང་གི་སྐུ་ནི་བར་དོའི་ལུས་འདྲ་བར་ལྟ་བ་དང་
། ཕག་མོ
“མོའི་
གཟུགས་སུ་ཞེ་ན་ཡུམ་རྡོ་རྗེ་ཕག་མོའི་གཟུགས་ནི་ཆོས་ཉིད་ཀྱི་རང་བཞིན་དུ་བསམ་པ་དང་། ཤྲཱི་ནི་གཟུང་པ་
དང་འཛིན་པ་གཉིས་སུ་མེད་པའི་ཡེ་ཤེས་དང་། ཧེ་ནི་དོན་དམ་པར་རྒྱུ་མ་གྲུབ་པས་འབྲས་བུ་སྟོང་པར་ལྟ་བ་
དང་། རུ་ནི་དོན་དམ་དུ་ཚོགས་པ་མ་གྲུབ་པས་བྲལ་བ་ཡང་མ་གྲུབ་པ་དང་
། ཀ་ནི་དེ་དག་ཐམས་ཅད་ཀྱི་
སྤྲོས་པ་བཅད་པས་གང་དུ་ཡང་མ་གྲུབ་པའོ།། །རྣལ་འབྱོར་པ་ཉམས་སུ་བླངས་པའི་གང་ཟག་དང་
། ཐ་མལ་
242-189



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
པ་ཉམས་སུ་མ་བླངས་པ་འཆི་བ་ལ་ཁྱད་པར་ཅི་ཡོད་ཞེ་ན། སེམས་ལ་རྣམ་གནས་རྣལ་འབྱོར་པ་ཞེས་པ་ལ་
སོགས་པས་སྟོན་ཏེ། འཆི་བ་ཏེ་སྲོག་འཆད་པ་ཙམ་ལ་ཁྱད་པར་མེད་དེ་རྣལ་འབྱོར་པ་འཆི་བ་ལ་རྟགས་འདི་
རྣམས་ཀྱང་འབྱུང་ལ། འཆི་བ་རྟོག་པ་སྟེ་མཁའ་སྤྱོད་དུ་འཁྲིད་པར་བྱེད་དོ། །མཁའ་སྤྱོད་ཀྱི་གནས་ནི་སྟེང་
ཚངས་པའི་སྒོར་རླུང་དང་རྣམ་པར་ཤེས་པ་ཐོན་ནས་འོད་གསལ་སྔོན་དུ་བྱས་པའམ། ཡང་ན་ནམ་མཁའི་
གནས་ན་ཡེ་ཤེས་ཀྱི་སྐུ་ཅན་བཞུགས་པའི་གནས་སོ། །ཡང་ན་འོག་མིན་སྟུག་པོ་བཀོད་པ་ན་རྣམ་པར་སྣང་
མཛད་མངོན་པར་བྱང་ཆུབ་པ་བཞུགས་པའི་གནས་སོ། །ཡང་ན་ནུབ་ཕྱོགས་བདེ་བ་ཅན་སྣང་བ་མཐའ་ཡས་
ཀྱི་གནས་སོ།།
།ས་མར། ཤྲཱི་ལ། །
242-190



༄༅། །བདེ་མཆོག་ལཱུ་ཧི་པའི་ལོ་རྒྱུས་ཤིག་བཞུགས།
ཨོཾ་སྭ་སྟི། བསླབ་གསུམ་རིན་ཆེན་ཐོད་བཞིན་བཀུར་མཛད་པས། །ལྷར་
བཅས་འཇིག་རྟེན་ཀུན་གྱི་མཆོད་གྱུར་ཅིང་
། །ཐུབ་པའི་བསྟན་པ་གསལ་བར་
མཛད་པ་ཡི། །བཤེས་གཉེན་དམ་པའི་ཞབས་ལ་གུས་ཕྱག་འཚལ། །
སྤྱིར་རྗེ་བཙུན་ཡང་དག་པར་རྫོགས་པའི་སངས་རྒྱས་ཀྱིས། དང་པོ་བྱང་
ཆུབ་མཆོག་ཏུ་ཐུགས་བསྐྱེད། བར་དུ་བསྐལ་པ་གྲངས་མེད་པ་གསུམ་དུ་བསོད་
ནམས་དང་ཡེ་ཤེས་ཀྱི་ཚོགས་གཉིས་བསགས། མཐར་འོག་མིན་ཀྱི་གནས་སུ་
ངེས་དོན་དུ་མངོན་པར་རྫོགས་པར་སངས་རྒྱས་སྟེ། འཛམ་བུ་གླིང་བྱེ་བ་ཕྲག་
བརྒྱར་སྤྲུལ་པ་མངོན་པར་རྫོགས་པར་སངས་རྒྱ་བའི་ཚུལ་བསྟན་ནས།
ཆོས་ཀྱི་འཁོར་ལོ་བསྐོར་བ་ནི་གཉིས་ཏེ། མངོན་པར་མཐོ་བ་འཇིག་རྟེན་
པའི་ཐེག་པ་དང་
། ངེས་པར་ལེགས་པ་འཇིག་རྟེན་ལས་འདས་པའི་ཐེག་པའོ། །
དང་པོ་ནི་ལྷ་དང་མིའི་གོ་འཕང་ཐོབ་པར་བྱེད་པའི་ལམ་འབྲས་བུ་དང་བཅས་པ་
སྟོན་པར་བྱེད་པ་སྟེ། ཀླུའི་རྒྱལ་པོ་རྒྱ་མཚོ་དང་
། དགེ་བསྙེན་དགའ་བ་ཅན་དང་།
ཚོང་དཔོན་གྱི་བུ་དཔལ་ཡིག་གིས་ཞུས་པའི་མདོ་ལ་སོགས་པའོ། །
གཉིས་པ་ནི་བྱང་ཆུབ་རྣམ་པ་གསུམ་ཐོབ་པར་བྱེད་པའི་ལམ་འབྲས་བུ་
དང་བཅས་པ་སྟོན་པར་བྱེད་པ་སྟེ། དེ་ཡང་གང་ཟག་མོས་པ་དང་དབང་པོ་དམན་
པ་རྣམས་ཀྱིས་དོན་ཉན་ཐོས་ཀྱི་ཐེག་པ། དེ་དག་འབྲི་པོ་རྣམས་ཀྱི་དོན་དུ་རང་
སངས་རྒྱས་ཀྱི་ཐེག་པ། རབ་རྣམས་ཀྱི་དོན་དུ་ཐེག་པ་ཆེན་པོ་གསུངས་པའོ། །དེ་
242-191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ལ་ཡང་གཉིས་ལས། སྙིང་རྗེ་ཆེན་པོས་གཞན་གྱི་དོན་བྱེད་པ་དང་
། ཐབས་རྒྱ་
ཆེན་པོ་ལ་མོས་པ་རྣམས་ལ་ཕ་རོལ་དུ་ཕྱིན་པའི་ཐེག་པ་གསུངས་ཏེ། དེ་དག་ཀུན་
གྱི་ཡང་གདུལ་བྱ་ནི་སྤྱིར་འདོད་ཆགས་དང་བྲལ་བ་སྟེ། དེ་དག་གི་ངོར་སྟོན་པ་
ཉིད་ཀྱང་འདོད་ཆགས་དང་བྲལ་བ་སྟེ། དགེ་སྦྱོར་གི་ཆ་ལུགས་ཀྱིས་གསུངས་
པའོ། །དེ་ལྟར་ཐེག་པ་ཐུན་མོང་གི་གདུལ་བྱ་རྣམས་ཀྱི་དོན་མཛད་ནས། གདུལ་
བྱ་ལྷག་མར་གྱུར་པ་འདོད་ཆགས་ཅན་སྔ་མ་ལྟར་སྙིང་རྗེ་ཆེན་པོས་གཞན་གྱི་དོན་
བྱེད་པ་དང༌། ཐབས་ཟབ་མོ་ལ་མོས་པ་རྣམས་ལ་ཐབས་ཀྱི་ཐེག་པ་ཞེས་བྱ་སྟེ།
གསང་ སྔགས་ ཀྱི་ ཐེག་ པ་ གསུངས་པའོ། །དེ་ ཡང་ དུས་བཞིའི་སེམས་ཅན་ གྱི་
བསམ་པའི་བྱེ་བྲག་དང་སྦྱར་ནས་རྒྱུད་སྡེ་བཞི་གསུངས་པ་ལས། དང་པོ་རྫོགས་
ལྡན་གྱི་དུས་ཀྱི་སེམས་ཅན། འདོད་པ་ལ་ཆགས་པ་ཅུང་ཟད་དང་ལྡན་པའི་བསམ་
པ་དང་སྦྱར་ནས་དགོད་པའམ་བྱ་བའི་རྒྱུད་གསུངས་པ་སྟེ། དེ་ཡང་ཐབས་དང་
ཤེས་རབ་ཀྱི་ལྷ་རྣམས་རྗེས་སུ་ཆགས་པ་དགོད་པའི་ཚུལ་ལམ། ལུས་ངག་གི་བྱ་
བ་གཙོ་བོར་སྟོན་པས་དེ་སྐད་ཅེས་བྱའོ། །
དེ་ནས་གསུམ་ལྡན་གྱི་དུས་ཀྱི་སེམས་ཅན་དེ་བས་ཆགས་པ་ཅུང་ཟད་ཆེ་
བར་གྱུར་པའི་དོན་དུ་བལྟས་པའམ་སྤྱོད་པའི་རྒྱུད་གསུངས་པ་སྟེ། རྗེས་སུ་ཆགས་
པ་བལྟས་པའི་ཚུལ་ལམ་ཕྱི་ནང་ཆ་མཉམ་པར་སྤྱོད་པ་བསྟོན་པས་སོ། །དེ་ནས་
གཉིས་ལྡན་གྱི་དུས་ཀྱིས་སེམས་ཅན་དེ་བས་ཀྱང་ཆགས་པ་ཆེ་བར་གྱུར་པའི་དོན་
དུ་ལག་བཅངས་སམ་རྣལ་འབྱོར་གྱི་རྒྱུད་གསུངས་པ་སྟེ། རྗེས་སུ་ཆགས་པ་ལག་
བཅངས་ཀྱི་ཚུལ་ལམ། རྣལ་འབྱོར་སེམས་ཀྱི་ཏིང་ངེ་འཛིན་གཙོ་བོར་སྟོན་པས་
སོ། །བརྗོད་པའི་དུས་ཀྱི་སེམས་ཅན་ཆགས་པ་ཤིན་ཏུ་ཆེ་བ་རྣམས་ཀྱི་དོན་དུ་
242 -192



བདེ་མཆོག་ལཱུ་ཧི་པའི་ལོ་རྒྱུས།
གཉིས་ཀྱིས་གཉིས་སྤྲོས་པའམ། རྣལ་འབྱོར་བླ་མའི་རྒྱུད་གསུངས་པ་སྟེ། དེ་པ
རྗེས་སུ་ཆགས་པ་གཉིས་ཀྱིས་གཉིས་སྤྲོས་པའི་ཚུལ་ལམ་ཐབས་དང་ཤེས་ར
སྙོམས་པར་འཇུག་པའི་ཚུལ་ཁྱད་པར་ཅན་སྟོན་པས་སོ། །
དེ་ལྟར་གསང་བའི་དེ་ཁོ་ན་ཉིད་རབ་ཏུ་གསལ་བ་ལས། དུས་ནི་རྣམ་བཞི་
དབྱེ་བ་ཡིས། །རྒྱུད་ནི་རྣམ་པ་བཞིར་གསུངས་སྟེ། །དགོད་པ་དང་ནི་ལྟ་བ་དང་
།
དེ་བཞིན་གཞན་ནི་ལག་བཅངས་དང་། །གཉིས་གཉིས་སྤྲོས་པ་བཞི་པ་སྟེ། །དེ་
དག་རྒྱུད་ནི་རྣམ་པ་བཞི་ཞེས་གསུངས་པས་སོ་ཞེས་གསུང་བ་ནི་ཤིན་ཏུ་ལེགས་
པར་སེམས་སོ། །རྣལ་འབྱོར་བླ་མའི་རྒྱུད་ལ་ཡང་ཐབས་དང་ཤེས་རབ་ཀྱི་རྒྱུད་
གཉིས་སོ། །དེ་གཉིས་ཀྱི་ཁྱད་པར་ཡང་དཀྱིལ་འཁོར་གྱི་འཁོར་ལོའི་བཀོད་པའི་
སྐབས་སུ། གཙོ་བོ་དབུས་སུ་བཀོད་པའི། ཕྱོགས་བཞིར་དེ་བཞིན་གཤེགས་པ་
བཞི་ལ་སོགས་པ་ལྷ་ཕོའི་རྣམ་པ་འབྱུང་བ་ནི་ཐབས་ཀྱི། ཡུམ་བཞི་ལ་སོགས་པ་
ལྷ་མོའི་རྣམ་པ་འབྱུང་བ་ནི་ཤེས་རབ་ཀྱིའོ་ཞེས་གསུང་སྐད་དོ། །
དེ་ལས་འདིར་ནི་ཤེས་རབ་ཀྱི་རྒྱུད་དོ། །དེ་ཉིད་ལ་ཡང་དུ་མ་ཡོད་པ་ལས་
འདི་ནི་འཁོར་ལོ་བདེ་མཆོག་གི་རྒྱུད་དོ། །དེ་ལ་ཡང་རྩ་བའི་རྒྱུད་དང་། བསྡུས་
པའི་རྒྱུད་དམ་རྒྱུད་ཕྱི་མ་དང་
། བཤད་པའི་རྒྱུ་གསུམ་མོ། །དང་པོ་ནི་ཁ་ས་མ་ཡ་
ཏན་ཏྲ་ཅེས་པ་འབུམ་དུ་བརྗོད་པའི་རྒྱུད་ཅེས་པ་སྟེ། དེ་ཡང་ལཱ་བ་པ་ནི་འབུམ་
ཕྲག་གསུམ་གྱི་བདག་ཉིད་དུ་འདོད་ལ། རྒྱུད་ཀྱང་མཁན་པོ་ནི་འབུམ་ཕྲག་གཅིག་
ཏུ་འདོད་པ་ནི་ཕྱི་མ་ལྟར་ལེགས་ཏེ། ཀུན་ཏུ་སྤྱོད་པ་ལས། འབུམ་དུ་བརྗོད་པའི་
རྒྱུད་ལས་ནི། བདེ་མཆོག་བཏུས་པར་གྱུར་པ་དང་
། ཞེས་གསུངས་པས་སོ། །
གཉིས་པ་ནི་རྒྱུད་བླ་མའམ་སྡོམ་པ་ཆུང་ངུ་ཞེས་ཀྱང་བྱ་སྟེ། ལེའུ་ལྔ་བཅུ་
242193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྩ་གཅིག་པའོ། །གསུམ་པ་ལ་གཉིས་ཏེ། ཐུན་མོང་གི་དང༌། ཐུན་མོང་མ་ཡིན་
པའི་བཤད་པའི་རྒྱུད་དོ། །དང་པོ་ནི་སཾ་བུ་ཏ་ཏི་ལ་ཀ་སྟེ་བྱ་བའི་རྒྱུད་ལ་སོགས་པ་
རྣམས་ཀྱི་དོན་སྟོན་པས་སོ། །
གཉིས་པ་ལ་བཞི་སྟེ། རྡོ་རྗེ་སློབ་དཔོན་གྱི་བྱ་བ་གཙོ་བོར་སྟོན་པ་སྟེ་ཧེ་རུ་
ཀ་མངོན་འབྱུང་དང་
། བསྐྱེད་པའི་རིམ་པ་གཙོ་བོར་སྟོན་པ་མངོན་པར་བརྗོད་
པའི་
རྒྱུད་བླ་མ། ལས་ཀྱི་ཚོགས་གཙོ་བོར་སྟོན་པ་རྡོ་རྗེ་མཁའ་འགྲོ། ལག་པའི་
མཆོད་པ་ལ་སོགས་པ་ལས་དངོས་པོའི་བྱ་བ་གཙོ་བོར་སྟོན་པ་རྣལ་འབྱོར་མ་ཀུན་
ཏུ་སྤྱོད་པ་སྟེ། འདི་ལ་རྟོགས་པ་དྲུག་བཅུ་རྩ་བཞི་ཡོད་ལ། རྟོག་པ་རེ་རེ་ལ་ལེའུ་
བཅུ་གཅིག་བཅུ་གཅིག་ཡོད་པ་ལས། ཉི་ཤུ་རྩ་བཞི་རིག་པ་འཛིན་པའི་རྟོགས་པ་
ཡར་སོང་ནས། རྩ་ལྔ་པ་འཁོར་ལོ་གསུམ་འབྱུང་བའི་རྟོགས་པ་ཀུན་སྤྱོད་འདི་
ཡིན་ཏེ། འདི་ལས་གསལ་བར་བརྫུས་ཏེ་འབྱུང་པའི་རིམ་པ་གསུངས་པ་དེ་ལ་
བརྟེན་ཏེ་མཛད་པའོ། །བརྫུས་ཏེ་འབྱུང་པའི་རིམ་པར་ཧེ་རུ་ཀ་འབྱུང་བ་ན་ཡང་
གསལ་ལ། བསྡུས་པའི་རྒྱུད་ལས་ནི་བ་གླང་གནས་དང་སྟེ་ལྡིང་བ་ཞེས་བྱ་བ་ལ་
སོགས་པ་མངལ་སྐྱེས་དང་
། བརྫུས་སྐྱེས་གཉིས་ཀར་སྦྱར་དུ་རུང་བ་ལས་མེད་དོ། །
འདི་མཛད་པའི་སློབ་དཔོན་གྱི་སྐུ་ཆེ་བའི་ཡོན་ཏན་ནི། སྐྱེ་བ་སྔ་མ་ལ་
ལེགས་པར་སྤྱད་པའི་སྟོབས་ཀྱིས་རྣལ་འབྱོར་མས་རྗེས་སུ་བཟུང་བ་སྟེ། དེ་ཡང་
ཨུ་རྒྱན་གྱི་ཡུལ་དུ་རྒྱལ་པོའི་སྲས་སུ་སྐུ་འཁྲུངས་ནས་ཡོད་པ་ལས། ཡུལ་དེའི་མི་
རྣམས་ཟླ་བ་གང་ཡང་རུང་བའི་ཡར་ངོ་དང་མར་ངོའི་ཚེས་བརྒྱད་དམ། བཅུ་ལ་
སོགས་པ་དུས་ཚིགས་ཁྱད་པར་ཅན་ལ་དུར་ཁྲོད་དུ་མཆོད་པ་དང་གཏོར་མ་བྱེད་
དུ་འགྲོ་བའི་ལུགས་ཡོད་པ་ལྟར་སློབ་དཔོན་ཡང་མཆོད་པ་བྱེད་དུ་སོང་བ་ལས།
242 -194



བདེ་མཆོག་ལཱུ་ཧི་པའི་ལོ་རྒྱུས།
འགའ་ཞིག་མཆོད་པ་ཟིན་ནས་གྱེས་པའི་ རྗེས་ལ། རྣལ་འབྱོར་མ་མང་པོ་ཞིག་
ཚོགས་ཀྱི་མཆོད་པ་བྱེད་པ་དང་
། བག་ཆགས་སད་པས་ ཕྲད་སྟེ། དེ་རྣམས་ཀྱི་
མདུན་ན་རོ་གཅིག་བཞག་ནས་འདུག་པ་དེ་ཁ་ན་མ་ཐོ་བ་མ་ཐོ་བ་མེད་པ་ཡིན་
པས། འདི་གོས་ལ་དྲངས་ཁྱོད་རང་ཡང་ཟོ་ཞིག་ཞེས་གསུངས་ནས། སློབ་དཔོན་
གྱིས་ཀྱང་རྣམ་པར་རྟོག་པ་མེད་པར་བགོས་ཤིང་དྲངས། རང་ཉིད་ཀྱིས་ཀྱང་ཟོས་
ཏེ། རོ་དེ་ཡང་སྐྱེ་བ་བདུན་པ་ཡིན་སྐད། དེས་སྣོད་དུ་རུང་བར་ གཟིགས་རྣལ་
འབྱོར་མ་ལ་ལས་བདེ་ཆེན་གྱི་མཁའ་འགྲོ་མ། ལ་ལས་ཁོར་ལོ་གསུམ་དང་། དམ་
ཚིག་གི་མཁའ་འགྲོ་མ་མཛད་ནས་བདེ་མཆོག་གི་དཀྱིལ་འཁོར་ཇི་ལྟ་བུར་སྤྲུལ་ཏེ།
དཀྱིལ་འཁོར་གྱི་བདག་པོ་ལས་དབང་བསྐུར་ཐམས་ཅད་དང་། རང་བྱིན་གྱིས་
བརླབ་པ་དང་། དཀྱིལ་འཁོར་གྱི་འཁོར་ལོ་སྒོམ་པའི་རིམ་པ་དང་
། བྱ་བའི་རྒྱུད་
ལ་སོགས་པ་རྒྱུད་ཐམས་ཅད་ཀྱི་དོན་རྟོགས་པར་མཛད་པ་དང་།
ཀྱེ་རྒྱལ་པོ་ཆེན་པོ། རྐང་བརྐྱང་བྱ་བ་སྤངས་ནས་ནི། །འཁོར་བའི་མངག་
གཞུག་དོར་ནས་སུ། །རྟག་དུ་བརྩོན་དང་ལྡན་ཡིད་ཀྱིས། །རྡོ་རྗེ་སེམས་དཔའ་
མཆོག་སྒྲུབ་ཀྱིས་ཞེས་གསུངས་ཏེ། སྒྲུབ་པོར་རྗེས་སུ་གནང་བ་ལས་སློབ་དཔོན་
གྱིས་ཀྱང་དེ་ལྟར་གོ་སྟེ། དཀྱིལ་འཁོར་མི་སྣང་བར་གྱུར་ཏོ། །དེ་ནས་རང་གིས་
རྟོགས་པ་བཞིན་དུ་བསྒྲུབས་ལ་ཚེ་འདི་ལ་ཕྱག་རྒྱ་ཆེན་པོའི་དངོས་གྲུབ་མངོན་དུ་
མཛད་པར་དགོངས་པ་ལས། དེ་ལ་ཚུལ་གསུམ་སྟེ། སྤྲོས་བཅས་དང་སྤྲོས་མེད་
དང་ཤིན་ཏུ་སྤྲོས་མེད་ཀྱི་ཚུལ་དུ་བསྒྲུབ་པ་ལས། དང་པོ་ནི་འཁོར་མང་པོ་དང་
རྒྱན་བཟང་པོ་དང་བཅས་ནས་ཡུལ་ཉི་ཤུ་རྩ་བཞི་ལ་སོགས་པར་བསྒྲུབ་པ་སྟེ། དེ་
ནི་ཤིང་འཚིག་པ་དང་འདྲ་སྟེ། དངོས་གྲུབ་ཐག་རིང་བའོ། །
242-195



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གཉིས་པ་ནི་དགེ་བསྙེན་ནམ་བཙུན་པ་གང་ཡིན་པའི་རང་གི་ཆ་ལུགས་སུ་
ཞུགས་ནས་རང་གི་ཁྱིམ་ལ་སོགས་པར་སྒྲུབ་པ་སྟེ། དེ་ནི་ཏ་ལའི་ལོ་མ་འཚིག་པ་
དང་འདྲ་སྟེ། དེ་བས་དངོས་གྲུབ་ཅུང་ཟད་ཉེ་བའོ། །
གསུམ་པ་ནི་གཅེར་བུར་བྱུང་སྟེ་སྨད་གཡོག་ཙམ་བཀྲིས་ནས་བསྙོན་པའི་
བརྟུལ་ཞུགས་ཀྱི་ཚུལ་གྱིས་ལམ་གྱི་གཞི་མདོ་ལ་སོགས་པར་སྒྲུབ་པ་སྟེ། དེ་ནི་
རས་བལ་གྱི་ལོ་མ་འཚིག་པ་དང་འདྲ་སྟེ་དངོས་གྲུབ་ཤིན་ཏུ་ཉེ་བའོ། །དེ་ལས་
སློབ་དཔོན་འདི་ནི་སྤྲོས་མེད་ཀྱི་ཚུལ་གྱིས་བསྒྲུབས་པས། འཚོ་བ་རྣལ་འབྱོར་པ་
གཅིག་གིས་ གཏོར་མ་བྱེད་པ་ལས། རྣལ་འབྱོར་པ་དོན་གཉེར་དུ་སོང་རྩ་ན་
འཚོལ་བ་ཆོད་པས། ཉ་པ་ཉ་ཤོར་བའི་ས་རུ་ཕྱིན་ཏེ། ཚེགས་ཆུང་ངུས་རྙེད་པ་ཉའི་
ལྡི་ལྟོ་ཙམ་གྱིས་ཆོག་པར་འཛིན་ཅིང་བསྒོམས་པས། ཉའི་རྟི་ལྟོ་དེ་ལ་ཀཱུ་ཧིའི་སྒྲས་
བརྗོད་པས་རྣལ་འབྱོར་པ་མིང་ཡང་རྣལ་འབྱོར་པ་ལཱུ་ཧི་པ་ཞེས་གྲགས་སོ། །
འདི་ཉིད་གང་གི་དོན་དུ་མཛད་པ་ནི། དེ་ནས་སློབ་དཔོན་ཏིང་ངེ་འཛིན་
ཁྱད་པར་ཅན་རྒྱུད་ལ་སྐྱེས་ཤིང་མངོན་པར་ཤེས་པ་དང་ལྡན་པར་གྱུར་ཏེ། །བྲི་ན་
ལེནྡ་རིག་པའི་སློབ་གྲྭ་ཆེན་པོར་བྱོན་ནས་བཞུགས་པ་ལས། གདུལ་བའི་དུས་ལ་
བབ་པའི་གདམས་ངག་བསྟན་པའི་སྣོད་དང་ལྡན་པ་སུ་འདུག་གཟིགས་པས། ལྷོ་
ཕྱོགས་ཨོ་ད་བྷི་ས་ན་རྒྱལ་པོ་གཅིག་འདུག་པར་གཟིགས་ནས་དེར་བྱོན་ཏེ། རྒྱལ་
པོའི་ཕོ་བྲང་གཞོན་ནུ་མའི་གྲོང་ཁྱེར་ཞེས་བྱ་བ་དེར་སྔར་བཞིན་དུ་གནས་པ་ལས།
རྒྱལ་པོ་སྐྱེད་མོས་ཚལ་དུ་གཤེགས་པ་ན་ལམ་སྲང་ཐམས་ཅད་ཕྱག་དར་བྱས་ཆག་
ཆག་བཏབ་མེ་ཏོག་བཀྲམ་ནས་གདུགས་ལ་སོགས་པས་བརྒྱན་ཏེ་གཤེགས་པའི་
སྔོན་དུ་བྲམ་ཟེ་འདུན་ན་འདོན་རྣམས་ཀྱིས་ཁྲུས་བྱས་ཏེ། མེ་ཏོག་དཀར་པོ་སྤྱི་
242-196



བདེ་མཆོག་ལཱུ་ཧི་པའི་ལོ་རྒྱུས།
བོར་བཞག་ནས། རྒྱལ་པོ་ཚེ་དང་དབང་ཐང་དང་
། དཔུང་དང་དཔལ་གྱིས་རྣམ་
འཕེལ་ཞིང་
། དགྲའི་ཆོར་མས་མ་ཕམ་པར། རྒྱལ་པོ་མཐར་ཐུག་ས་སྐྱོངས་ཤིག །
ཞེས་བྱ་བ་ལ་སོགས་པ་བཀྲ་ཤིས་ཀྱི་ཚིགས་སུ་བཅད་པ་བརྗོད་ནས། མེ་ཏོག་
དཀར་པོ་རྒྱལ་པོའི་སྤྱི་བོར་བཞག་སྟེ་དབང་བསྐུར། རྒྱལ་པོས་ཀྱང་དེ་རྣམས་ལ་
མཎྜལ་རེ་ཕུལ་བ་ལས། དེ་ལྟ་བུའི་མདུན་ན་འདོན་ཞིག་གཡོག་དང་བཅས་ཏེ་
རྒྱལ་པོའི་སྔོན་ལ་ཤུལ་སེལ་དུ་འོང་བའི་སྔོན་དུ་ཉའི་ལྡི་ལྟོ་ཟ་ཞིང་སྐུ་ཡེགས་པར་
བྱས་ནས་ཡི་དྭགས་བཞིན་དུ་ལུས་རྡུལ་གྱིས་གོས་པར་བྱས་ནས་བསྡད་པ་དང་།
བྲམ་ཟེས་རྒྱལ་པོའི་ཆེ་བ་བརྗོད་པ། རྗེ་དཔོན་བློན་པོ་ཡུལ་འཁོར་སྐྱོང་
། །
སྲས་དང་བཙུན་མོ་སླས་དང་བཅས། །མཛོད་དང་མཛའ་བཤེས་དཔུང་རྣམས་ཏེ། །
ཡན་ལག་བདུན་ལྡན་རྒྱལ་པོ་ཡིན། །ཞེས་བརྗོད་ནས། རྒྱལ་པོའི་ཐུགས་ཞེ་ལོག་
གིས་དོགས་ནས་ཁྱོད་ཕར་སོང་ཞེས་བསླད་པ་དང་
། སློབ་དཔོན་གྱི་ཞལ་ནས།
འཇིག་རྟེན་གསུམ་འདི་ཅི་ཙམ་ཞིག་ཡིན་མ་ལུས་ས་འདི་ཅི་ཙམ་ཞིག །དེའི་ཆ་
གཅིག་མི་བདག་གི་ཡིན་གཞན་ནི་དེའི་གཡོག་ཡིན་ན། །བློ་བཟང་དེ་ཡང་དམ་པ་
གཞན་གྱི་སྤྱོད་ལ་བཞད་གད་དུ་བྱེད་པ། །ཨེ་མ་འཁོར་བ་ངོ་མཚར་རེ་ཆེ་མང་
སྨྲས་གཞན་གྱིས་ཅི་བྱར་ཡོད། །ཞེས་བརྗོད་པས་མདུན་ན་འདོན་པཎྜི་ཏ་ཁྲོས་
ནས་གཡོག་མང་པོ་དང་བསྡོངས་ཏེ། དབྱུང་བར་བརྩམས་པས་དང་རྡོ་རྗེ་ལྟ་བུའི་
ཏིང་ངེ་འཛིན་ལ་སྙོམས་པར་ཞུགས་པས་བསལ་བར་མ་ནུས་པའི་བར་དུ་རྒྱལ་པོ་
བྱོན་ཏེ། རྒྱལ་པོས་བཀའ་མ་བཀྱོན་པར་ཞོག་དང་གསུངས་ནས་ཁྱོད་སུ་ཡིན་
ཞེས་བཀའ་སྩལ་པ་དང་
། བདག་བདག་རྒྱལ་པོ་ཡིན་ནོ་ཞེས་སོ་སྨྲས་པ། ཁྱོད་ལ་
མལ་སྟན་ཆེན་པོ་ལ་སོགས་པ་རྒྱལ་པོའི་ཕུན་སུམ་ཚོགས་པ་ཅི་ཡང་མེད་པར་ཇི་
242 - 197



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལྟར་རྒྱལ་པོ་ཡིན་ཞེས་གསུངས་པས། སྨྲས་པ། ས་གཞི་མལ་སྟན་ཆེན་པོ་ལག་
པའི་སྔས་ནི་འབོལ་ལ་མཉེན། །ཟླ་བའི་སྒྲོན་མ་བསིལ་ཡབ་རྗེས་སུ་མཐུན་
་པའི་
རླུང་། །ནམ་མཁའི་བླ་རེ་ཆགས་པ་ལས་གྲོལ་བུད་མེད་ལ་སྤྱོད་ཏེ། །ཀྱེ་མ་རྒྱལ་
ལྟར་སྲིད་ན་འཇིགས་མེད་རྣལ་འབྱོར་བདེར་ཉལ་རྒྱལ་པོ་ཡིན། །ཞེས་གསུངས་
པས་རྒྱལ་པོ་མཉེས་ཏེ། སྲིད་ན་འཇིགས་མེད་ཞེས་ཟེར་བ་ལས་ན་འཇིག་རྟེན་
ལས་འདས་པའི་དངོས་གྲུབ་མཉེས་པར་གླེང་བ་ཡིན་སྙམ་དུ་དགོངས་ཏེ་སྤྱན་
དྲངས་ནས་དབང་བསྐུར་བ་ཞུས་པས་ཐུགས་ཀའི་ས་བོན་ལས་དཀྱིལ་འཁོར་
སྤྲུལ་ནས་དབང་བསྐུར་ཏོ། །
དབང་བསྐུར་རྫོགས་པའི་རྗེས་ལ་རྫས་པར་བྱིན་གྱིས་བརླབ་པ་མཛད་ཏེ།
བླ་མ་ལ་མཆོད་པ་རྒྱ་ཆེན་པོ་བྱས་ནས་བླ་མས་ཁྱོད་ཀྱི་སེམས་ད་ལྟ་ཅི་ལ་རྟོག་ཅིང་
སྣང་ཅེས་གསུངས་པ་དང་འབྲས་བུ་བའི་སིང་སིང་ཟེར་བ་ལ་འཇུག་ཅིང་འདུག་
ཟེར་བ་དང་། སྒྲ་དེ་དག་རྒྱུན་ཤིང་ལ་སོགས་པ་རེ་རེ་གང་ནས་ཀྱང་མ་བྱུང་བར་
བཀའ་སྩལ་པའི་སྒོ་ནས་རང་བྱིན་བརླབ། ཉམས་སུ་མྱོང་བར་བྱས་ཏེ། དེ་ཡང་
འགལ་མེ་འཁོར་ལོ་ལྟ་བུའི། ཡུལ་ལ་རབ་ཏུ་འཇུག་པའི་སེམས། །དེ་ཉིད་ལས་ནི་
རྣམ་བཟློག་ནས། །མཚོན་དུ་མེད་པ་མཚོན་པར་བྱ་ཞེས་པའི་དོན་གྱིས་སོ། །
གཞན་ཡང་། ས་བོན་མེད་འདི་སྐད་ཅིག་མ། །གཅིག་ལ་མངོན་བྱང་ཆུབ་
པར་མཛོད། །ཞེས་པའི་ཚུལ་གྱིས་བྱ་བའི་རྒྱུད་ལ་སོགས་པ་ཀུན་ཀྱི་དོན་ཡང་
རྟོགས་པར་མཛད་དོ། །དེའི་ངོར་རང་ཉིད་ཀྱིས་ལམ་གང་ལ་བརྟེན་ནས་ཕྱག་རྒྱ་
ཆེན་པོའི་དངོས་གྲུབ་མངོན་དུ་མཛད་པའི་བསྒྲུབ་པའི་ཐབས་འདི་རྣལ་འབྱོར་མ་
ཀུན་ཏུ་སྤྱོད་པ་ནས་གསུངས་པ་ལས་བཏུས་ཏེ་མཛད། རྒྱལ་པོ་ལ་ཡང་རྒྱལ་སྲིད་
242-198



བདེ་མཆོག་ལཱུ་ཧི་པའི་ལོ་རྒྱུས།
སྤོང་ལ་བསྒྲུབ་ཅིག་པར་བཀའ་སྩལ་དེས་ཀྱང་དེ་ལྟར་བསྒྲུབས་པས་གྲུབ་པ་ཐོབ་
པར་གྱུར་ཏེ། དྷེ་ཀི་པ་ཞེས་བྱ། དེའི་སློབ་མ་དྷ་རི་ཀ་པ། དེའི་སློབ་མ་ཀ་ཙྩི་ཌ་པ།
དེའི་སློབ་མ་གྷན་དྷ་པ། དེའི་སློབ་མ་ལང་ཀ་ལི་པ་ལ་སོགས་ཕྱག་རྒྱ་ཆེན་པོའི་
དངོས་གྲུབ་ཐོབ་བོ། དེའི་སློབ་མ་ཀ་ན་པ། དེའི་སློབ་མ་ཀུ་ཤ་ལ་ན་ཐ། དེའི་སློབ་
མ་ཏེ་ལོ་པ། དེའི་སློབ་ནཱ་རོ་པ་སྟེ་ནུས་པ་མང་པོ་མཉེས་སོ། །དེས་སུ་མ་ཏི་ཀིརྟི་
ལ། དེས་མན་འཛུ་བཛྲ་ལ། དེས་ལ་བླ་མ་རྒྱའི་ཞལ་སྔ་ནས་ཀྱིས་གསན་པའོ། །
ཡང་དགེ་བའི་མགོན་པོ། བྷུ་བ་པ། དེ་ལ་ནཱ་རོ་པ། པཾ་ཐིང་བ། པྲཛྙཱ་ར་ཀྲི་ཏ། དྷ་
ར་ཤི། ཡང་གུ་རུ་དྷེ་ཀི་པ། དྷ་རི་ཀ་པ། ཀཾ་པ་ལཾ་བྷ་ར། ཨིན་ཏྲ་བོ་དྷི་པ། ལང་ཀ་
11
རྣལ་འབྱོར་གྱི་དབང་ཕྱུག་ལཱུ་ཧི་པའི་གཞུང་ལ་འཇུག་པའི་ཡན་ལག་བླ་
མས་གསུང་བ་ལྟར་ཤཱཀྱའི་དགེ་བསྙེན་རྡོ་རྗེ་མགོན་པོས་ཉེ་བར་སྦྱར་བ། རྫོགས་
སོ། །དཔལ་བདེ་མཆོག་གི་གཞུང་ལ་གུས་པས་འཇུག་ཅིང་ཡང་དག་པའི་རྟོགས་
པ་སྐྱེ་བར་ནུས་པ་རྣམས་དང་ཕྲད་པར་གྱུར་ཅིག ། །།
ལིང་པ།།
242-199



༄༅། །བཤད་རྒྱུད་རྡོ་རྗེ་གུར་གྱི་རྣམ་བཤད་
བཞུགས་སོ། །
དག་ པའི་ མཁའ་ ལ་ ཐུགས་ རྗེའི་ སྤྲིན་ ཚོགས་འཁྲིགས། །གསུང་ ངག་
བདུད་རྩིའི་ཆུ་རྒྱུན་དྲི་མེད་པས། །དགེ་བའི་ལོ་ཏོག་ཡོངས་སུ་སྨིན་མཛད་ཅིག །
འགྲོ་རྣམས་བདེ་ལེགས་སྐྱེད་མཛད་དེ་ལ་འདུད། །
དཔལ་དགྱེས་པའི་རྡོ་རྗེའི་རྩ་བའི་རྒྱུད་བརྟག་པ་སུམ་ཅུ་རྩ་གཉིས་ཤོ་ལོ་
ཀ་འབུམ་ཕྲག་ལྔའི་བདག་ཉིད་ཅན། དེའི་བཤད་པའི་རྒྱུད་མཁའ་འགྲོ་མ་རྡོ་རྗེ་
གུར་དང་བཅས་པ་འདི་ནས། མཁས་པ་ཆེན་པོ་མེ་ཏྲི་བ་ལ། ལྭ་བ་པ་ནས་བརྒྱུད་
པ་དང་། རྗེ་བཙུན་ཐར་པའི་ལམ་སྟོན་པ་སྡོམ་པ་ཧེ་རུ་ཀ་ནས་བརྒྱུད་པའི་ལུགས་
ཀྱིས་བརྗོད་པར་བྱ་བའི་དོན་གཉིས་སྟོན་པར་བཞེད་དེ། དེ་ཡང་བསླབ་བྱ་ཐུན་
མོང་པ་ལ་བསླབ་པ་དང་ཐུན་མོང་མ་ཡིན་པ་དགྱེས་པའི་རྡོ་རྗེ་ལ་བསློབ་པའོ། །
དེ་ལ་གསུམ་སྟེ། བསྒྲུབ་བྱ་འབྲས་བུའི་ཆོས་དང་། རྒྱུའི་ཆོས་དང་། རྣལ་
འབྱོར་གྱི་དབང་ཕྱུག་གིས་བྱ་བའི་ཚོགས་བསྒྲུབ་པའམ་རྡོ་རྗེའི་མངའ་བདག་གིས་
ལས་ཀྱི་ཚོགས་བསྒྲུབ་པའོ། །དེ་ལྟ་བུའི་བརྗོད་བྱ་དེ་དག་རྩ་བའི་རྒྱུད་དུ་གང་ཟག་
དབང་པོ་འགོ་སྨོས་པས་གོ་བ་ལ་གཉིས་ཀྱིས་བསྟན། དབང་པོ་འབྲིང་པོ་དོན་
ཡོངས་སུ་ཕྱེ་བས་གོ་བ་ལ་གླེང་གཞི་དང༌། དབང་པོ་ཐ་མ་ཚིག་ལྷུར་བླངས་ཏེ་གོ་
བའི་དོན་དུ་རྒྱུད་རྒྱས་པར་བཤད་པ་གསུམ་གྱིས་སྟོན་ལ། དེའི་དོན་མདོར་བསྡུས་
ནས་སྟོན་པར་བྱེད་པ་ནི་འཕགས་པ་མཁའ་འགྲོ་མ་རྡོ་རྗེ་གུར་འདི་ཡིན་ནོ། །
242-200



བཤད་རྒྱུད་རྡོ་རྗེ་གུར་གྱི་རྣམ་བཤད།
འདི་ཉིད་མཚན་བཤད་པ་ལ། མཚན་བསྒྱུར་བ་ནི་གཞུང་ཉིད་དུ་ཤེས་
པར་བྱས་ལ། མཚན་གྱི་དོན་བཤད་པ་ལྟར་ན། འཕགས་པ་མཁའ་འགྲོ་མ་རྡོ་རྗེ་
གུར་ཞེས་བྱ་བ་ནི་འདི་ཉིད་ཀྱི་སྟོན་པའི་མཚན་ཡང་ཡིན་མོད་ཀྱི། འོན་ཀྱང་
འཕགས་པ་ནི་སོ་སོ་སྐྱོ་བོའི་ས་ལས་རིང་དུ་གྱུར་པའོ། །མཁའ་འགྲོ་མ་ནི་འཁོར་
གྱི་མཁའ་འགྲོ་མ་རྣམས་སོ། །རྡོ་རྗེ་ནི་གཙོ་མོ་རྣམས་སོ་ནི་དེ་དག་དང་འབྲེལ་
པའོ། །
དཀྱིལ་འཁོར་བསྡུས་པ་ཞེས་པ་ནི་དེ་རྣམས་གཞལ་ཡས་ཁང་གཅིག་ཏུ་
བསྡུས་པ་སྟེ། དེ་ཡང་ལྔ། ཚན་ལྔར་བསྡུས་པ་དང་
། དགུ་ཚན་ལྔར་བསྡུས་པའོ། །
རྟོགས་པ་ནི་དེ་ཉིད་ཀྱི་ཆོ་ག་ཞིབ་མོ་རྣམས་སོ། །བརྗོད་བྱ་དེ་དག་སྟོན་པར་བྱེད་
པའི་བརྗོད་བྱེད་ཀྱི་གཞུང་ལ་ཡང་དེ་སྐད་ཅེས་བྱ་སྟེ་བྱེ་བྲག་གི་མཚན་ནོ། །དེའི་
ཕྱིར་རྒྱལ་པོ་ཆེན་པོ་ཞེས་པ་ནི་སྤྱིའི་མཚན་ནོ། །མཁའ་དང་ཞེས་པ་ལ་སོགས་པ་
ནི་རྒྱུད་ཀྱི་གཞུང་དངོས་ཏེ། དེ་ལེའུ་བཅུ་བཞིའམ་བཅོ་ལྔ་བཞུགས་པ་ལས་ལེའུ་
དང་པོའོ། །འདི་ལ་གཉིས་ཏེ། ཐེག་པ་ཐུན་མོང་དང་ལུང་ཙམ་ཞིག་སྒོ་བསྟུན་ནས་
བཤད་པ་དང་། ཐུན་མོང་མ་ཡིན་པ་རང་གཞུང་གི་དབང་དུ་བྱས་པ་སྟེ་བཤད་
པའོ། །
དེ་ལྟར་ན་འདི་དག་གིས་སྔོན་འབྱུང་གི་གླེང་གཞི་ཕུན་སུམ་ཚོགས་
བསྟན་པ་སྟེ། དེ་ཡང་ཁམས་དང་ཞེས་པ་དང་། སེམས་ཅན་ཁམས་དང་ཞེས་པ་
དང༌། སྣ་ཚོགས་རྡོ་རྗེ་ཞེས་པ་དང་
། མཁའ་བདེ་དང་ནས་ཞེས་པ་དང་། གཞིག་
ནས་དང་ཞེས་པ་དང་པོ་ཞེས་པ་ལ་སོགས་པ་དང་
། འཇིག་རྟེན་སྣོད་དང་ཞེས་
འབྲེལ་པས་ནི་གནས་ཕུན་སུམ་ཚོགས་པ་སྟེ། སྟོང་པ་ཉིད་ཀྱི་ངང་ལ་སེམས་ཀྱི་
242 ---201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྣང་བ་ལ་རྡོ་རྗེ་ར་གུར་དང་དེའི་ནང་དུ་ཆོས་འབྱུང་། དེའི་ཡང་ནང་ན་སྣ་ཚོགས་
པད་མ་དང་སྣ་ཚོགས་རྡོ་རྗེ། དེའི་ལྟེ་བ་ལ་དཀྱིལ་འཁོར་བཞི །དེའི་སྟེང་ན་ཞལ་
ཡས་ཁང་གདན་དང་བཅས་པར་སྣང་བའོ། །འཇིག་རྟེན་སེམས་ཅན་དང་ཞེས་
པས་ནི་དེ་ནས་གནས་པའི་སྟོན་པ་དང་འཁོར་ཕུན་སུམ་ཚོགས་པ་སྟེ། དེ་ཡང་ཕ་
དང་ཞེས་པ་ནི་ཐབས་ཀྱི་སྟོན་པའོ། །མ་ཡང་རུང་ཞེས་པ་ནི་ཤེས་རབ་
བ་ཀྱི་སྟོན་
པའོ། །གདང་ ཞེས་ པ་ནི་འཁོར་རོ། །ལྔ་ དང་ ཞེས་ པས་ནི་སྟོན་པ་དང་འཁོར་
གཉིས་གའི་ཐུན་མོང་གི་ཆོས་སོ། །མི་ཆོས་ཞེས་པ་དང་། གཅིག་དང་གཉིས་དང་
ཞེས་པ་དང་
། འགྲོ་དང་ལས་ནི་བཞི་པོ་ཞེས་པ་དང་
། བར་སྣང་ཡིད་དང་ལུས་
དང་ངག་ཞེས་པས་ནི་སྟོན་པའི་ཁྱད་པར་གྱི་ཆོས་སོ། །དྲུག་དང་ཞེས་པ་དང་། ས་
འོག་ས་སྟེང་ས་བླ་དང་
། མ་དཔེར་མི་གསལ་ཞེས་པ་དང་
། ཉི་ཤར་ཞེས་པ་ལ་སོགས་པ་
ཚིག་གཉིས་ནི་འཁོར་གྱི་ཁྱད་པར་རོ། །གནས་དེར་སྟོན་པ་དང་འཁོར་འཚོགས་
པའི་དུས་དེ་ལ་དུས་ཕུན་སུམ་ཚོགས་པ་ཞེས་བྱ་བའོ། །བཤད་པར་བྱ་བའི་ཆོས་
ཕུན་སུམ་ཚོགས་པ་ནི་ཕྱི་རོལ་དོན་དང་ཞེས་པ་ལ་སོགས་པ་མན་ཆད་དོ། །
གཉིས་པ་ལྟར་ན་འདི་དག་གིས་རྗེས་སུ་འཇུག་གིས་ཉམས་སུ་བླང་པའི་
རིམ་ པ་ སྟོན་པ་སྟེ། འདི་ལ་གཉིས་ཏེ། སྡོམ་གྱི་རྣམ་པར་གཞག་པ་དང་
། ཡན་
ལག་རྒྱས་པར་བཤད་པའོ། །སྡོམ་གྱི་རྣམ་གཞག་ལ་གཉིས་ཏེ། བརྗོད་བྱའི་སྡོམ་
དང་རྗོད་བྱེད་ཀྱི་སྡོམ་མོ། །དང་པོ་པ་གཉིས་ཏེ། སྤྱིའི་སྡོམ་དང་། བྱེ་བྲག་གི་སྡོམ་
མོ། །དང་པོ་ནི་འབྲས་བུ་ཞེས་པ་ལ་སོགས་པ་སྟེ། དེ་ཡང་འབྲས་བུ་ཞེས་པ་དང་
བསྒྲུབ་བྱ་ཞེས་པ་གཉིས་འབྲེལ་པས་ནི་གཙོ་བོར་བསྒྲུབས་པའི་བསྒྲུབ་བྱ་སྐུ་
གསུམ་མམ་བཞི་དང་ཞེས་ལྔ་དང་
། ཞར་ལ་བསྒྲུབས་པའི་བསྒྲུབ་བྱ་ཐུན་མོང་གི་
242 -202



བཤད་རྒྱུད་རྡོ་རྗེ་གུར་གྱི་རྣམ་བཤད།
དངོས་གྲུབ་གྲུབ་པ་ཞ་ཆེན་པོ་བརྒྱད་དོ་ཞེས་པ་དང་བསྒྲུབ་པ་ཞེས་པ་གཉིས་
འབྲེལ་པས་ནི་བསྒྲུབ་པ་རྒྱུའི་ཆོས་སྟེ་སྨིན་པར་བྱེད་པའི་ལམ་དང་གྲོལ་བར་བྱེད་
པའི་ལམ་མོ། །བྱ་བ་ཞེས་པ་དང་པོ་རྡོ་རྗེའི་བདེ་བ་ཞེས་པ་གཉིས་ཀྱིས་ནི་རྡོ་རྗེའི་
མངའ་བདག་གིས་ལས་ཀྱི་ཚོགས་བསྒྲུབ་པ་སྟེ། དེ་ཡང་ལས་ཆེན་པོ་ཞི་བ་དང་
རྒྱས་པ་ལ་སོགས་པ་དང་། ལས་འཕྲན་ཚེགས་ཆར་འབེབས་པོ་དང་། ཆང་སྐྱུག་
པར་བྱ་བ་ལ་སོགས་པ་རྣམས་སོ། །བྱེ་བྲག་གི་སྡོམ་པ་ཡང་གསུམ་སྟེ། སྐྱེད་པའི་
རིམ་པའི་སྡོམ་དང་
། རྫོགས་པའི་རིམ་པའི་སྡོམ་དང་
། བསྒྲུབ་བྱ་འབྲས་བུའི་ཆོས་
ཀྱི་སྡོམ་མོ། །
དེ་ལས་མཁའ་དང་ཞེས་པ་ལ་སོགས་པ་འདི་དག་གིས་ནི་བསྐྱེད་པའི་
རིམ་པའི་སྡོམ་བསྟན་ཏེ། དེ་བས་ན་འདི་ཉིད་བསླབ་བྱ་ཐུན་མོང་པོ་བསླབ་པ་
དང༌། ཐུན་མོང་མ་ཡིན་པའི་དགྱེས་པའི་རྡོ་རྗེ་བསླབ་པ་ལས་ཐུན་མོང་མ་ཡིན་
པའོ། །དེ་ལ་གསུམ་ལས་བསྒྲུབ་པ་རྒྱུའི་ཆོས། དེ་ལ་གཉིས་ལས་གྲོལ་བར་བྱེད་
པའི་ལམ་མོ། །དེ་ལ་གཉིས་ལས་བསྒོམ་པའི་ཤེས་རབ་ལ་བསླབ་པའོ། །དེ་ལ་
ཡང་གསུམ་ལས་བསྒོམ་པའི་ཤེས་རབ་ཀྱི་རང་བཞིན་ལམ་རྣལ་འབྱོར་དངོས་ལ་
བསླབ་པའོ། །དེ་ ལ་ གཉིས་ལས་བསྐྱེད་ པའི་ རིམ་པ་ལ་བསླབ་པའོ། །དེ་ལ་
གསུམ་ལས་བསྐྱེད་བྱ་ལྷ་ནས་མི་གདགས་ན་མངོན་པར་རྟོགས་པའི་ལྷ་བསྐྱེད་
པའི་ རིམ་པའོ། །དེ་ལ་ཡང་གཉིས་ལས་འདི་དག་གིས་དངོས་སུ་ཁྱད་པར་ ཀྱི་
དཀྱིལ་འཁོར་རོ། །དེ་ལ་ལྔ་ལས་འདིས་ནི་དེ་ལྔ་ཆར་གྱི་ཐུན་མོང་གི་དོན་སྟོན་
པའོ། །
དེ་དག་རེ་རེ་ལའང་གཉིས་གཉིས་ལས་ཐབས་གཙོ་བོར་གྱུར་པའི་བསྐྱེད་
242 -203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རིམ་སོ། །ཞར་ལ་བསྡུས་པའི་དཀྱིལ་འཁོར་གྱི་བསྐྱེད་རིམ་གྱི་ལྷ་ཡང་སྟོན་པའོ། །
བསྐྱེད་ཚུལ་ལམ་ཐབས་ནས་མིང་བཏགས་ན་དབང་པོ་ཐ་མས་མངལ་སྐྱེས་ཀྱི་
ཚུལ་དུ་བསྒོམ་པའོ། །བསླབ་ཚུལ་ལྟར་ན་ཐུན་མཚམས་ཀྱི་གོ་རིམ་ལ་བསླབ་པའོ། །
དེ་ལ་འདི་ཡི་མངོན་པར་རྟོགས་པ་ནི། དང་པོ་སྒྲུབ་པ་པོ་བསླབ་བྱ་ཐུན་
མོང་བ་ལ་སོགས་པ་གཅིག་གིས་ཐུན་མོང་མ་ཡིན་པ་དགྱེས་པའི་རྡོ་རྗེ་ལ་བསླབ་
པའི་དུས་འདིར། སྨིན་པར་བྱེད་པའི་ལམ་གྱིས་རྒྱུད་ཡོངས་སུ་སྨིན་པར་བྱས་ནས།
གྲོ་བར་བྱེད་པའི་ལམ་ལ་རྒྱུད་ཀྱི་དོན་ལ་ཐོས་བསམ་གྱི་ཤེས་རབ་པ་བསླབ་པ་
སྔོན་དུ་སོང་ནས། བསྒོམ་པའི་ཤེས་རབ་ལ་སློབ་པ་ལ་བསྒོམ་པའི་རང་བཞིན་
ལམ་རྣལ་འབྱོར་ལས། བསྐྱེད་པའི་རིམ་པ་ལ་སློབ་པའི་དུས་སུ་དང་པོར་རང་གི་
ལྷའི་རྣམ་པ་ལ་བསླབ་པ་བྱས་ནས་ཐུན་མཚམས་ཀྱི་གོ་རིམ་ལ་སློབ་པའི་དུས་སུ་
ཐོ་རེངས་ཐུན་གྱི་དང་པོར་མལ་ནས་ལངས་ལ་བླ་མ་ལ་དག་པ་ཡན་ལག་བདུན་
གྱི་རྣལ་འབྱོར་བྱ། རྣལ་འབྱོར་བསྲུང་པ་ཚད་མེད་བཞི་བསྒོམས་ནས་དོན་དམ་
བསྲུང་པ་ཡེ་ཤེས་ཀྱི་ཚོགས་སྟོང་པ་བསྒོམ་པ་ནི་མཁའ་དང་ཅེས་པ་སྟེ། དེ་ཡང་
ནམ་མཁའ་དང་མཚུངས་པས་སོ། །དེས་ནི་འཆི་བའི་སྲིད་པ་འོད་གསལ་ཆོས་ཀྱི་
སྐུའི་ངོ་བོ་ཡིན་པ་ལ་ཡིན་པར་མ་ཤེས་པ་དེ་སྦྱོང་བའོ། །དེའི་ངང་ལས་རང་གི་
སེམས་ནཱ་ད་དཀར་པོའི་རྣམ་པར་ལངས་པ་ནི་སེམས་ཅན་ཁམས་དང་ཞེས་པ་སྟེ།
དེས་ནི་བར་མ་དོའི་སྲིད་པ་ལོངས་སྤྱོད་རྫོགས་པའི་སྐུའི་རང་བཞིན་ཡིན་པ་ལ་དེ་
ལྟར་ཤེས་པ་དེ་སྦྱོང་པའོ། །
དེ་ནས་སྐྱེ་བའི་སྲིད་པ་སྤྲུལ་པའི་སྐུའི་རང་བཞིན་ཡིན་པ་ལ་དེ་ལྟར་མ་
ཤེས་པ་དེ་སྦྱོང་བ་ལ་དེའི་ཡན་ལག་ཏུ་ཀུན་རྫོབ་སྲུང་པའི་འཁོར་ལོ་བསྒོམ་པ་ནི་
242 204



བཤད་རྒྱུད་རྡོ་རྗེ་གུར་གྱི་རྣམ་བཤད།
སྣ་ཚོགས་རྡོ་རྗེ་ཞེས་པའོ། །དེའི་ནང་དུ་ཨེ་ལས་ཆོས་འབྱུང་བསྒོམ་པ་ནི་མཁའ་
བདེ་དང་ཞེས་པའོ། །དེའི་ནང་དུ་པཾ་ལས་པད་མ་དང་། ཨའམ་ཧཱུྃ་ལས་སྣ་ཚོགས་
རྡོ་རྗེ་བསྒོམ་པ་ནི་བཞིན་ནས་དང་ཞེས་པའོ། །དེའི་ནང་དུ་འབྱུང་པ་བཞིའི་འཁོར་
ལོ་བསྒོམ་པ་ལ་ལཾ་ལས་སའི་དཀྱིལ་འཁོར་བསྒོམ་པ་ནི་བེམ་པོ་སྟེ་ཐོགས་པ་དང་
བཅས་པས་སོ། །ཁཾ་ལས་ཆུའི་དཀྱིལ་འཁོར་གྱི་གསལ་བ་མེད་སྟེ་གཟུགས་བརྙན་
འཛག་པས་སོ། །རཾ་ལས་མེའི་དཀྱིལ་འཁོར་ནི་གསལ་བ་མེད་ཏེ་གཟུགས་བརྙན་
འཛག་པའི་གོ་སྐབས་མེད་པས་སོ། །ཡཾ་ལས་རླུང་གི་དཀྱིལ་འཁོར་ནི་རབ་མེ་སྟེ་
འགྲོ་བའི་ལས་བྱེད་པས་སམ་གཡོ་བའི་ལས་བྱེད་པ་སྟེ། རིམ་ལྔ་ལས་རླུང་ཞེས་
བྱ་བ་ལས་ཀུན་བྱེད་ཞེས་གསུངས་པ་ལྟ་བུའོ། །དེའི་ནང་དུ་ཧཱུཾ་ལས་འཁོར་ལོ་དང་
ནཱ་ད་ལས་ཐིག་ལེ་སྟེ་འབྱུང་པ་བཞི་འཁོར་ལོ་ཐིག་ལེ་དྲུག་ཞུ་ཞིང་ཡོངས་སུ་གྱུར་
པ་ལས་ཞལ་ཡས་ཁང་གདན་དང་བཅས་པར་གྱུར་པ་ནི་འཇིག་རྟེན་དོན་དང་ཅེས་
པའོ། །དེ་ཉིད་ཡན་ལག་དྲུག་ལས་ཕོ་བྲང་རྣམ་པར་སྣང་མཛད་ཀྱི་ཡན་ལག་གོ །
དེ་ལྟར་ཞལ་ཡས་ཁོང་གྲུབ་པ་དང་ང་རྒྱལ་གྱི་སྔགས་བརྗོད་པར་བྱའོ། །
དེའི་ནང་དུ་ལྷ་བསྐྱེད་པ་ནི་འཇིག་རྟེན་སེམས་དཔའ་ཞེས་པ་སྟེ། དེ་ཡང་ཕ་དང་
ཞེས་པས་ནི་ཡབ་བསྐྱེད་པའོ། །མ་ཡང་རུང་ཞེས་པས་ནི་ཡུམ་བསྐྱེད་པའོ། །དེ་
ལྟར་གཙོ་བོར་རྒྱུའི་ཧེ་རུ་ཀ་ཡབ་ཡུམ་བསྐྱེད་ནས་རྡོ་རྗེ་དང་པད་མ་བྱིན་གྱིས་
བརླབས་ཏེ་གཅིག་ལ་གཅིག་ཆགས་པའི་ལྟ་བས་བལྟ་ཞིང་འཁྱུད་པ་དང་འོ་བྱེད་
པ་ལ་སོགས་པ་སྔོན་དུ་སོང་ནས་སྒྲུབ་པ་དང་སྲུབ་པའི་སྙོམས་པར་འཇུག་པ་བྱས་
པའི་སིད་དང་ཕཊ་ཀྱི་སྒྲ་དང་སྙིང་ཀའི་ས་བོན་གྱི་འོད་ཀྱིས་དེ་བཞིན་གཤེགས་པ་
ཐམས་ཅད་བཀུག་ཞལ་དུ་ཞུགས་སྙིང་ཀར་ཕྱིན་པ་ན་བདེ་བ་ཉམས་སུ་མྱོང་པས་
242 --205



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བྱང་ཆུབ་སེམས་ཀྱི་ཐིག་ལེར་ཞུ་སྟེ། ཡབ་ཀྱི་རྡོ་རྗེའི་ལམ་ནས་ཡུམ་གྱི་པད་མར་
སྤྲོས་པ་དེ་ནི་རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་སྟེ། དེ་ཉིད་ཀྱི་ང་
རྒྱལ་གྱི་སྔགས་བརྗོད་ལ་བརྟན་པར་བྱའོ། །ཡུམ་གྱི་པད་མའི་བྱང་ཆུབ་ཀྱི་སེམས་
ལས་འཁོར་གྱི་ལྷ་མོ་རྣམས་བསྐྱེད་པ་ནི་བུ་དང་ཞེས་པའོ། །དེ་དག་ཆོ་ག་གང་
གིས་བསྐྱེད་ཅེ་ན་ལྔ་དང་ཞེས་པའོ། །སྟེ་གཙོ་འཁོར་ཀུན་ཀྱང་མངོན་པར་བྱང་
ཆུབ་པ་ལྔས་བསྐྱེད་པའོ། །
དེ་ལྟར་འཁོར་གྱི་ལྷ་མོ་རྣམས་བསྐྱེད་ནས་ནཱ་ད་ཞལ་དུ་ཞུགས་པ་ནི་ཡིད་
རོལ་དང་ཞེས་པའོ། །དེས་བདེ་བ་མྱོང་ནས་ཡབ་དང་ཡུམ་བྱང་ཆུབ་སེམས་ཀྱི་
ཐིག་ལེ་ཞུ་བ་ལས་ཡབ་ཞུ་བ་ནི་གཅིག་དང་ཞེས་པའོ། །ཡུམ་ཡང་ཞུ་བ་ནི་གཅིག་
དང་ཞེས་ པའོ། །དེ་ལ་སྤྱིར་མངལ་སྐྱེས་ཆོ་གའི་ཡན་ ལག་ ལ་ལྟོས་ཤིང་ཀླུས་
བསྐུལ་བ་དང་བཅས་པའོ། །སྒོང་སྐྱེས་ནི་ཆོ་ག་ལ་ལྟས་ཤིང་དེ་སྤངས་པའོ། །
བརྫུས་སྐྱེས་ནི་གཉིས་ཀ་ལ་ལྟོས་པ་མེད་པར་སྐད་གཅིག་ཙམ་གྱིས་ལྷའི་སྐུར་
བསྐྱེད་པའོ། །དེ་ལ་འདི་ཉིད་མངལ་སྐྱེས་ཀྱི་ཚུལ་དུ་བསྒོམ་པ་ཡིན་པས་མཚམས་
ཀྱི་ལྷ་མོ་བཞིས་གླུས་བསྐུལ་བ་ནི་འགྲོ་བ་རྣམས་ནི་བཞིའང་ཞེས་པ་སྟེ། འགྲོ་བ་
ནི་རིགས་དྲུག་གིས་བསྡུས་པའི་སེམས་ཅན་ནོ། །
བཞི་པོ་དང་ཞེས་པ་སེམས་ཅན་དེ་རྣམས་ཀྱང་སྐྱེ་གནས་རྣམ་པ་བཞི་ལས་
སྐྱེ་ལ། དེའི་ནང་ནས་ཐ་མལ་པའི་སེམས་ཅན་མངལ་ནས་སྐྱེས་པ་ལྟར་བསྒོམ་པ་
ནི་བསྐྱེད་པའི་རིམ་པ་སྟེ། དེ་ཡང་ཐ་མལ་པའི་སེམས་ཅན་མངལ་ནས་སྐྱེ་བ་ལ།
ཆེན་པོ་བཞི་འདུས་པ་ལས་སྐྱེ་པ་དང་
། རང་རིག་པའི་བདེ་བ་མྱོང་པ་ལས་སྐྱེ་བ་
དང་། ཆ་ཤས་དང་དུམ་བུ་ལས་སྐྱེ་བའི་ཆོས་གསུམ་ཡོད་ལ། དེ་གསུམ་མངལ་
242206



བཤད་རྒྱུད་རྡོ་རྗེ་གུར་གྱི་རྣམ་བཤད།
སྐྱེས་ཀྱི་བསྐྱེད་རིམ་ལ་ཚང་བས་སྐྱེད་པའི་རིམ་པའི་མཚན་ཉིད་ཚང་བ་ཡིན་ནོ། །
དེ་ལས་འདི་ནི་ཆེན་པོར་བཞི་འདུས་པ་ལས་སྐྱེ་བར་སྟོན་པའོ། །དེ་ལྟར་གླུས་
བསྐུལ་བ་དང་འབྲས་བུའི་ཧེ་རུ་ཀར་བཞེངས་པ་ལ་ཆོ་ག་གསུམ་གྱིས་བསྐྱེད་བ་ནི་
ཡིད་དང་ལུས་ངག་ཅེས་པ་སྟེ། བྱང་ཆུབ་སེམས་ཀྱི་ཐིག་ལེ་ལས་ཨ་དང་ཧཱུྃ་དུ་སོང་
པ་ནི་ངག་ཏེ་གསུང་ཡིག་འབྲུའོ། །དེ་ལ་གྲི་གུག་དང་རྡོ་རྗེ་ལ་ས་བོན་གྱིས་མཚན་
པར་གྱུར་པ་ནི་འདི་སྟེ་ཐུགས་མཚན་ནོ། །དེ་དག་ཞི་ཞིང་ཡོངས་སུ་གྱུར་པ་ལས་
ཡབ་ཡུམ་གྱི་སྐུར་གྱུར་པ་ནི་ལུས་ཞེས་པ་སྟེ་སྐུ་རྫོགས་པའོ། །དེ་ལྟར་འབྲས་བུའི་
ཧེ་རུ་ཀར་བཞེངས་ནས་སྐྱེད་བྱེད་སྐྱེ་མཆེད་བྱིན་གྱིས་བརླབ་པ་ནི་དྲུག་པ་ཞེས་པ་
སྟེ་མིག་ཏུ་མོ་ལས་གཏི་མུག་རྡོ་རྗེ་མ་བསྒོམ་པ་ལ་སོགས་པའོ། །
དེ་ནས་སྐུ་གསུང་ཐུགས་བྱིན་གྱིས་བརླབ་པ་ནི་ས་འོག་ས་སྟེང་ས་བླ་ཞེས་
པ་སྟེ། དེ་ཡང་སྤྱི་བོར་ༀ་ཡོངས་སུ་གྱུར་པ་ལས་ས་འོག་སྤྱོད་མ་བསྒོམ་པ་ནི་ས་
འོག་གོ །མགྲིན་པར་ཨ་ཡོངས་སུ་གྱུར་པ་ལས་ས་སྤྱོད་མ་བསྒོམ་པ་ནི་ས་སྟེང་ངོ༌
། །
སྙིང་ཀར་ཧཱུྃ་ཡོངས་སུ་གྱུར་པ་ལས་མཁའ་སྤྱོད་མ་བསྒོམ་པ་ནི་ས་བླའོ། །དེ་ནས་
སྙིང་ཀར་ཉི་མའི་སྟེང་དུ་སྐད་ཅིག་ཙམ་གྱིས་ཡེ་ཤེས་སེམས་དཔའ་བསྐྱེད་ལ་དེའི་
ཐུགས་ཀར་ཏིང་ངེ་འཛིན་སེམས་དཔའ་བསྒོམ་མོ། །དེ་ལྟར་བསྒོམ་པ་ལ་ལྷའི་
གྲངས་དུ་ཡོད་ཞེ་ན་དྲུག་གཉིས་དང་ཞེས་པ་སྟེ་དྲུག་དང་གཉིས་ནི་བརྒྱད་ཏེ་
འཁོར་གྱི་ལྷ་མོ་བརྒྱད་དོ། །ཉི་ཤུར་གཅིག་གིས་མ་ཚང་ཞེས་པ་ནི་བརྒྱད་པོའི་སྟེང་
དུ་གཙོ་བོ་དང་སྐྱེ་མཆེད་བྱིན་གྱིས་བརླབ་པའི་ལྷ་དྲུག་དང་
། སྐུ་གསུང་ཐུགས་ཀྱི་
གསུམ་དང་། ཡེ་ཤེས་སེམས་དཔའ་སྟེ་བཅུ་དགུ་ནི་ཉི་ཤུར་གཅིག་གིས་མ་ཚང་
པའོ། །དེ་ལྟར་དམ་ཚིག་གི་འཁོར་ལོ་བསྐྱེད་ནས་ཡེ་ཤེས་ཀྱི་འཁོར་ལོ་སྤྱན་དྲངས་
242-207



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
ནི་ཕྱི་རོལ་པ་དོན་དང་ཅེས་པ་སྟེ། དེ་ཡང་ཡེ་ཤེས་སེམས་དཔའ་དེ་ཉིད་རང་ལ་ཕྱི་
རོལ་ལྟ་བུར་སྣང་བས་སོ། །དེ་ནས་གཞན་ནས་འབྱུང་བ་ལྟར་དབང་བསྐུར་བ་
དང་མཆོད་པ་དང་བསྟོད་པ་དང་བདུད་རྩི་མྱང་པའི་མཐར་ཐུག་པའི་བར་དུ་བྱའོ། །
དེ་ལྟ་བུའི་རྟེན་དང་བརྟེན་པའི་དཀྱིལ་འཁོར་ཏེ་དེ་ཡང་ཕྱོགས་གཅིག་ན་ལིང་ངེ་
བ་ཡིན་ནམ་ཞེ་ན་མ་ཡིན་སྟེ། ཁམས་གསུམ་པོ་མ་ལུས་པ་རྟེན་དང་བརྟེན་པའི་
དཀྱིལ་འཁོར་དུ་བསྒོམ་པས་ཁམས་གསུམ་པོ་ནི་མཐའ་ཡས་པ་ཞེས་པའོ། །དེ་
ལྟར་ཡན་ལག་དྲུག་གིས་བསྐྱེད་ལ་བསྒོམ། བསྒོམ་པས་སྐྱོ་ན་རྣམ་པར་དག་པ
དྲན་པར་བྱ། ངལ་ན་གསང་སྔགས་ཀྱི་བཟླས་པ་བྱའོ། །
དེས་ཀྱང་སྐྱོ་བར་གྱུར་ན་གཏོར་མ་བཏང་པ་ཡན་ཆད་ནི་ཐུན་མཚམས་ལ་
བསླབ་པ་སྟེ། དེ་ལྟར་ཐུན་བཞིར་རྣམ་པ་གསལ་བ་ལ་སོགས་པ་མཐར་ཕྱིན་པའི་
ཚད་མ་བྱུང་གི་བར་དུ་བསྒོམ་པ་ནི་བུ་དབང་དང་འབྲེལ་པའི་བསྒོམ་པ་སྟེ། དེས་
སྤང་བྱ་ཐ་མལ་པའི་རྣམ་པར་རྟོག་པ་སྤོང་བ་ལ་སོགས་པ་ཡང་ཤེས་པར་བྱའོ། །
དེ་ལྟར་བསྐྱེད་པའི་རིམ་པ་ལ་བརྟན་པ་ཐོབ་ནས་རྫོགས་པའི་རིམ་པ་ལ་
སློབ་པས་ན་ནཱ་ད་ཡང་ཞེས་པ་ལ་སོགས་པས་ནི་རྫོགས་པའི་རིམ་པའི་སྡོམ་སྟེ།
དེ་ལ་ཡང་གསུམ་ལས། ནང་དང་མས་ཞེས་པ་ན། ངག་གི་ལུས་ལ་གནས་པའི་
རྩའི་འཁོར་ལོ་ལ་རྟེན་པ་སྟེ། དབང་པོ་ཐ་མ་ཙན་ཌ་ལི་ལ་སློབ་པའི་སྡོམ་སྟེ། དེ་
སྐྱེད་པའི་རིམ་པ་མཐར་ཕྱིན་པའི་གང་ཟག་དབང་པོ་ཐ་མའི་ཐ་མ་དེས་
འཁོར་ལོ་གཅིག་ལ་རྟེན་པ་ལ་བསླབས་པས་ལུས་ཀྱིས་ཕྱོགས་གཅིག་ཏུ་བདེ་བ
སྐྱེད་པར་བྱེད་ལ། དབང་པོ་ཐ་མའི་འབྲིང་གིས་འཁོར་ལོ་གཉིས་ལ་བརྟེན་པ་ལ་
བསླབས་པས་ལུས་ཀྱི་གནད་གནད་དུ་བདེ་བ་སྐྱེད་པར་བྱེད་ལ། ཐ་མའི་རབ་
ཡང་
242 -208



བཤད་རྒྱུད་རྡོ་རྗེ་གུར་གྱི་རྣམ་བཤད།
ཀྱིས་བཞི་མ་རྟེན་པ་ལ་བསླབས་པས་ལུས་མ་ལུས་པ་ལ་བདེ་བ་སྐྱེད་པར་བྱེད་པ་
སྟེ། དེ་ལྟར་གཏུམ་མོས་ལུས་བདེ་བར་བྱིན་གྱིས་བརློབ་པའོ། །བཙུན་མོ་ཀུན་
དང་ཞེས་པས་ནི་འབྲིང་གིས་ཕྱག་རྒྱ་ལ་བསླབ་པའི་སྡོམ་སྟེ། དེ་ཡང་གཏུམ་མོ་
གསུམ་པ་མཐར་ཕྱིན་པའི་གང་ཟག་དབང་པོ་འབྲིང་གི་ཐ་མ་དེས་ལས་ཀྱི་ཕྱག་རྒྱ་
ལ་བསླབས་པས་སྣང་བ་བདེ་བར་བྱིན་གྱིས་བརླབ་ལ། འབྲིང་གིས་འབྲིང་གི་
ཡིད་ཀྱི་ཕྱག་རྒྱ་ལ་བསླབས་པས་སེམས་བདེ་བར་བྱིན་གྱིས་བརླབ་ལ། འབྲིང་གི་
རབ་ཀྱིས་ཡེ་ཤེས་ཀྱི་ཕྱག་རྒྱ་ལ་བསླབས་པས་སེམས་བདེ་བ་དེ་སྟོང་པར་བྱིན་
གྱིས་བརླབ་པར་བྱེད་པ་སྟེ། དེ་ཉིད་ཀྱིས་བདེ་བ་ལ་ཞེན་པ་སྤོང་བར་བྱེད་པ་སྟེ།
དེ་ཡང་གསང་བའི་མན་ངག་རྒྱུ་མའི་ཞབས་སུ་སྦ་བ་ཏེ་རླུང་སེམས་འདྲེས་པའི་
ཐིག་ལེ་ལྟེ་བའི་ཆོས་འབྱུང་དུ་བསྒོམ་པ་དང་
། དེ་བཞིན་དུ་སྙིང་གའི་ཆོས་འབྱུང་
དུ་སྦ་བ་དང་། ལྟ་གོར་བ་དང་སྦྲག་པ་སྟེ་མགྲིན་པའི་ཆོས་འབྱུང་དང༌། གླད་པ་
དུང་ཁང་དུ་འཕང་བ་ཏེ་སྤྱི་བོའི་ཆོས་འབྱུང་དུ་བསྒོམ་པ་དང་
། ནམ་མཁའི་མཐོང་
ལ་ཕྱུར་བ་རྣམས་སུ་ཤེས་པར་བྱའོ། །
ཆོས་དང་ཞེས་པ་ནི་མཚན་ཉིད་འཛིན་པར་བྱེད་པ་སྟེ་རབ་ཀྱི་ཀུན་གཞི་
གསུམ་ལ་བསླབ་པའི་སྡོམ་སྟེ་དེ་ལ་ཡང་གསུམ་ལས་མདོར་བསྟན་པ་སྟེ། དེ་ཡང་
རབ་ཀྱི་ཐ་མལ་ཀུན་གཞི་གཞི་ལ་བསླབ་པས་ནི་སྟོང་པ་དང་བདེ་བ་འཐོར་བ་སྟེ་
སྡུད་པར་བྱེད་པ་སྟེ། དེ་ཡང་རླུང་སེམས་འདྲེས་པའི་ཐིག་ལེ་སྙིང་ཀར་སྒོམས་ནས་
བདེ་བ་དང་ལྡན་པར་བྱེད་པའོ། །རབ་ཀྱི་འབྲིང་སྣང་བ་ལམ་ཁྱེར་ལ་བསླབ་པས་
ནི་འདི་ལྟར་སྣང་བ་འདི་ཡེ་ནས་བདེ་བ་སྤྲོས་བྲལ་གྱི་རང་བཞིན་ཡིན་པ་ལ་ཡིན་
པར་དབང་གིས་ཉམས་སུ་མྱོང་པས་ཤེས་པར་བྱས་ནས་བསྒོམས་པའོ། །རབ་ཀྱི་
242 -209



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༡)
རབ་ཀྱིས་ཀུན་གཞི་རྩོལ་སེམས་དང་བྲལ་བ་ལ་བསླབས་པས་ནི་སེམས་ཡེ་ནས་
བདེ་བ་སྤྲོས་བྲལ་གྱི་རང་བཞིན་ཡིན་པ་ལ་ཡིན་པར་དབང་གི་ཉམས་སུ་མྱོང་པས་
ཤེས་པར་བྱས་ནས་དཀར་དམར་གྱི་རྣམ་པ་ནུབ་པའི་རང་རིག་བདེ་བ་སྤྲོས་བྲལ་
བསྒོམ་པའོ། །ཐམས་ཅད་ལས་དང་ཞེས་པ་ལ་སོགས་པས་ནི་ཀུན་གཞི་གསུམ་
རྒྱས་པར་བཤད་པ་སྟེ། དེ་ཡང་རླུང་སེམས་འདྲེས་པའི་ཐིག་ལེ་དེས་འཁོར་བ་དང་
མྱ་ངན་ལས་འདས་པ་ཐམས་ཅད་ཀྱི་ལས་བྱེད་པས་ཐམས་ཅད་དང་ཞེས་པ་སྟེ་
ཀུན་གཞི་གཞི་ལ་བསླབ་པ་རྒྱས་པར་བཤད་པའོ། །
བདག་མེད་དང་ཞེས་པས་ནི་སྣང་བ་ལམ་ཁྱེར་དང་རྩོལ་སེམས་དང་བྲལ་
བ་རྒྱས་པར་བཤད་པ་སྟེ། དེ་ཡང་བདག་མེད་དང་ཞེས་པ་ནི་ཆོས་ཀྱི་བདག་མེད་
པ་སྟེ་སྣང་བ་ལམ་ཁྱེར་གྱི་དུས་ན་གཟུང་པར་ཞེན་པ་དང་
། རྩོལ་སེམས་དང་བྲལ་
བའི་དུས་ན་འཛིན་པར་ཞེན་པ་མེད་པའོ། །
འདི་ལྟར་ཞེས་པ་ལ་སོགས་པས་ནི་ཀུན་གཞི་གསུམ་ཤིན་ཏུ་རྒྱས་པར་
བཤད་པ་སྟེ། དེ་བས་ཀྱང་ཀུན་གཞི་རྣམ་ཤེས་དང་ཞེས་པ་འདི་ནི་ཀུན་གཞི་གཞི་
ལ་བསླབ་པ་ཤིན་ཏུ་རྒྱས་པར་བཤད་པའོ། །དེ་ལ་བཞི་སྟེ། ཀུན་གཞིའི་རྣམ་ཤེས་
ཀྱི་ ངོ་ བོ་ དང༌། ལྟ་ བ་ དང༌། སྒྲིབ་ པ་དང་། དེའི་བསྒོམ་པའོ། །དང་ པོ་ནི་རླུང་
སེམས་གཉིས་མེད་དོ། །གཉིས་པ་ནི་བདེ་བ་སྟོང་པའོ། །གསུམ་པ་ནི་འཇུག་པའི་
རྣམ་པར་ཤེས་པ་ཚོགས་དྲུག་དང་ཉོན་མོངས་པ་ཅན་གྱི་ཡིད་ཀྱིས་སོ། །
བཞི་པ་ནི་ལུས་སེམས་ངལ་གསོས་ལ། རང་ཡི་དམ་གྱི་ལྷར་བསྒོམ་པའི་
སྙིང་ཀར་ཏོ་ལ་མེ་ཏོག་ལྟར་ཁ་ཐུར་དུ་བལྟས་པ་དེ་ཡིད་ཀྱིས་གྱེན་ལ་བཟློག་ལ་དེ་
ཉིད་ཀྱང་ཁ་ཕྱེ་བར་བསམས་ལ། དེའི་ནང་དུ་སྒོང་སྐྱེས་ཀྱི་མཐེ་བོང་གི་ཚིགས་
242 -210



བཤད་རྒྱུད་རྡོ་རྗེ་གུར་གྱི་རྣམ་བཤད།
ཡན་ཆད་ཙམ་དཀར་བ་སྲབ་པ་བདེ་བའི་རོས་གོང་བ་བསྒོམ་པ་ལ་སོགས་པ་སྟེ་
རྒྱས་པར་གདམས་ངག་ལས་ཤེས་པར་བྱའོ། །དེ་ལྟ་བུའི་རྫོགས་པའི་ རིམ་པ་
བདུན་པོ་དེ་དག་ནི་གསང་དབང་དང་འབྲེལ་པའི་བསྒོམ་པ་སྟེ། དེ་དག་གི་སྤང་བྱ་
སྡུག་བསྔལ་དང་བཏང་སྙོམས་ཀྱི་རྣམ་པར་རྟོག་པ་སྤོང་པ་ལ་སོགས་པ་ཡང་ཤེས་
པར་བྱའོ། །
ཡང་བསྐྱེད་པའི་རིམ་པ་ནས་བརྩམས་ཏེ་རྫོགས་པའི་རིམ་པ་བདུན་པོ་དེ་
དག་ནི་བློས་གཞག་གམ་སྒྲོ་བཏགས་བསྒོམ་པ་ཡིན་པས་འདི་ལྟར་བསྒོམས་ཀྱི་
གདམས་ངག་ཏེ་གཞན་གྱིས་བསྟན་པའི་རྗེས་སུ་འཇུག་པ་སྤྱིའི་ཚུལ་གྱིས་བསྒོམ་
པའོ། །ཆོས་ཀྱི་དབྱིངས་དང་ཞེས་པ་ལ་སོགས་པས་ནི་སྣང་བ་ལམ་ཁྱེར་ཤིན་ཏུ་
རྒྱས་པར་བཤད་པ་སྟེ། དེ་ཡང་གང་ལ་དམིགས་ནས་སྟོབས་དང་མི་འཇིགས་པ་
ལ་སོགས་པ་འཕགས་པའི་ཆོས་རྣམས་འབྱུང་པའི་རྒྱུར་གྱུར་པས་ཆོས་ཀྱི་དབྱིངས་
སོ། །དེ་གང་ཞེ་ན་ཆོས་དངོས་ཞེས་པ་སྟེ་སྐྱེ་མེད་དོ། །གང་སྐྱེ་བ་མེད་ཞེ་ན་སེམས་
ཁམས་དང་ཞེས་པ་སྟེ་བཅུད་ཀྱི་འཇིག་རྟེན་དང་
། མཁའ་ཁམས་ཅེས་པ་ནི་སྣོད་
ཀྱི་འཇིག་རྟེན་དུ་སྣང་བ་ཐམས་ཅད་སྐྱེ་བ་མེད་པའོ། །
བདག་མེད་ཞེས་པ་ལ་སོགས་པས་ནི་རྩོལ་སེམས་དང་བྲལ་བ་ཤིན་ཏུ་
རྒྱས་པར་བཤད་པ་སྟེ། དེ་ཡང་དག་མེད་ཞེས་པ་ནི་རྟག་པ་དང་གཅིག་པུ་ལ་
སོགས་པའི་མཚན་ཉིད་ཅན་གྱི་དངོས་པོར་གྱུར་པའི་གཟུང་བ་མེད་པའོ། །བདག་
གི་འདུ་ཤེས་ནི་དེར་འཛིན་གྱི་རྟོག་པ་སྟེ་དེ་དང་ཡང་བྲལ་བའོ། །འོ་ན་དེ་ཉིད་
དངོས་པོ་ཅི་ཡང་མེད་པ་རི་བོང་གི་རྭ་ལྟ་བུ་ཞིག་ཡིན་ནམ་ཞེ་ན། དངོས་དང་བྲལ་
བས་ཞེས་པ་ཅེས་ཏེ་གཟུང་འཛིན་གྱི་དངོས་པོ་དང་བྲལ་ཡང་ངོ་། །དངོས་མེད་
242 -211



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མིན་ཅེས་པ་སྟེ་རང་རིག་བདེ་བའི་ཉམས་སུ་མྱོང་བ་མ་འགགས་པས་དངོས་པོ་
མེད་པ་ཡང་མ་ཡིན་ཞེས་པའོ། །འོ་ན་བདེ་བ་དེ་དག་གང་དུ་ཉམས་སུ་མྱོང་ཞེ་ན་
བདེ་བ་ཅན་དང་ཞེས་ཏེ་གདུག་ཞེས་པ་སྟེ། བདེ་བ་དང་ལྡན་པས་བདེ་བ་ཅན་ཏེ་
ལས་ཀྱི་ཕྱག་རྒྱའི་ཆོས་འབྱུང་གྲུ་གསུམ་དུ་ཉམས་སུ་མྱོང་པའོ། །དེ་ལྟ་བུའི་ཀུན་
གཞི་སྣང་བ་ལམ་ཁྱེར་དང་རྩོལ་སེམས་དང་བྲལ་བ་གཉིས་པོ་དེ་ནི་ཤེས་རབ་ཡེ་
ཤེས་དང་བཞི་པ་དང་འབྲེལ་པའི་བསྒོམ་པ་སྟེ། དེ་དག་གིས་སྤང་བྱ་དངོས་པོ་ལ་
མངོན་པར་ཞེན་པའི་རྣམ་པར་རྟོག་པ་སྤོང་པ་ལ་སོགས་པ་ཡང་ཤེས་པར་བྱའོ། །
ཡང་གཉིས་པོ་དེ་དག་ནི་བློས་མ་བཞག་པ་ཡིན་པའམ། མ་བཅོས་པའམ་
སྒྲོ་མ་བཏགས་བསྒོམ་པ་ཡིན་པས་དེ་ལྟར་བསྒོམས་ཀྱི་གདམས་ངག་ཏེ་རང་གིས་
་ལྟར་ཉམས་སུ་མྱོང་པའི་རྗེས་སུ་འཇུག་པ་རང་རིག་མཚན་ཉིད་ཀྱི་ཚུལ་གྱིས་
བསྒོམ་པའོ། །རུལ་མེད་དང་ཞེས་པ་ལ་སོགས་ནི་དེ་ལས་སྤྲོས་པའི་ཚུལ་གྱིས་
བདེ་བའི་རྣམ་པར་གཞག་པའམ་དེ་ལ་རྩད་པའི་སྐྱོན་སྤང་བ་སྟོན་ཏེ། དེ་ལ་སྤྱིར་
ཐེག་པ་ཆེན་པོ་སངས་རྒྱས་ཀྱི་བཀར་གྲུབ་པ་ལ་མདོ་སྡེ་ལ་འཇུག་པ་དང་
། འདུལ་
བ་ལས་སྣང་བ་དང་། མངོན་པའི་ཆོས་ཉིད་དང་མི་འགལ་བ་གསུམ་དགོས་པ་
ལས། ལས་ཀྱི་ཕྱག་རྒྱ་ལ་རྟེན་པའི་བདེ་བ་དེ་ལྟ་བུ་ནི་འདོད་ཆགས་འཁོར་བའི་
ཆོས་ཡིན་པས། དམ་པའི་ཆོས་འདུལ་བ་ནས་སྤང་བྱར་བཤད་དེ་མ་གནང་ངོ་ཞེ་
ན། དེ་ནི་དམ་པའི་ཆོས་འདུལ་བ་ཉིད་ནས་སྦྱོར་བ་ལ་བསམ་པ་ལ་གཙོ་བར་
བཤད་པས་བདག་དང་ལས་ཀྱིས་ཕྱག་རྒྱ་གཉིས་ཀ་འདུ་ཤེས་གསུམ་ལྡན་དུ་བྱས་
པའི་རྡོ་རྗེ་དང་པད་མ་བྱིན་གྱིས་བརླབ་པ་བྱས་པས་ཐ་མལ་པའི་འདུ་ཤེས་མེད་དེ།
དེས་ན་ཐ་མལ་པའི་འདོད་ཆགས་ཀྱི་རྡུལ་དང་བྲལ་བས་རྡུལ་བྲལ་སྟེ་དཔེར་ན་
242--212



བཤད་རྒྱུད་རྡོ་རྗེ་གུར་གྱི་རྣམ་བཤད།
དགེ་སློང་སྟག་ཏུ་སྤྲུལ་པ་དང་། སྟག་གི་འདུ་ཤེས་ཀྱིས་མི་བསད་ཀྱང་ཕམ་པ་མི་
འབྱུང་པའམ་གཡན་པས་འཕྲུག་པའི་བསམ་པས་མཚན་ནོར་བུ་ལས་འདས་ཀྱང་
ཕམ་པ་མི་འབྱུང་པ་ལྟ་བུའམ། འོ་ན་ཡིད་ཀྱི་ཕྱག་རྒྱ་ལ་བརྟེན་པའི་བདེ་བ་ལ་
གཉིས་ཀ་འདུ་ཤེས་གསུམ་ལྡན་དུ་བྱས་པའི་རྡོ་རྗེ་དང་པད་མ་བྱིན་གྱིས་བརླབ་པ་
བྱས་པ་མེད་པས་ཐ་མལ་གྱི་འདོད་ཆགས་ཀྱི་བདེ་བར་འགྱུར་རོ་ཞེ་ན། དེ་ནི་དེ་
ཉིད་ནས་དངོས་གཞི་ལ་དངོས་པོ་གཙོ་བོར་བཤད་པས། དངོས་ཀྱི་བུད་མེད་དང་
རྡོ་རྗེ་དང་པད་མ་མཉམ་པར་སྦྱོར་བ་དང་མཚན་ནོར་བུ་ནུབ་ཅིང་བདེ་བ་ཉམས་
སུ་མྱོང་པ་མེད་དེ་དེས་ན་ཞེས་པ་ཐ་མལ་གྱི་འདོད་ཆགས་ཀྱི་རྡུལ་མེད་པའོ། །དེ་
ཉིད་ཀྱིས་ནི་དོན་གྱི་ཡིད་ཀྱིས་ཕྱག་རྒྱ་མ་བརྟེན་པའི་བདེ་བ་དང་། ཀུན་གཞི་གཞི་
ལ་བསླབ་པའི་བདེ་བ་ལ་བརྩད་པའི་སྐྱོན་སྤོང་ཡང་བསྟན་པ་ཡིན་ནོ། །
འོ་ན་གཏུམ་མོ་གསུམ་ལ་རྟེན་པའི་བདེ་བ་དེ་ལྟ་བུ་ལ་ཐ་མལ་གྱི་འདོད་
ཆགས་ཀྱི་བདེ་བར་འགྱུར་བའི་ཉེས་པ་མེད་དོ་ཞེ་ན། སྡིག་སྤོང་དང་ཞེས་པ་སྟེ་
སྡིག་པ་ནི་ཐ་
པ་ནི་ཐ་མལ་གྱི་ཕུང་པོ་ལ་སོགས་པའི་རྣམ་པར་རྟོག་པའོ། །བཅོམ་པ་ནི་དེ་
དག་གི་རྣམ་པར་རྟོག་པ་སྲེགས་པ་སྟེ། དེས་ན་དེ་ལ་ཡང་དེར་འགྱུར་བའི་ཉེས་པ་
མེད་པའོ། །འོ་ན་སྣང་བ་ལམ་ཁྱེར་གྱི་དུས་གྱི་བདེ་བ་དེ་ལ་དེར་འགྱུར་བའི་ཉེས་
པ་མེད་དམ་ཞེ་ན་ཞེས་པ་སྟེ་དེ་ཉིད་ཀྱི་གནས་སྐབས་ན་སྣང་བ་འདི་དག་བདེ་བར་
སྣང་ཡང་དེ་ཉིད་སྟོང་པར་རྟོགས་པས་དེར་འཛིན་པའི་སྐྱོན་དང་བྲལ་བའོ། །རྩོལ་
སེམས་དང་བྲལ་བའི་དུས་ཀྱི་དེར་མི་འགྱུར་རམ་ཞེ་ན་རལ་པ་ནི་ཞེས་པ་རང་
བཞིན་ནམ་ངོ་བོ་ཉིད་ཀྱིས། རྦ་རླབས་མེད་པ་དང་ཞེས་པ་སྣང་བ་ལམ་ཁྱེར་གྱི་
དུས་ན་སྣ་ཚོགས་སུ་སྣང་པའི་རྦ་རླབས་ཡོད་ལ། འདིར་བསམ་གྱིས་མི་ཁྱབ་པའི་
242 --213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྦ་རླབས་ཞི་སྟེ་སེམས་བདེ་བ་དང་སྟོང་པ་ཙམ་ཉམས་སུ་མྱོང་པར་འདུག་པའོ། །
དེ་ཉིད་གང་ཞེ་ན་མཐའི་བདེ་བ་ཞེས་པ་མཆོག་དགའི་མ་མཐའ་དགའ་བྲལ་གྱི་ཡ་
མཐའི་བདེ་བ་ཏེ་ལྷན་གཅིག་སྐྱེས་པའི་བདེ་བའོ། །བདེ་རིགས་དང་ཞེས་པ་ནི་
རྣལ་འབྱོར་པ་རང་གིས་རིགས་ཅིང་ཉམས་སུ་མྱོང་པའོ། །ཡང་ན་མཐའི་བདེ་ནི་
མཐར་ཐུག་པའི་བདེ་བའོ། །བདེ་དང་རིགས་ནི་སྔ་མ་བཞིན་ནོ། །དེ་ལྟ་བུའི་ལམ་
གཉིས་པ་འདི་ནི་ལམ་གྱི་དངོས་གཞི་སྟེ་དཔེར་ན་རྒྱ་གར་དུ་འགྲོ་བ་ལ་རང་ཉིད་
ལམ་ཕྱིན་ཅི་མ་ལོག་པ་ལ་ཞུགས་ཏེ་འགྲོ་བ་དང་འདྲའོ། །ལམ་གྱི་ཡན་ལག་ལ་
རྐྱེན་སྤྱོད་པ་གསུམ་ནི་འབྲས་བུ་མྱུར་དུ་ཐོབ་པར་བྱེད་པའི་ཐབས་ཏེ་བཞོན་པ།
བཟང་པོའམ་དེ་ཉིད་རྐྱེན་ལྕགས་ཀྱིས་བསྐུལ་བ་ལྟ་བུའོ། །གྲོགས་དམ་ཚིག་ནི་
ལམ་དུ་ཆུད་མ་ཟོས་པར་བྱེད་པ་སྟེ་གྲོགས་བཟང་པོ་ལྟ་བུའོ། །
དེ་ལྟ་བུའི་ལམ་དེ་དག་ཉམས་སུ་བླངས་པ་ལས་འབྲས་བུ་ཇི་ལྟ་བུ་ཞིག་
འབྱུང་ཞེ་ན་གསང་བ་དངོས་དང་ཞེས་པ་ལ་སོགས་པ་སྟེ། འདི་དག་གིས་ནི་བྱེ་
བྲག་གི་སྡོམ་ལས་འབྲས་བུ་སྐུ་བཞིའི་སྡོམ་བསྟན་པའོ། །དེ་ལ་གཉིས་ལས་གཙོ་
བོ་བསྒྲུབས་པའི་བསྒྲུབ་བྱ་སྐུ་གསུམ་མོ་བཞི་ཡེ་ཤེས་ལྔ་ལྡན་སྟེ་སྟོན་པ་སྟེ། དེ་ལ་
གསང་བ་ཞེས་པ་ནི་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་ཏེ་དེ་ཉིད་ཀུན་
གྱིས་མ་རྟོགས་པས་ན་གསང་བའོ། །གསལ་ནི་མེ་ལོང་ལྟ་བུའི་ཡེ་ཤེས་དེ་ཉིད་མི་
གཡོ་བས་སོ། །དེ་དག་ནི་སྐུ་གསུམ་ལ་ཆོས་ཀྱི་སྐུས་བསྡུས་པའོ། །མཆོག་ནི་སོ་
སོར་རྟོག་པའི་ཡེ་ཤེས་ཏེ་དེ་ཉིད་ཀྱིས་ཤེས་བྱ་སྣ་ཚོགས་མཁྱེན་པའོ། །ཐམས་
ཅད་བདག་ཉིད་ནི་བདག་དང་གཞན་མཉམ་པར་ཤེས་པ་མཉམ་པ་ཉིད་ཀྱི་ཡེ་
ཤེས་ཏེ། དེ་དག་ནི་ལོངས་སྤྱོད་རྫོགས་པའི་སྐུས་བསྡུས་པའོ། །དགྱེས་པ་ནི་བྱ་བ་
242 -214



བཤད་རྒྱུད་རྡོ་རྗེ་གུར་གྱི་རྣམ་བཤད།
གྲུབ་པའི་ཡེ་ཤེས་སེམས་ཅན་གྱི་དོན་ལ་དགྱེས་པ་སྟེ། དེ་ནི་སྤྲུལ་པའི་བསྐུས་
བསྡུས་པའོ། །ཀུན་དངོས་ཞེས་པ་ལ་སོགས་པས་ནི་ཡེ་ཤེས་ལྔ་དང་སྐུ་གསུམ་
དབྱེར་མེད་པ་དྲུག་པ་རྡོ་རྗེ་འཆང་གིས་རང་བཞིན་བསྟན་པ་སྟེ། དེ་ལ་ཀུན་དངོས་
ཞེས་པ་ནི་སངས་རྒྱས་ཐམས་ཅད་ཀྱི་ཁྱབ་བདག་ཡིན་པས་སོ་ཞེས་ཀྱང་གསུང་
མོད་ཀྱི། ཡེ་ཤེས་ལྔ་དང་སྐུ་གསུམ་པོ་ཐམས་ཅད་བསྡུས་པའི་བདག་ཉིད་ཡིན་
པས་སོ། །གཞུང་ཁ་ཅིག་ལས་སངས་རྒྱས་པ་ན་དངོས་ཞེས་འབྱུང་པ་ལྟར་ན་ཡང་
ཚིག་དོན་ནི་དེ་ཉིད་དོ། །
འདི་ཉིད་ལྟར་ན་སངས་རྒྱས་ཞེས་པ་བདེ་བ་ཆེན་པོ་རྟོགས་པ་སྟེ། དེ་སྐད་
དུ་ཡང་བདེ་བ་རྟོགས་ཕྱིར་རྣམ་སངས་རྒྱས་ཞེས་སོ། །སེམས་དཔའ་འོ་ཞེས་པ་ནི་
བདེ་བ་ཆེན་པོའི་རོས་གང་བ་ཏེ་དོན་དུ་ན་རྡོ་རྗེ་སེམས་དཔའ་འོ་ཞེས་སོ། །འདི་ནི་
ཞེས་པ་ལ་སོགས་པས་འདི་ཉིད་ཀྱི་མཚན་གྱི་རྣམ་གྲངས་བསྟན་པའི་ཚུལ་གྱིས་
ཡོན་ཏན་གྱི་ཁྱད་པར་མེད་ཀྱི་ཡེ་ཤེས་ཀྱི་རྟོགས་པར་བྱས་པའོ། །དེ་ལ་སྔར་
བསྟན་པའི་དེ་ནི་བཅོམ་ལྡན་རང་འབྱུང་ཞེས་བྱ་སྟེ། བཅོམ་ལྡན་ནི་བདུད་བཞི་
བཅོམ་པས་སམ་དབང་ཕྱུག་ལ་སོགས་པའི་བསྐལ་བ་དྲུག་དང་ལྡན་པས་སོ། །
རང་འབྱུང་ནི་མཆོག་གཞན་གྱིས་བྱིན་པ་ལ་མ་ལྟོས་པར་རང་གི་ལམ་བསྒོམས་
པའི་སྟོབས་ཀྱིས་བྱུང་བས་ནས་བྱུང་བ་ཡིན་ནོ་མཁའ་འགྲོ་མ་ནི་རྡོ་རྗེ་གུར་ཞེས་པ་
ནི་མཁའ་ནི་ཆོས་ཉིད་སྟོང་པ་ཉིད་དོ། །
འགྲོ་བ་ནི་སྟོང་པ་ཉིད་དེ་གཉིས་མེད་ཀྱི་ཡེ་ཤེས་ཀྱི་རྟོགས་པར་བྱས་པའོ། །
མ་ནི་ཡོན་ཏན་སྐྱེ་བའི་རྟེན་དུ་གྱུར་པ་སྟེ་ཆོས་ཀྱི་སྐུའོ། །རྡོ་རྗེ་གར་ནི་སེམས་ཅན་
གྱི་དོན་ལ་འབྲེལ་པ་སྟེ་གཟུགས་སྐུ་གཉིས་སོ། །མཐུ་ཕུལ་དུ་བྱུང་པས་ཞེས་ཀྱང་
242--215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གསུང་མོད་ཀྱི། ཡོན་ཏན་ ཁྱད་པར་དུ་འཕགས་ པས་ ལྷག་པའི་ལྷ་ཉིད་དོ། །
འགྲན་ཟླ་གཉིས་པ་མེད་པས་ཅིག་པུའོ། །དེ་ལྟར་བརྗོད་བྱའི་སྡོམ་བསྟན་ནས་
བརྗོད་བྱེད་ཀྱི་སྡོམ་སྟོན་པ་ནི་དགྱེས་རྡོར་འབུལ་པའི་བདག་ཉིད་ལ་ཞེས་པ་ནས།
༼མ་དཔེར་མི་གསལ་)ཞེས་པའི་བར་རོ་ཞེས་གསུང་པ་ནི་ལེགས་པར་མི་སེམས་སོ། །
དེ་བས་ན་འདི་མན་ཆད་ཀྱིས་ནི་ཡན་ལག་རྒྱས་པར་བཤད་པ་སྟེ། དེ་
ལས་ཀྱང་རྒྱུད་འདི་ནས་སྐྱེད་པའི་རིམ་པ་གཙོ་བོར་སྟོན་པས་བསྐྱེད་རིམ་གྱི་ཡན་
ལག་རྒྱས་པར་བཤད་པ་སྟེ། དེ་ཡང་བསྒོམ་བྱ་དཀྱིལ་འཁོར་ལྔའི་དབྱེ་བ་སྟོན་པ་
སྟེ། དངོས་སུ་ཁྱད་པར་གྱི་དཀྱིལ་འཁོར་གྱི་དོན་སྟོན་ལ། ཤུགས་ཀྱིས་འདི་དག་
དཀྱིལ་འཁོར་གཅིག་ཏུ་བསྡུས་པ་ལས་བསྡུས་པའི་དཀྱིལ་འཁོར་དུ་འགྱུར་རོ་
ཞེས་ཀྱང་སྟོན་ནོ། །དེ་ལ་དགྱེས་རྡོར་ཞེས་པ་ནི་དྲང་དོན་ལྟར་ན་ཧེ་རུ་ཀ་བཞི་སྟེ།
དེ་དག་ལམ་ལྟར་ན་བསྐྱེད་རིམ་འབྲས་བུ་ལྟར་ན་གཟུགས་ཀྱི་སྐུའོ། །
ངེས་དོན་ལྟར་ན་སྟོང་པ་དང་སྙིང་རྗེ་གཉིས་སུ་མེད་པ་སྟེ་དེ་དག་ཉིད་ལམ་
ལྟར་ན་རྫོགས་པའི་རིམ་པ། འབྲས་བུ་ལྟར་ན་ཆོས་ཀྱི་སྐུ་དང་བདེ་བ་ཆེན་པོའི་སྐུ་
སྟེ། བརྗོད་བྱ་དེ་དག་སྟོན་པར་བྱེད་པའི་བརྗོད་བྱེད་ཀྱི་གཞུང་ལ་ཡང་དེ་སྐད་
ཅེས་བྱའོ། །འབུམ་ལྔའི་བདག་འདི་ལས་ཞེས་པ་ནི་བརྟག་པ་སུམ་ཅུ་རྩ་གཉིས་ཤོ་
ལོ་ཀ་འབུམ་ཕྲག་ལྔའི་བདག་ཉིད་ཅན་གྱིས་རྩ་བའི་རྒྱུད་ལས་ཏེ་བརྗོད་བྱེད་དོ། །
དེའི་བརྗོད་བྱར་གྱུར་པ་དཀྱིལ་འཁོར་རྣམ་པ་ལྔར་གསུངས་ཞེས་པ་སྟེ། དེ་དགྱེས་
རྡོར་ཞེས་པ་ནི་མ་དྷ་ལའི་སྒྲ་ལས་སྙིང་པོ་ལེན་པར་བྱེད་པ་སྟེ། དེ་ཡང་ད་ལྟ་འདི་
དག་བསྒོམ་པས་ལན་གཅིག་སངས་རྒྱས་ཀྱི་ཞིང་ཁམས་རྣམ་པར་དག་པ་དང་
།
གཞན་ཡང་མཚན་དང་དཔེ་བྱད་ཀྱིས་སྤྲས་པའི་སྐུ་ཐོབ་པར་བྱེད་པས་སོ། །
242 ---216



བཤད་རྒྱུད་རྡོ་རྗེ་གུར་གྱི་རྣམ་བཤད།།
ཡང་ན་བསྐོར་བྱ་ཞལ་ཡས་ཁང་གཅིག་ལ་བསྐོར་བྱེད་ལྷ་དེ་དང་དེས་
བསྐོར་བའོ། །རྣམ་པར་གསུངས་ཏེ་ཞེས་པ་ནི་རྣམ་པའམ་བྱེ་བྲག་ལྔར་གསུངས་
ཏེ་ཞེས་པའོ། །ལྔ་པོ་གང་ཞེ་ན་རྡོ་རྗེ་ཅན་ཞེས་པ་ལ་སོགས་པ་སྟེ་འདི་དག་གིས་ནི་
གཙོ་བོ་སོ་སོའི་མཚན་གྱི་དབྱེ་བ་བསྟན་པའོ། །དེ་ལ་རྡོ་རྗེ་ནི་ཡུལ་སྟོང་པ་ཉིད་
དང་དེ་ལ་དམིགས་པའི་ཡེ་ཤེས་དབྱེར་མེད་པ་ཡིན་ཏེ། དེའི་རྟོགས་པ་དང་ལྡན་
པས་རྡོ་རྗེ་ཅན་ཏེ་ཆོས་ཀྱི་དབྱིངས་རྣམ་པར་དག་པའི་ཡེ་ཤེས་ཀྱི་རང་བཞིན་ཅན་
གྱི་རྡོ་རྗེ་ཅན་གྱི་དཀྱིལ་འཁོར་དང་ཞེས་པ་སྟེ། ཧེ་རུ་ཀ་རྡོ་རྗེ་རིགས་ཀྱི་དཀྱིལ་
འཁོར་ཏེ་དང་པོའོ། །རྟག་པའི་ཞེས་པ་ནི་མེ་ལོང་ལྟ་བུའི་ཡེ་ཤེས་ལ་འགྱུར་བ་
མེད་པ་སྟེ། དེའི་རང་བཞིན་གྱི་རྣམ་པར་སྣང་མཛད་ལ་དེ་སྐད་ཅེས་བྱ་སྟེ། རྣམ་
སྣང་དེ་བཞིན་གཤེགས་པའི་རིགས་ཀྱི་དཀྱིལ་འཁོར་དེ་གཉིས་པའོ། །
དེ་བཞིན་རྡོ་རྗེ་གཟི་བརྗིད་ཉིད་ཞེས་པ་ནི་མཉམ་པ་ཉིད་ཀྱི་ཡེ་ཤེས་ཀྱི་
རང་བཞིན་ཟང་ཟིང་དང་ཆོས་དང་མི་འཇིགས་པ་དང་བྱམས་པའི་སྦྱིན་པ་བཞི་
གདུལ་བྱ་དབང་དུ་བྱེད་པ་སྟེ། དེའི་རང་བཞིན་ཅན་གྱི་རྡོ་རྗེ་གཟི་བརྗིད་རིན་པོ་
ཆེའི་རིགས་ཀྱི་དཀྱིལ་འཁོར་ཏེ་གསུམ་པའོ། །པད་མ་ནི་ཉེས་པའི་སྐྱོན་གྱིས་མ་
གོས་པར་གར་དབང་གི་སོ་སོར་རྟོག་པའི་ཡེ་ཤེས་ཀྱིས་རྟེན་འབྲེལ་ཟབ་མོའི་དོན་
ཐུགས་སུ་ཆུད་པས་གདུལ་བྱའི་དོན་ལ་སྣ་ཚོགས་པར་བསྒྱུར་བ་ལ་དབང་བརྙེས་
པ་སྟེ། དེའི་ རང་བཞིན་གྱི་པད་མ་གར་དབང་རིགས་ཀྱི་དཀྱིལ་འཁོར་ཏེ་བཞི་
པའོ། །རྡའི་རྒྱལ་པོ་ཞེས་པ་ནི་བྱ་བ་གྲུབ་པའི་ཡེ་ཤེས་གདུལ་བྱའི་དོན་ལ་བརྩོན་
འགྲུས་ཐོགས་པ་མེད་པ་སྟེ། དེའི་རང་བཞིན་ཅན་གྱི་རྟ་མཆོག་ལས་ཀྱི་རིགས་ཀྱི་
དཀྱིལ་འཁོར་ཏེ་ལྔ་པའོ་ཞེས་པའོ། །
242-217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དེ་ ལྟར་སྡོམ་གྱི་རྣམ་ པར་ གཞག་པ་བསྟན་ནས། ཡན་ ལག་ རྒྱས་པར་
བཤད་པ་ལས་རྡོ་རྗེ་མཁའ་འགྲོ་ཞེས་པ་ལ་སོགས་པས་ནི་འཁོར་གྱི་དབྱེ་པའི་སྒོ་
ནས་དཀྱིལ་འཁོར་གྱི་དབྱེ་བ་རྒྱས་པར་བཤད་པའོ་ཞེས་གསུངས་པ་ནི་ལེགས་
པར་མི་སེམས་སོ། །
དེ་བས་ན་འདི་དག་གིས་རྡོ་རྗེ་ཅན་ལ་སོགས་པ་དེ་དག་གིས་གཙོ་བོ་བྱས་
པ་ན་དེ་དག་གི་འཁོར་གྱི་ངེས་པ་འདི་དག་ཡིན་ནོ་ཞེས་སྟོན་པ་སྟེ། དེ་ལ་ལྔ་ལས།
དང་པོ་རྡོ་རྗེ་ཅན་གྱི་འཁོར་གྱི་ངེས་པ་ལ་བསྟན་པ་སྟེ། དེ་ཡང་སྔར་གྱི་རྡོ་རྗེ་ཅན་
དང་ཞེས་པ་དང་རྡོ་རྗེ་མཁའ་འགྲོའི་ཞེས་པ་གཉིས་དོན་མཚུངས་པར་སྦྱར་ཏེ་
རྟོགས་པར་སླའོ། །རྡོ་རྗེ་རྟག་པའི་ཞེས་པ་ལ་སོགས་པས་ནི་གཉིས་པ་རྟག་པ པ་
རྣམ་སྣང་གི་ངེས་པ་སྟེ། དེ་བཞིན་དུ་འོག་མ་ལ་ཡང་ཤེས་པར་བྱ་སྟེ་རྒྱས་པར་
གཞུང་ཉིད་དུ་སྦྱར་རོ། །རང་རང་དབྱིབས་ལ་སྦྱར་བ་བྱའོ་ཞེས་པ་ནི་སྐམ་པ་ལ་
སོགས་པ་མན་ཆད་ཀུན་ཀྱང་རང་རང་གི་མིང་དང་མཐུན་པའི་མཚན་མ་འཛིན་པ་
སྟེ། དེ་ཉིད་རྒྱས་པར་འོག་ནས་འཆད་པར་འགྱུར་ རོ། །རྡོ་ རྗེ་ མཁའ་ འགྲོ་མ་
ཉམས་ཀུན་ཅེས་པ་ལ་སོགས་པ་ནི་འཁོར་གྱི་ལྷ་མོ་སྤྱིའི་མཚན་ཉིད་ཏེ། དེ་ཡང་
སྐམ་པ་མ་ལ་སོགས་པ་རྣམས་ཀྱིས་ཡང་ཕྱོགས་ཀྱི་གདན་ནི་ཚངས་པ་ལ་སོགས་
པ་མཚམས་ཀྱི་གདན་ནི་གཤིན་རྗེ་ལ་སོགས་པར་བཞེད་ལ་དེ་དག་གི་སྟེང་ན་
གཡོན་ཞབས་ཀྱི་བརྐྱང་པས་བཞུགས་ཞེས་པས་ནི་སྙིང་རྗེས་ཞི་བ་མྱ་ངན་ལས་
འདས་པའི་མཐའ་ལ་མི་གནས་པ་མཚོན་པའོ། །
དེ་ཉིད་ཀྱི་གཡས་བསྐུམ་པར་མཚོན་པ་སྟེ་དེས་ནི་ཤེས་རབ་གྱིས་ཁམས་
གསུམ་འཁོར་བའི་མཐའ་ལ་མི་གནས་པ་མཚོན་པའོ། །སྙིང་ཀར་ཁུ་ཚུར་གཡོན་
242 218



བཤད་རྒྱུད་རྡོ་རྗེ་གུར་གྱི་རྣམ་བཤད།
སྡིགས་མཛུབ་ཅེས་པས་ནི་སྐམ་པ་མོ་ལ་སོགསཔ་རྣམས་གཡས་ན་རང་རང་གི་
ཕྱག་མཚན་བསྣམས་པ་སྔར་བསྟན་ནས། གཡོན་པ་རྣམས་སྙིང་ཀར་ཁུ་ཚུར་དང་
བཅས་པའི་སྡིགས་མཛུབ་དང་ལྡན་པའོ། །སྣ་ཚོགས་ཁ་དོག་ནི་ལྷ་མོའི་ཁ་དོག་
ཀུན་སྡོམ་པས་སོ། །ཆེར་འབར་མ་ནི་འོད་ཟེར་ཆེ་བར་འབར་བའོ། །
ཤིན་ཏུ་ཅེས་པ་ལ་སོགས་པས་ནི་དེ་ལྟར་དཀྱིལ་འཁོར་ལྔར་གྲངས་ངེས་
པའི་རྒྱུ་མཚན་སྟོན་པ་སྟེ། དེ་ལ་གསུམ་ལས། དང་པོ་ཡོན་ཏན་ཆེན་པོ་ལྔ་འབེབས་
པས་དཀྱིལ་འཁོར་ལྔར་གྲངས་ངེས་ཅེས་སྟོན་པ་སྟེ། དེ་ཉིད་ཀྱང་གདུལ་བྱ་གཏི་
མུག་ཅན་ལ་སོགས་པ་ལྔའི་རྒྱུད་ལ་དེ་དག་དང་འགལ་བའི་ཡེ་ཤེས་ལྔ་འབེབས་
པ་སྟེ། དེ་ལྟ་བུ་ཡང་དཀྱིལ་འཁོར་ལྔའི་སྐབས་སུ་རྡོ་རྗེ་ཅན་གྱི་དཀྱིལ་འཁོར་ནས་
གོ་རིམ་ངེས་པར་བསྟན་ནས། འདིར་རྟག་པ་རྣམ་སྣང་གི་དཀྱིལ་འཁོར་ནས་གོ་
རིམ་ངེས་པར་སྟོན་པ་ཅི་ཞེ་ན། སྔ་མ་ནི་རྒྱུད་འདི་དག་གི་རིགས་ཀྱི་བདག་པོ་རྡོ་
རྗེའི་རིགས་ཡིན་པས་དེ་གཙོར་བྱས་ནས་བསྟན་པ་ཡིན་ལ། འདིར་ནི་ཡེ་ཤེས་ཀྱི་
དང་པོ་མེ་ལོང་ལྟ་བུའི་ཡིན་པས་དེ་གཙོ་བོར་བྱས་ནས་བསྟན་པའོ། །དེ་ལ་གཏི་
མུག་ནི་གདུལ་བྱ་གཏི་མུག་ཅན་གྱི་རིགས་སྤང་བྱ་དང་བླང་བྱའི་བྱེ་བྲག་མི་ཤེས་པ་
སྟེ། དེའི་རྒྱུད་ལ་རྨོངས་ཆེན་ཞེས་པ་མེ་ལོང་ལྟ་བུའི་ཡེ་ཤེས་གཟུང་པ་དང་འཛིན་
པ་ལ་སོགས་པའི་མཐའ་གང་དུ་ཡང་མི་འབྱེད་པ་སྟེ། དེ་འབེབས་པའི་ཕྱིར་སྐམ་
པ་ལ་སོགས་པར་འཛིན་པའོ་ཞེས་པ་ནི་སྐམ་པ་མ་ལ་སོགས་པ་རྟག་པ་རྣམ་སྣང་
གི་དཀྱིལ་འཁོར་དུ་གྱུར་པའོ། །
ཤིན་ཏུ་གཟི་བརྗིད་ཞེས་པ་ནི་གདུལ་བྱ་ང་རྒྱལ་ཅན་ཏེ་དེའི་རྒྱུད་ལ་ཆར་
འབར་ཞེས་པ་ནི་མཉམ་པར་ཉིད་ཀྱི་ཡེ་ཤེས་ཀྱི་རང་བཞིན་སྦྱིན་པ་བཞིས་འགྲོ་
242 ---219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བའི་དོན་རྫོགས་པར་བྱེད་པས་ང་རྒྱལ་ཆེན་པོ་སྟེ་དེ་འབེབས་པས། ཉི་མ་ལ་
སོགས་ཅེས་པ་ཉི་ཕྱག་མ་ལ་སོགས་པ་རྡོ་རྗེ་གཟི་བརྗིད་ཀྱི་དཀྱིལ་འཁོར་དུ་རབ་
ཏུ་གྲགས་ཞེས་པའོ། །ཤིན་ཏུ་འདོད་ཆགས་ཞེས་པ་ནི་ཐ་མལ་གྱི་འདོད་ཆགས་
རང་ཀ་མ་ལ་ཆགས་པ་སྟེ། དེའི་རྒྱུད་ལ་ཆགས་ཆེན་ཞེས་པ་སོ་སོར་རྟོག་པའི་ཡེ་
ཤེས་ཀྱི་ཤེས་རབ་ཀྱིས་ཆོས་ཀྱི་དབྱིངས་དང་སྙིང་རྗེས་སེམས་ཅན་ལ་ཆགས་པ་
སྟེ། དེ་འབེབས་པའི་ཕྱིར་པད་སོགས་ཞེས་པ་པད་མ་ལ་སོགས་པ་རྡོ་རྗེ་ཆོས་ཀྱི་
དཀྱིལ་འཁོར་དུ་གྱུར་པའོ། །
ཕྲག་དོག་ཆེན་པོ་ཞེས་པ་ནི་གདུལ་བྱ་ཕྲག་དོག་ཅན་ཕུན་སུམ་ཚོགས་པ་
གཞན་ལ་ཡོད་ཀྱིས་དོགས་པ་སྟེ། དེའི་རྒྱུད་ལ་སྒྲིབ་ཆེན་ཞེས་པ་གཞན་དུ་འགྲོ་བ་
ལ་ཕྲག་དོག་བྱས་ནས་མི་གནས་པའི་མྱ་ངན་ལས་འདས་པ་ཐོབ་པར་བྱེད་པའི་
ལམ་ལ་འཇུག་པར་བྱེད་པ་སྟེ། དེ་འབེབས་པའི་ཕྱིར་སྒོ་ལྕགས་ལ་སོགས་ཞེས་པ་
ནི་སྒོ་ལྕགས་མ་ལ་སོགས་པ་གྱུར་ཏོ་ཞེས་པ་རྟ་མཆོག་གི་དཀྱིལ་འཁོར་དུ་གྱུར་
པའོ། །ཤིན་ཏུ་རང་རང་ཞེས་པ་ནི་གདུལ་བྱ་ཞེ་སྡང་ཅན་གཞན་ལ་སེམས་ཁོང་ཁྲོ་
བ་ཏེ། དེའི་རྒྱུད་ལ་སྡང་ཆེན་ཞེས་པ་ཆོས་ཀྱིས་དབྱིངས་རྣམ་པར་དག་པའི་ཡེ་
ཤེས་མཚན་མའམ་རྣམ་པར་རྟོག་པ་ལ་ཞེ་སྡང་པས་ཞེ་སྡང་ཆེན་པོ་སྟེ། དེ་འབེབས་
པ་ལས་གྷོ་རི་ལ་སོགས་ནི་རྡོ་རྗེ་ཅན་གྱི་དཀྱིལ་འཁོར་དུ་གྱུར་པའོ། །རྒྱལ་པ་ཞེས་
པ་ལ་སོགས་པ་ནི་སྐྱོན་ལྔ་སྤོང་པར་བྱེད་པས་དཀྱིལ་འཁོར་ལྔར་གྲངས་ངེས་ཅེས་
སྟོན་པ་སྟེ། དེ་ཉིད་ཀྱི་དོན་ཡང་གདུལ་བྱ་གཏི་མུག་ཅན་ལ་སོགས་པ་རྣམས་ཀྱི་
ཉོན་མོངས་པ་དེ་དག་སྤོང་པར་བྱེད་པས་དཀྱིལ་འཁོར་ལྔར་གྲངས་ངེས་པ་ཅེས་
པའོ། །
242 --220



བཤད་རྒྱུད་རྡོ་རྗེ་གུར་གྱི་རྣམ་བཤད།
འདིའི་གཞུང་ལ་གཉིས་ལས་འདི་དག་གིས་ནི་རྒྱས་པར་བཤད་པ་སྟེ།
འདིར་ཡང་རྟག་པའི་དཀྱིལ་འཁོར་ནས་བསྟན་པ་ནི་ཉོན་མོངས་པ་ཐམས་ཅན་ཀྱི་
རྩ་བ་གཏི་མུག་ཡིན་པས་དེ་སྤོང་བ་གཙོར་བྱས་ནས་བསྟན་པའོ། །
དེ་ལ་རྒྱལ་བ་ཞེས་པ་ནི་འཇིག་རྟེན་ན་གཉིས་ཏེ། འཐབ་པའི་དགྲ་ལས་
རྒྱལ་བ་དང་། བརྐོས་བྱས་པའི་བརྒོས་སྐལ་ལས་རྒྱལ་བའོ། །དང་པོ་ལྟ་བུ་ནི་
སངས་རྒྱས་རྣམས་སྤང་བྱའི་དགྲ་ལས་རྒྱལ་བ་ཏེ། དེ་སྐད་དུ་ཡང་སྡིག་པ་མི་དགེ་
ཡི་ཆོས་ལས་རྒྱལ་བས། ཉེར་འགྲོ་དེ་ཕྱིར་ང་ནི་ང་རྒྱལ་མ་ཡིན་ཞེས་གསུངས་པ་
ལྟ་བུའོ། །གཉིས་པ་ལྟ་བུ་ནི་སངས་རྒྱས་རྣམས་ཐོབ་པའི་ཡོན་ཏན་གྱིས་རྒྱལ་བ་
ཏེ། དེ་བས་ན་རྒྱལ་བ་ཞེས་པའི་སྒྲ་གཅིག་གིས་ཀྱང་སངས་རྒྱས་རྣམས་ཀྱི་སྤངས་
པ་དང་ཐོབ་པའི་ཡོན་ཏན་གཉིས་ཀ་མཚོན་པའོ། །མགོན་པོ་ཞེས་པ་ནི་སེམས་
ཅན་རྣམས་ན་འགྲོ་དང་སྲིད་པ་ལས་སྐྱོབ་པ་སྟེ། དེ་ཡང་ངན་སོང་གསུམ་ལྷ་དང་
མིའི་གོ་འཕང་ཐོབ་པར་བྱེད་པའི་ཐབས་ལ་བཀོད་ནས་ངན་སོང་ལས་དང་
། ལྷ་
དང་མི་རྣམས་དབང་པོའི་བྱེ་བྲག་གིས་ཐེག་པ་གསུམ་ལ་བཀོད་ནས་སྲིད་པ་ལས་
སྐྱོབ་པ་སྟེ། དེ་སྐད་དུ་ཡང་སྐྱོབ་ཕྱིར་མགོན་པོ་དམ་པ་ཡིན་ཞེས་གསུངས་པ་
པ་སྟེ།
གཉིས་ཀ་ཡང་སྤྱི་སྒྲ་བྱེ་བྲག་ལ་བཏགས་པའོ། །
བརྟག་པ་ནི་ཞེས་པ་ནི་གཙོ་བོ་སྟེ། དེ་བདག་པོར་གྱུར་པའི་དཀྱིལ་འཁོར་
ནི་གཏི་མུག་ཞེས་པ་ཐ་མལ་པའི་གཏི་མུག་སྟེ། དེ་ཐམས་ཅད་མཐའ་ཐུག་མཛད་
པ་ཞེས་པ་འཇིགས་ཅིང་མཐར་ཐུག་པར་མཛད་པའོ། །དེ་བཞིན་དུ་གཞན་ཡང་
ཤེས་པར་བྱ་སྟེ། རྟོགས་པར་སླའོ། །སྐྱེ་འགྲོ་མི་ཟད་ཞེས་པ་ལ་སོགས་པས་ནི་དེ་
ཉིད་གྱི་གཞུང་ཉེ་བར་བསྡུ་བ་སྟེ། དེ་ལ་སྐྱེ་འགྲོ་མི་དང་ནི་རིགས་ལྔས་བསྡུས་པ་
242 221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མ་ལུས་པའོ། །འགྲོན་གཉེར་མི་ཞེས་པ་ནི་དེ་བཞིན་གཤེགས་པ་ལྔའི་གོ་འཕང་
ལ་དགོད་པའི་ཕྱིར་རོ། །སྒྲིབ་པ་ལྔ་ཞེས་པ་ནི་དེ་ཉིད་ལ་སྒྲིབ་པར་བྱེད་པ་སྒོ་
གླེགས་ལྟ་བུར་གྱུར་པ་སྟེ་གཏི་མུག་ལ་སོགས་པའོ། །འཇོམས་པའོ་ཞེས་པ་ནི་སྔ་
མ་བཞིན་ནོ། །དེ་བཞིན་གཤེགས་པ་ཞེས་པ་ནི་དེ་བཞིན་ཉིད་དུའམ་དེ་བཞིན་
ཉིད་ལས་གཤེགས་པ་སྟེ་རྟག་པ་ལ་སོགས་པ་ལྔའོ། །རྣམ་པར་དག་པའི་རྡོ་རྗེ་
ཞེས་པ་ནི་སྒྲིབ་པ་ལྔ་འཇོམས་པ་ལས་མི་ཕྱེད་པའོ། །ཞེས་བྱ་བའི་ཏིང་ངེ་འཛིན་
ཏོ་ཞེས་པ་ནི་དེ་ཉིད་དམིགས་པའི་ཐུགས་རྩེ་གཅིག་པ་སྟེ། ཡུལ་གྱི་མིང་གིས་ཡུལ་
ཅན་ལ་བཏགས་པའོ། །ཞེ་སྡང་ཞེས་པ་ལ་སོགས་པས་ནི་གདུལ་བྱའི་བསམ་པའི་
བྱེ་བྲག་ལྔར་ངེས་པས་དེ་དག་དང་མཐུན་པར་དཀྱིལ་འཁོར་ལྟར་ངེས་པར་བསྟན་
པའོ་ཞེས་སྟོན་པའོ། །
འདིའི་ གཞུང་ ལ་ གཉིས་ལས། འདི་ དག་ གིས་ ནི་མདོར་ བསྟན་ པ་ སྟེ།
འདིར་ཡང་ཞེ་སྡང་སྔོན་ལ་སྨྱོས་པ་ནི་སྔར་གྱི་དཀྱིལ་འཁོར་གྱི་གོ་རིམ་དང་མཐུན་
པ་སྟེ། རྡོ་རྗེ་ཅན་གྱི་དཀྱིལ་འཁོར་གྱི་གདུལ་བྱོ་ནས་སྨོས་པ་སྟེ་ཚིག་དོན་གཞུང་དུ་
ཤེས་པར་བྱའོ། །ཤིན་ཏུ་གང་གི་ངེས་པ་ལ་སོགས་པས་ནི་རྒྱས་པར་བཤད་པ་སྟེ།
འདི་དག་གིས་ནི་གདུལ་བྱ་གང་གིས་བསམ་པ་དང་མཐུན་པར་དཀྱིལ་འཁོར་ཡང་
བསྟན་པ་སྟེ། རྒྱས་པར་གཞུང་ཉིད་དུ་ཤེས་པར་བྱའོ། །དབང་པོ་གང་དང་ཞེས་པ་
ལ་སོགས་པས་ནི་གདུལ་བྱའི་བསམ་པའི་བྱེ་བྲག་དང་བསྟུན་ནས་རིགས་དྲུག་པ་
རྡོ་རྗེ་འཆང་གཅིག་ཉིད་རིགས་ལྔར་བསྟན་པའི་དགོས་པ་བསྟན་ཏེ། དེ་ཡང་རྐང་
པ་དང་པོ་གཉིས་ནི་གཞུང་འོག་མ་དང་འབྲེལ་པར་ བྱ་བའི་ཕྱིར་གདུལ་བྱའི་
བསམ་པའི་བྱེ་བྲག་དང་བསྟུན་ནས་རིགས་དྲུག་པ་རྡོ་རྗེ་འཆང་གཅིག་ཉིད་སྟོན་
242 -222



བཤད་རྒྱུད་རྡོ་རྗེ་གུར་གྱི་རྣམ་བཤད།
པའོ། །བསྡུ་ཕྱིར་ཞེས་པ་ལ་སོགས་པ་གཉིས་ནི་དེ་ལྟར་བསྟན་པ་ཞེ་སྡང་ཅན་ལ་
སོགས་པས་རྡོ་རྗེ་ཅན་ལ་སོགས་པས་ཟད་པར་བྱས་ནས་རྡོ་རྗེ་ཅན་ལ་སོགས་
པའི་རང་བཞིན་དུ་བྱེད་པར་སྟོན་པའོ། །དེ་ལྟར་བྱ་བར་ཅུང་ནུས་སམ་ཞེ་ན་ནུས་
པར་དཔེ་ཡི་སྒོ་ནས་སྟོན་པ་ནི་གང་གི་ཞེས་པ་ལ་སོགས་པའོ། །གང་དང་གང་
གིས་ཞེས་པ་ལ་སོགས་པས་ནི་དོན་སྔ་མ་ཉིད་བསྡུས་ནས་བསྟན་པའོ། །
དེ་ལྟར་ཐབས་སྣ་ཚོགས་ཀྱིས་སྦྱོང་བའི་སེམས་དེ་རང་བཞིན་གྱིས་དག་པ་
ཞིག་སྦྱོང་ངམ་འོན་ཏེ་མ་དག་པ་ཞིག་སྦྱོང་
། རང་བཞིན་གྱིས་དག་པ་དེ་ནི་སྦྱང་བྱ་
མ་ཡིན་ལ། རང་བཞིན་གྱིས་མ་དག་པ་ཡང་སྦྱང་དུ་མི་བཏུབ་པོ་ཞེ་ན། རང་
བཞིན་གྱིས་དག་པ་ལ་གློ་བུར་གྱི་དྲི་མས་སྒྲིབ་པའི་དྲི་མ་དེ་སྦྱོང་ཞེས་སྟོན་པ་ནི་
ཐུགས་རྡོ་རྗེ་སེམས་ཞེས་པ་ལ་སོགས་པའོ། །དེ་ལྟར་ཐུགས་རྡོ་རྗེ་དེ་སྦྱོང་པར་
བྱེད་པའི་ཐབས་སྟོན་པ་ཉིད་ཡིན་ནམ་ཞེ་ན། མ་ཡིན་ཞེས་སྟོན་པ་ནི་གལ་ཏེ་སྟོང་
པ་ཐབས་མེད་སེར་པོ་ཞེས་པ་ལ་སོགས་པ་སྟེ་དེ་ཆོས་སངས་རྒྱས་ཞེས་པ་ནི་
མཚན་དང་དཔེ་བྱད་ཀྱིས་སྤྲས་པའི་གཟུགས་ཀྱི་སྐུའོ། །འོ་ན་སངས་རྒྱས་ཀྱིས་
སྟོང་པ་ཉིད་གསུངས་པ་ལ་དགོས་པ་ཅི་ཡོད་ཞེ་ན། ལྟ་བ་རྣམས་ལ་སོགས་པ་དང་
ཞེས་
པ་ལ་སོགས་པའོ། །འོ་ན་ཐབས་གང་ཞེ་ན་དེ་ཕྱིར་པ་སྟེ། བསྐྱེད་པའི་རིམ་
པའོ། །དེས་སྤང་བྱ་ཐ་མལ་པའི་རྣམ་པར་རྟོག་པ་སྤོང་པ་ལ་སོགས་སྒོ་ནས་སོ། །
དེ་ཙམ་གྱིས་ཆོག་གམ་ཞེ་ན། མི་ཆོག་ཏེ་བདེ་བའི་ཐབས་ཀྱི་ཞེས་པ་
པ་སྟེ་
ཙན་ཌ་ལི་གསུམ་དང་ཕྱག་རྒྱ་གསུམ་དང་ཀུན་གཞི་གཞི་ལ་བསླབ་པ་སྟེ། བདེ་བ་
ཆེན་པོའི་ཏིང་གེ་འཛིན་དགོས་ཏེ། དེས་སྤང་བྱ་སྡུག་བསྔལ་དང་བཏང་སྙོམས་ཀྱི་
རྣམ་པར་རྟོག་པ་སྤོང་པ་ལ་སོགས་པའོ། །དེ་ཙམ་གྱིས་ཆོག་གམ་ཞེ་ན་མི་ཆོག་ཏེ་
242 -223



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྡོམ་པ་ཅེས་པ་ཕྱི་རོལ་གྱི་རྒྱ་ཆེན་པོའི་ཆོས་ཐམས་ཅད་སྡོམ་པར་བྱེད་པས་སྡོམ་
པ་སྟེ། སྣང་བ་ལམ་ཁྱེར་དང་རྩོལ་སེམས་དང་བྲལ་བ་སྐྱེ་མེད་ཀྱི་རྟོགས་པས་ཟིན་
དགོས་ཅེས་པ་སྟེ། དེས་སྤང་བྱ་དངོས་པོ་ལ་མངོན་པར་ཞེན་པའི་རྟོག་པ་སྤོང་པ་
ལ་སོགས་པ་བྱེད་པའོ་ཞེས་གསུང་པའི་དོན་སྣ་ཕྱི་མ་གཉིས་ནི་གཏན་མ་འབྲེལ་
ལ། འོན་ཀྱང་འདིར་ནི་སྟོང་པ་ཉིད་ཐབས་མ་ཡིན་ལ་བསྐྱེད་པའི་རིམ་པ་ལ་
ཐབས་སུ་བསྟན་པ་སྟེ། འདི་ཉིད་ཀྱང་ལས་དང་པོ་བ་བསྐྱེད་རིམ་ལ་
ལ་གཞུག་
བྱ་བའི་དོན་ཡིན་ཏེ་དྲང་དོན་དུ་ཤེས་པར་བྱའོ། །
དེས་ན་སྟོང་པ་ཉིད་ཐབས་མ་ཡིན་པ་དེའི་ཕྱིར་དཀྱིལ་འཁོར་ཞེས་པ་ནི་
སྔར་བསྟན་པ་ལྟར་ཁྱད་པར་རག་བསྡུས་པའི་དཀྱིལ་འཁོར་ནི་འཁོར་ལོ་ཞེས། དེ་
ཉིད་བདེན་པའི་ལས་ཀྱིས་ཞེས་པ་ལམ་མོ་འཇུག་པ་བདེ་བའོ། །དེས་ཞེས་པ་ནི་
སཾ་བྷ་རའི་སྒྲ་ལས་བདེ་བ་འདྲེན་པར་བྱེད་པ་སྟེ། འབྲས་བུ་བདེ་བ་སྐྱེད་པར་བྱེད་
པའོ། །དེ་ཉིད་ཀྱང་མྱུར་དུ་བསྐྱེད་པར་སྟོན་པ་ནི་སངས་རྒྱས་ང་རྒྱལ་ཞེས་པ་ལ་
སོགས་པ་སྟེ་གཞུང་དུ་ཤེས་པར་བྱའོ། །རྣམ་པ་ཐམས་ཅད་ནི་དྲུག་པ་རྡོ་རྗེ་འཆང་
གཅིག་ཉིད་ རིགས་ལྔའི་དཀྱིལ་འཁོར་དུ་སྣང་བར་བསྟན་པའོ། །སེམས་ཅན་
འཇུག་པ་ནི་དེ་ཉིད་ཀྱིས་ཞེ་སྡང་ཅན་ལ་སོགས་པ་འཇུག་པ་སྟེ། བརྗོད་བྱ་དེ་སྟོན་
པར་བྱེད་པའི་བརྗོད་བྱེད་ཀྱི་གཞུང་ལ་ཡང་དེའི་ལེའུ་ཞེས་བྱའོ། །ལེའུ་དང་པོའི་
རྣམ་པར་བཤད་པའོ།།
11
དེ་ནས་ཞེས་པ་ལ་སོགས་པས་ནི་ལེའུ་གཉིས་པ་སྟེ། འདི་ནས་དང་པོར་
སྔར་གྱི་དེ་དག་ལ་མཆོད་པ་སྟོན་པ་སྟེ། དེ་ཡང་ཁྱད་པར་གྱི་དཀྱིལ་འཁོར་དུ་
ཞུགས་ན་སྤྱིར་ཐམས་ཅད་འབུལ་ཡང་གཙོ་གང་ལ་འབུལ་བ། བསྡུས་པའི་དཀྱིལ་
242 -224



བཤད་རྒྱུད་རྡོ་རྗེ་གུར་གྱི་རྣམ་བཤད།
འཁོར་དུ་ཞུགས་ན་གཙོ་བོ་ལྔ་ལ་མཆོད་པ་གང་ཤིས་ལ་སྟོན་ཏེ། རྩ་བའི་རྒྱུད་
རྒྱས་པ་ན་གཞུང་གི་གནས་སྐབས་འགའ་ཞིག་ན་འཐོར་གནས་པ་ལས་དེ་དག་
ཕྱོགས་གཅིག་ཏུ་བསྡུས་ནས་གསལ་བར་བྱེད་པའོ་འདི་ཉིད་དངོས་ སུ་ཏིང་ངེ་
འཛིན་གྱི་དཀྱིལ་འཁོར་བསྒོམ་པའི་སྐབས་སུ་འབྲེལ་ཏེ། དེ་ལྟར་ན་ཐུན་མོང་མ་
ཡིན་པ་དགྱེས་པའི་རྡོ་རྗེ་ལ་བསླབ་པ་ལས་བསྒྲུབ་པ་རྒྱུའི་ཆོས། དེ་ལས་ཀྱང་
གྲོལ་བར་བྱེད་པའི་ལམ། དེ་ལས་བསྒོམ་པའི་ཤེས་རབ་ལ་བསླབ་པ། དེ་ལས་
ཀྱང་བསྒོམ་པའི་ལམ་ རང་ བཞིན་ལམ་རྣལ་འབྱོར་དངོས། དེ་ལ་གཉིས་
བསྐྱེད་ པའི་ རིམ་པར་འབྲེལ། དེ་ལ་ ཡང་ གསུམ་ལས་བསྐྱེད་ བྱའི་ ལྷ་ ལྟར་ན་
མངོན་པར་རྟོགས་པའི་ལྷ། བསྐྱེད་ཚུལ་ལྟར་ན་མངལ་སྐྱེས་དང་སྒོང་སྐྱེས། བསླབ་
ཚུལ་ལྟར་ན་མངལ་སྐྱེས་དང་ཐུན་མཚམས་ཀྱི་གོ་རིམ་ལ་བསླབ་པའི་སྐབས་སུ་
འབྲེལ་པའོ། །ཤུགས་ཀྱིས་དེ་ལས་གཞན་པ་རྡུལ་ཚོན་གྱི་དཀྱིལ་འཁོར་བསྒྲུབ་པ་
དང་རབ་གནས་དང་ཚོགས་ཀྱི་འཁོར་ལོའི་དུས་སུ་ཡང་འབྲེལ་ལོ། །
འདིའི་གཞུང་ལ་གཉིས་ལས། སྡུད་པ་པོའི་ཚིག་གིས་མཚམས་སྦྱར་བ་ཏེ།
དེ་ལ་དེ་དང་ཞེས་པ་ནི་ལེའུ་དང་པོར་མཆོད་བྱའི་ཡུལ་དཀྱིལ་འཁོར་ལྔ་བསྟན་
པའི་དེ་མ་ཐག་པའོ། །དེ་ལས་གཞན་པའི་ཚིག་དོན་ནི་གཞུང་ཉིད་དུ་ཤེས་པར་
བྱའོ། །ཀླུའི་ཞེས་པ་ལ་སོགས་ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། འདི་
དག་ནི་འདོད་པའི་ཡོན་ཏན་ལྔའི་མཆོད་པའོ། །ཨ་ཞེས་པ་ལ་སོགས་པས་ནི་ཉེ་
བར་སྤྱད་པ་ལྔའི་མཆོད་པའོ། །
རྡོ་རྗེ་ཅན་ཞེས་པ་ལ་སོགས་པས་ནི་དངོས་སུ་མཎྜལ་གྱི་ཚད་གསུངས་པ་
ཡིན་པར་བཞེད་དེ། དེ་ལྟར་ན་སྔར་བསྟན་པ་ནི་གང་ཟག་འགའ་ཞིག་རང་དགར་
242 -225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
འཇུག་པ་དགག་པའི་དོན་དུ་གཞུང་བསྟན་པའི་གོ་རིམ་ཡིན་ལ། ཉམས་སུ་བླང་
པའི་གོ་རིམ་ལ་མཎྜལ་ནས་མས་རིམ་པ་བཞིན་དུ་དབུལ་བར་བྱའོ། །
དེ་ཉིད་གྱི་ཤུགས་ཀྱིས་དེ་དག་ཉིད་རྡུལ་ཚོན་གྱི་དལ་དུ་བྱེད་པའི་ཚད་ཀྱང་
བསྟན་པ་སྟེ། དེ་ལྟར་ན་འདི་ཉིད་སྒྲུབ་པ་རྒྱུའི་ཆོས་ལས་སྨིན་པར་བྱེད་པའི་ལམ།
དེ་ལས་ཀྱང་རྡོ་རྗེ་སློབ་དཔོན་གྱི་ལས། དེ་ལས་ཀྱང་སའི་ཆོ་ག །དེ་ལ་བཞི་ལ་ས་
ལས་དང་བྱ་བས་སྦྱང་པའི་སྐབས་སུ་འབྲེལ་པ་ལས་ཏེ། འདིར་ཡང་ཁྱད་པར་གྱི་
དཀྱིལ་འཁོར་དང་
། དེ་དག་ཉིད་བསྡུས་པའི་དཀྱིལ་འཁོར་གྱི་ཚད་དུ་ཇི་ལྟར་
འགྱུར་བ་ནི་ཞལ་ལས་ཤེས་པར་བྱའོ། །ཟ་ན་ཞེས་པ་ལ་སོགས་པས་ནི་ཁྱོད་ལམ་
གྱི་དུས་སུ་བྱ་བ་གང་ལ་ལྷ་གང་ཤིས་པ་རྣམས་སྟོན་པ་སྟེ། འདི་ཉིད་ལམ་གྱི་རྐྱེན་
སྤྱོད་པ་ལ
་པ་ལས་བསྟེན་པའི་བསམ་པས་སློབ་པའི་སྤྱོད་པར་འབྲེལ་ཏེ། དེ་ཡང་ཁྱོད་
པར་གྱི་དཀྱིལ་འཁོར་དུ་ཞུགས་ན་བྱ་བ་ཐམས་ཅད་ལྷ་དེ་ཉིད་ཀྱི་ང་རྒྱལ་གྱིས་བྱ་
ལ། བསྡུས་པའི་དཀྱིལ་འཁོར་དུ་ཞུགས་ན་ལྷ་དེ་དང་དེའི་ང་རྒྱལ་གྱིས་བྱ་བར་
བསྟན་པའོ། །ཨིན་ཏྲ་ནི་ལ་ཞེས་པ་ལ་སོགས་པས་ནི་ཚོན་གྱི་རྒྱུ་བསྟན་པ་སྟེ། རྩ་
བའི་རྒྱུད་གྱི་ཡང་ཚོན་གྱི་རྒྱུ་བསྟན་པ་དེ་དག་གསལ་བར་བྱེད་པ་སྟེ། འདི་ཉིད་
དཀྱིལ་འཁོར་ཞག་གི་ཆོ་ག་ལ་གསུམ་ལས། ཚོན་དགྱེ་བའི་གནས་སྐབས་སུ་
འབྲེལ་པའོ། །
འདིའི་གཞུང་གིས་ནི་ཚོན་རེ་རེ་གཙོར་བྱས་ནས་བཤད་པ་སྟེ། དེ་ཉིད་
ཀྱིས་དོན་གྱིས་གཙོ་བོ་ལྔའི་ཁ་དོག་ཀྱང་སྟོན་ལ། ཀུན་བསྡོམས་པས་ནི་ཚོན་ལྔ་
ཚང་པར་འགྱུར་རོ། །སྤྱིར་འདི་ནས་རྩ་བའི་ལྷ་ཞེས་པ་དང་
། ལས་ཀྱི་ལྷ་ཞེས་པ་
གཉིས་སྟོན་པ་ལས། དེ་ཡན་ཆད་དུ་ནི་རྩ་བའི་ལྷ་སྟེ་མཆོག་གི་དངོས་གྲུབ་ཀྱི་དོན་
242--226



བཤད་རྒྱུད་རྡོ་རྗེ་གུར་གྱི་རྣམ་བཤད།
དུ་བསྒོམ་ པར་བྱ་བའི་ལྷ་ཞར་བྱུང་དང་བཅས་པ་སྟེ་བསྟན་པའོ། །དེ་ནས་ཞེས་པ་
་སོགས་པས་ནི་ལས་ཀྱི་ལྷ་ལས་འབྱུང་པོ་འཇིགས་ཆེན་གྱི་བསྒྲུབ་པ་སྟེ། འདི་
དག་ཉིད་མཆོག་གི་དངོས་གྲུབ་མ་ཐོབ་ཀྱི་བར་དུ་གནས་སྐབས་སུ་ཉེ་བར་མཁོ་
བའི་ལྷའི་སྒྲུབ་ཐབས་ཏེ། དེ་ཡང་རྩ་བའི་རྒྱུད་ཀྱི་འབྱུང་པོ་འཇིགས་ཆེན་གྱི་བརྟག་
པ་ལས་བསྡུས་པ་སྟེ། དེ་ལས་དེའི་བསྒྲུབ་པ་གསུངས་པ་དེ་འཆད་པའོ། །འདི་
ཉིད་ལ་བསྙེན་པ་བསྒྲུབ་པ་ལས་ལ་སྦྱར་བ་གསུམ་ལས་བསྙེན་པ་དང་བསྒྲུབ་པ་
ལྟར་ན་བསྒོམ་པའི་རང་བཞིན་ལམ་རྣལ་འབྱོར་ལས་བསྐྱེད་པའི་རིམ་པ། དེ་ལ་
བསྐྱེད་བྱའི་ལྷ་ལྟར་ན་དམ་ཚིག་གི་ལྷ་བསྐྱེད་ལ། བསྐྱེད་ཚུལ་ལྟར་ན་སྒོང་སྐྱེས་ཀྱི་
ཚུལ་དུ་བསྐྱེད་པ། བསླབ་ཚུལ་ལྟར་ན་འདི་དག་ལ་རང་གི་ལྷའི་རྣམ་པ་ལ་བསླབ་
པ་ནི་མེད་ཀྱི། ཐུན་མཚམས་ཀྱི་གོ་རིམ་སམ་ཐུན་མཚམས་ལ་བསླབ་པའོ། །ལས་
ལ་སྦྱར་བ་ལྟར་ན་རྣལ་འབྱོར་གི་དབང་ཕྱུག་གིས་བྱ་བའི་ཚོགས་བསྒྲུབ་པའོ། །
འདིའི་གཞུང་ལ་གཉིས། འདི་དག་གིས་ནི་སྡུད་པ་པོའི་ཚིག་གིས་མཚམས་
སྦྱར་བ་སྟེ། ཚིག་གི་དོན་ནི་གཞུང་ཉིད་དུ་ཤེས་པར་བྱའོ། །ས་འོག་ཞེས་པ་ལ་
སོགས་པས་ནི་སྟོན་པ་ཉིད་ཀྱི་གསུང་གིས་རྒྱས་པར་བསྟན་པ་སྟེ། འདིའི་ཡང་
ཉམས་སུ་བླང་པའི་རིམ་པ་ནི་དང་པོ་སྒྲུབ་པ་པོ་ཁྱད་པར་རམ་བསྡུས་པའི་དཀྱིལ་
འཁོར་དུ་དབང་བསྐུར་བ་ཐོབ་པ་གཅིག་གིས། འདི་ཉིད་བསྒོམ་པར་བྱ་བའི་དོན་
ཐོས་བསམས་གྱིས་ཁོང་དུ་ཆུད་པར་བྱས་ནས། བསྒོམ་པར་བྱེད་པའི་དུས་སུ་རི་
བོའི་རྩེ་ལ་སོགས་པའི་གནས་སུ་སྟན་བདེ་བ་ལ་འདུག་ཏེ། རང་སྐད་ཅིག་གིས་
འབྱུང་པོ་འཇིགས་ཆེན་དུ་མོས་པ་བྱས་པའི་སྙིང་ཀར་པད་མ་དང་ཉི་མའི་སྟེང་དུ་
ཧཱུྃ་སྔོན་པོ་བསམས་ལ། དེའི་འོད་ ཀྱིས་བླ་མ་དང་འབྱུང་པོ་འཇིགས་ཆེན་ སྟེ་
242 -227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ཁམས་གསུམ་རྣམ་རྒྱལ་འཁོར་དང་བཅས་པ་སྤྱན་དྲངས་ལ། ཕྱག་འཚལ་བ་ལ་
སོགས་པ་བླ་མ་དག་པ་ཡན་ལག་བདུན་གྱི་རྣལ་འབྱོར་བྱ། ཚད་མེད་པ་ བཞི་
བསྒོམ། དེ་ནས་ཡེ་ཤེས་ཀྱི་ཚོགས་སྟོང་པ་བསྒོམས་ལ། དེའི་ངང་ལས་པད་མ་
དང་ཉི་མ། དེའི་སྟེང་དུ་དཔལ་ལྡན་གྱི་འབྱུང་པོའམ། ཡང་ན་སྟོང་པའི་ངང་ལས་
བསྲུང་པའི་འཁོར་ལོ། དེའི་ནང་དུ་སུཾ་ལས་རི་རབ། དེའི་ནང་དུ་དཔང་ལྡན་གྱི་
འབྱུང་པོ། དེའི་སྟེང་དུ་ཧཱུཾ་ཁ་དོག་སྔོན་པོ། དེ་ལས་རྡོ་རྗེ་ཁ་དོག་སྔོན་པོ་ལྟེ་བ་ལ་
ཧཱུྃ་གིས་མཚན་པའོ། །
དེ་ལས་འབྱུང་པོ་འཇིགས་ཆེན་ཁ་དོག་སྔོན་པོ་ཞལ་གཅིག་ཕྱག་བཞི་པ་
ཁྲོ་གཏུམ་གྱི་རྣམ་པ་གཡས་ཀྱི་དང་པོ་ན་རྡོ་རྗེ་གཡོན་གྱི་སྡིགས་མཛུབ། གཡས་
གཡོན་གྱི་འོག་མ་གཉིས་ཡུམ་ལ་འཁྱུད་པའི་ཚུལ་ཅན། ཞབས་གཡོན་བརྐྱང་ཞིང་
གཡས་བསྐུམ་པ། མགོ་བོའི་ འཕྲེང་ བ་ དང་། དབུ་ སྐྲ་འཛིངས་ ཤིང་ འདན་ པ་
གཡོན་པ་ན་ཟླ་བ་ཕྱེད་པའི་རྒྱན་དང་ལྡན་པར་བསྐྱེད་ལ། སྐྱེ་མཆེད་དྲུག་དང་སྐུ་
གསུང་ཐུགས་བྱིན་གྱིས་བརླབ་པ་མོས་པ་ཙམ་གྱིས་ཀྱང་། དེའི་ཐུགས་ཀར་ཉི་
མའི་སྟེང་དུ་ཡེ་ཤེས་སེམས་དཔའ་རང་འདྲ། དེའི་ཐུགས་ཀར་ཉི་མའི་སྟེང་དུ་ཏིང་
ངེ་འཛིན་སེམས་དཔའ་ཧཱུཾ་སྔོན་པོ་ཞིག་བསམས་ལ། དེ་ལས་འོད་འཕྲོས་པས་ཡེ་
ཤེས་སེམས་དཔའ་སྤྱན་དྲངས་ཏེ། མཆོད་པ་དང་གསོལ་བ་བཏབ་ལ་དབང་བསྐུར་
བ་ཙམ་བྱ་བའམ། ཡང་ན་མཆོད་པ་དང་བསྟོད་པ་དང་བདུད་རྩི་མྱང་པའི་མཐར་
ཐུག་པར་བྱ་སྟེ། ཏིང་ངེ་འཛིན་སེམས་དཔའ་ལ་བསྐོར་བ་ལ་དམིགས་པའི་ཚུལ་
གྱིས་སྔགས་བསྐུལ་ཚིག་མེད་པར་བཟླས་པ་བྱ་སྟེ། དེ་ལྟར་ཐུན་བཞིའི་རིམ་གྱིས་
བསྙེན་པ་ལ་འབུམ། བསྒྲུབ་པ་ལ་བསྐུལ་ཚིག་དང་བཅས་པ་ཁྲི་བཟླས་པར་བྱའོ།
242 -228



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་ནས་མས་མ་སྦྱོར་བ་ན་ལྷའི་རྣལ་འབྱོར་སྔ་མ་ལྟར་བསྒོམས་ལ་སྔགས་
བསྐུལ་ཚིག་དང་བཅས་པ་ཟློས་ཤིང་ཏིང་ངེ་འཛིན་སེམས་དཔའ་ལས་འོད་འཕྲོས་
པས། གནོད་སྦྱིན་ལ་སོགས་པ་གང་འགུགས་པ་དེའི་ལུས་རླུང་གི་དཀྱིལ་འཁོར་
ལ་བསྐྱོན། ངག་མགྲིན་པ་ཞགས་པས་བཅིངས། སེམས་སྙིང་ལྕགས་ཀྱུས་ཕུག་
ནས་འགུགས་པར་བསམས་ན་ཁུགས་པར་འགྱུར་ལ། དེ་ནས་རང་གང་བསྒོ་བར་
འདོད་པ་དེ་ལ་སྦྱར་བར་བྱའོ། །འདི་དག་གི་ཚིག་དོན་ནི་གཞུང་དུ་ཤེས་པར་བྱའོ། །
དེ་ནས་ཞེས་བྱ་བ་ལ་སོགས་པས་ནི་སྟོབས་པོ་ཆེས་ཆར་དབབ་པ་
པ་སྟེ།
འདི་ཉིད་མེ་ཏྲི་ནི་རྩ་བའི་རྒྱུད་ཀྱི་བརྟག་པ་དང་པོའི་ལེའུ་གཉིས་པར་ཆར་དབབ་
པ་གསུངས་པ་དེ་གསལ་བར་བྱེད་པ་ཡིན་ནོ་ཞེས་བཞེད་སྟེ་ཤིན་དུ་འཁྲུལ་ལ། ནཱ་
རོ་པ་ནི་འདི་ཉིད་རྩ་བའི་རྒྱུད་ཀྱི་སྟོབས་པོ་ཆེའི་ཆར་དབབ་པོ་གསུངས་པ་དེ་
འཆད་པའོ། །དེས་ན་རྩ་བའི་རྒྱུད་གྱི་ལེའུ་གཉིས་པའི་དེ་ནི་དགྱེས་པའི་རྡོ་རྗེ་ཉིད་
ཀྱིས་ཆར་དབབ་པ་ཡིན་ལ། འདི་ནི་སྟོབས་པོ་ཆེས་ཆར་དབབ་པ་ཞེས་བྱ་བ་ཡིན་
ཏེ། རྣམ་ གྲངས་ གཞན་ ཡིན་ནོ་ཞེས་ གསུང་ པ་ཤིན་ཏུ་ རིགས་ ལ། འདི་ཆིངས་
ཁོངས་སུ་འཇུག་ཚུལ་ནི་སྔ་མ་བཞིན་ནོ། །
འདི་ཉིད་ཀྱི་གཞུང་ལ་ཡང་སྤྱི་དོན་གཉིས་ལས་འདི་དག་ནི་སྡུད་པ་པོའི་
ཚིག་གིས་མཚམས་སྦྱར་བ་ཏེ། གཞུང་ཉིད་དུ་ཤེས་པར་བྱའོ། །པད་མ་འདབ་
བརྒྱུད་ཞེས་པ་ལ་སོགས་པས་ནི་སྟོན་པ་ཉིད་ཀྱིས་གསུང་གིས་རྒྱས་པར་བཤད་
པར་ཏེ། འདིའི་ཉམས་སུ་བླང་པའི་རིམ་པ་ལ་མེ་ཏྲི་ནི་རྩ་བའི་རྒྱུད་ལྟར་ཨཎྜན་ན་
ཡ་ལ་བསྙེན་པ་འབུམ། བསྒྲུབ་པ་ལ་ཡང་རྩ་བའི་རྒྱུད་ཀྱིས་ཨཱི་གུ་རུ་ལ་སོགས་པ་
ལ་ཁྲི་བཟླས་ནས། ལས་ལ་སྦྱོར་བ་ན་ཆུ་ཕར་འགྲམ་ཚུར་འགྲམ་གྱི་ས་དང་
ས་དང་དུག་
242 --229



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་སྐེ་ཚེ་དང་སོར་བཞིའི་འོག་གི་ས་སྣག་བ་ལང་གི་ལྕི་བ་གྲོག་མཁར་གྱི་ས་ལས་
མཐའ་ཡས་ཀྱི་གཟུགས་བརྙན་རོ་སྟོད་མི་སྐྱེས་པའི་གཟུགས་ཅན་རོ་སྨད་སྦྲུལ་
ཐལ་མོ་སྦྱར་བ་གདེངས་ཀ་ལྔ་དང་ལྡན་པ་བྱས་ལ། ཀླུའི་བདུད་རྩི་ལྔའམ་བདུད་
རྩི་ལྔ་དངོས་ཀྱིས་བྱུག །ཞི་ག་རྐོང་བུར་ཚ་དང་ཚ་ལ་བཞུ་བས་ཀྱང་བྱུག་པ་ལ་
སོགས་པ་བྱ་སྟེ། ཁང་པའི་ནུབ་བྱང་དུ་རྫིང་བུ་ཁྲུ་གང་བ་བྱ་སྟེ་དེ་ཆུས་བཀང་པའི་
ནང་དུ་གཞག །དེ་ནས་ཁང་པ་དང་རྫིང་བུ་གཉིས་ཀྱི་བར་དུ་སའི་ཆོ་ག་དང་
།
ལྷག་པར་གནས་པའི་ཆོ་ག་སྔོན་དུ་འགྲོ་བས་དཀྱིལ་འཁོར་བཞེངས་པར་བྱ་སྟེ།
དེ་ཡིས་དུར་ཁྲོད་ཀྱི་སྲད་པུས་ཐིག་བཏབ་ནས་དུར་ཁྲོད་གྱི་རྫས་ཀྱིས་གཞལ་ཡས་
ཁང་གི་ཚོན་བཀྱེ་ནས་ལྷའི་མཚན་མ་འགོད་པ་ན། པད་མའི་འདབ་མ་བརྒྱད་ལ་
ཀླུ་བརྒྱད་མནན་པའི་རྣལ་འབྱོར་མ་བརྒྱད། དེ་རྣམས་ཀྱི་ཌ་མ་ཅེས་ཀྱང་འགོ་
དབུས་སུ་སྡུས་པའི་སྟེང་དུ་བྱ་ཁྱུང་། དེའི་སྟེང་དུ་སྟོབས་པོ་ཆེ། དེའི་སྟེང་དུ་དགྱེས་
པའི་རྡོ་རྗེ་ཞལ་བརྒྱད་པ་ལ་སོགས་པའི་མཚན་ཉིད་དང་ལྡན་པ་བྲིའོ། །
དེ་ནས་དཀྱིལ་འཁོར་གནས་བརྒྱན་པའི་དང་ཡེ་ཤེས་ལྷ་དང་ལྷག་པའི་
ལྷའི་བདག་ཉིད་དང་བསྒྲུབ་པ་བྱས་ལ། དེ་ནས་སློབ་དཔོན་གྱིས་ངེས་པ་ཁོ་ནར་
ཆར་དབབ་སྙམ་པའི་བསམ་པས་དབེན་པའི་གནས་སུ་སྔགས་བཟླས་པས་དགྱེས་
པའི་རྡོ་རྗེས་སྟོབས་པོ་ཆེ་དེས་བྱང་ཆུབ་དེས་བྱ་ཁྱུང་དེས་ཀླུ་རྣམས་གཟིར་བས་
ཆར་འབབ་པར་འགྱུར་རོ། །དེས་མ་ཕེབས་ན་སྔགས་དེ་ཉིད་བཟློག་ལ་བཟླས་སོ་
ཞེས་གསུང་མོད་ཀྱི། དེ་ཉིད་སྔ་མ་ལྟར་ལེགས་པར་མི་སེམས་སོ། །དེ་བས་ན་
དེའི་ཉམས་སུ་བླང་པའི་རིམ་པ་ནི་སྒྲུབ་པ་པོ་སྔ་མ་ལྟ་བུས་དབེན་པའི་གནས་སུ་
སྟན་བདེ་བ་ལ་འདུག་ཏེ། རང་སྐད་གཅིག་གིས་སྟོབས་པོ་ཆེར་མོས་པ་བྱས་ལ་
242 -230



བཤད་རྒྱུད་རྡོ་རྗེ་གུར་གྱི་རྣམ་བཤད།
དེའི་སྙིང་ཀར་ས་བོན་གྱི་འོད་ཀྱིས་སྟོབས་པོ་ཆེ་འཁོར་དང་བཅས་པ་སྤྱན་དྲངས་
ལ་སྔ་མ་ལྟར་ཡན་ལག་བདུན་གྱི་རྣལ་འབྱོར་བྱ། ཚད་མེད་པ་བཞི་བསྒོམ། དེ་
ནས་ཡེ་ཤེས་ཀྱི་ཚོགས་སྟོང་པ་བསྒོམས་ལ་དེའི་ངང་ལས་སོ། །
ཡང་ན་བསྲུང་པའི་འཁོར་ལོའི་ནང་དུ་པད་མ་འདབ་མ་བརྒྱད། དེའི་སྟེང་
དུ་ཀླུ་བརྒྱད། དེ་རྣམས་ཀྱི་ཌ་མ་ལྟེ་བར་བསྡུས་པའི་སྟེང་དུ་བྱ་ཁྱུང་
། དེའི་སྟེང་དུ་
ཧཱུྃ་ནག་པོ། དེ་ལས་སྟོབས་པོ་ཆེ་གཞུང་ནས་བཤད་པའི་མཚན་ཉིད་དང་ལྡན་པར་
བསྐྱེད་ལ། སྐྱེ་མཆེད་དྲུག་བྱིན་གྱིས་བརླབ་པ་ལ་སོགས་པ་སྔ་མ་ལྟར་བྱས་ཏེ།
དབང་བསྐུར་ནས་མི་བསྐྱོད་པས་རྒྱས་གདབ་པ་བྱ་བའམ། ཡང་ན་མཆོད་པ་ལ་
སོགས་པ་ཀུན་བྱས་ནས་ཏིང་ངེ་འཛིན་སེམས་དཔའ་ལ་བསྐོར་བ་མ་ ་དམིགས་
པའི་ཚུལ་གྱིས་འོག་ནས་འབྱུང་བའི་ན་མ་ས་མན་ཏ་བུད་དྷེ་བྷོ་ལ་སོགས་པ་
སྟོབས་པོ་ཆེའི་སྔགས་འབུམ་བཟླས་པར་བྱའོ། །སྒྲུབ་པ་ལ་སྔགས་དེ་ཉིད་གྱི་
གཤམ་དུ་ཧཱུྃ་ཕུ་ཧཱུྃ་ཕཊ་ཅེས་བཏགས་ལ་ཁྲི་བཟླས་པར་བྱའོ། །དེ་ནས་ལས་ལ་
སྦྱོར་བ་ན་དཀྱིལ་འཁོར་བྲི་བར་གསུངས་པ་ནི་འདིར་མེད་མོད་ཀྱི། བྲི་བར་འདོད་
ན་ཡང་ལྷའི་རྣལ་འབྱོར་གྱི་སྐབས་སུ་གསུངས་པ་ལྟར་བྲིས་ལ་ལྷའི་རྣལ་འབྱོར་སྔ་
མ་ལྟར་བསྒོམས་ལ། སྔགས་སྔ་མ་བཟླས་ཤིང་བདག་སྟོབས་པོ་ཆེར་བསྒོམས་
པས་བྱ་ཁྱུང་གཟིར། དེས་ཀླུ་རྣམས་གཟིར་བར་བསམས་པས་ཆར་འབེབས་པར་
འགྱུར་རོ། །དེ་དག་གི་ཚིག་དོན་ནི་རྟོག་པར་སླའོ། །
དེ་ནས་ཞེས་པ་ལ་སོགས་པ་ནི་ལྷ་ལ་དྲག་ཤུལ་སྤྱོད་པའི་ཐབས་ཀྱིས་
དངོས་གྲུབ་སྒྲུབ་པ་སྟེ། འདི་ཉིད་ཀྱིས་རྩ་ བའི་རྒྱུད་ཀྱི་དངོས་གྲུབ་གཏན་ལ་
དབབ་པའི་ལེའུ་འི་གྱི་མ་ཚང་བ་ཁ་སྐོང་པའོ་གསུང་སྟེ། དོན་གྱིས་དེར་འབྲེལ་པ་
242 -231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཡང་འགལ་བ་མེད་མོད་ཀྱི། འདི་ཉིད་དངོས་སུ་རྩ་བའི་རྒྱུད་ཀྱི་དངོས་གྲུབ་
བརྟག་པ་ལས་བཏུས་པ་སྟེ། དེ་ནས་དངོས་གྲུབ་སྒྲུབ་པའི་ཐབས་གསུངས་པ་དེ་
འཆད་པའོ། །འདི་ཉིད་སྒྲུབ་པ་རྒྱུའི་ཆོས་ལས་གྲོལ་པར་བྱེད་པའི་ལམ་གྱི་ཁྱད་
པར་ཞིག་ཡིན་ནོ། །
འདིའི་གཞུང་ལ་གཉིས་ལས། འདི་དག་ནི་སྡུད་པ་པོའི་ཚིག་གིས་མཚམས་
སྦྱར་བ་སྟེ། ཚིག་དོན་ནི་གཞུང་ཉིད་དུ་ཤེས་པར་བྱའོ། །རྡོ་རྗེ་དཀྱིལ་འཁོར་ཞེས་
པ་ལ་སོགས་པས་ནི་སྟོན་པ་ཉིད་གྱི་གསུང་གིས་རྒྱས་པར་བསྟན་པ་སྟེ། འདིའི་
ཡང་ཉམས་སུ་བླང་པའི་རིམ་པ་ནི་རྟེན་གྱི་གང་ཟག་འགའ་ཞིག་གིས་སྔ་མ་ལྟར་
རྩ་བའམ་མངོན་པར་རྟོགས་པའི་ལྷའི་བསྐྱེད་རིམ་ནས་བརྟུལ་ཞུགས་ཀྱི་སྤྱོད་པའི་
བར་མཐར་ཕྱིན་པར་བྱས། དེ་ནས་བསྒྲུབ་པ་དང་སྒྲུབ་པ་ཆེན་པོ་མཚན་གཅིག་པ་
ཡང་མཐར་ཕྱིན་པར་བྱས། ཕྱག་རྒྱ་ཆེན་པོའི་དངོས་གྲུབ་གྲུབ་པར་མ་གྱུར་ན།
བསམ་མི་ཁྱབ་གྱིས་བསམ་གཏན་ཟླ་བ་གཉིས་སུ་བྱ། དེས་མ་གྲུབ་ན་བཞི། དེས་
མ་གྲུབ་ན་དྲུག་ཏུ་བྱ། དེས་མ་གྲུབ་ན་བརྒྱ་རྩ་བརྒྱད་དུ་བྱ། དེས་མ་གྲུབ་ན་ཉི་ཤུའི་
བར་དུ་བྱ་ལ། དེས་ཀྱང་མ་གྲུབ་ན་ལྷའི་ཉེས་པ་ཡིན་པས་ལྷ་ལ་དྲག་ཤུལ་སྤྱོད་པ
བྱ་བ་དངོས་སུ་སྟོན་ལ། དེའི་མན་ངག་ནི་སྔར་གྱི་གྲོགས་སྔགས་སྐྱེས་སམ་ཞིང་
སྐྱེས་ཏེ་དངོས་གྱི་ཕྱག་རྒྱའམ་ཡིད་ཀྱི་རིག་མ་གང་ཡང་རུང་སྟེ། དེ་དང་ལྷན་ཅིག་
ཏུ་ཏིང་ངེ་འཛིན་གྱི་རིམ་པ་སྔར་ཇི་ལྟར་བསྒོམས་པ་ལྟར་བསྒོམས་ལ།
དེ་ནས་བདག་དང་ཕྱག་རྒྱ་གཉིས་ཀ་འདུ་ཤེས་གསུམ་ལྡན་དུ་བྱས་པའི་རྡོ་
རྗེ་དང་པད་མ་བྱིན་གྱིས་བརླབས་ཏེ། སྲུབ་པ་དང་སྲུབ་པའི་སྙོམས་པར་འཇུག་པ་
བྱས་པས་སིད་དང་ཕཊ་ཀྱི་སྒྲ་དང་
། སྙིང་ཀའི་ས་བོན་གྱི་འོད་ཀྱིས་སངས་རྒྱས་
242 --232



བཤད་རྒྱུད་རྡོ་རྗེ་གུར་གྱི་རྣམ་བཤད།
དང་བྱང་ཆུབ་སེམས་དཔའ་རྣམས་སྤྱན་དྲངས། ཞལ་དུ་ཞུགས་སྙིང་ཀར་ཞུགས་
ཐབས་ཀྱི་རྡོ་རྗེའི་ལམ་ནས་ཡུམ་གྱི་མཁའ་ལ་བྱང་ཆུབ་སེམས་ཀྱི་ཐིག་ལེ་ལས་
རྟེན་དང་བརྟེན་པའི་དཀྱིལ་འཁོར་དུ་བསྐྱེད་ལ། དེ་ལ་ཡེ་ཤེས་ཀྱི་འཁོར་ལོ་དགུག་
གཞུག་བྱ་སྟེ། དེ་ཡང་སྙིང་ཀའི་ས་བོན་ལས་གྷོའུ་རི་སྔོན་མོ་ལྕགས་ཀྱུ་ཐོགས་པ་
སྤྲོས་ནས་གོའུ་རི་ཨ་གླུ་ཤ་ཛ་ཞེས་པས་རང་དབང་མེད་པར་དགུག །སྔ་མ་ལྟར་
ཙོའུ་རི་པ་ཤ་ཧཱུཾ་གིས་གཞུག །བྷེ་ཏ་ལི་སྤོ་ཏ་བི་གིས་བཅིང་
། གྷསྨཱ་རི་གན་དྷ་ཧོས་
ཡིས་དབང་དུ་བྱས་ལ། དེ་ནས་སྙོམས་འཇུག་བྱས་ལ་བྱང་ཆུབ་སེམས་ཀྱི་ཐིག་ལེ་
ལས་ཁྲོ་བོ་བདུད་རྩི་འཁྱིལ་པ་སྟོད་ཁྲོ་བོའི་དབྱིབས་ཅན་སྨད་ཕུར་བར་འདུག་པ་
གཅིག་བསྐྱེད་ལ། ཕུར་དུ་འདེབས་པའི་སྔགས་འོག་ནས་འབྱུང་པ་བརྗོད་ཅིང་
དེས་དཀྱིལ་འཁོར་གྱི་ལྷ་རྣམས་ཀྱི་སྤྱིར་བོར་བཏབ་པས་བྱང་ཆུབ་ཀྱི་སེམས་སུ་ཞུ་
ནས་དེ་རྣམས་ཀྱི་རྒྱུད་ལ་བདེ་བ་དང་མི་རྟོགས་པ་དབྱེར་མེད་ཀྱི་ཉམས་སུ་མྱོང་
བར་སྐྱེས་པར་བསམས་ཏེ། དེས་མཉེས་ནས་དངོས་གྲུབ་སྟེར་བར་འགྱུར་བ་དང་
།
དེ་ལྟར་ཕུར་པ་བཏབ་པས་ཞུ་བར་གྱུར་པའི་བྱང་ཆུབ་ཀྱི་སེམས་དེ་ཡུམ་གྱི་མཁའ་
ནས་བཟློག་པས་རྟེན་ཐིག་ལེ་བརྟེན་ནས་རྟེན་པའི་ཡེ་ཤེས་བདེ་སྟོང་དབྱེར་མེད་
གྱི་ཉམས་སུ་མྱོང་བ་རང་གི་རྒྱུད་ལ་ཡང་སྐྱེ་བར་འགྱུར་རོ། །
འདིའི་གཞུང་གི་དོན་ལྟར་ན་རྡོ་རྗེ་པད་མ་ཞེས་པ་ལ་སོགས་པས་ནི་
རྟོགས་པར་སླ་ལ། རྟོག་པའི་ཞེས་པ་ལ་སོགས་པས་ནི་དེ་དག་གི་སྔོན་དུ་ཡེ་ཤེས་
དགུག་གཞུག་བྱ་བ་ཕན་ཡོན་དང་བཅས་ཏེ་བསྟན་པ་སྟེ། དེ་ཡང་བརྟག་པའི་ཞེས་
པ་ལ་སོགས་པས་ནི་རྟོགས་པར་སླ་ལ། དངོས་གྲུབ་དེ་དག་ཇི་ལྟར་འཐོབ་ན་རྒྱལ་
བ་ཞེས་པ་སོངས་ཏེ། རྒྱལ་བ་མགོན་པོ་ཞེས་པ་ནི་སྔ་མ་བཞིན་ནོ། །བྱམས་པ་ནི་
242-233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སེམས་ཅན་ཐམས་ཅད་བདེ་བ་དང་ཕྲད་པར་འདོད་པའོ། །
ཡེ་ཤེས་གར་གྱིས་ཞེས་པ་ནི་བྱེ་བྲག་ཏུ་ཤེས་བྱ་ཇི་སྙེད་པ་མཁྱེན་པ་སྟེ།
དེ་ལས་ཀྱང་གདུལ་བྱའི་བསམ་པའི་བྱེ་བྲག་མཁྱེན་པའོ། །དེས་གཟིགས་ནས་
དངོས་གྲུབ་དེ་དག་འཐོབ་པ་སྟེ། དེ་ཡང་སྤྱིར་དངོས་གྲུབ་འཐོབ་པ་ལ་ལུགས་
གཉིས་ཏེ། རང་གི་སེམས་རྣམ་པར་དག་པའི་སྟོབས་ཀྱིས་འཐོབ་པ་དང་སངས་
རྒྱས་དང་བྱང་ཆུབ་སེམས་དཔའ་རྣམས་ཀྱིས་རྗེས་སུ་གཟུང་པས་འཐོབ་པ་ལས་
འདིར་ནི་ཕྱི་མ་སྟེ། དེ་ལྟར་ན་དང་པོ་མངོན་དུ་ཕྱོགས་པ་སྟེ་རང་རང་གི་ཞིང་ནས་
གཟིགས་པ་དང་། དེ་ནས་ཉེ་བར་གྱུར་པ་སྟེ་དྲུང་དུ་བྱོན་པ་དང་
། དེ་ནས་དངོས་
གྲུབ་གསོལ་བའོ། །དེ་བས་ན་རྡོ་རྗེ་ཞེས་པ་ལ་སོགས་པ་རྐང་པ་གཉིས་སོ། །གང་
ཞིག་ཞེས་པ་ལ་སོགས་པས་ནི་འདིའི་གནས་སྐབས་ཀྱི་ཡེ་ཤེས་འདི་ཉིད་ཁྱད་པར་
དུ་གལ་ཆེ་བས་ནན་ཏན་གྱིས་གསུངས་པའོ་ཞེས་བཤད་པའམ་ཡང་ན་འཁྲུགས་
ཅན་དུ་ཡང་སྦྱར་ཡང་རུང་ངོ༌
། །
དེ་ནས་ཞེས་པ་ལ་སོགས་པས་ནི་བླ་མ་བ་ནི་ལེའུ་དང་པོར་བརྗོད་བྱེད་ཀྱི་
སྡོམ་གསུངས་པ་དེའི་ཡན་ལག་རྒྱས་པར་བཤད་པ་སྟེ། དེས་ན་བརྗོད་བྱེད་ཀྱི་
ཡན་ལག་རྒྱས་པར་བཤད་པ་ཞེས་བཞེད་ལ། བདག་ནི་དེ་ཉིད་ལེགས་པར་མི་
སེམས་པས་རྩ་བའི་རྒྱུད་ལ་གཞུང་གི་ཚད་འབུམ་ཕྲག་ལྔ་ཡོད་པར་གསུངས་པ་དེ་
གསལ་བར་བྱེད་པ་སྟེ། དེ་ཡང་བརྗོད་བྱ་གང་དང་གང་བསྟན་པས་འབུམ་ཕྲག་རེ་
རྫོགས་པའི་ཚད་སྟོན་པའོ། །འདིའི་གཞུང་ལ་ཡང་གཉིས་ལས་འདི་དག་གིས་ནི་
སྡུད་པ་པོའི་ཚིག་གིས་མཚམས་སྦྱར་བའོ། །སངས་རྒྱས་དཀྱིལ་འཁོར་ཞེས་པ་ལ་
སོགས་པས་ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། དེ་དག་གི་ཚིག་དོན་ཡང་
242 -234



བཤད་རྒྱུད་རྡོ་རྗེ་གུར་གྱི་རྣམ་བཤད།
གཞུང་ཉིད་དུ་ཤེས་པར་བྱའོ།
།དེ་ནས་ཞེས་པ་ལ་སོགས་པས་ནི་དེ་ལས་དཀྱིལ་
འཁོར་ལྔར་གསུངས་པ་དེ་དག་གི་ཚོགས་ཀྱི་འཁོར་ལོ་བྱ་བའི་ཚུལ་སྟོན་པ་སྟེ།
འདི་ཉིད་རྩ་བའི་ཀླུ་དང་གར་གྱི་བརྟག་པ་ལས་བསྡུས་པ་སྟེ། དེ་དག་ནས་ཀླུ་དང་
གར་གསུངས་པ་དེ་འཆད་པའོ། །འདི་ཉིད་ལམ་གྱི་གྲོགས་དམ་ཚིག་ལས་བཟའ་
བའི་དམ་ཚིག་ཏུ་འབྲེལ་ལོ། །
འདིའི་གཞུང་ལ་ཡང་གཉིས་ལས། འདི་དག་གིས་ནི་སྡུད་པ་པོའི་ཚིག་
གིས་མཚམས་སྦྱར་བ་སྟེ་ཚིག་དོན་ནི་གཞུང་ཉིད་དུ་ཤེས་པར་བྱའོ། །དེ་ནས་ཞེས་
པ་ལ་སོགས་པས་ནི་སྟོན་པ་ཉིད་ཀྱི་གསུང་གིས་རྒྱས་པར་བསྟན་པ་སྟེ། འདིར་
ཡང་ཚོགས་ཀྱི་འཁོར་ལོ་ལ་སྤྱི་དོན་དྲུག་ཏེ། ཚོགས་ཀྱི་འཁོར་ལོའི་དགོས་པ་དང་
།
དུས་དང་། གནས་དང་། སྒྲུབ་པ་པོའི་མཚན་ཉིད་དང་
། ཧེ་རུ་ཀའི་བརྟུལ་ཞུགས་
གཟུང་པ་དང་། བྱ་བའི་ཐབས་སོ། །དེ་ལ་དགོས་པ་ནི་ཕྱག་ན་རྡོ་རྗེའི་འགྲེལ་པའི་
ལུགས་ཀྱིས་དངོས་གྲུབ་གྱི་དོན་དུ་ལོ་གསུམ་མམ་ཟླ་བ་གསུམ་གྱི་བར་དུ་ཚོགས་
ཀྱི་འཁོར་ལོ་བྱེད་པར་བཞེད་པ་སྟེ། དངོས་ གྲུབ་ གྱི་དངོས་གྱི་རྒྱུར་འགྲོ་བའི་
དགོས་པ་ཡོད་པར་བཞེད་པའོ། །བླ་མ་བའི་བཞེད་ཀྱིས་བགེགས་ཞི་བར་བྱ་བའི་
ཕྱིར་དང་། ཚོགས་སྤེལ་བར་བྱ་བའི་ཕྱིར་དུས་ཅི་རིགས་པར་ཚོགས་ཀྱི་འཁོར་ལོ་
བྱེད་པའི་བཞེད་པ་སྟེ། དེ་བས་ན་དངོས་གྲུབ་གྱི་བརྒྱུད་པའི་རྒྱུ་འགྲོ་བའི་དགོས་
པ་ཡོད་པའོ། །
དུས་ནི་རྩིང་པ་ལོའི་དུས་དང་
། ཞིབ་པ་ཟླ་བའི་དུས་དང་ཤིན་ཏུ་ཞིབ་པ་
ཞིག་གི་དུས་སོ། །དང་པོ་ནི་ལོ་གཅིག་ལ་ཚོགས་ཀྱི་འཁོར་ལོ་ལན་གཅིག་བྱ་
བའམ། ཡང་ན་ཉིན་མོ་ཐུང་ཚད་ཀྱི་མཚན་མོ་སྟེ་རྒྱུན་གྱི་ཉི་མ་ལྡོག་པའི་དུས་དང༌
།
242 ----235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མཚན་མོ་ཐུན་ཚད་ཀྱི་ཉིན་མོ་སྟེ་དབྱར་གྱི་ཉི་མ་ལྡོག་པའི་དུས་དང་
། ཉིན་མཚན་
ཆ་མཉམ་པའི་དུས་སྟོན་ཟླ་འབྲིང་པོ་དང༌
། དཔྱིད་ཟླ་འབྲིང་པོ་གཉིས་ཏེ་དུས་
བཞིར་བྱའོ། །
གཉིས་པ་ནི་ཟླ་བ་རེ་ལ་ལན་རེ་བྱ་བའམ། ཡང་ན་ཟླ་བ་རེ་ལ་ཡར་ངོའི་
ཚེས་བརྒྱད་བཅུ་བཅོ་ལྔ། མར་ངོའི་ཚེས་བརྒྱད་ནི་ཉི་ཤུ་སུམ་བཅུ་བཞི་ཉི་ཤུ་དགུ་
གནམ་སྟོང་སྟེ་དུས་དྲུག་ཏུ་བྱའོ། །གསུམ་པ་ནི་ཞག་རེ་ལ་ཚོགས་ཀྱི་འཁོར་ལོ་
ལན་རེ་བྱེད་པའོ། །གནས་ནི་དུར་ཁྲོད་དམ་རིའི་བྱ་སྐྱིབས་ལ་སོགས་པར་ཁང་པ་
སུམ་རིམ་གྲུ་བཞི་བྱས་པའོ། །སྒྲུབ་པ་པོའི་མཚན་ཉིད་ནི་རྣལ་འབྱོར་ཕོ་མོ་ཐམས་
ཅད་དགྱེས་པའི་རྡོ་རྗེའི་དལ་དུ་དབང་བསྐུར་བ་ཐོབ་ཅིང་དམ་ཚིག་ལ་གནས་
པའོ། །ཧེ་རུ་ཀའི་བརྟུལ་ཞུགས་བཟུང་པ་ནི་ཚོགས་ཀྱི་བདག་པོ་སྟེ། དེས་ཧེ་རུ་ཀ་
ལ་ཇི་ལྟར་ཡོད་པའི་རུས་པ་སྤྱི་གཙུག་གི་འཁོར་ལོ་ལ་སོགས་པའི་རྒྱན་དང་ལྡན་
པར་བྱས་ལ། རྣལ་འབྱོར་པའམ་མ་རྣམས་གཞན་རྣམས་འཁོར་གྱི་ལྷ་མོ་རྣམས་
ལ་ཇི་ལྟར་ཡོད་པའི་རྒྱན་དང་ལྡན་པར་བྱ་བའོ། །
བྱ་བའི་ཐབས་ནི་དང་པོར་རྣལ་འབྱོར་པ་རྣམས་སྙན་གསལ་དབབ་ཏེ། དེ་
ཡང་མེ་ཏོག་གི་འཕྲེང་བ་ཕུལ་ལ་གསོལ་བ་གདབ་ཏེ། གནང་ན་མེ་ཏོག་གི་འཕྲེང་
པ་ལེན་ལ་མི་གནང་ན་མི་ལེན། དེ་ནས་གནས་ཁང་དེ་པའི་ལྕི་བས་ལེགས་པར་
བྱུགས་ལ། གཡས་སུ་རིགས་ལྔའི་དབང་ཡུམ་བཞིའི་རྣལ་འབྱོར་ཕ་དང་མའི་
གདན་སྣ་ཚོགས་པད་མ་རས་ཀྱིས་གཡོགས་པ་བཤམ་མོ། །གཡོན་དུ་དགྱེས་པའི་
རྡོ་རྗེ་རྣལ་འབྱོར་མའམ་ཕ་རྣམས་ ཀྱི་གདན། རོའི་གདན་ནམ་སྟག་གི་པགས་
པའམ། དུར་ཁྲོད་ཀྱི་རས་ཀྱི་གདན་བཤམ་མོ་ཞེས་གསུང་པ་ནི་གནས་སྐབས་
242 ---236



བཤད་རྒྱུད་རྡོ་རྗེ་གུར་གྱི་རྣམ་བཤད།
འདིའི་ཉམས་སུ་བླང་པའི་རིམ་པར་ལེགས་པར་མི་སེམས་ལ། འོན་ཀྱང་འདི་
ལྟར་གསུང་པ་ལྟར་རིགས་པར་སེམས་ཏེ། རིགས་བསྡུས་པའི་ཚོགས་ཀྱི་འཁོར་
ལོ་ལ་ལྷ་རྒྱས་པའི་དབང་དུ་བྱས་ནས་ལྔ་ཚན་བསྡུས་པ་དང་དགུ་ཚན་བསྡུས་པ་
གཉིས་ཡོད་དེ་ཤུགས་ལ་ཤེས་པར་བྱའོ། །འདི་ནི་ལྷ་བསྡུས་པའི་ཚོགས་འཁོར་རོ། །
དེ་ཡང་བསྡུས་པའི་ཚུལ་ནི་གཞལ་ཡས་ཁང་ལྔ་ནི་ཁང་པ་སུམ་བརྩེག་ལ་བསྡུའོ། །
རིགས་ལྔ་ལ་ལྷ་བསྡུ་བ་ནི་དགྱེས་པ་རྡོ་རྗེའི་ཞལ་བརྒྱད་ནི་ཞལ་གཅིག་མའོ། །
ཕྱག་རྣམ་ནི་ཕྱག་གཉིས་ལའོ། །ཞབས་རྣམས་ནི་ཞབས་གཉིས་ལའོ། །གླང་པོ་ཆེ་
ལ་སོགས་པའི་ཐོད་པ་རྣམས་ནི་བཅོས་མའི་རྡོ་རྗེ་ལའོ། །གཡོན་པའི་སའི་ལྷ་མོ་
ལ་སོགས་པ་རྣམས་ནི་བཅོས་མའི་ཁ་ཊཾ་དང་ཐོད་པ་ལ་བསྡུའོ། །
དེ་ལྟར་རྣམ་པར་སྣང་མཛད་ལ་སོགས་པའི་ཞལ་དང་ཕྱག་དང་ཞབས་
རྣམས་བསྡུས་པ་ནི་སྔ་མ་དང་འདྲ་ལ། རྣམ་སྣང་གི་རྨ་བྱ་ལ་སོགས་པའི་ཐོད་པ་
དང་འཁོར་ལོ་ལ་བསྡུའོ། །རྡོ་རྗེ་གཟི་བརྗིད་ཀྱི་དབྱིབས་ལ་སོགས་པའི་ཐོད་པ་ནི་
རིན་པོ་ཆེའོ། །པད་མ་གར་དབང་གི་དོམ་ལ་སོགས་པའི་ཐོད་པ་ནི་པད་མ་ལའོ། །
རྟ་མཆོག་གི་གླུ་གར་ཀོ་ཏ་ལ་སོགས་པའི་ཐོད་པ་ཐད་པའི་ནི་རལ་གྲི་ལའོ། །
གཡོན་པའི་མཚན་མ་ཐམས་ཅད་ནི་ཁ་ཊཾ་ཁ་ཊཾ་ཐོད་པ་ལ་བསྡུའོ། །བུད་མེད་བཞི་
ལྷ་མོ་དང་རྒྱན་དང་ཆ་ལུགས་བསྡུ་པ་གཉིས་ཡོད་དོ། །དེ་ཡང་མ་མ་ཀི་ལ་གྷོ་རི་ལ་
སོགས་པ་བརྒྱད་བསྡུ་ལ། བཅོས་མའི་རྡོ་རྗེ་ལ་ནི་ལྷ་མོ་བརྒྱད་ཀྱི་མཚན་མ་རྣམས་
བསྡུས་པའོ། །གཡོན་པའི་ཕྱག་མཚན་ནི་བསྡུ་བ་མེད་དེ་སྡིགས་མཛུབ་སྙིང་ཀར་
བྱེད་པ་ཙམ་མོ། །སྤྱན་མ་ལ་ནི་སྐམ་པ་ལ་
མ་ལ་ནི་སྐམ་པ་ལ་སོགས་པ་བརྒྱད་བསྡུ་ལ། འཁོར་ལོ་ལ་
ནི་སྐམ་པ་ལ་སོགས་པའི་མཚན་མ་རྣམས་བསྡུའོ། །གོས་དཀར་མོ་ལ་ནི་པད་མ་
242 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལ་སོགས་པ་བརྒྱད་བསྡུ་ལ། པད་མ་ལ་ནི་པད་མ་ལ་སོགས་པའི་མཚན་མ་རྣམས་
བསྡུའོ། །སྒྲོལ་མ་ལ་ནི་དོན་གྱིས་གཉིས་སུ་འགྱུར་ལ་ལས་ཀྱི་སྒྲོལ་མ་ལ་ནི་སྒོ་
ལྕགས་མ་ལ་སོགས་བརྒྱད་བསྡུ་ལ། དེའི་ཨུཏྤལ་ལ་ནི་སྒོ་ལྕགས་མ་ལ་སོགས་
པའི་མཚན་པ་རྣམས་བསྡུའོ། །རིན་པོ་ཆེའི་རིགས་ཀྱི་སྒྲོལ་མ་ལ་ནི་ཉི་ཕྱག་མ་ལ་
སོགས་པ་བརྒྱད་བསྡུ་ལ། དེའི་ཨུཏྤལ་ལ་ཉི་མ་ལ་སོགས་པའི་མཚན་མ་རྣམས་
བསྡུའོ། །མི་གཡོ་བ་ལ་ནི་ཁྲོ་བོ་དགུ་དང་སྒོ་མ་བཞི་བསྡུ་ལ། རལ་གྲི་ལ་ནི་དེ་དག་
གི་མཚན་མ་བཅུ་གསུམ་བསྡུའོ། །
དེའི་ཉམས་སུ་བླང་པའི་རིམ་པ་ནི་དང་པོར་ལས་མཁན་གྱི་ཁང་པ་སུམ་
བརྩེག་བྱ་སྟེ། ནང་མར་ནི་ཚོགས་འཁོར་གྱི་རྣལ་འབྱོར་ཕོ་མོ་རྣམས་ཀྱི་གནས་བྱ་
སྟེ། དྲིས་བྱུག་པ་དང་ཚོན་གྱིས་ཆོས་འབྱུང་གྲུ་གསུམ་བྲིས་པའི་ནང་དུ་ལེ་ཚེ་དགུ་
བྱས་ལ། ལེ་ཚེ་རེ་རེ་ཞིང་རས་ཀྱི་ཁང་པ་བྱ་བ་དང་
། རོ་ལ་སོགས་པའི་གདན་
གདིང་པར་བྱའོ། །བར་པ་ན་བཟའ་བ་ལ་སོགས་པའི་ཡོ་བྱད་གཞག་པའི་གནས་
སོ། །ཐ་མར་ནི་གར་མཁན་ལ་སོགས་པའི་གནས་སུ་བྱ་བའོ། །དེ་ནས་སློབ་དཔོན་
ནང་དུ་སྤྱན་དྲངས་ཏེ་ལེ་ཚེ་དབུ་མ་ལ་བཞུགས་ལ། དེས་མི་གཡོ་བ་བསྒོ་སྟེ་སྒོའི་
གཡོན་རོལ་ན་གནས་པ་ལ་རྣམ་པར་སྣང་མཛད་ཀྱི་རྣལ་འབྱོར་པའོ་ས་པས་ཁྲོ་བོ་
སྔོན་པོ་མཛེས་པ་སྟེ་ཞེས་པ་ལ་སོགས་པས་གསོལ་བ་གདབ་པར་བྱའོ། །དེ་ལྟར་
གསོལ་བ་གཏབ་པ་དང་སྒོ་ཕྱེ་སྟེ་སྤྱོད་པ་དང་འབྲེལ་ན་བརྡ་ཡང་བྱའོ། །དེ་ནས་
ནང་དུ་འོང་སྟེ་བླ་མ་ལ་མཎྜལ་ཕུལ་ཏེ་ཤར་གྱི་ལེ་ཚོའི་གདན་ལ་འདུག་གོ །དེ་
ལྟར་གཞན་རྣམ་ཀྱང་ཤེས་པར་བྱ་སྟེ་མཎྜལ་གྱི་རིམ་གྱིས་མང་དུ་བྱའོ། །དེ་ནས་
སློབ་དཔོན་གྱིས་མདུན་དུ་མེ་ལོང་བཞག་ལ། དེ་ནས་བལྟ་ཞིང་རིན་པོ་ཆེ་ལ་
242-238



བཤད་རྒྱུད་རྡོ་རྗེ་གུར་གྱི་རྣམ་བཤད།
སོགས་པ་ལས་བྱས་པའི་འཁོར་ལོ་དང་རྣ་ཆ་ལ་སོགས་པའི་རྒྱན་དང་ཕྱག་མཚན་
ཐོགས་ལ། དེ་ནས་ལངས་ཏེ་ས་བཅུ་གཉིས་ལ་སྒྲིབ་པ་བཅུ་གཉིས་ཡོད་པས་དེ་
དག་བསལ་བར་མོས་པས། རང་གི་གནས་བཅུ་གཉིས་རས་ཀྱི་ཁང་པ་ནས་དབྱུང་
པར་བྱ་སྟེ། གནས་བཅུ་གཉིས་ནི་མགོ་བོ་དང་དཔྲལ་བ་དང་
། ན་དང་ཀོས་ཀོ་དང་
།
མགྲིན་པ་དང་ཕྲག་པ་དང་ཕྱག་དང་སྙིང་ཀ་དང་། ལྟེ་བ་དང་སྐེད་པ་དང་བརླ་དང་
ཞབས་སོ། །
དེ་ནས་ལག་པའི་མཐིལ་དུ་ཨ་ལས་བྱུང་པའི་ཟླ་བ་ལ། ཧཱུྃ་ལས་བྱུང་པའི་
རྡོ་རྗེ་བསྐྱེད་མ་མེ་ཏོག་གི་ཐལ་མོ་སྤྱི་བོར་བཟུང་སྟེ། དེ་བཞིན་གཤེགས་པ་ཐམས་
ཅད་ལ་ཕྱག་འཚལ་ལོ་ཞེས་བྱ་བས་ཕྱག་བྱ་བ་དང་
། དེ་བཞིན་གཤེགས་པ་ཐམས་
ཅད་ལ་བདག་ཉིད་རྟག་པར་འབུལ་ལོ་ཞེས་བྱ་བས་བདག་ཉིད་ཕུལ་ནས་འདི་
སྐད་དུ་སེམས་ཅན་རང་བསྡུས་པ་ཡིས་ཞེས་བྱ་བ་ལ་སོགས་པས་སེམས་བསྐྱེད་
ནས་མེ་ཏོག་ནམ་མཁའ་ལ་གཏོར་རོ། །དེ་ནས་དེའི་དྲུང་དུ་མི་གཡོ་བ་ཕྱུང་སྟེ། བུ་
ཁྱོད་དམ་ཚིག་ཡི་གེ་ཧཱུྃ་ཞེས་བྱ་བ་ལ་སོགས་པ་ཕན་ཚུན་དུ་རྩོད་ལན་བྱའོ། །དེ་
ནས་ཁྲོ་གཉེར་གྱི་སྨིན་མ་གཅུམ་པའི་ལྟ་བའི་མིག་གཡོན་པར་ཊ་ལས་བྱུང་པའི་ཟླ་
བར། གཡས་པར་མ་ལས་བྱུང་པའི་ཉི་བར་ལ་ཧཱུྃ་བཀོད་ནས། ཧཱུྃ་གི་མིག་འབྲས་
ཀྱི་འོད་ཟེར་མེ་ལྟ་བུ་བྱུང་པས་མ་རུངས་ལ་ཐལ་བར་བྱས་པ་དང་སླར་ཡང་རྒྱལ་
མཚན་ཆེན་པོ་གཅིག་དྲིལ་བུའི་སྒྲས་བསླང་པ་རང་གི་རིགས་སུ་བྱས་པར་བསྒོམ་
ཞིང་རང་གི་གནས་དེ་བསྲུང་པའི་ཕྱིར་རྡོ་རྗེའི་འགྲོས་ཞེས་བསྐོར་བར་བྱས་ཏེ། དེ་
ཡང་རྐང་མཐིལ་དུ་ཧཱུྃ་ལས་བྱུང་པའི་རྡོ་རྗེའི་འགྲོས་བཞིས་བསྐོར་བར་བྱ་སྟེ། དེ་
ཡང་རྐང་མཐིལ་དུ་ཧཱུྃ་ལས་བྱུང་པའི་རྡོ་རྗེ་རྩེ་གཅིག་པས་ས་གཞི་ལ་གཡོག་ཅིང་རྡོ་
242 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྗེ་དང་དྲིལ་བུ་རྐེད་པར་བཟུང་ལ། ༀ་ཨེ་ཀ་སུ་ཙི་ཀ་བཛྲ་པ་ཏ་མ་ཧ་ཀྲོ་ཏ་བྷན་ཛ་
བྷན་ཛ་སརྦ་དུཎཱན་སུ་རོན་ཧཱུྃ་ཕཊ་ཅེས་བརྗོད་ནས་རྩེ་གཅིག་པའི་འགྲོས་གྱིས་
བསྐོར་རོ། །
དེ་ནས་དེ་བཞིན་དུ་རྡོ་རྗེ་རྩེ་གསུམ་པའི་འགྲོས་ཀྱིས་བསྐོར་ཏེ། སྔགས་ནི་
ཨཱི་ཏྲི་པུ་ཙི་ཀ་བཛྲ་པ་ཏ་བཛྲ་མཧ་ཀྲོ་ཏ་བྷན་ཛ་བྷན་ཛ་སརྦ་དུཎཱན་པུ་རན་ཧཱུྃ་ཕཊ།
དེའི་འོག་ཏུ་རྡོ་རྗེ་རྩེ་ལྔ་པའི་འགྲོས་གྱིས་བསྐོར་ཏེ། སྔགས་ནི་ཨཾ་པན་ཙ་པུ་ཙི་ཀ་
བཛྲ་པ་ཏ་བཛྲ་མ་ཧ་ཀྲོ་ཏ་བྷན་ཛ་བྷན་ཛ་སརྦ་དུཎཱན་སུ་རན་ཧཱུཾ་ཕཊ་ཞེས་བྱའོ། །
དེའི་འོག་ཏུ་མཐའི་དབྱངས་ཡིག་ལས་སྐྱེས་པའི་རྡོ་རྗེ་རྒྱ་གྲམ་བསམས་ལ་རྡོ་རྗེ་རྒྱ་
གྲོམ་གྱིས་བགྲོས་ཀྱིས་བསྐོར་བར་བྱ་སྟེ། སྔགས་ནི་ཨོཾ་བི་ཏི་བཛྲ་པ་ཏ་བཛྲ་པ་ཏ་
བཛྲ་མ་ཧ་ཀྲོ་ཏ་བྷན་ཛ་བྷན་ཛ་སརྦ་དུཎཱན་སུ་རིན་ཧཱུྃ་ཕཊ་ཞེས་བྱའོ། །དེ་ནས་རང་
གི་གནས་སུ་རང་གི་སྟན་ལ་འདུག་པར་བྱའོ། །དེ་ལྟར་རྣམ་པར་རྣམ་མཛད་ལ་
སོགས་པ་བརྒྱད་པོས་ཀྱང་རྒྱན་གདགས་པ་དང་སྒྲིབ་པ་བསལ་བ་དང་ཕྱག་བྱ་བ་
དང་ལུས་དབུལ་བ་དང་སེམས་བསྐྱེད་པ་དང་རྩོད་ལན་བྱས་པའི་རྗེས་ལ་མིག་
གིས་ལྟ་སྟངས་རྣམས་བྱ་ཞིང་རང་རང་གི་གནས་བསྲུང་པའི་ཕྱིར་རྡོ་རྗེ་འགྲོས་
བཞིས་བསྐོར་བ་ནི་སྔ་མ་ལྟར་བྱས་ལ་རང་རང་གི་གནས་སུ་རང་རང་གི་སྟན་ལ་
གནས་པར་བྱ་སྟེ། དེ་ལ་མིག་གི་ལྟ་སྟངས་ནི་རྣམ་པར་སྣང་མཛད་ནི་ཤར་སྒོར་
འཁོར་ལོ་དཀར་པོ་ཐོགས་ནས། ཨོཾ་གྱི་མིག་འབྲས་དང་ལྡན་པས་བྱམས་པའི་ལྟ་
བས་བལྟ་ཞིང་
། བདུད་རྩི་བསིལ་བའི་འོད་ཀྱི་འཕྲེང་པས་མེད་པའི་བརྟུལ་ཞུགས་
འཛིན་པའི་ལྟ་བར་ལྟུང་པ་རྣམས། སངས་རྒྱས་ཀྱི་གཏི་མུག་མི་གནས་པའི་མྱ་ངན་
ལས་འདས་པ་ལ་དགོད་པར་བསམ་མོ། །དེ་བཞིན་དུ་ནུབ་སྒོ་ནས་པད་མ་གར་
242 -240



བཤད་རྒྱུད་རྡོ་རྗེ་གུར་གྱི་རྣམ་བཤད།
གྱི་དབང་ཕྱུག་མདོག་དམར་པོ་པད་མ་བཅོས་མ་འཛིན་པ་ཧྲིའི་མིག་འབྲས་དང་
ལྡན་པས་ཨོཾ་བཛྲ་ཧྲི་སྙི་རུ་ཛ་ཞེས་བྱ་བ་དང་
། གཡོན་ལ་རྟེན་པའི་ལྟ་བས་ལྕགས་
ཀྱུའི་འོད་ཀྱིས་ཉན་ཐོས་ལ་སོགས་པའི་བྱང་ཆུབ་ལ་གནས་པ་རྣམས་རྗེས་སུ་
ཆགས་པས་འདོད་ཆགས་གྱི་བྱང་ཆུབ་ལ་དགོད་པར་བསམ་མོ། །དེ་བཞིན་དུ་རྟ་
མཆོག་བྱང་སྒོར། མདོག་ལྗང་ཁུར་བཅོས་མའི་རལ་གྲི་ཐོགས་ཅིང་རྟ་གདོང་ལྗང་
གུ་དང་ལྡན་པས་ཇི་ལྟ་བ་བཞིན་དུ་འབར་བའི་ལྕགས་ཀྱུས་ཐམས་ཅད་མཁྱེན་
པའི་ལམ་ནས་ཉན་ཐོས་ཀྱི་ལམ་དུ་འཇུག་པ་རྣམས་བྱང་ཆུབ་སེམས་དཔའ་ལ་
སོགས་པ་སྤྲུལ་པ་སྣ་ཚོགས་ཀྱིས་བྱང་ཆུབ་ཆེན་པོའི་ལམ་དུ་ཁྲིད་པར་བསམ་མོ། །
དེ་བཞིན་དུ་ལྷོ་ཕྱོགས་ཀྱི་སྒོར་རྡོ་རྗེ་ཉི་མ་མདོག་སེར་པོ་བཅོས་མའི་རིན་པོ་ཆེ་
དང་ལྡན་པས། །ཨཱ་ཏིབ་ཏ་ཏིཎཱ་ཨ་གྲུ་ཤ་ཛ་ཞེས་བྱ་བ་དང་ཉི་མ་དང་ཟླ་བའི་མིག་
གཡས་སུ་རྟེན་ཅིང་མྱུར་བར་གཡོ་བར་ལྟ་བའི་པད་མའི་ལྕགས་ཀྱུས་སེར་སྣ་ལ་
སོགས་པས་བསལ་ནས་མཉམ་པ་ཉིད་ཀྱི་ཡེ་ཤེས་ལ་སྦྱར་བར་བསམ་སྟེ། དེ་
སྐད་དུ་ཡང་ཤར་དང་ནུབ་དང་བྱང་ཕྱོགས་དང་། ལྷོའི་ཕྱོགས་སུ་རིམ་བཞིན་སྦྱར།
ཞེས་གསུངས་སོ། །
དེ་དག་ཐམས་ཅད་ཀྱང་བཅོས་མའི་སྟག་ལྤགས་ཀྱི་ནང་བཟའ་དང་།
བཅོས་མའི་སྐྲ་ཁམ་སེར་དང་། སངས་རྒྱས་ལྔའི་ཐོད་པའི་གཅོད་པན་དང་། སྤྱན་
གསུམ་པ་བཅོས་མའི་སྣ་ཚོགས་པད་མ་དང་
། ཉི་མ་ལ་སྐྱིལ་ཀྲུང་བཅས་པའི་གར་
གྱིས་བཞུགས་པ་སྟེ། ཁྱད་པར་དུ་རྟག་པ་ནི་ཟླ་བའི་གདན་དང་འོད་ཅན་ནོ། །དེ་
བཞིན་དུ་དབང་ལྡན་གྱི་མཚམས་སུ་སྤྱན་མ་མདོག་དཀར་མོ། བཅོས་མའི་འཁོར་
ལོ་འཛིན་པ་བྱམས་པའི་ལྟ་བས་སེམས་ཅན་རྣམས་ཀྱི་ཉེ་བར་འཚེ་བ་ཞི་བར་
242 -241



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མཛད་པའོ། །དེ་བཞིན་དུ་མེའི་མཚམས་སུ་མཱ་མ་ཀཱི་མདོག་སྔོན་མོ། བཅོས་མའི་
རྡོ་རྗེ་ཐོགས་ན་རྡོ་རྗེའི་ལྟ་བས་གཞན་གྱི་དཔུང་གིས་ཉེན་པ་རྣམས་བསྲུང་པའོ། །
དེ་བཞིན་དུ་བདེན་བྲལ་དུ་གོས་དཀར་མོ་མདོག་དམར་མོ། །བཅོས་མའི་པད་མ་
འཛིན་པ་རྗེས་སུ་ཆགས་པའི་ལྟ་བས་སྐྱེས་བོ་རྣམས་རྗེས་སུ་ཆགས་པར་མཛད་
པའོ། །དེ་བཞིན་དུ་རླུང་གི་མཚམས་སུ་སྒྲོལ་མ་མདོག་ལྗང་གུ་ཨུཏྤལ་བསྣམས་པ་
འབར་བའི་ལྟ་བས་གདུལ་བྱ་རྣམས་འགུགས་པར་མཛད་པའོ། །དེ་དག་ཀྱང་སྔ་
མ་ལྟར་བཅོས་མའི་སྐྲ་ ཁམ་སེར་དང་། བཅོས་མའི་ ཞལ་དང་། བཅོས་མའི་ན་
བཟའ་ཅན་ཏེ་བཅོས་མའི་པད་མ་དང་ཉི་མ་ལ་གཡོན་བརྐྱང་པས་བཞུགས་ཅིང་
ཁ་དོག་སྣ་ཚོགས་གྱིས་བསྒྱུར་བ་གཡོན་པ་སྙིང་ཀར་ཁུ་ཚུར་སྡིགས་མཛུབ་བྱེད་
པའོ། །དེ་ནས་དེ་དག་གི་གཞུང་གི་ལ་རྣམས་སྦྱར་ཏེ་ཚིག་དོན་ནི་གཞུང་ཉིད་དུ་
ཤེས་པར་བྱའོ། །
དེ་ནས་སྒོ་སྲུང་པས་མཆོད་པ་དང་གཏོར་མ་བཤམས་ཏེ། རང་རང་གི་
གནས་ན་རང་རང་གི་སྟན་ལ་གནས་པ་རྣལ་འབྱོར་ཕ་དང་མ་རྣམས་ལ་མེ་ཏོག་
གཏོར་ཏེ། ས་མ་ཏི་ཀྲ་མ་ཧོ་ཞེས་བརྗོད་དེ་ཐམས་ཅད་ཀྱང་རྩེ་གཅིག་མཛོད་ཅིག་
པར་བསྐུལ་བས། དབུས་ཀྱི་རྣལ་འབྱོར་པས་ཡན་ལག་དྲུག་གི་རྣལ་འབྱོར་གྱིས་
མི་བསྐྱོད་པའི་རིགས་བྱེ་བྲག་པའི་ལྷ་དགུ་པའམ། རིགས་བསྡུས་པའི་དགུ་ཚན་
བསྡུས་པའམ་ལྔ་ཚན་བསྡུས་པ་བསྒོམས་ཏེ་རང་རང་གི་སྔགས་བཟླས་པར་བྱའོ། །
ཕྱོགས་བཞིའི་སྐྱེས་པ་བཞི་ནི་ཡན་ལག་དྲུག་གི་སྦྱོར་བས་རིགས་བྱེ་བྲག་པའི་ལྷ་
དཀྱིལ་འཁོར་ལྷ་དགུ་དགུ་པ་བསྒོམས་ལ། མཚམས་བཞིའི་བུད་མེད་བཞི་ནི་སྤྱན་
ལ་སོགས་པའི་དཔའ་མོ་གཅིག་པ་ཆོ་ག་ཞིབ་པས་བསྒོམ་མོ། །དེ་ནས་རང་རང་
242 -242



བཤད་རྒྱུད་རྡོ་རྗེ་གུར་གྱི་རྣམ་བཤད།
གི་བཟླས་པ་བྱ་སྟེ་བརྒྱད་ཆར་གྱི་ཡང་བཟླས་པའི་སྔགས་ནི་ལེའུ་དགུ་པ་ལས་
ཤེས་པར་བྱའོ། །
དེ་ནས་དེ་དག་ལ་དང་པོ་ཕྱིའི་མཆོད་པ་བྱ་སྟེ། ལས་ཀྱི་རྣལ་འབྱོར་པས་
སློབ་དཔོན་ནས་བརྩམས་ཏེ་རྣལ་འབྱོར་པ་ཐམས་ཅད་ཀྱི་སྙིང་ཀ་དང་མགྲིན་པ་
དང་སྨིན་མཚམས་སུ་གྲིའི་ཐིག་ལེ་དབུལ་བར་བྱའོ། །དེ་བཞིན་དུ་མེ་ཏོག་དང་
བདུག་སྤོས་དང་མར་མེ་དང་ལྷ་བཤོས་དང་སྒྲ་བསྙན་རྣམས་ཀྱིས་རིམ་པ་བཞིན་
མཆོད་དོ། །དེ་ནས་གསང་བའི་མཆོད་པ་ནི་མི་གཡོ་བ་ལ་སོགས་པ་གཡོས་སྦྱོར་
བ་རྣམས་ཀྱིས་འབྲས་ལ་སོགས་པ་ལས་བྱས་པའི་ཟན་དང་
། ཤ་ལྔ་བདུད་རྩི་ལྔ་
སྦྱར་བའི་ཚོད་མ་དང་ཤ་ཆེན་པོ་དང་ཆང་ལ་སོགས་པའི་ཟ་བ་དང་བཏུང་པ་རྣམས་
སྟག་གི་ལྤགས་པ་ལ་སོགས་པའི་སྟེང་དུ་བཤམས་ལ། བླ་མའི་མདུན་དུ་མཎྜལ་
བྱས་ནས་ཚོགས་བྱིན་གྱིས་བརླབ་པའི་ཏིང་ངེ་འཛིན་མཛད་པར་གསོལ་བ་གདབ་
པར་བྱའོ། །དེ་ནས་སློབ་དཔོན་གྱིས་དང་པོ་རྡོ་རྗེ་ཐོད་པའི་སྦྱོར་བས་བྱིན་གྱིས་
བརླབ་པར་བྱའོ། །དེ་ནས་བྱིན་གྱིས་བརླབ་པའི་ཆ་དེ་ལས་རྡོ་རྗེའི་རྩེ་མོའམ་སྲིན་
ལག་གིས་བླངས་ཏེ་བདུད་རྩི་འཁྱིལ་པའི་སྔགས་བརྗོད་ཅིང་བཟའ་བཏུང་གི་དངོས་
པོ་གཞན་རྣམས་ལ་བསང་གཏོར་ཞིག་བྱས་ལ་དེ་དག་ཀྱང་སྔ་མ་ལྟར་བྱིན་གྱིས་
བརླབ་བོ། །དེ་ནས་དམ་ཚིག་གི་རྫས་ཤའི་དངོས་པོ་ཅུང་ཟད་རེ་དྲང་བར་བྱའོ། །
དེ་ནས་ལས་ཀྱི་རྣལ་འབྱོར་པས་སྐྱེས་པའི་ཐོད་པ་དུམ་བུ་གཅིག་པར་ཁ་
དོག་དང་དྲི་དང་རོ་ཕུན་སུམ་ཚོགས་པའི་ཆང་གིས་བཀང་སྟེ། ལག་པ་གཡོན་པའི་
ཐལ་མོ་སྟེང་དུ་བཞག་ལ། གཡས་པ་དེའི་སྟེང་དུ་རྩེ་གསུམ་པའི་ཕྱག་རྒྱ་བཅས་ཏེ།
གཟིགས་ཤིག་ཅེས་པ་ལ་སོགས་པའི་ཚིགས་སུ་བཅད་པ་བརྗོད་དེ་པད་མའི་ལག་
242 -243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་དབུལ་བར་བྱའོ། །སློབ་དཔོན་གྱིས་ཀྱང་པད་མའི་ལག་སྐོར་བྱ་སྟེ། ལག་པ་
གཡོན་པས་ གཟེ། གཡས་པས་དེའི་སྟེང་དུ་རྩེ་གསུམ་པའི་ཕྱག་རྒྱ་བཅས་ལ།
བདེ་བར་གཤེགས་པ་ཞེས་བྱ་བ་ལ་སོགས་པའི་ཚིགས་སུ་བཅད་པས་བླང་པར་
བྱའོ། །དེ་ནས་སྙིང་ཀར་ཡེ་ཤེས་སེམས་དཔའ་ལྕེ་ལ་བདུད་རྩིའི་ལྷ་མོ་སྤྱི་བོར་བླ་
མ་བསམས་ལ་གནས་གསུམ་དུ་གཏོར། དེ་ནས་གོ་ཆའི་ལྷ་ལ་གཏོར་སྙིང་ཀར་
ལྷའི་འཁོར་ལོ་བསམ་པ་སྟེ། དེ་དག་ཚིམ་པར་བྱ་བའི་བསམ་པས་ལོངས་སྤྱད་དོ།
དེ་ནས་སློབ་དཔོན་གྱིས་སམ་ཡང་ན་ལས་ཀྱི་རྡོ་རྗེ་ཞིག་གིས་རྣལ་འབྱོར་པ་དང་
མ་གཞན་རྣམས་ལ་དྲང་པར་བྱ་སྟེ། དེ་དག་གིས་ཀྱང་སྔ་མ་ལྟར་ལོངས་སྤྱད་པར་
བྱའོ། །
དེ་ནས་ཤ་ལ་སོགས་པ་བཟའ་བའི་དངོས་པོ་རྣམས་ཀྱིས་མཆོད་སྟེ། དེ་
དག་གིས་ཕུད་བསྡུས་མ་གཏོར་མར་བླུགས་ལ། བར་འདིར་ཨོཾ་ཨིནྡྷུ་ལ་སོགས་
པས་གཏོར་མ་དབུལ། དེ་ནས་རྣལ་འབྱོར་ཕ་དང་མ་ནམས་ལ་ཡང་དྲང་པར་བྱ་
སྟེ། དེ་ཡང་ཧེ་རུ་ཀ་ལ་སུམ་འགྱུར། རྡོ་རྗེ་སློབ་དཔོན་ལ་གཉིས་འགྱུར། ལྷག་མ་
རྣམས་ལ་ཆ་མ་མཉམ་པར་དྲང་པར་བྱ་སྟེ། དེ་དག་ཀུན་གྱིས་ཀྱང་ལྷའི་ང་རྒྱལ་
བརྟན་པས་ནང་གི་ཚུལ་གྱིས་སྦྱིན་སྲེག་གི་ཚུལ་གྱིས་ལོངས་སྤྱད་པར་བྱའོ། །དེ་
ནས་དེ་དག་གི་ལྷག་མ་བསྡུས་ལ་བཞག་ཏེ། དེ་དག་ནི་གནས་སྐབས་འདིར་དོན་
གྱིས་ཤེས་པའོ། །དེ་ནས་བླ་མས་དང་པོར་རྡོ་ རྗེའི་གླུ་དང་རྐང་པའི་གར་སྟང་
སྟབས་ཀྱང་བརྒྱད་ལ་སོགས་པ་དང་། ལག་པའི་གར་ལྷ་མོ་བཅུ་གཉིས་གྱི་ཕྱག་རྒྱ་
བཅིང་པར་བྱའོ། །དེ་ལ་དྲི་དང་སྒྲའི་མཚན་མ་བརྟག་པ་ནི་རྩ་རྒྱུད་བཞིན་ནོ། །དེ་
ལྟར་འོག་མ་རྣམས་ཀྱིས་ཀྱང་གླུ་དང་གར་གྱིས་ལན་བྱ་སྟེ། མཐར་ རོལ་མོའི་
242 -244



བཤད་རྒྱུད་རྡོ་རྗེ་གུར་གྱི་རྣམ་བཤད།
མཆོད་པས་ཀྱང་མཆོད་དེ། དེ་དག་ནི་སློབ་དཔོན་ལྔ་དང་ཞེས་པ་ལ་སོགས་པའི་
གཞུག་གིས་བསྟན་པའོ། །གནས་སྐབས་འདིར་ནི་དེ་ཙམ་ལས་མ་གསུངས་མོད་
ཀྱི། དེ་ནས་ཕྱག་རྒྱ་དང་སྙོམས་པར་ཞུགས་ཏེ་དེ་ཁོ་ན་ཉིད་ཀྱི་མཆོད་པས་མཆོད་
ན་ཚོགས་ཀྱི་འཁོར་ལོ་ཞེས་འགྱུར་བར་བཞེད་དོ། །
དེ་ནས་གཏོར་མ་གཏང་སྟེ། སྔོན་དུ་སྟང་སྟབས་ཀྱིས་བགེགས་བསྐྱོད་པ་
བཏང་ལ་ཕྱི་ནས་གཏོར་མ་ཐོགས་པ་གཏང་ངོ༌། ལྷག་མའི་གཏོར་མ་དེ་ལ་སློབ་
དཔོན་གྱིས་བདུད་རྩིའི་ཁ་ཆུས་བྲན་ལ། ཨོཾ་ཁ་ཁ་ལ་སོགས་པའི་སྔགས་ཙམ་གྱིས་
ཕྱི་རོལ་གྱི་ཤ་ཟ་ལ་སོགས་པ་ལ་བསྔོ་བའོ། །གཏོར་མ་གཏོང་བ་ལོག་པ་དང་
བགེགས་ཀྱིས་གནོད་པ་བྱས་སམ་མ་བྱས་བརྟག་པའི་དོན་དུ་སྒོ་སྲུང་པས་མེ་ལོང་
བསྟན། མར་མེ་གནས་གསུམ་དུ་གཏུག་ཆུ་དང་བསྲེས་པའི་ཟན་བྲུལ་ཟར་གཞུག །
ནད་པ་ལྟ་བུ་ཡོད་ན་ཞི་བའི་སྦྱིན་སྲེག་བྱ་བ་བཀྲ་ཤིས་བརྗོད་དོ། །མཇུག་ཏུ་ཡོན་
བདག་ལ་དམིགས་ཏེ་སྨོན་ལམ་གདབ། ཡི་གེ་བརྒྱ་པ་ཅི་ནུས་པར་བཟླས་སོ། །དེ་
ནས་རིགས་ལྔའི་ང་རྒྱལ་འཆང་པའི་སྐྱེས་པ་ལྔས་ནི་རང་རང་གིས་བསྐྱེད་པའི་
དཀྱིལ་འཁོར་བའི་ཡེ་ཤེས་ཀྱིས་འཁོར་ལོ་གཤེགས་པ་དང་། དམ་ཚིག་གི་ལྷ་
ལ་བསྡུ་བ་
བར་བྱའོ། །ལྷ་མོ་བཞིའི་ང་རྒྱལ་འཆང་པའི་བུད་མེད་བཞིས་ནི་ཡེ་ཤེས་
པ་གཤེགས་
་པ་ལས་དམ་ཚིག་པ་བསྡུ་བ་མེད་དེ། དཔའ་མོ་གཅིག་པ་ཙམ་བསྒོམ་
པའི་ཕྱིར་རོ། །
དེ་ནས་ཐམས་ཅད་ཀྱིས་རྒྱན་དགྲོལ་བ་དང༌། དྲིའི་ཐིག་ལེ་དབྱིས་པ་དང་
།
ཚོན་གྱིས་བྲིས་པའི་ཆོས་འབྱུང་དབྱེ་བ་དང་
། སྔར་བཏིང་པའི་གདན་རྣམས་མིས་
མི་མཐོང་བར་བྱ་སྟེ། ཁྲུས་བྱས་ལ་རང་རང་གི་གནས་སུ་འགྲོ་བར་བྱའོ། །ཀླུ་སྣ་
242 -245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཚོགས་ཞེས་པ་ལ་སོགས་པས་ནི་ལེའུའི་མཚན་སྟེ། ལེའུ་གཉིས་པའི་རྣམ་པར་
བཤད་པའོ།། །།
དེ་ནས་ཞེས་པ་ལ་སོགས་པས་ནི་ལེའུ་གསུམ་པ་སྟེ། འདི་ནས་དང་པོར་
གཏོར་མ་སྟོན་པ་སྟེ། དེ་ནས་རྩ་བའི་རྒྱུད་ཀྱི་གཏོར་མའི་བརྟག་པ་ལས་བསྡུས་པ་
སྟེ། དེ་ནས་གཏོར་མའི་ཆོ་ག་གསུམ་གསུངས་པ་དེ་འཆད་པའོ། །དོན་གྱིས་རྩ་
བའི་རྒྱུད་གྱི་བརྟག་པ་གཉིས་པའི་ཕྱག་རྒྱ་བསྡུས་པའི་དོན་གྱིས་ལེའུར་གཏོར་མ་
བསྟན་པའི་དེའི་འགྲོན་གྱི་དེ་ཁོ་ན་ཉིད་མ་ཚང་པ་ཁ་སྐོང་པར་འགྲོ་བ
འགལ་བ་མེད་དོ། །འདི་ཉིད་སྤྱིར་ནི་བསྒྲུབ་པ་རྒྱུའི་ཆོས་ལ་སྨིན་པར་བྱེད་པའི་
ལམ་གྱི་བསྙེན་པའི་ཐུན་མཚམས་པ་ལ་སོགས་པ་དང་གྲོལ་བར་བྱེད་པའི་ལམ་
བསྐྱེད་པའི་རིམ་པའི་ཐུན་མཚམས་དང་
། ལམ་གྱི་གྲོགས་དམ་ཚིག་ལས་བཟའ་
བའི་དམ་ཚིག་ཚོགས་ཀྱི་འཁོར་ལོའི་སྐབས་དང་
། རྣལ་འབྱོར་གྱི་དབང་ཕྱུག་གིས་
བྱ་བའི་ཚོགས་བསྒྲུབ་པ་ཀུན་གྱི་སྐབས་སུ་འབྲེལ་ལ། འདི་ནི་སྔར་གྱི་ལས་ཀྱི་
ཚོགས་དེ་དག་དང་ཚོགས་ཀྱི་འཁོར་ལོ་དེ་ཉིད་དང་འབྲེལ་པའི་ཚུལ་དུ་བསྟན་
པའོ། །འདིའི་ཉམས་སུ་བླང་ པའི་ རིམ་པ་ལྟར་ན་བདག་གི་དེ་ཁོ་ན་ཉིད་དང་
།
འགྲོན་དང་། གཏོར་མ་བྱིན་གྱིས་བརླབ་པ་དང་
། དབུལ་བའི་དེ་ཁོ་ན་ཉིད་བཞི་
ལས། རྒྱལ་པོ་རྡོ་རྗེ་པའི་ཞེས་པ་ལ་སོགས་པ་ནི་སྔོན་འབྱུང་སྟོན་པའི་མཚན་ཉིད་
སྟོན་ལ། དེ་ཉིད་ཀྱིས་ རྗེས་འཇུག་བདག་གི་དེ་ཁོ་ན་ཉིད་བསྟན་པ་སྟེ། དེ་ཡང་
བདག་ཉིད་མི་བསྐྱོད་དགྱེས་པ་རྡོ་རྗེའི་ང་རྒྱལ་ལ་གནས་པ་དེས་སྤྱི་བོར་ཟླ་བའི་
དཀྱིལ་འཁོར་གྱི་སྟེང་དུ་ཨོཾ་དཀར་པོ་ལྐོག་མར་པད་མའི་སྟེང་དུ་ཨ་དམར་པོ་སྙིང་
ཀར་ཉི་མའི་སྟེང་དུ་ཧཱུཾ་སྔོན་པོ་བསམ་པར་བྱའོ། །ནམ་མཁའི་དབྱིངས་ཀྱི་ཞེས་པ་
242 246



བཤད་རྒྱུད་རྡོ་རྗེ་གུར་གྱི་རྣམ་བཤད།
ལ་སོགས་པས་ནི་འགྲོན་གྱི་དེ་ཁོ་ན་ཉིད་ཏེ། དེ་ཡང་རང་གི་མདུན་གྱི་ནམ་མཁའི་
དབུས་སུ་ཨེ་ལས་ཆོས་ཀྱི་འབྱུང་གནས་གྲུ་གསུམ་པ་གཅིག་བསམས་ལ། དེའི་
སྟེང་དུ་པད་མ་དཀར་པོ་འདབ་མ་བརྒྱད་པ། བར་དུ་པད་མ་ནག་པོ་འདབ་མ་
བརྒྱད་པའོ། །འོག་ཏུ་པད་མ་དམར་པོ་འདབ་མ་བརྒྱད་པ་ཞིག་བསམ་མོ། །
དེ་ནས་སྤྱི་བོའི་ཧཱུཾ་ལས་འོད་ཟེར་དཀར་པོ་བྱུང་པས་རྒྱལ་ཆེན་རིགས་བཞི་
ནས་གཟུགས་མེད་སྐྱེ་མཆེད་མུ་བཞིའི་བར་གྱི་སྟེང་གི་ལྷ་རྣམས་པད་མ་དཀར་
པོའི་སྟེང་དུ་བསྡུས་ཏེ་འོད་དུ་ཞུ་བ་ལས་པད་མ་འདབ་བརྒྱད་ལྟེ་བ་དང་དགུའི་
སྟེང་དུ་ཨོཾ་དཀར་པོ་དགུར་གྱུར། དེ་དག་ལས་རྡོ་རྗེ་དགུས་ནམ་སྣང་གི་ངོ་བོ་ཉིད་
སྐུ་མདོག་དཀར་པོ་རྡོ་རྗེ་དང་དྲིལ་བུ་བསྣམས་པ་ཞབས་གཡས་བརྐྱང་པས་
བཞུགས་པ་
་པ་རང་འོད་ཀྱི་རིག་མ་སངས་རྒྱས་སྤྱན་དང་མཉམ་པར་སྦྱོར་བའོ། །དེ་
ནས་ཐུགས་ཀའི་ཧཱུྃ་ལས་འོད་ཟེར་ནག་པོ་འཕྲོས་པས་ཕྱོགས་སྐྱོང་བཅུ་གླིང་བཞི་
གླིང་ཕྲན་བརྒྱད་གྱི་མི་རང་གི་ཕ་དང་མ་ཕན་པའི་ལྷ་དང་བཅས་པ་པད་མ་ནག་
པོའི་སྟེང་དུ་བསྡུས་ཏེ་འོད་དུ་ཞུ་བ་ལས་སྔ་མ་ལྟར་ཧཱུྃ་ནག་པོ་དགུ། དེ་དག་ལས་
རྡོ་རྗེ་ནག་པོ་དགུ། དེ་དག་ལས་ཐུགས་རྡོ་རྗེ་དགུས་མི་བསྐྱོད་པའི་ངོ་བོ་ཉིད། སྐུ་
མདོག་ནག་པོ་ཕྱག་མཚན་དང་བཞུགས་ཚུལ་སྔ་མ་ལྟ་བུ། མ་མ་ཀི་དང་མཉམ་
པར་སྦྱོར་བའོ། །
དེ་ནས་མགྲིན་པའི་ཨ་ལས་འོད་ཟེར་དམར་པོའི་འཕྲོས་པས་ས་འོག་
ཀླུ་བརྒྱད་ལྷ་མ་ཡིན་དུད་འགྲོ་རྣམས་ལ་པད་མ་དམར་པོའི་སྟེང་དུ་བསྡུས་ཏེ་འོད་
དུ་ཞུ་བ་ལས་སྔ་མ་ལྟར་ཨ་དམར་པོ་དགུར་གྱུར། དེ་དག་ལས་རྡོ་རྗེ་དམར་པོ་
དགུ། དེ་དག་ལས་གསུང་རྡོ་རྗེ་དགུ་པོ་འོད་དཔག་ཏུ་མེད་པའི་ངོ་བོ་ཉིད་སྐུ་
242 ----247



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མདོག་དམར་པོ་ཕྱག་མཚན་དང་བཞུགས་ཚུལ་སྔ་མ་ལྟ་བུ་གོས་དཀར་མོ་དང་
མཉམ་པར་སྦྱོར་བའོ། །
དེ་ནས་བདག་གི་གནས་གསུམ་ནས་འོད་ཟེར་སོ་སོར་འཕྲོས་པས་
སྐུ་
གསུང་ཐུགས་རྡོ་རྗེ་གསུམ་སྤྱན་དྲངས་ཏེ། མདུན་གྱི་ནམ་མཁའ་ལ་བཞུགས་པ་
ལ་གྷོ་རི་སྔོན་མོ་ལྕགས་ཀྱུ་ཐོགས་པ་སྤྲོས་ལ་གྷོ་རི་ཨ་ཧྥུ་ཤ་ཛ་ཞེས་པས་རང་རང་
གི་སྤྱི་བོའི་ཐད་ཀར་དགུག །ཙོའུ་རི་སེར་མོ་ཞགས་པ་ཐོགས་པ་སྤྲོས་ལ་ཙོ་རི་ཕ་
ཤ་ཧཱུཾ་ཞེས་པས་གཞུག །བྷོ་ཏ་ལི་དམར་མོ་ལྕགས་སྒྲོག་ཐོགས་པ་སྤྲོས་ལ་བྷེ་ཏ་
ལི་བན་དྷ་བོ་ཞེས་པས་བཅིང་
། གྷསྨ་རི་ལྗང་གུ་དྲིལ་བུ་ཐོགས་པ་སྤྲོས་ལ་གྷསྨ་རི་
གནྡྷ་ཧོ་ཞེས་པས་དབང་དུ་བྱའོ། །
དེ་ནས་སྙིང་ཀའི་ས་བོན་ལས་ལྷ་མོ་བདུད་རྩིའི་བུམ་པ་ཐོགས་པ་བྱུང་སྟེ་
དེ་རྣམས་ཀྱི་སྤྱི་བོ་ནས་དབང་བསྐུར་ལ། ཆུའི་ཐིགས་པ་ལུས་པ་ལས་སྐུ་རྡོ་རྗེ་
རྣམས་ལ་རྟག་པ་རྣམ་པར་སྣང་མཛད་གྱིས་ཐུགས་རྡོ་རྗེ་རྣམས་ལ་མི་བསྐྱོད་པས།
གསུང་རྡོ་རྗེ་རྣམས་ལ་པད་མ་གར་གྱི་དབང་ཕྱུག་གིས་རྒྱས་གདབ་པར་བྱའོ། །དེ་
ནས་དེ་དག་ལ་མཆོད་ཡོན་དང་ཞལ་བསིལ་ཙམ་ཞིག་དབུལ་ལོ། །དེ་དག་གི་
གཞུང་གི་ཚིག་དོན་ནི་རྟོགས་པར་སླའོ། །སྔགས་འདི་ཡིས་ནི་མཉེས་པར་བྱ་ཨོཾ་
ཨ་ཧཱུྃ་ཞེས་པས་ནི་གཏོར་མ་བྱིན་གྱིས་བརླབ་པའི་དེ་ཁོ་ན་ཉིད་དེ། དེ་ཡང་སྣོད་ཀྱི་
འོག་ཏུ་ཡཾ་ལས་རླུང་
། རཾ་ལས་མེ། ཀཾ་ངོ་ཧཱུཾ་ལས་མི་མགོ་གསུམ། སྣོད་གང་ཡིན་
ཀྱང་ཨ་ལས་ཐོད་པ། རྫས་རྣམས་ཤ་ལྔ་བདུད་རྩི་ལྔར་བསམ། སྟེང་དུ་ཟླ་བ་རྡོ་རྗེ་
ཧཱུྃ་གིས་མཚན་པ། དེ་ལས་འོད་འཕྲོས་པས་རླུང་གཡོས། དེས་མེ་སྦར། དེས་རྫས་
རྣམས་བསྐོལ་བས་སྲོག་གི་ཚུལ་དུ་ཨ། དེ་ནས་ཨོཾ། དེ་ལས་འོད་འཕྲོས་པས་ཡེ་
242 -248



བཤད་རྒྱུད་རྡོ་རྗེ་གུར་གྱི་རྣམ་བཤད།
ཤེས་ཀྱི་བདུད་རྩི་བཀུག་ཏེ་ཐོད་པའི་ནང་དུ་འབབ་པར་བསམ། དེ་ནས་ཟླ་བ་རྡོ་
རྗེ་རིམ་གྱིས་ཐིམ་སྟེ་དཀྲུགས་པས་འདྲེས་པར་བསམ་ཞིང་ཡི་གེ་གསུམ་བརྗོད་
པར་བྱའོ། །དེ་ནས་བར་འདིར་གཏོར་མ་དབུལ་བའི་དེ་ཁོ་ན་ཉིད་ཁ་བསྐང་སྟེ་རྩ་
བའི་ རྒྱུད་ ལྟར་ ཤེས་ པར་ བྱའོ། །དེ་ ལས་ ཞེས་ པ་ ལ་ སོགས་ པས་ ནི་ མཐར་
གཤེགས་སུ་གསོལ་བ་སྟེ། དེ་ནས་ཡང་དེ་དག་ལ་འཐོར་འཐུང་ཕུལ་ཏེ་ཡི་གེ་བརྒྱ་
པས་བརྟན་པར་བྱས་པའི་རྗེས་སུ་ལན་ལྟ་ཞེས་པས་ཡེ་ཤེས་སེམས་གཤེགས་དམ་
ཚིག་པ་མི་དམིགས་པར་བྱའོ། །
དེ་ནས་ཞེས་པ་ལ་སོགས་པས་ནི་དཀྱིལ་འཁོར་ལྔ་པོ་དེ་དག་གི་འཁོར་གྱི་
ལྷ་མོ་རྣམས་དང་
། གཙོ་བོ་རྣམས་ཀྱི་མཚན་གྱི་རྣམ་གྲངས་བསྟན་པ་སྟེ། འདི་དག་
རྩ་བའི་རྒྱུད་ཀྱི་གནས་སྐབས་སོ་སོའི་དཀྱིལ་འཁོར་ཆེན་པོའི་བཏག་པ་ལས་
བསྡུས་པ་སྟེ་དེའི་དོན་འཆད་པར་བྱེད་པའོ། །འདི་ཉིད་སློབ་མ་དབང་བསྐུར་ནས་
མིང་གིས་དབང་བསྐུར་བའི་དུས་སུ་དགོས་པའོ། །དེས་ན་སྒྲུབ་པ་རྒྱུའི་ཆོས་ལས་
སྨིན་པར་བྱེད་པའི་ལམ། དེ་ལས་ཀྱང་དབང་བསྐུར་བར་འབྲེལ་ལོ། །འདིའི་ཡང་
གཞུང་ལ་གཉིས་ལས་འདི་དག་གིས་ནི་སྡུད་པ་པོའི་ཚིག་གིས་མཚམས་སྦྱར་བའོ། །
རྡོ་རྗེ་བཞད་པ་དང་ཞེས་པ་ལ་སོགས་པས་སྟོན་པ་ནི་ཉིད་ཀྱི་གསུང་གིས་བསྟན་པ་
སྟེ། འདི་དག་ཀྱང་བུམ་དབང་ཉིད་ཀྱི་དུས་སུ་ཁྱད་པར་རམ་བསྡུས་པའི་དཀྱིལ་
འཁོར་བུ་སྐྱེས་པ་རྣམས་ཀྱིས་མེ་ཏོག་དོར་ན། དབུས་ནས་བརྩམས་ཏེ་འཁོར་གྱི་
ལྷ་མོ་རྣམས་ལ་ཕོག་ཏེ་མིང་གི་དབང་བསྐུར་བའི་དུས་སུ་དགོས་པའི་མཚན་ནོ། །
བུད་མེད་རྣམས་ཀྱི་ཞེས་པ་ལ་སོགས་པས་ནི་བུད་མེད་རྣམས་ཀྱིས་མེ་ཏོག་དོར་བ་
ནས་འཁོར་གྱི་ལྷ་མོ་རྣམས་ལ་ཕོག་པའོ། །དེ་ནས་ཞེས་པ་ལ་སོགས་པས་ནི་སྐྱེས་
242 249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པའམ་བུད་མེད་གང་ཡང་རུང་སྟེ་གཙོ་བོ་རྣམས་ལ་ཕོག་པའི་མཚན་ནོ། །ཡང་ན་
དབང་བཞི་ལས་འཇུག་པ་རེ་རེ་ཡོད་ལ་དེ་བཞི་ཆར་གྱི་མིང་གི་དབང་སྐུར་བའི་
དུས་ སུ་ དགོས་ པའི་ མཚན་ནོ་ཞེས་ གསུངས་སོ། །ལེའུ་གསུམ་པའི་རྣམ་པར་
བཤད་པའོ།། །།
རྡོ་རྗེ་སྙིང་པོ་ཞེས་པ་ལ་སོགས་པས་ནི་ལེའུ་བཞི་པ་སྟེ། འདི་ནས་དང་
པོར་བརྗོད་བྱེད་ཀྱི་ཡན་ལག་རྒྱས་པར་བཤད་པ་སྟེ། རྒྱུད་སྤྱིའི་རྣམ་པར་གཞག་
པ་བརྟག་པ་སུམ་ཅུ་རྩ་གཉིས་ཇི་ལྟར་ཡིན་པ་སྟོན་གསུང་མོད་ཀྱི། འདི་ཉིད་ཀྱི་
ལེའུ་གཉིས་པ་ལས་མཐའ་ཡས་རྒྱུད་དུ་རབ་ཏུ་དབྱེ་ཞེས་གསུངས་པས་དེའི་དོན་
རྒྱས་པར་འཆད་པ་སྟེ། རྩ་བའི་རྒྱུད་རྒྱས་པ་ལས་བརྟག་པ་སུམ་ཅུ་རྩ་གཉིས་ཤོ་
ལོ་ཀ་འབུམ་ཕྲག་ལྔ་ཡོད་པར་བསྟན་ནས། དེ་ལས་སྙིང་པོ་གུར་འདི་བསྡུས་པར་
སྟོན་པའོ། །དེ་ལ་རྡོ་རྗེའི་སྙིང་པོ་ལ་སོགས་པ་བྱ་བ་ཞེས་པ་ལ་སོགས་པའི་ཚིག་
དོན་ནི་རྟོགས་པར་སླ་ལ། བརྟག་པ་སུམ་ཅུ་པ་འདི་ལ་བྱེ་བྲག་གི་མཚན་གསལ་
བར་མ་བྱུང་ལ། ཁ་གཅིག་ནི་ཧེ་རུ་ཀ་མངོན་པར་འབྱུང་པའི་རྟག་པ་ཞེས་བྱ་བ་
ཡིན་ནོ་ཞེས་ཟེར་རོ་སྟོང་ཕྲག་དྲུག་བཅུ་ཞེས་པ་ལ་ཡང་འདོད་ལུགས་མང་མོད་ཀྱི་
གྲངས་ཡིན་ནམ་སྙམ་དུ་སེམས་སོ། །
འོ་ན་བརྟག་པ་སུམ་ཅུ་རྩ་གཉིས་ཞེས་གསུངས་པ་ཇི་ལྟར་ཡིན་ཞེ་ན།
མཁའ་འགྲོ་ཞེས་པ་མཁའ་འགྲོ་རྒྱ་མཚོའི་བརྟག་པའོ། །མཁའ་འགྲོ་མ་རྣམས་ཀྱི་
ཞེས་པ་མཁའ་འགྲོ་མ་རྒྱ་མཚོའི་བརྟག་པའོ་ཞེས་གསུང་པ་ནི་དཔྱད་དོ། །བླ་མ་ཁ་
ཅིག་ནི་བརྟག་པ་སུམ་ཅུ་རྩ་གཉིས་སུ་བསྟན་པ། སུམ་ཅུར་བསྟན་པ། གཉིས་སུ་
བསྟན་པའི་མུ་ཡོད་དོ་ཞེས་ཀྱང་གསུང་ངོ༌། །དེ་དག་ལ་ཤོ་ལོ་ཀ་འབུམ་ཕྲག་ལྔ་
242 -250



བཤད་རྒྱུད་རྡོ་རྗེ་གུར་གྱི་རྣམ་བཤད།
ཡོད་པར་སྟོན་པ་ནི་ཆེན་པོ་ཞེས་པ་ལ་སོགས་པའོ། །དེ་ལ་སྙིང་པོ་གུར་འདི་བསྡུས་
པར་སྟོན་པ་ནི་འབུམ་ལྔའི་ཞེས་པ་ལ་སོགས་པའོ། །སྙིང་པོ་འདི་ནི་ཞེས་པ་ནི་
དོན་ཟབ་པ་དང་བསྐལ་པ་བཟང་པོ་དེ་ལས་ཀྱང་རྩོད་པའི་དུས་ཀྱི་གང་ཟག་
རྣམས་ལ་ཉེ་བར་མཁོ་བས་ཏེ་མཁའ་འགྲོ་མ་རྡོ་རྗེ་གུར་རོ། །ཡེ་ཤེས་གདམས་པ་
སྟེ་ཞེས་པས་ནི་འདི་ཉིད་བསྡུས་པའི་རྒྱུད་ཡིན་པར་བསྟན་པའོ། །དེས་ན་འདིར་
བསྡུས་པའི་དཀྱིལ་འཁོར་ཡང་གཉིས་འབྱུང་པར་བསྟན་པའོ། །འདི་ནི་རྒྱུད་ཀྱི་
ངེས་པ་སྟེ་ཞེས་པ་ནི་སྔ་མ་ལ་ངེས་པ་སྟེར་སྟེ་བཤད་པའི་རྒྱུད་དུ་བསྟན་པའོ
། །དེ་
ལྟ་ན་སྔ་ཕྱི་འགལ་བར་འགྱུར་རོ་ཞེ་ན། མི་འགྱུར་ཏེ་འབུམ་ཕྲག་ལྔའི་དོན་བསྡུས་
ནས་གསལ་བར་བྱེད་པའི་བཤད་པའི་རྒྱུད་དོ་ཞེས་གསུང་སོ། །
བཅོམ་ལྡན་འདས་ཞེས་པ་ལ་སོགས་པས་ནི་རྒྱུད་རྒྱས་པ་ལས་བསྡུས་
པའི་རྒྱུད་འདི་སྡུད་པའི་རྒྱུ་མཚན་དྲིས་པ་སྟེ། འདི་ཉིད་རྒྱུད་རྒྱས་པ་རྣམས་ལས་
བསྡུས་པའི་རྒྱུད་སྡུད་པ་ཀུན་གྱི་ཡང་མཚན་དུ་ཤེས་པར་བྱའོ། །སྐལ་པོ་བཟང་པོ་
འདི་ནས་ཞེས་པ་ལ་སོགས་པས་ནི་ལན་སྟེ། དེ་ལ་སྐལ་པ་བཟང་པོ་ཞེས་པ་ནི་
སྙིང་རྗེ་པད་མ་དཀར་པོ་ལས་འཇིག་རྟེན་གྱི་ཁམས་འཆགས་པའི་དུས་སུ་ཆུའི་
དཀྱིལ་འཁོར་གྱི་ནང་དུ་གསེར་གྱི་པད་མ་འདབ་མ་སྟོང་དང་ལྡན་པ་མུ་ཁྱུད་དང་
ལྟེ་བར་བཅས་པ་བཞི་བྱུང་པས། གཙང་མ་རིས་ཀྱི་ལྷ་རྣམས་ཀྱིས་འདི་ཅིའི་ལྟས་
ཡིན་ཞེས་བརྟགས་པས་འཇིག་རྟེན་གྱི་ཁམས་འདི་ཆགས་ནས་གནས་པ་ན། རྒྱལ་
པོ་ཡུལ་འཁོར་སྐྱོང་གི་བུ་སངས་རྒྱས་སྟོང་མངོན་པར་རྫོགས་པར་སངས་རྒྱ་བར་
མཐོང་ནས་མ་འོངས་ན་བསྐལ་པ་འདི་ནི་བཟང་པོར་འགྱུར་རོ་ཞེས་བརྗོད་པས་ད་
ལྟར་གྱི་སྐལ་པ་འདི་ལ་བཟང་པོ་ཞེས་བྱའོ་ཞེས་འབྱུང་ངོ༌
། །བཅོམ་ལྡན་འདས་
242 -251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཞེས་པ་ལ་སོགས་པས་ནི་སོ་སོ་སྐྱེ་བོ་རྣམས་ཚེ་ཐུང་བར་འགྱུར་བ་ཉིད་གྱི་རྒྱུ་
མཚན་ཞུས་པའོ། །རྡོ་རྗེ་འཛིན་པ་ལ་བཀའ་སྩལ་པ་ཞེས་པ་ལ་སོགས་པས་ནི་དེ་
ཉིད་གྱི་ལན་ནོ། །དེ་ནས་ཞེས་པ་ལ་སོགས་པས་ནི་དཀྱིལ་འཁོར་ལྔ་པོ་འདི་དག་
གང་དུ་བསྒོམ་པ་དང་
། དེ་དག་གིས་གང་དུ་དངོས་གྲུབ་སྟེར་བའི་གནས་བསྟན་པ་
སྟེ། འདི་ཉིད་བསྒྲུབ་པ་རྒྱུའི་ཆོས་ལས་གྲོལ་བར་བྱེད་པའི་ལམ་བསྐྱེད་རིམ་གྱི་
གནས་སྐབས་སུ་འབྲེལ་པ་སྟེ། དེ་ཡང་ཁྱད་པར་གྱི་དཀྱིལ་འཁོར་དུ་ཞུགས་པ་
ཡིན་ན་གནས་འདི་དང་འདི་རུ་དངོས་གྲུབ་འགྲུབ་ལ། བསྡུས་པའི་དཀྱིལ་འཁོར་
དུ་ཞུགས་ན་སྤྱིར་ལྔ་ཆར་གྱི་དངོས་གྲུབ་སྟེར་ཡང་དགྱེས་པའི་རྡོ་རྗེ་འདི་ལྟ་བུ་ན་
བསྒོམ་པའི་དུས་སུ་སྟེར་རོ་ཞེས་པ་ལ་སོགས་པ་སྟོན་པའོ། །འདིའི་གཞུང་ལ་ཡང་
སྤྱི་དོན་གཉིས་སུ་སྦྱར་ཏེ། རྟོགས་པར་སླའོ། །
དེ་ནས་ཞེས་པ་ལ་སོགས་པས་ནི་དཀྱིལ་འཁོར་ལྔ་པོ་དེ་དག་གི་འཁོར་གྱི་
ལྷ་མོ་རྣམས་ཀྱི་ཕྱག་རྒྱ་དང་ཕྱག་མཚན་སྟོན་པ་སྟེ། འདི་ཉིད་ཀྱི་ལེའུ་དང་པོ་ནས་
རང་རང་དབྱིབས་སུ་སྦྱར་བར་བྱ་ཞེས་གསུངས་པ་དེའི་དོན་རྒྱས་པར་འཆད་པ་སྟེ།
དེ་ཡང་རྩ་བའི་རྒྱུད་ཀྱི་གནས་སྐབས་སོ་སོ་ན་གནས་པ་འདིར་ཕྱོགས་གཅིག་ཏུ་
བསྡུས་ནས་སྟོན་པའོ། །འདིའི་གཞུང་ལ་གཉིས་ལས་འདི་དག་གིས་ནི་སྡུད་པ
པོའི་ཚིག་གིས་མཚམས་སྦྱར་བའོ། །སྐུ་གསུང་ཐུགས་སུ་ཞེས་པ་ལ་སོགས་པས་
ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། འདི་ལ་གཉིས་ལས་སྐུ་གསུང་ཐུགས་
ཀྱི་ཕྱག་རྒྱ་སྤྱིར་བསྟན་པའོ། །སྐུ་གསུང་ཐུགས་ཞེས་པ་ལ་སོགས་པས་ནི་སྟོན་པ་
ཉིད་ཀྱི་གསུང་གིས་བསྟན་པ་སྟེ། འདི་ལ་གཉིས་ལས་སྐུ་གསུང་ཐུགས་ཀྱི་ཕྱག་རྒྱ་
སྤྱིར་བསྟན་པའོ། །ཕྱག་གཡས་པ་ནི་ཞེས་པ་ལ་སོགས་པས་ནི་སོ་སོའི་ཐུགས་
242.252



བཤད་རྒྱུད་རྡོ་རྗེ་གུར་གྱི་རྣམ་བཤད།
ཕྱག་མཚན་རྣམ་དག་དང་བཅས་པ་བྱེ་བྲག་ཏུ་བཤད་པ་སྟེ། དེ་ཡང་དགྱེས་པ་རྡོ་
རྗེའི་གོའུ་རི་ལ་སོགས་པ་བཞི་འོག་ནས་དེ་ཁོ་ན་ཉིད་དང་བཅས་པར་སྟོན་ལ།
མཚམས་ཀྱི་རྣམས་གཞན་དུ་སྟན་པས་འདིར་མ་བཤད་ལ། འདི་ནས་བརྟག་པ་ལ་
སོགས་པ་བཞིའི་འཁོར་གྱི་ལྷ་མོ་རྣམས་ཀྱི་བཤད་པ་སྟེ། འདི་དག་གི་ཚིག་དོན་
རྟོགས་པར་སླའོ། །འདི་ནི་ཞེས་པ་ལ་སོགས་པས་ནི་འཇུག་བསྡུ་བ་དགོས་པ་དང་
བཅས་ཏེ་བསྟན་པའོ། །
དེ་ནས་ཞེས་པ་ལ་སོགས་པས་ནི་སྔ་མ་དེ་ཉིད་ལས་འཕྲོས་པ་སྟེ། དེ་ཡང་
མཁའ་འགྲོ་མ་རྣམས་སངས་རྒྱས་ཀྱི་རང་བཞིན་དུ་བསྟན་པ་ལ་སྐྲག་པ་སྐད་དུ་
བསྟན་ནས་ཞུས་པ་སྟེ། གཞན་ནི་རྟོགས་པར་སླ་ལ། འདི་ཉི་ཚེ་ཞེས་པས་ལ་དོན་
གྱིས་གཉིས་སུ་སྦྱར་ཏེ། རྒྱུད་འདི་ཉི་ཚེར་དམ་པའི་ཚིག་ཏུ་སྟེ་སངས་རྒྱས་སུ་
གསུངས་པ་ཡིན་ནམ། འོན་ཏེ་རྒྱུད་གཞན་དུ་ཡང་གསུངས་ཞེས་པ་དང་། སྐམ་པ་
མ་ལ་སོགས་པ་འདི་ཉི་ཚེ་དམ་པའི་ཚིག་ཏུ་གསུངས་པ་ལགས་སམ་གཞན་ཡང་
སངས་རྒྱས་སུ་བསྟན་ཞེས་པའོ། །འདིར་ནས་ཞེས་པ་ལ་སོགས་པས་ནི་ལན་ཏེ་དེ་
ལས་ཀྱང་དྲི་བ་དང་པོའི་ལན་ནོ། །དབྱིངས་ཞེས་པ་ལ་སོགས་པས་ནི་དྲི་བ་གཉིས་
པའི་ལན་ཏེ། དེ་ཡང་མཁའ་འགྲོ་མའི་སྒྲ་བཤད་པའི་ཚུལ་གྱིས་གཞན་ཡང་སངས་
རྒྱས་ཡིན་པ་མི་འགལ་ན་ཞེས་བསྟན་པའོ། །གྱུར་ངེས་ཞེས་པ་ལ་སོགས་པས་ནི་
མཁའ་འགྲོ་མའི་དོན་རྟོགས་ཏེ་ཆེད་དུ་བརྗོད་པའི་ཚུལ་གྱིས་མཁའ་འགྲོ་མའི་རྒྱུད་
ཀྱི་ཆེ་བ་བསྟན་པའོ། །
དེ་ནས་ཞེས་ པ་ ལ་སོགས་པ་ནི་དེ་ལྟར་བསྡུས་པའི་རྒྱུད་བསྡུས་པར་
བསྟན་པའི་ རྗེས་དེ་ཉིད་དུ་རྣལ་འབྱོར་མའི་རྒྱུད་མོ་གཟུགས་བསྡུ་བའི་ཕྱིར་
242 - 253



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གསུངས་པ་དེ་ཉིད་འཁོར་གྱི་དེ་བཞིན་གཤེགས་པ་རྣམས་ཀྱིས་བསྐུལ་བ་དང་
བྱང་ཆུབ་སེམས་དཔའ་རྣམས་ཀྱིས་ལན་བཏབ་པའི་སྒོ་ནས་གསལ་བར་བྱེད་
པའོ། །འདི་ནི་ཞེས་པ་ལ་སོགས་པ་ཡང་རྣལ་འབྱོར་མ་དང་མཁའ་འགྲོ་མ་རྣམས་
བསྡུ་བར་འོས་པ་བསྟན་པ་ལས་འཕྲོས་པ་སྟེ། དེ་ཡང་དེ་ཉིད་ལ་སྤྲོ་བ་སྐྱེས་པའི་
ཚུལ་གྱིས་བདག་མེད་མ་ཉིད་ཀྱིས་རང་ཉིད་ཀྱི་བསྒོམ་པ་དང་
། བཟླས་པ་བྱ་བའི་
ཚུལ་སྟོན་པ་སྟེ། འདི་ཉིད་བསྒྲུབ་པ་རྒྱུའི་ཆོས་ལས་ གྲོལ་བར་བྱེད་པའི་ལམ་
བདག་མེད་མ་ཤེས་རབ་གཙོ་བོར་གྱུར་པའི་བསྐྱེད་རིམ་མོ། །འདི་ལ་ཡང་གཉིས་
ལས་འདི་དག་གིས་ནི་སྡུད་པ་པོའི་ཚིག་གིས་མཚམས་སྦྱར་བའོ། །སངས་རྒྱས་
དང་ནི་ཞེས་པ་ལ་སོགས་པས་ནི་བདག་མེད་མ་ཉིད་ཀྱི་གསུང་གིས་བསྟན་པ་སྟེ།
འདི་དག་གིས་ནི་བདག་མེད་མའི་ཆེ་བ་བསྟན་པའི་ཚུལ་གྱིས་དེ་ཉིད་ཀྱི་བསྒོམ་པ་
དང་བཟླས་པ་ལ་འཇུག་པར་བསྟན་པ་སྟེ། དེ་ལས་ཀྱང་བདག་མེད་མའི་ཆེ་བ་
སྤྱིར་བསྟན་པའོ། །འཕྲོ་བའི་ཕྱིར་ནི་ཞེས་པ་ལ་སོགས་པས་ནི་བདག་མེད་མའི་ཆེ་
བ་ལ་དོར་བའི་ཚུལ་གྱིས་བསྟན་པའོ། །གང་ཞིག་ཞེས་པ་ལ་སོགས་པས་ནི་དེ་
ཉིད་ཀྱིས་ན་བདག་མེད་མ་དེ་མ་སྤངས་པར་དེའི་བསྒོམ་པ་དང་བཟླས་པ་ལ་
འཇུག་པར་བསྟན་པའོ། །
ངའི་ཞེས་པ་ལ་སོགས་པས་ནི་སེམས་དཔའ་ཞེས་པ་དེའི་དོན་རྒྱས་པར་
བཤད་པ་སྟེ། འདི་ལ་ཡང་གཉིས་ཏེ། རང་ཉིད་བསྒོམ་པ་དང་བཙུན་མོའི་ཚུལ་དུ་
བསྒོམ་
པ་ལས་དང་པོ་སྟོན་པའོ། །བདེ་བ་ཆེན་པོ་ཞེས་པ་ལ་སོགས་པས་ནི་རང་
ཉིད་བསྒོམ་པ་ལས་ཐབས་གཞན་མེད་དམ་ཞེ་ན། ཡོད་ཏེ་བཙུན་མོའི་ཚུལ་དུ་
བསྒོམ་པ་སྟོན་པའོ། །དེ་དག་གིས་ནི་དཔའ་མོ་གཅིག་པ་ཡང་བསྒོམ་པར་རུང་
242-254



བཤད་རྒྱུད་རྡོ་རྗེ་གུར་གྱི་རྣམ་བཤད།
པར་བསྟན་པར་སེམས་སོ། །ཨོཾ་ཞེས་པ་ལ་སོགས་པས་ནི་འཕྲེང་སྔགས་ལ་ནི་
ཟློས་བྱེད་ཅིང་ཞེས་པ་རྒྱས་པར་བཤད་པ་སྟེ། འདི་ལ་ཡང་གདམས་ངག་གིས་སོ་
སོར་བཟླས་པ་དང་སྤྱིར་བཟླས་པ་གཉིས་ཏེ། དང་པོ་ནི་འགོ་འདྲེན་དང་མཐའ་
རྟེན་བྱེ་བྲག་ལ་སྦྱར་ནས་ཟློས་པའོ། །གང་ཞིག་ཞེས་པ་ལ་སོགས་པས་ནི་དེ་ཉིད་
བཟླས་པའི་ཕན་ཡོན་ནོ། །གང་ཞེས་པ་ལ་སོགས་པས་ནི་དེས་བསྐྱེད་པའི་འཁོར་
གྱི་ལྷ་མོ་སྟོན་ཏེ། འདི་དག་གིས་ནི་རྣལ་འབྱོར་མ་བཞིས་བདག་མེད་མ་ལ་བསྐོར་
བའི་ལྷ་ལྔ་སྟེ། དེ་ཉིད་ལ་སྙིང་པོའི་དཀྱིལ་འཁོར་ཞེས་བྱ་སྟེ་དེ་ཙམ་བསྒོམ་པ་ཡང་
རུང་ངོ་། །ཕྱག་གཉིས་ཞེས་པ་ལ་སོགས་པས་ནི་བདག་མེད་མའི་མཚན་ཉིད་ཏེ།
དོན་གྱིས་སྔར་བཤད་པའི་འཁོར་གྱི་ལྷ་མོ་དང་འོག་ནས་འཆད་པ་ཀུན་གྱི་མཚན་
ཉིད་དུ་ཤེས་པར་བྱའོ། །
ཤར་སྒོར་ཞེས་པ་ལ་སོགས་པ་ནི་ཕྱི་རོལ་གྱི་རྣལ་འབྱོར་མ་བརྒྱད་ཀྱིས་
བདག་མེད་མ་ལ་བསྐོར་བའི་ལྷ་དགུ་སྟེ། དེ་ཉིད་ལ་ཕྱིའི་དཀྱིལ་འཁོར་ཞེས་ཀྱང་
བྱ་སྟེ། དེ་ཙམ་བསྒོམ་པ་ཡང་རུང་སྔར་གྱི་བཞི་པོ་དང་ཕྱིས་ཀྱི་བརྒྱད་པོ་ཐམས་
ཅད་ཀྱིས་བསྐོར་བའི་ལྷ་བཅུ་གསུམ་པ་ཡང་རུང་སྟེ། དེ་ནི་དོན་གྱིས་ཤེས་པར་བྱ་
ལ་དེ་དག་གི་སྟེང་དུ་མཁའ་སྤྱོད་ས་གཉིས་ཏེ། ལྷ་མོ་བཅོ་ལྔས་བསྐོར་བ་ནི་འོག་
ནས་འཆད་པར་འགྱུར་རོ། །དེ་བཀའ་ཞེས་པ་ལ་སོགས་པས་ནི་དངོས་སུ་བརྒྱད་
པོ་དེ་དག་གི་མཚན་ཉིད་ཀྱི་ཚུལ་དུ་བསྟན་མོད་ཀྱི། སྔར་བསྟན་པའི་མཚན་ཉིད་
གྱི་ཁྱད་པར་འགའ་ཞིག་བསྟན་པ་ཡིན་པས་དོན་གྱིས་སྔར་བསྟན་པའི་མཚན་ཉིད་
དུ་ཡང་ཤེས་པར་བྱའོ། །དེ་ནས་ཞེས་པ་ལ་སོགས་པས་ནི་སྔར་བསྟན་པ་དེ་དག་
དང་འོག་ནས་འཆད་པར་འགྱུར་བ་ཀུན་གྱི་སྔོན་དུ་འགྲོ་བ་དབང་བསྐུར་བ་སྟོན་
242 --255



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
པར་བྱེད་པ་སྟེ། རྩ་བའི་རྒྱུད་གྱི་དཀྱིལ་འཁོར་ཆེན་པོའི་བརྟག་པ་ལས་བསྡུས་པ་
སྟེ། དེ་ནས་དབང་བསྐུར་བ་གསུངས་པ་འཆད་པའོ། །དོན་གྱིས་རྩ་བའི་རྒྱུད་གྱི་
བརྟག་པ་དང་པོའི་ལེའུ་བཅུ་པ་དང་གཉིས་པའི་ལེའུ་ལྔ་པའི་དོན་གསལ་བར་བྱེད་
པར་འགྲོ་བ་ལ་ཡང་འགལ་བ་མེད་དོ། །འདི་ཉིད་སྒྲུབ་པ་རྒྱུའི་ཆོས་ལས་སྨིན་
པར་བྱེད་པའི་ལམ། དེ་ལས་ཀྱང་དཀྱིལ་འཁོར་གྱི་ཤར་ཕྱོགས་སུ་སྲོད་ལ་བའི་
རྣམ་པ་ལྔའི་མཎྜལ་བརྟེན་ནས་བུམ་པའི་དབང་བསྐུར་བའོ། །
དེ་ ཡང་གནས་སྐབས་འདི་ནས་རིག་པའི་དབང་ལྔ་རྡོ་རྗེ་སློབ་དཔོན་གྱི་
དབང་གི་སྔོན་དུ་འགྲོ་བ་དམ་ཚིག་གསུམ་གྱི་དབང་
། ལུང་བསྟན་དང་། དབུགས་
དབྱུང་ཙམ་ཞིག་སྟོན་པའོ། །འདིའི་ཡང་གཞུང་ལ་གཉིས་ལས་འདི་དག་གིས་ནི་
སྡུད་པ་པོའི་ཚིག་གིས་མཚམས་སྦྱར་བའོ། །རྡོ་རྗེའི་ཐུན་པའི་ཞེས་པ་ལ་སོགས་
པས་ནི་སྟོན་པ་ཉིད་ཀྱི་གསུང་གིས་བསྟན་པ་དེ། དེ་ཡང་ཁྱད་པར་རིམ་བསྡུས་
པའི་དཀྱིལ་འཁོར་དུ་དབང་བསྐུར་ཡང་རུང་སྟེ་བསྙེན་པ་སྔོན་དུ་སོང་ནས། ནུབ་
དང་པོ་སའི་ཆོ་ག་དང་
། གཉིས་པ་སྟ་གོན་གྱི་ཆོ་ག་དང་
། ནུབ་གསུམ་པ་དཀྱིལ་
འཁོར་ཞག་གི་ཆོ་ག་ལ་རྡུལ་ཚོན་གྱི་དཀྱིལ་འཁོར་བསྒྲུབ་པ་དང་། དེར་སློབ་མ་
འཇུག་ཅིང་ལྷ་ངོ་བསྟན་པའི་བར་དུ་བྱས་པ་དང་སྐབས་འདིར་སློབ་མས་ཡོན་གྱི་
མཆོག་ཕུལ་ཏེ་གསོལ་བ་གདབ་པ་དང་
། དཀྱིལ་འཁོར་གྱི་ཤར་ཕྱོགས་སུ་བའི་
རྣམ་པ་ལྔའི་མཎྜལ་གྱི་དབང་སྟེགས་ལ་བཞག་ནས་བསྲུང་པའི་འཁོར་ལོ་བསྒོམ་
པའི་བར་དུ་བྱས་ལ། དེ་ནས་རྡོ་རྗེ་པ་ནི་སྟེ་སློབ་དཔོན་མི་བསྐྱོད་པར་རབ་ཏུ་
བསྒོམས་པས་ཞེས་པ་ལ་སོགས་པ་གཞུང་ལྟར་སྦྱར་རོ། །དབང་བསྐུར་བ་ཞེས་པ་
ནི་དབང་བསྐུར་རྡོ་རྗེ་ཆེན་པོ་ལ་ཞེས་པ་སོགས་པ་དང་། བཀྲ་ཤིས་ཀྱི་ཚིགས་སུ་
242 ---256



བཤད་རྒྱུད་རྡོ་རྗེ་གུར་གྱི་རྣམ་བཤད།
བཅད་པ་བརྗོད་ཅིང་བུམ་པ་སྤྱི་བོར་གཞག་པར་བྱའོ། །དེས་ནི་དྲི་མ་འཁྲུད་པས་
ན་དབང་སྟེ་གང་འཁྲུད་ན་ཀུན་གཞིའི་རྣམ་པར་ཤེས་པའི་དྲི་མ་འཁྲུད་པའོ། །
སྐལ་བ་དང་ལྡན་པར་བྱེད་པས་དབང་སྟེ་ཀུན་གཞི་གནས་གྱུར་པ་མེ་ལོང་ལྟ་བུའི་
ཡེ་ཤེས་རྒྱུད་ལ་བསྐྱེད་པའི་ནུས་པ་བཞག་པའོ། །དེ་བཞིན་དུ་དབུ་བརྒྱན་ལ་
སོགས་པ་ཀུན་ལ་ཡང་རང་ཉིད་མི་བསྐྱོད་པར་བསྒོམ་པ་ནི་སྔ་མ་དང་འདྲ་ལ།
འདི་ནི་དབུ་བརྒྱན་ཅེས་པ་ནི་དབུ་བརྒྱན་གྱི་དབང་པོ། །སྦྱིན་པ་ཞེས་པ་ནི་ཚིགས་
སུ་བཅད་པོ་དང་སྔགས་ཀྱིས་སོ། །རྡོ་རྗེ་ཉི་བས་ཞེས་པ་ནི་དབུ་བརྒྱན་དང་སློབ་
མ་གཉིས་ཀ་རིན་འབྱུང་མ་མ་ཀི་དང་མཉམ་པར་སྦྱོར་བར་རབ་དུ་བསྒོམ་པར་
བྱའོ་ཞེས་པའོ། །དེས་ནི་ཉོན་མོངས་པ་ཅན་གྱི་ཡིད་ཀྱི་དྲི་མ་འཁྲུད་པས་སོ། །ཉོན་
མོངས་པ་ཅན་གྱི་ཡིད་གནས་གྱུར་པ་མཉམ་པ་ཉིད་ཀྱི་ཡེ་ཤེས་རྒྱུད་ལ་བསྐྱེད་པའི་
ནུས་པ་བཞག་པ་དེ་བཞིན་དུ་གཞན་རྣམས་ལ་ཡང་ཤེས་པར་བྱའོ། །རྡོ་རྗེ་ཆེ་གེ་
མོ་ཞེས་པའི་གནས་སུ་སྔར་བཤད་པའི་རིགས་དང་རྗེས་སུ་མཐུན་པའི་མིང་གང་
ཡང་རུང་པས་བཏགས་ལ། དེ་ཉིད་ཀྱི་རྗེས་སུ་གང་གང་ཞེས་པ་ལ་སོགས་པ་
བརྗོད་པར་བཞེད་པ་ནི་ཤིན་ཏུ་རིགས་སོ། །
ཐོག་མཐའ་མེད་པའི་ཞེས་པ་ལ་སོགས་པ་ནི་རྡོ་རྗེ་སློབ་དཔོན་གྱི་དབང་
གི་སྔོན་དུ་འགྲོ་བ་དམ་ཚིག་གསུམ་གྱི་དབང་སྟེ། དེ་ཡང་ཐུགས་དང་གསུང་གི་
དམ་ཚིག་གི་དབང་གི་སྐབས་འདིར་ལྷག་པའི་ལྷ་གང་ཡིན་གྱི་རྡོ་རྗེ་སེམས་དཔར་
བསམ་མོ། །སྐུའི་དམ་ཚིག་གི་དབང་གི་ཁ་བསྐང་ངོ་ཞེས་གསུང་པ་ནི་ཤིན་ཏུ་
རིགས་སོ། །ལུང་བསྟན་པ་ལ་སོགས་པ་གསུམ་པོ་ནི་སློབ་མ་དང་སློབ་དཔོན་གྱི་
དབང་གཉིས་ཀའི་ཐུན་མོང་དུ་བཞེད་དོ། །དེ་ནས་ཞེས་པ་ལ་སོགས་པས་ནི་དེ་
242-257



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལྟར་དབང་དེ་མི་ཉམས་པར་བྱེད་པ་ལ་བསྐྱེད་རིམ་གྱི་སྒྲུབ་ཐབས་སྟོན་པ་
འདི་ཉིད་རྩ་བའི་རྒྱུད་གྱི་སྒྱུ་མའི་བརྟག་པའི་ཧེ་རུ་ཀ་མངོན་པར་འབྱུང་པའི་ལེའུ་
དུ་ལྷ་མ་ལ་སྐྱེས་ཀྱི་བསྐྱེད་པའི་རིམ་པ་གསུངས་པ་དེ་ཉིད་མི་གསལ་བ་གསལ་
བར་བྱེད་པའོ། །དེ་བས་ན་དངོས་སུ་ཁྱད་པར་གྱི་དཀྱིལ་འཁོར་བསྒོམ་པ་སྟོན་པ་
ཤུགས་ལ་བསྡུས་པའི་དཀྱིལ་འཁོར་བསྒོམ་པ་ཡང་སྟོན་པ་སྟེ། བསྒྲུབ་པ་རྒྱུའི་
ཆོས་ལས་གྲོལ་བར་བྱེད་པའི་ལམ་བསྐྱེད་རིམ། དེ་ལས་བསྐྱེད་བྱའི་ལྷ་ལྟར་ན་
མངོན་པར་རྟོགས་པའི་ལྷ་བསྐྱེད་པའི་བསྐྱེད་རིམ་མོ། །
དེ་ལ་གཉིས་ལས་དངོས་སུ་ཁྱད་པར་གྱི་དཀྱིལ་འཁོར་བསྐྱེད་པ། དེ་ལ་
ཡང་གཉིས་ལས་ཧེ་རུ་ཀ་ཐབས་གཙོ་བོར་གྱུར་པའི་དཀྱིལ་འཁོར་བསྐྱེད་པ་སྟེ།
ཤུགས་ལ་བསྡུས་པའི་དཀྱིལ་འཁོར་བསྐྱེད་པ་ཡང་སྟོན་པ་སྟེ། བསྐྱེད་ཚུལ་ལྟར་
ན་མངོལ་སྐྱེས། བསླབ་ཚུལ་ལྟར་ན་ཐུན་མཚམས་ལས། ཐུན་མཚམས་གྱི་གོ་རིམ་
ལ་བསླབ་པའོ། །འདིའི་ཡང་གཞུང་ལ་ཡང་གཉིས་ལས། འདི་དག་གིས་ནི་སྡུད་
པ་པོའི་ཚིག་གིས་མཚམས་སྦྱར་བའོ། །བླ་མ་ཞེས་པ་ལ་སོགས་པས་ནི་སྟོན་པ་
ཉིད་ གྱི་ གསུང་གིས་ བསྟན་ པ་སྟེ། འདིའི་ ཡང་ ཉམས་ སུ་ བླང་པའི་ རིམ་པ་ནི་
བསྒྲུབ་པ་པོ་བསླབ་བྱ་ཐུན་མོང་བ་ལ་སློབས་པ་གཅིག་གིས་ཐུན་མོང་མ་ཡིན་པ་
དགྱེས་པའི་རྡོ་རྗེ་ལ་སློབ་པའི་དུས་སུ། སྔར་སོང་པ་ལྟར་སྨིན་པར་བྱེད་པའི་ལམ་
དབང་བསྐུར་ནས་གྲོལ་བར་བྱེད་པའི་ལམ་ལ་ཐོས་བསམ་གྱི་ཤེས་རབ་ལ་བསླབ་
པ་སྔོན་དུ་སོང་ནས། བསྒོམ་པའི་ཤེས་རབ་ལ་སློབ་པ་ན་རང་གི་ལྷའི་རྣམ་པ་ལ་
བསླབ་པ་ཡང་སྔོན་དུ་སོང་ནས། ཐུན་མཚམས་སམ་ཐུན་མཚམས་གྱི་གོ་རིམ་ལ་
སློབ་པ་ན། རྗེས་སུ་མཐུན་པའི་གྲོགས་དང་གནས་གང་ཡང་རུང་པར་གནས་ཏེ།
242-258



བཤད་རྒྱུད་རྡོ་རྗེ་གུར་གྱི་རྣམ་བཤད།
གནས་ཀྱི་ནང་བརྒྱན་པ་དང་བྲིས་སྐུ་རབ་ཏུ་གནས་པ་དང་ལྡན་པ་བཀྲམ་སྟེ།
མཆོད་པ་དང་གཏོར་མ་ཡང་བཤམས་ལ། ཐོ་རངས་ཐུན་གྱི་དང་པོ་མལ་ནས་
ལངས་ཏེ། རང་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པར་མོས་པ་བྱས་པའི་སྙིང་
པད་མ་འདབ་བརྒྱད་ཀྱི་ལྟེ་བར་རཾ་ལས་ཉི་མའི་དཀྱིལ་འཁོར་གྱི་སྟེང་དུ་ཧཱུཾ་ཁ་
དོག་མཐིང་ཀ་བསམས་ལ། དེ་ལས་འོད་འཕྲོས་ཏེ་ལུས་ཀྱི་ནང་ཁྱབ་པས་ལུས་
ངག་ཡིད་གསུམ་གྱི་སྒྲིབ་པ་སྦྱངས་ལ་བ་སྤུའི་བུ་ག་ནས་ཕྱིར་འཕྲོས་པས་ལྷ་དགུ་
བླ་མ་དང་བཅས་པ་སྤྱན་དྲངས་ནས། དེ་དག་ལ་ཕྱག་འཚལ་བ་ལ་སོགས་པས་
ཡན་ལག་བདུན་བ་བྱ་སྟེ། རྒྱས་པར་རྩ་བའི་རྒྱུད་ཀྱི་གནས་སྐབས་སུ་བཤད་པ་
ལྟར་སྦྱར་རོ། །
བསྡུས་པའི་དཀྱིལ་འཁོར་བསྒོམ་ན་རྡོ་རྗེ་ར་གུར་དང་
། ཁྲོ་བོ་བཅུའི་བསྲུང་
པ་འཁོར་ལོ་གཉིས་ཏེ། དེ་ཡང་ར་གུར་གྱི་ནང་དུ་ཆོས་ཀྱི་འབྱུང་གནས། དེའི་ནང་
དུ་པཾ་ལས་སྣ་ཚོགས་པད་མ་ཧཱུྃ་ལས་སྣ་ཚོགས་རྡོ་རྗེ་དེའི་སྟེང་དུ་ཧཱུཾ་རཾ་ཧཱུཾ་ལས་
འཁོར་ལོ་རྩིབས་བཅུ་པ་དེ་དག་གི་ནང་དུ་པད་མ་དང་ཉི་མའི་སྟེང་དུ་ཧཱུྃ་བཅུ་ལས་
ཁྲོ་བོ་བཅུ་བསམ་པར་བྱའོ། །འཁོར་ལོ་དེའི་ལྟེ་བ་ལ་འབྱུང་པ་བཞི་འཁོར་ལོ་
ཐིག་ལེ་ཞུ་བ་ལས་གཞལ་ཡས་ཁང་སྟེ། དེ་ཡང་བསྡུས་པའི་དཀྱིལ་འཁོར་བསྒོམ་
ན་གཞལ་ཡས་ཁང་གཅིག་གི་ནང་ན་ལྷའི་ཕོ་བྲང་ལྔ་དང་ལྡན་པ་སྟེ། ཁྱད་པར་དུ་
རིགས་བཞི་ལ་ཉི་མའི་དཀྱིལ་འཁོར་དང་བདུད་བཞི་དག་རྟག་པ་ལ་ཟླ་བའི་
དཀྱིལ་འཁོར་དང་བདུད་བཞི་པའོ། །འཁོར་གྱི་ལྷ་མོ་ཐམས་ཅད་ཀྱི་ཕྱོགས་མ་
རྣམས་ལ་ནི་ཚངས་པ་ལ་སོགས་པ། མཚམས་མ་རྣམས་ལ་ནི་གཤིན་རྗེ་ལ་
སོགས་པའོ། །དེ་ཉིད་ཕོ་བྲང་རྣམ་པར་སྣང་མཛད་ཀྱི་ཡན་ལག་ཏེ། ང་རྒྱལ་གྱི་
242 259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྔགས་བརྗོད་པ་བརྟན་པར་བྱའོ། །དེ་ནས་རྗེས་སུ་ཆགས་པ་རྡོ་རྗེ་སེམས་དཔའི་
ཡན་ལག་བསྒོམ་པ་ལས། ཁྱད་པར་གྱི་དཀྱིལ་འཁོར་བསྒོམ་ན་རྒྱུའི་རྡོ་རྗེ་འཆང་
བསྐྱེད་པ་ནི་མི་བསྐྱོད་པ་གཅིག་པུ་མངོན་པར་བྱང་ཆུབ་པ་ལྔས་བསྐྱེད་ལ། རྡོ་རྗེ་
དང་པད་མ་བྱིན་གྱིས་བརླབས་ནས་རྗེས་སུ་ཆགས་པ་བྱ་སྟེ་ང་རྒྱལ་གྱི་སྔགས་
བརྗོད་དོ། །
དེ་ནས་དབང་བསྐུར་བ་མི་བསྐྱོད་པའི་ཡན་ལག་བསྒོམ་པ་ལ་དབང་གི་
གཞི་འཁོར་གྱི་ལྷ་མོ་རྣམས་སྐྱེད་པ་ནི་ཡུམ་གྱི་མཁའ་ན་གནས་པའི་བྱང་ཆུབ་ཀྱི་
སེམས་ལས་ས་བོན་གྱི་ཡི་གེ་གྱུར་ཏེ། དེ་དག་ཉིད་རང་རང་གི་གདན་སྟེང་དུ་ཉི་
ཟླའི་བར་དུ་སྤྲོས་ཏེ་བྱང་ཆུབ་པ་ལྔས་བསྐྱེད་ལ། ཡང་གཙོ་བོ་འབྲས་བུའི་ཧེ་རུ་ཀ་
བསྐྱེད་པ་ན་ཡང་ནཱ་ད་ཞལ་དུ་ཞུགས་པས་དེ་ཉིད་གཅིག་པུ་ཞུ་བ་ལ་འོག་ནས་
འབྱུང་པའི་ཀླུས་བསྐུལ་ནས་ཆོ་ག་གསུམ་གྱིས་འབྲས་བུའི་ཧེ་རུ་ཀར་བཞེངས་པ་
དེ་ཙམ་ལ། སྐྱེད་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་སེམས་
དཔའ་སུམ་བརྩེག་བྱ་བའམ་བསྡུས་པའི་དཀྱིལ་འཁོར་བསྒོམ་ན་རྒྱུའི་རྡོ་རྗེ་འཆང་
གཙོ་བོ་ལྔ་ཀ་ཡང་བྱང་ཆུབ་པ་ལྔས་སྐྱེད་པར་བྱ་སྟེ། དེ་ཡང་དང་པོར་མི་བསྐྱོད་
པའི་ཟླ་བ་དང་ཉི་མ་ལས་མངོན་པར་བྱང་ཆུབ་པ་བསྒོམས་ལ་དེ་དག་གིས་ས་བོན་
མོ་དང་། དེ་དག་ལས་གྲི་གུག་དང་རྡོ་རྗེ་སྔོན་པོ་ས་བོན་གྱི་ཡི་གེ་དེ་དག་གིས་
མཚན་པའོ། །དེ་ དག་ལས་འོད་ཟེར་ རིགས་ ལྔའི་རྣམ་པ་སྤྲོས་པས་གདུལ་བྱ་
རྣམས་གྱི་ཉོན་མོངས་པ་ལྔ་ཆར་སྦྱངས་ཚུར་འདུས་པ་ལས་
ས་པ་ལས་ཞུ་བའི་དངོས་པོ་ལས་
མངོན་པར་བྱང་ཆུབ་པའོ། །དེ་ལས་སྐུ་ཡོངས་སུ་རྫོགས་པ་ལས་བྱང་ཆུབ་པའོ། །
དེ་ལས་སྐུ་ཡོངས་སུ་རྫོགས་པ་ལས་བྱང་ཆུབ་པ་མི་བསྐྱོད་དགྱེས་པའི་རྡོ་
242 -260



བཤད་རྒྱུད་རྡོ་རྗེ་གུར་གྱི་རྣམ་བཤད།
རྗེ་ཞལ་བརྒྱད་པ་ཕྱག་བཅུ་དྲུག་པར་བསྐྱེད་དོ། །
དེ་ནས་རྣམ་སྣང་ལ་སོགས་པ་ཡང་ཡུམ་དང་བཅས་པ་མངོན་པར་བྱང་
ཆུབ་པ་ལྔས་བསྐྱེད་དེ། དེ་ཡང་རྣམ་སྣང་ཡབ་ཡུམ་གྱི་ས་བོན་ལམ་དང་བྲོ་ཕྱག་
མཚན་གྲི་གུག་དཀར་མོ་དང་
། འཁོར་ལོ་རྩིབས་བཅུ་གཉིས་པ་དཀར་པོ་དེ་དག་
གིས་མཚན་པའོ། །རྡོ་རྗེ་གཟི་བརྗིད་ཡབ་ཡུམ་གྱི་ས་བོན་ཏཾ་དང་ཛཾ། མཚན་མ་གྲི་
གུག་སེར་པོ་དང་རིན་པོ་ཆེ་སེར་པོ། །པད་མ་གར་དབང་ཡབ་ཡུམ་གྱིས་ས་བོན་
པོ་དང་ཨོཾ། མཚན་མ་གྲི་གུག་དམར་མོ་དང་པད་མ་དམར་པོའོ། །རྟ་མཆོག་ཡབ་
ཡུམ་གྱི་ས་བོན་ཏཾ་དང་པོ། ཕྱག་མཚན་གྲི་གུག་དང་རིལ་གྲི་ལྗང་ཁུ་ས་བོན་དེ་
དག་གིས་སྤྲས་པའོ། །དེ་དག་ལས་འོད་ཟེར་སྤྲོ་བའི་སྐབས་སུ་རིགས་བྱེ་བྲག་པ་
རེ་སྤྲོས་ཏེ། གདུལ་བྱ་གཏི་མུག་ཅན་ལ་སོགས་པའི་དོན་བྱས་པར་བསམ། ཚུར་
འདུས་ནས་སོ་སོའི་ཞུ་བའི་དངོས་པོ་ལས་བྱང་ཆུབ་པ་བསྒོམ་མོ། །
དེ་ནས་སོ་སོའི་སྐུ་ཡོངས་སུ་རྫོགས་པ་ལ་བྱང་ཆུབ་པ་བསྒོམས་ཏེ་ཀུན་
ཀྱང་ཞལ་བརྒྱད་ཕྱག་བཅུ་དྲུག་པར་བཞེད་དེ། ཕྱག་མཚན་གྱི་ཁྱད་པར་རྣམས་ནི་
འོག་ནས་འབྱུང་ངོ༌། །དེའི་རྗེས་ལ་ཡབ་ལྔས་ཡུམ་རྣམས་ཀྱི་པད་མ་བྱིན་གྱིས་
བརླབས་ཏེ་སྔགས་བརྗོད་པར་བསམ་ནི་ཡབ་ལྔ་པོ་རྣམས་ཉིད་ཀྱི་རྡོ་རྗེ་ཡང་བྱིན་
གྱིས་བརླབས་ཏེ་སྔགས་བརྗོད་པར་བསམས་ལ། ཕན་ཚུན་གཅིག་ གཅིག་
ཆགས་པའི་ལྟ་བས་ལྟ་བ་ལ་སོགས་པ་རྗེས་སུ་ཆགས་པ་སྔོན་དུ་འགྲོ་བས་སྙོམས་
པར་ཞུགས་པ་ལས་སིད་དང་ཕཊ་གྱི་སྒྲ་དང་སྙོམས་པར་ཞུགས་པའི་ས་བོན་གྱི་
འོད་ཀྱིས་དེ་བཞིན་གཤེགས་པ་ཐམས་ཅད་བཀུག །ཞལ་དུ་ཞུགས་ཏེ་སྙིང་ཀར་
ཕྱིན་པ་ན་བདེ་བ་ཉམས་སུ་མྱོང་ནས་བྱང་ཆུབ་སེམས་ཀྱི་ཐིག་ལེར་གྱུར་པ་དེ་རྡོ་
242 -261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྗེའི་ལམ་ནས་ཡུམ་གྱི་མཁའ་ལ་སོང་པར་བསམས་ལ་རྗེས་སུ་ཆགས་པའི་ང་
རྒྱལ་གྱི་སྔགས་བརྗོད་དོ། །
དེ་ནས་དབང་བསྐུར་བ་མི་བསྐྱོད་པའི་ཡན་ལག་ལ་དང་པོ་དབང་གི་གཞི་
འཁོར་གྱི་ལྷ་མོ་རྣམས་བསྐྱེད་པ་ནི། གཙོ་བོ་ལྔ་པོ་དེ་དག་གིས་རང་རང་གི་འཁོར་
གྱིས་ལྷ་མོ་རྣམས་བསྐྱེད་པར་བྱ་སྟེ། དེ་ཡང་མི་བསྐྱོད་དགྱེས་པའི་རྡོ་རྗེས་རང་གི་
ཡུམ་གྱི་མཁའ་ན་གནས་པའི་བྱང་ཆུབ་ཀྱི་སེམས་ལས་འཁོར་གྱི་ལྷ་མོ་གྷོ་རི་ལ་
སོགས་པ་བརྒྱད་དང་སྒོ་མ་བཞིའི་ས་བོན་ཨོཾ་དང་པོ་དང་བོ་དང་གྷོ་དེ་དག་ལས
ཕྱག་མཚན་དུ་གྱུར་པར་བསམས་ལ། དེ་དག་ལས་འདི་ཉིད་ཀྱི་འོག་ནས་འབྱུང་
པའི་མཚན་ཉིད་དང་ལྡན་པའི་སྐུར་བསྐྱེད་དེ། ཡང་རང་རང་གི་ས་བོན་གྱི་ཡི་གེ་
དེ་དག་བརྗོད་ནས་ཕྱིར་དབྱུང་པའམ། ཡང་ན་བྱང་ཆུབ་ཀྱི་སེམས་ལས་ས་བོན་གྱི་
ཡི་གེར་འགྱུར་པ་ཕྱིར་ཕྱུང་སྟེ། རང་རང་གི་གདན་སྟེང་དུ་སྤྲོས་པ་ཙམ་ལས་
བསྐྱེད་དོ་ཞེས་ཀྱང་ གསུང་ངོ་། །དེ་བཞིན་དུ་རྟག་པ་རྣམ་པར་སྣང་མཛད་ལ་
སོགས་པ་རྣམས་ཀྱིས་ཀྱང་རང་རང་གི་འཁོར་གྱི་ལྷ་མོ་སྐམ་པ་ལ་སོགས་
རྣམས་བསྐྱེད་པར་བྱ་སྟེ། བདག་གི་སྒོ་མ་བཞི་འདི་དག་གི་གནས་སྐབས་རེ་རེར་
རེ་རེ་བསྐྱེད་ཀྱང་འགལ་བ་མེད་པར་སེམས་སོ། །དེ་ནས་གཙོ་བོ་འབྲས་བུའི་ཧེ་རུ་
ཀར་བསྐྱེད་པ་ནི་ནཱ་ད་ཆ་གཅིག་ཆད་དེ་མི་བསྐྱོད་དགྱེས་པའི་རྡོ་རྗེ་ཞལ་དུ་ཞུགས་
པས་ཆགས་པ་ཆེན་པོས་ཡིད་གཞུངས་པ་ཞེས་བྱ་སྟེ། བདེ་བ་ཉམས་སུ་མྱོང་བས་
ཡབ་རིམ་གྱིས་བྱང་ཆུབ་སེམས་ཀྱི་ཐིག་ལེར་ཞུ། ཡུམ་གྱི་མཁའ་ན་ཡར་སོང་པས་
ཡུམ་ཡང་རིམ་གྱིས་ཞུ་སྟེ། བདེ་བ་དང་སྟོང་པ་དབྱེར་མེད་ཉམས་སུ་མྱོང་པར་
བསམ། དེ་བཞིན་དུ་བརྟག་པ་རྣམ་སྣང་ལ་སོགས་པ་ནཱ་ད་ཆ་རེ་ཆད་ཅིང་ངོ་། །རྟ་
242 -262



བཤད་རྒྱུད་རྡོ་རྗེ་གུར་གྱི་རྣམ་བཤད།
མཆོག་གི་གནས་སྐབས་སུ་ནི་ནཱ་ད་ཀུན་ཞལ་དུ་ཞུགས་པས་སོ། །དེ་ནས་རང་རང་
གི་མཚམས་ཀྱི་ལྷ་མོ་བཞིས་འོག་ནས་འབྱུང་པའི་ཀླུས་བསྐུལ་བའི་རིམ་གྱིས་ཆོ་
ག་ཡན་ལག་གསུམ་གསུམ་གྱིས་འབྲས་བུའི་ཧེ་རུ་ཀར་བསྐྱེད་པར་བྱའོ། །དེ་ནས་
གོ་ཆའི་རྣལ་འབྱོར་དུ་བྱ་བ་དང་མངོན་པར་ཤེས་པ་དྲུག་མྱུར་དུ་ཐོབ་པར་བྱ་བའི་
ཕྱིར་དེ་དག་གི་སྐྱེས་མཆེད་དྲུག་དང་། སངས་རྒྱས་ཀྱི་སྐུ་གསུང་ཐུགས་བྱིན་གྱིས་
བརླབས་བྱ་སྟེ། དེ་ཉིད་ཀྱི་ང་རྒྱལ་གྱི་སྔགས་བརྗོད་དོ། །
དེ་ནས་སྐུ་གསུམ་ཐོབ་པར་བྱ་བའི་ཕྱིར་སེམས་དཔའ་སུམ་བརྩེག་བསྒོམ་
སྟེ། དེ་ཡང་མི་བསྐྱོད་དགྱེས་པ་རྡོ་ རྗེའི་ཐུགས་ཀར་པད་མའི་སྟེང་དུ་ཉི་མའི་
དཀྱིལ་འཁོར་གྱི་དབུས་སུ་ཧཱུྃ། རྣམ་སྣང་གི་ཟླ་བའི་དཀྱིལ་འཁོར་གྱི་སྟེང་དུ་ཧཱུཾ།
རྡོ་རྗེ་གཟི་བརྗིད་གྱི་རིན་པོ་ཆེའི་སྟེང་དུ་ཛཾ། པད་མ་གིར་དབང་གི་པད་མའི་སྟེང་
དུ་ཨ། རྟ་མཆོག་གི་སྣ་ཚོགས་རྡོ་རྗེའི་སྟེང་དུ་ཧ། དེ་དག་ལས་རང་རང་གི་ཕྱག་
མཚན། དེ་དག་ལས་རང་རང་གི་ཡེ་ཤེས་སེམས་དཔའ་ཚོན་རེ་བའི་རྣམ་པར་གྱུར་
པར་བསམ་མོ། །ཡེ་ཤེས་སེམས་དཔའི་ཐུགས་ཀར་གདན་དེ་དག་གི་སྟེང་དུ་རང་
རང་གི་མཚན་མ་ས་བོན་གྱིས་སྤྲས་པ་བསམ་པ་ནི་ཏིང་ངེ་འཛིན་སེམས་དཔའོ། །
དེ་ནས་དེ་དག་ལས་འོད་འཕྲོས་པས་དབུས་ལ་སོགས་པའི་དཀྱིལ་འཁོར་རྣམས་
བསྐུལ་ ཏེ་ ཡེ་ ཤེས་ ཀྱིས་ འཁོར་ ལོ་ སྤྱན་ དྲངས་ལ། ནམ་ མཁའི་ དབྱིངས་ ན་
བཞུགས་པ་ལ་མཆོད་ལ། ཏིང་ངེ་འཛིན་སེམས་དཔའ་ལས་ གྷོའུ་རི་ སྔོན་མོ་
ལྕགས་ཀྱུ་ཐོགས་པ་ལ་སོགས་པ་བཞི་སྤྲོས་ཏེ་སྔགས་དང་བཅས་པས་དགུག་པ་
ལ་སོགས་པ་བྱའོ། །
དེ་ནས་ཆུའི་དབང་བསྐུར་བ་ཇི་ལྟར་བ་བཞིན་བྱས་ལ་རྒྱས་གདབ་པ་ནི་རྡོ་
242 -263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༡)
རྗེ་ཅན་ལ་རུས་པ་སྤྱི་གཙུག་གིས་འཁོར་ལོའི་དབུས་ཀྱི་སྣ་ཚོགས་རྡོ་རྗེའི་ལྟེ་བ་ལ་
མི་བསྐྱོད་པ། རྟག་པའི་ཆོས་ཀྱི་འཁོར་ལོའི་སྟེང་དུ་རྣམ་སྣང་
། རྡོ་རྗེ་གཟི་བརྗིད་
གྱི་ཡིད་ཀྱི་ནོར་བུའི་སྟེང་དུ་རིན་འབྱུང་
། པད་མ་གར་དབང་གི་པད་མ་དམར་པའི་
སྟེང་དུ་འོད་དཔག་མེད་རྟ་མཆོག་གི་རལ་གྲིའི་སྟེང་ན་དོན་ཡོད་གྲུབ་པ་ལྗང་གུ་སྟེ།
དེ་དག་ཀུན་ཀྱང་དགེ་སྦྱོང་གི་ཆ་བྱད་ན་བཟའ་ངུར་སྨྲིག་ཅན་ནོ། །འཁོར་གྱི་ལྷ་
མོའི་རྒྱས་གདབ་གསུང་པ་ནི་མེད་དེ། མི་བསྐྱོད་དགྱེས་པའི་རྡོ་རྗེའི་འཁོར་གྱི་ལྷ་
མོ་རྒྱས་གདབ་ལྟར་དཔྱད་ལ་ཤེས་པར་བྱའོ། །དེ་ནས་ང་རྒྱལ་གྱི་སྔགས་བརྗོད་
དོ། །དེའི་རྗེས་སུ་མཆོད་པ་དོན་ཡོད་གྲུབ་པའི་ཡན་ལག་བླ་མ་ལྟར་བསྒོམས་ཏེ་
ང་རྒྱལ་གྱི་སྔགས་བརྗོད་དོ། །
དེ་ནས་བསྟོད་པ་རིན་ཆེན་འབྱུང་ལྡན་གྱི་ཡན་ལག་ནི་ལེའུ་དགུ་པ་ནས་
འབྱུང་པའི་བསྟོད་པའི་བསྟོད་ལ་ང་རྒྱལ་གྱི་སྔགས་བརྗོད་དོ། །དེ་ནས་བདུད་རྩི་
མྱང་པའི་འོད་དཔག་ཏུ་མེད་པའི་ཡན་ལག་ཀྱང་ལེའུ་དགུ་པ་ནས་འབྱུང་པ་ལྟར་
བདུད་རྩི་མྱང་ལ་ང་རྒྱལ་གྱི་སྔགས་བརྗོད་དོ། །དེ་དག་ནི་བསྡུས་པའི་དཀྱིལ་
འཁོར་གྱི་ཚུལ་དུ་ཉམས་སུ་བླང་པའི་རིམ་པའོ། །དེ་དག་གི་གཞུང་གི་ས་མཚམས་
རྣམས་དང་ཚིག་དོན་ནི་གཞུང་ཉིད་དུ་ཤེས་པར་བྱའོ། །དེ་ལྟར་ཞེས་པ་ལ་སོགས་
པས་ནི་བསྐྱེད་པའི་རིམ་པ་ལ་བརྟེན་པ་ཐོབ་ནས་དེ་ཉིད་ལ་བྱིན་གྱིས་བརླབ་པར་
བྱ་བའི་ཕྱིར་རྫོགས་པའི་རིམ་པ་བསྒོམ་པར་སྟོན་པ་སྟེ། རྫོགས་རིམ་གྱི་ཡན་ལག་
རྒྱས་པར་བཤད་པའོ། །དེ་ཡང་འདི་དག་གིས་ནི་དང་པོ་བསྐྱེད་རིམ་བསྒོམས་
པའི་རྗེས་སུ་རྫོགས་པའི་རིམ་པ་བསྒོམ་པར་མཚམས་སྦྱར་བའོ། །
འོ་ན་རང་བྱིན་གྱིས་བརླབ་པ་ནི་གང་དེས་ཚུལ་ཇི་ལྟར་བྱིན་གྱིས་བརླབ་ཞེ་
242 -264



བཤད་རྒྱུད་རྡོ་རྗེ་གུར་གྱི་རྣམ་བཤད།
ན། རྒྱས་པོ་ལ་གཅིག་གིས་བཏོན་ན་ཞེས་པ་ལ་སོགས་པ་སྟེ། འདི་ཉིད་བསྒྲུབ་པ་
རྒྱུའི་ཆོས་ལས་གྲོལ་བར་བྱེད་པའི་ལམ་རྫོགས་པའི་རིམ་པ། དེ་ལ་གསུམ་ལས་
དང་པོ་ཐ་མ་ཙན་ཌ་ལི་ལ་བསླབ་པ། དེ་ལ་ཡང་གསུམ་ལས་ཐ་མའི་ཐ་མ་འཁོར་
ལོ་གཅིག་ལ་རྟེན་པའི་བྱེ་བྲག་ཏེ། འདིའི་ཉམས་སུ་བླང་པའི་ཚུལ་ནི་རང་
གི་
སེམས་ལྟེ་བ་སྤྲུལ་པའི་འཁོར་ལོར་ཨ་དམར་པོ་མེ་རླུང་གི་རང་བཞིན་ཅན་དུ་
བསམས་ལ། ཨ་ལ་སེམས་གཏད་པ་ལ་སོགས་པའི་རིམ་གྱིས་འོད་ཟེར་རམ་མེ་
དམར་ནག་བྱུང་བས་ཕོ་བའི་ནང་དམར་མེར་གྱིས་ཁེངས་པར་བསམ་མོ། །དེ་
བསམས་པས་ཧཾ་བསྲེགས་ཏེ་ཆབ་རོམ་ལྟ་བུར་ཞུ་བར་གྱུར་པའི་བྱང་ཆུབ་ཀྱི་
སེམས་དེ་མེའི་མཐའ་མ་ནས་འཛག་པར་བྱ་བ་གདམས་པ་ཡིན་ཞེས་གསུང་ལ།
ཉམས་མྱོང་ལ་གསེབ་ཏུ་བདེ་སྟེ་དེ་ལྟར་ཡང་དང་ཡང་དུ་བསྒོམས་པས་ལུས་ཀྱི་
ཕྱོགས་གཅིག་ཏུ་བདེ་བ་ཅུང་ཟད་སྐྱེ་ལ་དེ་ཉིད་ལ་མཉམ་པར་བཞག་ཅིང་བསྒོམ།
དེས་ཀྱང་སྐྱོ་བར་གྱུར་ན་བསྐྱེད་རིམ་གྱི་རྣམ་པར་དག་པ་དྲན་པར་བྱས་ལ་སྐྱོ་བ་
བསལ་ལ། ངལ་ན་གསང་སྔགས་གྱི་བཟླས་པ་བྱ་སྟེ། བསྡུས་པའི་དཀྱིལ་འཁོར་
བསྒོམ་ན་འོག་ནས་འབྱུང་པ་ལྟར་ཨེའི་རྭ་ལ་སོགས་པའི་འཕྲེང་བ་དང་ལྡན་པས་
ལེའུ་དགུ་པ་ནས་འབྱུང་པ་དེ་བཞིན་གཤེགས་པ་ལྔའི་སྔགས་བཟླས་པ་ལྟར་བྱའོ། །
དེས་ཀྱང་སྐྱོ་བར་གྱུར་ན་ཐུན་མཚམས་སུ་གཏོར་མ་བཏང་པ་ལ་སོགས་པ་
གཞན་དུ་བཤད་པ་ལྟར་རོ། །དེ་ལྟར་ཐུན་བཞིའི་རིམ་པས་ཡང་དང་ཡང་དུ་
གོམས་པར་བྱས་པས་མཐར་ཕྱིན་པའི་རྟགས་གཞུང་ནས་བཤད་པ་ལྟར་འབྱུང་
པར་འགྱུར་རོ། །དེ་ལ་རྒྱལ་པོ་ཞེས་པ་ནི་སེམས་ཀྱི་རྒྱལ་པོ་ཨ་དམར་པོར་བསྒོམས་
པའོ། །ལན་ཅིག་གིས་བཏོན་ཞེས་པ་ནི་ཨ་ལ་སེམས་གཏད་པས་རིམ་གྱིས་འོད་
242 -265



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དམ་མེ་དམར་ནག་བྱུང་ནའོ། །འཕྲལ་དུ་ཞེས་པ་ནི་རིང་པོ་མི་ཐོགས་པར་རོ། །
མངོན་དུ་བྱེད་པ་ཉིད་ཀྱི་རྟགས་མངོན་སུམ་དུ་བྱེད་པའི་ཁོ་ནའོ་ཞེས་པའོ། །
རྟགས་ཉིད་གང་ཞེ་ན་ལུས་ཀྱི་ཞེས་པ་ལ་སོགས་པས་ཏེ། དེས་ནི་ལུས་ཀྱི་ཕྱོགས་
གཅིག་བདེ་བར་བྱིན་གྱིས་རློབ་པའོ། །
དེ་ཉིད་ཀྱང་རྟེན་གང་ལ་བརྟེན་ནས་བྱིན་གྱིས་རློབ་ཞེ་ན། རིག་པ་ཆེན་པོ་
ཞེས་པ་ལ་སོགས་པ་སྟེ་སྔར་བསྟན་པའི་རྟེན་འདི་དག་ལ་བརྟེན་ནས་བྱིན་གྱིས་
རློབ་ཞེས་སྟོན་པའོ། །དེ་ཉིད་ཀྱིས་ལམ་འཕར་བ་ཡང་སྲིད་ལ། མ་འཕར་ན་ཐ་
མའི་འབྲིང་འཁོར་ལོ་གཉིས་ལ་རྟེན་པ་བསྒོམས་ཏེ། དེས་ལུས་ཀྱི་གནད་གནད་
དུ་བདེ་བ་བསྐྱེད་ལ། ཐ་མའི་རབ་འཁོར་ལོ་བཞི་ལ་རྟེན་པ་ཡང་བསྒོམས་ཏེ།
དེས་ནི་ལུས་མ་ལུས་པ་ལ་བདེ་བ་སྐྱེད་པ་སྟེ། དེ་དག་གིས་ནི་གཏུམ་མོས་ལུས་
བདེ་བར་བྱིན་གྱིས་རློབ་པའོ། །དེ་ནས་འབྲིང་གི་ཐ་མས་ལས་ཀྱི་ཕྱག་རྒྱ་ལ་བསླབས་
པས་སྣང་བ་བདེ་བར། འབྲིང་གི་འབྲིང་གིས་ཡིད་ཀྱི་ཕྱག་རྒྱ་ལ་བསླབས་པས་
སེམས་བདེ་བར་འབྲིང་གི་རབ་ཀྱིས་ཡེ་ཤེས་ཀྱི་ཕྱག་རྒྱ་ལ་བསླབས་པས་བདེ་བ་
དེ་སྟོང་པར་བྱིན་གྱིས་རློབ་པར་བྱེད་པ་སྟེ། དེ་དག་ཀུན་ཀྱང་རང་ཡང་རང་བྱིན་
རློབས་པ་ཡིས། བྱིན་གྱིས་བརླབས་པ་བྱས་ཡིན་ཞེས་པས་བསྟན་པར་བཞེད་དོ། །
འོ་ན་དེ་ཙམ་གྱིས་ཆོག་གམ་ཞེ་ན་མི་ཆོག་ཏེ་ཆོ་གའི་གོ་རིམ་རིམ་པ་ཡིས་ཞེས་པ་
ཡང་དེ་ལ་བརྟེན་ནས་རབ་ཀྱི་ཐོ་མས་ཀུན་གཞི་གཞི་ལ་བསླབ་པ་བསྒོམས་ཏེ།
དེས་ནི་སྟོང་པ་དང་བདེ་བ་འཐོར་བ་དེ་སྡུད་པར་བྱེད་པའོ། །
དེ་ནས་རབ་གྱི་འབྲིང་གིས་སྣང་བ་ལམ་ཁྱེར་དང་རབ་གྱི་རབ་གྱིས་རྩོལ་
སེམས་དང་བྲལ་བ་ཡང་བསྒོམས་པ་ཡིས། དེ་ནས་མཚན་མ་སྟེ་རྟགས་འབྱུང་པར་
242 -266



བཤད་རྒྱུད་རྡོ་རྗེ་གུར་གྱི་རྣམ་བཤད།
མཚོན་པར་བྱ་ཞེས་པ་མཚོན་ཅིང་ངོ་ཤེས་པར་བྱ་བའོ། །མཚན་མ་ཉིད་གང་ཞེ་ན་
དང་པོ་ཞེས་པ་ལ་སོགས་པས་ཏེ། འདི་དག་ནི་བྱེ་བྲག་ཏུ་འཁོར་ལོ་གཅིག་ལ་
བརྟེན་པ་ནས་ཀུན་གཞི་གཞི་ལ་བསླབ་པའི་བར་མཚམས་བཅས་ཀྱི་རྫོགས་པའི་
རིམ་པ་དེ་དག་བསྒོམས་པས་ཁམས་ལྔའི་རླུང་གཅིག་ལ་གཅིག་ཐིམ་སྟེ་རླུང་ཟིན་
པའི་རྟགས་སོ། །ཕྱི་ནས་ཞེས་པ་ལ་སོགས་པ་ནི་སྣང་བ་ལམ་ཁྱེར་དང་རྩོལ་
སེམས་དང་བྲལ་བ་གོམས་པར་བྱས་པ་ལས་མ་ནོར་བའི་མཚན་མ་ཉམས་བཞི་
འབྱུང་པ་མཚོན་པ་སྟེ། གཞུང་ཉིད་དུ་རྒྱས་པར་སྦྱར་རོ། །
དེ་ནས་ཞེས་པ་ལ་སོགས་པས་ནི་སྔར་གྱི་བསྐྱེད་པའི་རིམ་པ་དེ་ཉིད་གྱི་
དོན་རྒྱས་པར་འཆད་པ་སྟེ། དེ་ཡང་བསྐུལ་ནས་འཁོར་ལོའི་འདྲེན་པ་ནི་ཞེས་པའི་
གཙོ་བོ་འབྲས་བུའི་ཧེ་རུ་ཀར་བཞེངས་པའི་མཚན་ཉིད་སྟོན་པ་སྟེ། དེ་ཡང་ཁྱོད་
པར་རམ་བསྡུས་པའི་དཀྱིལ་འཁོར་བསྒོམ་ན་ཡང་དབུས་ཀྱི་མི་བསྐྱོད་དགྱེས་པ་
རྡོ་ རྗེའི་འབྲས་བུའི་ཧེ་རུ་ཀའི་མཚན་ཉིད་འདི་ལྟ་བུ་ཡིན་ནོ་ཞེས་སྟོན་པ་སྟེ།
བདག་ནི་གཞུང་འདི་དག་ལྟར་ན་རྗེས་ཆགས་མན་ཚད་གྱི་བསྐྱེད་ཚུལ་དེ་དང་པོ་
ལྟར་བདེ་བར་སེམས་སོ། །འདིའི་གཞུང་ལ་ཡང་གཉིས་སོ། །མིག་ལ་ཞེས་པ་ལ་
སོགས་པ་ནི་དེ་ཉིད་ཀྱི་སྐྱེ་མཆེད་དྲུག་བྱིན་གྱིས་བརླབ་པ་སྟེ། སྔར་གྱི་མིག་སོགས་
པ་ནི་གཏི་མུག་སོགས་ཞེས་པའི་རྒྱས་བཤད་དེ། འདི་དག་ཀྱང་དབུས་ཀྱི་གཙོ་བོ་
གང་ཡིན་པ་དེ་གཅིག་པུ་ལ་བྱ་བར་མངོན་པར་སེམས་སོ། །ས་སྤྱོད་མ་དང་ཞེས་
པ་ལ་སོགས་པ་ནི་སྐུ་གསུང་ཐུགས་ བྱིན་གྱིས་བརླབས་པ་སྟེ། རྡོ་རྗེ་གསུམ་པོ་
གནས་གསུམ་དགོད་ཞེས་པའི་རྒྱས་བཤད་དོ། །དེ་ལྟར་གཙོ་བོའི་མཚན་ཉིད་
བསྟན་ནས་ཉི་མའི་ཞེས་པ་ལ་སོགས་པས་ནི་དེ་ཉིད་ཀྱིས་འཁོར་གྱི་ལྷ་མོ་རྣམས་
242 267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཀྱི་མཚན་ཉིད་བསྟན་པ་སྟེ། མཁའ་འགྲོ་མའི་འཁོར་ལོ་སྤྲོ་ཞེས་པའི་རྒྱས་བཤད་
དོ། །འདི་དག་རྩ་བའི་རྒྱུད་དང་མི་མཐུན་པར་འབྱུང་པ་ནི་གང་ལྟར་ཡང་རུང་པར་
སྟོན་པའམ། ཡང་ན་བསྡུས་པའི་དཀྱིལ་འཁོར་གྱི་གནས་སྐབས་ཀྱི་ཁྱད་པར་གྱི་
མཚན་ཉིད་དོ། །
དེ་ནས་ཞེས་པ་ལ་སོགས་པས་ནི་ཁྲོ་བོ་བཅུའི་ལས་ཀྱི་ཚོགས་བསྟན་པ་སྟེ།
འདི་དག་རྩ་བའི་རྒྱུད་ཀྱི་གཤིན་རྗེ་གཤེད་དང་ཧཱུྃ་མཛད་ཀྱི་བརྟག་པ་སྟེ་དེ་དག་
ལས་བསྡུས་པའོ། ཁྲོ་བོ་བཅུའི་ལས་ཀྱི་ཚོགས་འདི་དག་ལ་ཡང་གཉིས་ཏེ། སྤྱིའི་
ལས་ཀྱི་ཚོགས་དང་བྱེ་བྲག་གི་ལས་ཀྱི་ཚོགས་སོ། །དང་པོ་ཀུན་ལ་ཡང་བསྙེན་པ
དང་བསྒྲུབ་པ་དང་ལས་ལ་སྦྱར་བ་གསུམ་ལས། འདི་དག་གི་ཆིངས་ཁོངས་སུ་
འཇུག་ལུགས་ནི་སྔ་མ་ལྟར་བཞིན་ནོ། །ཐུན་མོང་གི་ལས་ཀྱི་ཁྱད་པར་ནི་འོག་ཏུ་
བཤད་པར་བྱའོ། །འདིའི་གཞུང་ལ་ཡང་གཉིས་ལས། འདི་དག་གིས་ནི་སྡུད་
པོའི་ཚིག་གིས་མཚམས་སྦྱར་བ་སྟེ། དེ་ཡང་ཁྲོ་བོ་བཅུ་པོ་འདི་དག་ཀུན་གྱི་ལས་
ཀྱི་ཚོགས་གསུངས་པར་མཚམས་སྦྱར་བའོ། །ཧཱུྃ་ལས་ཞེས་པ་ལ་སོགས་པས་ནི་
སྟོན་པ་ཉིད་ཀྱི་གསུང་གིས་བསྟན་པ་སྟེ། འདིས་ནི་དེ་དག་ཀུན་གྱི་བསྙེན་པ་དང་
བསྒྲུབ་པའི་ཉམས་སུ་བླང་པའི་རིམ་པ་བསྟན་པ་སྟེ། དེ་ཡང་གཤིན་རྗེ་གཤེད་
ཀྱིས་བུ་མོ་དགུག་པ་ལ་སྦྱར་ན་སྒྲུབ་པ་པོ་སྔ་མ་ལྟ་བུས་དབེན་པའམ་ནགས་ཚལ་
ལ་སོགས་པའི་གནས་སུ་སྟན་བདེ་བ་ལ་འདུག་ཏེ། རང་སྐད་ཅིག་གིས་གཤིན་རྗེ་
གཤེད་དུ་མོས་པ་བྱས་ལ། བླ་མ་དག་པ་ཡན་ལག་བདུན་གྱི་རྣལ་འབྱོར་བྱ། ཚད་
མེད་པ་བཞི་བསྒོམ་ཡེ་ཤེས་ཀྱི་ཚོགས་སྟོང་པ་ཉིད་བསྒོམ། སྟོང་པའི་ངང་ལས་
པད་མ་དང་ཉི་མའི་སྟེང་དུའམ། ཡང་ན་བསྲུང་པའི་འཁོར་ལོའི་ ་ནང་དུ་ཆོ་ག་
242 -268



བཤད་རྒྱུད་རྡོ་རྗེ་གུར་གྱི་རྣམ་བཤད།
གསུམ་གྱིས་བསྐྱེད་ལ། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་
དང༌། སེམས་དཔའ་སུམ་རྩེག་དང་
། ཡེ་ཤེས་སེམས་དཔའི་དགུག་གཞུག་དང་
།
དབང་བསྐུར་བ་རྒྱས་གདབ་ཙམ་བྱ་བའམ། ཡང་ན་མཆོད་པ་དང་། བསྟོད་པ་
དང་། བདུད་རྩི་མྱང་པའི་མཐར་ཐུག་པར་བྱ་སྟེ། ཏིང་ངེ་འཛིན་སེམས་དཔའ་ལ་
བསྐོར་བ་ལ་དམིགས་པའི་ཚུལ་གྱིས་བསྙེན་པ་ལ་འབུམ། བསྒྲུབ་པ་ལ་བསྐུལ་
ཚིག་དང་བཅས་པ་ལ་ཁྲི་བཟླས་པར་བྱ་སྟེ། དེ་བཞིན་དུ་གཞན་ལ་ཡང་
ལ་ཡང་ཤེས་པར་
བྱའོ། །དེའི་གཞུང་གི་ཚིག་དོན་ནི་གཞུང་ཉིད་དུ་སྦྱར་བར་བྱའོ། །ན་མས་མིན་
ཞེས་པ་ལ་སོགས་པ་ནི་གཤིན་རྗེ་གཤེད་ཀྱི་སྔགས་བྱེ་བྲག་ཏུ་བསྟན་པའོ། །
དེ་ནས་ཞེས་པ་ལ་སོགས་པས་ནི་སྔགས་དེའི་ཆེ་བ་བསྟན་པ་སྟེ། དེ་ཡང་
སྔོན་བྱུང་ལ་གསུངས་པའི་ཆེ་བ་ལ། དེ་ཉིད་རྗེས་འཇུག་བསྒྲུབ་པ་པོས་བཟླས་
པའི་ཆེ་བས་སོ། །མི་མོའི་ཞེས་པ་ལ་སོགས་པས་ནི་དེ་ཉིད་ཀྱིས་ལས་ལ་སྦྱར་བ་
ཏེ། དེའི་ཉམས་སུ་བླང་པའི་རིམ་པ་གཞུང་དང་མཐུན་པར་སྦྱར་རོ། །ན་མས་མན་
ཏེ་ཞེས་པ་ལ་སོགས་པས་ནི་གཞན་གྱིས་མི་ཐུབ་པས་གདོན་གྱིས་ཟིན་པ་དགྲོལ་
བ་ཏེ། འདི་མན་ཆད་ཀུན་ཀྱང་ཕུལ་ཆེར་སྔ་མ་ལྟར་སྦྱར་བར་བྱའོ། །ན་མཿཞེས་པ་
ལ་སོགས་པས་ནི་གཙུག་གཏོར་འཁོར་ལོ་སྒྱུར་བའི་སྔགས་ཀྱིས་བསྲུང་པའམ་
ཕྱིར་བཟློག་པ་སྟེ། འདི་ཉིད་དེ་གཅིག་པུས་བྱ་བ་སྐད་ཟེར་ཡང་ཁྲོ་བོ་བཅུ་ཆར་
གྱིས་བྱ་སྟེ། དེས་ན་ཁྲོ་བོ་བཅུའི་སྤྱིའི་ལས་གསུམ་ལས་འདི་གཅིག་པུ་བཞེད་དེ།
དེ་ཡང་བདག་ཉིད་ལྷག་པའི་ལྷ་གང་ཡིན་པར་བསྐྱེད་ལ་བླ་མ་དག་པ་ལ་སོགས་
པ་བྱ་སྟེ། སྟོང་པ་ཉིད་ཀྱི་ངང་ལས་པཾ་བསྲུང་པའི་འཁོར་ལོའི་ནང་དུ་ཧཱུཾ་སེར་པོ་
ལས་འཁོར་ལོ་སེར་པོ་རྩིབས་བཅུ་པ་སྟེ། ཕྱོགས་མཚམས་བརྒྱད་ན་རྩིབས་བརྒྱད།
242 --269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྟེང་དང་འོག་ཏུ་བལྟས་པ་གཉིས་སྤྲོས་ཏེ། དེ་དག་ལས་ཕྱག་མཚན་བཅུ་དེ་དག་
ལས་ཁྲོ་བཅུར་བསྐྱེད་པས། ཡེ་ཤེས་སེམས་དཔའ་སྤྱན་དྲངས་ལ་སྟིམ། དེ་ནས་
སྔགས་བཟླས་པས་འཁོར་ལོ་གཡོན་དུ་དྲག་ཏུ་འཁོར་ལ། ཁྲོ་བོ་མི་འཁོར་བར་
བསམ་སྟེ་ཁྲོ་བོ་རྣམས་ཀྱིས་ཀྱང་སྔགས་ཟློས་པར་བསམ་མོ། །
འདི་ཉིད་ལ་ཡང་སྔ་མ་ལྟར་བསྙེན་པ་འབུམ་བསྒྲུབ་པ་ལ་ཁྲི་བཟླས་པར་
བྱའོ་སྙམ་དུ་སེམས་སོ། །ཡང་བདག་ཉིད་ཞེས་པ་ལ་སོགས་པ་ནི་སྔགས་འདི་ཉིད་
ཀྱི་ལས་སྦྱོར་རོ། །སྤྱིར་འདིའི་བསྒྲུབ་པ་ལ་གསུམ་སྟེ། བསྲུང་པའི་འཁོར་ལོ་བྱ་བ་
དང༌། རིག་པ་རབ་ཏུ་གནས་པ་བྱས་ལ་བསྲུང་པ་གདགས་པ་དང་
། བུམ་པ་ལྷག་
གནས་ལ་ལས་ཐམས་ཅད་པའི་བུམ་པ་རང་རང་གི་རིགས་དང་མཐུན་པའི་ཁྲོ་བོ་
བསྐྱེད་པའོ། །དེ་ལ་དང་པོ་ནི་སློབ་མ་དབང་བསྐུར་བའི་དོན་དུ་བསྲུང་པའི་འཁོར་
ལོ་བསྒོམ་པ་དང་
། བསྐྱེད་རིམ་གྱི་ཀུན་རྫོབ་བསྲུང་པའི་དོན་དུ་བསྒོམ་པ་གཉིས་
སོ། །སློབ་མ་ལ་དབང་བསྐུར་བའི་དོན་དུ་བསྒོམས་སློབ་མ་དབང་སྟེགས་
གཞག །གཞལ་ཡས་ཁང་བསམ། དེའི་དབུས་སུ་སློབ་མ་མི་བསྐྱོད་པར་བསམ་
གཞལ་ཡས་ཁང་དེ་ཧཱུཾ་ལས་འཁོར་ལོ་རྩིབས་བཅུ་པའི་ནང་དུ་ཆུད་པར་བསམས་
ཏེ། རྩིབས་རེ་རེ་ལ་ཉི་མའི་དཀྱིལ་འཁོར་རྩིབས་ལ་ནས་རེ་མ་རེག་པར་བསམ་
སྟེ་སྟེང་གི་འོག་གི་རྩིབས་གཉིས་ལ་ནི་རྩེ་མོ་ལ་བསམ་མོ། །པད་མ་དང་ཉི་མ་
རྣམས་ཀྱི་སྟེང་དུ་ཧཱུྃ་ལས་ཁྲོ་བོ་རེ་རེ་ཆོ་ག་གསུམ་གྱིས་བསྐྱེད་ལ། དེ་ནས་སྔགས་
རྣམས་སྦྲེལ་ནས་བཟླས་པས་འཁོར་ལོ་འཁོར་ལ་ཁྲོ་བོ་མི་འཁོར་བར་བསྒོམས་ཏེ།
ཁྲོ་བོ་རྣམས་ཀྱིས་ཀྱང་སྔགས་བཟླས་པར་བསམ་མོ། །བསྲུང་འཁོར་བྱེད་ན་ཆོས་
འབྱུང་གི་ནང་གི་སྣ་ཚོགས་རྡོ་རྗེའི་ལྟེ་བ་ལ་ཧཱུཾ་སེར་པོ་ལས་ཁྲོ་བོ་བཅུའི་འཁོར་ལོ་
242 --270



བཤད་རྒྱུད་རྡོ་རྗེ་གུར་གྱི་རྣམ་བཤད།
བསྐྱེད་པར་བྱའོ། །རིག་པ་རབ་གནས་བྱས་ནས་བསྲུང་པར་འདོད་ན་རིས་སམ་
ཤིང་ཤུན་ལ་འཁོར་ལོ་བྲིས་པའི་རྩིབས་རྣམས་ལ་སྔགས་བྲིས་ལ་ཐོད་པ་བདུད་
རྩིས་བྱུགས་པར་གཞུག །དེ་བདུད་རྩིས་བསང་སྟོང་པར་བསྒོམས་ལ་དེའི་ངང་
ལས་ཆོ་ག་གསུམ་ལས་ཁྲོ་བོ་རྣམས་བསྐྱེད། ཡེ་ཤེས་སྤྱན་དྲངས་པ་བསྟིམ། ཡི་
གེར་བཞུ་ལུས་ལ་གདུགས་སོ། །ལས་ཐམས་ཅད་པའི་བུམ་པར་ཡང་ཆུང་པ་དེ་
དང་འདྲ་བས་རང་གི་རིག་པ་དང་བསྟུན་པ་བྱའོ། །དེ་གསུམ་སྤྱིའི་ཆིངས་སོ་ཞེས་
གསུང་ངོ༌། །ལེའུ་བཞི་པའི་རྣམ་པར་བཤད་པའོ།། 11
དེ་ནས་ཞེས་པ་ལ་སོགས་པས་ནི་ལེའུ་ལྔ་ལ་སྟེ། འདི་ནས་དང་པོར་
བསྐྱེད་བྱའི་ལྷ་ལྟར་ན་ཧེ་རུ་ཀའམ་བདག་མེད་མ་གང་ཡང་རུང་སྟེ། གང་ཟག་
དབང་པོ་རབ་ཀྱིས་བརྫུས་སྐྱེས་ཀྱི་ཚུལ་དུ་བསྐྱེད་པ་སྟོན་ཅེས་གསུང་པ་ནི་དཔྱད་
དུ་ཡོད་ལ། འོན་ཀྱང་འདི་མན་ཆད་དུ་ནི་བསྡུས་པའི་དཀྱིལ་འཁོར་བསྒོམ་པའི་
ཚུལ་གསལ་བར་འཆད་དེ། དེ་བས་ན་འདི་དག་གིས་ཀྱང་བསྡུས་པའི་དཀྱིལ་
འཁོར་གྱི་དབུས་གྱིས་གཙོ་བོ་གང་ཡིན་ནམ་ཡང་ན་གཙོ་བོ་ལྔ་ཇི་ལྟར་སྒོམ་པའི་
ཚུལ་སྟོན་པའོ། །འདིའི་གཞུང་ལ་ཡང་གཉིས་ལས། འདི་དག་གིས་ནི་སྡུད་པ་
པོའི་ཚིག་གིས་མཚམས་སྦྱར་བའོ། །སངས་རྒྱས་སྐུར་ནི་ཞེས་པ་ལ་སོགས་པས་ནི་
སྟོན་པ་ཉིད་ཀྱི་གསུང་གིས་བསྟན་པ་སྟེ། འདི་གཞུང་སྔ་མ་དང་མཐུན་པར་རིགས་
བསྡུས་པའི་མངོན་རྟོགས་བླངས་ནས་ཀྱང་གསུང་སྟེ་གནས་སྐབས་གང་ལེགས་
དཔྱད་དོ། །དེ་ཡང་སངས་རྒྱས་སྐུ་ནི་རབ་བསྒོམས་ཏེ་ཞེས་པ་ནི་སྔར་རྣམ་པ་ལྔ་པོ་
བསྒོམ་བྱས་ཏེ། དང་པོའི་སྐྱེས་བུ་བསམ་ཞེས་པའི་དོན་ཏེ་མངོན་པར་བྱང་ཆུབ་པ་
ལྔས་རྒྱུའི་རྡོ་རྗེ་སེམས་དཔའ་བསྒོམ་པའོ། །རྡོ་རྗེ་སེམས་དཔའ་བསྒོམ་པར་བྱ་
242 -271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཞེས་པ་ནི་བསྐུལ་ནས་འཁོར་ལོའི་འདྲེན་པ་ནི་ཞེས་པའི་དོན་ཏེ་དེ་ཞུ་བ་ལས་
འབྲས་བུའི་རྡོ་རྗེ་སེམས་དཔའ་བསྒོམ་པ་སྟེ། དེ་བཞིན་དུ་གཞན་ཡང་ཤེས་པར་
བྱའོ། །སངས་རྒྱས་སྙམས་ཞེས་པ་ལ་སོགས་ པས་ནི་དེ་ནས་མཁའ་འགྲོ་མའི་
འཁོར་ལོ་སྤྲོ་ཞེས་པའི་དོན་ཏེ། དབུས་ཀྱི་གཙོ་བོ་དེས་དཀྱིལ་འཁོར་གྱི་ལྷ་མོ་
རྣམས་བསྐྱེད་པའམ། ཡང་ན་གཙོ་བོ་སོ་སོས་འཁོར་གྱི་ལྷ་མོ་རྣམས་བསྐྱེད་པའོ
། །
སྔགས་ཉིད་ཀྱི་ནི་ཞེས་པ་ལ་སོགས་པས་ནི་འབྲས་བུའི་ཧེ་རུ་ཀར་བཞེངས་པ་ལ་
སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་རྒྱས་པར་སྔར་བསྟན་ནས་
སེམས་དཔའ་སུམ་བརྩེག་བྱ་བ་མ་གསུངས་པ་དེ་སྟོན་པ་སྟེ། དེ་ཡང་དབུས་ཀྱི་
གཙོ་བོ་གང་ཡིན་ནམ་གཙོ་བོ་ལྔ་ཆར་ལ་གཅིག་ཆར་བསྒོམ་པའོ། །
སྒྲ་ལ་ཞེས་པ་ལ་སོགས་པ་ནི་འདོད་ཡོན་གྱི་མཆོད་པ་སྟེ། དེ་ཡང་གནས་
སྐབས་འདིར་ནི་ཏིང་ངེ་འཛིན་སེམས་དཔའི་འོད་ཀྱིས་སྤྱན་དྲངས་པའི་ཡེ་ཤེས་ཀྱི་
དཀྱིལ་འཁོར་དེ་ལ་མཆོད་པའི་ཚུལ་དུ་བསྟན་པ་སྟེ། དོན་གྱིས་ལེའུ་གཉིས་པའི་
འདོད་ཡོན་གྱི་མཆོད་པའི་རྒྱས་བཤད་དུ་ཡང་འགྱུར་རོ། །བསླང་བའི་དམ་ཚིག་
ཞེས་ པས་ནི་སྔར་བསྲུང་པའི་ འཁོར་ལོ་མ་ གསུངས་པ་དེ་བཤད་ལ། དབུས་
གནས་པས་ཞེས་པ་ལ་སོགས་པས་ནི་དེ་ལ་སངས་རྒྱས་གནས་བསམ་སྟེ་ཞེས་
པའི་དོན་ཏེ། དེ་ཡང་བསྡུས་པའི་དཀྱིལ་འཁོར་གྱི་གཞལ་ཡས་ཁང་བསྒོམ་པའི་
ཚུལ་སྟོན་པའོ། །ཐམས་ཅད་ཞེས་ལ་སོགས་པས་ནི་དེ་ཉིད་རྡུལ་ཚོན་དུ་བྲིས་པའི་
ཚུལ་སྟོན་པ་སྟེ་ཞར་ལ་བྱུང་པའོ། །སངས་རྒྱས་མགོན་པོ་ཞེས་པ་ལ་སོགས་པས་
ནི་བསྡུས་པའི་དཀྱིལ་འཁོར་གྱི་གཙོ་བོ་འཕོར་རུང་པར་སྟོན་པ་སྟེ། དེ་ཡང་སྤྱིར་
བསྡུས་པའི་དཀྱིལ་འཁོར་དུ་དབང་བསྐུར་བའི་དུས་སུ་མི་བསྐྱོད་དགྱེས་པའི་རྡོ་
242-272



བཤད་རྒྱུད་རྡོ་རྗེ་གུར་གྱི་རྣམ་བཤད།
རྗེས་གཙོ་བོ་བྱས་ལ། དེ་ནས་སློབ་མ་བསྒོམ་པ་ན་མེ་ཏོག་གང་ལ་ཕོག་པའི་ལེའུ་
ཚེ་ཕྱུང་ལ་བསྒོམ་པའམ། བསྡུས་པའི་དཀྱིལ་འཁོར་བསྒོམ་ན་ཡང་དེས་གཙོ་བོ་
བྱས་པ་འབྲི་ན་དེ་ལྟར་ན་དབུས་ཀྱི་གཙོ་བོ་གང་ཡིན་པ་དེའི་དཀྱིལ་འཁོར་དུ་
འགྱུར་བར་སྟོན་པ། སྙིང་པོ་ལེན་ཕྱིར་དཀྱིལ་འཁོར་ཏེ་ཞེས་པ་ནི་དཀྱིལ་འཁོར་
གྱི་ངེས་ཚིག་ཏེ། དེ་ཡང་ཏིང་ངེ་འཛིན་གྱི་དཀྱིལ་འཁོར་དང་སྦྱར་བ་ནི་སྔར་བཀོད་
པ་ཟིན་ལ། རྡུལ་ཚོན་གྱི་དཀྱིལ་འཁོར་ལྟར་ན་སྙིང་པོ་ནི་ཉམས་སུ་བླང་པར་བྱ་
བའི་ཆོ་ག་རྣམས་སམ། སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་སོ། །
ལེན་པར་བྱེད་པ་ནི་རྡུལ་ཚོན་གྱི་དཀྱིལ་འཁོར་དེ་ལ་བརྟེན་ནས་དེ་དག་
རྫོགས་པར་རམ་ཐོབ་པར་བྱེད་པའམ། དཀྱིལ་འཁོར་རེ་རེ་ཞེས་པ་ལ་སོགས་པས་
ནི་མོས་པའི་བྱེ་བྲག་གིས་གང་བསྒོམ་ཀྱང་རུང་པར་སྟོན་པའོ། །དྲེད་དང་ཞེས་པ་
ལ་སོགས་པས་ནི་འབྲས་བུའི་ཧེ་རུ་ཀར་བཞེངས་པའི་མཚན་ཉིད་དུ་འབྲེལ་པའི་
ཚུལ་གྱིས་གཙོ་བོ་རྣམས་ཀྱི་ཕྱག་མཚན་སྟོན་པ་ལས། མི་བསྐྱོད་པའི་སྔར་བསྟན་
ནས་འདིར་གཞན་བཞི་པོའི་སྟོན་པའོ། །བློ་དང་ཞེས་པ་ལ་སོགས་པས་ནི་གཙོ་བོ་
ལྔའི་ཕྱག་མཚན་གྱི་རྣམ་དག་བསྟན་པའི་ཚུལ་གྱིས་ནད་རྣམས་བཟློག་པར་བསྟན་
པ་སྟེ། འདི་ལ་ཡང་གསུམ་ལས་འདི་དག་གིས་ཕྱག་མཚན་དེ་རྣམས་ནད་རྣམས་
རྣམ་པར་དག་པར་བསྟན་པའོ། །
འགྲོ་བ་རྣམ་པ་ཞེས་པ་ལ་སོགས་པས་ནི་ཡུལ་གང་གིས་ནད་བཟློག་པ་
བསྟན་པ་སྟེ། འདིར་ཡང་རང་གི་གཟུགས་དང་ལོངས་སྤྱོད་དང་ཚེ་ཚད་ལ་སོགས་
པ་ལ་ལྟོས་ནས་ལྷ་འགྲོ་བ་མཆོག་ཏུ་བཤད་ལ། འདིར་མི་འགྲོ་བ་མཆོག་ཏུ་བཤད་
པ་ནི་དམ་པའི་ཆོས་བསྒྲུབ་པའི་རྟེན་གྱི་དབང་དུ་བྱས་པ་སྟེ། འཁོར་བ་ལས་ངེས་
242 -273



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པར་འབྱུང་པའི་སྐྱེ་བ་དང་ཤེས་རབ་ནས་ཆེ་བ་དང་ལྡན་པས་སོ། །དེ་ལས་ཀྱང་
གླིང་གསུམ་གྱི་མི། དེ་ལས་ཀྱང་འཛམ་བུ་གླིང་པ་མཆོག་ཏེ། དེས་ན་སངས་རྒྱས་
ཀྱང་གླིང་གཞན་དུ་སྐྱེ་བ་མི་ཞེས་པར་འཛམ་བུ་གླིང་ཁོ་ནར་སྐྱེ་བ་བཞེས་པའོ་ཞེས་
གསང་སྔགས་ཀྱི་རྒྱུད་གཞན་ལས་གསུངས་པའོ། །དེ་ལས་ཞེས་པ་ལ་སོགས་པས་
ནི་ཕྱག་མཚན་དེ་དག་དང་ལྡན་པར་བསྒོམ་པར་བྱེད་པའི་ཕན་ཡོན་ནོ། །ལེའུ་ལྔ་
པའི་རྣམ་པར་བཤད་པའོ།།
།།
དེ་ནས་ཞེས་པ་ལ་སོགས་པས་ནི་ལེའུ་དྲུག་པ་སྟེ། འདི་ནས་ཀྱང་བསྡུས་
པའི་དཀྱིལ་འཁོར་བསྒོམ་པའི་ཚུལ་སྟོན་པ་ལས། དེ་ཡང་བསྡུས་པའི་དཀྱིལ་
འཁོར་གྱི་གཙོ་བོ་དེ་དག་གཅིག་བར་བསྒོམ་མམ་རིམ་གྱིས་བསྒོམ་ཞེ་ན་རིམ་
གྱིས་བསྒོམ་མོ་ཞེས་སྟོན་པའོ། །འདིའི་གཞུང་ལ་ཡང་གཉིས་ལས་འདི་དག་གིས་
ནི་སྡུད་པ་པོའི་ཚིག་གིས་མཚམས་སྦྱར་བའོ། །ཐུགས་ཀྱི་ཞེས་པ་ལ་སོགས་པས་
ནི་སྟོན་
པ་ཉིད་ཀྱི་གསུང་གིས་བསྟན་པ་སྟེ། འདི་དག་གིས་ནི་དབུས་ཀྱི་གཙོ་བོ་
ནས་བརྩམས་ཏེ་རིམ་གྱིས་བསྒོམ་པར་སྟོན་པའོ། །རྣལ་འབྱོར་རབ་མཆོག་ཞེས་
པ་ནི་རིགས་ཐམས་ཅད་བསྡུས་པས་སོ། །འདི་ལྟ་ན་ཞེས་པས་ནི་སྔར་བསྟན་མ་
ཐག་པའོ། །མ་བྱུང་ནི་འདས་པའི་སངས་རྒྱས་ཀྱི་བསྟན་པ་ལའོ། །འབྱུང་བར་མི་
འགྱུར་རོ་ཞེས་པ་ནི་མ་བྱོན་པའི་སངས་རྒྱས་ཀྱི་བསྟན་པ་ལ་སྟེ། དེ་དག་གིས་ནི་
དོན་གྱིས་གསང་སྔགས་གྱི་ཐེག་པ་ད་ལྟར་གྱི་སངས་རྒྱས་ཀྱི་བསྟན་པ་ལ་འབྱུང་གི །
འདས་པ་དང་མ་བྱོན་པའི་བསྟན་པ་ལ་མ་བྱུང་ཞིང་འབྱུང་པར་མི་འགྱུར་བར་
བསྟན་པའོ། །དེ་ལྟ་ན་ཡང་གཞུང་གཞན་ལས་དུས་གསུམ་གྱི་སངས་རྒྱས་གྱིས་
གསུངས་པར་བཤད་པ་དང་འགལ་ལོ་ཞེ་ན། དེ་ནི་མི་འགལ་ཏེ་སྔ་མ་ནི་མ་
242 274



བཤད་རྒྱུད་རྡོ་རྗེ་གུར་གྱི་རྣམ་བཤད།
དྷའི་འཁོར་རྣམས་ལ་ད་ལྟར་གྱི་སངས་རྒྱས་རྣམས་ཀྱིས་གསུངས་ཀྱིས་གཞན་
གྱིས་མ་གསུངས་གསུང་པར་མི་འགྱུར་བའོ། །
གཉིས་པ་ནི་ཡུལ་གཞན་གྱི་འཁོར་ལ་སངས་རྒྱས་གཞན་གྱིས་ཀྱང་གསུངས་
པར་དགོངས་པའོ་ཞེས་ཀྱང་གསུངས་སོ། །ཕྱག་རྒྱ་བཞི་ཡིས་ཞེས་པ་ལ་སོགས་
པས་ནི་རྒྱུད་གཞན་ལས་དེ་ལྟར་ལྷའི་སྐུ་བསྒོམ་པ་དེ་ཡང་ཕྱག་རྒྱ་བཞི་ཡིས་རྒྱས་
བཏབ་པའི་མཚན་ཉིད་ཅན་དུ་བསྒོམ་པར་གསུངས་པ་ལྟར། འདིར་ཡང་དེ་དག་
གིས་རྒྱས་བཏབ་པའི་མཚན་ཉིད་ཅན་དུ་སྒོམ་པར་བསྟན་པའོ། །ཞེས་པ་ལ་
པ་ལ་རྒྱལ་
པོ་ཞེས་པ་ལ་སོགས་པས་ནི་སྔར་ས་བོན་དང་ཕྱག་མཚན་ལས་བྱང་ཆུབ་པ་བསྒོམས་
པའི་རྗེས་ལ་འདི་ལྟར་བསྒོམ་པའོ་ཞེས་ཀྱང་ཟེར་མོད་ཀྱི། ལྷའི་སྐུར་བསྒོམ་པ་ཉིད་
ཀྱིས་འཕྲིན་ལས་གྱི་ཚུལ་དུ་བསྒོམ་པར་སྣང་བར་སེམས་སོ། །
ཉི་མའི་ཞེས་པ་ལ་སོགས་པས་ནི་སྔར་སེམས་དཔའ་སུམ་བརྩེག་བསྒོམ་
པར་གསུངས་པ་དེ་རྒྱས་པར་འཆད་པ་སྟེ། དེ་ལས་ཀྱང་འདི་དག་གིས་ནི་ཡེ་ཤེས་
སེམས་དཔའ་བསྒོམ་པའི་ཚུལ་ལོ། །རྡོ་རྗེ་སེམས་པའི་ཞེས་པ་ལ་སོགས་པས་ནི་
དེ་དག་གི་ཏིང་ངེ་འཛིན་སེམས་དཔའ་བསྒོམ་པའི་ཚུལ་ལོ། །དཔག་ཚད་བྱེ་བའི་
ཞེས་པ་ལ་སོགས་པས་ནི་ཏིང་ངེ་འཛིན་སེམས་དཔའ་ལས་འོད་འཕྲོས་པས་ཡེ་
ཤེས་སེམས་དཔའ་སྤྱན་དྲངས་པའོ། །བཀུར་གནས་ཆེན་པོ་ཞེས་པ་ལ་སོགས་
པས་ནི་དེ་ཉིད་ལ་མཆོད་པར་བྱའོ། །མཚམས་ཀྱི་ཞེས་པ་ལ་སོགས་པས་ནི་དེ་
ཉིད་དམ་ཚིག་པ་ལ་དགུག་གཞུག་བྱའོ། །དམ་ཚིག་ཞེས་པ་ལ་སོགས་པས་ནི་དེ་
ཉིད་ཀྱི་ཕན་ཡོན་ནོ། །བསེ་རྭ་ཞེས་པ་ལ་སོགས་པས་ནི་སྔགས་བཟླས་པ་བསྟན་
པ་སྟེ། དེ་ཡང་འདིར་ནི་སྔར་གྱི་བསམ་གཏན་དེ་ཉིད་དང་ལྡན་པས་སྔགས་བཟླས་
242 -275



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པའི་ཚུལ་དུ་བསྟན་པ་ཡིན་ལ། དོན་གྱིས་སྔར་སྔགས་བཟླས་པ་མ་གསུངས་པ་དེ་
བསྟན་པའོ། །དེ་ལས་ཀྱང་འདི་དག་གིས་ནི་བཟླས་པའི་ལས་གང་ལ་འཕྲེང་བ་
གང་ཤིས་པ་སྟེ། དེ་ཡང་ལས་གང་ལ་ཤིས་པའི་འཕྲེང་པ་ནི་རྩ་བའི་རྒྱུད་དུ་བསྟན་
ནས། འདིར་ལྷ་གང་ལ་ཤིས་པའི་འཕྲེང་པ་སྟོན་པའོ། །སྔགས་ནི་ཞེས་པ་ལ་སོགས་
པ་ནི་སྔགས་བཟླས་པའི་དགོས་པ་བསྟན་པའོ། །ནམ་མཁའི་ཞེས་པ་ལ་སོགས་པ་
ནི་དེ་ཉིད་ལ་བརྒལ་ལན་གྱིས་གཏན་ལ་འབེབས་པ་སྟེ། དེ་ལས་ཀྱང་དང་པོ་བརྒལ་
བའོ། །
གང་གིས་ཞེས་པ་ལ་སོགས་པས་ནི་དེའི་ལན་ཏེ། དེ་ནི་ཕ་རོལ་དུ་ཕྱིན་པ་
ལ་སོགས་པའི་སྒོར་ཞུགས་པའི་ཐབས་ཁྱད་པར་ཅན་མ་སྙེད་པའི་སྒྲུབ་པ་པོ་ཡིན་
ལ། སྔགས་ཀྱི་སྒོར་ཞུགས་ཏེ་ཐབས་ཁྱད་པར་ཅན་རྙེད་པ་དེ་ལ་གཟིགས་སོ་ཞེས་
སྟོན་པའོ། །ཆོས་ཀྱི་དབྱིངས་ནི་ཞེས་པ་ལ་སོགས་པས་ནི་སྔ་མ་ལས་འཕྲོས་ཏེ།
དེ་ཡང་རྡོ་རྗེ་སྔགས་ནི་རབ་བསྒོམས་པས་ཞེས་པའི་སྔགས་ཀྱི་ལམ་ཉིད་གང་ཞེ་
ན། ཆོས་ཀྱི་དབྱིངས་འོད་གསལ་བ་དང་ལྡན་པར་བསྐྱེད་པའི་རིམ་པ་
སྟོན་པ་སྟེ། དོན་དུ་ན་སྣང་བ་ལམ་ཁྱེར་དང་རྩོལ་སེམས་དང་བྲལ་བའི་རྟོགས་པ་
དང་ལྡན་པར་ལྷའི་འཁོར་ལོ་བསྒོམ་པར་བསྟན་པའོ། །ལེའུ་དྲུག་པའི་རྣམ་པར་
བཤད་པའོ།། 11
དེ་ནས་ཞེས་པ་ལ་སོགས་པ་ནི་ལེའུ་བདུན་པ་སྟེ། འདི་ནས་དང་པོར་སྔར་
གྱི་བསྐྱེད་པའི་རིམ་པ་དེ་ཉིད་ཡན་ལག་དྲུག་ལྡན་དུ་བསྟན་ཅིང་
། ཡན་ལག་དྲུག་
པོ་དེ་ཉིད་ཀྱི་ང་རྒྱལ་གྱི་སྔགས་སྟོན་པའོ། །འདིའི་གཞུང་ལ་ཡང་གཉིས་ལས་འདི་
དག་ནི་སྡུད་པ་པོའི་ཚིག་གིས་མཚམས་སྦྱར་བའོ། །སངས་རྒྱས་ཞེས་པ་ལ་སོགས་
་པ་སྒོམ་པར་
242 -276



བཤད་རྒྱུད་རྡོ་རྗེ་གུར་གྱི་རྣམ་བཤད།
པས་ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། འདི་དག་གིས་ནི་སྔར་གྱི་བསྐྱེད་
པའི་རིམ་པ་དེ་ཉིད་ཡིན་ལག་དྲུག་ལྡན་དུ་བསྟན་པ་སྟེ། དེ་ཡང་སངས་རྒྱས་ཞེས་
པ་ནི་མི་བསྐྱོད་དགྱེས་པ་རྡོ་རྗེ་ལ་སོགས་པའོ། །དེ་དག་གི་གནས་བཞི་ནི་གཞལ་
ཡས་ཁང་སྟེ་ཕོ་བྲང་རྣམ་པར་སྣང་མཛད་ཀྱི་ཡན་ལག་གོ །དེ་རྫོགས་བྱང་ཞེས་པ་
ནི་རྫོགས་པར་སྒོམས་ལ་ཞེས་པའོ། །ཀུན་ཏུ་བཟང་པོ་ཞེས་པ་ནི་ཕ་རོལ་དུ་ཕྱིན་
པའི་ཐེག་པར་སངས་རྒྱས་ཀྱི་བྱང་ཆུབ་ཀྱི་ཉེར་ལེན་གྱི་རྒྱུ་བྱང་ཆུབ་ཀྱི་སེམས་ཡིན་
པ་ལྟར། འདིར་ཡང་བྱང་ཆུབ་ཀྱི་སེམས་ཀྱི་བདག་ཉིད་ལྷན་ཅིག་སྐྱེས་པའི་ཡེ་
ཤེས་ནི་གཟུགས་སྐུ་ཐམས་ཅད་ཀྱི་རྒྱུ་ཡིན་པས་ལྷན་ཅིག་སྐྱེས་པའི་ཡེ་ཤེས་སོ། །
བདེན་པ་ནི་དེ་ཉིད་ཚད་མས་གྲུབ་པས་སོ། །དངོས་ནི་དེའི་རང་བཞིན་ཏེ་རྒྱུའི་ཧེ་
རུ་ཀར་གྱུར་པའི་ཞལ་བརྒྱད་ཕྱག་བཅུ་དྲུག་པའོ། །
དེས་ན་འབྲས་བུའི་ཧེ་རུ་ཀ་ཕྱག་གཉིས་པ་ལ་སོགས་པར་གང་དུ་བསྐྱེད་
ཀྱང་། རྒྱུའི་ཧེ་རུ་ཀ་ཕྱག་བཅུ་དྲུག་པས་བྱ་དགོས་པར་བསྟན་པའོ། །དེ་ཉིད་རྣམ་
པར་ལྔ་པོས་ཞེས་པ་མངོན་པར་བྱང་ཆུབ་པ་རྣམ་པ་ལྔ་པོས་བསྒོམ་བྱ་སྟེ་ཞེས་པ་
དེ་ཉིད་གྱི་རྗེས་སུ་ཆགས་པ་རྡོ་རྗེ་སེམས་པའི་ཡན་ལག་མཚོན་པའོ། །རང་ལྷག་
ལྷའི་རྣལ་འབྱོར་ཞེས་པ་ལ་སོགས་པ་ནི་གཞུང་བསྟན་པའི་གོ་རིམ་སྟེ། དེ་ཉིད་
ཀྱང་གཙོ་བོ་བསྐྱེད་པ་རྫོགས་པའི་རྗེས་སུ་འཁོར་གྱི་ལྷ་མོ་བསྐྱེད་པ་བསྟན་པའོ། །
དོན་ཉམས་སུ་བླང་པའི་གོ་རིམ་ལ་དེ་བཞིན་དཀྱིལ་འཁོར་རྣམས་བཀོད་པ་ཞེས་
པའོ། །དེ་ནས་རང་ལྷག་ལྷའི་སྒྲུབ་ཐབས་བྱ་ཞེས་བར་སྦྱར་ཏེ་རྒྱུའི་ཧེ་རུ་ཀ་ཞུ་བ་
ལ་མཚམས་ཀྱི་ལྷ་མོས་གླུས་བསྐུལ་ནས་འབྲས་བུའི་ཧེ་རུ་ཀར་བཞེངས་པའི་རང་
གི་ལྷག་པའི་ལྷ་སྟེ་ཕྱག་གཉིས་པ་ལ་སོགས་ལ་མོས་པའི་སྒྲུབ་ཐབས་བྱ་ཞེས་པ་ཆོ་
242-277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གའི་རིམ་པས་བསྐྱེད་པ་སྟེ། དེ་དག་གིས་ནི་དབང་བསྐུར་བ་མི་བསྐྱོད་པའི་ཡན་
ལག་མཚོན་པའོ། །དེ་ནས་མཆོད་ཞེས་པར་འབྲེལ་ཏེ་མཆོད་པ་དོན་ཡོད་གྲུབ་
པའི་ཡན་ལག་གོ །བསྟོད་ཞེས་པ་བསྟོད་པ་རིན་ཆེན་འབྱུང་ལྡན་གྱི་ཡན་ལག་གོ །
བདུད་རྩི་ཞེས་པ་བདུད་རྩི་མྱང་པ་འོད་དཔག་ཏུ་མེད་པའི་ཡན་ལག་ཏེ་ཡན་ལག་
དྲུག་གི་གོ་རིམ་འདི་ལ་སྔ་མ་ལྟར་དབང་བསྐུར་བའི་རྗེས་ལ་བདུད་རྩི་མྱང་བ་བྱེད་
པ་དང་། འདི་ལྟར་བཤད་པ་ལུགས་གཉིས་ཏེ་རྗེ་བཙུན་ནི་ཕྱི་མ་འདི་ཁོ་ན་ལྟར་
བཞེད་དོ། །ལ་སོགས་པ་ཞེས་པ་ནི་འདས་པ་བསྡུས་པའོ། །
ཨོཾ་ཞེས་པ་ལ་སོགས་པས་ནི་ཡན་ལག་དྲུག་པ་དེ་དག་གིས་ང་རྒྱལ་གྱི་
སྔགས་ཏེ། འདི་དག་ཀྱང་གོ་རིམ་དཀྲུགས་ནས་བསྟན་པ་ནི་སློབ་དཔོན་མེད་པར་
འཇུག་པར་མ་གྱུར་ཅིག་སྙམ་དུ་དགོངས་པའོ། །སྤྲོས་ལ་ནི་ཞེས་པ་ལ་སོགས་
པས་ནི་ཕོ་བྲང་རྣམ་སྣང་གི་ཡན་ལག་དེ་ཉིད་ཀྱི་བསྒོམ་པའི་ཚུལ་ཅུང་ཟད་བསྟན་
།ནམ་མཁའ་དབྱིངས་ཀྱི་ཞེས་པ་ལ་སོགས་པས་ནི་དེ་ཉིད་རྒྱས་པར་བཤད་
པའོ། །རྡོ་རྗེ་ལྟ་བུར་ཞེས་པ་ལ་སོགས་པས་ནི་མེ་ཏྲི་དབང་བསྐུར་བ་མི་བསྐྱོད་
པའི་ཡན་ལག་ཡིན་པ་ལ་སོགས་པའི་འཐད་པར་འདོད་ལ། ནཱ་རོ་ནི་ཁང་པ་
བརྩེག་མ་དེའི་ནང་དུ་རྟེན་པའི་དཀྱིལ་འཁོར་ཁྱད་པར་འདི་དག་བསྡུས་པའི་
དཀྱིལ་འཁོར་བསྒོམ་ཞེས་སྟོན་པའོ། །
དང་པོར་ཞེས་པ་ལ་སོགས་པས་ནི་འདི་ཉིད་ཀྱིས་ལེའུ་བཞི་པར་དབང་
བསྐུར་བ་གསུངས་པ་དེའི་མ་ཚངས་སྐོར་བ་སྟོན་པ་སྟེ་དེ་འཐད་པར་འདོད་ལ།
འདིའི་གཞུང་ལ་གཉིས་ལས་འདི་དག་གིས་ནི་དབང་གི་རྣམ་པར་གཞག་པའོ།
དེ་ལས་ཀྱང་གོ་རིམ་དང་དབྱེ་བ་སྟོན་པའོ། །དེ་ལ་དང་པོ་ཞེས་པ་ནི་དབང་བཞིའི་
པའོ་
242 -278



བཤད་རྒྱུད་རྡོ་རྗེ་གུར་གྱི་རྣམ་བཤད།
དང་པོར་རོ། །དེ་ཡང་གྲོལ་ལམ་གྱི་དུས་སུ་བསྐྱེད་རིམ་དང་པོར་བསྒོམ་པས་དེའི་
བསྐལ་པ་ཅན་དུ་བྱེད་པའི་བུམ་པའི་དབང་བསྐུར་ཏེ་ཞེས་པ་ནི་སྲོད་ལ་དཀྱིལ་
འཁོརགྱི་ཤར་ཕྱོགས་སུ་བའི་རྣམ་པ་ལྔའི་མཎྜལ་ལ་བརྟེན་ནས་བུམ་པའི་ཞེས་
བུམ་པ་གཙོ་བོའམ་བུམ་པའི་བྱ་བ་ཀུན་ལས་འཇུག་པས་སོ། །དབང་བསྐུར་ཏེ་
ཞེས་པ་ནི་དྲི་མ་འཁྲུད་པ་དང་བསྐལ་བ་དང་ལྡན་པར་བྱེད་པ་སྟེ། དེ་ཡང་འདིས་
ལུས་ཀྱི་དྲི་མ་འཁྲུད་པར་བྱེད། བསྐྱེད་རིམ་བསྒོམ་པའི་བསྐལ་བ་དང་ལྡན་པར་
བྱེད། དགའ་བའི་ཉམས་མྱོང་བསྐྱེད། ཕྱི་རོལ་གྱི་དོན་གྱི་རྟོག་པ་གཅོད། བྱང་ཆུབ་
སེམས་དཔའི་སའི་ནུས་པ་བཞག་པའོ། །
གཉིས་པ་ལ་ནི་ཞེས་པ་ནི་དབང་བཞིའི་གཉིས་པ་ལ་ནིའོ། །གསལ་བའི་
ཞེས་པ་བྱང་ཆུབ་སེམས་ཀྱི་ཐིག་ལེ་ལྕེ་ལ་འཇོག་པ་སྟེ་རྣལ་འབྱོར་གྱི་རྒྱུད་གྱི་སྒོར་
ཞུགས་པ་མན་ཆད་ལ་གསང་པའོ། །དབང་ཞེས་པ་ནི་སྔ་མ་བཞིན་སྟེ་འདིས་ནི་
ངག་གི་དྲི་མ་འཁྲུ་བར་བྱེད། བདེ་བ་ཆེན་པོའི་ཏིང་ངེ་འཛིན་བསྒོམ་པའི་སྐལ་བ་
དང་ལྡན་པར་བྱེད་མཆོག་དགའི་ཉམས་མྱོང་བསྐྱེད། དཀར་དམར་གྱི་རྣམ་པར་
རྟོག་པ་གཅོད། དེ་བཞིན་གཤེགས་པའི་སའི་ནུས་པ་འཇོག་པའོ། །གསང་བ་ཞེས་
པ་ནི་སྔ་མ་བཞིན་ནོ། །ཤེས་རབ་ཡེ་ཤེས་པ་ཞེས་པ་ནི་ཤེས་རབ་མ་ལ་བརྟེན་
ནས་ཡེ་ཤེས་སྐྱེ་བ་སྟེ། དེ་ཡང་དཔེའི་ཡེ་ཤེས་སུ་བཞེད་པའོ། །འདིས་ནི་སེམས་
ཀྱི་དྲི་མ་འཁྲུད། སྐྱེ་མེད་གྱི་རྟོགས་པ་བསྒོམ་པའི་བསྐལ་པ་དང་ལྡན་པར་བྱེད།
ལྷན་ཅིག་སྐྱེས་པའི་དགའ་བའི་ཉམས་མྱོང་བསྐྱེད། རང་རིག་བདེ་བའི་རྟོག་
གཅོད། རྡོ་རྗེ་འཆང་གི་སའི་ནུས་པ་འཇོག་པའོ། །ཇི་ལྟར་ཞེས་པ་ལ་སོགས་པས་
ནི་དབང་བཞི་སྟེ། དེ་ཡང་བཞི་པ་ཕྱག་རྒྱ་ཆེན་པོའི་དུས་སུ་ཉམས་སུ་མྱོང་པ་སྟེ་
242 --279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཚུལ་ཇི་ལྟར་དེ་བཞིན་གཤེགས་པ་སྟེ་སངས་རྒྱས་གྱི་ཡེ་ཤེས་དངོས་མིན་ཏེ་ཡིན་
ཞེས་པའོ། །འདིས་ནི་བཞི་པ་དོན་གྱི་ཡེ་ཤེས་སུ་བཞེད་པར་གསལ་བར་བཞེད་
དོ། །འདིས་ནི་ཀྱང་ལུས་ངག་ཡིད་གསུམ་གྱི་དྲི་མ་ཆ་ཕྲ་བ་དག་པར་བྱེད་པའམ།
ཡང་ན་སེམས་ཀྱི་དྲི་མ་དེ་ཉིད་མྱུར་དུ་དག་པར་བྱེད། སྐྱེ་མེད་ཀྱི་རྟོགས་པ་དེ་ཉིད་
རང་གི་མཚན་ཉིད་ཀྱི་ཚུལ་གྱིས་ཉམས་སུ་ལེན་པའི་བསྐལ་བ་དང་ལྡན་པར་བྱེད།
ལྷན་ཅིག་སྐྱེས་པའི་དགའ་བ་རང་གི་མཚན་ཉིད་ཀྱི་ཚུལ་གྱིས་ཉམས་སུ་མྱོང་པ་
བསྐྱེད་ལ། རང་རིག་བདེ་བའི་རྟོག་པ་གཅོད། རྡོ་རྗེ་འཆང་གིས་དེ་མྱུར་དུ་ཐོབ་
པར་བྱེད་པའི་ནུས་པ་འཇོག་པའོ། །
དཀྱིལ་འཁོར་དབང་ཞེས་པ་ལ་སོགས་པས་ནི་དབང་བསྐུར་བའི་ཐབས་
ཀྱི་ཆོ་ག་སྟེ། དེ་ལས་ཀྱང་བུམ་དབང་བསྐུར་བའི་ཐབས་ཀྱི་ཆོ་ག་སྟེ། འདི་དག་ནི་
ལེའུ་བཞི་བར་གསུངས་པའི་དབང་བསྐུར་བ་དེ་དག་གི་སྔོན་དུ་འགྲོ་བ་སྟེ་གཞུང་
ཉིད་དུ་ཤེས་པར་བྱའོ། །སློབ་མ་རྡོ་རྗེ་ལ་དབང་བསྐུར་ཞེས་པ་ནི་ལེའུ་བཞི་པར་
གསུངས་པ་ལྟར་རོ། །རྡོ་རྗེ་ཞེས་པ་ལ་སོགས་པས་ནི་དེའི་རྗེས་སུ་གསང་དབང་
བསྐུར་བའོ། །སྤྱན་དང་ཞེས་པ་ལ་སོགས་པས་ནི་ཤེས་རབ་ཡེ་ཤེས་ཀྱི་དབང་
བསྐུར་བའོ། །དེ་ཉིད་ཞེས་པ་ལ་སོགས་པས་ནི་དབང་བསྐུར་བའི་ཐབས་ཀྱི་ཆོ་
གའོ། །གྷ་ཡིག་ཞེས་པ་ལ་སོགས་པས་ནི་དབང་བསྐུར་བ་དེ་དག་ཉིད་དང་འབྲེལ་
དམ་ཚིག་ཏེ། དེ་ལས་ཀྱང་བཟའ་བའི་དམ་ཚིག་ཏེ་གཙོར་གསང་བ་དང་
འབྲེལ་པའོ། །དེ་ལས་ཀྱང་འདི་དག་གིས་ནི་བྱེ་བྲག་ཏུ་ཤ་ལྔ་བསྟེན་པ་ཕན་ཡོན་
དང་བཅས་ཏེ་བསྟན་པའོ། །མི་བསྐྱོད་ཞེས་པ་ལ་སོགས་པས་ནི་བྱེ་བྲག་ཏུ་བདུད་
རྩི་ལྔ་བསྟེན་པ་ཕན་ཡོན་དང་བཅས་ཏེ་བསྟན་པ་སྟེ། དེ་ཡང་མི་བསྐྱོད་ཞེས་པ་ནི་
242-280



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་རྣམས་པར་དག་པའི་དྲི་ཆུའོ། །བསྟེན་པ་ཞེས་པ་ནི་རྣལ་འབྱོར་པ་རང་ཉིད་ཀྱི་
ཐོ་རངས་ཀྱི་དུས་ཀྱི་ཆུ་སྙུག་མའི་སྡོང་བུར་བླུགས་ལ། དེ་ལ་ཐེམས་སུ་གསུམ་དུ་
བྱས་ཏེ་དང་པོ་བཏང་ལ་བ་ཚྭ་བསལ། བར་གྱི་དྭངས་མའི་ཆ་དེ་དང་པི་པི་ལིང་ཉི་
ཤུ་རྩ་གཅིག་སྦྱར་ལ། རྡོ་རྗེ་ཐོད་པའི་སྦྱོར་བས་དམ་ཚིག་གི་བདུད་རྩི་བསྐྱེད་པ་
དང་ཡེ་ཤེས་ཀྱི་བདུད་རྩི་དགུག་པ་བྱ་སྟེ། སྔགས་ཀྱིས་བྱིན་གྱིས་བརླབས་ཏེ་
ལོངས་སྤྱོད་པ་ཡིས་སོ། །རྟག་པ་ཞེས་པ་ནི་དེ་རྣམ་པར་དག་པའི་དྲི་ཆེན་ནོ།
དེ་ཡིས་ཞེས་པ་ནི་རླུང་དབང་དུ་འདུས་པའི་དྲི་ཆེན་བྱ་ངང་པའི་སྒོང་ང་
འབྲིང་པོའི་ཚད་ཙམ་དང་
། དེ་དང་སྐྱིད་མཉམ་པའི་ལྕ་དགོད་དང་བུ་རམ་རྣམས་
རི་ལུ་སྲན་མ་ཙམ་བྱས་ལ། ཡང་སྔ་མ་ལྟར་བསྐྱེད་པ་དང་དགུག་པ་བྱས་ལ། ཡང་
སྔ་མ་ལྟར་བསྐྱེད་པ་དང་དགུག་པ་བྱོས་ལ་སྔགས་ཀྱིས་བྱིན་གྱིས་བརླབས་ཏེ་
ལོངས་སྤྱད་པ་ཡིས་སོ། །ཚེ་དཔག་མེད་ཞེས་པ་ལ་སོགས་པས་ནི་བདུད་རྩི་ལྔའི་
ནང་ནས་བྱང་ཆུབ་ཀྱི་སེམས་དཀར་དམར་གཉིས་བསྟེན་པ་འཐད་པ་དང་བཅས་
ནས་སྟོན་པ་སྟེ། དེ་ཡང་བརྡ་བྱང་ཆུབ་ཀྱི་སེམས་དཀར་དམར་བརྟེན་པར་སྟོན་ལ།
དོན་ཐབས་དང་ཤེས་རབ་འཕེལ་བར་བྱ་བར་སྟོན་པའོ། །འོ་ན་ཁྲག་དང་ཁུ་བ་
གཉིས་ལས་འགྲོ་བ་རྣམས་ཀྱི་ལུས་ཇི་ལྟར་བསྐྱེད་ཞེ་ན། སེན་མོ་ཞེས་པ་ལ་
སོགས་པས་ནི་ཁྲག་དང་ཁུ་བ་ལས་བྱུང་པའི་ལུས་ཕ་དང་མའི་འགྱུར་བ་ལས་བྱུང་
ལ་རྣམས་དེ་བཞིན་གཤེགས་པ་ལྔ་རྣམ་པར་དག་པར་སྟོན་པའོ། །ལེའུ་བདུན་
པའི་རྣམ་པར་བཤད་པའོ། །
ཁྱོད་ནི་ཞེས་པ་ལ་སོགས་པས་ནི་ལེའུ་བརྒྱད་པ་སྟེ། དེ་ལས་ཀྱང་འདི་
དག་གིས་ནི་ལེའུ་བཞི་པར་གསུངས་པའི་མངལ་སྐྱེས་ཀྱི་བསྐྱེད་པའི་རིམ་པ་ལ་
242 - 281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དགོས་པའི་གླུ་སྟོན་པ་སྟེ། དེ་ལས་ཀྱང་མི་བསྐྱོད་དགྱེས་པའི་རྡོ་རྗེས་གཙོ་བྱས་
པའི་གླུས་བསྐུལ་བའོ། །རྟག་པ་རྣམ་སྣང་ལ་སོགས་པའི་མཚམས་ཀྱི་ལྷ་མོ་རྣམས་
ཀྱིས་གླུས་བསྐུལ་བ་ལ་ནི་སྦོས་མོ་ལ་སོགས་པ་རྣམས་ཀྱི་གནས་སུ་མེ་ཏོག་མ་ལ་
སོགས་པ་བཅུག་ལའོ་ཞེས་གསུང་པ་ནི་དཔྱད་དོ། །ཨོཾ་ཞེས་པ་ལ་སོགས་པས་ནི་
དེ་ལྟར་གླུས་བསྐུལ་ནས་བཞེས་པ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་
གྱིས་བརླབས་པ་བྱེད་པ་ལས་དེ་དག་གི་བསྒོམ་པའི་རིམ་པ་སྔར་བསྟན་ནས་ང་
རྒྱལ་གྱི་སྔགས་འདིར་བསྟན་པའོ། །ཕྱག་རྒྱ་ཆེན་པོ་ཞེས་པ་ལ་སོགས་པས་ནི་
དངོས་སུ་སྐུ་བྱིན་གྱིས་བརླབས་པའི་ཞར་ལ་སྐུ་རྡོ་རྗེར་བསྒོམས་པའི་དགོས་
པའམ་ཕན་ཡོན་བསྟན་པའོ། །དེ་བཞིན་དུ་གསུང་དང་ཐུགས་ཀྱང་ཤེས་པར་བྱའོ། །
གཏི་མུག་རྡོ་རྗེར་ཞེས་པ་ལ་སོགས་པས་ནི་སྐྱེ་མཆེད་དྲུག་བྱིན་གྱིས་བརླབ་པའི་
དགོས་པའམ་ཕན་ཡོན་བསྟན་པའོ། །
གང་གི་ཆེ་བ་ཞེས་པ་ལ་སོགས་པས་ནི་དེ་དག་ལས་འཕྲོས་པ་སྟེ། དེ་ལྟར་
ཐམས་ཅད་སྦྱོང་པ་དེ་དག་པ་ཞིག་སྦྱོང་ངམ་མ་དག་པ་ཞིག་སྦྱོང། དག་པ་ནི་སྦྱང་
མི་དགོས་ལ། མ་དག་པ་ནི་སྦྱངས་ཀྱང་དག་པའི་རང་བཞིན་དུ་སྣང་དུ་མི་བཏུབ་
པོ་ཞེ་ན། རང་བཞིན་གྱིས་རྣམ་པར་དག་པ་ལ་གློ་བུར་གྱི་དྲི་མས་བསྒྲིབས་པ་དེ་
སྦྱོང་ཞེས་སྟོན་པ་སྟེ་རྒྱས་པར་གཞུང་ཉིད་དུ་ཤེས་པར་བྱའོ། །བསྲེགས་ལ་ཞེས་པ་
ལ་སོགས་པའི་ནི་དེ་ལྟར་སྦྱོང་པ་དེ་ཉིད་གཉེན་པོའི་སྨན་དང་བཟློག་པའི་སྨན་
གཉིས་ལས་བཟློག་པའི་སྨན་གྱིས་སྦྱོང་བ་ཡིན་པར་སྟོན་པ་སྟེ། འདི་དག་ཀུན་
ཀྱང་རིགས་མཐུན་གཉེན་པོར་འགྲོ་བའི་དཔེའོ། །དེ་བཞིན་དུ་ཆོས་ཉིད་ཀྱི་གཟུགས་
ཀྱིས་ཐམས་ཅད་སྦྱོང་བ་དེ་ཡང་ལྷའི་རྣམ་པར་རྟོག་པས་སམ་མཆོག་གི་སྲིད་པས།
242 --282



བཤད་རྒྱུད་རྡོ་རྗེ་གུར་གྱི་རྣམ་བཤད།
།
ཐ་མལ་པའི་རྣམ་པར་རྟོག་པའམ་སྲིད་པ་སྦྱོར་བ་སྟེ། རིགས་མཐུན་གཉེན་པོར་
འགྲོ་བའོ། །འདོད་ཆགས་ཀྱིས་ནི་ཞེས་པ་ལ་སོགས་པས་ནི་སེམས་བདེ་བ་ཆེན་
པོའི་བདག་ཉིད་ཡིན་པ་ལ་ཐ་མལ་གྱི་གློ་བུར་གྱི་དྲི་མས་སྒྲིབས་པ་དེ་སྦྱོང་བར་
བྱེད་པའི་ཐབས་དེ་ཞར་ལས་བྱུང་པའོ། །དེ་ནས་ཞེས་པ་ལ་སོགས་པས་ནི་རྗེ་
བཙུན་མ་སྒྲོལ་མའི་ལས་ཀྱི་ཚོགས་བསྟན་པ་སྟེ། རྩ་བའི་རྒྱུད་ཀྱི་སྒྲོལ་མའི་བརྟག་
པ་ལས་བསྡུས་པའོ། །འདི་ལ་ཡང་བསྙེན་པ་བསྒྲུབ་པ་ལས་ལ་སྦྱར་བ་གསུམ་
ལས་འདི་དག་གིས་ཆིངས་ཁོངས་སུ་འཇུག་ལུགས་ནི་སྔ་མ་བཞིན་ནོ། །
འདིའི་ཡང་གཞུང་ལས་སྤྱི་དོན་གཉིས་ལས། འདི་དག་གིས་ནི་སྡུད་པ་
པོའི་ཚིག་གིས་མཚམས་སྦྱར་བའོ། །དེ་ལ་ཞེས་པ་ལ་སོགས་པས་ནི་སྟོན་པ་ཉིད་
གྱི་གསུང་གིས་བསྟན་པ་སྟེ། དེ་ལས་ཀྱང་རྗེ་བཙུན་མ་ཉིད་ཀྱི་ལས་བསྒྲུབ་པའི་
གཟུངས་སྔགས་བསྟན་པའོ། །མ་མོའི་ཞེས་པ་ལ་སོགས་པས་ནི་གཟུངས་སྔགས་
དེ་ཉིད་དང་
། འོག་ནས་འབྱུང་པའི་ཡི་གེ་བཅུ་པ་དང་སྔགས་གཉིས་ཀའི་ལྷའི་རྣལ་
འབྱོར་བསྟན་པ་སྟེ། འདིའི་ཉམས་སུ་བླང་པའི་རིམ་པ་ནི་བསྒྲུབ་པ་སྔ་མ་ལྟ་བུས་
དབེན་ཞིང་ཡིད་དང་རྗེས་སུ་མཐུན་པའི་གནས་གང་ཡང་རུང་པར་སྟན་བདེ་བ་
འདུག་ལ། ཐོ་རངས་ཐུན་གྱི་དང་པོ་མལ་ནས་ལངས་ཏེ། རང་སྒྲོལ་མར་མོས་པ་
བྱས་པའི་སྙིང་ཀར་ཟླ་བ་ལ་ཏཾ་བསམས་ལ། དེ་ལས་འོད་འཕྲོས་པས་བླ་མ་དང་
སྒྲོལ་མ་ཉིད་ཀྱིས་གཙོ་བྱས་པའི་དཀྱིལ་འཁོར་གྱི་འཁོར་ལོ་སྤྱན་དྲངས་ལ་བླ་མ་
དག་པ་དང་། ཚད་མེད་པ་བཞི་བསྒོམ་པ་དང་
། ཡེ་ཤེས་ཀྱི་ཚོགས་སྟོང་པ་བསྒོམ་
པ་དང་ཀུན་རྫོབ་བསྲུང་པ་དང་དེའི་ནང་དུ་ཆོས་འབྱུང་དང་དེའི་ནང་དུ་སྣ་ཚོགས་
པད་མ་དང་སྣ་ཚོགས་རྡོ་རྗེའི་ལྟེ་བ་ལ་དྲུག་ཞུ་བ་ལས་གཞལ་ཡས་ཁང་འཕར་མ་
་མ་
242 --283



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
རིམ་པ་གཉིས་དང་ལྡན་པ་ཞིག་བསྐྱེད་ལ། སྟེང་དང་འོག་ཏུ་ཡང་པད་མའི་གདན་
བསམ་མོ། །དེའི་སྟེང་དུ་མངོན་པར་བྱང་ཆུབ་པ་ལྔས་རྡོ་རྗེ་སྒྲོལ་མ་འཁོར་དང་བཅས་
པ་བསྐྱེད་དེ། དེ་ཡང་དབུས་ཀྱི་ཉི་ཟླའི་བར་དུ་ཏཾ་བསམས་ལ། དེ་ལས་འཕྲོས་
པའི་ཚུལ་གྱིས་ལྷ་མོ་རྣམས་ཀྱི་གནས་སུ་ཡི་གེ་བཅུ་སྤྲོས་པའི་རིམ་གྱིས་སོ། །
དེ་ནས་གཙོ་མོའི་སྐྱེ་མཆེད་དྲུག་དང་། སྐུ་གསུང་ཐུགས་བྱིན་གྱིས་བརླབ་
པ་མོས་པ་ཙམ་གྱིས་བྱས་ལ། དེ་ནས་གཙོ་མོའི་ཐུགས་ཀར་ཟླ་བ་ལ་ཡེ་ཤེས་
སེམས་མ་རང་འདྲ། དེའི་ཐུགས་ཀར་ཟློ་བ་ལ་ཏོ་ལ་བསམས་པ། དེའི་འོད་ཀྱིས་
ཡེ་ཤེས་སེམས་དཔའ་སྤྱན་དྲངས་པ་བསྟིམ། དབང་བསྐུར་རྒྱས་གདབ་བྱ་སྟེ།
དེའི་མཚན་ཉིད་གཞུང་ནས་བཤད་པ་ལྟར་སྦྱར་བའམ། ཡང་ན་དབང་བསྐུར་བའི་
རྗེས་ལ་མཆོད་པ་བསྟོད་པ་བདུད་རྩི་མྱང་པའི་མཐར་ཐུག་པའི་བར་དུ་བྱའོ། །དེ་
ནས་བཟུང་འཛིན་སྔགས་པའི་ཞེས་པ་ལ་སོགས་པ་སྟེ། དེ་ཡང་གཙོ་མོ་
མོ་གཅིག་
པུའི་བསྙེན་ པ་ བྱེད་ན་ཏིང་ངེ་འཛིན་ སེམས་ དཔའ་ལ་བསྐོར་བའི་ཚུལ་གྱིས་
གཟུངས་རིང་པོ་འབུམ་བཟླ་བར་བྱའོ། །གཙོ་འཁོར་གཉིས་ཀའི་བསྙེན་པ་བྱེད་ན་
གཙོ་མོའི་ཏིང་ངེ་འཛིན་སེམས་དཔའ་ལ་ཡི་གེ་བཅུ་པས་བསྐོར། གཞན་རྣམས་ཀྱི་
ཐུགས་ཀར་རང་རང་གི་ཡི་གེ་བསམས་ཏེ། རང་གིས་ཡི་གེ་བཅུ་པ་བཟླས་པ་ན་
གཞན་རྣམས་ཀྱང་ཟློས་པར་བསམ་ཞིང་ཐུན་བཞིའི་རིམ་གྱིས་འབུམ་བཟླས་པར་
བྱའོ། །བསྒྲུབ་པ་ལ་ལས་སྔགས་དང་བཅས་པ་ཁྲི་བཟླས་པར་བྱའོ། །ཕ་རོལ་
ཕྱིན་པ་ཞེས་པ་ལ་སོགས་པས་ནི་ལྷ་བསྒོམ་པའི་ཆེ་བའོ། །རབ་དང་ཞེས་པ་ལ་
སོགས་པས་ནི་སྔགས་བཟླས་པའི་ཆེ་བ་སྟེ་གཟུངས་སྔགས་དང་ཡི་གེ་བཅུ་པ་
གཉིས་ཀའི་ཆེ་བའོ། །སྔགས་འདིས་ཡིས་ཞེས་ པ་ལ་ སོགས་ པས་ནི་གཟུངས་
242 284



བཤད་རྒྱུད་རྡོ་རྗེ་གུར་གྱི་རྣམ་བཤད།
སྔགས་སོ་ཞེས་ཀྱང་ཟེར་མོད་ཀྱི་ཡི་གེ་བཅུ་པའི་སྔགས་དེ་ཉིད་ཀྱི་ལས་ལ་
ལས་ལ་སྦྱར་བ་
སྟེ། དེ་ཡང་ལྷའི་རྣལ་འབྱོར་ཇི་ལྟ་བ་བཞིན་བྱས་ལ་སྟག་དང་ཆོམ་རྐུན་ལ་སོགས་
པ་བཅིང་པའི་བསམ་པས་ཁྱིམ་པའམ་རབ་ཏུ་བྱུང་བའི་གོས་སམ། ཁྱིམ་པའི་སྐྱ་
ལ་ལན་བདུན་དུ་མངོན་སུམ་དུ་སྔགས་ཀྱིས་གདབ་པ་བྱ་སྟེ། བྱེ་མ་དང་ཉུངས་
ཀར་དང་སྟག་དང་ཆོམ་རྐུན་ལ་སོགས་པ་ཎཾ་པ་ཡ་ནན་ཞེས་པའི་མི་དང་བཅས་
པར་མདུད་པར་བཅིངས་ནའོ། །
དེ་ལས་གཞན་པའི་ལས་ཀྱི་ཚོགས་ནི་རྟོགས་པར་སླ་བས་གཞུང་ཉིད་དུ་
ཤེས་པར་བྱའོ། །འོན་ཀྱང་འདི་དག་ཀུན་ལ་ལྷའི་རྣལ་འབྱོར་ཇི་ལྟར་བ་བཞིན་བྱ་
བ་དང་། དབང་དུ་བྱ་བ་ལ་སོགས་པ་འདི་དག་བསྒྲུབ་པར་འདོད་པའི་བསམ་པ་
སྔོན་དུ་འགྲོ་བ་ནི་ཀུན་ལ་སྦྱར་བར་བྱའོ། །དེ་དང་ཞེས་པ་ལ་སོགས་པས་ནི་ཁྱད་
པར་དུ་གཟུངས་སྔགས་ཀྱི་ལས་ཚོགས་སོ། །དེ་དང་ཞེས་པ་ལ་སོགས་པས་ནི་
ཤེས་རབ་ཀྱི་ཕ་རོལ་དུ་ཕྱིན་མས་བློ་འཕེལ་སྟེ་བསྒྲུབ་ཐབས་ཏེ། འདི་ཡང་རྩ་བའི་
རྒྱུད་གྱི་སྒྲོལ་མའི་བརྟག་པ་དེ་ཉིད་ན་གནས་པར་བཞེད་དོ། །འདི་ལ་
་ལ་ཡང་བསྙེན་
པ་བསྒྲུབ་པ་ལས་ལ་སྦྱར་བ་གསུམ་སྟེ་སྔ་མ་བཞིན་ནོ། །
འདིའི་གཞུང་ལ་ཡང་གཉིས་ལས། འདི་དག་གིས་ནི་སྡུད་པ་པོའི་ཚིག་
གིས་མཚམས་སྦྱར་བའི་ཚུལ་གྱིས་དེ་བསྒོམས་པའི་ཕན་ཡོན་བསྟན་པའོ། །ལྷ་མོ་
ཞེས་པ་ལ་སོགས་པས་ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། འདིའི་ཉམས་
སུ་བླང་པའི་རིམ་པ་ཡང་ཤེས་རབ་ཀྱི་ཕ་རོལ་དུ་ཕྱིན་པར་བསྒོམ་སྟེ། བླ་མ་དག་
པ་བྱ་བ་ལ་སོགས་པ་སྔར་དང་མཚུངས་ལ། སྟོང་པའི་ངང་ལས་སཾ་ཡང་ན་བསྲུང་
པའི་འཁོར་ལོའི་ནང་དུ་པད་མ་དཀར་པོའི་སྟེང་དུ་རང་གི་སེམས་ཨའམ་པྲ་དེ་
242-285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལས་པད་མ་དམར་པོའམ་པོ་ཏི། དེ་ལས་སྐུ་འཕྲ་མོ་སྤྲོས་བསྡུས་པ་ལས་ལྷའི་
སྐུར་བསྐྱེད་དེ། དེ་ལ་བྱིན་གྱིས་བརླབ་པ་དང་སེམས་དཔའ་སུམ་བརྩེགས་སྔ་མ་
ལྟར་བྱ་ཡེ་ཤེས་པ་བསྟིམ། དབང་བསྐུར་རྒྱས་གདབ་ཙམ་བྱ་བའམ། ཡང་ན་མཆོད་
བསྟོད་བདུད་རྩི་མྱང་པའི་བར་དུ་བྱས་ལ། ཏིང་ངེ་འཛིན་སེམས་དཔའ་ལ་བསྒོམ་
བའི་ཚུལ་གྱིས་བསྙེན་པ་ཟླ་བ་དྲུག་དུ་བྱ། བསྒྲུབ་པ་ལ་བྱ་བའི་སྐད་ཀྱིས་མ་ནོན་
པར་ཐོ་རངས་ཀྱི་དུས་སུ་སྔགས་དེ་ཉིད་ཞོ་ལ་ཆུ་ལ་ལན་བདུན་བཏབ་ཏེ། ཟླ་བ་
དྲུག་གི་བར་དུ་འཐུང་པའོ། །ལས་ལ་སྦྱོར་བ་ནི་བསྟན་ཆོས་ཐམས་ཅད་བློ་ལ་
གསལ་བར་འདོད་པས་ཞག་བདུན་བསྒོམ་པ་དང་བཟླས་པ་བྱས་པས་དེ་ཉིད་
འགྲུབ་པ་ལ་སོགས་པའོ། །
དེ་ལྟར་བསྐྱེད་པ་དེའི་མཚན་ཉིད་འདི་དག་གིས་སྟོན་པའོ། །མཆོག་ཏུ་
ཞེས་པ་ལ་སོགས་པས་ནི་དེ་ཉིད་ཀྱི་སེམས་དཔའ་སུམ་རྩེག་བསྒོམ་པའི་ཚུལ་ལོ། །
རྣལ་འབྱོར་ཞེས་པ་ལ་སོགས་པ་ནི་བསྙེན་པའི་དུས་ཀྱི་ཚད་དོ། །ཞག་བདུན་པ་ནི་
ཞེས་པ་ལ་སོགས་པས་ནི་བསྙེན་པ་དང་བསྒྲུབ་པ་སྔོན་དུ་སོང་ནས་ལས་ལ་སྦྱོར་
བའོ། །ཨཱ་ཞེས་པ་ལ་སོགས་པས་ནི་དེ་དག་ཀུན་གྱི་སྔགས་སོ། ཁྲ་སྐད་མི་འདོན་
པའི་དུས་སུ་ཞེས་པ་ལ་སོགས་པས་ནི་བསྒྲུབ་པའོ། །ཡང་ན་འདིའི་བསྙེན་པ་དང་
བསྒྲུབ་པ་སྟབས་གཅིག་པར་སྦྱར་རོ། །
དེ་ནས་ཞེས་པ་ལ་སོགས་པས་ནི་སྔར་བསྟན་པ་དང་འོག་ནས་འཆད་པར་
འགྱུར་བའི་ལམ་ཐམས་ཅད་རྡོ་རྗེ་སློབ་དཔོན་མཚན་ཉིད་དང་ལྡན་པས་བསྟན་ན་
འགྲུབ་པ། མི་ལྡན་པས་བསྟན་ཀྱང་མི་འགྲུབ་པའི་ཕ་རོལ་དུ་དམྱལ་བར་འགྲོ་
བར་འགྱུར་བས་རྡོ་རྗེ་སློབ་དཔོན་གྱི་མཚན་ཉིད་བསྟན་པ་སྟེ། རྩ་བའི་རྒྱུད་ཀྱི་
242 --286



བཤད་རྒྱུད་རྡོ་རྗེ་གུར་གྱི་རྣམ་བཤད།
བརྟག་པ་གཉིས་པར་རང་འདོད་ལྷ་མཉམ་རྣལ་འབྱོར་པ། རབ་མཐོང་ཞེས་པའི་
རྡོ་རྗེ་སློབ་དཔོན་གྱི་མཚན་ཉིད་བསྟན་པ་དེ་གསལ་བར་བྱེད་པའོ། །བརྟན་ཞིང་
ཞེས་པ་ལ་སོགས་པས་ནི་སྟོན་པ་ཉིད་ཀྱི་གསུང་གིས་བསྟན་པ་སྟེ། འདིར་ཡང་བླ་
མའི་མཚན་ཉིད་ཇི་སྙེད་གསུངས་པ་རྣམ་པར་རང་བཞིན་གྱི་ཡོན་ཏན་ཏེ། མིའི་
རྒྱུད་ལ་རང་གི་ངང་གིས་ལྡན་པ་དང་
། སྦྱངས་པའི་ཡོན་ཏན་སྟེ་བསླབས་ནས་
པ་གཉིས་སུ་སྡུད་པ་ནི་ཤིན་ཏུ་ལེགས་པར་སེམས་ཏེ། རྒྱས་པར་གཞུང་དུ་
སྦྱར་རོ། །
སྔར་བསྟན་པ་དེ་འདྲ་བའི་བླ་མ་དངོས་བྱ་ནས་ཞེས་པ་ནི་དངོས་སུ་དབང་
བསྐུར་བ་ཞུས་པའམ། དེའི་སྟེང་དུ་རྒྱུད་བཤད་པའམ། དེའི་སྟེང་དུ་ཡང་གདམས་
ངག་བྱིན་པ་སྟེ། གཅིག་ལ་གཅིག་བསྟན་པའམ་གཅིག་ལ་གཉིས་ལྡན་པའམ།
གཅིག་ལ་གསུམ་ལྡན་པ་སྟེ། ཅི་རིགས་སོ། །གང་གིས་ཀྱང་ནི་ཞེས་པ་ལ་སོགས་
པས་ནི་དེ་ལྟར་དབང་བསྐུར་བ་ལ་སོགས་པ་ཐོབ་ནས་མི་ཉམས་པར་བྱེད་པའི་
གྲོགས་དམ་ཚིག་སྟེ། དེ་ལས་ཀྱང་བསྲུང་པའི་དམ་ཚིག་གོ །ཚོགས་ཀྱི་བསྟོན་མོ་
ཞེས་པ་ལ་སོགས་པས་ནི་བཟའ་བའི་དམ་ཚིག་སྟེ། འདིས་དམ་ཚིག་ཉམས་པ་
འགའ་ཞིག་གྱི་སྐོང་པར་བྱེད་དོ། །བདག་གིས་དགོས་པ་ཞེས་པ་ལ་སོགས་པས་
ནི་ཚོགས་ཀྱི་མཆོད་པའི་དུས་ཀྱི་བྱ་བ་སྟོན་པ་སྟེ། དེ་ལས་ཀྱང་ཐ་མར་བྱ་བ་གཏོར་
མ་སྦྱིན་པ་སྟོན་ནོ། །
མེ་ཏོག་ཞེས་པ་ལ་སོགས་པས་ནི་སྔོན་དུ་བྱ་བ་བླ་མ་མཆོད་པ་ལ་སོགས་
པ་སྟོན་པ་སྟེ། དེ་ལས་ཀྱང་མཆོད་པ་དགོད་པ་དང་། དབུལ་བའི་གོ་རིམ་བསྟན་
པའོ། །རྡོ་རྗེ་མཁའ་འགྲོའི་ཞེས་པ་ལ་སོགས་པས་ནི་མཆོད་པ་དེ་དག་ཉིད་མཆོག་
242 --287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དང་མཆོག་མ་ཡིན་པ་ཉིད་གཉིས་སུ་དབྱེ་བ་སྟོན་པ་སྟེ། དེ་ཡང་སྔགས་དང་ཏིང་
ངེ་འཛིན་གྱིས་བྱིན་གྱིས་བརླབ་པ་ནི་མཆོག་ཡིན་ལ། མ་བསླབས་པར་ཐ་མལ་
པར་འབུལ་ནི་མཆོག་མ་ཡིན་པའོ་གསུང་མོད་ཀྱི། བདག་ནི་རྫས་ཀྱི་མཆོད་པ་དེ་
ལ་འཕྲོས་ནས་བསྒྲུབ་པའི་མཆོད་པ་ནི་མཆོད་ཡིན་ལ་རྫས་ཀྱི་མཆོད་པ་དེ་ཉིད་
མཆོག་མ་ཡིན་པར་སྟོན་པའོ་སྙམ་དུ་སེམས་སོ། །དཀར་པོ་ཞེས་པ་ལ་སོགས་
པས་ནི་ལས་གང་ལ་མཆོད་པའི་རྫས་ཀྱི་ཁ་དོག་གང་ཤིས་པ་སྟོན་ཏེ། དེ་ཡང་
སྤྱིར་བསྟན་པའོ། །ཞི་ལ་ཞེས་པ་ལ་སོགས་པས་ནི་བྱེ་བྲག་ཏུ་མེ་ཏོག་གི་ཁ་མདོག་
གི་ཁྱད་ པར་ རོ། །དཀྱིལ་འཁོར་དང་ནི་ཞེས་ པ་ལ་ སོགས་པས་ནི་གསང་བ་
བསྒྲགས་པ་སྟེ། དེ་ཡང་དཀྱིལ་འཁོར་དུ་ཞུགས་པ་ལ་སོགས་པ་ནི་འདི་དག་མ་
བྱས་ན་གོང་གི་མཆོད་པ་ལ་སོགས་པས་འགྲུབ་བམ་ཞེ་ན། ཚོགས་མ་སྨིན་པས་
མི་འགྲུབ་པར་སྟོན་པའོ། །
གང་ཞིག་ཞེས་པ་ལ་སོགས་པས་ནི་དཀྱིལ་འཁོར་དུ་ཞུགས་པ་ལ་སོགས་
པ་དེ་དག་བྱས་ཀྱང་སློབ་དཔོན་མཉེས་པར་མ་བྱས་ན་ཆོ་ག་ཉམས་པས་མ་སྨིན་
པ་ཡིན་པས་མི་འགྲུབ་པར་སྟོན་པའོ། །སངས་རྒྱས་ཞེས་ པ་ ལ་སོགས་ པ་ནི་
དཀྱིལ་འཁོར་དུ་ཞུགས་པ་ལ་སོགས་པ་ཡང་
། སློབ་དཔོན་ཀྱང་མཉེས་པར་བྱས་
ཏེ་བསྐྱེད་པའི་རིམ་པ་དེ་ཁོ་ན་ཉིད་དང་བཅས་པ་བསྒོམ་པའི་གནས་སྐབས་དང་
མཐར་ཐུག་གི་ཕན་ཡོན་སྟོན་པ་སྟེ། དེ་ལས་ཀྱང་འདི་དག་གིས་ནི་གནས་སྐབས་
ཀྱི་ཕན་ཡོན་འཁོར་ལོ་སྒྱུར་བ་ལ་སོགས་པས་འཐོབ་པར་བསྟན་པའོ། །སངས་
རྒྱས་ཞེས་པ་ལ་སོགས་པས་ནི་མཐར་ཐུག་གི་ཕན་ཡོན་སངས་རྒྱས་ནས་འཁོར་
བའི་སྡུག་བསྔལ་ཐམས་ཅད་དང་བྲལ་ཏེ། འཇིག་རྟེན་གསུམ་གྱི་སྟོན་པར་འགྱུར་
242 --288



བཤད་རྒྱུད་རྡོ་རྗེ་གུར་གྱི་རྣམ་བཤད།
བར་སྟོན་པའོ། །དེ་ཡང་ཇི་ལྟར་སངས་རྒྱས་ནས་དེ་རྣམས་ཀྱི་སྟོན་པར་འགྱུར་རོ་
ཞེ་ན། འདི་ནི་རང་འབྱུང་ཞེས་པ་ལ་སོགས་པས་མཛད་པ་བཅུ་གཉིས་ཀྱི་ཚུལ་
གྱིས་སངས་རྒྱས་ཤིང་དེ་རྣམས་ཀྱི་སྟོན་པར་འགྱུར་བར་སྟོན་པའོ། །ཤེས་རབ་
ཞེས་པ་ལ་སོགས་པས་ནི་བུད་མེད་ཀྱི་གཟུགས་སུ་སྤྲུལ་ནས་ཆགས་པ་དང་ལྡན་
པ་རྣམས་ལ་ཆོས་གསུང་པར་བསྟན་པ་དེ་ཉིད་ལས་འཕྲོས་ནས་ལམ་རྫོགས་པའི་
རིམ་པ་སྟོན་པ་སྟེ། དེ་ལས་ཀྱང་ལས་ཀྱི་ཕྱག་རྒྱའི་རྫོགས་པའི་རིམ་པ་སྟོན་པ་
ལས་རྐང་པ་དང་པོ་གཉིས་པོ་འདིས་བུད་མེད་རྣམས་ཤེས་རབ་གྱི་ཕ་རོལ་དུ་ཕྱིན་
པའི་རང་བཞིན་དུ་བསྟན་པའོ། །
སྒྱུ་མ་ཆེན་པོ་ཞེས་པ་ལ་སོགས་པས་ནི་དེ་དག་གི་མཆོག་གི་དངོས་གྲུབ་
སྟེར་བར་སྟོན་པ་སྟེ། དེ་ཡང་དངོས་སུའམ་གྲོགས་བྱས་པའི་ཚུལ་གྱིས་སོ།། ཁྱིམ་
མེད་ཞེས་པ་ལ་སོགས་པས་ནི་མཚན་ཉིད་དང་མི་ལྡན་པ་འདི་ལྟ་བུ་ཡིན་ཡང་
།
དངོས་གྲུབ་སྒྲུབ་པའི་དུས་སུ་དེ་ཉིད་ཀྱི་གྲོགས་སུ་འགྲོ་ན་བསྟོན་ཞེས་སྟོན་པའོ། །
སྐྱེས་བུ་ཞེས་པ་ལ་སོགས་པས་ནི་ཕྱག་རྒྱ་དེ་སྒྲུབ་པ་པོ་ཇི་ལྟ་བུས་བསྟེན་ནོ་ཞེས་
ཕྱག་རྒྱ་བསྟེན་པར་བྱེད་པའི་བསྒྲུབ་པ་པོའི་མཚན་ཉིད་དུ་བསྟན་མོད་ཀྱི། སྤྱིར་
ཡང་གནས་སྐབས་ཀུན་གྱི་སྒྲུབ་པ་པོའི་མཚན་ཉིད་ཀྱང་འདི་ལྟར་ཤེས་པར་བྱའོ། །
དེ་ནས་ཞེས་པ་
པ་ལ་སོགས་པས་ས་ཡོངས་སུ་གཟུང་པའི་ཆོ་གའམ། ལྷག་པར་གནས་
པའི་སྔོན་འགྲོ་བགེགས་བསལ་བའི་རིམ་པ་སྟོན་པ་སྟེ། དེ་ཉིད་གནས་སྐབས་
འདིར་སྟོན་པ་ནི་སྔར་རྡོ་རྗེ་སློབ་དཔོན་གྱི་མཚན་ཉིད་བསྟན་ནས། དེའི་ལས་བསྟན་
པའི་ཚུལ་གྱིས་བསྟན་པའོ། །
དེ་ཉིད་དོན་དུ་ནང་སྔར་བུམ་དབང་གི་སྔོན་དུ་དཀྱིལ་འཁོར་བར་གསུངས་
242 -289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པའི་སྐབས་སུ་འབྲེལ་ཏེ། དེ་ནས་འདི་ཉིད་སྒྲུབ་པ་པོ་རྒྱུའི་ཆོས་ལས་སྨིན་པར་
བྱེད་པའི་ལམ། དེ་ལས་ཀྱང་རྡོ་རྗེ་སློབ་དཔོན་གྱི་ལས། དེ་ལས་ཀྱང་སའི་ཆོ་
གའམ། ལྷག་པར་གནས་པའི་སྔོན་འགྲོར་འབྲེལ་པ་ལས་རྗེ་བཙུན་པ་ནི་ཕྱི་མ་
ལྟར་བཞེད་པའོ། །འདིའི་གཞུང་ལ་ཡང་གཉིས་ལས་འདི་དག་གིས་ནི་སྡུད་པ་
པོའི་ཚིག་གིས་མཚམས་སྦྱར་བའོ། །ཞེ་སྡང་རྡོ་རྗེ་ཞེས་པ་ལ་སོགས་པ་ནི་སྟོན་པ་
ཉིད་ཀྱི་གསུང་གིས་བསྟན་པ་སྟེ། འདིར་ཡང་རྗེས་འཇུག་ཉམས་སུ་བླང་པའི་རིམ་
པ་ནི་སློབ་དཔོན་ཁྱད་པར་རམ་བསྡུས་པའི་དཀྱིལ་འཁོར་གྱི་ས་སྟེགས་ཀྱི་དབུས་
ན་དཀྱིལ་འཁོར་གྱི་འཁོར་ལོ་ཚང་བར་བསྒོམས་ནས་མི་བསྐྱོད་དགྱེས་པའི་རྡོ་
རྗེའི་ང་རྒྱལ་གྱིས་དེ་དག་གི་སྔགས་བཟླས་ཤིང་གནས་པ་ལ་སྒྲུབ་པའི་གྲོགས་
བདག་མེད་མའི་ང་རྒྱལ་ཅན་ནམ་བུད་མེད་ཡིན་ན་ཡུམ་བཞིའི་ང་རྒྱལ་དང་ལྡན་
པས་དུས་གཅིག་ལ་མཆོད་པས་མཆོད་ཅིང་
། བསྟོད་པ་འདིས་མགྲིན་གཅིག་ཏུ་
བསྟོད་པར་བྱ་སྟེ། ཚིག་དོན་ནི་རྟོགས་པར་སླའོ། །
དེའི་རྗེས་སུ་གསོལ་བ་གདབ་པ་ནི་དེ་ལས་འདི་ནི་ཞེས་པ་ལ་སོགས་པ་
སྟེ། དེ་ཡང་ཚིག་འདི་ཉིད་ཀྱིས་མགྲིན་གཅིག་ཏུ་གསོལ་བ་གདབ་པའམ། ཡང་ན་
ཚིག་འདི་དང་གཞུང་གཞན་ནས་འབྱུང་པའི་ཚིགས་བཅད་གསུམ་གྱིས་རིམ་གྱིས་
གསོལ་བ་གདབ་པར་བྱ་སྟེ། ཚིག་དོན་ནི་གཞུང་ཉིད་དུ་སྦྱར་རོ། །ང་ནི་ཞེས་པ་ལ་
སོགས་པས་ནི་དེ་ལྟར་གསོལ་བ་གདབ་པ་དང་
། དཀྱིལ་འཁོར་པའི་ལྷ་ཐམས་
ཅད་བདག་ཉིད་ཀྱི་ཐུགས་ཀར་བསྡུས་པ་ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས་
པར་བསྒྱུར་ཏེ་མིག་རྐང་བྱིན་གྱིས་བརླབས་ནས་བདག་ཉིད་སྤྲོ་བ་བསྐྱེད་ཅིང་
བགེགས་བསྐྲད་པའོ། །དེ་ནས་སྤྲོས་པ་ལ་དགའ་ན་སྟང་སྟབས་བྱ་ཞིང་མི་དགའ་
242-290



སྐུད་
བཤད་རྒྱུད་རྡོ་རྗེ་གུར་གྱི་རྣམ་བཤད།
ན་ཧེ་རུ་ཀ་དང་བདག་མེད་མ་དགྱེས་པའི་གར་གྱིས་བགེགས་བསྐྲད་ཅིང་བསྲུང་
པའི་བར་དུ་བྱའོ། །དེ་ནས་ཞེས་པ་ལ་སོགས་པས་ནི་དཀྱིལ་འཁོར་ཞག་གྱི་ཆོ་
གའོ། །དེ་ལས་ཀྱང་འདི་དག་གིས་ནི་ཐིག་གདབ་པ་སྟེ། དེ་ཡང་མཚམས་སྦྱར་
ནས་དེ་ཡིན་ཞེས་པ་ལ་སོགས་པས་ནི་ཐིག་སྐུད་གྱི་མཚན་ཉིད་སྟོན་པ་སྟེ། དེ་ཡང་
རས་བལ་རིན་ལ་མ་བརྩེགས་པར་ཉོས་ལ། བསྒྲུབ་པའི་གྲོགས་དང་གཉིས་
པ་འཇུར་མདུད་མེད་པ་རྒྱ་ལྔ་སོ་སོར་བཀལ་ལ། དེ་དག་ཚོན་སོ་སོ་ལ་བསྒྱུར་སྟེ།
ཐོད་པ་ལྟ་བུའི་ནང་དུ་ཕྱོགས་སོ་སོར་བཞག་ཏེ། རྡོ་རྗེ་སློབ་དཔོན་གྱི་རྟོགས་པའི་
བྱེ་བྲག་གིས་བྱིན་བརླབས་བསྡུས་པའམ་རྒྱས་པ་གང་ཡང་རུང་བ་བྱའོ། །
དེ་ནས་དང་པོར་ཞེས་པར་འབྲེལ་པ་ནི་གདབ་པའི་ཐབས་སོ། །འཁོར་ལོ་
འདི་ནི་ཞེས་པ་ལ་སོགས་པས་ནི་ཆའི་རབ་ཏུ་དབྱེ་བའོ། །དེ་ཡང་ཚོན་གྱི་རྒྱུ་ལེའུ་
གཉིས་པར་བཤད་ལ། དེ་དག་བྱིན་གྱིས་བརླབ་པ་ཇི་ལྟ་བ་བཞིན་བྱ་སྟེ། དེ་ལ་
འདི་ནི་ཞེས་པ་ལ་སོགས་པས་ནི་སའི་ཆོ་ག་ཏེ། དེ་ཡང་ས་སྦྱང་པ་དང་ཡེ་ཤེས་ཀྱི་
ས་སྐྲུན་པ་ཞེས་པ་ཉིད་དུ་བཞེད་མོད་ཀྱི། བསྲུང་པའི་རྗེས་ལ་བྱིན་གྱིས་བརླབ་པ་
སྟེ་དེ་ན་ཉམས་སུ་བླང་པའི་རིམ་པ་ལ་སའི་ཆོ་གའི་སྐབས་སུ་འབྲེལ་པ། འདིར་
བསྟན་པ་ནི་སྔགས་འདི་དག་སྟབས་གཅིག་སུ་བསྟན་པའི་ཕྱིར་རོ། །དེ་ལ་འདི་ནི་
ཞེས་པ་ལ་སོགས་པས་ནི་ཚོན་དགྱེ ད་བའི་ཆོ་ག་སྟེ། དེ་ཡང་ཚོན་གྱི་རྒྱུ་ལེའུ་
གཉིས་པར་བཤད་ལ། དེ་དག་བྱིན་གྱིས་བརླབས་པ་ཇི་ལྟ་བ་བཞིན་བྱ་སྟེ། ཐོག་
མར་རྡོ་རྗེ་སློབ་དཔོན་གྱིས་འགྱེད་པ་ན་ཚིག་འདི་བརྗོད་སྟེ། དབང་ལྡན་དུ་པན་ཙ་
ར་ག་མཛུབ་གང་ཙམ་ཞིག་བྲི་བར་བྱ་སྟེ་ཚོན་པྲ་བརྟག་གོ །
དེ་ནས་ལས་ཀྱི་རྡོ་རྗེ་ལ་སོགས་པ་རྣམས་ཀྱིས་ཅི་བདེར་བྲི་བར་བྱའོ། །
242 -291



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བསེ་མཁོར་ནི་ཞེས་པ་ལ་སོགས་པ་ནི་རྟེན་གཞལ་ཡས་ཁང་གི་ཚོན་བྲིས་ནས་
རྟེན་པ་ལྷའི་མཚན་མ་དགོད་པ་སྟེ། རིགས་ཁྱད་པར་བ་འབྲི་ན་ཡང་འདི་ལྟར་བྲི་
བའམ། འདིའི་རིགས་བསྡུས་པའི་གཙོ་བོ་འདི་ལྟར་བྲིའོ། །ཞེས་གསུངས་པ་ནི་ཕྱི་
མ་ལྟར་བདེ་བར་སེམས་སོ། །དེ་ནས་ཞེས་པ་ལ་སོགས་པ་ནི་སྦྱིན་སྲེག་གི་བརྟག་
པ་ལས་བསྡུས་པའོ། །བརྟག་པ་གཉིས་པའི་ཅི་གསུང་སྦྱིན་སྲེག་བྱས་ནས་ནི་ཞེས་
པའི་དོན་གསལ་བར་བྱེད་པར་འགྲོ་བ་ལ་ཡང་འགལ་བ་མེད་དོ། །
འདི་ཉིད་གནས་སྐབས་འདིར་སྟོན་པ་ནི་བརྟག་པ་གཉིས་པ་ལས། སྦྱིན་
སྲེག་སྔོན་དུ་སོང་ནས་དཀྱིལ་འཁོར་བྲི་བར་གསུངས་པ་དང་མཐུན་པ་སྟེ། དེ་ཡང་
དེ་ལྟ་བུའི་དཀྱིལ་འཁོར་དེ་ཡང་སྦྱིན་སྲེག་སྔོན་དུ་སོང་ནས་བྲིའོ་ཞེས་ཤེས་པར་བྱ་
བའི་ཆེད་དུའོ། །འདིའི་ཡང་གཞུང་ལ་སྤྱི་དོན་གཉིས་ལས། འདི་དག་གིས་ནི་སྡུད་
པ་པོའི་ཚིག་གིས་མཚམས་སྦྱར་བའོ། །ཞེས་པ་ལ་སོགས་པས་ནི་སྟོན་པ་ཉིད་གྱི་
གསུང་གིས་བསྟན་པ་སྟེ། དེ་ལས་ཀྱང་ལས་དང་རྗེས་སུ་མཐུན་པའི་ཐབས་ཀྱི་
དབྱིངས་བསྟན་པ་སྟེ། འདིའི་ཉམས་སུ་བླང་པའི་རིམ་པ་དང་ཚིག་དོན་རྣམས་ནི་
གཞུང་ཉིད་དུ་ཤེས་པར་བྱའོ། །ལེའུ་བརྒྱད་པའི་རྣམ་པར་བཤད་པའོ།།
དེ་ནས་ཞེས་པ་ལ་སོགས་པས་ནི་ལེའུ་དགུ་པ་སྟེ། འདི་ནས་དང་པོར་རབ་
ཏུ་གནས་པའི་ཆོ་ག་ཏེ། རྩ་བའི་རྒྱུད་གྱི་རབ་ཏུ་གནས་པའི་བརྟག་པ་ལས་བསྡུས་
པའོ། །དོན་གྱིས་ན་བརྟག་པ་གཉིས་པའི་རབ་ཏུ་གནས་པའི་ལེའུ་ལས་གསུངས་
པའི་དོན་གསལ་བར་བྱེད་པར་འགྲོ་བ་ལ་ཡང་འགལ་བ་མེད་དོ། །འདིའི་གཞུང་
ལ་ཡང་སྤྱི་དོན་གཉིས་ལས་འདི་དག་གིས་ནི་སྡུད་པ་པོའི་ཚིག་གིས་མཚམས་སྦྱར་
བ་སྟེ། རབ་གསལཞེས་པ་ནི་སུ་པྲ་ཏི་ཞེས་པའི་སྒྲ་ལས་མཆོག་ཏུ་བྱེད་པ་དང་
།
11
242 --292



བཤད་རྒྱུད་རྡོ་རྗེ་གུར་གྱི་རྣམ་བཤད།
ཡུན་རིང་དུ་གནས་པར་བྱེད་པས་རབ་གནས་སོ། །དེ་ལས་དང་པོ་རྟེན་གང་ཞིག་
ཡེ་ཤེས་ལྷའི་བདག་ཉིད་ཅན་དུ་བྱེད་པ་སྟེ་མཆོད་པའི་སྐལ་བ་དང་ལྡན་པར་བྱེད་
པའོ། །
གཉིས་ ་པ་ནི་ཆོ་གའི་བྱིན་བརླབས་ཀྱིས་མེ་དགྲ་དང་ཆུ་དགྲ་ལ་སོགས་
པས་མི་འཇིགས་པར་བྱ་སྟེ་འཁོར་བ་ཇི་སྲིད་པར་བཞུགས་པའོ། །དེ་བས་ན་
དཀོན་མཆོག་གི་རྟེན་རབ་ཏུ་གནས་པ་བྱས་པ་ལ་ནི་ཆོས་དེ་གཉིས་ཆར་ཡོད་ལ།
རྒྱལ་པོའི་བཟའ་ཤིང་གི་ར་བ་ལ་སོགས་པ་རབ་ཏུ་གནས་པ་བྱས་པ་ལ་ནི་ཕྱི་མ་
གཅིག་ཏུ་ཡོད་པའོ། །འཇིག་རྟེན་ལུགས་ཞེས་པ་ནི་འཇིག་རྟེན་ན་རབ་ཏུ་གནས་
ལ་མི་དགོས་པ་དང་དགོས་པའོ། །
དང་པོ་ནི་དོན་དམ་གཙོ་བོར་སྤྱོད་པ་སྟེ། ཆོས་ཐམས་ཅད་སྐྱེ་བ་མེད་པར་
རམ་རབ་ཏུ་མི་གནས་པ་རྟོགས་པ་ལ་ནི་མི་དགོས་ལ། ཀུན་རྫོབ་གཙོ་བོར་སྤྱོད་
པ་ལ་ཡང་གཉིས་ལས། གང་ཟག་མཆོག་ཏེ་སྐུ་གཟུགས་ལ་སོགས་པ་འདི་དག་
ཐུགས་གཉིས་སུ་མེད་པའི་ཡེ་ཤེས་ཀྱི་སྣང་བ་ཡིན་པས་འདི་དག་ལ་མཆོད་པ་
བྱས་པ་དང་། སངས་རྒྱས་དངོས་ལ་མཆོད་པ་བྱེད་པ་གཉིས་བསོད་ནམས་ཁྱད་
པར་མེད་པར་ འབྱུང་སྙམ་དུ་རྟོགས་པ་ལ་མི་དགོས་ལ། ལས་དང་པོ་པ་སྟེ་ སྐུ་
གཟུགས་ལ་སོགས་པ་འདི་བཟོ་བོས་བྱས་པས་ངན་པ། འདི་ལ་ཡེ་ཤེས་པ་ཞེས་
བྱ་བ་བཟང་པོ་གཅིག་ལོགས་ན་གཞུག་ཏུ་ཡོད་དོ་སྙམ་དུ་རྟོག་པ་སྟེ། དེའི་རོ་
དགོས་པའོ། །
དེ་ཉིད་ལས་ཡང་རྡོ་རྗེ་སློབ་དཔོན་གྱི་བྱེ་བྲག་གིས་ཆོ་ག་རྒྱས་པ་དང་
མདོར་བསྡུས་པ་སྟེ། དེ་དག་རྗེས་སུ་རྟོགས་པར་བྱས་ནས་དེ་ལས་འདི་དག་ནི་
242 -293



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རབ་ཏུ་གནས་པ་དགོས་ པའི་ལུགས་ལ་དེ་ལས་ཀྱང་ཆོ་ག་རྒྱས་པའི་ཚུལ་དུ་
གསུངས་པའོ། །ཡང་ན་འཇིག་རྟེན་ལུགས་ཞེས་པ་ནི་འཇིག་རྟེན་ན་རྒྱལ་པོ་མ་
ཡིན་པ་རྒྱལ་སར་འདོན་པ་ན་དབང་བསྐུར་བའི་དུས་སུ་ཆོ་ག་རྒྱས་པར་མང་དུ་བྱ་
དགོས་ལ། རྒྱལ་པོ་ཉིད་རྒྱལ་སར་འདོན་པ་ན་དབང་བསྐུར་བའི་དུས་སུ་ཆོ་ག་
ཉུང་བས་ཆོག་ཏེ། དེ་དག་རྗེས་སུ་རྟོག་པར་བྱས་ནས། དེ་ལས་འདིར་རྒྱལ་པོ་
ཉིད་རྒྱལ་སར་འདོན་པ་ལྟ་བུ་ཡིན་པས་ཆོ་ག་ཉུང་པས་ཆོག་པར་རྟག་ཏུ་གསུངས་
པར་འགྱུར་བའོ། །ཞེས་ཀྱང་གསུང་ངོ༌། །
དང་པོར་ཞེས་པ་ལ་སོགས་པས་ནི་སྟོན་པ་ཉིད་ཀྱི་གསུང་གིས་བསྟན་པ་
སྟེ། འདིའི་ཉམས་སུ་བླང་པའི་རིམ་པ་ནི་དང་པོར་མཚན་ཉིད་དང་ལྡན་པའི་ཡོན་
བདག་གི་སློབ་མ་ཞིག་གིས་ལན་གསུམ་གྱི་བར་དུ་གསོལ་བ་གདབ་པར་བྱའོ། །
དེ་ནས་ཁས་བླངས་ཏེ་ཡོ་བྱེད་བསོག་ཏུ་བཅུག་ལ་ཕྱེད་ཙམ་འཚོགས་པ་ན་བསྙེན་
པའི་གནས་སུ་འོངས་ལ། དབང་བསྐུར་བ་འདོད་པ་ཡོད་ན་སློབ་མ་ཡོངས་
གཟུང་པའི་ཆོ་ག་བྱའོ། །དེ་ནས་ཐོ་རངས་ཀྱི་ཐུན་མཚམས་ནས་བསྙེན་པ་གསུམ་
པོ་གང་ཡང་རུང་པ་ཞིག་བྱའོ། །དེ་ལ་དང་པོར་ཞེས་པ་ནི་རབ་ཏུ་གནས་པ་ལ་
འཇུག་པའི་དང་པོར་རོ། །རིག་པ་ཞེས་པ་ནི་ལྷ་སྟེ་གཟུང་བྱས་ནས་ཞེས་པ་ནི་
བསྙེན་པ་ཚད་དུ་བསྐྱལ་ནས་སོ། །
དྲིལ་ན་དཀྱིལ་བ་ཞེས་པ་ལ་སོགས་པས་ནི་སའི་ཆོ་ག་སྟེ། དེ་ཡང་རྩ་བའི་
རྒྱུད་ལྟར་ས་བརྟག་པ་དང་། བསླང་པ་དང་། སྦྱང་པ་ལ་རྣལ་འབྱོར་གྱིས་ས་སྦྱང་
པ་ཡང་སྔོན་དུ་སོང་ནས་ལས་དང་བྱ་བས་སྦྱང་པའི་སྐབས་སུ་དཀྱིལ་འཁོར་གྱི་
ཤར་རམ་ལྷོར་ཁྲུས་པའི་སྟེགས་བུ་རྒྱར་ཁྲུ་བཞི་ཡལ་སུ་ཁྲུ་དོ་པ་གཅིག་ཞིག་བྱའོ། །
242 --294



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་ནས་བསྲུང་ཞིང་བྱིན་གྱིས་བརླབ་པ་ནི་འདི་དག་གོ་ཞེས་གསུང་མོད་ཀྱི། འདི་
དག་སའི་ཆོ་གར་བྱེད་པ་ལྟར་ན་ས་ཡོངས་སུ་གཟུང་པའི་ཆོ་ག་ཞེས་པ་རིགས་ལ་
གཞན་དག་ཏུ་ནི་ལྷག་པར་གནས་པའི་སྔོན་འགྲོ་ཞེས་པར་བཞེད་དོ། །དེ་ནས་
དངོས་གཞི་ལ་ལྷ་ལྷག་གནས་སྔོན་དུ་སོང་ནས་བུམ་པ་ལྷག་གནས་བྱ་བ་ནི་ཐོས་
པ་ཞེས་པ་ལ་སོགས་པ་སྟེ། དེ་ཡང་འདི་དག་གིས་ནི་དུས་བསྟན་པའོ། །བུམ་པ་
ཞེས་པ་
པ་ལ་སོགས་པ་ནི་བུམ་པ་ལྷག་པར་གནས་པ་དངོས་ཏེ། དེ་ཡང་རྒྱུ་རིན་པོ་
ཆེའམ་ས་ལ་བྱས་པའང་རུང་སྟེ་མཚན་ཉིད་དང་ལྡན་པའི་བུམ་པ་དགུ་སྟེ། འདིར་
མི་བསྐྱོད་དགྱེས་པའི་རྡོ་རྗེ་གཙོར་བྱས་པའི་ལྷའི་བུམ་པ་ལྷག་གནས་སུ་བྱས་པའོ། །
དེ་དག་པར་གླུ་གར་ཞལ་དུ་གཞུག་དྲི་ཞིམ་པོས་རང་རང་གི་མཚན་མ་བྲིས་ཏེ།
མགུལ་པ་རས་ཁ་ཚར་མ་ཉམས་པར་ཟུང་གིས་དཀྲིས །ཁྲུབ་པ་དང་བདུག་པ།
ཡང་བྱ་སྟེ་རིན་པོ་ཆེ་ལྔ་ལ་སོགས་པས་བཀང་ལ། ཤིང་ཡལ་ག་དང་འབྲས་བུ་དང་
ལྡན་པས་ཁ་བརྒྱན་ནོ། །
དེ་ནས་བུམ་པ་དེ་དག་སྟོང་པར་བསྒོམས་ལ། དེའི་ངང་ལས་ཧཱུཾ་ལས་རིན་
པོ་ཆེའི་གཞལ་ཡས་ཁང་
། ཆུ་ཨ་ལས་བདུད་རྩིའི་རྒྱམ་མཚོ། དེར་པད་མའི་སྟེང་
དུ་ལྷ་དགུ་བསྐྱེད་པའམ། ཡང་ནི་བུམ་པ་ལྔར་དབུས་སུ་གཙོ་བོ། །གཞན་བཞིར་
གཏི་མུག་དགའ་མ་ལ་སོགས་པ་བསྐྱེད་ལ། དེ་དག་ལ་སྐྱེ་མཆེད་དྲུག་བྱིན་གྱིས་
བརླབ་པ་ལ་སོགས་པ་བྱས་པའི་རྗེས་ལ་ཡེ་ཤེས་སེམས་དཔའ་སྤྱན་དྲངས་ཏེ་གྷོ་
རི་ལ་སོགས་པས་དགུག་གཞུག་བྱ་བར་བཞེད་དེ་དཔྱད་པར་བྱའོ། །དེ་ནས་གཙོ་
བོ་ཡབ་ཡུམ་སྙོམས་པར་འཇུག་པས་བྱང་ཆུབ་སེམས་སུ་ཞུ་བ་ནས་ལྷ་མོ་རྣམས་
ཀྱང་ཞུ་བར་བྱས་ལ། དེ་ནས་གཙོ་བོའི་བུམ་པའི་ཁ་རྒྱན་གྱི་སྟེང་དུ་ཐོད་པ་བདུད་
242 --295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
རྩིའི་ཆུས་བཀང་པ་བཞག་ལ། དེའི་སྟེང་དུ་རྡོ་རྗེ་ལ་གཟུངས་ཐག་བཏགས་ལ་
སྔགས་བཟླས་པས་སྔགས་ཀྱི་འོད་ཟེར་གཟུངས་ཐག་ལ་འཁྲིལ་ཞིང་སོང་པས་
གཉིས་སུ་མེད་པའི་ཡེ་ཤེས་ཀྱི་ཆུས་ཐོད་པ་གང་པར་བསམས་ལ། དེ་བུམ་པའི་
ནང་དུ་སྦྲེངས་པས་སྔ་མ་བས་ཀྱང་གསོས་ཤིང་རྒྱས་པར་བསམ། དེ་བཞིན་དུ་
བུམ་པ་གཞན་རྣམས་ལ་ཡང་བཟླས་པར་བྱའོ། །དེ་དག་གི་ཚིག་དོན་ནི་གཞུང་
ཉིད་དུ་ཤེས་པར་བྱའོ། །
དེ་ནས་སྔ་མ་ལྟར་སྦྱིན་སྲེག་ལྷག་པར་གནས་པ་སྔོན་དུ་འགྲོ་བས་དབང་
བསྐུར་བར་འདོད་པ་ཡོད་ན་སློབ་མ་ལྷག་གནས་ཀྱང་བྱའོ། །དེ་ནས་སྔ་མ་ལྟར་
ཁྱད་པར་རམ་བསྡུས་པའི་དཀྱིལ་འཁོར་བྲིས་ལ་དལ་བསྒྲུབ་པ་ཇི་ལྟ་བ་བཞིན་
བྱས་ལ། དེ་ནས་རབ་ཏུ་གནས་པའི་གཞི་སྦྱང་པ་དང་སྟ་གོན་གྱི་ཆོ་ག་བྱ་བ་ནི་
སའི་ང་དུ་ཞེས་པ་སོགས་ཏེ། དེ་ཡང་སྔར་གྱི་ཁྲུས་པའི་སྟེགས་བུ་དེ་རྡོ་ཐལ་ལ་
སོགས་པས་དཀར་པོར་བྱུགས་ལ། དེར་དར་ལ་སོགས་པའི་ལྷོད་སྟན་གྱི་སྟེང་དུ་
རབ་དུ་གནས་པར་བྱ་བའི་གཞི་གང་ཡིན་པ་བཞུགས་སུ་གསོལ་ལ། མཆོད་པ་
དང་གཏོར་མ་དང་ཤེས་པའི་ཆོ་གའི་རྫས་དང་། ཁྲུས་ཀྱི་ཡོ་བྱད་རྣམས་འཚོགས་
པར་བཤམས་ལ། དེ་ནས་གཞི་སྦྱང་པ་ནི་སློབ་དཔོན་གྱིས་ རང་གི་ལྷའི་རྣལ་
འབྱོར་བརྟན་པར་བྱ་སྟེ། ལག་པ་གཡོན་གྱིས་མེ་ཐོགས་ཏེ་གཞི་དེ་ལ་ལན་གསུམ་
བསྐོར་ཞིང་མདུན་དུ་བཞག་གོ །
དེ་ནས་ཉུངས་དཀར་ལག་པ་གཡས་སུ་ཐོགས་ཏེ་བསྐོར་ཞིང་མེར་བསྲེག །
དེ་ནས་འབྲས་ཟན་གྱི་ཆང་བུས་བསྐོར་ཞིང་ཆུར་བཅུག་སྟེ། དེ་དག་གནས་ཀྱི་ཕྱི་
རོལ་དུ་དོར་བར་བྱའོ། །བྱུར་བསལ་བའམ་ཤིས་པའི་ཆོ་ག་ཞེས་ཀྱང་བྱ་སྟེ། གཞི་
242 --296



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་ལ་རབ་ཏུ་གནས་པ་མ་གྲུབ་ཀྱི་བར་དུ་བགེགས་ཞུགས་པ་འདོན་པ་ཡང་ཡི་
ནོ། །
དེ་ནས་ཁྲུས་ཀྱི་ཆོ་ག་བྱ་སྟེ། དེ་ཡང་སྐུ་གཟུགས་ལུགས་མ་ལ་སོགས་པ་
དངོས་སུ་ཁྲུས་བྱར་རུང་བ་རྣམས་ལ་ནི་དངོས་སུ། རས་རིས་ལ་སོགས་པ་དངོས་
སུ་བྱར་མི་རུང་པ་རྣམས་ལ་མེ་ལོང་གི་ནང་དུ་གཟུགས་བརྙན་འཆར་དུ་བཅུག་ལ།
ཐོག་མར་བའི་རྣམ་ལྔ་བདུད་རྩི་ལྔ་དང་བཅས་པས་ཨོཾ་སརྦ་ཏ་ཐཱ་ག་ཏ་ཀ་ཡ་བི་ཤོ་
དྷ་ནི་སྭཱཧཱ་བརྗོད་ཅིང་དུར་བའི་པིར་གྱིས་བཀྲུའོ། །དེ་ནས་དྲི་ཞིམ་པོ་དང་སྦྱར་
བའི་ཆུ་གཙང་མས་ཀྱང་བཀྲུའོ། །དེ་ནས་ཏིལ་མར་དྲི་ཞིམ་པོས་བགོས་པ་མཁར་
བ་ལ་སོགས་པའི་སྣོད་དུ་བཞག་སྟེ། སྔགས་སྔ་མ་བརྗོད་ཅིང་དུར་བའི་པིར་གྱིས་
ཁྱོབ་པར་བྱུག་གོ །དེ་ནས་ཏིལ་མར་བསངས་བའི་ཕྱིར་འདག་ཆལ་ལྔས་བཀྲུ་
བར་བྱའོ། །དེ་ནས་སྐྱུ་རུ་རའི་འདག་ཆལ་དང་དཀར་གསུམ་དང་མངར་གསུམ་གྱི་
ཆུ་དང་བུམ་པའི་ཆུ་རྣམས་ཀྱིས་ཀྱང་བཀྲུ་བར་བྱའོ། །དེ་ནས་རས་སེར་པོས་སྐུ་
ཕྱིས་ཏེ་ན་བཟའ་ཕུལ་ནས་ཙན་དན་དང་གུར་གུམ་ལ་སོགས་པའི་དྲི་ལྔས་ཐུགས་
ཀར་བྱུག་སྟེ་བཛྲ་གྷ་དྷེ་ཨ་ཞེས་བརྗོད་དོ། །
དེ་ནས་མེ་ཏོག་དང་སྤོས་དང་མར་མེ་དང་ལྷ་བཤོས་རྣམས་ཀྱང་རང་རང་
གི་སྔགས་ཀྱིས་ཕུལ་ལ། རྡོ་རྗེ་དང་བཅས་པའི་ལག་པས་ཆུ་ལ་རེག་ལ་ཐུགས་ཀ་
དང༌། མགུར་དང་སྤྱི་བོ་དང་ཕྲག་པ་གཉིས་སུ་ཉེ་རེག་བྱའོ། །དེ་ནས་སྙིང་ཀའི་
འོད་ཀྱིས་ལྷ་རྣམས་སྤྱན་དྲངས་ཏེ་ནམ་མཁའ་ལ་བཞུགས་པར་བསམས་ལ། ཀུ་
ཤ་ཡི་བསང་གཏོར་བྱ། མཆོད་ཡོན་དང་ཞབས་བསིལ་དང་ཞལ་བསིལ་དང་ཕུལ་
ལ། མེ་ཏོག་ ལ་ སོགས་ པས་ ཀྱང་མཆོད་ཏེ་པུས་མོ་ གཡས་ པའི་ ལྷ་ ང་ ས་ ལ་
242-297



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
བཙུགས་ནས་ ལག་ པ་ གཡས་ སུ་རྡོ་རྗེ་དང་བཅས་པའི་ སྤོས་སྣོད་ཐོགས་ལ།
གཡོན་པས་དྲིལ་བུ་དཀྲོལ་ཞིང་ལྕེ་ཧཱུྃ་ལས་རྡོ་རྗེར་བསམས་ཏེ། བཅོམ་ལྡན་རྡོ་རྗེ་
ཆོ་ག་མཆོག་ཞེས་པ་ལ་སོགས་པ་ལན་གསུམ་བརྗོད་དེ་སྙན་གསན་དབབ་བོ། །
དེ་ནས་རབ་གནས་བྱ་བའི་གཞི་དེ་སྟོང་པ་ཉིད་དུ་བསྒོམས་ལ། དེ་ལས་ཆོ་
གའི་རིམ་པས་ལྷའི་སྐུར་སྐྱེད་པར་བྱ་སྟེ། དེ་ཡང་རྟེན་སོ་སོ་ཉིད་དུ་བསྐྱེད་པའམ།
ཡང་ན་རྟེན་གང་ཡིན་ཡང་མངོན་པར་བྱང་ཆུབ་པ་ལྔས་དགྱེས་པ་རྡོ་རྗེར་བསྐྱེད་དོ་
ཞེས་གསུང་པ་ནི་གནས་སྐབས་འདིའི་གཞུང་གི་དགོངས་པ་འདི་ལྟར་སྣང་བར་
སེམས་སོ། །སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་སེམས་
དཔའ་སུམ་བརྩེག་ བྱ་སྟེ། དེ་ཉིད་ལ་ནམ་མཁའ་ལ་བཞུགས་པའི་ལྷ་རྣམས་
དགུག་པ་དང་གཞུག་པ་དང་བཅིང་པ་དང་དབང་དུ་བྱ་བའི་ལྟ་བ་བཞིན་དུ་བྱས་
ལ་དབང་བསྐུར་བར་བྱ་སྟེ། དེ་ཡང་དེ་བཞིན་གཤེགས་པ་ལྔ་ལ་སོགས་པ་རྣམས་
ཀྱིས་བདུད་རྩིའི་ཆུ་རྒྱུན་གྱི་དབང་བསྐུར་བར་བསམ་ཞིང་
། ཁ་རྒྱན་ཕྱུང་པའི་བུམ་
པའི་ཆུ་ཡིས་ཇི་ལྟར་བལྟམ་པ་ཙམ་གྱིས་ནི་ལ་སོགས་པ་སྔགས་དང་བཅས་པས་
བཀྲུ་བར་བྱའོ། །དེ་ནས་མཆོད་ཡོན་ལ་སོགས་པ་སྔོན་དུ་འགྲོ་བའི་མཆོད་པ་དང་
བསྟོད་པ་དང་བདུད་རྩི་མྱང་པའི་བར་དུ་བྱས་ལ་ལྷ་གང་ཡིན་པའི་སྔགས་ཅི་ནུས་
པར་བཟླས་པར་བྱའོ། །
དེ་ནས་ཡང་ཕྱག་དང་མཆོད་པ་བྱས་ཏེ་ཆོ་ག་ལྷག་པ་དང་ཆད་པ་བཟོད་
པར་གསོལ་བར་བྱས་ལ། ཡེ་ཤེས་སེམས་དཔའ་བློས་ཕྱུང་ལ་མཆོད་པ་ལྔས་
མཆོད་དེ་གཤེགས་སུ་གསོལ་བར་བྱའོ། །དམ་ཚིག་པ་ན་བཟའ་སེར་པོས་ཞལ་
བཀའ་སྟེ། སྐུ་གཟུགས་ཡིན་ན་དཀྱིལ་འཁོར་ལ་རྒྱབ་བསྟན་པ་ཞལ་ཕྱིར་ཕྱོགས་
242 ----298



བཤད་རྒྱུད་རྡོ་རྗེ་གུར་གྱི་རྣམ་བཤད།
པར་བྱའོ། །དེ་ནས་དབང་བསྐུར་བར་འདོད་པ་ཡོད་ན་གནས་སྐབས་འདིར་ཆོ་ག་
ཇི་ལྟ་བ་བཞིན་དུ་འཇུག་པ་སྔོན་དུ་འགྲོ་བས་ཅི་རིགས་པར་བསྐུར་བར་བྱའོ། །དེ་
དག་གི་ཚིག་དོན་ནི་རྟོགས་པར་སླའོ། །བྱིས་ཀྱང་ཞེས་པ་ལ་སོགས་པས་ནི་དངོས་
གཞི་ཆོ་ག་སྟེ། དེ་ཡང་ནང་པར་གྱི་དུས་སུ་མཆོད་པའི་ཡོ་བྱད་ཅི་འབྱོར་པ་དང་
གཏོར་མ་བཤམས་ལ་བདག་ཉིད་ལྷའི་རྣལ་འབྱོར་བྱ་སྟེ། སྔ་མ་ལྟར་རྟེན་སྦྱང་པ་
ཇི་ལྟ་བ་བཞིན་དུ་བྱས་ལ། ཡང་སྙིང་ཀའི་འོད་ཀྱིས་སངས་རྒྱས་རྣམས་སྤྱན་དྲངས་
ཏེ། ནམ་མཁའ་ལ་བཞུགས་པར་བསམ་ལ་སྔ་མ་ལྟར་གསོལ་བ་གདབ་པར་བྱ་
སྟེ། དེ་ཡང་སང་ནི་ཞེས་པའི་གནས་སུ་ད་ལྟར་ཞེས་པ་བཅུག་ལ་སྙན་གསན་
དབབ་པོ། །
དེ་ནས་ཡང་གཞི་དེ་སྔ་མ་ལྟར་ལྷར་བསྐྱེད་ལ་ནམ་མཁའ་ལ་བཞུགས་
པའི་སངས་རྒྱས་རྣམས་དགུག་པ་ལ་སོགས་པ་ཇི་ལྟ་བ་བཞིན་དུ་བྱས་ལ་དབང་
བསྐུར་ཏེ། བཀྲ་ཤིས་ཀྱི་ཚིགས་སུ་བཅད་པ་དང་རོལ་མོའི་སྒྲ་དང་བཅས་པས་སྔ་
མ་ལྟར་སྟེ། འདིར་ནི་རིག་པའི་དབང་ལྔ་བརྟུལ་ཞུགས་ཀྱི་དབང་དང་དྲུག་བསྐུར་
བར་ བཞེད་དོ། །དེ་ནས་ རྗེས་སུ་མཐུན་པའི་ རྒྱན་ དབུལ། སྤྱན་དབྱེ་སྙན་དང་
ཤངས་བསལ་ཞལ་དབྱེ་ཚེམས་ཀྱི་དྲི་མ་བསལ། དེ་ནས་དབུ་སྐྲ་ཤད་པའམ་བཞར།
ཕྱག་དང་ཞབས་ཀྱི་སེམས་མོ་བྲེག །དེ་ནས་མཆོད་པ་དང་བསྟོད་པ་དང་བདུད་རྩི་
མྱང་པའི་མཐར་ཐུག་པར་བྱས་ལ། བརྟན་པར་བྱ་བའི་ཆོ་གས་བརྟན་པར་བྱས་ལ་
བཞུགས་སུ་གསོལ་ལོ། །
དེ་ནས་ཆོ་ག་ལྷག་ཆད་བཟོད་པར་གསོལ་སྨོན་ལམ་གདབ་རྟེན་བསྒྱུར་
བརྟན་པར་ བྱ་བའི་ཚིག་བརྗོད། སྲུང་མ་བསྒོ། ཡོན་བདག་ལ་མཆོད་པའི་རྗེས་
242 -299



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
གནང་སྦྱིན། བསྐོར་བའི་ཚིགས་སུ་བཅད་པའི་མདོ་གདོན་ཞིང་བསྐོར་བ་བྱས་ལ་
ཕྱག་བྱའོ། །དེ་ནས་གཏོར་མ་གཏང་ཞིང་བའི་སྦྱིན་སྲེག་གི་ལས་བྱ། མཆོད་པ་
དང་བསྟོད་པ་དང་དགེ་བའི་རྩ་བ་བསྔོ་བ་སྔོན་དུ་འགྲོ་བས་རྩ་བའི་དཀྱིལ་འཁོར་
གྱིས་ཡེ་ཤེས་པ་གཤེགས། དམ་ཚིག་པ་བསྡུས་ལ་ཡོན་བདག་གིས་ཚོགས་ ཀྱི་
འཁོར་ལོའམ་དགེ་འདུན་གྱི་སྟོན་མོ་བྱ། རྡུལ་ཚོན་ཕྱགས་ལ་ཆུ་བོར་དོར་བར་
བྱའོ། །འདི་ཉིད་ཀྱི་ཚིག་དོན་ནི་ཕྱིས་ཀྱང་ཞེས་པ་ནི་སྔ་མ་སྟ་གོན་གྱི་དུས་སུ་ལས་
ཕྱིས་ཀྱང་སྟེ། དངོས་གཞིའི་དུས་སུའོ། །སྦྱོར་བ་དེ་ཉིད་ཞེས་པ་ནི་ཁྲུས་ལ་སོགས་
པའོ། །ཐོ་རངས་ཞེས་པ་ནི་དུས་ཀྱི་ཁྱད་པར་རོ། །ཐུགས་ཏེ་ཞེས་པ་ནི་ཁྲུས་ལ་
སོགས་པ་བྱས་ཏེ་ཞེས་པའོ། །དེ་ནས་སྔ་མ་ལྟར་བསྐྱེད་པ་བྱིན་གྱིས་བརླབ་ཞེས་
པའོ། །ཚུལ་ཇི་ལྟར་བྱིན་གྱིས་བརླབ་ན་མིག་སོགས་ཞེས་པ་ལ་སོགས་པ་སྟེ།
འདི་དག་ནི་རྟེན་གང་ཡིན་ཀྱང་ལྷར་བསྐྱེད་ལ་དེ་ལས་དགྱེས་པའི་རྡོ་རྗེ་ཉིད་དུ་
བསྐྱེད་པར་གསལ་ཏེ་མདོར་སྟན་ནོ། །
རང་སྙིང་ཞེས་པ་ལ་སོགས་པས་ནི་རྒྱས་པར་བཤད་པ་སྟེ། དེ་ཡང་རིམ་
པ་ཇི་ལྟར་བརྩམ་ཞེ་ན་སྐུ་གསུང་ཐུགས་བྱིན་གྱིས་བརླབ་པའི་རྗེས་སུ་སེམས་
དཔའ་སུམ་བརྩེག་བྱས་ལ་དེ་ནས་ཡེ་ཤེས་པ་དགུག་གཞུག་བྱ་བའི་རིམ་གྱིས་
བྱའོ་ཞེས་སྟོན་པ་སྟེ། དེ་ལ་རང་རིག་ཞེས་པ་དམ་ཚིག་སེམས་དཔའི་སྙིང་ཀར།
ཡེ་ཤེས་སེམས་དཔའ་གནས་པར་བསམས་ལ་དེའི་སྙིང་ཀར་ཡང་ཏིང་ངེ་འཛིན་
སེམས་དཔའ་གནས་པར་བསམ་སྟེ། དེ་ལས་འོད་འཕྲོས་པས་སངས་རྒྱས་ཞེས་པ་
ཡེ་ཤེས་ལ་རྣམས་སོ། །ནམ་མཁར་ཏེ་ཞེས་པ་རྟེན་ལ་དགུག་པ་གཞུག་
པ་དབང་དུ་བྱ་བའི་ཚུལ་གྱིས་སོ། །དེ་ནས་སྔ་མ་ལྟར་དབང་བསྐུར་ཏེ་རྒྱས་བཏབ་
པ་བཅིང་
242-300



བཤད་རྒྱུད་རྡོ་རྗེ་གུར་གྱི་རྣམ་བཤད།
ལ་དེ་ནས་ཡེ་ཤེས་ཀྱི་བདུད་རྩི་ཞེས་པས་བདུད་རྩི་མྱང་པ་བྱས་ཏེ་རིམ་པ་
པ་འདི་
དག་ལྟར་རོ། །
རྡོ་རྗེ་ཡེ་ཤེས་ཞེས་པ་ལ་སོགས་པས་ནི་སྔར་གྱི་བདུད་རྩི་མྱང་པ་དེ་ཉིད་
རྒྱས་པར་བཤད་པ་སྟེ། ཤུགས་ཀྱིས་ཁ་ཟས་དང་གཏོར་མ་བྱིན་གྱིས་བརླབ་པར་
ཡང་འབྲེལ་པའོ། །ཡང་ན་གོ་རིམ་ཡང་བསྟོད་པའི་རྗེས་འདི་ཉིད་དུ་བྱེད་པ་སྟེ།
འདིར་རྟེན་ཅན་ཁོ་ན་སྟེ་འདིའི་ཉམས་སུ་བླང་པའི་ཚུལ་རྒྱས་པར་གཏོར་མའི་
སྐབས་སུ་བསྟན་པ་བཞིན་ནོ། །བཅོམ་ལྡན་འདས་བདུད་རྩི་མྱང་བས་ཞེས་པ་
ཡང་མཐར་བསྟན་པ་འདི་ལས་བཏགས་པ་དེ་བསྟན་པར་བྱ་བའི་མིང་གིས་སྟོན་
པ་ལ་བཏགས་པའོ། །སངས་རྒྱས་ཞེས་པ་ལ་སོགས་པས་ནི་ལེའུ་གཉིས་པའི་
རྟོགས་པའི་ཆོ་གའི་གནས་སྐབས་སུ་བདུད་རྩི་འཁྱིལ་པའི་ཕུར་བུས་འདེབས་པའི་
སྔགས་མ་གསུངས་པ་དེ་བསྟན་པ་སྟེ། དེ་ཡང་རྩེ་མོ་ལྔ་ནི་ཞེས་པ་ནི་བདུད་རྩི་
འཁྱིལ་པ་དེ་ཉིད་སྟོད་རྡོ་རྗེ་རྩེ་ལྔ་པའི་རྣམ་པ་སྐད་དུ་བསྟན་ཀྱང་དོན་དུ་ན་སྟོད་
ཞལ་གསུམ་ཕྱག་དྲུག་པ་སྤྱན་ལ་སོགས་པའི་དབང་པོ་ལྔ་དང་ལྡན་པའོ། །ནམ་
མཁའི་དབྱིངས་ཀྱི་ཞེས་པ་ལ་སོགས་པས་ནི་ལས་གྱི་ཕྱག་རྒྱའམ་ཡེ་ཤེས་ཀྱི་ཕྱག་
རྒྱའི་ཆོས་ཀྱི་འབྱུང་གནས་ཀྱི་དབུས་གནས་པར་ཞེས་པའོ། །སངས་རྒྱས་ཞེས་པ་
ནི་དཀྱིལ་འཁོར་གྱི་ལྷ་ཚོགས་སོ། །མ་མོའི་ཞེས་པ་ལ་སོགས་པས་ནི་སྔར་ལེའུ་
བཞི་པར་འབྲས་བུའི་ཧེ་རུ་ཀ་ཆོ་ག་གསུམ་གྱིས་བཞེངས་པར་སྟོན་པའི་མཚན་
ཉིད་སྟེ། དེ་ཡང་མི་བསྐྱོད་དགྱེས་པའི་རྡོ་རྗེའི་མཚན་ཉིད་སྔར་ལེའུ་བཞི་པ་ཉིད་དུ་
བསྟན་ནས་ཧེ་རུ་ཀ་གཞན་བཞིའི་སྟོན་པའོ། །
དགྱེས་པ་རྡོ་རྗེའི་ཞེས་པ་ལ་སོགས་པས་ནི་ཞོར་ལས་བྱུང་བ་སྟེ། དེ་ཡང་
242 -301



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༡༽
ཧེ་རུ་ཀ་ལྔ་པོ་དེ་དག་གིས་གཙོ་བྱས་པའི་དཀྱིལ་འཁོར་དུ་དབང་བསྐུར་ན། བླ་མ་
མཉེས་པའི་ཡན་ལག་ལ་ཡང་རྗེས་སུ་མཐུན་པའི་ཡོན་འདི་དག་དབུལ་ལོ་ཞེས་
སྟོན་པའོ། །དེ་ཉིད་ལ་འབུལ་བའི་རྒྱུ་མཚན་ཅི་ཞེ་ན་བླ་མ་དེ་ཉིད་དེ་བཞིན་གཤེགས་
པ་ལྔ་དང་མཚུངས་པ་ཡིན་ནོ་ཞེས་སྟོན་པ་ནི་དེ་ཉིད་ཞེས་པ་ལ་སོགས་པའོ། །དེ་
ནས་ཞེས་པ་ལ་སོགས་པས་ཧེ་རུ་ཀ་ལྔའི་ཐུགས་བསྐུལ་བའི་སྙིང་པོ་བསྟན་པ་སྟེ།
དེ་ཡང་ཁྱད་པར་གྱི་དཀྱིལ་འཁོར་དུ་ཞུགས་ཤིང་དེ་བསྒོམ་པའི་རྩ་བའི་རྒྱུད་དུ་
བསྟན་ནས། འདིར་བསྡུས་པའི་དཀྱིལ་འཁོར་དུ་ཞུགས་ཤིང་དེ་བསྒོམ་པའོ། །
དེ་ཡང་སྔོན་བྱུང་སྟོན་པ་ཏིང་ངེ་འཛིན་ལ་སྙོམས་པར་ཞུགས་ནས་སྔགས་
གསུངས་པར་བསྟན་ནས། རྗེས་འཇུག་བསྒྲུབ་པ་པོ་དེ་ལྷ་དེ་དང་དེའི་ཏིང་ངེ་
འཛིན་ལ་གནས་ནས་སྔགས་བཟླས་པར་བསྟན་པའོ། །ཡང་སྔོན་འབྱུང་གསུངས་
པའི་ཕན་ཡོན་སོ་སོའི་དངོས་གྲུབ་ཐོབ་པར་བསྟན་ནས། རྗེས་འཇུག་བཟླས་པའི་
ཕན་ཡོན་དེ་ལྟར་འགྲུབ་པར་སྟོན་པའོ། །སངས་རྒྱས་དཀྱིལ་འཁོར་ཞེས་པ་ལ་
སོགས་པས་ནི་སྔར་གྱི་ཕོ་བྲང་རྣམ་སྣང་གི་ཡན་ལག་གི་སྐབས་ཀྱི་བསྡུས་པའི་
དཀྱིལ་འཁོར་གྱི་ལེང་དབྱིབས་སྟོན་པ་སྟེ། དེ་ཡང་རྟག་པ་རྣམ་སྣང་གི་ལེ་ཚེ་གྲུ་
བཞི་པའི་དབུས་སུ་ཟླུམ་པོ་དེའི་ནང་དུ་པད་མ་འདབ་བརྒྱད་ལ་སོགས་པའོ། །རྡོ་
རྗེ་སེམས་དཔའི་ཞེས་པ་ལ་སོགས་པའི་ནི་དེ་དག་གི་དབུས་སུ་བསྒོམ་པའི་ཧེ་རུ་
ཀ་ལྔའི་སྤྱིའི་རྣམ་བཞག་ཏེ། དེ་ཡང་དེ་དག་ཀུན་ཀྱང་རུས་པའི་རྒྱན་དང་སྟག་གི་
ཤམ་ཐབས་དང་། དབུ་སྐྲ་གྱེན་དུ་རྗེས་པ་དང་ཡབ་ཡུམ་ཞལ་སྦྱོར་དུ་བསྒོམ་པ་
སྟོན་པའོ། །ལེའུ་དགུ་པའི་རྣམ་པར་བཤད་པའོ།། །།
དེ་ནས་ཞེས་པ་ལ་སོགས་པས་ནི་ལེའུ་བཅུ་པ་སྟེ། དེ་ལས་ཀྱང་འདི་དག་
242 -302



བཤད་རྒྱུད་རྡོ་རྗེ་གུར་གྱི་རྣམ་བཤད།
གིས་སྤྱོད་པ་སྟོན་ཏེ། རྩ་བའི་རྒྱུད་ཀྱི་ལེའུ་དྲུག་པར་རིག་པ་བརྟུལ་ཞུགས་ཀྱིས་
སྤྱོད་པ་གསུངས་པ་དེའི་གནས་ལ་སོགས་པ་མ་ཚང་པ་ཁ་སྐོང་བའོ། །འདི་ཉིད་
ཐུན་མོང་མ་ཡིན་པ་དགྱེས་པ་རྡོ་རྗེ་ལ་བསླབ་པ་ལས་བསྒྲུབ་པ་རྒྱུའི་ཆོས་དེ་ལས་
གྲོལ་བར་བྱེད་པའི་ལམ། དེ་ལས་ཀྱང་བསྒོམ་པའི་ཤེས་རབ་ལ་བསླབ་པ། དེ་ལས་
རྐྱེན་སྤྱོད་པ། དེ་ལས་ཀྱང་རིག་པ་བརྟུལ་ཞུགས་ཀྱི་སྤྱོད་པ་སྟེ། དེ་ཡང་དེ་ཡན་
ཆད་དུ་བསྟན་པ་ལྟར་བསྐྱེད་རྫོགས་གཉིས་བསྒོམས་པ་ལས་སྤྱོད་པ་ལ་འཇུག་
པའི་དྲོད་ཚད་ཐོབ་པ་ན། དེ་ནས་ནུས་པ་མ་སྐྱེས་པ་ཅི་བདེ་བའི་སྤྱོད་པ་སྔོན་དུ་
སོང་ནས་ནུས་པ་སྐྱེས་ནས་བརྟུལ་ཞུགས་ཀྱི་སྤྱོད་པ་བྱ་བའོ། །
འདིའི་གཞུང་ལ་གཉིས་ལས། དེ་ནས་ཞེས་པ་ལ་སོགས་པས་ནི་སྡུད་པ་
པོའི་ཚིག་གིས་མཚམས་སྦྱར་བའི་ཚུལ་གྱིས་མདོར་བསྟན་པའོ། །མེ་ཏོག་ཞེས་པ་
ལ་སོགས་པས་ནི་རྒྱས་པར་བཤད་པ་སྟེ། དེ་ལས་ཀྱང་འདི་དག་གིས་ནི་སྤྱོད་པའི་
གནས་བསྟན་པའོ། །སེམས་དཔའ་ཆེན་པོ་ཞེས་པ་ནི་རང་གཞན་གྱི་དོན་ཕུན་
སུམ་ཚོགས་པ་ལ་སེམས་དཔའ་སྟེ། སྤྱོད་པ་སྤྱོད་པའི་རྟེན་གྱི་གང་ཟག་གོ །རྣམ་
རྒྱུར་ནི་ཞེས་པ་ནི་སྤྱོད་པ་དངོས་སྟེ། བདེ་སྟོང་གི་ཉམས་མྱོང་གི་ཚམ་ཚོམ་མེད་
པར་སྤྱོད་པ་སྟེ། དེ་ཡང་སྤྲོས་བཅས་དང་
། སྤྲོས་མེད་དང་
། ཤིན་ཏུ་སྤྲོས་མེད་ཀྱི་
ཚུལ་གྱིས་སོ། །ནགས་སུ་ཞེས་པ་ལ་སོགས་པས་ནི་དེ་ཉིད་ཀྱི་དུས་གྱི་ཁ་ཟས་
བཙལ་བའི་ཐབས་སོ། །ནགས་ཚལ་ཞེས་པ་ལ་སོགས་པས་ནི་དེ་ལྟར་སྤྱོད་པའི་
ཕན་ཡོན་ནོ། །སྐྱེས་གྱུར་ཞེས་པ་ལ་སོགས་པས་ནི་སྤྱོད་པའི་སྔོན་དུ་འགྲོ་བ་
བསྒོམ་པའི་རང་བཞིན་ལམ་རྣལ་འབྱོར་པས་བསྐྱེད་རིམ་ཀྱི་སྐབས་སུ་སྐྱེ་མཆེད་
དྲུག་བྱིན་གྱིས་བརླབ་པའི་འབྲས་བུ་སྟེ། དེ་ཉིད་ཀྱི་སྤྱོད་པའི་སྐབས་སུ་མངོན་
242 -303



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པར་ཞེས་པ་ལྔས་གཞན་གྱི་དོན་སྒྲུབ་པར་སྟོན་པའོ། །ལག་ཏུ་ཞེས་པ་ནི་ལག་
མཐིལ་ཉེ་རིང་རིན་ལ་སྐྱུ་རུ་ར་ཆེ་ཆུང་རན་པས་ཐམས་ཅད་གསལ་བའམ། ཡང་
ན་ སྐྱུ་རུ་ར་ ཕྱིའི་པགས་པས་ནང་གི་ཤ་ལ། དེའི་རུས་པ་ལ་དེས་རྐང་ལ་མ་
བསྒྲིབས་པ་ཐམས་ཅད་གསལ་བར་མཐོང་པ་བཞིན་ནོ་ཞེས་པའོ། །རང་གི་སྐྱེ་བ་
ཞེས་པ་ལ་སོགས་པས་ནི་སྣ་ལ་སེར་སྣ་རྡོ་རྗེ་སྦྱར་བ་ལ་སོགས་པས་སྔོན་གྱི་
གནས་རྗེས་སུ་དྲན་པའམ་མངོན་པར་ཤེས་པ་འབྱུང་པ་ལ་སོགས་པར་སྟོན་པ་སྟེ།
འདི་དག་ཀྱང་འགལ་བ་མེད་ཏེ་གཞུང་གཞན་ལས་ཀྱང་གསུང་པས་སོ། །དེ་ཡང་
མངོན་པར་ནས་དབང་པོ་དང་ཡུལ་ཕྲད་ནས་འཛིན་པ་ལ་མངོན་པར་ཤེས་པ་
འབྱུང་དུ་མི་རུང་བར་བྱས་པས་ནི་རྟེན་ཐོགས་པ་དང་བཅས་པས་ཡིན་པ་འདིར་
འབྱུང་དུ་རུང་པར་བཞེད་པ་ནི་རྟེན་ཐོགས་མེད་དུ་བསྒྱུར་བས་སོ། །འདི་དག་གིས་
ཀྱང་ལྷའི་མིག་གིས་དོན་བྱ་རྒྱུའི་སེམས་ཅན་རྣམས་ཀྱི་གཟུགས་མཐོང་ལ། རྣ་
བས་སྒྲ་ཐོས་ཞིང་རྫུ་འཕྲུལ་གྱིས་དེ་དག་ཏུ་སོང་ནས་གཞན་གི་སེམས་ཤེས་པ་དང་
སྔོན་གྱི་གནས་རྗེས་སུ་དྲན་པས་དེ་དག་དྲན་པར་བྱ་སྟེ། ཇི་ལྟར་རིགས་པ་ལྟར་
དོན་བྱེད་པའོ། །ལེའུ་བཅུ་པའི་རྣམ་པར་བཤད་པའོ།། །།
རྟག་པ་ཉིད་ཀྱིས་ཞེས་པ་ལ་སོགས་པས་ནི་སྤྱོད་པའི་གནས་སྐབས་དེ་
ཉིད་དུ་འཕྲིན་ལས་བཞིས་ གཞན་ གྱི་དོན་བྱེད་པ་ལས། དེ་ཡང་ཁྱད་པར་གྱི་
དཀྱིལ་འཁོར་དུ་ཞུགས་ནས་འཕྲིན་ལས་ཐམས་ཅད་ལྷ་དེ་ཉིད་ཀྱི་ང་རྒྱལ་བྱེད་ལ།
འདིར་བསྡུས་པའི་དཀྱིལ་འཁོར་དུ་ཞུགས་པའི་དབང་དུ་བྱས་ནས་ལས་གང་ལ་
ལྷ་གང་ཤིས་པའི་ལྷ་འཕོ་བ་སྟོན་པའོ། །ཞི་བའི་སེམས་ཀྱིས་ཞེས་པ་ལ་སོགས་
པས་ནི་ལས་གང་ལ་བསམས་པ་གང་ཤིས་པ་སྟོན་པའོ། །རྗེས་སུ་ཆགས་པའི་
242 -304



བཤད་རྒྱུད་རྡོ་རྗེ་གུར་གྱི་རྣམ་བཤད།
ཞེས་པ་ནི་དགུག་པར་བྱ་བའི་བུ་མོ་དེ་ལའོ། །བུ་མོ་ཀུན་ལ་ཞེས་པ་ནི་སྤྱིར་དགོས་
པ་ཁྱད་པར་ཅན་གཞན་གྱི་དོན་དུ་ཡང་ཡིན་མོད་ཀྱི་འདིར་ནི་སྤྱོད་པའི་གྲོགས་
སུའོ། །སྤྱད་པར་བྱ་ཞེས་པ་ནི་སྔ་རྟོགས་པ་གོང་ནས་གོང་དུ་རྗེས་སུ་ཆགས་པ་
སྔོན་དུ་སྙོམས་པར་འཇུག་པར་བྱ་བའོ། །
སྡུད་པ་པོ་ལས་ཞེས་པ་ལ་སོགས་པས་ནི་ལས་གང་ལ་ཕྱག་རྒྱ་གང་ཤིས་
པ་སྟོན་གསུང་མོད་ཀྱི། བུ་མོ་རང་གང་དག་དགུག་ཞེ་ན་སྡུད་པ་པོ་ནི་དབང་ཕྱུག་
ཆེན་པོ་སྟེ། དེ་ལས་དེའི་ཆུང་མ་སེར་མོ་དང་ཞེས་པ་ཀར་ཤམ་དུ་ཡང་དྲང་དུ་རུང་
སྟེ། དེ་དགུག་པ་དང་སྐྱེ་གཉིས་ཞེས་པ་བྷུ་མ་ནའི་སྒྲ་བྲམ་ཟེ་ལ་འཇུག་པས་དེ་
ལྟར་ ་བ་ནི་མི་ལེགས་ཏེ། འོན་ཀྱང་ཚངས་པ་ལ་ཡང་འཇུག་པས་ཚངས་པ་
ཞེས་བསྒྱུར་བ་ནི་ལེགས་ཏེ། དེ་ལས་ཚངས་པ་མོ་ཞེས་པ་དེའི་ཆུང་མའོ། །དཔལ་
ལྡན་མོ་ནི་ཁྱབ་འཇུག་གི་ཆུང་མ་སྟེ་དེ་དགུག་པའི་ཞེས་པ་ནི་ལེགས་ཏེ། གཞུང་
གཞན་ལས་དཔལ་ནི་སྲེད་མེད་བུ་ལས་ཀྱང་ཞེས་གསུངས་པས་སོ། །འཁོར་ཡུག་
ལྡན་ནི་བརྒྱ་བྱིན་སྟེ་དེ་ལས་རིམ་པ་ཉིད་ཞེས་པ་དེ་ཆུང་མའོ། །ཆུ་སྲིན་རྒྱལ་མཚན་
ཞེས་པ་ནི་འདོད་པའི་དབང་ཕྱུག་ཏེ། དེ་ལ་དགའ་མ་ཞེས་པ་ནི་དེའི་ཆུང་མའོ། །
འདིར་ཡང་འཇིག་རྟེན་པའི་ལྷ་འདི་དག་ལ་མིང་འདི་དག་གིས་འདོགས་པའི་རྒྱུ་
མཚན་ནི་གསུངས་པ་མེད་དོ། །ཕྱག་རྒྱ་ཆེན་པོ་ཞེས་པ་ནི་ལྷའི་སྐུའོ། །རབ་སྦྱོར་
ཞེས་པ་ནི་བདག་དང་ཕྱག་རྒྱ་གཉིས་ཀ་ལྷའི་སྐུར་བསྐྱེད་པ་སྟེ། རྡོ་རྗེ་དང་པད་མ་
ཡང་བྱིན་གྱིས་བརླབ་པའོ། །གོས་པ་མེད་པར་ཞེས་པ་ནི་སེམས་ལའོ། །གང་གིས་
ཞེ་ན་ཆགས་པ་ནི་ཞེས་པ་སྟེ་ཐ་མལ་གྱི་འདོད་ཆགས་ཀྱིས་སོ། །
འོ་ན་བདེ་བའི་སེམས་ཀྱིས་སྟེ་ལྷན་ཅིག་སྐྱེས་པའི་ཡེ་ཤེས་རྟོགས་པར་
242-305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འདོད་པའི་སེམས་ཀྱིས་རོལ་བར་བྱའོ་ཞེས་པ་སྟེ་ཕྱག་རྒྱ་ལོངས་སྤྱད་པར་བྱ་བའོ། །
ཞི་བ་ལ་ནི་ཞེས་པ་ལ་སོགས་པས་ནི་གང་ལ་མཐའ་རྟེན་གྱི་སྔགས་གང་ཤིས་པ་
སྟོན་པ་སྟེ། དེ་ཡང་སྤྱོད་པའི་སྐབས་སུ་ནི་ཕལ་ཆེར་བསམ་གཏན་གྱི་ལས་སྒྲུབ་པ་
ཡིན་མོད་ཀྱི། སྔགས་ཀྱིས་བསྒྲུབ་ན་ཡང་མཐའ་རྟེན་འདི་ལྟར་ཡིན་ནོ་ཞེས་སྟོན་
པ་སྟེ། འདི་དག་ཀྱང་ཁྱད་པར་རམ་བསྡུས་པའི་དཀྱིལ་འཁོར་གྱི་ཤེས་པའི་ལྷ་སོ་
སོའི་སྔགས་ལ་སོགས་པའི་རྗེས་སུ་འདོགས་པར་སེམས་སོ། །ལེའུ་བཅུ་གཅིག་
པའི་རྣམ་པར་བཤད་པའོ།།
དེ་ནས་ཞེས་པ་ལ་སོགས་པས་ནི་བདག་མེད་མའི་བསྐྱེད་པའི་རིམ་པ་
སྟོན་པ་སྟེ། རྩ་བའི་རྒྱུད་ཀྱི་བདག་མེད་མའི་བརྟག་པ་ལས་བསྡུས་པའོ། །འདི་
དག་གིས་འདི་ཉིད་ཀྱི་ལེའུ་བཞི་པར་བདག་མེད་མའི་བསྒོམ་པའི་ལྷ་དང་
། བཟླས་
པའི་སྔགས་བསྟན་པ་དེ་དག་གི་བསྒོམ་པའི་ཚུལ་དང་། བཟླས་པའི་ཚུལ་ཡང་
རྒྱས་པར་འཆད་ལ། དོན་གྱིས་བརྟག་པ་གཉིས་པའི་ལེའུ་བརྒྱད་པའི་དོན་གྱི་ཆ་
འགའ་ཞིག་གསལ་བར་བྱེད་པ་ལ་ཡང་འགལ་བ་མེད་དོ། །འདི་ཉིད་ཐུན་མོང་མ་
ཡིན་པ་དགྱེས་པ་རྡོ་རྗེ་ལ་བསླབ་པ་ལས་བསྒྲུབ་པ་རྒྱུའི་ཆོས། དེ་ལས་གྲོལ་བར་
བྱེད་པའི་ལམ་དེ་ལས་བསྒོམ་པའི་ཤེས་རབ། དེ་ལས་ལམ་རྣལ་འབྱོར་དངོས།
དེ་ལས་བསྐྱེད་རིམ་དེ་ལས་བསྐྱེད་བྱའི་ལྷ་ལྟར་ན་མངོན་པར་རྟོགས་པའི་ལྷ། དེ་
ལས་ཁྱད་པར་གྱི། དེ་ལས་ཀྱང་བདག་མེད་མ་ཤེས་རབ་གཙོ་བོར་གྱུར་པའོ། །
སྐྱེད་ཚུལ་ལྟར་ན་དབང་པོ་ཐ་མ་ལ་མངལ་སྐྱེས་སུ་བསྒོམ་པའོ། །བསླབ་ཚུལ་ལྟར་
ན་ཐུན་མཚམས་ཀྱི་གོ་རིམ་མམ་ཐུན་མཚམས་ལ་བསླབ་པ་སྟོན་པའོ། །
འདིའི་གཞུང་ལ་ཡང་སྤྱི་དོན་གཉིས་ལས། འདི་དག་གིས་ནི་སྡུད་པ་པོའི་
242 -306



བཤད་རྒྱུད་རྡོ་རྗེ་གུར་གྱི་རྣམ་བཤད།
ཚིག་གི་མཚམས་སྦྱར་བའོ། །མེ་ཏོག་ཞེས་པ་ལ་སོགས་པས་ནི་གཞུང་དངོས་ཏེ་དེ་
ལས་ཀྱང་འདི་དག་གིས་ནི་འདི་ཉིད་གང་དུ་བསྒོམ་པའི་གནས་ཏེ། དེ་ཡང་བསྒྲུབ་
པ་པོས་བདག་མེད་མའི་རང་གི་ལྷའི་རྣམ་པ་ལ་བསླབ་པའི་བར་དུ་བྱས་པ་ཞིག་
གིས་ཐུན་མཚམས་སམ་མཐུན་མཚམས་གྱི་གོ་རིམ་ལ་སློབ་པ་ན་གནས་དེ་དག་ཏུ་
སོང་སྟེ་གནས་ཀྱི་ནང་བརྒྱན་པ་ལ་སོགས་པ་སྔ་མ་ལྟར་བྱས་ལ། ཐོ་རངས་ཐུན་
གྱི་དང་པོ་མལ་ནས་ལངས་ལ་སྟན་བདེ་བ་ལ་རྡོ་རྗེ་སྐྱིལ་མོ་ཀྲུང་གིས་གནས་ཏེ།
སེམས་བསྐྱེད་པ་སྔོན་དུ་སོང་ནས་བདག་ཉིད་སྐད་ཅིག་ཙམ་གྱིས་བདག་མེད་
མར་བསྐྱེད་པའི་སྙིང་ཀར་པཾ་ལས་པད་མ་རཾ་ལས་ཉི་མའི་དཀྱིལ་འཁོར་གྱི་སྟེང་དུ་
ཨ་ནག་པོ་ཞིག་བསམས་ཏེ། དེ་ལས་འོད་འཕྲོས་ཏེ་ས་བླ་མ་གཅིག་པུའམ་བླ་མ་
དང་བཅས་པའི་བདག་མེད་མའི་དཀྱིལ་འཁོར་གྱི་འཁོར་ལོ་ལུགས་གསུམ་པོ་གང་
ཡང་རུང་པས་མདུན་གྱི་ནམ་མཁའ་ལ་བཞུགས་པར་བསམས་ལ་སྙིང་ཀ་ནས་ལྷ་
མོ་སྤྲོས་ཏེ་ཕྱི་དང་གསང་བ་དང་དེ་ཁོ་ན་ཉིད་ཀྱི་མཆོད་པས་མཆེད་ཏེ། དེ་ཡང་བླ་
མ་གཅིག་པུ་ལྟར་ན་ཌ་བི་ནིས་ལུས་ཕུལ་ནས་སམ། དཀྱིལ་འཁོར་གྱི་འཁོར་ལོ་
ལྟར་ན་ཁ་ཊཾ་ག་དང་སྙོམས་པར་ཞུགས་པ་དྲན་པ་ཙམ་གྱིས་སོ། །
དེ་ནས་མཆོག་གསུམ་ལ་སྐྱབས་སུ་མཆིས་པ་ལ་སོགས་པ་བརྗོད་ཅིང་དེ་
དག་དང་རྗེས་སུ་མཐུན་པའི་བསམ་པ་དང་བཅས་པས་ཕྱག་འཚལ་བ་ལ་སོགས་
པ་ བྱའོ། །དེ་ དག་ནི་བླ་མ་དྭགས་པོ་ ཡན་ ལག་བདུན་གྱི་རྣལ་ འབྱོར་ཏེ་རྟེན་
གཤེགས་སུ་གསོལ་བའམ་མི་དམིགས་པར་བྱའོ། །དེ་ནས་སྔ་མ་ལྟར་དགོས་པ་
གཉིས་ཀྱི་དོན་དུ་ཚངས་པའི་གནས་བཞི་བསྒོམ་པར་བྱའོ་ཞེས་གསུང་མོད་ཀྱི།
འདིར་ནི་སེམས་ཅན་རྣམས་ཀྱི་སེམས་ལ་གསོ་བའི་ཕྱིར་ཞེས་པར་རིགས་པར་
242 --307



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སེམས་ཏེ། དེ་དག་ནི་བསོད་ནམས་ཀྱི་ཚོགས་སོ། །
དེ་ནས་དོན་དམ་བསྲུང་པའི་དབང་དུ་བྱས་ནས་ཡེ་ཤེས་གྱི་ཚོགས་སྟོང་པ་
ཉིད་བསྒོམ་པ་ནི་ཕྱི་ནང་གི་དངོས་པོ་འདི་དག་གདོད་མ་ནས་སྐྱེ་བ་མེད་པ་ལས་
གློ་བུར་དུ་འཁྲུལ་པའི་ཤེས་པ་ལས་སྐྱེ་བར་གྲུབ་པའོ། །དེ་ཉིད་ཀྱིས་ན་གྲུབ་པའི་
དངོས་པོ་དེ་ཉིད་ལ་དཔྱད་པས་སྣང་ཡང་བདེ་བས་སྟོང་པར་རྟོགས་པར་བྱས་པའི་
དོན་དེ་ཉིད་ལ་མཉམ་པར་བཞག་ལ་སྔགས་བརྗོད་པས་བརྟན་པར་བྱ་སྟེ། འདི་
དག་ཀུན་གྱི་དགོས་པ་ནི་སྔ་མ་བཞིན་ནོ། །དེའི་ངང་ལས་རང་གི་སེམས་ཉིད་ནཱ་
དའི་རྣམ་པར་ལངས་པར་མོས་པ་བྱ་སྟེ། དེའི་སྣང་བ་ལ་འོག་གི་ཕྱོགས་སུ་རི་
ལས་ཉི་མའི་སྟེང་དུ་ཧཱུཾ་ལས་སྣ་ཚོགས་རྡོ་རྗེ་བསྒོམ་པའི་རིམ་པས་རྡོ་རྗེ་ར་གུར་
དེའི་ནང་དུ་ཁྲོ་བོ་བཅུའི་བསྲུང་པའི་འཁོར་ལོ་བསྒོམ་པ་ནི་གནས་སྐབས་འདིར་
གསལ་བར་གསུངས་པའོ། །དེ་ནས་འཁོར་ལོའི་ལྟེ་བར་ཆོས་འབྱུང་
། དེའི་ནང་དུ་
སྣ་ཚོགས་པད་མ་དང་སྣ་ཚོགས་རྡོ་རྗེ། དེའི་ལྟེ་བ་ལ་འབྱུང་ པ་བཞིའི་དཀྱིལ་
འཁོར་རོ། །དེའི་སྟེང་དུ་སའི་དཀྱིལ་འཁོར་གྱི་སྟེང་དུ་ནཱ་ད་ཆ་གཅིག་ཆད་པ་ལས་
ཧཱུཾ། དེ་ལས་གཞལ་ཡས་ཁང་དུ་གྱུར་པར་གཞུང་ན་གསལ། བླ་མ་བ་ནི་གཞན་དུ་
བཤད་པ་ལྟར་བཞེད་དེ་གང་ལྟར་ཡང་རོ་གདན་བཅའ་ལྔ་དང་བཅས་པའོ། །དེ་ནི་
ཕོ་བྲང་རྣམ་སྣང་གི་ཡན་ལག་ཏེ་ང་རྒྱལ་གྱི་སྔགས་བརྗོད་པར་བྱའོ། །
དེ་ནས་ རྗེས་སུ་ཆགས་པ་རྡོ་རྗེ་སེམས་དཔའི་ཡན་ལག་ལ་རྒྱུའི་རྡོ་ རྗེ་
སེམས་དཔའ་མངོན་པར་བྱང་ཆུབ་པ་ལྔས་བསྐྱེད་པར་བྱ་སྟེ། དེ་ཡང་རྡོ་རྗེ་སེམས་
པ་ཞལ་གཅིག་ཕྱག་གཉིས་པ་རང་འོད་ཀྱི་རིག་མ་ལ་འཁྱུད་པའོ། །དེ་ནས་དེ་དག་
གི་རྡོ་རྗེ་དང་པད་མ་བྱིན་གྱིས་བརླབས་ཏེ་རྗེས་སུ་ཆགས་པ་སྔོན་དུ་འགྲོ་བས་
242 -308



བཤད་རྒྱུད་རྡོ་རྗེ་གུར་གྱི་རྣམ་བཤད།
སྙོམས་པར་ཞུགས་པའི་སིད་དང་ཕཊ་ཀྱི་སྒྲས་དེ་པ་ཐམས་ཅད་བཀུག་ཞལ་དུ་
ཞུགས་ཏེ། སྙིང་ཀར་ཕྱིན་པ་ན་བདེ་བ་ཉམས་སུ་མྱོང་པས་ཞུ་བའི་བྱང་ཆུབ་གྱི་
སེམས་རྡོ་རྗེའི་ལམ་ནས་ཡུམ་གྱི་མཁའ་ལ་འཕྲོས་ཏེ་ང་རྒྱལ་གྱི་སྔགས་བརྗོད་དོ། །
དེ་ནས་དབང་བསྐུར་བ་མི་བསྐྱོད་པའི་ཡན་ལག་ལས་དབང་གི་གཞི་འཁོར་གྱི་ལྷ་
མོ་བསྐྱེད་པ་ནི་བྱང་ཆུབ་ཀྱི་སེམས་ལས་བྱང་ཆུབ་པ་ལྔས་བསྐྱེད་ལ། དེ་ནས་
འབྲས་བུའི་བདག་མེད་མ་བསྐྱེད་དེ་ནཱ་ད་ཞལ་དུ་ཞུགས་པས་བདེ་བ་ཉམས་སུ་
མྱོང་སྟེ་བྱང་ཆུབ་ཀྱི་སེམས་ཐིག་ལེར་ཞུ་བ་ལ་མཚམས་ཀྱི་ལྷ་མོས་གླུས་བསྐུལ་
ནས་ཆོ་ག་ཡན་ལག་གསུམ་ གྱིས་འབྲས་བུའི་ བདག་མེད་མར་བཞེངས་པར་
བསམས་ལ། དེའི་ངང་ལ་ང་རྒྱལ་གྱིས་སྔགས་བརྗོད་དེ་འདི་དག་ཀུན་གྱི་མཚན་
ཉིད་ནི་ལེའུ་བཞི་པར་བསྟན་པ་བཞིན་ནོ། །
དེ་ནས་སྔ་མ་ལྟར་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་
དང་། སེམས་དཔའ་སུམ་བརྩེག་དང་ཡེ་ཤེས་པ་དགུག་གཞུག་བྱས་ལ་དབང་
་དངོས་བྱ་སྟེ། དེ་ཡང་དབང་བླང་པའི་ཡུལ་སྤྱན་དྲངས་ལ། མཆོད་པས་
མཆོད་དེ་བྱང་ཆུབ་རྡོ་རྗེ་ཞེས་པ་ལ་སོགས་པས་གསོལ་བ་གདབ་པ་ནི་འདིའི་ཁྱད་
པར་གྱི་ཆོས་སོ། །དེ་ནས་དབང་བསྐུར་མཁན་དེ་དག་གིས་ཀྱང་དབང་བསྐུར་རྡོ་
རྗེ་ཆེན་པོ་ལ་ཞེས་པ་ལ་སོགས་པས་བརྗོད་ཅིང་དབང་བསྐུར་བར་བསམ་ཏེ། དེ་
ཡང་འདིའི་ཁྱད་པར་གྱི་ཆོས་སོ། །དེ་ནས་རྩ་བའི་རྒྱུད་དུ་བཤད་པ་ལྟར་རྒྱས་
གདབ་པར་བྱ་སྟེ། ང་རྒྱལ་གྱི་སྔགས་བརྗོད་དོ། །
དེ་ནས་མཆོད་པ་དང་བསྟོད་པ་དང་བདུད་རྩི་མྱང་པའི་ཡན་ལག་རྣམས་
བྱ་སྟེ། སོ་སོའི་ང་རྒྱལ་གྱི་སྔགས་བརྗོད་དོ། །དེ་ནས་ལྷ་དང་གཞལ་ཡས་ཁང་དུ་
བསྐུར་བ་
242 309



དང་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བཅས་པ་ལ་དམིགས་ཏེ་བསྒོམ། དེས་སྐྱོ་བར་གྱུར་ན་རྣམ་པར་དག་པ་དྲན་པར་
བྱས་ལ་སྐྱོ་བ་བསལ། །ངལ་ན་གསང་སྔགས་ཀྱི་བཟླས་པ་བྱ་སྟེ། དེ་ཡང་ཡིད་
ཀྱིས་ལེའུ་བཞི་པར་བསྟན་པའི་ཨཱ་ཨ་ཨ་ལ་སོགས་པ་བཟླས་པར་བྱའོ། །དེས་
ཀྱང་སྐྱོ་བར་གྱུར་ན་ཐུན་མཚམས་སུ་གཏོར་མ་གཏང་པ་ལ་སོགས་པ་ནི་སྔར་
བསྟན་པ་བཞིན་ནོ། །འདི་ཉིད་ཀྱི་གཞུང་གི་ཚིག་དོན་ནི་རྟོགས་པར་སླའོ། །ལེའུ་
བཅུ་གཉིས་པའི་རྣམ་པར་བཤད་པའོ།།
དེ་ནས་ཞེས་པ་ལ་སོགས་པས་ནི་ལེའུ་བཅུ་གསུམ་པ་སྟེ། དེ་ལས་ཀྱང་
དང་པོ་འདི་དག་གིས་རྣལ་འབྱོར་མའི་བསྐྱེད་པའི་རིམ་པ་བསྟན་པ་དེ་ཉིད་
འབྲེལ་ནས། འདི་ཉིད་ཀྱིས་ལེའུ་བཞི་པར་དགྱེས་པའི་རྡོ་རྗེ་ལ་སོགས་པ་ཐབས་
ཀྱི་སྟོན་པ་རྣམས་ཀྱིས་གསང་བ་འདུས་པ་ལ་སོགས་པ་རྣལ་འབྱོར་ཕའི་རྒྱུད་དང་
པོར་གསུངས་ལ་ཕྱི་ནས་དགྱེས་པའི་རྡོ་རྗེ་ལ་སོགས་པ་རྣལ་འབྱོར་མས་རྒྱུད་
གསུངས་ཞེས་བསྟན་པ་དེའི་དོན་གསལ་བར་བྱེད་པ་སྟེ། འདི་ཉིད་ཆིངས་ཁོངས་
འདིར་བསྡུ་ཞེས་པ་ནི་མེད་དོ་ཞེས་གསུང་ངོ༌
། །
འདིའི་གཞུང་ལ་གཉིས་ལས་ གང་ པོས་ཞུས་པའོ། །རྡོ་ རྗེ་ འཛིན་ གྱིས་
གསུངས་པ་ཞེས་པ་ལ་སོགས་པས་ནི་ལན་ཏེ། དེ་ཡང་དོན་དུ་ན་ཤེས་རབ་སྟོང་པ་
ཉིད། དེ་མཚོན་པར་བྱེད་པའི་བརྡ་རྣལ་འབྱོར་མ་སྟེ། དེ་དག་གིས་རྣལ་འབྱོར་མ་
གཙོ་བོར་སྟོན་པར་བྱེད་པས་རྣལ་འབྱོར་མའི་རྒྱུད་ཞེས་བཏས་པའོ་ཞེས་སྟོན་པའོ། །
འོ་ན་རྣལ་འབྱོར་མའི་རྒྱུད་དེ་ལ་དབྱེ་ན་དུ་ཡོད་ཅེ་ན་མཁའ་འགྲོ་བདེ་དང་ཞེས་པ་
ལ་སོགས་པ་སྟེ་མ་རྒྱུད་དེ་བརྒྱད་དུ་གྲགས་པ་དང་
། སངས་རྒྱས་ཐམས་ཅད་ཞེས་
པ་ལ་སོགས་པ་སྟེ་དེ་དག་བསྡོམས་པས་མ་རྒྱུད་སྡེ་བཅུ་བཞི་ཡོད་ཅེས་བསྟན་
242 -310



བཤད་རྒྱུད་རྡོ་རྗེ་གུར་གྱི་རྣམ་བཤད།
པའོ། །འོ་ན་རྣལ་འབྱོར་ཕ་དང་མའི་རྒྱུད་དེ་དག་དགོས་པ་གང་གིས་དོན་དུ་གསུངས་
ཞེ་ན་སྐྱེས་བུ་འདུལ་བས་ཞེས་པ་ལ་སོགས་པ་སྟེ་གདུལ་བྱ་གཉིས་ཀྱི་དོན་དུ་བྱུང་
པར་བསྟན་པས་ཕ་རྒྱུད་མ་རྒྱུད་གཉིས་སུ་ངེས་པར་བསྟན་ནོ། །
འོ་ན་སྤྱིར་རྒྱུད་སྡེ་ལྔའམ་བཞིར་ངེས་པའི་ཞེ་ན་ཆད་པར་མངའ་བ་ཞེས་པ་
ལ་སོགས་པ་སྟེ། འདི་དག་ཕ་རོལ་ཏུ་ཕྱིན་པའི་ཐེག་པའི་སྒོར་ཞུགས་པའི་གང་
ཟག་ལ་ལྟོས་ནས་ཀུན་ཀྱང་དབང་པོ་རྣོན་པོ་ཡིན་མོད་ཀྱི། འོན་ཀྱང་དེ་ཉིད་ལ་
ཡང་དམན་པ་དང་འབྲིང་དང་མཆོག་གི་ཡང་མཆོག་ཡོད་པས་དེ་དག་ལ་ལྟོས་ནས་
དེ་དག་ལ་རྒྱུད་སྡེ་ལྔའམ་བཞིར་ངེས་སོ་ཞེས་སྟོན་པ་སྟེ། འདིས་ནི་དོན་གྱིས་སྔར་
གྱི་ཕ་རྒྱུད་མ་རྒྱུད་གཉིས་པོ་དེ་རྣལ་འབྱོར་བླ་ན་མེད་པའི་རྒྱུད་ཀྱི་དབྱེ་བ་ཡིན་
པས་དེ་དག་གི་གསུམ་གདུལ་བྱ་གཉིས་པོ་དེ་ཡང་དབང་པོ་མཆོག་གི་མཆོག་ཡིན་
པར་ཡང་བསྟན་པའོ། །དེ་ནས་ཞེས་པ་ལ་སོགས་པས་ནི་དེ་ལས་འཕྲོས་པའི་ཚུལ་
གྱིས་བྱང་ཆུབ་སེམས་དཔའ་རྣམས་ཀྱིས་མ་འོངས་པའི་སེམས་ཅན་རྣམས་ཀྱི་དོན་
དུ་ཞུས་པའོ། །བཅོམ་ལྡན་འདས་ཀྱིས་ཞེས་པ་ལ་སོགས་པས་ནི་ལན་ཏེ། དེ་དག་
གི་ལན་མདོར་བསྡུས་ནས་བསྟན་པ་ཞེས་བྱ་སྟེ། རྒྱུད་དེ་དག་ཚད་ཐམས་ཅད་ཀྱི་
དོན་སྟོང་པ་དང་སྙིང་རྗེ་དང་དེ་དག་དབྱེར་མེད་པ་དང་སྟེ། ཤེས་རབ་དང་ཐབས་
དང་དེ་དག་དབྱེར་མེད་པར་འདུས་ནས་དེ་ནས་བསྒོམ་པར་བྱེད་པ་དང་དཀོན་
མཆོག་གསུམ་ཆར་གྱི་བསྟན་པ་ཡིན་པས་དེ་ལྟར་ཁོང་དུ་ཆུད་པར་གྱིས་ཤིག་ཅེས་
སྟོན་པའོ། །
རང་གི་ཞེས་པ་ལ་སོགས་པས་ནི་སྔར་གྱི་རང་གི་སྟེ་པའི་ཁྱད་པར་རྣམས་
བརྗོད་པ་ཉིད་ཀྱི་འཕྲོས་ཏེ། འདི་དག་ལས་འདའ་བར་མི་བྱ་བར་གནས་པར་བྱ་
242-311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
བས་དམ་ཚིག་གམ་སྡོམས་པ་ཞེས་བྱ་སྟེ། དེས་ན་ལམ་གྱི་ཡན་ལག་ལས་གྲོགས་
དམ་ཚིག །དེ་ལས་ཀྱང་བསྲུང་བའི་དམ་ཚིག་གི་ཆར་གཏོགས་སོ། །ངེས་པ་ཞེས་
པ་ལ་སོགས་པས་ནི་བྱང་ཆུབ་སེམས་དཔའ་རྣམས་ཀྱིས་བཅོམ་ལྡན་འདས་ཀྱིས་
མ་འོངས་པའི་སེམས་ཅན་རྣམས་ཀྱི་དོན་དུ་རྒྱུད་ཐམས་ཅད་ཀྱི་དོན་བསྡུས་པ་སྟོང་
པ་དང་། སྙིང་རྗེ་དབྱེར་མེད་པ་བསྒོམ་པ་ཡིན་པར་བསྟན་པ་ལ་སོགས་པའི་དོན་
རྟོགས་ཞེས་རང་གི་རྟོགས་པ་དང་རྗེས་སུ་མཐུན་པའི་ཆེད་དུ་བརྗོད་པ་བཅོམ་ལྡན་
འདས་ལ་གསོལ་བའོ། །དེ་ནས་ཞེས་པ་ལ་སོགས་པས་ནི་སྤྱད་པར་བྱ་བའི་དམ་
ཚིག་གམ་སྡོམ་པ་སྟེ། འདི་དག་ཉིད་སྔར་བསྟན་པའི་སེམས་བདེ་བ་ཆེན་པོ་དེ་
རྟོགས་པར་བྱ་བའི་ཕྱིར་ལས་དང་པོ་པས་ཉམས་སུ་ལེན་ཀྱང་གཞན་གྱིས་མ་ཚོར་
བར་སྤྱོད་པས་གསང་སྤྱོད་ཀྱི་དམ་ཚིག་གམ་སྡོམ་པ་ཞེས་བྱའོ། །ལེའུ་བཅུ་གསུམ་
པའི་རྣམ་པར་བཤད་པའོ།།
དེ་ནས་ཞེས་པ་ལ་སོགས་པས་ནི་ལེའུ་བཅུ་བཞི་པ་སྟེ། དེ་ལས་ཀྱང་འདི་
དག་གིས་དངོས་གྲུབ་སྒྲུབ་པའི་ཐབས་སྟོན་ལ། རྩ་བའི་རྒྱུད་ཀྱི་དངོས་གྲུབ་ཀྱི་
ལས་བསྡུས་པའོ། །དེ་ནས་འདི་ཉིད་ཐུན་མོང་མ་ཡིན་པ་དགྱེས་པའི་རྡོ་
རྗེ་ལ་བསླབ་པ་ལས་བསྒྲུབ་བྱའི་འབྲས་བུའི་ཆོས། དེ་ལས་ཀྱང་ཞར་ལ་བསྒྲུབ་
པའི་བསྒྲུབ་བྱ་ཐུན་མོང་གི་དངོས་གྲུབ་བསྒྲུབ་པའི་ཐབས་སྟོན་པའོ། །
འདིའི་གཞུང་ལ་གཉིས་ལས། དང༌པོ་སྡུད་པ་པོའི་ཚོག་གིས་མཚམས་
སྦྱར་བའོ། །རྡོ་རྗེའི་ཞེས་པ་ལ་སོགས་པས་ནི་གཞུང་དངོས་ཏེ། དེ་ཡང་བསྒྲུབ་པ་
པོ་བསླབས་བྱ་སྔ་མ་ལྟར་རྣམས་ལ་ལོབས་པ་ཞིག་གིས་རྡོ་རྗེ་གཟུགས་ནི་ཞེས་པ་
ནི་གང་ཡང་རུང་པའི་ལྷའི་སྐུའོ། །བླང་བྱ་སྟེ་ཞེས་པ་ནི་དེ་ཉིད་བསྒོམ་པ་སྟེ། དེ་ལྟ་
བརྟག་པ་ལས་བསྡུས་
242 -312



བཤད་རྒྱུད་རྡོ་རྗེ་གུར་གྱི་རྣམ་བཤད།
ན་དེ་བསྐྱེད་པའི་རིམ་པ་མཐར་ཕྱིན་པའམ་རྟེན་དེ་ལ་བརྟེན་ནས་སྔགས་ཀྱི་
བཟླས་པ་གཙོར་བྱས་ན་སྔགས་ཀྱི་གྲངས་འབུམ་ཕྲག་དེའི་ནུས་པ་རྫོགས་པར་
བྱེད་པའི་ཡན་ལག་ཏུ་སྦྱིན་སྲེག་ཁྲི་ཕྲག་གཅིག་བྱས་པས་ཀྱང་བསྒྲུབ་ཏུ་རུང་ཞེས་
གསུང་ངོ༌། །སེམས་ནི་ཞེས་པ་ནི་བསྒྲུབ་པ་པོའི་འཕོ། ཇི་ལྟར་ཞེས་པ་ནི་དངོས་
གྲུབ་ཇི་ལྟར་བསྒྲུབ་པར་འདོད་པ་ཡིས་སོ། །རིག་འཛིན་འཁོར་ལོ་སྒྱུར་ནི་རིག་པ་
འཛིན་པའི་འཁོར་འབུམ་ཕྲག་ཏུ་མ་ལ་དབང་བྱེད་པ་སྟེ། ཐུན་མོང་གི་དངོས་གྲུབ་
རྣམས་ཀྱི་ནང་ན་འདི་མཆོག་ཏུ་གྱུར་པ་ཡིན་ནོ་གསུང་ངོ༌
། །དེ་བསྒྲུབ་པར་འདོད་
ན་ཡང་ཐོགས་པ་སྟེ་ཐེ་ཚོམ་མེད་པར་སེམས་ཀྱིས་འགྲུབ་པའོ། །སྣ་ལྔའི་རྫས་ནི་
རྣམ་བསྲེས་པའི་ཞེས་པ་ལ་སོགས་པས་ནི་སྒྲུབ་པའི་ཐབས་ཏེ། དེ་ལས་དང་པོ་རི་
།
དེ་ལས་ཀྱང་ཤ་ལྔ་བདུད་རྩི་ལྔ་ཐོད་པའི་ནང་དུ་ཕྱོགས་མ་ནོར་བར་བཞག་
ལ། འོག་ཏུ་ཡཾ་ལས་རླུང་གི་རཾ་ལས་མེ་དེས་རྫས་དེ་དག་ཞུ་བ་ལས་ས་བོན་གྱི་ཡི་
གེ །དེ་དག་ཞུ་བ་ལས་རིགས་ལྔ་ཡབ་ཡུམ་དུ་བསྐྱེད་ལ་དེ་ལ་ཡེ་ཤེས་པ་བསྟིམ།
བསྟོད་པ་བྱས་ལ་རིགས་ལྔའི་ས་བོན་ལྔ་ཨཱི་དང་སྭཱ་ཧཱའི་བར་དུ་བཅུག་ལ་བསྙེན་
པ་འབུམ་འབུམ་བྱའོ། །དེ་ནས་དེ་དག་ཞི་བར་བཏགས་ལ་རི་ལུ་བྱ་སྟེ་གསེར་དང་
དངུལ་ལམ་ཟངས་སམ་ལྕགས་གསུམ་གྱིས་དཀྲིས་ཏེ་མི་བསྐྱོད་པའི་རྣལ་འབྱོར་
དང་ལྡན་པས་ཕྱག་རྒྱའི་བྷ་གར་བཅུག་ལ་བསྒྲུབ་པའི་སྔགས་འབུམ་བཟླས་པས་
དྲོ་བ་དང་དུ་བ་འཐུལ་བ་དང་མེ་འབར་བའི་རྟགས་གསུམ་འབྱུང་ངོ༌། །དེ་ནས་རི་
ལུ་དེ་ཁར་བཅུག་ཏེ་ལས་ལ་སྦྱར་བས་འབྲས་བུ་ནི་རི་ལུའི་རིག་པ་འཛིན་པ་ཞེས་
བྱ་སྟེ། འདི་དག་ཀུན་གྱིས་ཕལ་ཆེར་མི་སྣང་བ་གྲུབ་པར་གཞུང་གཞན་ལས་
ལུ་བསྒྲུབ་པའི་ཐབས་སོ།
242 -313



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
གསུངས་ལ། གཞན་ཡང་མཁའ་ལ་འགྲོ་བ་དང་ཐོགས་པ་མེད་པའི་བརྩོན་འགྲུས་
དང་ལྡན་པར་འགྱུར་བར་ཡང་གསུངས་ཏེ། རྫས་དེ་དག་ཇི་སྲིད་ཡོད་ཀྱི་བར་དུ་
དངོས་གྲུབ་དེ་དག་ཡོད་པའོ། །དེ་དག་གི་ཚིག་དོན་ནི་རྟོགས་པར་སླ་སྟེ་སྤྱིར་
བསྒྲུབ་པའོ་ཞེས་ཀྱང་གསུང་ངོ༌
། །གུར་གུམ་ཞེས་པ་ལ་སོགས་པས་ནི་ཁྱད་པར་
དུའམ་བྱེ་བྲག་ཏུ་བསྒྲུབ་པ་ཞེས་གསུང་སྟེ། འདི་དག་ཀྱང་སྔར་གྱི་ཤ་ལྔ་བདུད་རྩི་
ཆ་རེ་དང་བཅས་པས་སམ། ཡང་ན་རྐྱང་པས་ཀྱང་རུང་སྟེ་རྫས་དང་ལྷ་སོ་སོའི་
སྔགས་ཀྱི་ཁྱད་པར་མི་འདྲ་བས་བསྒྲུབ་པ་གཞུང་ལྟར་ཤེས་པར་བྱའོ། །
ཀླུའི་རྒྱལ་པོའི་ཞེས་པ་ལ་སོགས་པས་ནི་མིག་སྨན་གྱི་རིག་པ་འཛིན་པ་
གྲུབ་ཏེ། དེ་ཡང་སྦྲུལ་གྱི་འགོས་རྡོད་དུ་བུ་བྱས་པའི་མེར་མེ་སྦར་ལ་དེའི་ནང་དུ་
ཐོད་པ་ཆང་གིས་བཀང་པ་སྟེ་རྣམ་པར་སྣང་མཛད་གྱི་བསྒོམ་པ་དང་བཟླས་པ་
དང་ལྡན་པས་དེའི་ཞབས་སུ་ཆགས་པའི་དུད་པ་ཐོད་པ་གཞན་གཅིག་ལ་ཕབ་
པའམ། ཡང་ན་སྦྲུལ་གྱིས་མགོ་བསྲེགས་པའི་ཐལ་བས་སོ་ཞེས་གསུང་པ་ནི་
གཞུང་གཞན་ལས་སྔ་མ་ལྟར་གསུངས་སོ། །དེ་དང་བུད་མེད་ཀྱི་རང་འབྱུང་གི་
ཁྲག་གཉིས་བསྣོས་ལ་དེ་ནས་རྟག་པ་རྣམ་སྣང་གི་རྣལ་འབྱོར་གྱིས་དེའི་སྔགས་
བཟླས་ཏེ་བསྒྲུབ་པ་ཡང་བྱས་ལ་ལྷའི་རྣལ་འབྱོར་དེ་ཉིད་དང་ལྡན་པས་མིག་ལ་
བསྐུས་ནས་དེའི་འབྲས་བུ་མིག་སྨན་གྱི་རིག་པ་འཛིན་པ་ཞེས་བྱ་སྟེ། ས་འོག་གི་
གཏེར་མཐོང་པ་དང་མི་སྣང་བ་དང་། དབང་དུ་བྱེད་པ་འགྲུབ་པར་འགྱུར་རོ། །
ལྡོང་རོས་ཞེས་པ་ལ་སོགས་པས་ནི་རྐང་མགྱོགས་ཀྱི་དངོས་གྲུབ་བསྒྲུབ་པ་སྟེ།
རྫས་འདི་དག་ལ་རྟག་པ་རྣམ་སྣང་གི་རྣལ་འབྱོར་གྱིས་བསྙེན་པ་དང་བསྒྲུབ་པ
བྱས་ནས་ལྷའི་རྣལ་འབྱོར་དེ་ཉིད་དང་ལྡན་པས་རྐང་པ་ལ་བརྐུས་ནས་ལས་ལ་
242 -314



བཤད་རྒྱུད་རྡོ་རྗེ་གུར་གྱི་རྣམ་བཤད།
སྦྱར་ལ་རྐང་མགྱོགས་ཀྱི་དངོས་གྲུབ་འགྲུབ་པར་འགྱུར་ཏེ། དེས་ཀྱང་གྱད་སྟོབས་
པོ་ཆེ་བཞིས་ཕྱོགས་བཞིར་དུས་གཅིག་ཏུ་མདའ་འཕང་པ་ས་ཐེའུ་གཅིག་གིས། དེ་
དག་དུས་གཅིག་ལ་ཕྱོགས་བཞིར་བརྒྱུགས་པ་གནམ་ཐེའུ་གཅིག་གིས་འཛིན་ནུས་
པའོ། །དབང་པོའི་དྲགས་ཤུལ་ཞེས་པ་ལ་སོགས་པས་ནི་ས་འོག་ལྷ་མ་ཡིན་གྱི་
གནས་སྒྲུབ་པ་སྟེ། དེ་ཡང་འཛམ་བུའི་གླིང་ན་ལྷ་མ་ཡིན་གྱི་གནས་སུ་འགྲོ་བའི་
ཕུག་སྒོ་གཉིས་ཡོད་དོ། །དཔལ་གྱི་སྒོ་ཞེས་པ་དང་། ཀླུས་ཀྱི་སྒོ་ཞེས་པ་ཡིན་ནོ། །
དེ་ལ་ཁ་གཅིག་ནི་དབང་པོའི་བྲག་ཕུག་ཅེས་པ་བལ་ཡུལ་ཨ་འུ་རའི་བྲག་
ཕུག་གོ་ཞེས་གསུང་པ་ལྟར་ནི་མ་ཡིན་ཏེ། འོན་ཀྱང་རྒྱལ་པོའི་ཁབ་ཀྱི་ཤར་ན་
བྲམ་ཟེའི་གྲོང་ཨ་སྨྲའི་ནགས་ཞེས་བྱ་བ་ཡོད་ལ། དེའི་བྱང་ན་འཕགས་སྐྱེས་པོའི་
རི་ཞེས་བྱ་བ་ཡོད་ཏེ། དེ་ལ་དབང་པོའི་བྲག་ཕུག་ཞེས་བྱ་བ་འདི་ཡོད་ལ། དེའི་རྩ་
བ་ན་ལྷ་མ་ཡིན་གྱི་ཕུག་སྒོ་གཅིག་ཡོད་པས་དེར་མི་བསྐྱོད་དགྱེས་པའི་རྡོ་རྗེའི་
དཀྱིལ་འཁོར་གྱི་འཁོར་ལོ་ཇི་ལྟ་བ་བཞིན་སྒོམས་ལ་དེའི་ཐུགས་ཀ་ནས་ཁྲོ་བོ་
གནོད་མཛེས་འོག་ནས་འཆད་པའི་མཚན་ཉིད་དང་ལྡན་པ་ཕྱུང་སྟེ། སྔར་གྱི་
སྔགས་རིང་པོའི་གཤམ་ལ་ཕུའམ་བྷོའི་སྭཱ་ཧཱ་ཞེས་བརྗོད་ཅིང་བསྐུལ་བས་དེའི་
གཏུན་ཤིང་ངམ་ལྕགས་ཀྱུས་བརྡུངས་པའམ་བསལ་བས་ཕུག་པ་གསལ་བར་སྣང་
བར་འགྱུར་ལ། དེར་ཞུགས་ནས་ཕྱིན་པས་ས་འོག་རིམ་པ་བདུན་ན་ལྷ་མ་ཡིན་གྱི་
གནས་ཡོད་པ་དེའི་དང་པོ་ནེའུ་སིང་དང་
། ཆུ་མིག་ཉམས་དགའ་བ་སྣང་ཞིང་དེ་
ནས་གྲོང་ཉིད་དུ་ཕྱིན་པར་འགྱུར་ལ།
དེའི་སྒོ་ལ་ལག་པ་རེག་པ་ཙམ་གྱིས་ཕྱེ་ནས་ཁང་པའི་ནང་དུ་ཕྱིན་པ་དང་
ལྷ་མ་ཡིན་གྱི་རྒྱལ་པོ་དང་མཇལ་ཏེ། ཁྱོད་གྲུབ་པའི་སྐྱེས་བུ་འཛམ་བུ་གླིང་ནས་
242-315



ས་ཟེར་རོ། །
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འོངས་པ་ཞིག་འདུག་གིས་འདིར་འོངས་པ་ལེགས་སོ་ཞེས་ཟེ་
དེ་ནས་གྲུབ་པའི་རྩི་བྱིན་ནས་གཉིད་ལོག་ཏུ་བཅུག་ནས་སྔར་གྱི་གཟུགས་
ཇི་ལྟ་བ་བཞིན་ཁང་པའི་ལོགས་ལ་བྲིས་ནས་བཞག་པ་དང་
། གཟུགས་དང་ཁ་
དོག་དང་སྟོབས་ཤིན་ཏུ་བཟང་པར་གྱུར་ཏེ། ང་རྒྱལ་སྐྱེས་ནས་ལྷ་མ་ཡིན་གྱི་
གཞོན་ནུ་དག་ལ་རྩེ་མོ་བྱེད་པ་ཞིག་འབྱུང་ལ། དེ་ལ་ལྷ་མ་ཡིན་གྱི་རྒྱལ་པོས་དེས་
སྔར་གྱི་གསུངས་བྲིས་པ་དེ་བསྟན་ཏེ། ཁྱོད་སྔ་མ་འདི་ལྟ་བུ་ཞིག་ཡིན་པ་ལ་བདག་
གིས་གྲུབ་པའི་རྩི་བྱིན་པས་འདི་ལྟར་གྱུར་པ་ཡིན་གྱིས། ད་ཡང་ཚེ་ཉི་ཟླ་དང་
མཉམ་པར་འགྱུར་གྱིས་སྔར་གྱི་ལམ་དེ་ལ་ཞུགས་ལ་བསྒོམས་གཅིག་དང་ཚེ་
གཅིག་གིས་འཚང་རྒྱ་བར་འགྱུར་གྱིས་ཞེས་ཟེར་ནས་འོང་སྟེ། དེ་བས་ན་ཐུན་མོང་
གི་དངོས་གྲུབ་ཕལ་ཆེར་ཡང་མཆོག་གི་དངོས་གྲུབ་བསྒྲུབ་པའི་ཡན་ལག་ཡིན་ནོ་
ཞེས་གསུང་ངོ༌། །ཨོ་ཏྲ་ཞེས་པ་ལ་སོགས་པས་ནི་ཡང་ན་ཨོ་ཏྲ་བི་ས་ཞེས་པའི་
ཡུལ་དང་ཉེ་བ་ན། ཨ་སྨྲའི་འབྲོས་ཆེན་ཞེས་པ་ནི་དེའི་ཚལ་ཡོད་པའི་རི་ཏེ། དེ་ན་
ཕུག་སྒོ་གཅིག་ཡོད་པས་དེར་སྔ་མ་ལྟར་བསྒྲུབ་པར་བྱའོ། །རྡོ་རྗེ་སེམས་དཔའ་
ཞེས་པ
པ་ལ་སོགས་པས་ནི་དེ་གཉིས་ཀར་བསྒྲུབ་ཀྱང་རུང་སྟེ། དེ་དག་གི་དུས་སུ་
བསྒོམ་པ་དང་བཟླས་པ་འདི་ལྟར་བྱས་པས་འགྲུབ་ཞེས་བསྒྲུབ་པའི་ཐབས་སྟོན་
པའོ། །
དེ་ནས་ཞེས་པ
པ་ལ་སོགས་པས་ནི་དེ་ལས་འཕྲོས་པའི་ཚུལ་གྱིས་དངོས་
གྲུབ་ཀྱི་དོན་ལ་བརྒལ་ལན་གྱིས་གཏན་ལ་འབེབས་པའོ་ཞེས་གསུང་པ་ལྟར་ནི་
མ་ཡིན་ཏེ། བརྒལ་མན་ལན་གྱི་ཚུལ་དེ་ལྟར་གཞུང་ལ་མི་སྣང་བས་སོ། །འོན་
ཀྱང་དངོས་གྲུབ་ཀྱི་དོན་ལ་ངོ་མཚར་ནས་ཆེད་དུ་བརྗོད་པ་ཞེས་བྱའོ། །འདིའི་
242 -316



བཤད་རྒྱུད་རྡོ་རྗེ་གུར་གྱི་རྣམ་བཤད།
གཞུང་ལ་གཉིས་ལས་འདི་དག་གིས་ནི་སྡུད་པ་པོའི་ཚིག་གིས་མཚམས་སྦྱར་བའོ། །
ཞེས་པ་ལ་སོགས་པས་ནི་ཆེད་དུ་བརྗོད་པ་སྟེ་འདི་དག་གིས་ནི་དོན་དམ་པར་ཆོས་
ཐམས་ཅད་སྟོང་པ་ལ། ཀུན་རྫོབ་ཏུ་དངོས་གྲུབ་འབྱུང་བ་དཔེ་དང་བཅས་ནས་
སྟོན་ལ། དེ་དག་ཀུན་ཀྱང་སེམས་བདེ་བ་ཆེན་པོ་ཉིད་གཅིག་དེ་ལྟར་སྣང་བ་ཡིན་
ནོ་ཞེས་བསྟན་ནས་མ་འོངས་པའི་གང་ཟག་རྣམས་དངོས་གྲུབ་གྲུབ་པ་རྣམས་
དངོས་གྲུབ་ཉིད་ལ་ཞེན་པ་སྤོང་དུ་འཇུག་པ་སྟེ། དེ་ཉིད་ཀྱི་ཞར་ལ་ཆོས་ཐམས་
ཅད་སེམས་སུ་བསྒྲུབ་པའོ། །དེ་ལ་ཨེ་མའོ་ཞེས་པ་ལ་སོགས་པས་ནི་ངོ་མཚར་བ་
དང་རྩོད་པ་དང་། སྤྲོ་དང་རྩོལ་དང་ངེས་གཟུང་དང་
། དད་དང་དགའ་བ་རྣམས་
ལ་ནི། ཚིག་གཅིག་ལན་གཉིས་བཟླས་པ་ཡིན་ཞེས་གསུང་པ་ལྟར་ངོ་མཚར་བའི་
དོན་ལ་བཟླས་ཏེ་བསྟན་པ་སྟེ། དེ་དག་གི་ཚིག་དོན་གཞུང་ཉིད་དུ་སྦྱར་རོ། །
དེ་ནས་ཞེས་པ་ལ་སོགས་པས་ནི་སེམས་ཉིད་དེ་ལྟར་སྣང་བར་བསྟན་པ་
སྟེ། དེ་ཉིད་ཞུས་ལན་གྱིས་གཏན་ལ་འབེབ་པ་སྟེ། དེ་ལས་དང་པོ་ཞུས་པའོ། །དེ་
བཞིན་གཤེགས་པ་རྣམས་ནི་ཞེས་པ་ལ་སོགས་པས་ནི་ལན་སྟེ། དེ་ཡང་ཐོག་མ་
མེད་པ་ནས་ཕྱི་རོལ་དུ་རྟོག་པའི་བག་ཆགས་ཀྱི་དབང་གིས་དེ་ལྟར་སྣང་བ་ཡིན་ནོ་
སྟོན་པའོ། །བཞིན་ལེགས་ཞེས་པ་ལ་སོགས་པས་ནི་འདི་ཉིད་ཀྱི་ལེའུ་བདུན་པར་
གསང་དབང་དང་ཤེས་རབ་ཡེ་ཤེས་ཀྱི་དབང་བསྐུར་བའི་ཐབས་ཀྱི་ཆོ་ག་གསུངས་
པ་དེ་རྒྱས་པར་འཆད་པའོ། །དེ་ལས་དང་པོ་གསང་དབང་བསྐུར་བའི་ཐབས་ཀྱི་
ཆོ་ག །དེ་ལས་ཀྱང་ཕྱག་རྒྱའི་མཚན་ཉིད་དོ། །བརླ་སྟེང་དུ་ཞེས་པ་ལ་སོགས་པས་
ནི་རྗེས་སུ་ཆགས་པ་སྔོན་དུ་འགྲོ་བས་སྙོམས་པར་ཞུགས་ཏེ་བྱང་ཆུབ་ཀྱི་སེམས་
ཕྱུང་ནས་སྦྱིན་པའོ། །ཕྱི་ནས་ཞེས་པ་ལ་སོགས་པས་ནི་ཕྱག་རྒྱ་དེ་ཉིད་ལ་བརྟེན་
242-317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
ནས་ཤེས་རབ་ཡེ་ཤེས་ཀྱི་དབང་བསྐུར་བའོ། །འདི་ཡིས་ཞེས་པ་ལ་སོགས་པས་
ནི་དབང་དེ་དག་གི་བསྐུར་བའི་ཕན་ཡོན་ནོ། །གང་གིས་ཞེས་པ་ལ་སོགས་པས་
ནི་འདི་ཉིད་ཀྱི་ལེའུ་བཅུ་པ་རྡོ་རྗེ་སེམས་དཔས་གསད་པའི་ལས་བྱ་བ་དེ་རྒྱས་པར་
འཆད་པ་སྟེ། དོན་གྱིས་རྩ་བའི་རྒྱུད་ཀྱི་ཁ་སྦྱར་དབྱེ་བའི་དོན་གསལ་བར་བྱེད་
པར་འགྲོ་བ་ལ་འགལ་བ་མེད་དོ། །དེ་ཡང་རྣམ་གྲངས་མི་འདྲ་བ་གཞན་སྟོན་པའི་
ཚུལ་གྱིས་སོ། །དེ་ལས་འདི་དག་གིས་ནི་དང་པོ་གསད་པར་བྱ་བའི་ཡུལ་སྟོན་
པའོ། །ལྕགས་ཀྱུ་ཡིས་ནི་ཞེས་པ་ལ་སོགས་པས་ནི་དེའི་ཆོ་གའོ། །
དེ་ལ་གསུམ་ལས་དང་པོ་གནས་ནས་དགུག་པ་སྟེ། དེ་ཡང་བདག་ཉིད་
དགྱེས་པ་རྡོ་རྗེའི་སྐུར་ཆོ་ག་ཇི་ལྟ་བས་བསྐྱེད་ལ། དེའི་མདུན་དུ་ཆོས་འབྱུང་གི་
དབྱིབས་ལྟ་བུའི་ལྕགས་ཀྱི་ལམ་རིམ་འབར་བ་བསམས་ལ། བདག་ཉིད་གྱི་ཏིང་
ངེ་འཛིན་སེམས་དཔའ་ལ་གྷོའུ་རི་སྔོན་མོ་ལྕགས་ཀྱུ་ཐོས་པ་སྤྲོས་ལ། དེ་དག་
སྔགས་དང་བཅས་པས་སེམས་འགུགས་པ་སྟེང་ལྕགས་ཀྱུས། ལུས་འགུགས་པ་
རྐང་ལྕགས་སྒྲོག་གིས། ངག་འགུགས་པ་མགྲིན་པ་ཞགས་པས་བཅིངས་ཏེ་ལྕགས་
ཀྱི་ཁང་པ་དེར་དགུག་པར་བྱའོ། །
དེ་ནས་ཡང་ཏིང་ངེ་འཛིན་སེམས་དཔའ་ལས་འོད་འཕྲོས་པས་ཁྲོ་བོའི་
རྒྱལ་པོ་རྣམས་དང་སངས་རྒྱས་རྣམས་སྤྱན་དྲངས་ཏེ་ཁྲོ་བོ་རྣམས་ཀྱིས་ལྕགས་ཀྱི་
ཁང་པ་དེའི་ཕྱི་རོལ་ནས་བསྐོར་བར་བསམ། སངས་རྒྱས་རྣམས་ཀྱིས་མདུན་གྱི་
ནམ་མཁའ་གང་པར་བསམས་ལ། དེ་རྣམས་ལ་དཔང་གཟུགས་པའམ་ཉེས་པ་
བསྒོ་ཞིང་བསྲུང་པ་གཞོམ་པ་བྱས་ལ། དེས་ཁོ་འགྱོད་པ་སྐྱེས་ནས་སྙིང་རྒྱ་གྲམ་དུ་
གས་པར་བསམ། དེ་ནས་གསད་པའི་ལས་བྱས་ཏེ་དེ་ཡང་ཁྲོ་བོ་རྣམས་ཀྱིས་
242 -318



བཤད་རྒྱུད་རྡོ་རྗེ་གུར་གྱི་རྣམ་བཤད།
མཚོན་ཆ་སྣ་ཚོགས་པས་བསྣུམ་པར་བསམ་ཞིང་རང་ཉིད་ཀྱིས་རྡོ་རྗེ་ཐོ་བས་
བསྣུན་པར་བསམས་ལ། ཁོའི་ཡེ་ཤེས་སེམས་དཔའ་དང་རྣམས་ཤེས་མི་བསྐྱོད་རྡོ་
རྗེའི་ཞིང་ཁམས་སུ་ས་བཅུའི་བྱང་ཆུབ་སེམས་དཔར་གྱུར་པར་བསམ་མོ། །དེ་
ལྟར་ཏིང་ངེ་འཛིན་གྱིས་བསྒྲུབ་པར་མ་ནུས་ན་མཚན་མ་ལ་ལྟོས་པ་ཞེས་བྱ་སྟེ།
བག་ཟན་ལ་གསད་པར་བྱ་བ་དེ་ཉིད་ཀྱི་གཟུགས་བརྙན་བྱས་ལ། མིང་གི་ཡི་གེ་
དང་པོ་ལས་དེ་ཉིད་དངོས་སུ་བསྐྱེད་དེ་ཁོའི་རྣམ་ཤེས་དགུག་ཅིང་གཞུག་པ་ཡང་
བྱས་ལ། དེ་ནས་སྔ་མ་ལྟར་ཉེས་པ་བསྒོ་བ་ལ་སོགས་པ་བྱ་སྟེ། རྫས་གྱི་རྡོ་རྗེ་ཐོ་
བས་དངོས་ སུ་ གཟུགས་བརྙན་ལ་བསྣུན་པར་ བྱའོ། །དེ་ དག་གི་ཚིག་དོན་ནི་
གཞུང་ཉིད་དུ་ཤེས་པར་བྱའོ། །རྣམ་པ་རྟོག་པ་ལ་སོགས་ཞེས་པ་ནི་ངེས་དོན་
དབང་གི་ཡེ་ཤེས་ཀྱིས་དང་
། དྲང་དོན་གསད་པའི་འཕྲིན་ལས་ཀྱིས་སོ། །
དེ་ནས་ཞེས་པ་ལ་སོགས་པས་ནི་འདི་ཉིད་ཀྱི་ལེའུ་ལྔ་པར་བསྲུང་པའི་
དམ་ཚིག་དབུས་གནས་པར་ཞེས་གསུངས་པ་དེའི་དོན་ལེའུ་བཅུ་གཉིས་པར་ཁྲོ་བོ་
བཅུའི་བསྲུང་པའི་འཁོར་ལོ་ཅུང་ཞིག་རྒྱས་པར་གསུངས། དེའི་ཤིན་ཏུ་རྒྱས་པར་
བཤད་པ་འདི་དག་སྟེ་དེ་ཡང་ཁྲོ་བོ་བཅུ་པོ་རྣམས་ཀྱི་ཞལ་ཕྱག་དང་ཕྱག་མཚན་
དང༌། རིགས་ཀྱི་བདག་པོ་གང་གིས་དབུ་མ་མཚན་པའི་ངེས་པ་རྣམས་སྟོན་པ་སྟེ།
དེ་དག་གི་ཚིག་དོན་ནི་གཞུང་ཉིད་དུ་ཤེས་པར་བྱའོ། །དེ་ནས་ཞེས་པ་ལ་སོགས་
པས་ནི་རང་བྱིན་གྱིས་བརླབ་པ་བསྟན་པ་ཞེས་བྱ་སྟེ། རྩ་བའི་རྒྱུད་ཀྱི་བརྟག་པ་ཕྱི་
མའི་ལེའུ་གསུམ་པ་ལས་རང་བྱིན་གྱིས་བརླབས་པའི་དོན་གསལ་བར་བྱེད་པ་སྟེ།
དེ་ཡང་རྣམ་གྲངས་མི་འདྲ་བ་གཞན་པའི་ཚུལ་གྱིས་སོ། །དེའི་ཡང་རྗེ་བཙུན་ནཱ་རོ་
པ་ནི་རིམ་གྱིས་འཇུག་པའི་ལམ་དུ་བཞེད་ལ། མེ་ཏྲི་ནི་སྔ་མ་རྣམས་རིམ་གྱིས་
242 -319



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
འཇུག་པ་ལ་འདི་གཅིག་ཆར་དུ་འཇུག་པའི་ལམ་ཞེས་བྱ་བར་བཞེད་དོ། །
འདིའི་གཞུང་ལ་གཉིས་ལས་དང་པོ་སྡུད་པ་པོའི་ཚིག་གིས་མཚམས་སྦྱར་
བ་སྟེ། དེ་ནས་ཞེས་པ་ནི་བསྲུང་པའི་འཁོར་ལོ་བསྟེན་པའི་རྗེས་ཐོགས་ལའོ། །
བཅོམ་ལྡན་འདས་ཞེས་པ་ནི་སྟོན་པ་རྡོ་རྗེ་འཆང་ངོ༌
། །དཔའ་བོ་ཆེན་པོ་ཞེས་པ་ནི་
རང་གི་ལས་དང་ཉོན་མོངས་པ་བཅོམ་ནས་གདུལ་བྱ་གཞན་རྣམས་ཀྱི་ཡང་
དང་དེ་
དག་འཇོམ་པར་བྱེད་པས་སོ། །རང་བྱིན་གྱིས་བརླབ་པ་ཞེས་པ་ཡང་རྩ་བའི་རྒྱུད་
དུ་རང་གི་ལུས་བདེ་བར་བྱིན་གྱིས་བརློབ་པ་ལ་ཡང་བཤད། འཕགས་པ་ཀླུ་སྒྲུབ་
ཀྱིས་ནི་རླུང་དང་རྣམ་པར་ཤེས་པ་གཉིས་ལས་བསྒྲུབས་པའི་སྒྱུ་མ་ལྟ་བུའི་སྐུ་ལ་
ཡང་བཤད་མོད་ཀྱི། འདིར་ནི་བླ་མའི་བྱིན་བརླབས་སློབ་མའི་རྒྱུད་ལ་འཇུག་
པའོ། །དེ་ཡང་ཡུལ་བླ་མ་རྟོགས་པ་ཁྱད་པར་ཅན་དང་ལྡན་པ་ཞིག་ལ། སློབ་མའི་
བྱ་བ་རྩ་རྒྱུད་ནས་བཤད་པ་ལྟར་བླ་མ་ལ་རྡོ་རྗེའི་འཆང་གི་འདུ་ཤེས་ཉེ་བར་
གནས་པ་དང་། རང་གི་སེམས་ཀྱི་དེ་ཁོ་ན་ཉིད་འཚོལ་བ་ལ་བརྩོན་ཞིང་དེ་
སྣང་
བའི་ཡི་དམ་གྱི་ལྷ་མཆོད་པ་ལ་བརྩོན་པ་ལ་བླ་མའི་བྱིན་བརླབས་རང་གི་ངང་
གིས་འཇུག་པ་སྟེ། དཔེར་ན་མེ་ཤེལ་ རང་བཞིན་གྱིས་དང་བ་དེ་ཉི་མ་དང་ཕྲད་
པས་མེ་འབྱུང་པའམ། ཆུ་དག་པ་ལས་གཟུགས་བརྙན་འབྱུང་པ་ལྟ་བུའོ། །
དེ་ལ་ཐེག་པ་ཞེས་པ་ནི་འདིས་འདོང་པས་ན་ཐེག་པ་སྟེ་ལམ་མོ། །དེ་ལ་
ཞུགས་པ་ནི་དེ་བསྟན་ཏོ་སྙམ་དུ་རྩེ་གཅིག་ཏུ་སྙོམས་པར་ཞུགས་པའོ། །རང་བྱིན་
ཞེས་པ་ལ་སོགས་པས་ནི་དེའི་དགོས་པའོ། །སྙིང་ཀའི་ཞེས་པ་ལ་སོགས་པས་ནི་
གཞུང་དངོས་སྟེ། འདིའི་ཡང་ཉམས་སུ་བླང་པའི་རིམ་པ་ནི་འདིར་དང་པོར་སློབ་
དཔོན་ གྱི་ བྱ་བ་སློབ་དཔོན་བྱིན་ གྱིས་བརླབ་པ་ཞེས་ བྱ་ སྟེ། རང་བདག་མེད་
242 -320



བཤད་རྒྱུད་རྡོ་རྗེ་གུར་གྱི་རྣམ་བཤད།
མའམ་ཧེ་རུ་ཀར་བསྐྱེད་པའི་སྙིང་ཀའམ་ལྟེ་བའི་ཆོས་འབྱུང་དུ་ཟླ་བའི་དཀྱིལ་
འཁོར། དེའི་སྟེང་དུ་ཨའམ་ཧཱུྃ། དེ་ལས་འོད་ཟེར་ཁ་དོག་ལྔ་འཕྲོས་པས་སེམས་
ཅན་རྣམས་ཀྱི་ཉོན་མོངས་པ་ལྔ་སྦྱངས་པར་བསམ། དེ་དག་ཚུར་འདུས་ཏེ་ཨའམ་
ཧཱུཾ་ལ་ཐིམ་པ་ལས་གྲི་གུག་གམ་རྡོ་རྗེ། དེ་ལས་བདག་མེད་དམ་ཧེ་རུ་ཀ་ཆུང་ངུ་
ཞིག་བསམས་ལ། དེའི་གསང་བའི་སྣ་རྩེར་མེ་རླུང་གི་བདག་ཉིད་ཨའི་རང་བཞིན་
ཕྲ་བའི་ཐིག་ལེ། དེའི་མཐའ་མ་དབྱངས་ཀྱི་ཡི་གེ་བཅུ་དྲུག་གིས་བསྐོར་བར་བསམ་
སྟེ། དེ་ལ་དམིགས་པ་གཏད་དེ་ ངག་ཏུ་ ཨ་ ཨཱ་ ལ་སོགས་པ་བརྗོད་དེ་དེ་ལྟར་
བསྒོམ་པ་ལས་དབང་གསུམ་པའི་དུས་ཀྱི་ཉམས་མྱོང་ལྟ་བུ་སྐྱེ་བར་འགྱུར་རོ། །
དེ་ ནས་སློབ་མ་བྱིན་གྱིས་བརླབ་པ་ཞེས་བྱ་སྟེ། ཁམས་གསུམ་གྱི་སྣོད་
བཅུད་དང་ཁྱད་པར་དུ་བྱིན་གྱིས་བརླབ་པར་བྱ་བའི་སློབ་མ་དེ་བདེ་བའི་རང་
བཞིན་གྱི་ཐིག་ལེར་འདུས་པར་བསྒོམས་ལ། ཡང་སྔ་མ་ལྟར་ཨ་ཨ་ལ་སོགས་པ་
བརྗོད་པས་བླ་མའི་བྱིན་བརླབས་སློབ་མའི་རྒྱུད་ལ་ཞུགས་ནས་བདེ་སྟོང་གི་
རྟོགས་པ་ཁྱད་པར་ཅན་དུ་རྒྱུད་ལ་སྐྱེ་བར་འགྱུར་ཏེ། རྒྱུད་སྡེ་ཐམས་ཅད་ཀྱི་དོན་
ཡང་རྟོགས་པར་འགྱུར་རོ། །དེ་དག་གི་གཞུང་གི་ཚིག་དོན་ནི་རྟོགས་པར་
ར་སླའོ། །
གཟུགས་དང་ཞེས་པ་ལ་སོགས་པས་ནི་རང་བྱིན་གྱིས་བརླབ་པ་ལ་སློབ་པ་དེའི་
དུས་སུ་འདོད་ཡོན་སྤང་ངམ་ཞེ་ན། མི་སྤང་པར་བསྟེན་པ་དང་ རང་བྱིན་གྱིས་
བརླབ་པའི་རྟོགས་པ་སྐྱེས་ནས་དེ་དང་རྗེས་སུ་མཐུན་པའི་སྤྱོད་པ་ལ་བསླབ་པ་
ཡང་སྟོན་པའོ། །
དེ་ནས་ཞེས་པ་ལ་སོགས་པས་རང་བྱིན་གྱིས་བརླབ་པའམ་དེ་དང་རྗེས་སུ་
མཐུན་པའི་སྤྱོད་པ་ལ་བསླབས་པའི་འབྲས་བུ་ཤེས་བྱ་ཇི་ལྟ་བ་མཁྱེན་པ་ཆོས་ཀྱི་སྐུ་
242-321



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
མངོན་དུ་བྱེད་པར་སྟོན་པ་སྟེ། དེ་དག་གི་ཚིག་དོན་ནི་གཞུང་ཉིད་དུ་རྟོགས་པར་བྱའོ། །
སྐད་ཅིག་དེ་ལ་ཞེས་པ་ལ་སོགས་པས་ནི་ཤེས་བྱ་ཇི་སྙེད་པ་མཁྱེན་པར་
སྟོན་པ་སྟེ། སྐད་གཅིག་དེ་ལ་ཞེས་པ་ནི་ཤེས་བྱ་ཇི་ལྟ་བ་མཁྱེན་པའི་སྐད་ཅིག་དེ་
ཉིད་ལའོ། །ཐམས་ཅད་འགྱུར་ཞེས་པ་ནི་ཤེས་བྱ་ཇི་སྙེད་པ་ཐམས་ཅད་མཁྱེན་
པར་འགྱུར་བའོ། །ཐམས་ཅད་ཉིད་གང་ཞེ་ན་འདས་དང་ཞེས་པ་ལ་སོགས་པ་སྟེ།
དུས་གསུམ་གྱིས་བསྡུས་པའི་མ་དག་པ་དང་དག་པའི་སྣང་པ་ཐམས་ཅད་ཀྱང་
མཁྱེན་པར་སྟོན་པ་ལས། འདས་དང་ཞེས་པ་རྒྱུ་འབྲས་གཉིས་ཀ་སྤྱད་པ་སྟེ་སྔར་
སོང་པ་རྣམས་སོ། །མ་འོངས་པ་ནི་རྒྱུ་འབྲས་གཉིས་ཀ་མ་དཔྱད་པ་སྟེ་ད་རུང་མ་
འོངས་པའོ། །
ད་ལྟ་བ་ནི་རྒྱུ་དཔྱད་ཅིང་འབྲས་བུ་མ་སྤྱད་པ་སྟེ། ད་ལྟར་གནས་པ་མ་
དག་པའི་སྣང་བ་རྣམས་དང་དག་པའི་སྣང་བ་སངས་རྒྱས་ཞེས་པ་དང་། རྒྱལ་
སྲས་རྣམས་ཞེས་པ་སྐུའི་སྲས་རང་སངས་རྒྱས་གསུང་གི་སྲས་ཉན་ཐོས་ཐུགས་ཀྱི་
སྲས་བྱང་ཆུབ་སེམས་དཔའ་རྣམས་ཀྱང་སྔར་གྱི་ཐམས་ཅད་མཁྱེན་པ་རྣམས་ཀྱི་ཇི་
ལྟ་ གཟིགས་པ་བཞིན་དུ་ཡེ་ཤེས་ཀྱི་སྤྱན་གྱིས་མཐོང་ཞེས་པའོ། །དེ་ཉིད་ཀྱི་
གནས་སྐབས་སུ་རྣམ་སྨིན་གྱི་ལུས་ཀྱང་སྤངས་ཏེ་གཟུགས་ཀྱི་སྐུ་འཐོབ་པར་སྟོན་
པ་སྟེ། འདི་ལ་གཉིས་ལས་སྤྲུལ་པགས་པ་སྙིང་པ་ནས་འབྱུང་པ་ལྟར་སྤྱོང་པ་དང་
།
གསེར་འགྱུར་རྩིའི་རྣམ་པ་ལྟར་སྤོང་པའོ། །
དེ་ལས་དང་པོ་ནི་ལུས་ངན་པ་འདི་སྤངས་ནས་སངས་རྒྱས་ཀྱི་མཚན་དང་
དཔེ་བྱད་ཀྱིས་སྤྲས་པའི་སྐུ་བཟང་པོ་ཐོབ་པར་འདོད་པའོ། །གཉིས་པ་ནི་ལུས་
འདི་ཉིད་ལོགས་སུ་མ་དོར་བར་མཚན་དང་དཔེ་བྱད་ཀྱིས་སྤྲས་པའི་སྐུར་བསྒྱུར་
242 -322



བཤད་རྒྱུད་རྡོ་རྗེ་གུར་གྱི་རྣམ་བཤད།
བར་འདོད་པ་སྟེ། གསང་སྔགས་གཞི་བསྒྱུར་བའི་ལམ་པ་མིན་པས་ཚུལ་ཕྱི་མ་
བདེ་བ་ཡིན་ནོ་ཞེས་གསུངས་སོ། །ནམ་མཁའ་ཇི་བཞིན་ཞེས་པ་ལ་སོགས་པས་
ནི་དེ་ལྟར་ རང་དོན་ཕུན་སུམ་ཚོགས་པ་ཆོས་ཀྱི་སྐུའི་དགྱེས་པའི་རྡོ་རྗེ་དང༌།
གཞན་དོན་ཕུན་སུམ་ཚོགས་པ་གཟུགས་ཀྱི་སྐུའི་དགྱེས་པའི་རྡོ་རྗེར་གྱུར་ནས་
གནས་པའི་མཚན་ཉིད་སྟོན་པ་ལས། ནམ་མཁའ་ཞེས་པ་ལ་སོགས་པས་ནི་རང་
དོན་དོན་དམ་ཆོས་སྐུ་སྤྲོས་བྲལ་གྱི་རང་བཞིན་སྟོན་པའོ། །མེ་ལོང་ཞེས་པ་ལ་
སོགས་པས་ནི་གཞན་དོན་ཀུན་རྫོབ་གཟུགས་ཀྱི་སྐུའི་རྡོ་རྗེ་དགྱེས་པར་རྡོ་རྗེའི་
རང་བཞིན་སྟོན་པ་སྟེ། དེ་དག་གི་ཚིག་དོན་ནི་གཞུང་ཉིད་དུ་སྦྱར་རོ། །
དེ་ནས་ཞེས་པ་ལ་སོགས་པས་ནི་སྔ་མ་དེ་ཉིད་ལས་འཕྲོས་པ་སྟེ། དེ་ཡང་
སྔར་བསྟན་པ་ལྟར་འབྲས་བུ་རང་གཞན་གྱི་དོན་ཕུན་སུམ་ཚོགས་པ་ཐམས་ཅད་
བདེ་བ་ཆེན་པོར་འཆར་བའི་མཐར་ཐུག་པར་ལྟར། རང་བྱིན་གྱི་བརླབས་པ་ལས་
འབྱུང་ན་བསྐྱེད་རིམ་བསྒོམ་མི་དགོས་སོ་སྙམ་པའི་དགོས་པ་སྤང་པའི་ཕྱིར་ཕྱག་
ན་རྡོ་རྗེས་རང་གི་རྟོགས་པ་བརྗོད་པའི་ཚུལ་གྱིས་བསྐྱེད་རིམ་བསྒོམས་པའི་
དགོས་པ་སྟོན་པའོ། །ཐ་མལ་རྣམ་པ་ཞེས་པ་ལ་སོགས་པས་ནི་རང་བྱིན་གྱིས་
བརླབས་པ་ལས་དེ་ལྟར་འབྱུང་ཡང་གནས་སྐབས་ཐ་མལ་རྣམ་པ་སྟེ་ཐ་མལ་གྱི་
ལུས་ཀྱི་རྣམ་པའམ་དེའི་རྟོག་པ་གཞོམ་དོན་དུ། དེའི་གཉེན་པོ་བསྐྱེད་པའི་རིམ་པ་
ཡང་དག་བསྒོམ་པར་མ་གྲགས་ཀྱིས་ཞེས་པ་སྟེ། བསྐྱེད་རིམ་གྱི་གནས་སྐབས་ཀྱི་
དགོས་པའོ། །ཡང་དག་པར་ན་རང་བཞིན་སྟེ་ལུས་ཀྱི་རང་བཞིན་སྟོང་པ་ཉིད་ཀྱི་
གནས་སྐབས་སྒོམ་པ་མ་ཡིན་ཏེ་བསྒོམ་བྱའི་ཡུལ་གྲུབ་པ་མ་ཡིན་ལ། བསྒོམ་པ་
མེད་ཏེ་བསྒོམ་བྱེད་ཀྱི་ཤེས་པ་མེད་པ་པའོ། །
242 -323



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༡༽
བྱང་ཆུབ་ནི་འབྲས་བུ་སྟེ་དེ་ཉིད་དང་ལྟ་བུ་དེར་ཞེན་པ་བསྒོམ་བྱ་སྒོམ་བྱེད་
མ་གྲུབ་པ་དེར་ཤེས་ཏེ་ཞེས་པ་ནི་དེ་ལྟར་རྟོགས་པ་སྟེ། བསྒོམ་བྱ་སྒོམ་བྱེད་མེད་
པར་རྟོགས་པའི་རྣམ་པར་མི་རྟོག་པའི་ཡེ་ཤེས་སོ། །འོན་ཀྱང་ཞེས་པ་ནི་མི་མཐུན་
པ་སྟོན་པར་བྱེད་པའི་རྒྱན་ནོ། །དེ་ལྟ་བུའི་ལུས་ཞེས་པ་ནི་རང་བཞིན་གྱིས་རྣམ་
པར་དག་པའི་ལུས་སོ། །གློ་བུར་གྱི་དྲི་མ་ཞེས་པ་ནི་ནམ་མཁའ་ལ་སྤྲིན་དང་ཁུག་
སྣ་ལ་སོགས་པ་ལྟར་ཐ་མལ་གྱི་རྣམ་པར་རྟོག་པའི་དྲི་མས་སོ། །ཕྱག་ན་རྡོ་རྗེས་
ཡང་ཞེས་པ་ལ་སོགས་པས་ནི་གནས་སྐབས་ཀྱི་དགོས་པ་ཙམ་རང་གིས་རྟོགས་
ཀྱང་མཐར་ཐུག་གི་དགོས་པ་མ་རྟོགས་པའི་ཚུལ་གྱིས་བཅོམ་ལྡན་འདས་ལ་འདྲི་
བའོ། །
བཅོམ་ལྡན་འདས་ཀྱིས་ཞེས་པ་ལ་སོགས་པས་ནི་ལན་སྟེ་དེ་ཡང་མཐར་
ཐུག་གི་དགོས་པ་སངས་རྒྱས་གྱི་མཚན་དང་དཔེ་བྱད་ཀྱིས་སྤུས་པའི་སྐུ་ཐོབ་པར་
བྱེད་པ་སྟོན་པ་སྟེ། དེ་དག་གི་ཚིག་དོན་ནི་གཞུང་དུ་ཤེས་པར་བྱའོ། །ཡེ་ཤེས་
ལྔའི་བདག་ཉིད་ཅན་དུ་བསྟན་པ་འདིས་ནི་ཀུན་རྫོབ་ཏུ་སངས་རྒྱས་ཀྱི་ས་ན་
མཁྱེན་པའི་ཡེ་ཤེས་མངའ་བར་བཞེད་པ་ནི་ཤིན་ཏུ་གསལ་ལོ། །དེ་བས་ན་བྱང་
ཆུབ་འདི་ཞེས་པ་ནི་སངས་རྒྱས་གྱི་བྱང་ཆུབ་མཚན་དང་དཔེ་བྱད་ཀྱིས་སྤྲས་ཅིང་
ཡེ་ཤེས་ལྔའི་བདག་ཉིད་ཅན་འདིའོ། །དེ་སྐད་དུ་ཞེས་པ་ནི་ལུས་རང་བཞིན་གྱིས་
དག་པའི་གནས་སྐབས་སུ་བསྟན་པ་དེ་སྐད་དུའོ། །དངོས་པོ་མེད་པར་ཞེས་པ་ནི་
གཟུགས་ཅན་གྱི་དངོས་པོ་མེད་པ་མ་སྨྲ་གཅིག་ཞེས་པའོ། །
འོ་ན་དངོས་པོའམ་མཚན་མ་ཅན་བདེན་པ་གཅིག་ཡིན་ནམ་ཞེ་ན། དེ་
ཡང་མ་ཡིན་པར་སྟོན་པ་ནི་དངོས་མེད་ཉིད་ང་ཞེས་པ་ལ་སོགས་པ་སྟེ། འདི་དག་
242 -324



བཤད་རྒྱུད་རྡོ་རྗེ་གུར་གྱི་རྣམ་བཤད།
གིས་ནི་སྔར་བསྟན་པའི་བྱང་ཆུབ་དེ་ཉིད་དངོས་པོ་མེད་པ་དང་དངོས་པོ་ལ་
སོགས་པ་ཟུང་དུ་འཇུག་པའམ། གདུལ་བྱ་རྣམས་ཀྱི་དོན་དུ་ཇི་ལྟར་ཡང་སྣང་བར་
སྟོན་པ་སྟེ། ཚིག་དོན་ནི་གཞུང་ཉིད་དུ་སྦྱར་རོ། །དེ་ནས་ཞེས་པ་ལ་སོགས་པས་ནི་
ཡན་ལག་མེད་པའི་རྡོ་རྗེས་ཞེས་བྱ་སྟེ་དངོས་སུ་ན་འཕགས་པ་འཇམ་དཔལ་ལམ་
དེའི་སྤྲུལ་པ་སྟེ། དེས་བུ་མོ་དགུག་པའི་ཆོ་ག་སྟོན་པའོ། །འདི་ཉིད་རྩ་བའི་རྒྱུད་ཀྱི་
བརྟག་པ་བཞི་པ་ལས་སྣ་ཚོགས་ཀྱི་བརྟག་པ་ཞེས་པར་དེ་ལས་བསྡུས་པར་རིགས་
དེ་དཔྱད་པར་བྱའོ། །འདི་ལ་ཡང་བསྙེན་པ་དང་བསྒྲུབ་པ་དང་ལས་མ་སྦྱར་བ་
གསུམ་སྟེ། འདི་དག་གི་ཡང་ཆིངས་ཁོངས་སུ་འཇུག་ལུགས་ནི་སྔ་མ་བཞིན་ནོ། །
འདིའི་གཞུང་ལ་སྤྱི་དོན་གཉིས་ལས་འདི་དག་ནི་སྡུད་པ་པོའི་ཚིག་གིས་
མཚམས་སྦྱར་བ་ཏེ། དེ་ཡང་བསྟན་པར་བྱ་བའི་མིང་གིས་སྟོན་པ་ལ་བཏགས་
ནས་དེས་གསུངས་པར་སྦྱར་བའོ། །ཕྱག་བཞི་པོ་ནི་ཞེས་པ་ལ་སོགས་པས་ནི་
གཞུང་དངོས་ཏེ་འདིར་ཡང་ཉམས་སུ་བླང་པའི་ཚུལ་ནི་ཡན་ལག་མེད་པའི་རྡོ་རྗེར་
མོས་པའི་སྙིང་ཀར་ཧ་བསམས་ཏེ། དེ་ལས་འོད་འཕྲོས་པས་ལུས་ཀྱི་ནང་ཁྱབ་
ལུས་ངག་ཡིད་གསུམ་གྱི་སྒྲིབ་པ་སྦྱང་སྟེ། བ་སྤུའི་བུ་ག་ནས་ཕྱིར་འཕྲོས་པས་ཡན་
ལག་མེད་པའི་རྡོ་རྗེས་གཙོ་བོ་བྱས་པའི་སངས་རྒྱས་དང་བྱང་ཆུབ་སེམས་དཔའ་
ཐམས་ཅད་སྤྱན་དྲངས་ཏེ། དེ་དག་གི་སྤྱན་སྔར་བླ་མ་དག་པ་ཡན་ལག་བདུན་གྱི་
རྣལ་འབྱོར་བྱ་ཚད་མེད་པ་བཞི་བསྒོམ། ཡེ་ཤེས་ཀྱི་ཚོགས་སྟོང་པ་ཉིད་དུ་བསྒོམས་
ལ་དེའི་ངང་ལས་ཆོ་ག་ཡན་ལག་གསུམ་གྱིས་བསྐྱེད་དེ་སྐྱེ་མཆེད་བྱིན་གྱིས་བརླབས་
པ་ནས་དབང་བསྐུར་ཏེ་རྒྱས་གདབ་པའི་བར་དུ་བྱའོ། །
ཡང་ན་བསྲུང་པའི་འཁོར་ལོའི་ནང་དུ་མངོན་པར་བྱང་ཆུབ་པ་ལྔས་བསྐྱེད་
242 -325



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
དེ་བདུད་རྩི་མྱང་པའི་མཐར་ཐུག་པའི་བར་དུ་བྱས་ལ། དེ་ནས་སྙིང་ཀའི་ཏིང་ངེ་
འཛིན་ སེམས་ དཔའ་ལ་བསྐོར་བའི་ཚུལ་གྱིས་བསྙེན་པ་འབུམ། བསྒྲུབ་པ་ལ་
སྤེལ་ཚིག་དང་བཅས་པའི་སྔགས་ཁྲི་བཟླས་པར་བྱའོ། །དེ་ནས་ལས་ལ་སྦྱར་བ་
ནི་ཤེས་པའི་བཏུང་པ་ཆང་ཉུང་ཟད་ལ་ལོངས་སྤྱད་ཅིང་བུ་མོ་དེ་ལ་རྗེས་སུ་ཆགས་
པའི་སེམས་ཀྱིས་བདག་ཉིད་ལྷའི་རྣལ་འབྱོར་དང་ལྡན་པས་རང་བསྐྱེད་པ་ཁོ་ན་
འདྲ་བའི་ཡན་ལག་མེད་པའི་ཏིང་ངེ་འཛིན་ཞིག་གང་འགུག་པར་འདོད་པའི་བུ་མོ་
དེའི་སྙིང་ཁར་བསམས་ནས། དེའི་ཕྱག་མཚན་དྲུག་གིས་ལས་དྲུག་ བྱ་སྟེ་རང་
དབང་མེད་པར་འགུགས་པར་བསམ་ཞིང་སྔགས་བརྗོད་ན་ངེས་པར་ཞུགས་པར་
འགྱུར་ཏེ་དེ་དང་དེ་ཁོ་ན་ཉིད་ཀྱི་མཆོད་པ་ལ་སོགས་པ་བྱའོ། །
དེ་ལ་གཞུང་འདི་དག་གིས་ནི་བསྙེན་པ་ལ་སོགས་པའི་གནས་སུ་རང་
ལྷར་བསྐྱེད་པའི་མཚན་ཉིད་ཀྱང་སྟོན་ལ། ལས་སྦྱོར་གྱི་དུས་སུ་མཚན་ཉིད་འདི་
དང་ལྡན་པའི་ལྷ་འདི་བུ་མོའི་སྙིང་གར་བསྒོམ་པར་བྱའོ་ཞེས་ཀྱང་སྟོན་པ་སྟེ་ཚིག་
དོན་གཞུང་ཉིད་དུ་སྦྱར་རོ། །ཕྱག་དྲུག་པ་ནི་ཉིད་དུ་བསྒོམ་ཞེས་པའི་ རྗེས་སུ་
འདོད་བྱེད་སྔགས་ནི་ཞེས་པར་སྦྱར་སྟེ། བསྙེན་པ་དང་བསྒྲུབ་པའི་གཞུང་སྔོན་ལ་
སྦྱར་ལ། དེ་ནས་བུ་མོའི་སྙིང་ཀར་ཞེས་པ་ལས་ལ་སྦྱར་བའི་གཞུང་ཕྱི་ནང་སྦྱིན་ཏེ་
ཁྲུགས་སུ་བྱས་ན་ལེགས་པོར་སེམས་སོ། །ཧ་ཡིག་ཞེས་པ་ལ་སོགས་པས་ནི་
བསྙེན་པ་ལ་སོགས་པས་ཀུན་གྱི་སྐབས་སུ་དེ་ཉིད་བསྐྱེད་པའི་ས་བོན་གྱི་ཡི་གེ་སྟེ།
དེ་ཡང་གཞི་ཧ་ལས་གྲུབ་པས་འདི་ལྟར་སྟོན་པ་སྟེ། དེ་ཉིད་ཀྱི་དགོས་པ་ཡང་ཧ་དེ་
མི་ཤིགས་པའི་ཡི་གེ་ཞེས་བྱ་སྟེ་མཚོན་བྱེད་ཡིན་ལ། དེ་མཚོན་བྱའི་དོན་སེམས་
ཉིད་དམ་ཆོས་ཉིད་བདེ་བ་དང་སྟོང་པ་དབྱེར་མེད་པ་དེ་མཚོན་པའོ། །
242 -326



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་ལས་དང་པོ་ལྷ་བསྐྱེད་པའི་ཡི་གེའི་ཚུལ་དུ་བཤད་ནས་བདེ་བ་དང་
ཞེས་པ
་པ་ལ་སོགས་པས་ནི་ས་བོན་གྱི་ཡི་གེ་དེས་མཚོན་པའི་བདེ་བ་དང་སྟོང་པ་
དབྱེར་མེད་དེ་ཉིད་ལས་བདེ་བ་དང་སྡུག་བསྔལ་ལ་སོགས་པ་ཐམས་ཅད་འབྱུང་
པར་སྟོན་པ་སྟེ། དེ་ཡང་དེ་ཉིད་རྟོགས་པ་ལས་བདེ་བ་འབྱུང་ཞིང་མ་རྟོགས་པ་ལ་
སྡུག་བསྔལ་བར་འབྱུང་པར་རྟོགས་པར་བྱ་སྟེ་ཚིག་དོན་གཞུང་ཉིད་དུ་སྦྱར་བར་
བྱའོ། །དེ་ནས་ཞེས་བྱ་བ་ལ་སོགས་པས་ནི་འཁོར་གྱི་དེ་བཞིན་གཤེགས་པ་རྣམས་
བཅོམ་ལྡན་འདས་ཀྱི་ས་བོན་གྱི་ཡི་གེས་མཚོན་པའི་དོན་རང་རང་གིས་རྟོགས་
ནས་ཇི་ལྟར་རྟོགས་པའི་དོན་དེ་ཉིད་ཆེད་དུ་བརྗོད་པ་སྟེ། རྩོལ་སེམས་དང་བྲལ་
བའི་དོན་སྟོན་ལ། དེ་ཡང་མ་བསྐུལ་བར་རངས་པའི་ཡིད་ཀྱིས་བརྗོད་པས་ན་
ཆེད་བརྗོད་ལ། གསོལ་བ་བཏབ་ནས་བརྗོད་པ་ནི་རྟོགས་པ་བརྗོད་པའོ། །
འདིའི་གཞུང་ལ་གཉིས་ལས་འདི་དག་ནི་སྡུད་པ་པོའི་ཚིག་གིས་མཚམས་
སྦྱར་བའོ། །བསམ་གཏན་མེད་ཅིང་ཞེས་པ་ལ་སོགས་པས་ནི་གཞུང་དངོས་ཏེ།
འདི་དག་ཀུན་གྱིས་ཀྱང་དོན་དམ་པར་ཅིའི་ངོ་བོར་ཡང་མ་གྲུབ་ལ་ཀུན་རྫོབ་ཏུ་ཇི་
ལྟར་སྣང་ཞིང་གྲགས་པའི་ཆོས་མི་སྤོང་པར་དེ་ལྟར་རྟོགས་པའི་ཚུལ་གྱིས་བྱང་
ཆུབ་བསྒྲུབ་པའི་ཐབས་སམ་ལམ་ལ་འཇུག་པར་སྟོན་པ་སྟེ་ཀུན་གྱི་ཡང་ཚིག་དོན་
གཞུང་དུ་སྦྱར་རོ། །འདི་དག་ཀྱང་དོན་ལ་ལྟོས་ནས་ཟློས་པའི་སྐྱོན་ནི་མེད་དེ་
བསམས་གཞི་སོ་སོ་ལས་བརྩམས་ནས་གསུངས་པ་སྟེ། དེ་སྐད་དུ་ཡང་སླར་ཡང་
དོན་གཞན་ལ་བརྟེན་ནས། དོན་དེ་ཉིད་ནི་བཟླས་པ་ཡིས། ཟློས་པའི་སྐྱོན་དུ་དེ་
མི་འགྱུར་ཞེས་གསུངས་པ་ལྟ་བུའོ། །དེ་ནས་ཞེས་པ་ལ་སོགས་པས་ནི་གཞུང་
ལས་མདའ་རབ་ཏུ་འཕེན་པའམ་གདུག་པ་ཅན་ཚར་གཅད་པ་སྟོན་པ་སྟེ། འདི་ཉིད་
242 -327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
གྱི་ལེའུ་བརྒྱད་པར་ས་ཡོངས་སུ་གཟུང་པའི་ཆོ་ག་གསུངས་པ་དེའི་མ་ཚང་བ་ཁ་
སྐོང་པ་སྟེ་གནས་སྐབས་དེར་འབྲེལ་པའོ། །
འདིའི་གཞུང་ལ་ཡང་གཉིས་ལས། འདི་དག་གིས་ནི་སྡུད་པ་པོའི་ཚིག་
གིས་མཚམས་སྦྱར་བའོ། །གུང་མཛུབ་ཞེས་པ་ལ་སོགས་པས་ནི་གཞུང་དངོས་ཏེ་
འདི་ལ་ཡང་དྲང་དོན་དུ་བཤད་པ་ལྟར་ན་སྔར་ས་གཞི་ཡོངས་སུ་འཛིན་དུས་སུ།
རྡོ་རྗེ་སྐུ་རུ་གནས་བྱས་ཏེ་ཞེས་གསུངས་པས་མི་བསྐྱོད་དགྱེས་པའི་རྡོ་རྗེའི་ང་རྒྱལ་
གྱིས་ཚུལ་འདི་ལྟར་མདའ་འཕངས་ཏེ་བདུད་ལ་སོགས་པ་སྡིགས་པར་བྱེད་པའོ། །
ངེས་དོན་དུ་བཤད་པས་ནི་བྱང་ཆུབ་ཀྱི་སེམས་གཟུང་ཞིང་བཟློག་པ་ལས་ནང་
ལུས་ཀྱི་འཁྲུལ་འཁོར་ཀྱིས་གཟུང་ཞིང་བཟློག་པ་ཞེས་ནཱ་རོ་པ་བཞེད་དེ། དེས་
རྣམ་པར་རྟོག་པ་གསོད་པར་སྟོན་པའོ། །
དེ་ནས་ཞེས་པ་ལ་སོགས་པས་ནི་རོལ་མོའི་མཆོད་པ་སྟེ། འདི་དག་ནི་
རྡུལ་མཚོན་གྱི་དལ་བསྒྲུབ་པའི་སྐབས་སུ་དེ་ལ་མཆོད་པར་འབྲེལ་ལ། དོན་གྱིས་
ཚོགས་ཀྱི་འཁོར་ལོ་ལ་སོགས་པའི་དུས་སུ་བྱ་བ་ལ་ཡང་འགལ་བ་མེད་དོ། །
འདིའི་གཞུང་ལ་སྤྱི་དོན་གཉིས་སུ་སྦྱར་རོ། །དེ་ནས་ཞེས་པ་ལ་སོགས་པས་ནི་
གནས་སྐབས་སྔ་མ་དེ་ཉིད་ཀྱི་བདུག་སྤོས་ཀྱི་མཆོད་པའི་ཁྱད་པར་སྟོན་པ་སྟེ།
འདིའི་གཞུང་ལ་ཡང་གཉིས་སུ་སྦྱར་རོ། །དེ་ནས་ཞེས་པ་ལ་སོགས་པས་ནི་རྡོ་
རྗེའི་གར་ཏེ་འདི་དག་ཀྱང་ས་ཡོངས་སུ་གཟུང་པའི་དུས་སུ་སྤྲོས་པ་ལ་དགའ་ན་
སྟངས་ཐབས་ཀྱིས་བགེགས་བསྐྲད་པར་འབྲེལ་པར་བཞེད་ལ། དོན་གྱིས་གར་གྱི་
མཆོད་པ་ཞེས་བྱ་སྟེ་གནས་སྐབས་ཕྱི་མར་ཡང་འབྲེལ་པར་སེམས་ཏེ་དཔྱད་པར་
བྱའོ། །དེ་ནས་ཞེས་བྱ་བ་ལ་སོགས་པས་ནི་སྦྱིན་སྲེག་གི་ཆོ་ག་ཏེ། དེ་ཡང་སྔར་
242 -328



བཤད་རྒྱུད་རྡོ་རྗེ་གུར་གྱི་རྣམ་བཤད།
ལེའུ་བརྒྱད་པར་བསྟན་པ་དེ་ནི་ལས་བསྒྲུབ་པའི་སྦྱིན་སྲེག་གཙོར་བྱས་པ་སྟེ། དེ་
ཡང་འཇིག་རྟེན་པའི་ལྷ་ལ་སྦྱིན་སྲེག་བྱ་བར་བསྟན་པའོ། །
འདིར་བསྟན་པ་འདི་ནི་ལྷ་མཉེས་པར་བྱ་པའི་སྦྱིན་སྲེག་གཙོར་བྱས་ནས་
བསྟན་པ་སྟེ། དེ་ཡང་རྡུལ་ཚོན་གྱི་དཀྱིལ་འཁོར་བསྒྲུབ་པའི་གནས་སྐབས་སུ་
ཚོགས་ཀྱི་འཁོར་ལོ་ནང་གི་སྦྱིན་སྲེག་གི་ཚུལ་གྱིས་ལོངས་སྤྱད་པ་དང་
། ཕྱིའི་སྦྱིན་
སྲེག་གིས་འཇིག་རྟེན་ལས་འདས་པའི་ལྷ་མཉེས་པར་བྱེད་པའོ་སྙམ་དུ་སེམས་ཏེ།
དྲི་མ་མེད་པའི་གཞུང་གཞན་ལས་ཀྱང་དེ་ལྟར་འབྱུང་པས་ལེགས་པར་སེམས་སོ། །
ཉམས་སུ་སྔང་པའི་རིམ་པ་ལྟར་ན་སྔ་ཕྱི་མངོན་པ་རྟོགས་ཚར་གཅིག་ཏུ་དགྲིག་གོ །
འདིའི་གཞུང་ལ་ཡང་སྤྱི་དོན་གཉིས་ལས། རང་གི་ཞེས་པ་ལ་ལ་སོགས་
པས་ནི་གཞུང་གི་དོན། འདི་དག་གིས་ནི་ནང་དང་ ཕྱིའི་སྦྱིན་སྲེག་ཐུན་མོང་དུ་
བསྟན་པ་སྟེ་ཚིག་དོན་གཞུང་ཉིད་དུ་སྦྱར་རོ། །ཡིད་ཀྱིས་མ་ངེས་མཐར་པ་དང་
ཞེས་པ་ནི་ནང་ལྟར་ན་ལྷ་དེ་དག་ཡོད་པའི་གནས་སུ་གཏུམ་མོ་ཡེ་ཤེས་ཀྱི་མེ་སྤར་
བོ་དང་། ཕྱི་ལྟར་ན་དངོས་སུ་རླུང་གཡབ་ཀྱིས་མེ་སྤར་ཏེ་ལྷ་དེ་དག་བསྐྱེད་ནས་
སོ། །སོ་བའི་འབྲས་དང་ཞེས་པ་ལ་སོགས་པས་ནི་ཕྱིའི་སྦྱིན་སྲེག་ཏུ་བཤད་པ་སྟེ།
དེ་ལས་ཀྱང་རྫས་ཀྱི་བྱེ་བྲག་བསྟན་པའོ། །དེ་ལ་སྔགས་ཀྱི་ཞེས་པ་ལ་སོགས་
པས་ནི་རྫས་སོ་སོའི་སྔགས་ཀྱི་བྱེ་བྲག་བསྟན་པའོ། །ཨོཾ་བཛྲ་ཛ་ཏ་སྭ་ཏ་ཞེས་པ་
ལ་སོགས་པས་ནི་མེ་སྤོར་བར་བྱེད་པའི་ཡམས་ཤིང་གི་སྔགས་དང་ཡམས་ཤིང་
ཉིད་བསྟན་པའོ། །ཙམ་པ་ཞེས་པ་ལ་སོགས་པས་ནི་བསྲེག་རྫས་ཀྱི་ཁྱད་པར་རོ། །
རྒུན་འབྲུམ་ཞེས་པ་ལ་སོགས་པས་ནི་ཐམས་ཅད་མཆོད་བྱའི་ཡུལ་གྱི་ཁྱད་པར་
ཡིན་པར་སྟོན་པའོ། །འདི་ཡིས་ཞེས་པ་ལ་སོགས་པས་ནི་སྦྱིན་སྲེག་གི་ཕན་ཡོན་
242 --329



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
སྟེ་ཚིག་དོན་གཞུང་ཉིད་དུ་ཤེས་པར་བྱའོ། །དེ་ནས་ཞེས་པ་ལ་སོགས་པས་ནི་
རྗེས་སུ་ཆགས་པ་སྟེ།
དེ་ཡང་དཀྱིལ་འཁོར་བསྒྲུབ་པའི་དུས་སུ་དེ་ཁོ་ན་ཉིད་གྱི་མཆོད་པ་སྟོན་པ་
སྟེ། དེ་ཡང་རིགས་སོ་སོའི་རྡོ་རྗེ་སློབ་དཔོན་གྱིས་བདག་དང་ཕྱག་རྒྱ་ལྷ་སོ་སོར་
བསྒོམ་སྟེ། ཚུལ་འདི་ལྟར་རྡོ་རྗེ་དང་པད་མ་བྱིན་གྱིས་བརླབས་ལ་མཆོད་པ་བྱའོ་
ཞེས་སྟོན་པའོ། །དེ་ཉིད་གྱིས་གསང་དབང་དང་ཤེས་རབ་ཡེ་ཤེས་དང་
། མངལ་
སྐྱེས་ཀྱི་བསྐྱེད་རིམ་དང་
། དབང་པོ་འབྲིང་གི་ཐ་མས་ལས་ཀྱི་ཕྱག་རྒྱ་ལ་བརྟེན་པ་
དང་སྤྱོད་པའི་གནས་སྐབས་སུ་ཕྱག་རྒྱ་ལ་རྟེན་པ་ཀུན་གྱི་གནས་སྐབས་སུ་ཕྱག་རྒྱ་
ལ་རྟེན་པ་ཀུན་རྗེས་སུ་ཆགས་པའི་ཚུལ་ཡང་སྟོན་པ་སྟེ། དེ་དག་ལས་འདིར་ནི་
མཆོད་པ་བྱེད་པ་པོས་ཕཊ་ཀྱིས་བྱང་ཆུབ་ཀྱི་སེམས་མི་གཏོང་པའི་ཕྱིར་བུག་པ་
དགག་པར་བྱས་པ། གཞན་དུ་དེ་མི་དགོས་པ་ཡང་ཡོད་དེ་ཅི་རིགས་པར་བྱའོ་
ཞེས་གསུང་ངོ༌
། །
དེ་ནས་ཞེས་པ་ལ་སོགས་པ་ནི་སྔར་གྱི་རྡོ་རྗེའི་རིགས་ཀྱི་གར་གྱི་འཕྲོས་
ཏེ། འདི་དག་ཀུན་ཀྱང་རང་དགར་འཇུག་པ་དགག་པའི་དོན་དུ་གནས་སྐབས་ཐ་
དད་དུ་བསྟན་པའོ། །འདི་དག་ གི་ གཞུང་ལ་ཡང་གཉིས་སུ་སྦྱར་རོ། །མེ་ཏོག་
བཟང་པོ་ཞེས་པ་ལ་སོགས་པས་ནི་དཀྱིལ་འཁོར་ལ་ཕྱིའི་མཆོད་པ་བྱ་བ་བསྟན་
པ་སྟེ། དེ་ཉིད་ཀྱིས་དོན་གྱིས་ཕྱིའི་ཚོགས་སོགས་པ་ལ་སོགས་པ་ཕྱིའི་མཆོད་པ་
གང་དགོས་སུ་འབྲེལ་ལ། གཞན་ཡང་སྒྲོལ་མའི་ལས་ཚོགས་ལས་ཐང་སྐུ་ལ་རབ་
གནས་བྱ་བའི་སྐབས་སུ་ཡང་མཆོད་པ་རྒྱས་པར་འདི་ལྟར་བྱའོ། །ཨོཾ་ཞེས་པ་ལ་
སོགས་པས་ནི་སྔར་གྱི་མཆོད་པ་ལ་སོགས་པ་རྡོ་རྗེ་སློབ་དཔོན་གྱི་ལས་ལ་སོགས་
242 -330



བཤད་རྒྱུད་རྡོ་རྗེ་གུར་གྱི་རྣམ་བཤད།
པ་ལ་འཇུག་པ་ན། རྡོ་རྗེ་དང་དྲིལ་བུ་གདན་བཞི་ལ་སོགས་པས་ནིས་འབྱུང་པ་
ལྟར་བྱིན་གྱིས་བརླབས་ལ་དེ་ཁོ་ན་ཉིད་བརྗོད་དེ། སྔགས་འདི་དག་གིས་གཟུང་
པར་བྱའོ། །ལེའུ་བཅུ་བཞི་པའི་རྣམ་པར་བཤད་པའོ།། 11
དེ་ནས་ཞེས་པ་ལ་སོགས་པས་ནི་ལེའུ་བཅོ་ལྔ་པ་སྟེ། དེ་ཡང་ལེའུ་འདི་
ཞེས་བྱེ་བྲག་གི་མིང་གསལ་བར་བཤད་པ་མེད་ཏེ། དེ་ལས་འདི་དག་གིས་ནི་རྩ་བའི་
རྒྱུད་ཀྱི་བརྟག་པ་དང་པོར་གླིང་གཞི་ཕུན་སུམ་ཚོགས་པ་བསྟན་པ་ལས། སྟོན་པ་
ཕུན་སུམ་ཚོགས་པ་ལ་གཉིས་ལས། གདུལ་བྱ་ངོར་སྣང་ངམ་བརྡའི་སྟོན་པ་ལ་ཉེ་
རུ་ཀ་བཞི་ལས་ཞལ་བརྒྱད་ཕྱག་བཅུ་དྲུག་པའི་རྣམ་པའམ་རྗེས་འཇུག་གིས་དེ་
བསྒོམ་པའི་ཐབས་ལྔར་བསྟན་ནས་ཧེ་རུ་ཀ་གསུམ་གྱི་རྣམ་པ་དང་དེ་དག་གི་
བསྒོམ་པའི་ཚུལ་སྟོན་པའོ།
འདིའི་གཞུང་ལ་ཡང་སྤྱི་དོན་གཉིས་ལས། འདི་དག་གིས་ནི་སྡུད་པ་པོའི་
ཚིག་གིས་མཚམས་སྦྱར་བའོ། །ཞེས་པ་ལ་སོགས་པས་ནི་གཞུང་དངོས་ཏེ། དེ་
ཡང་སྔོན་བྱུང་ཕྱག་གཉིས་པ་ལ་མོས་པ་རྣམས་ཀྱིས་འདི་ལྟར་བསྒོམ་ཞེས་སྟོན་པ་
སྟེ། དེ་བཞིན་དུ་ཕྱག་བཞི་པ་དང་དྲུག་པ་ལ་ཡང་ཤེས་པར་བྱའོ། །དེར་མ་ཟད་ཀུ་
རུ་ཀུ་ལ་ལ་མོས་པ་རྣམས་ལ་དེས་ཆོས་སྟོན་པར་སྣང་ཞིང་། རྗེས་འཇུག་དེ་ལ་
མོས་པ་རྣམས་ཀྱིས་དེ་ཉིད་དུ་ཡང་བསྒོམ་པར་ཡང་སྟོན་པའོ། །སྟོན་པ་དེ་དག་
ལས་དེ་ལྟར་རྒྱུད་རྣམས་ཐམས་ཅད་ཞེས་པ་རྩ་བའི་རྒྱུད་བརྟག་པ་སུམ་ཅུ་རྩ་
གཉིས་སུ་ཤོ་ལོ་ཀ་འབུམ་ཕྲག་ལྔའི་བདག་ཉིད་ཐམས་ཅད་ནི་ཞེས་པ་ལ་སོགས་
པས་ཏེ། རྒྱས་པར་གཞུང་ཉིད་དུ་སྦྱར་རོ། །
གླིང་གཞི་ཕུན་སུམ་ཚོགས་པ་དེ་ལས་བྱུང་བའི་ཆོས་ཕུན་སུམ་ཚོགས་པ་
242 -331



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཞེས་པ་འདི་དག་གང་ཞེ་ན། མཐོང་བ་དགག་པ་ཞེས་པ་ལ་སོགས་པ་སྟེ། རྩ་བའི་
རྒྱུད་ཀྱི་ལྟ་སྟངས་ཞེས་པ་ལ་སོགས་པ་གསུངས་ཞེས་བསྟན་པ་སྟེ། རྩ་བའི་རྒྱུད་ཀྱི་
དོན་བྱེད་རྣམ་མང་བརྗོད་པ་དང་ཞེས་པ་ནི་དོན་མ་ཆར་དབབ་ལ་སོགས་རབ་
ཕྱེའོ་ཞེས་པ་ལ་སོགས་པ་གསུངས་ཞེས་པ་སྟེ། དེ་ལྟར་རྩ་བའི་རྒྱུད་ཀྱི་གླིང་གཞི་
དང་དེ་ལས་བྱུང་པའི་ཆོས་ཕུན་སུམ་ཚོགས་པ་ཞེས་པ་འདི་དག་གོ་ཞེས་བཤད་པ་
འདི་དག་གིས་ནི་འདི་ཉིད་བཤད་པའི་རྒྱུད་ཉིད་དུ་ཡང་གསལ་བར་བསྟན་པའོ། །
ལམ་ཡིན་ཡེ་ཤེས་ཞེས་པ་ལ་སོགས་པས་ནི་སྔ་མའི་ཚིག་དེ་ཉིད་ཀྱི་དོན་ཆེར་
དབབ་པ་ལ་སོགས་པའི་ལས་ཀྱི་ཚོགས་འགའ་ཞིག་ནི་རྩ་བའི་རྒྱུད་ཉིད་དུ་ཡང་
བསྟན་ལ། འདི་དག་གིས་ཀྱང་སོགས་རབ་ཕྱེ་ཞེས་པའི་དོན་གསལ་བར་བྱེད་པ་
སྟེ། དེ་ཡང་རྩ་བའི་རྒྱུད་གྱི་མ་ཚང་པ་ཁ་སྐོང་བའི་ཚུལ་གྱིས་གསལ་བར་བྱེད་པའོ། །
དེ་ཡང་འདི་དག་གིས་ནི་འཇིག་རྟེན་མགོན་པོས་ནད་ཞི་བར་བྱེད་པ་སྟེ།
འདི་ལ་ཡང་བསྙེན་པ་དང་བསྒྲུབས་པ་དང་ལས་ལ་སྦྱར་བ་གསུམ་ལས། འདི་
དག་གི་ཡང་ཆིངས་ཁོངས་སུ་འཇུག་ལུགས་སྔ་མ་དང་འདྲ་ལ། བསྙེན་པ་དང་
བསྒྲུབ་པ་ཉམས་སུ་བླང་པའི་ཚུལ་ནི་རང་སྐད་ཅིག་གིས་འཇིག་རྟེན་དབང་ཕྱུག་ཏུ་
བསྐྱེད་ པའི་སྙིང་ཀར་ཟླ་བའི་སྟེང་དུ་ལཾ། དེ་ལས་འོད་འཕྲོས་པས་བླ་མ་དང༌
འཇིག་རྟེན་དབང་ཕྱུག་གིས་གཙོ་བོ་བྱས་པའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་སྤྱན་དྲངས་ལ། དེ་དག་གི་མདུན་དུ་བླ་མ་དག་པ་ཡན་ལག་
བདུན་གྱི་རྣལ་འབྱོར་བྱ། རྟེན་གཤེགས་སུ་གསོལ་ལ། ཚད་མེད་པ་བཞི་བསྒོམ།
ཡེ་ཤེས་ཀྱི་ཚོགས་སྟོང་པ་ཉིད་བསྒོམ་སྟེ་སྔགས་ཀྱིས་བརྟན་པར་བྱའོ། །དེའི་ངང་
ལས་ རང་གི་སེམས་ཉིད་ ཡི་གེ་ལམ་དུ་སྣང་བར་བསམས་ལ། དེ་ཞུ་བ་ལས་
242 --332



བཤད་རྒྱུད་རྡོ་རྗེ་གུར་གྱི་རྣམ་བཤད།
འཇིག་རྟེན་མགོན་པོ་སྐུ་མདོག་དཀར་པོ་ཞལ་གཅིག་ཕྱག་གཉིས་པ་གཡས་
མཆོད་སྦྱིན་གཡོན་པད་མ་དང་ཟླ་བའི་གདན་ལ་བཞུགས་པ་བསྐྱེད་ལ་སྐུ་གསུང་
ཐུགས་བྱིན་གྱིས་བརླབ། སྙིང་ཀར་རང་དང་འདྲ་བའི་ཡེ་ཤེས་སེམས་དཔའི་སྙིང་
ཀར་ཟླ་བའི་སྟེང་དུ་ཁཾ། དེ་ལས་འོད་འཕྲོས་པས་ཡེ་ཤེས་སེམས་དཔའ་སྤྱན་
དྲངས་ལ་གཉིས་སུ་མེད་པར་བསྟན། ཡེ་ཤེས་སེམས་དཔའི་ཐུགས་ཀར་ཟླ་བའི་
སྟེང་དུ་པད་མ་འདབ་མ་དྲུག་པ་ཞིག་བསམས་ལ། དེའི་འདབ་མ་རེ་རེ་ལ་སྔགས་
རེ་རེ་བསམ། ལྟེ་བར་ཕཊ་སྭཱ་ཧཱ་བསམ། དབུས་ཀྱི་ལམ་གྱི་མཐའ་མ་ཨོཾ་མ་ཎི་
པད་མེ་ཧཱུཾ་ཕཊ་སྭཱ་ཧཱ་ཞེས་པ་དཀར་པོས་བསྐོར་བ་ལ་དམིགས་ལ། བསྙེན་ པོ་ ལ་
ཐུན་བཞིར་བཅད་ལ་འབུམ་བསྒྲུབ་པ་ལ་ཁྲི་བཟླས་པར་བྱའོ། །དེ་དག་ གིས་
སྔགས་ནི་དེ་ནས་ཞེས་པ་ལ་སོགས་པས་སྡུད་པ་པོའི་ཚིག་གིས་མཚམས་སྦྱར་ན་
ཨོཾ་མ་ཎི་པད་མེ་ཧཱུྃ་ཕཊ་སྭཱ་ཧཱ་ཞེས་པའོ། །
དེ་ནས་ལས་ལ་སྦྱར་བ་ནི་འཇིག་རྟེན་མགོན་གྱིས་གདམས་པ་ཞེས་པ་སྟེ།
དེ་ཡང་ལག་པ་གཡོན་པའི་མཐིལ་དུ་པད་མ་སྔགས་དང་བཅས་པ་སྔར་དང་འདྲ་
བ་བསམས་ལ། སྔགས་དེ་ཡང་འཇིག་རྟེན་མགོན་པོའི་ངོ་བོར་བསམས་ཏེ། དེས་
ནད་པ་ལ་བྱབས་པས་ནད་ཐམས་ཅད་བསྡུས་ནས་ས་ལ་སོང་པར་བསམ་མོ། །མཾ་
ཡིག་ཞེས་པ་ལ་སོགས་པས་ནི་འཇམ་པའི་དབྱངས་ཀྱིས་བློའམ་ཤེས་རབ་འཕེལ་
བ་ལ་སོགས་ པ་ སྟེ། འདི་དག་ གི་ ཡང་ བསྙེན་པ་དང་བསྒྲུབ་ པའི་ མངོན་ པར་
རྟོགས་པ་ནི་གཞུང་གི་གནས་སྐབས་འདི་དག་སྔ་མ་ལྟར་སྦྱར་ཞིང་བཟླས་པར་བྱ་
བའི་སྔགས་ཀྱི་རིམ་པ་བཞིན་སྦྱར་ལ། སྔགས་ཟླས་པ་ནི་སྙིང་ཀར་ཟླ་བའི་སྟེང་དུ་
ས་བོན་གྱི་མཐའ་མ་སྔགས་དཀར་པོས་བཀོར་བ་ལས་འོད་དཀར་པོ་བྱུང་པས།
242 -333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ལུས་ཐམས་ཅད་ཁེངས་པར་བསམ། བསྙེན་པ་ལ་འབུམ་བསྒྲུབ་པ་ལ་ཁྲི་བཟླས་
ཏེ་སྔགས་འོག་ནས་འབྱུང་པ་ལྟར་སྦྱར་རོ། །
ལས་ལ་སྦྱར་བ་ནི་འཇམ་དབྱངས་ཀྱི་ཞེས་པ་སྟེ། ཐོ་རངས་ཀ་བྱའི་སྐད་ཀྱིས་མ་
ནོན་པར་ཆང་ངམ་ཞོ་ལ་ཆུ་ལ་སྔགས་བརྒྱ་རྩ་བརྒྱད་བཏབ་ལ་བཏུང་ངོ༌
། །
ཧཱུཾ་ཡིག་ཞེས་པ་ལ་སོགས་པས་ནི་གཤིན་རྗེ་གཤེད་ཀྱིས་ཡིད་དྭགས་དང་
གནོད་སྦྱིན་གྱི་གདོན་གྱིས་ཟིན་པ་ལས་དགྲོལ་བ་ཏེ་ཀུན་ཀྱང་བཤད་པའི་ཚུལ་སྔ་
མ་ལྟར་སྦྱར་རོ། །འོན་ཀྱང་ཛཾ་བྷ་ལྷ་ལ་ཆུ་སྦྱིན་པར་བྱ་བ་ནི་སྔོན་བཅོམ་ལྡན་
འདས་རྡོ་རྗེ་གདན་གྱི་སྤོང་པ་བཞུགས་པ་ན་བདུད་ཀྱིས་སྒྱོགས་འཕངས་པས་
འཁོར་གཞན་ཕལ་ཆེར་བྱེར་པ་ལས། འཕགས་པ་ན་ཀུ་ལི་ཞེས་བྱ་བས་བཅོམ་
ལྡན་འདས་ཀྱི་སྐུ་བཀབ་ཅི་ཛཾ་བྷ་ལྷས་དྲུང་དུ་བསྡད་དེ་ཕྱག་ན་རྡོ་རྗེས་ནམ་མཁའ་
ལ་རྡོ་རྗེ་འཕངས་པས་ལྕོགས་ལ་བརྒྱབ་ཏེ། ཚལ་དུ་མར་གྱུར་པ་ལས་གཅིག་ན་མུ་
ལིའི་དབུ་ལ་བརྒྱབ་པས་དེ་ཉིད་དུ་བཀྲོངས་སོ། །གཅིག་ཛཾ་བྷ་ལའི་དབུ་ལ་ཕོག་
ཏེ་རྨའི་སྡུག་བསྔལ་གྱིས་སྡུག་བསྔལ་བར་གྱུར་པ་ལས་བཅོམ་ལྡན་འདས་ཀྱིས་
ཆུའི་སྦྱིན་པ་མཛད་པས་རྨའི་སྡུག་བསྔལ་ཞི་བར་གྱུར་གྱུར་ནས་བདེ་བ་ཁྱད་པར་
ཅན་རྒྱུད་ལ་སྐྱེས་པ་ན། འཕགས་པ་ན་རེ་ཁྱེད་ཞལ་བཞུགས་པའི་དུས་སུ་ལྷ་
བདག་ལ་ཆུ་སྦྱིན་པ་ཁྱོད་ཀྱིས་མཛད་ན། ཁྱེད་ཡོངས་སུ་མྱ་ངན་ལས་འདས་ནས་
བདག་ལ་ཆུ་སྦྱིན་སུས་བྱེད་པར་འགྱུར་ཞེས་ཟེར་བ་ལ། བཞི་ཡོངས་སུ་མྱ་ངན་
ལས་འདས་ནས་ངའི་འཁོར་རྣམ་བཞིས་ང་ལྟར་བྱེད་པར་འགྱུར་གྱིས་ཁྱོད་ཀྱིས་
ཀྱང་དེ་དག་ལ་ནོར་བུ་རིན་པོ་ཆེ་བྱིན་གཅིག་ཅེས་གསུངས་ཏེ་བཅོམ་ལྡན་འདས་
ཀྱིས་བཅས་པའོ། །
242 -334



བཤད་རྒྱུད་རྡོ་རྗེ་གུར་གྱི་རྣམ་བཤད།
དེ་དག་གིས་འཇིག་རྟེན་ལས་འདས་པའི་ལྷ་ཡིས་ལས་བསྒྲུབ་པ་བསྟན་
ནས། དེ་ནས་ཞེས་པ་ལ་སོགས་པས་ནི་འཇིག་རྟེན་པའི་ལྷ་ཡིས་ལས་བསྒྲུབ་པ་
སྟོན་ཞེས་གསུང་མོད་ཀྱི། འདི་ཉིད་ས་བརྒྱད་པའི་བྱང་ཆུབ་སེམས་དཔའ་ཡིན་
ཞེས་ཐུན་མོང་དུ་གྲགས་ཏེ། དེ་ལྟར་ན་འདི་ཉིད་ཀྱང་འཇིག་རྟེན་ལས་འདས་པའི་
ལྷ་ཡིན་ཏེ་ནག་པོ་ཆེན་པོས་གསད་པའི་ལས་ལས་བསྒྲུབ་པའོ། །
འདིའི་ཡང་གཞུང་ལ་གཉིས་ལས་སྡུད་པ་པོའི་ཚིག་གིས་མཚམས་སྦྱར་
བའོ། །དེ་ནི་ཞེས་པ་ལ་སོགས་པས་ནི་གཞུང་དངོས་ཏེ། འདིའི་ཡང་ཉམས་སུ་
བླང་པའི་ཚུལ་ནི་རབ་དགྱེས་པའི་རྡོ་རྗེ་བསྐྱེད་པའི་ཐུགས་ཀར་ནས་མདུན་དུ་ཧཱུྃ་
བྱུ་ཕྱུང་ལ་དེ་ལས་མཚན་ཉིད་འདི་དག་དང་ལྡན་པར་བསྐྱེད་དོ། །དེ་ཉིད་ཡུལ་
གང་ལ་བསྒོམས་ཞེ་ན་སློབ་དཔོན་ཞེས་པ་ལ་སོགས་པའོ། །ཞེས་པ་ལ་སོགས་
པས་ནི་དེའི་གཏོར་མའི་རྒྱུ་སྟེ་བྱིན་གྱིས་བརླབ་པ་ནི་གཞན་ལྟར་རོ། །འདིའི་
བསྙེན་པའི་སྔགས་གདམས་ངག་གིས་སྦྱར་ནས་འདི་གཏོར་མ་དབུལ་བ་དང་
གསང་སྔགས་སུ་བཞེད་པ་ཡང་སྣང་མོད་ཀྱི། ཀུན་གྱིས་གསང་སྔགས་འདི་ཉིད་དུ་
བཞེས་པ་ལྟར་ལེགས་པར་སེམས་སོ། །ཚ་བ་གསུམ་གྱིས་ཞེས་པ་ལ་སོགས་པས་
ནི་ལ་
ལས་སྦྱོར་རོ། །དེ་ནས་ཞེས་པ་ལ་སོགས་པས་ནི་འདི་ཉིད་ཀྱི་ལེའུ་བཅུ་པར་
བརྟུལ་ཞུགས་ཀྱི་སྤྱོད་པ་གསུངས་པ་དེའི་དངོས་གཞིའི་ཕྱག་རྒྱ་དང་སྙོམས་པར་
འཇུག་པར་སྟོན་པའོ། །
འདིའི་གཞུང་ལ་ཡང་གཉིས་ལས་སྡུད་པ་པོའི་ཚིག་གིས་མཚམས་སྦྱར་
བའི་ཚུལ་གྱིས་སྤྱིར་བསྟན་པའོ
། །ཞེས་པ་ལ་སོགས་པས་ནི་བྱེ་བྲག་ཏུ་བཤད་
པའོ། །ཉིན་གཅིག་གིས་ནི་ཞེས་པ་ལ་སོགས་པས་ནི་དེ་ལྟར་བརྟུལ་ཞུགས་ཀྱི་
242 -335



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
པ་ལས་དེ་མཐར་ཕྱིན་པའི་རྟགས་བྱུང་བ་ནི་བསྒྲུབ་པར་ཞག་ལྔ་བསྒྲུབ་པ་
ཆེན་པོ་མཚན་གཅིག་པ་བྱ་བ་སྟོན་པ་སྟེ། དེ་ཡང་འདི་དག་གིས་ནི་བསྒྲུབ་པའི་
དུས་ཀྱི་ཁྱད་པར་རྣམས་བསྟན་པའོ། །མེ་ཏོག་ཞེས་པ་ལ་སོགས་པས་ནི་ཇི་ལྟར་
བྱ་བའི་རིམ་པ་སྟོན་པ་སྟེ། དེ་ཡང་གནས་དབེན་པར་མཎྜལ་དང་མཆོད་པ་བཤམ་
པ་ལ་སོགས་པ་བྱ་སྟེ། དེ་དག་དབུལ་བ་སྔོན་དུ་འགྲོ་བས་ཕྱག་རྒྱ་དང་ལྷན་ཅིག་
བདེ་བ་དང་སྟོང་པ་དབྱེར་མེད་རྒྱུད་ལ་བསྐྱེད་ཏེ་བསྒྲུབ་པར་བྱའོ། །རྡོ་རྗེ་ཉི་མ་
ཞེས་པ་ལ་སོགས་པས་བསྒྲུབ་པའི་དུས་སུ་བདེ་སྟོང་དབྱེར་མེད་ཀྱི་རྟོགས་པ་རྒྱུད་
ལ་སྐྱེས་པ་དེ་ཅུང་ཟད་མི་བརྟན་པ་ལས། དེ་བརྟན་པར་བྱ་བའི་དོན་དུ་བསྒྲུབ་པ་
མཚན་གཅིག་པ་བྱ་བ་སྟེ། རྡོ་རྗེ་སློབ་དཔོན་དང་རྡོ་རྗེའི་སྤྱན་ལ་སོགས་པ་ཐམས་
ཅད་སོགས་ཏེ། ཡོངས་སུ་འཛིན་པ་ཏིལ་གྱི་ཤུན་པ་ཙམ་ཡང་མེད་པར་བྱ་སྟེ། ཏིང་
ངེ་འཛིན་སྔ་མ་ལྟར་བསྒོམ་པ་བྱའོ། །དེ་ལྟར་བསྒོམས་པས་ཐོ་རངས་ཁོ་བདེ་སྟོང་
གི་རྟོགས་པ་རྒྱུན་ཤིན་ཏུ་བརྟན་པར་གྱུར་པ་ནི་ཆོས་ཀྱི་སྐུའོ། །
དེ་ལས་གཞན་དོན་དུ་གཟུགས་སྐུ་གཉིས་ཀྱི་སྣང་བ་འབྱུང་བ་སྟེ། སྲོད་ལ་
བདུད་བཏུལ་ནས་ཐོ་རངས་ཁ་མངོན་པར་རྫོགས་པར་སངས་རྒྱས་པ་དུས་གསུམ་
གྱི་སངས་རྒྱས་ཐམས་ཅད་ཀྱི་གཤེགས་ཤུལ་ཡིན་ནོ་ཞེས་གསུང་ངོ༌
། །དེ་ལས་
འདི་དག་གིས་ནི་དང་པོ་བསྒོམ་པའི་དུས་དང་དངོས་གྲུབ་འགྲུབ་པའི་དུས་བསྟན་
པའོ། །༼མ་དཔེར་མི་གསལ་)ཞེས་པ་ལ་སོགས་པས་ནི་དེའི་དུས་ཀྱི་ཏིང་ངེ་འཛིན་བསྟན་
པ་སྟེ། དེ་ཡང་སྤྱིར་བསྟན་པའོ། །རང་རིག་ཞེས་པ་ལ་སོགས་པས་ནི་རིགས་ནི་
རིགས་སོ་སོའི་ཏིང་ངེ་འཛིན་བྱེ་བྲག་ཏུ་བསྟན་པའོ། །དང་པོ་ཞེས་པ་ལ་སོགས་
པས་ནི་ཕྱག་རྒྱ་ལ་རྟེན་པའི་དངོས་གྲུབ་དེ་དག་ཀྱང་སྔོན་དུ་དབང་བསྐུར་བ་ལ་
242 -336



བཤད་རྒྱུད་རྡོ་རྗེ་གུར་གྱི་རྣམ་བཤད།
བརྟེན་ནས་འཐོབ་པོ་ཞེས་བསྟན་པར་བྱ་བའི་ཕྱིར་གནས་སྐབས་འདིར་བསྟན་པ་
སྟེ། དོན་དུ་ན་འདི་ཉིད་ཀྱི་ལེའུ་བདུན་པར་དང་པོར་བུམ་པའི་དབང་བསྐུར་ཏེ་ཞེས་
པའི་དོན་རྒྱས་པར་འཆད་པའོ། །ཞེས་པ་ལ་སོགས་པས་ནི་དེ་ལྟར་དབང་བསྐུར་
བ་ཐོབ་ནས་མི་ཉམས་པར་བྱ་བའི་ཕྱིར་རྩ་བའི་ལྟུང་བ་རྣམས་སྤང་པར་བསྟན་པའོ། །
བྱང་ཆུབ་སྙིང་པོའི་བར་དུ་ནི་ཞེས་པ་ལ་སོགས་པས་ནི་ཡན་ལག་གི་དམ་ཚིག་
གམ་སྤྱོད་པ་ལས་ལས་དང་པོ་པའི་སྤྱོད་པའོ། །
འདི་དག་གི་གཞུང་ཞེས་པའི་རྗེས་སུ་རྟག་པར་སྔགས་ཞེས་པ་ལ་སོགས་
པ་སྦྱར་ལ། དོན་སྔ་མ་ཉིད་ཀྱི་འཕྲོར་བཤད་ལ། དེ་ནས་ཞེས་སྦྱར་སྟེ་འདི་དག་
གིས་ནི་སྤྱོད་པ་ལས་བརྟུལ་ཞུགས་ཀྱི་སྤྱོད་པ་སྟེ། དེ་ཡང་བདེ་སྟོང་གི་རྟོགས་པ་
ལས་མི་གཡེང་པར་སྤྱོད་པ་དང་འདི་དག་ཐམས་ཅད་རྟོགས་པ་དེ་ཉིད་དུ་འདུས་
པའི་ཚུལ་གྱིས་སྤྱོད་པའོ། །ཡང་ནི་གཞུང་ཉིད་ཇི་ལྟ་བ་བཞིན་སྦྱར་རོ། །བཅོམ་
ལྡན་འདས་ཞེས་པ་ལ་སོགས་པས་ནི་རྒྱུད་བསྟན་པ་ཡོངས་སུ་རྫོགས་ནས་འཁོར་
རྣམས་ཀྱིས་ཆེད་དུ་བརྗོད་པའི་ཚུལ་གྱིས་དེ་སྟོན་པ་ཉིད་ལ་བསྟོད་པ་སྟེ། འདི་
ཉིད་དྲིས་ལན་གྱི་ཚུལ་གྱིས་བསྟོད་པ་ཡིན་ཏེ། དེ་ཡང་སྟོན་པ་རིགས་དྲུག་པ་རྡོ་
རྗེའི་འཆང་གཅིག་ཉིད་གདུལ་བྱ་ལ་རྡོ་རྗེ་མཁའ་འགྲོ་ལ་སོགས་པ་དུ་མར་སྣང་
ཞིང་འཕྲིན་ལས་སོ་སོར་མཛད་པ་སྟེ། དེས་ན་དེ་དག་ཐམས་ཅད་ཀྱི་ཡོན་ཏན་
ཡང་མངའ་བས་དེ་དག་གི་ཡོན་ཏན་གྱི་བསྟོད་པས། དེ་ལས་ཀྱང་ཚིག་རྐང་པ་
དང་པོས་ནི་རིགས་དྲུག་པ་ལ་བསྟོད་ནས་བུད་མེད་ཞེས་པ་ལ་སོགས་པས་ནི་ཡུམ་
བདག་མེད་མ་ལ་བསྟོད་པའོ། །
དེ་ནས་ཞེས་པ་ལ་སོགས་ནི་དེ་ལྟར་བཤད་པའི་རྒྱུད་ཀྱི་ཚིག་དང་དོན་
242 -337



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༡༽
ཐམས་ཅད་མ་འོངས་པས་རྟོགས་པ་རྡོ་རྗེ་སློབ་དཔོན་ལ་རག་ལས་པས། རྡོ་རྗེ་
སློབ་དཔོན་དེ་ཉིད་ཞལ་བཞུགས་པའི་དུས་སུ་ཇི་ལྟར་བལྟས་པ་བསྟེན་པ་དང་
།
དེ་ལྟར་བལྟ་བའི་རྒྱུ་མཚན་ནམ་ཕན་ཡོན་མཆོག་དང་ཐུན་མོང་གི་དངོས་གྲུབ་
གྲུབ་པར་བསྟན་པ་དང་། དེའི་ཕྱིར་སངས་རྒྱས་པའི་སློབ་དཔོན་གྱི་མདུན་དུ་བྱོན་
ནས་སངས་རྒྱས་པའི་དེ་བཞིན་གཤེགས་པ་རྣམས་ཀྱང་ཕྱག་འཚལ་བ་དང་
། ད་
ལྟའི་གནས་སྐབས་ཉིད་ནས་ཡང་རྡོ་རྗེ་སེམས་དཔའ་ཉིད་མཐོང་བའི་སྐལ་བ་དང་
མི་ལྡན་པ་རྣམས་ལ་སློབ་དཔོན་གྱི་གཟུགས་སུ་བརྟན་པར་སྟོན་པ་སྟེ། དེ་དག་གི་
ཚིག་དོན་ནི་གཞུང་ཉིད་དུ་སྦྱར་རོ། །སློབ་དཔོན་ཞེས་པ་ལ་སོགས་ནི་དེ་ཉིད་
འདས་ན་ཇི་ལྟར་བྱ་བ་བསྟན་པ་སྟེ། དེ་ཡང་འདའ་བའི་དུས་ཉིད་དུ་ཡང་རྡོ་རྗེ་
སློབ་དཔོན་འགའ་ཞིག་ལ་ནི་དངོས་སུ་འདི་ལྟར་འབྱུང་པ་བདག་ཉིད་ཀྱིས་རྟོགས་
པ་ཡང་སྲིད་ལ། དེ་ལྟར་མ་རྟོགས་ཀྱང་འབྱུང་པར་ངེས་ཏེ་བར་དོའམ་སྐྱེ་བ་བརྒྱུད་
ནས་སངས་རྒྱ་བར་ངེས་པ་ཡིན་པས་འདའ་བ་ཉིད་ལ་ཡང་མོས་པའམ་གུས་པར་
བྱ་སྟེ། དེ་དག་གི་ཚིག་དོན་ཡང་གཞུང་ཉིད་དུ་སྦྱར་རོ། །
རྡོ་རྗེ་དྲིལ་བུ་ཞེས་པ་ལ་སོགས་པས་ནི་འདས་པའི་སྐུ་དེ་ཉིད་ལ་བརྟེན་
ནས་ཚོགས་བསགས་པའི་ཐབས་ཏེ། དེ་ཡང་སློབ་མ་དེས་དང་པོ་ལྷའི་བསྙེན་པ་
དང་དེ་ནས་ཡུར་གྱི་བསྙེན་པ་བྱ་སྟེ། སའི་ཆོ་ག་དང་ལྷག་པར་གནས་པའི་ཆོ་ག་
སྔོན་དུ་འགྲོ་བས་རྡུལ་ཚོན་གྱི་དཀྱིལ་འཁོར་བཞེངས་ལ་དེ་བསྒྲུབ་པ་ཇི་ལྟ་བ་
བཞིན་བྱ་སྟེ། རྡོ་རྗེ་དང་དྲིལ་བུ་ལག་པར་བྱིན་ལ་མགོ་བོར་དབུ་བརྒྱན་བསྐོན་ཏེ།
སྡོམ་པ་རྣམས་བྱིན་ལ་འཇུག་པའི་ཆོ་ག་ཇི་ལྟ་བས་བཅུག་ལ་བུམ་པའི་དབང་
བསྐུར་བ་ཆོ་ག་ཇི་ལྟ་བས་དབང་བསྐུར་ཏེ་སྐྱེ་མཆེད་དྲུག་དང་སྐུ་གསུང་ཐུགས་
242--338



བཤད་རྒྱུད་རྡོ་རྗེ་གུར་གྱི་རྣམ་བཤད།
བྱིན་གྱིས་སློབ་པའི་བར་དུ་བྱའོ། །རྡོ་རྗེ་ཐབ་ཁུང་ཞེས་པ་ལ་སོགས་པས་ནི་སྦྱིན་
སྲེག་གིས་སྦྱང་བ་ཏེ། དེ་ཡང་རྒྱས་པར་སྔར་བསྟན་པའི་སྦྱིན་སྲེག་གི་ཆོ་ག་བཞིན་
ནོ། །ཉི་མ་གསུམ་ནི་ཞེས་པ་ལ་སོགས་པས་ནི་གདུང་རུས་ལ་མཆོད་རྟེན་བྱ་བའི་
ཚུལ་ཏེ། དེ་ལྟར་བྱས་པའི་མཆོད་རྟེན་དེ་ལ་ཡང་ཕྱག་དང་མཆོད་པ་ལ་སོགས་པ་
རྒྱུན་མི་འཆད་པར་བྱ་སྟེ། གུས་པ་བསམ་གྱིས་མི་ཁྱབ་པ་བྱའོ། །
དེ་ལྟར་བྱས་པས་ནི་ཐེག་པ་ཆེན་པོ་གསང་སྔགས་ཀྱི་ལམ་གྱིས་སངས་
རྒྱས་ཀྱི་བྱང་ཆུབ་བསྒྲུབ་པའི་རྟེན་འབྲེལ་ཐམས་ཅད་འགྲིག་ནས་འོང་པ་ཡིན་ནོ། །
བཅོམ་ལྡན་འདས་ ཀྱིས་ ཞེས་པ་ ལ་ སོགས་ པས་ནི་འཁོར་རྣམས་བཅོམ་ལྡན་
འདས་ཀྱིས་གསུངས་པ་ལ་དགའ་ཞིང་རྗེས་སུ་ཡི་རང་པའོ། །འཕགས་པ་མཁའ་
འགྲོ་མ་རྡོ་རྗེ་གུར་ཞེས་བྱ་བ་རྒྱུད་ཀྱི་རྒྱལ་པོ་ཆེན་པོའི་རྣམ་པར་བཤད་པ་རིན་པོ་
ཆེའི་འཕྲེང་བ་ཞེས་བྱ་བ་རིག་པའི་གནས་ལ་མངའ་མཛད་པ་མཁས་པ་གབས་ཀྱི་
རྒྱའི་ཞབས་ཀྱི་རྡུལ་སྤྱི་བོས་བླངས་པ་ཤཱཀྱའི་དགེ་བསྙེན་རྡོ་རྗེ་མགོན་པོས་ཉེ་བར་
སྦྱར་བ་རྫོགས་སོ།།
།།
འབུམ་ལྔའི་བདག་ཉིད་རྩ་བའི་རྒྱུད་ཆེན་ལས། །སྙིང་པོ་ཡོངས་སུ་བསྡུས་
པ་བཤད་པའི་རྒྱུད། །མཆོད་པའི་དུས་ ཀྱི་གདུལ་ བྱའི་དོན་དུ་གསུངས། །སྐལ་
ལྡན་རྣམས་ལ་རྡོ་རྗེ་གུར་ཞེས་གྲགས། །མ་འོངས་སྐྱེ་བོ་རང་དགར་འཇུག་པ་
རྣམས། །ཐུགས་རྗེ་ཆེན་པོས་རྗེས་སུ་གཟུང་བའི་ཕྱིར། །རིགས་དྲུག་རྡོ་རྗེ་འཆང་
བ་ཆེན་པོ་ཡིས། །སྔ་ཕྱི་འཁྲུགས་སུ་གསུངས་པ་རྟོགས་པར་དཀའ། །བརྒྱུད་པའི་
གསུང་བྲལ་ཐོས་པས་རྒྱུད་པ་རྣམས། །ཤིན་ཏུ་མཁས་པར་མངོན་པར་ང་རྒྱལ་
ཡང་
། །ཝ་མོ་སེང་གེ་རློམ་པ་ཇི་བཞིན་དུ། །རྟོགས་ལྡན་རྣམས་ཀྱིས་ཤིན་ཏུ་སྨད་
242 -339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
པའི་གནས། །ཞལ་གྱི་བདུད་རྩིའི་ཆུ་རྒྱུན་མ་ཆད་པ། །གསན་ པའི་ སྙིམ་པས་
དངོས་ སུ་ གསོལ་མཛད་པ། །རྣལ་འབྱེད་དྲི་མ་མེད་ པར་ ཡོངས་ སུ་ གྲགས། །
འཇིག་རྟེན་ཉི་ཟླ་རིམ་ལས་བརྒྱུད་པ་ཡིན། །གཞུང་ལུགས་འདི་ཉིད་ཇི་ལྟར་ཐོས་
པ་ལྟར། །རྣམ་པར་ཐར་པ་གཞན་གྱིས་མ་བསླད་པར། །འཁོར་གྱིས་བསྐུལ་ཕྱིར་
ཡི་གེར་བཀོད་པ་ཡང་
། །སྒྲོ་སྐུར་བྲལ་བས་བྱིན་བརླབས་འབྱུང་བའི་གནས། །རྗེ་
བཙུན་གྱིས་ཉེ་བར་མཚོན་བྱས་ནས། །ཚིག་དོན་དྲི་མ་མེད་པ་སྦྱར་བ་ལས། །སྤྲིན་
བྲལ་ཟླ་བ་ཉ་ལྟར་དཀར་བ་ཡི། །བསོད་ནམས་རྒྱ་ཆེན་བདག་གིས་བསགས་པ་
དེས། །འགྲོ་རྣམས་ཀུན་ཀྱང་དེའི་ལམ་ཞུགས་ཏེ། །རྡོ་རྗེ་འཛིན་པའི་ས་ལ་གནས་
གྱུར་ཅིག །བླ་མའི་གསུང་གིས་རིན་པོ་ཆེའི་འཕྲེང་བ་ལྟར་བཤད་པ། བློ་གསལ་
ཞིང་ཡིད་གཞུངས་པས་ཐོས་པའི་རྒྱ་མཚོ་འཛིན་པ། བླ་ན་མེད་པའི་ཐེག་པའི་རྣལ་
འབྱོར་པ་རྡོ་རྗེ་མགོན་པོས་ཉེ་བར་སྦྱར་བའོ།། 11
242 -340



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
@#མ
# % # ︽ནི༔ +
ན%E*# % +A
& ༣ ཚོ *
*# སྒྱུ $ $ # 《སྒོ་
..



:
Bay



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས་པ འི་ཤུལ་བ ན ག།
དེབ་ཉིས་བརྒྱ་དང་ཞེ་གཉིས་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
(༢༡/༣ ༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
*
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢ པར་པར་གཞི་དང་པོ་བསྒྲིགས
སྤྱི་ལོ་༢༠༡༡ ལོའི་ཟླ་༡༢ པར་པར་ཐེང ཨ་དང་པོ་བཏབ།
དེབ་ཚད༔ ༨༨༠ X ༡༢ ༣ *nm ༡/༣༢
ད་ར་གླངས
ISBN 978 780253 - 440 - 7/B. 127
གསུང་འབུམ་ཆ་ཚང་ལ་
ལ་(དེབ་༡ - ༣༤ཡོད་）སྒོར། ༡༠༣༠.
༠༠༤༡--- ༡ ༧༠༠



责任编辑:晓博
特约编辑:土灯益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编.… 北京:
中国藏学出版社,2011.12 (先哲遗书)
ISBN 978-7-80253 4407
1.0俄… 1.0俄… 百….0喇嘛教
- 文集 -- 藏语 N.OR946.6 - 53
中国版本图书馆CIP数据核字(2011)第260106号
先哲遗书
(第242卷)
俄派师徒文集
第21/34卷
俄·秋谷多吉等著
*
中国藏学出版社出版发行
(北京市北四环东路131号)
深圳市海健印刷有限公司印刷
并
开本:880 x 1234毫米 1/32 印张:3,375
2011年12月第1版 主年12月第1次印刷
印数: 004-170期
ISBN 978-781253 440-7:12
本文集总定价(1-34册): 1030.00元
.…



བཀའ་བསྡུ་བ་གསུམ་འབུལ་
ཟིགས།
AN
[SBN 978-7-80253-440-7
9 117 878 02115 3 4 407
ktÉ $ ཚོdi(1-34 #): 1030. 00 TE
