༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2684
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
18
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༣༩
༥་བསྡུས་མ་བསྡུས་ཀྱི་་པོ་གྱུར་གྱི་སྐྱ་པ་པོའི་སྐྱ་ག་འཕེལ་འཐ་པ་དྲི་མ་ཆོསད་པའི་འོད་སྡེ་་ཕྲག་བཅུ་བད་ཉི་བ་པ༢༠
ཀྱི་ཡི་གེ་རྣམས་ཀྱི་དང་པོརྟ་ ༦ལ་ཡིག་ལ་བཙེ་བགབ་པ་ དེ་ནི་ས་ལ་སོགས་པ་ཕྲ་ཞིང་མ་པཡི་པུ་རེ་ལེ་
1རེ་ཀོ་པོ འི ཛ་ཨི་ ཞི་བ་བྱ་བ་ནི་བསར་ཕབ།
དང་ མི་སེའགྱུརQ1 1དེ་ཡིག་ཡི་པསིག་དག་
༑ ཨི་སི་ཨུཎ་སྟེ་པོ་ཞེས
བ ་ཤེ་ཡ་༣ ཝ་ཚ་ལྟ་བ་རྒྱ་བའི་
གས་པའི་རྔ་བ་ཞིན་གྱི་ཡོན་ཏན་རབ་་་༦༠༠་
༠༠ དང༠༠ ་ དུས་ བརྒྱབ་བྱ ༤111:| ན ཤུང ཕྱིབས ་བསི ༑
31:15 1:|:ཀྱི ང བ ད ༢ ༢ ༡༥ (copy ས ་ པ དེ | ༽
J
།རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
རབ་དངha༨ 1༠་རུང་ ་བ ནི ་ས ་ རྒྱ༥ དང་
1:མས མནར་བ་དང་།
11༽ན Raིང་nལྟ་བདེ ་ རེ་བཞིན་སྒྱུ་མར་པ་
ད@་བ
ང་ཚ1་རྣ༠14བ་རུང་༥༦༥་ ངོ་ ༦༧ད་་ཕྱི་རབ་ དན ༣ ར །
ལ༣་ ་ས ་སི་ར》དua035)ཅིག་03tsdi་
tiziའི་ཉི་ཁེང་སྐྱེས་པས་ནི་ར་རུང་རྒྱུ་རུང་བྱིན་པ། །
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༡༨/༣ང )
239
(༡༨/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



ల
བཙa
#es
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༡༨/༣༤ )
མགར་སྟོན་བཀྲ་ཤིས་དབང་ཕྱུག་གི་གསུང་།
༉ དབབ་བརྩེགས།།
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
Ber
འo#



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་པ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང༌
། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



27
མགར་སྟོན་བཀྲ་ཤིས་དབང་ཕྱུག་ལ་ན་མོ།



ཀྱི་རི
ས



དཀར་ཆག
(83)
(199)
མ་ཧཱ་མ་ཡའི་རྒྱུད་ཀྱི་འགྲེལ་པ།
རྡོ་རྗེ་གུར་གྱི་ཊིཀྐ།..ཕུ་ན་རཏཱ
།
དཔལ་དགྱེས་པ་རྡོ་རྗེའི་མངོན་རྟོགས། …. འཇམ་དཔལ།
བདག་མེད་ལྷ་མོ་བཅོ་ལྔའི་སྒྲུབ་ཐབས།
བཅོམ་ལྡན་འདས་དཔལ་ཀྱེའི་རྡོ་རྗེའི་སྦྱིན་སྲེག
མཁའ་འགྲོ་ལྔ་ཡི་སྒྲུབ་ཐབས།
རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།..ཚེའུ་བན་དེ། … (276)
(219)
(238)
(246)
239--1



.
...



༄༅། །མ་ཧཱ་མཱ་ཡའི་རྒྱུད་ཀྱི་འགྲེལ་པ་བཞུགས་ལགས།
བླ་མ་སྒྱུ་འཕྲུལ་ཆེན་མོ་དང་
། །མཁའ་འགྲོ་རྣམས་ལ་ཕྱག་འཚལ་ལོ། །
རྒྱུད་ཆུང་ལེའུ་གསུམ་པ་ལས། །དམ་པ་རྗེའི་དྲིན་གྱིས་ནི། །འགྲོ་བ་མི་ཤེས་མུན་
འདྲ་ལ། །གསལ་བྱེད་སྒྲོན་མ་འདི་བརྩམ་བྱ། །
དཔལ་སྒྱུ་འཕྲུལ་ཆེན་མོའི་རྒྱུད་འདི་ལ་ལྔ་སྟེ། རྒྱུད་འདི་གར་བཏོགས་
ངོས་བཟུང་བ་དང་། ཐུན་མོང་མ་ཡིན་པའི་མཚན་ཉིད་ཀྱི་དགོས་པ་དང་། མིའི་
ཡུལ་དུ་སུས་སྤྱན་དྲངས་པ་དང་། མཚན་བཤད་པའི་གཞི་དང་
། རྒྱུད་ཀྱི་བསྡུས་
པའི་དོན་བསྟན་པའོ། །དེ་ལ་དང་པོ་རྒྱུད་གོར་གཏོགས་ངོས་བཟུང་བ་ནི་སྤྱིར་
ཡང་དག་པར་རྫོགས་པའི་སངས་རྒྱས་ཀྱིས་དང་པོ་བྱང་ཆུབ་མཆོག་ཏུ་སེམས་
བསྐྱེད། བསྐལ་པ་གྲངས་མེད་པ་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་
གཉིས་བསགས་ནས་ཡང་དག་པར་རྫོགས་པར་ སངས་རྒྱས་ པ་དེ་ གདུལ་ བྱ་
རྣམས་ཀྱི་མོས་པའི་བྱེ་བྲག་གམ། དབང་པོའི་བྱེ་བྲག་གི་སྒོ་ནས་ཆོས་ཐེག་པ་
གསུམ་བྱ་བ་གཅིག་གསུངས་པ་ལས་འདི་ཐེག་པ་ཆེན་པོ། དེ་ལས་གསང་སྔགས་
ཀྱི་ཐེག་པ་དང་
། ཕ་རོལ་ཏུ་ཕྱིན་པའི་ཐེག་པའོ། །འོ་ན་དེ་གཉིས་ལ་ཁྱད་པར་ཅི་
ཡོད་ན། རྒྱ་གར་ན་པཎྜི་ཏ་རྣམས་ལ་འདོད་པ་མི་མཐུན་པའི་སྲོལ་མང་ཡང་
།
ནངས་ཀྱི་ཁམ་ཆེ་བ་ཇོ་བོ་མི་ཏྲི་བ་ནི་ཕ་རོལ་ཏུ་ཕྱིན་པའི་སྒོ་ནས་སངས་རྒྱས་མི་
ཐོབ་སྟེ། སངས་རྒྱས་ཐོབ་པར་བྱེད་པ་ལ་གསང་སྔགས་ལ་བརྟེན་དགོས་གསུངས་
སོ། །འོ་ན་བཅོམ་ལྡན་འདས་ཀྱིས་ཕ་རོལ་ཏུ་ཕྱིན་པའི་ཐེག་པ་འདི་ཙམ་ཞིག་
239-1



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
བཤད་པ་ལ་དགོས་པ་ཅི་ཡོད་བྱས་པ་ལ། དེ་ནི་གསང་སྔགས་ཀྱི་ཐེག་པར་འཇུག་
པའི་ལམ་རྟེན་ཙམ་དུ་བཤད་པ་ཡིན་ནོ་གསུང་ངོ༌། །
ཇོ་བོ་ནཱ་རོ་པའི་ཞལ་ནས་དེ་གཉིས་ཀྱི་ཁྱད་པར་བདེ་བ་སྐྱོབ་པ་དང་
།
མྱུར་དུ་སྐྱོབ་པ་རྣམ་པ་གཉིས་ཀྱིས་ཁྱད་བྱས་ཏེ། དེ་ཡང་ཕ་རོལ་ཏུ་ཕྱིན་པའི་ཐེག་
པའི་ལུགས་ལ། བདེ་བ་སྐྱོབ་པ་མེད་དེ། དེའི་ལུགས་ ཀྱིས་ལམ་དུ་དཀའ་ཐུབ་
དང་དཀའ་སྤྱད་ལམ་དུ་བྱས་པ་ལས་འབྲས་བུ་ཡང་དག་པར་རྫོགས་པར་སངས་
རྒྱས་པར་བྱས་ལ། གསང་སྔགས་ཀྱི་ལུགས་ཀྱིས་ནི་ལམ་དུ་འདོད་པའི་ཡོན་ཏན་
ལྔ་སྤྱད་པས་སངས་རྒྱས་པར་འདོད་པའོ། །དེ་ལྟར་ཡིན་པ་ཅིས་ཤེས་ན། གསང་
བ་འདུས་པ་ནས། འདོད་པའི་ཡོན་ཏན་ལྔ་རྣམས་ལ། །ཅི་བདེ་བར་ནི་བརྟེན་
པས་འགྲུབ། །བྱ་བ་བཤད། མ་ཧཱ་མཱ་ཡའི་རྒྱུད་འདི་ནས་དགའ་དང་བདེ་བས་
འགྲུབ་པར་འགྱུར་ཟེར། དཔལ་གདན་བཞི་ནས་བདེ་བ་བསྒྲུབ་པ་ཞེས་བྱ་བ།
བདེ་བས་འཁོར་བ་གཅོད་པར་བྱེད་ཟེར། དགྱེས་པའི་རྡོ་རྗེ་གུར་སཾ་བུ་ཊ་དང་
གསུམ་ལུང་མཐུན་པར། ཇི་སྲིད་རྣ་བར་ཆུ་ཞུགས་པ། །ཆུ་དེ་ཉིད་ཀྱིས་དབྱུང་བར་
བྱ། །ཇི་ སྲིད་ མེ་ཡིས་ཚིག་པ་ལ། །མེ་དེ་ཉིད་ལ་བསྲོ་བར་བྱ། །ཇི་སྲིད་འདོད་
ཆགས་ གདུང་ བ་ ལ། །འདོད་ ཆགས་ ཉིད་ ཀྱིས་ གདུལ་ བར་ བྱ། །བཟློག་ པའི་
བསྒོམ་པའི་འདི་ཉིད་ནི། །སངས་རྒྱས་མུ་སྟེགས་ཀྱིས་མི་ཤེས། །ཟེར་ཏེ་དོན་ལ་
ལམ་བདེ་བའི་སྒོ་ནས་འབྲས་བུ་བདེ་བ་ཐོབ་པར་བྱེད་པའོ། །
བླ་མའི་ཞལ་ནས་བདེ་བར་སྐྱོབ་པའི་ཁུངས་དེ་ཚོས་ཟས་པ་ལྟ་བུ་མིན་ཏེ།
དེ་ཚོ་མཚོན་པ་ཙམ་ཡིན། ལར་གསང་སྔགས་ཀྱི་པོ་ཏི་རེ་རེ་ནས་ཀྱང་བདེ་བར་
སྐྱོབ་པའི་ཁུངས་དྲངས་ན་རེ་རེ་གཉིས་གཉིས་མི་གྲོངས་པ་མེད་གསུང་ངོ་
། །ཡང་
239 -2



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཕ་རོལ་ཏུ་ཕྱིན་པའི་ཐེག་པའི་ལུགས་ལ་མྱུར་དུ་སྐྱོབ་པ་མེད་དེ། དེའི་ལུགས་ཀྱིས་
བསྐལ་པ་གྲངས་མེད་པ་གསུམ་དུ་བསོད་ནམས་དང་ཡེ་ཤེས་ཀྱི་ཚོགས་གཉིས་
བསགས་ནས་སྟོད་སངས་རྒྱས་བར་འདོད་དོ། །ཤེས་རབ་ཕ་རོལ་ཕྱིན་པ་བརྒྱད་
སྟོང་པའི་འགྲེལ་པ་ནས་བསྐལ་པ་གྲངས་མེད་པ་སུམ་ཅུ་རྩ་གཉིས་སུ་ཚོགས་
གཉིས་བསགས་ནས་སངས་རྒྱ་བར་བཤད་དོ། །གསང་སྔགས་ཀྱི་ལུགས་ཀྱིས་ཚེ་
གཅིག་གིས་སངས་རྒྱ་བར་འདོད་པའོ། །
ཚེ་གཅིག་གིས་སངས་རྒྱས་ཐོབ་པར་རྩིས་ཤེས་ན་སཾ་བུ་ཊ་ནས། ཚེ་འདི་
ཉིད་ལ་སངས་རྒྱས་སམ། །རྡོ་རྗེ་སེམས་དཔའ་ཉིད་འཐོབ་ལ། །གུར་ལེའུ་གསུམ་
པ་ནས། རྡོ་ རྗེ་མིང་གི་དབང་བསྐུར་ན། །སྐྱེ་བ་འདིར་ནི་སངས་རྒྱས་ཉིད། །གུར་
ལེའུ་དྲུག་པ་ནས། །སྐྱེ་འདིར་སངས་རྒྱས་མཆོག་ཉིད་དུ། །སེམས་བསྒོམས་པ་ནི་
སངས་རྒྱའོ། །རིན་ཆེན་སེམས་ལས་ཕྱིར་གྱུར་པ། །སངས་རྒྱས་མེད་ཅིང་སེམས་
ཅན་མེད། །ཞེས་པ་དང་། རྒྱུད་འདི་ཉིད་ནས། དེ་ལྟར་རྒྱུན་དུ་རྣལ་འབྱོར་པ། །
རྟག་ཏུ་གོམས་པ་ཉིད་ཀྱིས་ནི། །རྡོ་རྗེ་སེམས་དཔའ་དང་མཉམ་པར། །ཟླ་བ་དྲུག་
གིས་ཡེ་འགྲུབ་འགྱུར། །ཞེས་པ་དྲུག་པ་རྡོ་རྗེ་འཆང་གི་ས་དེ་ཟླ་བ་དྲུག་ན་ཐོབ་བྱ་
བ་གཅིག་བཤད། མྱུར་དུ་སྐྱོབ་པའི་ཁུངས་ཀྱང་དེ་ཚོས་ཟད་པ་ལྟ་བུ་མིན་ཏེ་
མཚོན་པ་ཙམ་ཡིན་ནོ། །དེ་ལྟར་བདེ་བར་སྐྱོབ་པ་དང་མྱུར་དུ་སྐྱོབ་པ་གཉིས་ཀྱིས་
ཁྱད་པར་དུ་བྱས་པའི་གསང་སྔགས་ཀྱི་ཐེག་པ་འདི་ལ་རྒྱུད་སྡེ་བཞི་ལས་འདི་ནི་
རྣལ་འབྱོར་ཆེན་པོའི་རྒྱུད་དོ། །
འདི་ལ་གཉིས་སྟེ། ཕ་རྒྱུད་མ་རྒྱུད་དོ། །དེ་གཉིས་ལ་ཁྱད་པར་ཅི་ཡོད་ན།
ཇོ་བོ་ཁ་ཅིག་རྩའི་རྫོགས་རིམ་སྟོན་པ་ནི་མའི་རྒྱུད་ཡིན་ལ། རླུང་གི་རྫོགས་རིམ་
239 -3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྟོན་པ་ནི་ཕའི་རྒྱུད་ཡིན་ཟེར་ཏེ། དེ་ལྟར་སོང་ན་མདོ་སྡེ་དགའ་བོ་མངའ་འཇུག་
ནས། རྩའི་གནས་ལུགས་ཞིབ་པ་གཅིག་བཤད་པས་དེ་ཡང་མ་རྒྱུད་དུ་ཐལ་ལ།
མ་ཧཱ་མཱ་ཡའི་རྒྱུད་འདི་ནས་ཀྱང་
། བརྒྱད་པའི་མཐའ་དང་ཡང་དག་ལྡན། །ཨུ་དང་
ཐིག་ལེར་ ཡང་དག་པའི། །རྣལ་འབྱོར་པ་ཡིས་རྡུགས་རྔུབ་བྱེད། །ཟེར་བ་ལ་
སོགས་པ་རླུང་གི་རྫོགས་རིམ་ཤིན་ཏུ་ཞིབ་པ་གཅིག་བཤད་པ་དང་
། དེ་བཞིན་དུ་
གདན་བཞིའི་རྒྱུད་ཀྱི་གླད་ཁོ་ན་ནས། ཉི་ཁྲི་དང་ནི་ཆིག་སྟོང་དང་
། །དྲུག་བརྒྱ་རུ་
ནི་ བརྩིས་ པའི། །ཆུ་ ཚོད་ དྲུག་ ཅུའི་ དབུགས་ རྣམས་ ཀྱིས། །ཉིན་མཚན་ དུ་ ནི་
གྲགས་པ་མིན། །ཞེས་པ་ལ་སོགས་པ་རླུང་གི་རྫོགས་རིམ་བསྟན་པས་གདན་
བཞི་དང་སྒྱུ་མ་ཆེན་མོ་གཉིས་ཀྱང་ཕ་རྒྱུད་དུ་ཐལ་བའི་སྐྱོན་ཡོད་དོ། །
ཡང་ཇོ་བོ་ཁ་ཅིག་ན་རེ། ཞུ་བ་པོ་ལྷ་ཕོས་བྱས་པས་ཕ་རྒྱུད་ཡིན་ལ། ཞུ་
བ་པོ་མོས་བྱས་པ་ནི་མའི་རྒྱུད་ཡིན་ཟེར་ཏེ། དེ་ལྟར་སོང་ན་དགྱེས་པའི་རྡོ་རྗེའམ།
དཔལ་གདན་བཞི་ཀུན་རྡོ་རྗེ་སྙིང་པོའམ་ཕྱག་ན་རྡོ་རྗེས་ཞུས་པར་གསལ་བས་
པའི་རྒྱུད་དུ་ཐལ་ལ། དཔལ་གསང་བ་འདུས་པ་ལ་བཤད་པའི་རྒྱུད་བཞི་ཡོད་
པའི་རྒྱུད་གཅིག་ལྷ་མོ་བཞིས་ཞུས་བྱ་བ་དེ་ཡང་མའི་རྒྱུད་དུ་ཐལ་བའི་སྐྱོན་ཡོད་
དོ། །ཡང་ཁ་ཅིག་ན་རེ་ལྷ་ཕོ་མང་བ་ཕའི་རྒྱུད་ལ་མོ་མང་བ་མའི་རྒྱུད་ཡིན་ཟེར་ཏེ།
དེ་ལྟར་སོང་ན་བདེ་མཆོག་ཕ་རྒྱུད་མ་རྒྱུད་ངེས་མེད་དུ་འགྲོ་བའི་སྐྱོན་ཡོད་པ་ལ་
སོགས་པའི་སྐྱོན་ཡོད་དོ། །
བླ་མ་ལྷོ་པའི་ཞལ་ནས། དེ་ཐམས་ཅད་ནི་གཞུང་ནས་བཤད་པ་གང་ལ་
ཡང་མེད་པས་སྐྱོན་ཅན་ཡིན་ལ། ཇོ་བོ་ནཱ་རོ་པའི་བཞེད་པས་ཕ་རྒྱུད་མ་རྒྱུད་ཀྱི་
ཁྱད་པར་ཅན་ཡིན་ན། རྒྱུ་མཚན་གསུམ་གྱིས་མའི་རྒྱུད་དུ་འཇོག་ སྟེ། དེ་ཡང་
བྱ3 '4



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བརྗོད་བྱའི་སྒོ་ནས་མའི་རྒྱུད་དུ་བཞག་པ་དང་
། དབྱེ་བའི་སྒོ་ནས་མའི་རྒྱུད་དུ་
བཞག་པ་དང་། དགོས་པའི་སྒོ་ནས་མའི་རྒྱུད་དུ་བཞག་པའོ། །
དེ་ལས་བརྗོད་བྱའི་སྒོ་ནས་མའི་རྒྱུད་དུ་བཞག་པ་ནི་དོན་གྱི་ཡུམ་ཆེན་མོ་
ཤེས་རབ་ཀྱི་ཕ་རོལ་ཏུ་ཕྱིན་མ་སྐྱེ་མེད་རང་གི་མཚན་ཉིད་མངོན་སུམ་དུ་སྟོན་པས་
མའི་ རྒྱུད་དེ། དེ་ལྟར་ ཡིན་ པར་ ཅིས་ཤེས་ན། གུར་ ལེའུ་བཅུ་གསུམ་པ་ནས།
ཤེས་རབ་ཕ་རོལ་ཕྱིན་པའི་ཐབས། །འདི་ནི་རྣལ་འབྱོར་མ་བརྗོད་དེ། །གང་ཕྱིར་
དེ་ཉིད་ལ་འཇུག་པ། །མུ་ཏྲ་ཆེན་པོ་རབ་སྦྱོར་བས། །རྣལ་འབྱོར་མའི་རྒྱུད་ཅེས་
ཏེ། །ཞེས་བཤད་པས་སོ། །
དབྱེ་བའི་སྒོ་ནས་མའི་རྒྱུད་དུ་བཞག་པ་ནི། མ་རྒྱུད་ལ་དབྱེ་ན་རྒྱུ་སྡེ་བཅུ་
བཞི་ཡོད་ཏེ། སྙིང་པོ་ལྟ་བུའི་རྒྱུད་དགྱེས་པའི་རྡོ་རྗེ་དང་
། སྙིང་པོ་བསྡུས་པའི་
རྒྱུད་མཁའ་འགྲོ་མ་རྡོ་རྗེ་གུར་དང༌
། གསང་བ་ཡིད་བདེ་བའི་རྒྱུད་མཧཱ་མཱ་ཡ་ལ་
སོགས་རྒྱུད་སྡེ་བཅུ་བཞིའོ། །དེ་ལྟར་གུར་ལེའུ་གསུམ་པ་ནས། མཁའ་འགྲོ་བདེ་
དང་རྒྱ་མཚོ་བདེ་དང་ནམ་མཁའ་དང་། །གསེར་གྱི་ཆར་པ་དང་ནི་དགའ་ཆེན་ཟ་
ནུས་དང་། །བདེ་ཆེན་སྒེག་པ་དང་ནི་གསང་བ་ཡིད་བདེ་དང་
། །རྒྱུད་སྡེ་རྣམས་ལ་
ཕན་པའི་རྡོ་རྗེ་མཁའ་འགྲོ་དང༌
། །སངས་རྒྱས་ཐམས་ཅད་དགྱེས་པའི་རྡོ་རྗེའི་
དཀྱིལ་ འཁོར་ དང་། །གསང་ བ་ མཛོད་དང་ རྡོ་ རྗེ་ བདུད་རྩི་ ལས་ བྱུང་བའི། །
འཁོར་ལོ་བདེ་མཆོག་གུར་དང་ཕུན་སུམ་ཚོགས་པ་རྣམས། །རྣལ་འབྱོར་མ་རྒྱུད་
རྣམས་སུ་གྲགས་པ་ཡིན། །ཞེས་བཤད་དོ། །
དགོས་པའི་སྒོ་ནས་མ་རྒྱུད་དུ་བཞག་པ་ནི། སྔོན་འབྱུང་དུ་སྐྱེས་པ་རྣམས་
འདུལ་བའི་དོན་དུ་གསུངས་པ་ནི་ཕ་རྒྱུད་ལ། སྔོན་འབྱུང་དུ་བཙུན་མོ་རྣམས་
239-5



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
འདུལ་བའི་དོན་དུ་གསུངས་པ་གཅིག་མའི་རྒྱུད་དོ། །དེ་ལྟར་ཡང་ གུར་ ལེའུ་
གསུམ་ པ་ནས། སྐྱེད་བུ་འདུལ་བར་མཛད་དོན་དུ། །རྣལ་འབྱོར་རྒྱུད་ནི་ རབ་
བཤད་ ལ། །བཙུན་མོ་རྣམས་ནི་བསྡུ་ བའི་ ཕྱིར། །རྣལ་འབྱོར་མའི་ རྒྱུད་ རབ་
བཤད། །ཅེས་པ་དང་
། སྒྱུ་འཕྲུལ་ཆེན་མོའི་རྒྱུད་འདི་ཉིད་ཀྱི་ལེའུ་དང་པོ་ནས་
ཀྱང་། རྒྱུད་རྣམས་ཀུན་ཀྱི་ལུང་འདི་ནི། །མཛེས་མ་ཁྱོད་ལ་བཤད་པ་ཡིན། །ཞེས་
བཤད་དོ། །དེ་ལྟར་མ་རྒྱུད་དུ་འཇོག་པའི་རྒྱུ་མཚན་གསུམ་པོ་དེ་དང་ལྡན་པ་ལ་ནི་
མའི་རྒྱུད་ཡིན་ལ། དེ་གསུམ་དང་མི་ལྡན་པ་ཐམས་ཅད་དེ་དོན་གྱིས་རྣལ་འབྱོར་
པའི་རྒྱུད་ཡིན་ནོ། །དེ་ལྟར་ན་འོ་སྐོལ་གྱི་འདོད་པ་དེ་ལ་ནི་གཞུང་ནས་བཤད་
ནས་ཡོད་པས་སྐྱོན་མེད་ཡིན་གསུང་ངོ༌
། །
དེ་ལ་མ་རྒྱུད་ལ་དབྱེ་ན་རྒྱུད་སྡེ་བཅུ་བཞི་ཡོད་པ་ལས་འདི་སྙིང་པོ་ལྟ་བུའི་
རྒྱུད་དགྱེས་པ་རྡོ་རྗེ་ཡིན་ནམ་བྱས་པ་ལ་མིན། སྙིང་པོ་བསྡུས་པའི་རྒྱུད་མཁའ་
འགྲོ་མ་རྡོ་རྗེ་གུར་བྱ་བ་ཡོད་ན་དེ་ཡིན་ནམ་བྱས་པ་ལ་མིན། འདི་ནི་གསང་བ་
ཡིད་བདེ་བའི་རྒྱུད་མཧཱ་མཱ་ཡ་བྱ་བ་དེ་ཡིན་ནོ། །དེ་ཡང་ཅིས་ཤེས་ན་གུར་ལེའུ་
བཅུ་གསུམ་པ་ནས་གསང་བ་ཡིད་བདེ་དང་ཞེས་པ་དང་
། འདི་ཉིད་ཀྱི་ལེའུ་དང་
པོ་ནས་ཀྱང་དེ་ནས་རྡོ་རྗེ་མཁའ་འགྲོ་མ་གསང་བའི་དབང་ཕྱུག་རྣམས་ ཀྱིས་
མཆོག་ཏུ་གསང་བ་ཞེས་བའི་རྒྱུད་རབ་ཏུ་བཤད་པར་ བྱ་ སྟེ། ཞེས་ པ་ གཉིས་
མཐུན་པས་སོ་ཞེའོ། །
དེ་ལྟ་བུའི་གསང་བ་ཡིད་བདེ་བའི་རྒྱུད་འདི་ལ་གཉིས་ཏེ། རྒྱུད་རྒྱས་པ་
སྟོང་ཕྲག་བཅུ་དྲུག་པ་དང་
། དེ་ལས་བསྡུས་པའི་རྒྱུད་ཆུང་ལེའུ་གསུམ་ལྷ་ལྔ་སྟོན་
པའི་ རྒྱུད་འདིའོ། །དེ་ ལྟར་ དོན་ དེ་ ཙམ་ གཅིག་ བཤད་ ཀྱང་། བསྡུ་ ན་ ཐེག་ པ་
239-6



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
གསུམ་ལས་འདི་ཐེག་པ་ཆེན་པོའོ། །དེ་ལ་རྣམ་པ་གཉིས་ཡོད་པ་ལས་གསང་
སྔགས་ཀྱི་ཐེག་པ། དེ་ལ་རྒྱུད་སྡེ་བཞི་ཡོད་པ་ལས་འདི་རྣལ་འབྱོར་ཆེན་པོའི་རྒྱུད།
དེ་ལ་གཉིས་ཡོད་པ་ལ་མའི་རྒྱུད། དེ་ལ་རྒྱུད་སྡེ་བཅུ་བཞི་ཡོད་པ་ལས་འདི་
གསང་བ་ཡིད་བདེ་བའི་རྒྱུད་དཔལ་མ་ཧཱ་མཱ་ཡ་བྱ་བ་ཡིན། དེ་ལ་རྒྱུད་རྒྱས་བསྡུས་
གཉིས་ཡོད་ལས་འདི་ནི་བསྡུས་པ་དོན་གྱི་སྙིང་པོ་མིང་གིས་མེད་དུ་མི་རུང་བརྒྱུད་
ཆུང་ལེའུ་གསུམ་ལྷ་ལྔ་སྟོན་པའི་རྒྱུད་ཆུང་འདི་ཡིན་ཞེས་བྱ་སྟེ། དེས་ནི་དང་པོ་
རྒྱུད་གར་གཏོགས་ངོས་གཟུང་བ་བསྟན་པའོ། །
ད་ནི་དོན་གཉིས་པ་ཐུན་མོང་མ་ཡིན་པའི་མཚན་གྱི་དགོས་པའི་དོན་ནི།
འོ་ན་དགྱེས་པའི་རྡོ་རྗེ་ལ་གཞུང་འབུམ་ཚོ་ལྔ་བརྟག་པོ་སུམ་ཅུ་རྩ་གཉིས་ཙམ་ཡང་
བཤད། གདན་བཞི་ལ་རྒྱུད་རྒྱས་པ་འབུམ་ཕྲག་བཅོ་བརྒྱད་པ། དེ་ལས་བསྡུས་
པོ་སྟོང་ཕྲག་བཅུ་གཉིས་པ། དེ་ལས་བསྡུས་པ་གདོན་བཞི་ལེའུ་བཅུ་དྲུག་པ་དང་
།
བདེ་མཆོག་གི་གཞུང་འབུམ་པ་ལ་སོགས་པ་ལྷ་མང་པོ་མངོན་རྟོགས་མང་པོ་ལ་
སོགས་པ་བསྟན་པ་ལ། མ་ཧཱ་མཱ་ཡའི་གཞུང་འདི། འདི་ཀ་ཙམ་གཅིག་ཏུ་བསྡུས་
ནས་སྟོན་པའི་ནད་ཀ་ཅི་ཡིན་བྱས་པ་ལ། དེ་ནི་རྒྱུད་འདི་གང་ཟག་བསྡུས་པ་ལ་
དགའ་བའི་རྟེན་གྱི་གང་ཟག་གི་དོན་དུ་བསྟན་ཏེ། བསྡུས་པ་ལ་དགའ་བ་
་དེ་
དཔལ་དགྱེས་པའི་རྡོ་རྗེ་ལ་སོགས་པ་གཞུང་རྒྱས་པ་མངོན་རྟོགས་རྒྱས་པ་མང་པོ་
སྟོན་པ་དེར་འཇུག་པར་མི་འགྱུར་རོ། །
དེར་མ་ཞུགས་ཙམ་ན་ཕྱག་རྒྱ་ཆེན་པོ་མཆོག་གི་དངོས་གྲུབ་མི་ཐོབ་པ་དེ་
ལ་མ་ ཧཱ་མཱ་ཡའི་རྒྱུད་བསྡུས་པ་འདི་བསྟན་ནས་འཇུག་ཏེ། དེར་ཞུགས་ནས་
བསྒྲུབས་པས་ཚེ་གཅིག་གི་མུ་ཏྲ་ཆེན་པོ་མཆོག་གི་དངོས་གྲུབ་ཚེགས་མེད་པར་
239-7



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འགྲུབ་པའི་དགོས་པ་ཡོད་དོ། །དེའི་ཕྱིར་ན་རྒྱུད་འདི་བསྡུས་ནས་བསྟན་པ་ཡིན་
ནོ། །ཅིའི་ཕྱིར་བསྡུས་ན། གཞུང་བསྡུས་པ། མངོན་པར་རྟོགས་པ་བསྡུས་པ། ལྷ་
བསྡུས་པའོ། །གཞུང་བསྡུས་ཏེ་ལེའུ་གསུམ་དུ་བྱུང་
། མངོན་པར་རྟོགས་པ་བསྡུས་
ཏེ་རྒྱུད་གཞན་ནས་མང་པོ་སྟོན་སྟེ། འདིར་མངོན་རྟོགས་ཤིན་ཏུ་བསྡུས་ནས་
བསྐྱེད་རྫོགས་གཉིས་ཙམ་ལས་མི་སྟོན་པས་སོ། །ལྷ་བསྡུས་ཏེ་ལྷ་ལྔའི་བདག་
ཉིད་དོ། །དེས་ནི་ཐུན་མོང་མ་ཡིན་པའི་མཚན་གྱི་དགོད་པའོ། །
དེ་ལྟ་བུའི་རྒྱུད་དེ་མི་ཡུལ་དུ་སུས་གདན་དྲངས་ན། ཇོ་བོ་ཁ་ཅིག་སློབ་
དཔོན་སངས་རྒྱས་པ་ཞེས་བྱ་བ་དེ་མཁའ་འགྲོ་མ་རྣམས་ཀྱི་གླིང་དུ་ཕྱིན་ནས་
མཁའ་འགྲོ་མ་རྣམས་ལ་སྡིགས་མཛུབ་གཅིག་བྱས་པས་མཁའ་འགྲོ་མ་རྣམས་
བྲེད་ནས། སློབ་དཔོན་ལ་གསེར་གྱི་གྲི་གུ་སོར་བཞི་པ་གཅིག་གཏད་ནས་འདིས་
ཐོན་ཚད་ཀྱི་ཆོས་ཁྱེར་ཟེར་ནས་བཏོན་པས། སྒྱུ་འཕྲུལ་ཆེན་མོའི་རྒྱུད་འདི་དང་
གཞན་དག་ཀྱང་བཏོན་པ་ཡིན་ཟེར། བླ་མ་ནི་སློབ་དཔོན་ཆེན་པོ་ཀུ་ཀུ་རི་པ་ཞེས་
བྱ་བ་མུ་ཏྲ་ཆེན་མོ་མཆོག་གི་དངོས་གྲུབ་ཐོབ་པ་དེས་བཏོན་པར་བཞེད་དོ། །
དེ་ཡང་ སློབ་དཔོན་ཀུ་ཀུ་རི་པས་མཁའ་འགྲོ་མའི་གླིང་དུ་ལྷུག་པར་
བརྫུས་ནས་བྱོན་ནས་ལོ་དུ་མ་སྐེ་ཚང་གི་ཕྱི་རོལ་དུ་མཎྜལ་བྱེད་ཅིང་བཞུགས་པ་
ལ། མཁའ་འགྲོ་མ་རྣམས་ན་རེ་ལྷུག་པ་འདིས་ཆོས་ནི་སྐུ་མི་ཤེས། དཀོན་མཆོག་
མཆོད་པའི་མཎྜལ་ནི་ཤིན་ཏུ་མཁས་པ་གཅིག་འདུག་པས་སྐེ་ཚང་གི་ནང་དུ་ཆུག་
ལ་མཎྜལ་བྱེད་དུ་ཆུག་ཟེར་ནས་དེར་བཅུག་ཏེ། ཡང་ལོ་དུ་མ་མཎྜལ་བྱེད་ཀྱིས་
བཞུགས་སོ། །དེར་དུས་ཕྱིས་ གཅིག་མཁའ་འགྲོ་མ་རྣམས་ཐུགས་ཡེངས་པའི་
དུས་སུ་སློབ་དཔོན་སྐེ་ཚང་གི་སྒོ་ཕྲག་ན་ཕར་ལ་མཉུག་འདོམ་གཅིག་བཅུག་ནས་
239 ཡབ་ཡ8



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཧྲིལ་གྱིས་དྲིལ་ནས་ཚུར་སྟོན་པས་སྒྱུ་མ་ཆེན་མོའི་རྒྱུད་འདི་ཐོན་ཏེ་སློབ་དཔོན་གྱི་
གང་ཟག་གཅིག་གི་ཆ་རྐྱེན་དུ་གཟིགས་ནས་གྲོ་ག་ལ་བྲིས་བསྙུག་ལྡོམ་གྱི་ནང་དུ་
བཅུག་གནས་བློ་གར་ན་ཕར་ལ་བོར་བས། རྒེ་ཚང་གི་སྒོ་ཐམས་ཅད་རང་བཞིན་
གྱིས་ཕྱེ། རྐེ་ཚང་ལ་རྒྱན་ཐམས་ཅད་པ་ཐམས་ཅད་ལས་ཀྱང་རང་སྒྲ་བྱུང་ནས།
སློབ་དཔོན་གྱི་མཎྜལ་བྱེད་ཀྱིན་བཞུགས་ཙམ་ན། ལྐུག་པས་ཆོས་རྐུས་སོ་ཟེར་
ནས་མཁའ་འགྲོ་མ་རྣམས་འདུས་ནས་སློབ་དཔོན་གྱི་ལུས་བཙལ་བས་མ་སྙེད་
ནས། འོ་ན་སྒྲ་ལ་ཡང་གཏད་ཀ་མི་འདུག་ཟེར་ནས་མཁའ་འགྲོ་མ་རྣམས་གྱེས་སོ། །
དེ་ནས་ཡང་མཎྜལ་བྱེད་ཅིང་འཇེབ་རབ་བཞུགས་ནས། དུས་ཕྱིས་གཅིག་
མཁའ་འགྲོ་མ་རྣམས་ཐུགས་ཡེངས་ པ་ གཅིག་གི་དུས་ སུ། ཕྱི་རོལ་གྱི་བསྙུག་
འདོམ་དེ་ཁྱེད་ནས་བྲོས་པས། མཁའ་འགྲོ་མ་རྣམས་ཀྱིས་བསྲས་པོས་ཟིན་ཏེ།
ལོ་ག་ལས་འདས་པའི་མཁའ་འགྲོ་མ་རྣམས་གསོད་དུ་བྱུང་བ་ལ། སློབ་དཔོན་
གྱིས། དཔལ་ལྡན་རྡོ་རྗེ་མཁའ་འགྲོ་མ། །མཁའ་འགྲོ་མའི་འཁོར་ལོ་སྒྱུར། །ཡེ་
ཤེས་ལྔའི་སྐུ་གསུམ་ཉིད། །འགྲོ་བ་སྐྱོབ་ལ་ཕྱག་འཚལ་ལོ། །བྱ་བའི་ཕྱག་དེས་མ་
བསད། ལོ་ཀ་བའི་མཁའ་འགྲོ་མ་རྣམས་བསོད་དུ་བྱུང་བ་ལ། ཇི་སྙེད་རྡོ་ རྗེ་
མཁའ་འགྲོ་མ། །ཀུན་ཏུ་རྟོག་པ་འཆིང་གཅོད་ཅིང་
། །འཇིག་རྟེན་བྱ་བ་རབ་
འཇུག་པ། །དེ་སྙེད་རྣམས་ལ་རྟོག་ཕྱག་འཚལ། །ཞེས་པའི་ཕྱག་བྱས་པས་རྣལ་
འབྱོར་པ་གྲུབ་པ་ཐོབ་པ་གཅིག་འདུག་ཟེར་ནས་ལོ་ཀ་དང་ལོ་ཀ་ལས་འདས་པའི་
མཁའ་འགྲོ་མས་མ་བསད་པར་སླར་མཁའ་འགྲོ་མའི་གླིང་དུ་ཁྲིད་ནས་མ་ཧཱ་མཱ་
ཡའི་གདམས་ངག་ཕྱིན་ཅི་མ་ལོག་པར་བཤད་པ་ཡིན་ནོ། །
དེར་སློབ་དཔོན་ཀུ་ཀུ་རི་པས་མཁའ་འགྲོ་མ་རྣམས་ཀྱི་གསུངས་པ་ལ་འོ་
23 ཡ



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྐོལ་གྱི་ཟིན་བྲིས་བྱས་པ་ལྟ་བུ་སློབ་དཔོན་གྱིས་བསྟན་ཆོས་བརྩམས་ཏེ་རྒྱུད་ཀྱི་
སངས་ རྒྱས་ ཐམས་ཅད་འཕྲོག་ པ་ དང་། ལྷ་མཆོག་ལ་སྐྱེས་བུ་མོ་སྤྱོད། །རྣལ་
འབྱོར་དབང་ཕྱུག་བྱེད་རིག་པ། །དེ་བཞིན་དུ་ནི་བྱ་བ་དེ་ལ་བརྟེན་ནས་གཞི་མ་
སྨིན་པ་སྨིན་པར་བྱེད་པ་དབང་བསྐུར་བ་ལ་དཀྱིལ་འཁོར་གྱི་ཆོ་ག་རིམ་པ་གསལ་
བ་བྱ་བ་དེ་མཛད་དོ། །
བསྐྱེད་རིམ་ལ་རྒྱུད་ཀྱི་ལེའུ་དང་པོའི། ཡི་གེ་དང་ནི་སྔགས་གཟུགས་ཀྱི། །
རྣལ་འབྱོར་པས་ནི་རབ་ཏུ་བྱེད། །ཅེས་པ་ལ་སོགས་ པ་དང་། ལེའུ་གསུམ་པ་
ནས། དེ་ནས་འདིར་བསྒྲུབ་པའི་ཐབས་འབྱུང་བ་ནི་ཞེས་པ་ལ་སོགས་ པ་ལ་
བརྟེན་ནས། སློབ་དཔོན་གྱིས་བསྐྱེད་རིམ་བརྒྱས་བསྡུས་གསུམ་མཛད་དོ། །
རྫོགས་རིམ་ལ་རྒྱུད་ཀྱི་ལེའུ་དང་ པོའི། བཟང་ པོའི་ ཡི་ གེའི་ འཕྲེང་བ་
རྣམས། །གང་ཞིག་བསམ་པ་ཙམ་གྱིས་ནི། །རྒྱུ་དང་མི་རྒྱུད་འགྲུབ་འགྱུར་བའོ། །
ཞེས་པ་དེ་ལ་བརྟེན་ནས་སློབ་དཔོན་གྱིས་དེ་ཁོ་ན་ཉིད་ཀྱི་མན་ངག་བྱ་བ་མཛད།
དེ་ཡང་མ་འོངས་པ་རྣམས་ཀྱིས་ཨེན་གཅིག་གོ་བར་དཀའ་བར་གཟིགས་ནས།
སློབ་དཔོན་གྱིས་མན་ངག་གི་འགྲེལ་པར་མཛད་དོ། །དེ་ལྟར་བསྐྱེད་རིམ་ལ་རྒྱས་
བསྡུས་གསུམ། དེ་ཁོ་ན་ཉིད་ཀྱི་མན་ངག་ལ་རྩ་འགྲེལ་གཉིས་ཏེ་ལྔ། དཀྱིལ་
འཁོར་གྱི་ཆོ་ག་ཡང་མཛད་དོ། །དེའི་སྟེང་དུ་རྒྱུད་ཉིད་སློབ་དཔོན་གྱིས་མཁའ་
འགྲོ་མའི་གླིང་ནས་བཏོན་པ་ཡིན་པས་ན་བདུན་པོ་དེ་ལ། བླ་མ་ལྷོ་པ་ཀུ་ཀུ་རི་
པའི་ཆོས་བདུན་བྱ་བ་ཡིན་གསུངས་སོ། །
དེ་ལ་རྒྱུད་ཀྱི་ཀླད་ཀྱི་ཚིགས་བཅད་གཉིས་པོ་འདི་ནི་རྒྱུད་དངོས་མིན་ཏེ།
སློབ་དཔོན་གྱི་མཁའ་འགྲོ་མ་རྣམས་གསོད་དུ་བྱུང་བ་ལ་ཕྱག་བཙལ་བའི་ཚིག་སྟེ།
239--10



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
སྙུག་འདོམ་ནས་བཏོན་ནས་རྒྱུད་གྲོ་ག་ལ་བྲི་བའི་དུས་སུ་ཀླད་དུ་བཅུག་པར་
བཞེད་དེ། དཔེར་ན་གདན་བཞིའི་དཀྱིལ་འཁོར་གྱི་ཆོ་གའི་གླད་དུ་ཨརྱ་དེ་བས་
ཀླུ་སྒྲུབ་ལ་ཕྱག་འཚལ་ཏེ། ཡི་གེ་བཞི་ནི་སྔོན་འགྲོ་བའི། །ཀླུ་སྒྲུབ་ཞབས་ལ་དང་
པོར་འདུད། །ཅེས་པ་དང་འདྲ་བ་ཡིན་གསུངས་སོ། །དེ་ནི་མི་ཡུལ་དུ་སུས་གདན་
དྲངས་པ་བསྟན་པའོ། །
ད་ནི་རྒྱུད་ཀྱི་བསྡུས་པའི་དོན་སྟོན་ཏེ། དེ་ཡང་བླ་མ་ལྷོ་པའི་ཞལ་ནས་
གསང་སྔགས་ཀྱི་པོ་ཏི་གང་བཤད་པའི། པོ་ཏི་དེའི་དཀྱུས་སྟོད་སྨད་ཐམས་ཅད་
ཐུན་གཅིག་གི་ནང་དུ་བསྡུས་ནས་སློབ་མའི་བློ་ལ་སྐྱེ་བ་ཤེས་གསུངས་ཏེ། དེ་ཁོ་
ན་རྒྱུད་ཀྱི་ཆིངས་ཞེས་བྱ། བསྡུས་པའི་དོན་ཞེས་བྱ་བ་འདི་ཡིན་ནོ། །དེ་ལ་དཔལ་
མ་ཧཱ་མཱ་ཡའི་རྒྱུད་འདི་ལ་གཞིའི་རྒྱུད་དང། རང་བཞིན་གྱི་རྒྱུད་དང་
། འབྲས་བུའི་
རྒྱུད་དོ། །དེ་ལ་གཞིའི་རྒྱུད་ནི་གཞི་རྩིག་པའི་རྨང་དང་འདྲ་སྟེ། དཔེར་ན་རྩིག་
པའི་རྨང་མ་བཏིང་བར་དེའི་གོང་མའི་རྩིག་པ་བརྩིག་ཏུ་མི་འདོད་དོ། །དེ་བཞིན་
དུ་རྩིག་པའི་རྨང་དང་འདྲ་བར་དབང་མ་ཐོབ་པར་དེའི་སྟེང་གི་རྩིག་པ་དང་འདྲ་བ་
བསྐྱེད་རྫོགས་གཉིས་པོ་བསྒོམ་དུ་མི་བཏུབ་ལ། བསྒོམས་ཀྱང་འབྲས་བུ་མི་འབྱུང་
ངོ༌། །
དེས་ན་གཞིའི་རྒྱུད་དབང་བསྐུར་བ་གལ་ཆེ་བས་དེ་ལ་བཞི་སྟེ། སློབ་
དཔོན་གྱི་མཚན་ཉིད་དང་
། སློབ་དཔོན་གྱི་ལས་དང་
། སློབ་མ་དཀྱིལ་འཁོར་དུ་
གཞུག་ཅིང་ལྷ་ངོ་བསྟན་པ་དང་། དབང་བསྐུར་བའོ། །དེ་ལ་དང་པོ་སློབ་དཔོན་
མཚན་ཉིད་དང་ལྡན་པ་གཅིག་གིས། སློབ་དཔོན་གྱི་ལས་ལ་སྔོན་དུ་བསྙེན་པ་
དང་། སའི་ ཆོ་ ག་ དང༌། སྟ་གོན་གྱི་ཆོ་ ག་དང་། ཐིག་དང་ཚོན་གྱི་ཆོ་ག་དང་
།
239--11



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དཀྱིལ་ འཁོར་ གྱི་ གནས་ བརྒྱན་ པ་ དང་། དཀྱིལ་ འཁོར་ བསྒྲུབ་ པ་དང་། སློབ་
དཔོན་བདག་འཇུག་གི་བར་དུ་སློབ་དཔོན་གྱི་ལས་སོ། །
སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་ནི། ཡོལ་བའི་ཕྱི་རོལ་
དུ་ལས་ཐམས་ཅད་པའི་བུམ་པས། སློབ་མ་ཁྲུས་བྱས་ནས་རས་དམར་པོ་དྲི་མ་
མེད་པས་གདོང་དྲིལ་ཏེ་ཡོལ་བའི་ནང་དུ་གཞུག་བགེགས་བསྐྲད། དམ་ཚིག་དང་
སྡོམ་པ་དབོག །ཡེ་ཤེས་དབབ། མེ་ཏོག་འདོར། གདོང་གཡོགས་དགྲོལ། ལྷ་ངོ་
བསྟན་པའོ། །དབང་བསྐུར་བ་ལ་བཞི་སྟེ། བུམ་དབང་དང་། གསང་དབང་དང༌།
ཤེས་ རབ་ཡེ་ཤེས་ཀྱི་དབང་དང་
། དབང་བཞི་པའོ། །དེ་ལ་ལེའུ་དང་པོ་ནས།
སངས་རྒྱས་ཐམས་ཅད་འཕྲོག་པ་དང་། །ལྷ་མཆོག་ལ་སྐྱེས་བུ་མོ་སྤྱོད། །རྣལ་
འབྱོར་དབང་ཕྱུག་ བྱེད་ རིག་པ། །དེ་བཞིན་དུ་ནི་ཞེས་པས་བསྟན་ནོ། །དེ་ལ་
བརྟེན་ནས་སློབ་དཔོན་གྱིས་དཀྱིལ་འཁོར་གྱི་ཆོ་ག་རིམ་པ་གསལ་བར་མཛད་དོ། །
རང་བཞིན་གྱི་རྒྱུད་ལ་གཉིས་ཏེ། རྣལ་འབྱོར་དང་
། རྣལ་འབྱོར་གྱི་དམ་
ཚིག་གོ །རྣལ་འབྱོར་ལ་གསུམ་སྟེ། དམན་པ་དབྱིབས་ བསྐྱེད་རིམ་ཀྱི་རྣལ་འབྱོར་
དང་། ཟབ་ པ་ སྔགས་ རྫོགས་རིམ་ཀྱི་རྣལ་འབྱོར་དང་། མཐར་ཐུག་ཆོས་ཕྱག་རྒྱ་ཆེན་
(པོ་)ཀྱི་རྣལ་འབྱོར་རོ། །དེ་ལྟར་ལེའུ་གཉིས་པ་ནས། སྔགས་དང་དབྱིབས་དང་
ཆོས་དག་དང་། །སྦྱོར་བ་རྣམ་གསུམ་ཤེས་བྱས་ལ། །ཡེ་ཤེས་རྣམ་པ་གསུམ་གྱིས་
ནི། །སྲིད་པའི་ཉེས་པས་གོས་མི་འགྱུར། །ཞེས་བཤད་པས་སོ། །
དམན་པ་དབྱིབས་ཀྱི་རྣལ་འབྱོར་ལ་གཉིས་ཏེ། རང་བཞིན་དབྱིབས་ཀྱི་
རྣལ་འབྱོར་དང་། །སྤྲུལ་པ་དབྱིབས་ཀྱི་རྣལ་འབྱོར་རོ། །རང་བཞིན་དབྱིབས་ཀྱི་
རྣལ་འབྱོར་ནི། །ལོངས་སྤྱོད་རྫོགས་པའི་སྐུ་རྡོ་རྗེ་སེམས་དཔའི་སྒྲུབ་ཐབས་དེ་
239 -12



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཡིན་ནོ། །སྤྲུལ་པ་དབྱིབས་ཀྱི་རྣལ་འབྱོར་ནི། སློབ་དཔོན་ཀུ་ཀུ་རི་པས་སྒྲུབ་
ཐབས་རྒྱས་བསྡུས་གཉིས་མཛད་དོ། །དེ་ལྟར་ལེའུ་དང་པོ་ནས། ཡི་གེ་དང་ནི་
སྔགས་ གཟུགས་ ཀྱི། །རྣལ་ འབྱོར་ པས་ ནི་ རབ་ཏུ་ བྱེད། །བཀླགས་ པ་ དང་ ནི་
བསམས་པ་དང་། །བསྒོམས་པ་དང་ནི་ཏིང་འཛིན་རྣམས། །བཀླགས་པས་བྱེད་
པའི་ རིག་ པ་ སྟེ། །རིག་ པའི་ དངོས་ གྲུབ་ ཀྱང་ བྱེད་འགྱུར། །ཞེས་ པས་ མདོར་
བསྟན། ལེའུ་གཉིས་པ་ནས་གོ་ཆའི་ལྷ་མོ་དགོད་པ་ཕན་ཡོན་དང་བཅས་པ་
གཅིག་བསྟན། ལེའུ་གསུམ་པ་ནས་དེ་ནས་བསྒྲུབ་པའི་ཐབས་བྱུང་བ་ནི། ཡིད་
ཀྱིས་པད་མ་བསམ་བྱ་བ། ཁ་དོག་དམར་པོ་ཀུན་འོད་ལ་ཞེས་པ་ནས། དེ་བཞིན་
གཞུ་དང་མདའ་ཉིད་དོ། །ཞེས་པའི་བར་གྱིས་བསྐྱེད་རིམ་རྒྱས་པར་འཆད་དོ། །
ཟབ་པ་སྔགས་ཀྱི་རྣལ་འབྱོར་ལ་གཉིས་ཏེ། སྟེང་སྒོ་སྔགས་ཀྱི་རྣལ་འབྱོར་
དང༌། འོག་ སྒོ་སྔགས་ཀྱི་རྣལ་འབྱོར་རོ། །འོག་སྒོ་ལ་ལེའུ་དང་པོ་ནས། ངེས་པ་
མེད་ཅིང་དཀའ་ཐུབ་མེད། །བཀའ་སྤྱོད་བསྙུང་གནས་སྡོམ་མེད་པར། །དགའ་
དང་བདེ་བས་འགྲུབ་པར་འགྱུར། །རྟག་ཏུ་ཤེས་རབ་ཐབས་སོགས་ཀྱིས། །ལྟེ་
བའི་
དབུས་གནས་དཔའ་བོ་སྟེ། །གེ་སར་གསང་བའི་སྤྱོད་ཡུལ་ལ། །སེམས་དང་
སེམས་ མེད་ རང་ བཞིན་ ཅན། །རང་བཞིན་ཤེས་དང་ཤེས་བྱའི་བདག །དེ་ནི་
བདག་གིས་བཤད་བྱས་ཏེ། །ཟབ་མོ་སངས་རྒྱས་བསྟན་པའོ། །ཞེས་པས་མདོར་
བསྟན། སྒྱུ་འཕྲུལ་ཆེན་མོ་རབ་སྦྱོར་བས། །སྦྱོར་དང་སྡོམ་པ་བྱེད་པར་འགྱུར། །
མཆོད་པ་ལྔ་དང་ཡང་དག་ལྡན། །འདོད་པའི་ཡོན་ཏན་ལྔ་དང་ལྡན། །བསྒྲུབ་
པའི་དབང་པོས་ཤེས་བྱ་བ། །དངོས་གྲུབ་ཤིན་ཏུ་བརྟག་པའོ། །ཞེས་པས་འོག་སྒོ་
རྒྱས་པར་བཤད། ལེའུ་གསུམ་པ་ནས་བརྒྱད་པའི་མཐའ་མར་ལེགས་གནས་པ་
239-13



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཞེས་པ་ལ་སོགས་པ་འོག་སྒོ་ཁ་སྐོང་ངོ་
། །
སྟེང་སྒོ་སྔགས་ཀྱི་རྣལ་འབྱོར་ལ་གསུམ་སྟེ། འཁོར་ལོ་སྔགས་ཀྱི་རྣལ་
འབྱོར་དང་
། ཐིག་ལེ་སྔགས་ཀྱི་རྣལ་འབྱོར་དང་
། ཕྲ་མོ་སྔགས་ཀྱི་རྣལ་འབྱོར་རོ། །
འཁོར་ལོ་སྔགས་ཀྱི་རྣལ་འབྱོར་ནི། ལེའུ་དང་པོ་ནས། ཨཱ་ལི་ཀཱ་ལི་མཉམ་བྱས་
ཏེ། །རི་མོ་དེ་ལ་སྦྱར་བ་བྱ། །རི་མོའི་སྟེང་དུ་འབར་བ་ནི། །འོག་ཏུ་འབར་བར་
བྱེད་པའོ། །ཁུ་བའི་ཚུལ་གྱིས་འབབ་པ་ནི། །བདུད་རྩི་ཐིགས་པའི་གཟུགས་ལས་
སོ། །ཞེས་པས་བསྟན་ནོ། །
ཐིག་ལེ་སྔགས་ཀྱི་རྣལ་འབྱོར་ནི། ལེའུ་དང་པོ་ནས། བཟང་པོའི་ཡི་གེའི་
འཕྲེང་བ་རྣམས། །གང་ཞིག་བསམ་པ་ཙམ་གྱིས་ནི། །རྒྱུ་དང་མི་རྒྱུ་འགྲུབ་འགྱུར་
བའོ། །ཞེས་པས་བསྟན། དེ་ལ་བརྟེན་ནས་སློབ་དཔོན་གྱིས་དེ་ཁོ་ན་ཉིད་ཀྱི་མན་
ངག་རྩ་འགྲེལ་གཉིས་མཛད་དོ། །ཕྲ་མོ་སྔགས་ ཀྱི་རྣལ་འབྱོར་ལ་ནང་གསེས་
བཞིས་ཏེ། རླུང་རྒྱ་ཡན་ལ་བསླབ་པའི་མན་ངག་དང་
། བགྲང་ཞིང་བརྩི་བ་དང་
།
རླུང་བུམ་པ་ཅན་དང་། རླུང་ཁ་དོག་དང་དབྱིབས་ལ་བསླབ་པའོ། །དེ་ལ་རྒྱ་ཡན་
དང་བགྲང་ཞིང་བརྩི་བ་ནི་ལེའུ་གཉིས་པ་ནས། གང་ཞིག་བསམས་པ་ཙམ་གྱིས་
ནི། །རྣལ་འབྱོར་མ་མཆོག་གཏེར་འགྱུར་བ། །དང་པོའི་ཡི་གེའི་སྦྱོར་བ་ཡིས། །
རྟག་ཏུ་དབུགས་ནི་གཏང་བར་བྱ། །བརྒྱད་པའི་མཐའ་དང་ཡང་དག་ལྡན། །ཨུ་
དང་ཐིག་ལེར་བཅས་པ་ཡིས། །རྣལ་འབྱོར་པ་ཡིས་དབུགས་རྔུབ་བྱེད། །དངོས་
དང་དངོས་མེད་རྣམས་སྤངས་པའོ། །ཞེས་པ་བསྟན་ནོ། །
རླུང་བུམ་པ་ཅན་གྱི་མན་ངག་ལ་བཙན་ཐབས་སུ་དགག་པ་དང་
། སྦྱོར་
བས་དགག་པ་གཉིས་སོ། །བཙན་ཐབས་སུ་དགག་པ་ནི་ལེའུ་གཉིས་པ་ནས།
239-14



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
མིག་གཉིས་དང་ནི་རྣ་བ་དང་
། །དེ་བཞིན་སྣ་དང་ཡིད་གཉིས་དག །སེང་གེ་རྣམ་
རོལ་ཕྱག་རྒྱ་ཡིས། །རྣལ་འབྱོར་པ་ཡི་བཅིང་བར་བྱ། །ཞེས་པས་བསྟན་ནོ། །
སྦྱོར་བས་དགག་པ་ནི། སྲོག་དང་རྩོལ་བས་བསྡམས་ནས་ནི། །བསྒོམས་ན་སྐད་
ཅིག་དེ་ལ་འབར། །ཞེས་པ་ལ་སོགས་པས་བསྟན་ནོ། །རླུང་ཁ་དོག་དང་དབྱིབས་
ལ་ བསླབ་ པ་ ནི། ལེའུ་ གཉིས་ པ་ ནས། གོང་ བུར་ སོང་ བའི་ འོད་ དེ་ ཡིས། །
གཟུགས་གཅིག་ཏུ་ནི་བསྒོམས་པར་བྱེད། །ཞེས་པས་བསྟན་ཏོ། །དེ་རྣམས་ཀྱིས་
ཟབ་པ་སྔགས་ཀྱི་རྣལ་འབྱོར་བསྟན་ཏོ། །
ད་ནི་རྫོགས་པའི་རིམ་པ་དེ་རྣམས་ལ་སྐྱེ་མེད་ཀྱི་རྒྱས་འདེབས་པའི་མཐར་
ཐུག་ཆོས་ཀྱི་རྣལ་འབྱོར་ནི། ལེའུ་དང་པོ་ནས། གང་གང་དབང་པོའི་ལམ་ནས་ནི། །
དེ་དེའི་རང་བཞིན་སྐྱེ་བར་འགྱུར། །མཆོག་གིས་བཞག་པའི་རྣལ་འབྱོར་གྱིས། །
སངས་རྒྱས་ཀུན་གྱི་རང་བཞིན་འབབ། །ཅེས་པས་བསྟན་ཏེ། དེ་རྣམས་ཀྱིས་རྣལ་
འབྱོར་བསྟན་ཏོ། །རྣལ་འབྱོར་གྱི་དམ་ཚིག་ནི་ལེའུ་དང་པོ་ནས། དམ་ཚིག་ཆེན་
པོའི་དངོས་གྲུབ་ནི། །རི་ལུ་ཆེན་པོས་བསྒྲུབ་པར་བྱ། །ཞེས་པས་མདོར་
ར་བསྟན།
ཡང་ལེའུ་དང་པོ་ནས། ཁུ་བ་དགུག་དང་ཆང་དང་ནི། །གོང་བུ་ཆེན་པོ་དགུག་པ་
ཉིད། །ཤ་ཆེན་པོ་ནི་དགུག་ནས་སུ། །རྣལ་འབྱོར་མ་དང་ལྷན་ཅིག་སྤྱད། །ཚེ་རིང་
བརྩོན་འགྲུས་ཆེན་པོ་དང༌། །ཞེས་པ་ལ་སོགས་པས་བསྟན། ལེའུ་གཉིས་པ་ནས།
སྒོ་དགུ་ལས་ནི་གང་བྱུང་པས། །རྫས་ཀྱི་བདག་ཉིད་རྣམས་བསྒོམས་ཏེ། །རང་
བཞིན་མེད་ལ་བློ་ལྡན་པ། །རྣམ་པར་མི་རྟོག་པ་ཡིས་བཟའ། །ཞེས་པ་ལ་སོགས་
པ་དང་།
ལེའུ་གསུམ་པ་ནས། དམ་ཚིག་རྒྱས་པར་བཤད་པ་ནི། བརྟན་པ་དང་ནི་
239 --15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མྱུར་འགྲོ་ཉིད། །དེ་བཞིན་དུ་ནི་བ་ལང་ཁྱི། །ཆེན་པོ་ཡང་དག་ལྡན་པ་དང་
། །དེ་
བཞིན་ཡེ་ཤེས་བདུད་རྩི་ལྔ། །ཞེས་པ་ལ་སོགས་པས་བསྟན་ནོ། །
འབྲས་བུའི་རྒྱུད་ལ་གཉིས་སྟེ། ལས་དང་དངོས་གྲུབ་པོ། ལས་ལ་ལས་
ཆེན་བརྒྱད་ཏེ། ལེའུ་དང་པོ་ནས། རྨོངས་པ་དང་ནི་རེངས་པ་དང་
། །བསྐྲད་དང་
གསད་པ་ལ་སོགས་དང་། །དབང་དང་དགུག་པའི་ལས་རྣམས་ནི། །ཞེ་འདྲིས་པ་
དང་རྨུགས་པ་ཉིད་ཞེས་སོ། །དངོས་གྲུབ་ལ་མཆོག་གི་དངོས་གྲུབ་དང་
། ཐུན་
མོང་གི་དངོས་གྲུབ་པོ། མཆོག་གི་དངོས་གྲུབ་ནི་སྐུ་བཞི་སྟེ། སྟོང་པ་ཆོས་ཀྱི་སྐུ་
བདེ་བ་ལོངས་སྤྱོད་རྫོགས་པའི་སྐུ་གསལ་བ་སྤྲུལ་པའི་སྐུ། དེ་རྣམས་ཐ་མི་དད་པ་
བདེ་བ་ཆེན་པོའི་སྐུའོ། །ཐུན་མོང་གི་དངོས་གྲུབ་ནི་བརྒྱད་དེ། ལེའུ་དང་པོ་ནས་
མིག་འཕྲུལ་བྱེད་ནམ་མཁར་འགྲོ་བ་ཉིད་ཀྱང་ངོ༌
། །གཞན་གྱི་གྲོང་ལ་སོགས་བྱ་
བ་དང་། །མི་སྣང་བ་དང་གང་ཡང་རུང་
། །དེ་བཞིན་ ས་འོག་འགྲོ་བའོ། །རིག་
འཛིན་འཁོར་ལོར་བསྒྱུར་ཉིད་འགྱུར། །འཆི་བ་མེད་ཅིང་རྒྱས་པ་མེད། །རྣལ་
འབྱོར་སྒྱུ་མའི་རིག་པ་ནི། །འདི་ཡིས་ན་བ་མེད་ཉིད་འགྱུར་ཞེས་སོ། །
དེ་ལྟར་བྱས་པས་གཞིའི་རྒྱུད་ལ་ཆོས་བཞི
། རང་བཞིན་གྱི་རྒྱུད་ལ་རྣལ་
འབྱོར་དང་
། རྣལ་འབྱོར་གྱི་དམ་ཚིག་གཉིས། རྣལ་འབྱོར་ལ་ཟབ་པ་སྔགས་ཀྱི་
རྣལ་འབྱོར་ལ་སོགས་པ་གསུམ། ཟབ་པ་སྔགས་ལ་སྟེང་སྒོ་དང་འོག་སྒོ་གཉིས།
སྟེང་སྒོ་ལ་འཁོར་ལོ་སྔགས་ཀྱི་རྣལ་འབྱོར་ལ་སོགས་པ་གསུམ། འོག་སྒོ་དང་
བཞི། དམན་པ་དབྱིབས་ཀྱི་རྣལ་འབྱོར་ལ་གཉིས་ཏེ་དྲུག །མཐར་ཐུག་ཆོས་ཀྱི་
རྣལ་ འབྱོར་ དང༌ བདུན། དམ་ ཚིག་ དང་ བརྒྱད། གཞིའི་ རྒྱུད་ ལ་ བཞི་ སྟེ་ བཅུ་
གཉིས། འབྲས་བུའི་རྒྱུད་ལ་ལས་དང་
། དངོས་གྲུབ་གཉིས་ལས། ལས་ལ་ལས་
239-16



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཆེན་བརྒྱད། དངོས་གྲུབ་ལ་གཉིས། མཆོག་གི་སི་ཏི་དང་། ཐུན་མོང་གི་སི་ཏིའོ། །
ཐུང་མོང་གི་དངོས་གྲུབ་བརྒྱུད་ཏེ་བཅུ་དྲུག་མཆོག་གི་དངོས་གྲུབ་འབྲས་བུ་བཞི་
སྟེ། ཉི་ཤུ་ཐམ་པའོ། །དེའི་སྟེང་དུ་གཞི་ རང་བཞིན་གཉིས་ཀྱི་ཆོས་བཅུ་གཉིས་
བསྣན་པས་ཆོས་ཚན་སུམ་ཅུ་སོ་གཉིས་པོ་དེས་ནི་རྒྱུད་ཀྱི་བསྡུས་པའི་དོན་བསྟན་
པའོ། །
ད་ནི་མཚན་བཤད་པའི་གཞི་བསྟན་པ་ནི། ཆོས་ཚན་སུམ་ཅུ་གཉིས་ཀྱིས་
བསྡུས་པའི་མཧཱ་མཱ་ཡ་འདི་ལ་གོ་ལུགས་རྣམ་པ་གཉིས་ཏེ། གང་ཟག་དབང་པོ་
རབ་ཀྱིས་རྒྱུད་ཀྱི་མཚན་དུ་གོ་བ་དང་
། དབང་པོ་ཐ་མས་རྒྱུད་ཀྱི་ཚིག་དང་དོན་
རབ་ཏུ་ཕྱེ་སྟེ་བསྟན་པས་གོ་བའོ། །དེ་ལས་དབང་པོ་རབ་ཀྱིས་མཚན་དུ་གོ་ལ
སྟོན་ནོ། །འོ་ན་མཚན་འདི་ནི་ལོ་པན་གྱིས་བཅུག་པ་ཡིན་པས་དེའི་བཤད་པ་ཅང་
རིགས་ སམ་བྱས་པ་ལ། དེ་ནི་རིགས་ཏེ། དཔེར་ན་ཚར་ནོན་གྲུབ་པའི་དུས་སུ་
ཚར་ནོན་བྱ་བའི་སྒྲ་དེ་ཚར་ནོན་སྤྱི་ལ་གྲུབ་ནས་ཡོད་པ་བཞིན་དུ། འདིར་ཡང་ཤི་
མ་ཧཱ་མ་ཡ་བྱས་པའི་དུས་སུ་རྒྱུད་འདི་སྤྱི་ལ་འགྲོ་བར་རིགས་སོ། །
དེ་ལས་ཀྱང་དང་པོ་དབང་གསུམ་པ་ཤེས་རབ་ཡེ་ཤེས་ཀྱི་མཚན་དུ་ཇི་
ལྟར་གོ་ན། མ་ཞེས་པས་ནི་མ་མུ་ཏྲ་ཞེས་པ་ལས་ཀྱི་ཕྱག་རྒྱ་མ་བུ་མོ་སྐྲ་དང་ནུ་མ་
ཅན་མཚན་ཉིད་དང་ལྡན་པ་གཅིག་གོ །ཧས་ནི་དེའི་རྩ་ཁ་ཁ་མུ་ཁ་གོ །ཡས་ནི་
ལས་ཀྱི་ཕྱག་རྒྱ་མ་དང་སྙོམས་པར་འཇུག་པའི་དུས་སུ་སྟེང་རླུང་ཅུང་ཟད་སྡིགས་
པ་གོ །མཱ་རིང་པོའི་ཁོང་གི་ཨས་ནི་སྦྱོར་མཚམས་སུ་ཨ་ལ་སེམས་བཟུང་བ་གོ །
དེའི་དུས་ན་དང་པོ་དགའ་བ། གཉིས་པ་མཆོག་དགའ། གསུམ་པ་ལྷན་ཅིག་སྐྱེས་
པའི་དགའ་བ། བཞི་པ་དགའ་བྲལ་གྱི་དགའ་བ་རྣམས་རིམ་གྱིས་སྐྱེ་བ་དེ་བྲིས་གོ །
239-17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དེ་ཡར
་ཡར་འཕངས་པས་དབང་བཞི་པ་གོ །མར་འཕངས་པས་དེའི་སྔོན་དུ་གསང་
བའི་དབང་དང་བུམ་དབང་གོ །དེའི་སྔོན་དུ་དཀྱིལ་འཁོར་དུབཞུག་ཅིང་ལྷ་ངོ་
བསྟན་ པ་ དང་། བདག་འཇུག་ པ་དང་། དཀྱིལ་ འཁོར་ བྲི་ཞིང་ འཇུག་ པ་ དང་།
སྟོན་དང་
། ས་ཆོག་དང་
། བསྙེན་པ་དང༌། རྒྱུའི་མཚན་ཉིད་ཀྱི་བར་དུ་གོ །རང་
བཞིན་གྱི་རྒྱུད་མཚན་དུ་ཅི་ལྟར་གོ་ན། དེ་ལ་རྣལ་འབྱོར་དང༌
། རྣལ་འབྱོར་གྱི་
དམ་ཚིག་གཉིས་ལས། རྣལ་འབྱོར་དེ་ལ་ཡང་གསུམ་ལས་དམན་པ་དབྱིབས་ཀྱི་
རྣལ་འབྱོར་ཞེས་པས་བསྐྱེད་རིམ་མཚན་དུ་ཅི་ལྟར་གོ་ན་མཱ་ཧས་ནི་སྒྱུ་མ་ཆེན་མོ་
ཞལ་བཞི་ཕྱག་བཞི་པ་ཐབས་བདེ་བ་མཚོན་པ་དེ་གོ་མ་ཡས་ནི་དེའི་ཡུམ་སངས་
རྒྱས་མཁའ་འགྲོ་མ་ཞལ་བཞི་པ་ཤེས་རབ་སྟོང་ཉིད་མཚོན་པ་དེ་གོ །
དེ་ཡང་ ཡབ་སྣང་བ་ཐབས་དེས་ཡུམ་ཤེས་རབ་སྟོང་ཉིད་མི་སྟོང་པའི་
འདྲར་ཡབ་ཀྱིས་ཡུམ་ལས་འཁྱུད་པས་གོ་ལ། ཡུམ་ཤེས་རབ་སྟོང་པ་
ས་རབ་སྟོང་པ་དེས་ཡབ་
སྣང་བ་ཐབས་དེ་མི་སྟོང་པའི་བརྡར་ཡུམ་གྱིས་ཡབ་ལ་འཁྱུད་པས་མཚོན། སྣང་
བ་དང་སྟོང་པའི་རོ་བདེ་སྟོང་དུ་རོ་གཅིག་པར་བྱ་བའི་ཕྱིར་རྡོ་རྗེ་དང་པད་མ་
སྙོམས་པར་ཞུགས་པའོ། །ཤིས་ནི་དེའི་འཁོར་རྡོ་རྗེ་མཁའ་འགྲོ་ལ་སོགས་པ་ལྷ་
མོ་བཞི་པོ་གོ་སྟེ། དོན་ལ་ལྷ་མོ་བཞིས་བསྐོར་བའི་ལྷ་ལྔའི་དཀྱིལ་འཁོར་དེ་གོ་
བའོ། །
ཟབ་པ་སྔགས་ཇི་ལྟར་གོ་ན། དེ་ལ་སྟེང་སྒོ་དང་འོག་སྒོ་གཉིས་ལས་འོག་
སྒོ་ནི་གོང་དབང་གསུམ་པ་དང་ཁྱད་མེད་པར་ཤེས་པར་བྱ་ལ། སྟེང་སྒོ་ལ་གསུམ་
ལས་དང་པོ་འཁོར་ལོ་སྔགས་ཀྱི་རྣལ་འབྱོར་ཇི་ལྟར་གོ་ན། མས་ནི་མ་མ་ན་ཡིད་
ཏེ་སྙིང་ག་ཆོས་ཀྱི་འཁོར་ལོ་གོ །ཧས་ནི་སྤྱི་བོ་བདེ་བ་ཆེན་པོའི་འཁོར་ལོ་ན་ཡི་གེ་
239--18



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཧཾ་ཁྱོག་པོ་ཡོད་པ་གོ །མཱ་རི་པོ་དེས་མགྲིན་པ་ལོངས་སྤྱོད་ཀྱི་འཁོར་ལོ་གོ །ཡས་
ཡ་ཡན་ནི་ཐམས་ཅད་བསྐྱེད་ཅིང་སྤྲུལ་པ་སྟེ། ལྟེ་བ་སྤྲུལ་པའི་འཁོར་ལོ་གོ །དེ་
ལྟར་འཁོར་ལོ་བཞི་ལ་བརྟེན་ནས་གཏུམ་མོ་འབར་འཛག་བྱས་པས་དགའ་བ་
བཞི་རིམ་གྱིས་སྐྱེ་བ་དེ་བྲིས་དགོའོ། །
ཐེག་ལེ་སྔགས་ཀྱི་རྣལ་འབྱོར་ཇི་ལྟར་གོ་ན། མ་མ་མ་ན་ན་སེམས། ཡས་
ཡ་ཡ་བ་རླུང་སྟེ། རླུང་སེམས་འདྲེས་པའི་ཐིག་ལེ་སྙིང་ཁར་བསྒོམས་པས་དགའ་
བ་བཞི་རིམ་གྱིས་སྐྱེ་བ་བྲིས་གོའོ། །
ཕྲ་མོ་སྔགས་ཀྱི་རྣལ་འབྱོར་ཇི་ལྟར་གོ་ན། མ་མ་ནི་ན་ཡིད། ཡོ་ཡ་ན་ན་
རླུང་སྟེ། རླུང་སེམས་འདྲེས་པའི་ཕྲ་མོ་སྤྱི་གཙུག་ནས་རྡོ་རྗེ་ནོར་བུའི་རྩེ་མོའི་བར་
དུ་རྩ་བ་ཐག་སྐུད་པ་ལྟ་བུ་དཀར་ཧྲེང་ངེ་བ་ལ་ཤེས་པ་གཏད་ནས་བསྒོམ་པས་
དགའ་བ་བཞི་རིམ་གྱི་སྐྱེ་བ་དེ་བྲིས་གོའོ། །དེ་ཚོ་ཐམས་ཅད་ལ་སྐྱེ་མེད་ཀྱི་རྒྱས་
འདེབས་པ་མཐར་ཐུག་ཆོས་ཀྱི་རྣལ་འབྱོར་ཇི་ལྟར་གོ་ནུ། མས་ཤེས་པ་གོ །མཱ་
རིང་པོའི་ཁོང་གི་ཨས་སྟོང་པ་གོ །ཡས་སྣང་བ་སྣ་ཚོགས་སུ་བརླབ་ཅིང་བསྐྱོད་པ་
གོ །ཧས་ཤེས་པ་དང་གཅིག །སྣང་བ་དང་གཉིས། སྟོང་པ་དང་གསུམ་པོ་དབྱེར་
མེད་ཕྱེད་པ་སྟོང་པར་གོ །བྲིས་དེ་ལྟར་རྟོགས་པའི་དུས་ན་ལེགས་པའི་ཡོན་ཏན་
འབྱུང་བ་པོ།
ད་འབྲས་བུའི་རྒྱུ་མཚན་དུ་ཇི་ལྟར་གོ་ན། དེ་ལ་གཉིས། ལས་དང་དངོས་
གྲུབ་པོ། དངོས་གྲུབ་ལ་གཉིས་མཆོག་གི་དངོས་གྲུབ་སྐུ་བཞི་མཚན་དུ་ཇི་ལྟར་གོ་
ན། མཱ་རིང་པོས་སྟོང་པ་ཆོས་སྐུ་གོ །མས་བདེ་བ་ལ་ལོངས་སྤྱོད་པ་ལོངས་སྐུ་གོ །
ཡས་སྣ་ཚོགས་སུ་སྤྲུལ་ཞིང་བསྐྱོད་པས་སྤྲུལ་སྐུ་གོ །ཧས་སྐུ་གསུམ་པོ་དེ་དབྱེར་
239-19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མི་ཕྱེད་པས་དཔལ་བདེ་བ་ཆེན་པོའི་སྐུ་གོའོ། །འབྲས་བུ་དེ་ལྟར་ཐོབ་པའི་དུས་ན་
ལས་ཆེན་བརྒྱད་དང་ཐུན་མོང་གི་དངོས་གྲུབ་བརྒྱད་ཚེགས་མེད་པར་འབྱུང་བ་ཤྲཱི་
ཤེས་པས་ཤུགས་ལས་གོའོ། །དེ་རྣམས་བོད་སྐད་དུ་བསྒྱུར་བས་དཔལ་སྒྱུ་འཕྲུལ་
ཆེན་མོ་ཞེས་པ་ཡིན་ཏེ། ཡོད་པ་འཇིག་མེད་པ་འཕྲུལ་བར་བྱེད་པས་སམ། ཡང་
ན་སྣང་ལ་རང་བཞིན་མེད་པའི་དོན་གྱིས་ནའོ། །ཞེས་བྱ་བ་ནི་གཞུང་ཚིག་དང་ཡི་
གེར་གཏན་ལ་འབེབས་པའོ། །
རྒྱུད་ནི་ངོ་བོ་དང་། དབྱེ་བ་དང་
། ངེས་ཚིག་གོ །ངོ་བོ་ནི་ཐབས་ཤེས་རབ་
དབྱེར་མེད་པའོ། །དབྱེ་ན་གཞི་ རང་བཞིན་འབྲས་བུ་གསུམ་མོ། །ངེས་ཚིག་ནི་
འབྲེལ་བའི་དོན་གྱིས་ན་རྒྱུད། འཚོགས་པའི་དོན་གྱིས་ན་རྒྱུད། བྲེང་ཆགས་པའི་
དོན་གྱིས་ན་རྒྱུད་དེ། དཔེར་ན་རི་འདི་འདིའི་རྒྱུད་ཡིན་ནམ་བྱ་བའམ། ཆུ་འདི་
འདིའི་རྒྱུད་ཡིན་ནམ་ཟེར་བ་ཀུན་ཀྱང་བར་མ་ཆད་པ་གཅིག་ལ་རྒྱུད་བསྡེབ་ཏུ་
བཏུལ་ལ། དེ་བཞིན་དུ་འདིར་ཡང་གང་ཟག་གཅིག་གི་རྒྱུད་ལ་གཞི་རང་བཞིན་
འབྲས་བུ་གསུམ་པོ་འདི་འཚོགས་དགོས། བྲེང་ཆགས་དགོས་འབྲེལ་དགོས་པས་
ན་རྒྱུད་དོ། །རྒྱལ་པོ་ནི་གང་ཟག་བསྡུས་པ་ལ་དགའ་བའི་གང་ཟག་གཅིག་གིས་
ཚེ་གཅིག་གིས་ཕྱག་རྒྱ་ཆེན་པོའི་མཆོག་གི་དངོས་གྲུབ་དང་ཐུན་མོང་གི་དངོས་
གྲུབ་ཐོབ་པར་བྱེད་པའི་ཐབས་ཡིན་པས་ནའོ། །དཔལ་རྡོ་རྗེ་མཁའ་འགྲོ་ལ་ཕྱག་
འཚལ་ནི་ལོ་ཙཱ་བའི་ཕྱག་གོ །འདི་ནི་མར་གྱི་ཕྱག་འདི་ལ་རྒྱ་གར་ན་འདོད་པ་མི་
མཐུན་པ་མང་སྟེ། སློབ་དཔོན་ཤན་ཏི་བ་ན་རེ་སུ་དང༌སུའི་ཡིག་མཁན་གྱིས་
བཅུག་པ་ཡིན་ཟེར་བཤད་པ་ཡང་མི་བྱེད། སློན་དཔོན་ནག་པོ་ནི་རྒྱུད་ཀྱི་གླེང་
བཞི་ཡིན་ཟེར་ནས་བཤད་པ་ཡང་ཤིན་ཏུ་དཀའ་བར་གཏོང་སྐད། ཇོ་བོ་ཁ་ཅིག་
239 -20



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ན་རེ་ཕྱག་གོང་མ་འདི་མཆོད་བརྗོད་ཡིན། འོག་མ་བཤད་པར་དམ་བཅའ་བ་ཡིན་
ཟེར། འོ་ན་སངས་རྒྱས་ཀྱིས་མཆོད་བརྗོད་བྱེད་པ་དེ་མི་རིགས་སོ་བྱས་པ་ལ། དེ་
མ་འོངས་པའི་བསྟན་བཅོས་རྩོམ་པ་པོ་རྣམས་ཀྱི་མཆོད་བརྗོད་དང་བཤད་པར་
དམ་བཅའ་བ་གྱིས་ཤིག་པའི་བརྡས་བསྟན་པའི་རི་སངས་རྒྱས་ཀྱིས་ཀྱང་མཆོད་
བརྗོད་བཤད་པར་དམ་བཅའ་མཛད་པ་ཡིན། ཟེར་བ་ཡང་ཡོད་སྐད་འོ་སྐོལ་གྱི་
བླ་མའི་བཞེད་པས་སློབ་དཔོན་ཀུ་ཀུ་རི་པས་རྒྱུད་བཏོན་པའི་དུས་སུ་མཁའ་འགྲོ་
མ་རྣམས་ཀྱིས་བརྡས་པས་ཟིན་ནས་གསོད་དུ་བྱུང་བ་ལ་ཕྱག་བྱས་པས་སླར་ཨུ་
རྒྱན་དུ་ཁྲིད་ནས་སྒྱུ་འཕྲུལ་ཆེན་མོའི་གདམས་ངག་ཕྱིན་ཅི་མ་ལོག་པར་བཤད་
ནས། དེར་སློབ་དཔོན་གྱིས་དཀྱིལ་འཁོར་ཆོ་ག་ལ་སོགས་པ་བསྟན་བཅོས་དྲུག་
པོ་ཡང་མཛད་དོ། །
ཕྱིས་བསྙུག་ལྡོམ་ནས་རྒྱུད་ཕྱུང་ནས་འབྲི་བའི་དུས་སུ་ཕྱག་འདི་རྒྱུད་ཀྱི་
གླད་དུ་བཅུག་པར་བཞེད་དོ། །དེ་ལ་ཕྱག་གོང་མ་ནི་འཇིག་རྟེན་ལས་འདས་པའི་
མཁའ་འགྲོ་མ་ལ་བྱས་པ་ཡིན་ལ། ཕྱག་འོག་མ་ནི་འཇིག་རྟེན་པའི་མཁའ་འགྲོ་མ་
ལ་བྱས་པ་ཡིན་ནོ། །དེ་ལས་དང་པོ་འཇིག་བརྟེན་པའི་འདས་པ་མཁའ་འགྲོ་མ་
ལ་ཕྱག་བྱས་པ་ནི། དཔལ་ལྡན་རྡོ་རྗེ་མཁའ་འགྲོ་མ་ཞེས་པ་སྟེ། དཔལ་ལྡན་ནི་
བསོད་ནམས་ཀྱི་ཚོགས་དང་ཡེ་ཤེས་ཀྱི་ཚོགས་གཉིས་རྫོགས་པས། གདུལ་བྱ་ལ་
ལེགས་པའི་ཡོན་ཏན་གཏེར་བ་ལ་བྱའོ། །
རྡོ་རྗེ་མཁའ་འགྲོ་མ་ནི། རྡོ་རྗེ་མཁའ་འགྲོ་མ་དང་
། རིན་ཆེན་དང་། པད་
མ། ལས་ཀྱི། སངས་རྒྱས་མཁའ་འགྲོ་མ་དང་ལྔའོ། །མཁའ་འགྲོ་མའི་ནི་སངས་
རྒྱས་མཁའ་འགྲོ་ལ་སོགས་པ་ལྔ་ཡིན་ལ། འཁོར་ལོ་བསྒྱུར་ནི་མཁའ་འགྲོ་མ་ལྔ་
239-21



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༧༨༽
པོ་དེའི་འཁོར་ལོ་བསྒྱུར་བ་གཙོ་བོ་ཧེ་རུ་ཀ་སྒྱུ་མ་ཆེན་མོ་ལ་བྱའོ། །འོ་ན་ཧེ་རུ་ཀ་
ལྷ་ལྔའི་དཀྱིལ་འཁོར་དེའི་མཚན་ཉིད་ཅི་ཞེ་ན། ཡེ་ཤེས་ལྔ་དང་ནི་མེ་ལོང་ལྟ་བུ།
མཉམ་ཉིད། སོར་རྟོག །བྱ་བ་ནན་ཏན། ཆོས་ཀྱི་དབྱིངས་ཀྱི་ཡེ་ཤེས་ཏེ་དེ་ལྟར་
ཡེ་ཤེས་ ལྔ་ དང་ ལྡན། སྐུ་ གསུམ་ ཉིད་ནི། སྟོང་པ་ཆོས་སྐུ། བདེ་བ་ལོངས་སྐུ།
གསལ་བ་སྤྲུལ་སྐུའོ། །དེ་ལྟར་ཡེ་ཤེས་ལྔ་སྐུ་གསུམ་གྱི་བདག་ཉིད་ཅན་གྱི་ཡོན་
ཏན་ནམ། མཚན་ཉིད་དང་ལྡན་ཞེས་བསྟན་ཏོ། །
འོ་ན་ལྷ་ལྔའི་དཀྱིལ་འཁོར་དེའི་མཛད་པའི་འཕྲིན་ལས་གང་ཡིན་ན།
འགྲོ་བ་སྐྱོབ་ལ་སྟེ་འགྲོ་བ་ནི་རིགས་གཅིག་ནས་གཅིག་ཏུ་འགྲོ་བ་སྟེ། རིགས་
དྲུག་གི་སེམས་ཅན་ནོ། །སྐྱོབ་པ་ནི་སེམས་ཅན་ཐམས་ཅད་ངན་འགྲོ་དང་སྲིད་པ་
ལས་སྐྱོབ་པར་བྱེད་པས་ནའོ། །དེ་ལྟ་བུའི་ལྷ་ལྔའི་དཀྱིལ་འཁོར་དེ་ལ་སློབ་
དཔོན་ཀུ་ཀུ་རི་པ་བདག་ལུས་ངག་ཡིད་གསུམ་དང་བའི་སྒོ་ནས་ཕྱག་འཚལ་ལོ། །
ཞེས་པའོ། །
ད་ནི་འཇིག་རྟེན་པའི་མཁའ་འགྲོ་མ་ཕྱག་བྱས་པ་ནི། ཇི་སྙེད་ནི་འཇིག་
རྟེན་ལས་འདས་པའི་མཁའ་འགྲོ་ལས་ཇི་སྙེད་དམ་གཞན་དུ་གྱུར་པས་ནའོ། །རྡོ་
རྗེ་མཁའ་འགྲོ་མ་ནི་སྔགས་སྐྱེས་ ཀྱི་ མཁའ་འགྲོ་མ་དང་། ཞིང་སྐྱེས་ཀྱི་དང་།
ལས་སྐྱེས་ཀྱི་དང་
། ལྷན་ཅིག་སྐྱེས་པའི་མཁའ་འགྲོ་མའོ། །དེ་རྣམས་ཀྱིས་མཛད་
པའི་འཕྲིན་ལས་ནི། ཀུན་ཏུ་རྟོག་པ་ནི་ཉོན་མོངས་པ་འདོད་ཆགས་ཀྱི་རྣམ་པར་
རྟོག་ པ་དང་། ཞེ་སྡང་དང་
། གཏི་མུག་དང་
། ང་རྒྱལ། སེར་སྣའི་རྣམ་པར་རྟོག་
པའོ། །འཆིང་ནི་དེ་རྣམས་ཀྱིས་འཁོར་བ་འཆིང་བར་བྱེད་པས་ནའོ། །གཅོད་ཅིང་
ནི་དུག་ལྔ་པོ་དེ་གཉེན་པོའི་ཡེ་ཤེས་ཀྱིས་གཅོད་པར་བྱེད་པས་སོ། །
239 -22



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
འཇིག་རྟེན་བྱ་བ་རབ་འཇུག་ནི། གདུལ་བྱ་སེམས་ཅན་འདུལ་བའི་དོན་
དུ་འཇིག་རྟེན་དུ་བུད་མེད་ཀྱི་གཟུགས་གཟུང་བ་དང་
། གཞན་ཡང་རི་དང་ཁང་
ཁྱིམ་ལ་སོགས་པའི་གཟུགས་གཟུང་ནས་སེམས་ཅན་གྱི་དོན་བྱེད་པས་ན། དེ་
སྙེད་ཀྱི་མཁའ་འགྲོ་མ་རྣམས་ལ་ཡང་བདག་སློབ་དཔོན་ཀུ་ཀུ་རི་པས་དུས་རྟག་ཏུ་
ཕྱག་འཚལ་བ་གཅིག་ཡིན་ཞེས་པའོ། །དེ་ཚོ་ནི་རྒྱུད་དངོས་མེད་ཀུ་ཀུ་རི་པས་རྒྱུད་
ཀྱི་ཀླད་དུ་བཅུག་གོ །
ད་ནི་རྒྱུད་དངོས་སྟོན་ཏེ། དེ་ལ་ཡང་ལེའུ་གསུམ་ཡོད་པ་ལས། ལེའུ་དང་
པོ་སྟོན། དེ་ལ་བཞི་སྟེ། ཤེས་བྱའི་གཤིས་དངོས་པོའི་གནས་ལུགས་ཀྱི་དོན་དེ་
ཤེས་པར་བྱ་བའི་ཡུལ་དུ་བཞག་པ་དང་
། ཉམས་སུ་ལེན་པའི་རྟེན་གྱི་གང་ཟག་
དང་། ཉམས་སུ་བླང་བའི་འབྲས་བུ་དང༌། ཉམས་སུ་བླང་བའི་ཐབས་སོ། །དེ་ལ་
དེ་ནས་རྡོ་རྗེ་མཁའ་འགྲོ་མ་གསང་བའི་དབང་ཕྱུག་མ་རྣམས་ཀྱི་ཞེས་པ་ནས་སྒྱུ་མ་
ཀུན་གྱི་རྣམ་རོལ་པའོ། །ཞེས་ པའི་བར་གྱིས་ནི་ཤེས་བྱའི་གཤིས་དངོས་པོའི་
གནས་ལུགས་དེ་ཤེས་པར་བྱ་བའི་ཡུལ་དུ་བཞག་པ་སྟོན། སངས་རྒྱས་ཐམས་
ཅད་འཕྲོག་པ་དང་ཞེས་པའི་ཚིག་རྐང་ཕྱེད་དང་བཞིས་ཉམས་སུ་ལེན་པའི་རྟེན་གྱི་
གང་ཟག་བསྟན། མིག་འཕྲུལ་བྱེད་ཅེས་པ་ལ་སོགས་པའི་ཚིག་ཕྱེད་དང་བཅུ་
གསུམ་གྱིས་ཉམས་སུ་བླང་པའི་འབྲས་བུ་བསྟན། ཡི་གེ་དང་ནི་སྔགས་གཟུགས་
ཀྱིས་ཞེས་པ་མན་ཆད་ཀྱིས་ཉམས་སུ་བླང་བའི་ཐབས་བསྟན་ཏོ། །
དེ་ལས་དང་པོ་ཤེས་བྱའི་གཤིས་དངོས་པོའི་གནས་ལུགས་ཀྱི་དོན་དེ་
ཤེས་པར་བྱ་བའི་ཡུལ་དུ་བཞག་པ་སྟོན། དེ་ལ་ཡང་གཉིས་ཏེ། མདོར་བསྟན་པ་
དང༌། རྒྱས་པར་བཤད་པའོ། །དེ་ལ་དེ་ནས་རྡོ་རྗེ་མཁའ་འགྲོ་མ་ཞེས་པ་ནས་
239--23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བཤད་པར་བྱ་སྟེ། ཞེས་པས་མདོར་བསྟན་གང་ཞིག་གིས་ནི་ཀུན་ཁྱབ་པ་མན་
ཆད་རྒྱས་པར་འཆད་དོ། །
དེ་ལ་དང་པོ་མདོར་བསྟན་པ་ནི། དེ་ནས་ཞེས་པ་སྟེ་བར་འདིར་རྒྱ་དཔེ་
རང་ལ་མི་མཐུན་པ་གསུམ་ཡོད་གསུང་
། སློབ་དཔོན་ཤན་ཏི་པའི་དཔེ་ལ། དེ་
ནས་དེས་ན་རྡོ་རྗེ་མཁའ་འགྲོ་མ་བྱ་བར་ཡོད། སློབ་དཔོན་ནག་པོའི་དཔེ་ལ་དེ་
ནས་དེ་ལ་རྡོ་རྗེ་མཁའ་འགྲོ་མ་བྱ་བར་ཡོད་གསུང་
། ཇོ་བོ་ནཱ་རོ་པའི་དཔེ་ལ་དེས་
ན་དང་དེ་ལས་གཉིས་ཀ་མེད་དེ། དེ་ནས་ཞེས་པ་ནི་ཡ་ཐ་ཞེས་པ་བཀྲ་ཤིས་བྱེད་
པ་སྟེ་རྒྱུད། རྒྱས་པ་སྟོང་ཕྲག་བཅུ་དྲུག་པ་བཤད་པའི་དེ་ནས་རྡོ་རྗེ་ནི་སྤྲོས་མེད་ཀྱི་
ཤེས་པའོ། །མཁའ་ཆོས་ཉིད་སྟོང་པ། འགྲོ་རིག་པའི་ཡེ་ཤེས་ཏེ། དོན་ལ་མཁའ་
ཆོས་ཉིད་སྟོང་པ་དེར་འགྲོ་རིག་པའི་ཡེ་ཤེས་རྡོ་རྗེ་སྤྲོས་མེད་ཀྱི་ཤེས་པ་རྒྱུན་
འཆད་པར་འགྲོ་བས་ན་རྡོ་རྗེ་མཁའ་འགྲོ་མ་ཞེས་བྱ་སྟེ། གུར་གྱི་ལེའུ་བཞི་པ་ནས་
ཀྱང་ཐམས་ཅད་མཁའ་ལ་སྤྱོད་འགྲུབ་པ། །མཁའ་འགྲོ་མ་འདིར་རབ་གྲགས་སོ། །
ཞེས་སོ། །
དེ་ལྟ་བུའི་མཁའ་ཆོས་ཉིད་སྟོང་པ། འགྲོ་རིག་པའི་ཡེ་ཤེས་རྡོ་རྗེ་སྤྲོས་
མེད་ཀྱི་ཤེས་པའི་དོན་དེ་ལྟ་བུ་དེ་གསང་བ་ནི། གསང་སྔགས་བྱ་བའི་རྒྱུད་སྤྱོད་
པའི་རྒྱུད། རྣལ་ འབྱོར་ ཀྱི་ རྒྱུད་མན་ཆད་ དུ་ གསངས་ནས་ འདུག་ པས་ནའོ། །
དབང་ཕྱུག་ནི་སྤྲོས་མེད་ཀྱི་དོན་དེས་ཐམས་ཅད་ལ་དབང་བྱས་ཤིང་མངའ་བསྙེས་
པའི་དོན་གྱིས་ནའོ། །མ་རྣམས་ཀྱི་ནི་དཔེར་ན་འཇིག་རྟེན་ན་ཡང་ལུས་སྐྱེད་པར་
བྱེད་པ་ལ་མ་ཟེར་བ་དང་འདྲ་བར། འདིར་ཡང་སྤྲོས་མེད་དངོས་པོའི་གཤིས་ཀྱི་
ཆོས་དེས་ཀྱང་བརྟན་གཡོའི་དངོས་པོ་ཐམས་ཅད་བསྐྱེད་ཅིང་སྤྲུལ་པར་བྱེད་པས་
239--24



འབྲས་ཟླ་བ
དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ནའོ། །མཆོག་ཏུ་གསང་པ་ནི་མཁའ་ཆོས་ཉིད་སྟོང་པ། འགྲོ་རིག་པའི་ཡེ་ཤེས།
རྡོ་རྗེ་སྤྲོས་མེད་ཀྱི་དོན་དེ་མཆོག་ཏུ་སུ་ལོ་གསང་ན། མཆོག་ཏུ་མུ་སྟེགས་པ་ལ།
མཆོག་ཏུ་ཉན་ཐོས་པ་ལ། མཆོག་ཏུ་རང་སངས་རྒྱས་པ་ལ། མཆོག་ཏུ་ཕ་རོལ་ཏུ་
ཕྱིན་པའི་ཐེག་པ་མན་ཆད་དུ་གསང་པ་བས་སོ། །ཞེས་བྱ་བ་ནི་དེ་ལྟ་བུའི་སྒྲའི་
ཚོགས་ གཞུང་ཚིག་དང་ ཡི་གེར་གཏན་ལ་འབེབས་པའོ། །རྒྱུད་ནི་ངོ་བོ་དང་།
དབྱེ་བ་དང་། ངེས་ཚིག་གོ །ངོ་བོ་ནི་ཐབས་ཤེས་རབ་གཉིས་མེད་དོ། །དབྱེ་ན་
གཞི་རང་བཞིན་འབྲས་བུ་གསུམ་མོ། །ངེས་ཚིག་ནི་འབྲལ་པའི་དོན་གྱིས་ན་རྒྱུད་
དོ། །འཚོགས་པའི་དོན་གྱིས་ན་བྲེང་ཆགས་པའི་དོན་གྱིས་ན་རྒྱུད་དེ། དོན་ལ་
དགོས། །འབྲེལ་དགོས། བྲེང་ཆགས་དགོས་པས་སོ། །དེ་ལྟར་བུའི་རྒྱུད་ཀྱི་དོན་
དེ་ཤེས་བྱའི་གཤིས་དངོས་པོའི་གནས་ལུགས་ཀྱི་དོན་དེ་ཤེས་པར་བྱ་བའི་ཡུལ་དུ་
བཞག་པ་དང་། དེ་ཉམས་སུ་ལེན་པའི་རྟེན་གྱི་གང་ཟག་དང་ཉམས་སུ་བླངས་
པའི་འབྲས་བུ་དང་
། ཉམས་སུ་བླང་པའི་ཐབས་དང་བཞིར་བྱས་ནས། རབ་ཏུ་
བཤད་པར་བྱ་སྟེ་ཞེས་པའམ། ཡང་ན་ལེའུ་གསུམ་ལྷ་ལྔ་སྟོན་པའི་བདག་ཉིད་ཀྱི་
རྒྱུད་དུ་བྱས་ནས་རབ་ཏུ་བཤད་པར་བྱ་སྟེ། ཞེས་པའོ། །
ད་ནི་རྒྱས་པར་བཤད་པ་སྟོན། འདི་ལ་གསུམ་ཏེ་ཤེས་བྱའི་གཤིས་དངོས་
པོའི་གནས་ལུགས་ཀྱིས་དོན་རྒྱས་པར་བཤད་པ་དང་། དེ་ཤེས་པའི་ཕན་ཡོན་
རྒྱས་པར་བཤད་པ་དང་། མཇུག་བསྡུས་བའོ། །དེ་ཡང་གང་ཞིག་གིས་ནི་ཞེས་པ་
ནས་སྒྱུ་མའི་བདག་ཉིད་ཅེས་རྣམས་གྲགས་ཞེས་པའི་བར་གྱིས་ནི། ཤེས་བྱའི་
གཤིས་ དངོས་ པོ་ གནས་ ལུགས་ ཀྱི་ དོན་ རྒྱས་ པར་ བཤད་ པའོ། །འཇིག་ རྟེན་
239-25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
གསུམ་བསྒྲུབ་རིག་པ་སྟེ། ནས་ཆུ་ལས་སྐྱེས་དང་ཐང་ལས་སྐྱེས་ཀྱི་བར་གྱིས་ནི་
དེ་ ཤེས་ པའི་ ཕན་ ཡོན་ རྒྱས་པར་བཤད་ པའོ། །ཆོས་རྣམས་ རང་བཞིན་འོད་
གསལ་བའི་ཚིག་བརྒྱད་ཀྱིས་ནི་མཇུག་བསྡུ་བའོ། །
དེ་ལས་དང་པོ་ཤེས་བྱའི་གཤིས་དངོས་པོའི་གནས་ལུགས་ཀྱི་དོན་རྒྱས་
པར་བཤད་པར་བསྟན་པ་ནི། གང་ཞིག་གིས་ནི་ཞེས་པ་གོང་ལ་རྙོག་སྟེ་གོང་གི་
མཁའ་ཆོས་ཉིད་སྟོང་པ། འགྲོ་རིག་པའི་ཡེ་ཤེས་རྡོ་རྗེ་སྤྲོས་མེད་ཀྱི་ཤེས་པས་
ཁྱོབ་བྱེད་དེའོ། །ཁྱབ་བྱ་གང་ལ་ཁྱབ་ན་ཀུན་ཁྱབ་པ་ཞེས་སོ། །ཀུན་ལ་ཁྱབ་པའི་
ཀུན་རང་གང་ལ་བྱ་ན་རྒྱུ་དང་ཞེས་པ་ནང་བཅུད་ཀྱི་སེམས་ཅན་ལའོ། །མི་རྒྱུ་བ་
ཞེས་ཕྱི་སྣོད་ཀྱི་འཇིག་རྟེན་ལ་ཁྱབ་པོ། །ཁྱབ་ལུགས་ཇི་ལྟར་ཁྱབ་ན། བདག་ཉིད་
གཅིག་པའི་ཚུལ་གྱིས་ཁྱབ་པ་དང་
། དེ་ལས་བྱུང་བའི་ཚུལ་གྱིས་ཁྱབ་པ་དང་
གཉིས་ལས། འདིར་ནི་དེ་ལ་བྱུང་བའི་ཚུལ་གྱིས་ཁྱབ་སྟེ། བརྟན་གཡོ་ཐམས་ཅད་
དངོས་པོའི་གཤིས་ཀྱི་ཆོས་དེ་ལས་བྱུང་བས་ནའོ། །འོ་ན་དེ་ལྟར་ཁྱབ་པ་དེ་དཔེ་
ཅི་དང་འདྲ་ན་ཚངས་སྒོ་ང་ཞེས་སྟེ། ཚངས་པ་དང་འདྲ་སྒོ་ང་དང་འདྲ་ཞེས་པའོ། །
ཚངས་པ་དང་འདྲ་ཏེ་ཕྱི་རོལ་མུ་སྟེགས་པའི་ཚངས་པ་བྱ་བ་དེ་ཤིན་ཏུ་གཏི་མུག་
ཤས་ཆེ་བས་འཇིག་རྟེན་གསུམ་པོ་ཐམས་ཅད་ང་ལས་བསྐྱེད་ཅིང་ང་ལས་སྤྲུལ་པ་
ཡིན་ཟེར། དཔེ་དེ་བཞིན་དུ་སྤྲོས་མེད་དེ་ལས་ཕྱི་སྣོད་དང་ནང་བཅུད་ཐམས་ཅད་
དེ་ལས་བསྐྱེད་ཅིང་དེ་ལས་སྤྲུལ་པས་སོ། །
ཡང་སྒོ་ང་དང་འདྲ་སྟེ། དཔེར་ན་ད་ལྟའི་བྱ་གསལ་ཐམས་ཅད་སྒོ་ང་ལས་
བྱུང་བ་ཡིན། དེ་བཞིན་དུ་སྤྲོས་མེད་དངོས་པོའི་གཤིས་དེ་ལས་བརྟན་གཡོའི་ཆོས་
ཐམས་ཅད་བསྐྱེད་ཅིང་བྱུང་བ་ནའོ། །དེར་མ་ཟད་དེ་ལྷ་མོ་ཐམས་ཅད་ནི་རྡོ་རྗེ་
239-26



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
མཁའ་འགྲོ་མ་ལ་སོགས་པ་ལྷ་མོ་ལྔའོ། །བསྐྱེད་བྱེད་ཅིང་མཁའ་འགྲོ་མ་ལྔ་པོ་དེ་
ཡང་སྤྲོས་མེད་དེས་བསྐྱེད་པར་བྱེད་པས་སོ། །ཚངས་ལྷ་ནི་མུ་སྟེགས་ཀྱི་ལྷ་ཚངས་
པ་གཏི་མུག་ཤས་ཆེ་བ་བཞིན་དུ་འདིར་ཡང་རྣམ་པར་སྣང་མཛད་ཀྱང་གཏི་མུག་
ཅན་གྱི་ལྷ་ཡིན་པས་ན་དོན་ལ་རྣམ་སྣང་ལ་བྱའོ། །སོགས་ནི་མི་བསྐྱོད་པ་ལ་
སོགས་པ་རིགས་བཞིས་བསྡུས་སོ། །བདག་ཉིད་ཆེ་ནི་རྒྱལ་མ་རིགས་ལྔའི་བདག་
ཉིད་དུ་ཡང་བྱུང་ཏེ་སྤྲོས་མེད་དེས་རིགས་ལྔ་ཡང་བསྐྱེད་པས་སོ། །དེ་རྣམས་ཀྱི་ནི་
ཞེས་པ་གོང་གི་རྒྱུ་བ་ནང་བཅུད་དང་། མི་རྒྱུ་བ་ཕྱི་སྣོད་དང་། ལྷ་མོ་ལྔ་དང་
།
རིགས་ལྔ་པོ་ཐམས་ཅད་བསྐྱེད་པར་བྱེད་པ་དེ་གང་ཡིན་ན། གསང་ཆེན་འདི་ཞེས་
པ་སྟེ། སྤྲོས་མེད་དངོས་པོ་གཤིས་ཀྱི་ཆོས་དེ་ལ་བྱའོ།
སྒྱུ་འཕྲུལ་ཆེ་མོ་ནི་སྣང་ལ་རང་བཞིན་མེད་པ་སྟེ། དཔེར་ན་སྒྱུ་མ་མཁན་
གྱིས་ཤིང་བུ་དང་རྡེའུ་ལ། རྟ་དང་གླང་པོ་ཆེ་ལ་སོགས་པའི་གཟུགས་བྱས་པའི་
དུས་སུ། དེས་དོན་གྱི་རྟ་དང་གླང་པོ་ཆེ་ལ་སོགས་པའི་བྱ་བ་བྱེད་ནུས་སམ་མི་
ནུས་ན་མི་ནུས་སོ། །མི་ནུས་ཀྱང་སྣང་བ་དེ་རྒྱུན་མ་ཆད་པར་སྣང་ངོ་
། །དཔེ་དེ་
བཞིན་དུ་སྣང་གྲགས་ཀྱི་ཆོས་ཐམས་ཅད་ཀྱང་སྟོང་པ་འོད་གསལ་ལ་སྤྲོས་པ་དང་
བྲལ་བ་སྒྱུ་མའི་རྣམ་པ་ལྟ་བུ་ཡིན་ཏེ། ཡིན་ཡང་ད་ལྟར་གྱི་སྣང་བ་འདི་རྒྱུན་མ་
ཆད་པར་སྣང་གིན་འདུག་ལ་སྣང་ཡང་དོན་ཆོས་ཐམས་ཅད་རང་བཞིན་སྟོང་པ་
ཉིད་སྤྲོས་པ་དང་བྲལ་བ་མ་ཡིན་པས་དོན་སྣང་ལ་རང་བཞིན་མེད་པ་ཡིན་གསུང་
ངོ་། །དབང་ཕྱུག་ཆེ་ནི་སྤྲོས་མེད་དངོས་པོ་གཤིས་ཀྱི་ཆོས་དེས་བརྟན་གཡོའི་ཆོས་
ཐམས་ཅད་ལ་མངའ་བསྙེས་པའོ། །སྒྱུ་འཕྲུལ་ཆེན་མོ་ནི་སྣང་ལ་རང་བཞིན་མེད་
པའོ། །དྲག་ཆེན་མོ་ནི་སྣང་ལ་རང་བཞིན་མེད་པའི་སྤྲོས་མེད་དེས་དངོས་པོ་དང་
239 --27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མཚན་མར་འཛིན་པ་ཐམས་ཅད་བརླག་པར་བྱེད་པའོ། །འབྱུང་བ་ཡང་དག་ནི་ས་
ཆུ་མེ་རླུང་བཞིའོ། །སྡུད་མཛད་པ་ནི་འབྱུང་བ་བཞི་པོ་དེ་ཡང་སྤྲོས་མེད་དངོས་པོ་
གཤིས་ཀྱི་ཆོས་དེར་ སྡུད་པར་མཛད་པའོ། །གང་གིས་ནི་སྤྲོས་མེད་དེས། འདི་
ཀུན་ལ་ཁྱབ་ནི་ཁྱབ་བྱ་སྟེ། དེ་ཡང་གང་ཞེ་ན་སྒྱུ་དང་ནི་ནང་བཅུད་ཀྱི་སེམས་ཅན་
ནོ། །མི་རྒྱུ་བ་ཕྱི་སྣོད་ཀྱི་འཇིག་རྟེན། འཇིག་རྟེན་གསུམ་ནི་ས་འོག་ས་སྟེང་ས་བླ་
གསུམ་ལ་ཁྱབ་པའོ། ཁྱབ་ལུགས་ཅི་ལྟར་ཁྱབ་ན་བདག་ཉིད་གཅིག་པའི་ཚུལ་
གྱིས་ཁྱབ་ཏེ། དཔེར་ན་རྒྱ་མཚོ་ཆེན་པོ་ལས་རླབས་བྱུང་བའི་དུས་སུ། རླབས་དེ་
བྱུང་ཡང་རྒྱ་མཚོ་ཆེན་པོ་ཉིད་ལས་བྱུང་
། གནས་ཀྱང་རྒྱ་མཚོ་ཆེན་པོ་ཉིད་ལ་
གནས། རླབས་དེ་དེངས་ཀྱང་རྒྱ་མཚོ་ཆེན་པོ་ཉིད་ཀྱི་ངོ་བོར་དེངས་པའོ། །
དཔེ་དེ་བཞིན་དུ་སྤྲོས་མེད་དངོས་པོ་གཤིས་ཀྱི་ཆོས་དེ་ལས་ཕྱི་སྣོད་ནང་
བཅུད་འཇིག་རྟེན་གསུམ་པོ་ཐམས་ཅད་བྱུང་ཡང་སྤྲོས་མེད་ལས་བྱུང་། གནས་
ཀྱང་སྤྲོས་མེད་ཀྱི་ངོ་བོར་གནས། དེ་ནས་དངོས་གཤིས་ཀྱི་ཆོས་དེ་རྟོགས་པའི་
དུས་ན་ཕྱི་ནང་སྣོད་བཅུད་ཀྱི་རྣམ་རྟོག་གི་ཆོས་འདི་རང་སྤྲོས་མེད་ཀྱི་ངང་དུ་ནུབ་
པས་ན་དེས་ནི་ཡང་ནི་འདི་གསུངས་ནས་ཞེས་པ་ལ། དེ་ནས་དེ་ཡིས་ཡང་བསྡུས་
སོ་ཟེར་ཏེ་དེ་ནས་དེ་ཡིས་ནི་སྤྲོས་མེད་དེ་ལས་ཤར་ཞིང་སྡུད་ཀྱང་དེ་ཉིད་དུ་སྡུད་
པའོ། །འཇིག་རྟེན་གསུམ་པོ་ནི་ས་འོག་ས་སྟེང་ས་བླའོ། །ཡང་སྤྲོའི་ནི་སྤྲོས་མེད་
ལས་བྱུང་ཡང་དེ་ལས་བྱུང་ཞེས་པའོ། །གསང་བ་རྣམས་ནི་ཆོས་ཉིད་སྐྱེ་མེད་ཀྱི་
དོན་དེ་ཐེག་པ་འོག་མ་བ་ལ་གསང་བས་སོ། །མ་འདི་ནི་སྤྲོས་མེད་དངོས་པོ་
གཤིས་དེས་ཐམས་ཅད་བསྐྱེད་ཅིང་སྤྲུལ་པར་བྱེད་པས་སོ། །
འོ་ན་སྤྲོས་མེད་དངོས་པོ་གཤིས་ཀྱི་ཆོས་དེ་ལྟ་བུ་ག་ནས་སྟོན་ན། སྤྱིར་
239.28



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཐེག་ པ་ཆེན་པོ། དེའི་ནང་ནས་གསང་སྔགས་ཀྱི་ཐེག་པ། དེའི་ནང་ནས་རྣལ་
འབྱོར་ཆེན་པོའི་རྒྱུད་དེའི་ནང་ནས་རྣལ་འབྱོར་མའི་རྒྱུད། དེའི་ནང་ནས་དཔལ་
སྒྱུ་འཕྲུལ་ཆེན་མོའི་རྒྱུད། འདི་ནས་གཏོན་པས་འདིའི་མིང་གི་སྒྱུ་མའི་བདག་ཉིད་
ཅེས་རྣམས་གྲགས་ཞེས་པས་སྟེ། དཔལ་སྒྱུ་མ་ཆེན་མོ་ཞེས་བྱ། མ་ཧཱ་མཱ་ཡ་ཞེས་
བྱ། རྡོ་རྗེ་མཁའ་འགྲོ་ཞེས་བྱ། གསང་བ་ཡིད་བདེའི་རྒྱུད་ཅེས་བྱའོ། །
ད་ནི་ཤེས་བྱའི་གཤིས་དངོས་པོའི་གནས་ལུགས་དེ་ཤེས་པའི་ཕན་ཡོན་
རྒྱས་པར་བཤད་པ་ནི་དང་པོར་རིག་པ་སྟེ་ཞེས་པ་ནི་གོང་གི་དངོས་པོ་གཤིས་ཀྱི་
ཆོས་དེ་རིག་ཅིང་རྟོགས་ན་ཅི་འབྱུང་ན་འཇིག་རྟེན་གསུམ་བསྒྲུབ་ཅེས་པ་སྟེ། ས་
འོག་ས་སྟེང་ས་བླ་གསུམ་པོ་དེ་ཟག་པ་མེད་པའི་ཡེ་ཤེས་སུ་བསྒྲུབ་པའོ། །ཡང་ན་
ལུས་ངག་ཡིད་གསུམ་ཟག་མེད་དུ་འགྲུབ་ཅེས་པའོ། །གཞན་ཡང་རང་གི་ཡིད་ལ་
ཇི་ལྟར་འདོད་པ་ཐམས་ཅད་ཀྱང་རབ་ཏུ་སྟེར་བར་བྱེད་པའོ། །གང་ཞིག་ནི་རྟེན་
གྱི་གང་ཟག་གང་ཞིག་གིས་སོ། །རྣམ་པར་ཤེས་པ་ཙམ་གྱིས་ནི་སྤྲོས་མེད་དེ་ཤེས་
ཤིང་རྟོགས་པ་ཙམ་གྱིས་སོ། །བསྒྲུབ་པའི་དབང་ཕྱུག་ནི་རྟེན་གྱི་གང་ཟག་དེ་
བསྒྲུབ་པའི་དབང་ཕྱུག་ཏུ་འགྱུར་ཞེའོ། །ཅིའི་སྒོ་ནས་འགྱུར་ན་རིག་པ་ཉིད་ཅེས་
པ་སྟེ་དངོས་པོའི་གཤིས་ཀྱི་ལྟ་བའི་དོན་དེ་རིག་པའི་སྒོ་ནས་སོ། །ཇི་ལྟར་འགྱུར་
ན་སྤྲོས་མེད་དེ་རིགས་པས་ལྷ་དང་ཞེས་པ་ལྷ་དབང་དུ་འགྱུར་རོ། །དེ་བཞིན་དུ་
ནོར་བདག་དང་། དྲི་ཟ་དང་ གནོད་ སྦྱིན་དང༌། ལྷ་མིན་དང་
། མི་དང་བཅས་པ་
དང༌། རིག་པ་འཛིན་པ་ནི་ཚེའི་རིག་འཛིན་དང་། རི་ལུའི་རིག་འཛིན་དང་
། མི་
སྨན་གྱི་རིག་འཛིན་དང་། གང་ཡང་རུང་ནི་རི་ལུ་ལ་སོགས་པ་གང་ཡང་རུང་བ་རེ་
རེའོ། །དེ་ཐམས་ཅད་ཀྱང་དབང་དུ་འགྱུར། མིའམ་ཅི་དབང་དུ་འགྱུར། དེ་བཞིན་
239-29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དུ་ལྟོ་འཕྱེ་ཆེན་པོ་དང་
། སྲིན་པོ་དང་ཤ་ཟ་རྣམས། བསྒྲུབ་པོ་རྣམས་ལ་ནི་རྟེན་གྱི་
གང་ ཟག་ ལའོ། །འགྲུབ་པར་འགྱུར་ཞེའོ། །འགྲུབ་པར་ འགྱུར་ ལུགས་ཅི་ལྟར་
འགྲུབ་ན། དབང་དུ་འདུ་འགྱུར་འབྱུང་པོ་རྣམས་ཞེས་པ་སྟེ། གོང་གི་ལྷ་དང་ཀླུ་
དང་གནོད་སྦྱིན་ལ་སོགས་པ་དབང་དུ་འདུས་ནས། བཀའ་འཁོར་དུ་གནས་ནས་
རང་གི་བཀའ་བསྩལ་ཉན་བྱེད་ཅེས་པའོ། །གཞན་ཡང་ཆུ་ལས་སྐྱེས་པའི་ཆུ་སྲིན་
དང་། ཐང་ལས་སྐྱེས་པ་སྟག་ལ་སོགས་པ། སེང་གེ་ལ་སོགས་པ་ཡང་དངོས་པོ་
གཤིས་ཀྱི་ལྟ་བ་དེ་རྟོགས་པས་དབང་དུ་འགྱུར་བའོ། །
ད་ནི་མཇུག་བསྡུ་བ་སྟོན་སྟེ། འདི་ལ་གཉིས་ཤེས་བྱའི་གཤིས་དངོས་པོའི་
གནས་ལུགས་དེ་ཤེས་པར་བྱ་བའི་ཡུལ་དུ་བཞག་པའི་མཇུག་བསྡུ་བ་དང་
། དེ་
ཤེས་པའི་ཕན་ཡོན་གྱི་མཇུག་བསྡུ་བའོ། །དེ་ཡང་ཆོས་རྣམས་ཀྱི་ཚིག་གཉིས་ཀྱིས་
ནི་ཤེས་བྱའི་གཤིས་དངོས་པོའི་གནས་ལུགས་ཀྱི་མཇུག་བསྡུད་ཡིན་ལ། ཐབས་
བརྗོད་པའི་ཚིག་དྲུག་གིས་ནི་དེ་ཤེས་པའི་ཕན་ཡོན་གྱི་མཇུག་བསྡུ་བའོ། །དེ་
ལས་དང་པོ་ཤེས་བྱའི་གཤིས་དངོས་པོའི་གནས་ལུགས་ཀྱི་དེ་ཤེས་པར་བྱ་བའི་
ཡུལ་དུ་མཇུག་བསྡུས་བ་ནི། ཆོས་རྣམས་ནི་འཁོར་བ་དང་མྱ་ངན་ལས་འདས་པའི་
ཆོས་ཐམས་ཅད་དོ། །
རང་བཞིན་འོད་གསལ་བ་ནི་ཆོས་ཐམས་ཅད་རང་བཞིན་གྱིས་འོད་སྟོང་
པའི་རྒྱ་དང་མ་བྲལ་བ་ནི། འོ་ན་འོད་གསལ་དེས་གློ་བུར་དུ་རྒྱས་བཏབ་པ་ལྟ་བུ་
ཡིན་ནམ་ཞེ་ན། བྱས་པ་ལ་གདོད་ནས་དག་ཅིང་ཞེས་ པ་གདོད་མ་ནས་ཆོས་
ཐམས་ཅད་འོད་གསལ་སྟོང་པའི་བདག་ཉིད་ཡིན་ཞེས་པའོ། །རྟོག་པ་མེད་ནི་
འོད་གསལ་སྟོང་པ་དེ་ལ་དངོས་པོའི་རྙོག་མ་དང་
། དངོས་མེད་ཀྱི་རྙོག་མ་དང་
།
239 -30



སྤྱི་
དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བཏང་སྙོམས་ཀྱི་རྙོག་མ་དང་བྲལ་བས་སོ། །དེས་ནི་གོང་གི་གང་ཞིག་གིས་ནི་
ཀུན་ཁྱབ་པ་ཞེས་པ་ནས། སྒྱུ་མའི་བདག་ཉིད་ཅེས་རྣམས་གྲགས་ཞེས་པའི་བར་
གྱིས་མཇུག་བསྡུད་དོ། །
ད་ནི་ཤེས་བྱའི་གཤིས་དངོས་པོའི་གནས་ལུགས་དེ་ཤེས་པའི་ཕན་ཡོན་
གྱི་བཞུག་བསྡུ་བ་ནི། གོང་གི་འཇིག་རྟེན་གསུམ་བསྒྲུབ་ཅེས་པ་ནས། ཐང་ལས་
སྐྱེས་པའི་ཞེས་པའི་བར་གྱིས་མཇུག་སྡུད་དེ། དེ་ཡང་སྤྲོས་མེད་དངོས་པོ་གཤིས་
ཀྱི་ཆོས་དེ་རྟོགས་པའི་ཐབས་བརྗོད་པ་ཡིས། དེ་ལས་ནི་ཅི་འབྱུང་ན། རང་འབྱུང་
སེ་ཤེས་ལྔ་ལྡན་འགྱུར་ཏེ་མེ་ལོང་ལྟ་བུའི་ཡེ་ཤེས་ལ་སོགས་པ་ལྔ་དང་ལྡན་པར་
འགྱུར། གཞན་ ཡང་ རྣལ་ འབྱོར་ མ་ རྣམས་ནི། འཇིག་ རྟེན་ གྱི་ མཁའ་ འགྲོ་ མ་
སྔགས་སྐྱེས་ལ་སོགས། ས་ཡང་འགྲུབ་ལ་
པ་ཡང་འགྲུབ་ལ་སྦྱོར་བའི་མ་ནི་འཇིག་རྟེན་ལས་འདས་
པའི་མཁའ་འགྲོ་མ་ཡང་འགྲུབ་བོ། །གཞན་ཡང་ཁམས་གསུམ་པོ་ནི་མ་ལུས་ཀུན་
གྱི་འདོད་ཁམས་གཟུགས་ཁམས་གཟུགས་མེད་ཁམས་སོ། །མ་ལུས་པ་མེད་པ་
འགྲུབ་ནི་ཁམས་གསུམ་དང་འཇིག་རྟེན་དང་འཇིག་རྟེན་ལས་འདས་པ་ཐམས་
ཅད་སྤྲོས་མེད་ཀྱི་དོན་དེ་རྟོགས་པས་འགྲུབ་བོ། །
འགྲུབ་ལུགས་ནི་སྒྱུ་མ་ཀུན་གྱི་རྣམ་རོལ་པའོ་ཞེས་པ་སྟེ། ཇོ་བོ་ནཱ་རོ་པའི་
ཞལ་ནས་རང་བཞིན་སྒྱུ་མ་ལྟ་བུ། ལམ་སྒྱུ་མ་ལྟ་བུ། འབྲས་བུ་སྒྱུ་མ་ལྟ་བུའོ། །
རང་བཞིན་ལྟ་བུས་སྟེ་ཆོས་ཐམས་ཅད་རང་བཞིན་གྱིས་སྒྱུ་མའི་རྣམ་པ་ལྟ་བུ་ཡིན་
ལ། ལམ་དུ་ཡང་སྒྱུ་མའི་རྣམ་པ་ལྟར་ཉམས་སུ་བླངས་པས། འབྲས་བུ་ཡང་སྒྱུ་
མའི་རྣམ་པར་འཆར་ཏེ། གོང་གི་ལྷ་དང་ནོར་བདག་དང་། སྟག་དང་ཆུ་སྲིན་ལ་
སོགས་པ་ཐམས་ཅད་དབང་དུ་འགྱུར་བ་ཡང་སྒྱུ་མའི་རྣམ་པ་ལྟ་བུར་ཉམས་སུ་
239 -31



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མྱོང་བ་ཡིན་གསུངས་སོ། །དེ་རྣམས་ཧྲིལ་གྱིས་དྲིལ་ནས་ཤེས་བྱའི་གཤིས་དངོས་
པོའི་གནས་ལུགས་དེ་ཤེས་པར་བྱས་པའི་ཡུལ་དུ་བཞག་པར་བྱས་ནས་སོ། །དེ་
ལ་མདོར་བསྟན་རྒྱས་བཤད་བྱས། རྒྱས་བཤད་ལ་གསུམ་དུ་བྱས་ནས་སོང་ངོ༌
། །
ད་ནི་ཉམས་སུ་ལེན་པའི་རྟེན་གྱི་གང་ཟག་སྟོན་ཏོ། །འོ་ན་ཤེས་བྱའི་
གཤིས་དངོས་པོའི་གནས་ལུགས་ཀྱི་དོན་དེ་ཉམས་སུ་ལེན་པའི་རྟེན་གྱི་གང་ཟག་
ཅི་ ལྟ་ བུ་ཞིག་གིས་ཉམས་སུ་བླང་ན། དབང་རྫོགས་པར་ཐོབ་པའི་གང་ཟག་
གཅིག་ གིས་ ཉམས་ སུ་ བླང་ན་རྟོགས་ཀྱི་གཞན་གྱིས་ནི་མ་ཡིན་ནོ། །འདི་ས་
གཅད་ཀྱི་དབང་དུ་བྱས་ནས་ཉམས་སུ་ལེན་པའི་རྟེན་གྱི་གང་ཟག་ཡིན་ཏེ། འདི་
རྒྱུད་ཀྱི་ཆིངས་བྱས་པའི་གར་ སྡུད་ན། དཔལ་སྒྱུ་འཕྲུལ་ཆེན་མོ་ལ་ གཞི་ རང་
བཞིན་འབྲས་བུ་གསུམ་ལས་འདི་གཞིའི་རྒྱུད་དུ་གཏོགས་ལ། གཞི་མ་སྨིན་
སྨིན་པར་བྱེད་པ་དབང་གི་ཆོ་ག་འདི་གཞི་རྩིག་པའི་རྨང་དང་འདྲའོ། །
འདི་ལ་རྒྱུད་ཀྱི་ཆིངས་ཀྱི་དུས་སུ་བཞིར་བྱས་ཏེ། སློབ་དཔོན་གྱི་མཚན་
ཉིད་དང༌། ལས་དང་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་དང་
།
དབང་བསྐུར་བའོ། །དེ་ལ་དང་པོ་སློབ་དཔོན་མཚན་ཉིད་ལྡན་པ་གཅིག་གིས།
སློབ་དཔོན་གྱི་ལས་ནི་སྙེན་པ་དང་
། ས་ཆོག་དང་
། སྟ་གོན་དང་
། ཐིག་དང་ཚོན་
གྱི་ཆོ་ག་དང༌། དཀྱིལ་འཁོར་བསྒྲུབ་པ་དང༌
། སློབ་དཔོན་བདག་འཇུག་བྱ་བའི་
བར་དུའོ། །
སློབ་མ་དཀྱིལ་འཁོར་དུ་གཞུག་ཅིག་ལྷ་ངོ་བསྟན་པ་ནི། ཡོལ་བའི་ ཕྱི་
རོལ་དུ་སློབ་མ་ཁྲུས་བྱས་ནས། རས་དམར་པོས་གདོང་དྲིལ་ཏེ། ཡོལ་བའི་ནང་
དུ་བཅུག་ནས་དམ་ཚིག་དང་སྡོམ་ པ་དབོག །ཡེ་ཤེས་དབབ་གདོང་གཡོགས་
230-32



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བཀྲོལ་ནས་ལྷ་ངོ་བསྟན་པའི་བར་རོ། །
དེ་ནས་དབང་བསྐུར་བ་ལ་སྔགས་འདིའི་ལུགས་ཀྱིས་དབང་བསྐུར་བཞི་
སྟེ། བུམ་པ་དང་། གསང་བ་དང་ཤེས་རབ་ཡེ་ཤེས་དང་
། དབང་བཞི་པའོ། །དེ་
ལས་དང་པོ་དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་བསྐུར། འོ་ན་ཆོ་ག་
དེ་རྣམས་རྒྱུད་འདི་ན་མི་འདུག་པ་བྱས་པས། དེ་ནི་རྒྱུད་རྒྱས་པ་སྟོང་ཕྲག་བཅུ་
དྲུག་པ་ནས་བསྟན་གྱི་འདི་ནི་རྒྱུད་བསྡུས་པ་ཡིན་པས་རྒྱུད་འདིར་མེད་ཀྱང་སློབ་
དཔོན་ཀུ་ཀུ་རི་པས་དཀྱིལ་འཁོར་གྱི་ཆོ་ག་རིམ་པ་གསལ་བར་མངོན་རྟོགས་
མཛད་དོ། །
དེ་ནས་དཀྱིལ་འཁོར་གྱི་ལྷོར་གསལ་བའི་དབང་བསྐུར་བ་ལ། ལས་ཀྱི་
ཕྱག་རྒྱུ་དགུག་པ་ནི་དང་པོ་ལྷ་མཆོག་ལས་སྐྱེས་པའི་བུ་མོའམ་ཀླུའི་བུ་མོའམ།
མིའི་བུ་མོ་སྟེ་ཕྱག་རྒྱ་མ་མཚན་ཉིད་དང་ལྡན་པ་དེ་སློབ་མས་སློབ་དཔོན་ལ་ཕུལ་
ལ་སློབ་དཔོན་གྱིས་ཕྱག་རྒྱ་མ་ལ་དང་པོར་བུམ་པའི་དབང་བསྐུར། དེ་ནས་སློབ་
དཔོན་བདག་ཉིད་ཧེ་རུ་ཀ ལས་ཀྱི་ཕྱག་རྒྱ་དེ་ཡུམ་སངས་རྒྱས་མཁའ་འགྲོར་
བསྐྱེད། གནས་ལྔར་ས་བོན་ལྔ་བཀོད་ནས་མཁའ་གསང་བྱིན་གྱིས་བརླབས་ནས་
སྙོམས་ འཇུག་ བྱེད་ པ་ ལ་ བུ་ མོ་ སྤྱོད་ ཅེས་ པའོ། །དེ་ ནས་ ཡབ་ ཡུམ་གྱི་སྦྱོར་
མཚམས་ནས་སིད་སིད་པའི་འོད་ཟེར་གྱི་སྒྲ་བྱུང་ནས་ཕྱོགས་བཅུའི་སངས་རྒྱས་
ཐམས་ཅད་འོད་ཀྱིས་བསྡུས་ནས་ཡབ་ཀྱི་ཞལ་དུ་ཞུགས་ཏེ། ཨ་བ་བྷཱུ་ཏི་ནས་ཡུམ་
གྱི་པད་མའི་ཐིག་ལེ་དཀར་དམར་གྱི་ངོ་བོར་ཞུ་བ་ལས། སངས་རྒྱས་ཐམས་ཅད་
འཕྲོག་པ་དང་ཞེས་སོ། །
དེ་ནས་ཐིག་ལེ་དཀར་དམར་དེ་སློབ་མ་ལ་དབང་རྫས་སུ་སྟེར་བ་ལ།
239 -33



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སློབ་མ་རབ་བྷ་ག་ནས་ལེན། འབྲིང་རྡོ་རྗེ་ནོར་བུའི་བེའུ་ལྟར་འཇིབ། ཐ་མ་དུང་
ཆོས་ལ་སོགས་པའི་ནང་དུ་ཙན་དན་ལ་སོགས་པའི་དྲི་བཟང་པོས་བསྒྱུར་ནས།
སྲིན་མཐེབ་གཉིས་ཀྱིས་སློབ་མའི་ལྕེ་ཐོག་ཏུ་སྟེར་བ་ལ། འོག་ལེའུ་གཉིས་པ་
ནོས། ཐེ་བོང་དང་ནི་ སྲིན་ ལག་ གིས། ཁར་ནི་ཡིད་བཞིན་ནོར་ལེན་ན། །རྟག་
པའི་དངོས་གྲུབ་ཐོབ་པར་འགྱུར། །ཞེས་སོ། །དེ་ལྟར་ཐིག་ལེ་དཀར་དམར་ལྕེ་
ཐོག་ཏུ་བཞག་ནས་མིད་པས་བདེ་ལ་མི་རྟོག་པའི་ཉམས་རྒྱུད་ལ་སྐྱེས་པར་བསམ།
དེའི་དུས་སུ་སློབ་མའི་སྤྱིར་ལུས་ངག་ཡིད་གསུམ་གྱི་དྲི་མ་དག་པར་བསྒོམ། ཁྱད་
པར་དུ་ངག་གི་དྲི་མ་བཞོབ་རྟོག་པས་བརྫིས་པའམ། བྱ་སྒྲོ་མེས་བཤུར་བའམ།
བ་མོ་ལ་ཉི་མ་ཤར་བ་ལྟར་ཆོམ་ཆོམ་སོང་བར་བསྒོམ་མོ། །
ད་ནི་དཀྱིལ་འཁོར་གྱི་ནུབ་ཏུ་དབང་གསུམ་པ་ཤེས་རབ་ཡེ་ཤེས་ཀྱི་དབང་
བསྐུར་བ་ནི། དང་པོ་དེ་བཞིན་དུ་ནི་ཞེས་པ་གོང་གསང་བའི་དབང་གི་ཕྱག་རྒྱ་མ་
ལ་རྙོག་ཏེ། གོསང་དབང་གི་ཕྱག་རྒྱ་མ་དེ་ལྷ་མཆོག་ལས་སྐྱེ་བུ་མོའམ། མིའི་བུ་
མོའམ་ཀླུའི་བུ་མོ་ཕྱག་རྒྱུ་མ་མཚན་ཉིད་དང་ལྡན་པ་གཅིག་དགོས་བྱས་པ་དེ།
འདིར་དབང་གསུམ་པའི་དུས་སུ་ཡང་ཕྱག་རྒྱ་མ་དེ་ལྟ་བུ་གཅིག་དགོས་ཞེས་པའོ། ། །
ཕྱག་རྒྱ་མ་དེ་སློབ་དཔོན་གྱིས་རྡུལ་ཚོན་གྱི་དཀྱིལ་འཁོར་དུ་གཞུག་ཅིང་ལྷ་ངོ་
བསྟན། བུམ་ པའི་ དབང་ བསྐུར་ ནས། སློབ་མས་སློབ་ དཔོན་ ལ་ གཏད་ སློབ་
དཔོན་གྱིས་ཕྱག་རྒྱ་མ་དེ་ཡང་སངས་རྒྱས་མཁའ་འགྲོ་མར་བསྐྱེད་ནས་གནས་
ལྔར་ ས་བོན་ལྔ་བཀོད་ནས། སློབ་མ་ལ་གཏད། སློབ་མས་མཁའ་གསང་བྱིན་
གྱིས་བརླབས་ནས། བླ་མའི་དཔང་དུ་མགོ་བོར་ནས། སྙོམས་འཇུག་བྱེད་པ་དེ་ལ་
བྱེད་ཅེས་སོ། །དེའི་དུས་ན་དགའ་བ་བཞི་རིམ་གྱིས་སྐྱེས་ཏེ། ཕྱག་རྒྱ་མ་ལ་ནོམ་
239-34



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
པ་དང་ཉུག་པའི་དུས་སུ་དགའ་བ། ཐིག་ལེ་རྡོ་རྗེ་རྩ་བར་སླེབས་པའི་དུས་སུ་
མཆོག་དགའ། ཐིག་ལེ་རྡོ་རྗེ་ནོར་བུའི་རྩེ་མོར་ཕབ་ལུས་ཀྱི་འཁྲུལ་འཁོར་དྲུག་
གིས་ཐིག་ལེ་གཟུང་སྟེ། ཀུན་རྫོབ་བྱང་ཆུབ་སེམས་ཀྱི་ཐེག་ལེ་ལ་བརྟེན་ནས།
དོན་དམ་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་སྐྱེས་པ་དེ་
ལ་རིག་ཞེས་པ་སྟེ། དེའི་དུས་སུ་དངོས་པོ་གཤིས་ཀྱི་དོན་དེ་ཇི་ལྟ་བ་རྟོགས་པའོ། །
དེ་ནས་ཐིག་ལེ་དེ་འཆོར་འཆོར་འདྲ་ན་གྱེན་ལ་བཟློག་པ་དང་། རྩ་མིག་ཏུ་གདབ་
པ་དང་། རླུང་དང་བསྲེ་བ་བྱ་སྟེ། ང་ལ་ལས་ཀྱི་ཕྱག་རྒྱ་མ་ལ་ནོམ་པ་དང་ཉུག་
པའི་དུས་སུ་དེ་འདྲ་བ་གཅིག་བྱུང་
། ཐིག་ལེ་རྡོ་རྗེ་རྩ་བར་སླེབ་པའི་དུས་སུ་ནི་
ཉམས་མྱོང་དེ་འདྲ་བ་གཅིག་བྱུང་། ལྷན་ཅིག་སྐྱེས་པ་དངོས་གཞིའི་དུས་སུ་ནི་དེ་
འདྲ་བ་གཅིག་བྱུང་སྙམ་པའི་རྟོག་སྤྱོད་ཀྱི་བློ་དང་བཅས་པ་ནི་དགའ་བྲལ་གྱི་
དགའ་བའོ། །དེས་ནི་སེམས་ཀྱི་དྲི་མ་དག་པར་བྱས་པའོ། །
དེ་ལྟར་ན་རྒྱུད་འདི་ནས་གསང་དབང་དང་
། ཤེས་རབ་ཡེ་ཤེས་ཀྱི་དབང་
དང་གཉིས་བསྟན་ཏེ། འདིའི་མངོན་རྟོགས་རྒྱས་པར་དཀྱིལ་འཁོར་གྱི་ཆོ་ག་སྟོན་
ཏོ། །དེ་ནས་འདི་ན་མེད་ཀྱང་དོན་གྱི་ཤུགས་ཀྱིས་དབང་བཞི་པ་བསྐུར་རོ། །དེ་
ལྟར་དབང་རྫོགས་པར་ཐོབ་པ་དེ་ལ་རྣལ་འབྱོར་གྱི་དབང་ཕྱུག་ཞེས་བྱའོ། །
དབང་བཞིས་དྲི་མ་བཞི་དག་པས་ནའོ། །དེ་ཡང་བུམ་པའི་དབང་གིས་ལུས་ཀྱི་དྲི་
མ་དག །གསང་དབང་གིས་ངག་གི་དྲི་མ་དག །དབང་གསུམ་པས་སེམས་ཀྱི་དྲི་
མ་དག །དབང་བཞི་པས་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་དག་
པས་ནའོ། །ཡང་ནུས་པ་བཞི་བཞག་ པས་ ཀྱང་རྣལ་འབྱོར་ གྱི་དབང་ཕྱུག་སྟེ།
བུམ་པའི་དབང་གིས་དམན་པ་དབྱིབས་ཀྱིས་རྣལ་འབྱོར་བྱ་བ་བསྐྱེད་རིམ་བསྒོམ་
239-35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དུ་ རུང་ བ་ དང༌། རྒྱུད་མཉན་ པ་ དང་ བཤད་ པ་དང་། བཟླས་ པ་ བྱེད་ པ་ དང་།
གཏོར་མ་གཏོང་བ་ལ་སོགས་པ་རུང་བའི་ནུས་པ་བཞག །གསང་བའི་དབང་གིས་
འཁོར་ལོ་སྔགས་ཀྱི་རྣལ་འབྱོར་རོ། །འཕྲ་མོ་སྔགས་ཀྱི་རྣལ་འབྱོར་རོ། །ཐིག་ལེ་
སྔགས་ཀྱི་རྣལ་འབྱོར་བསྒོམ་དུ་རུང་བའི་ནུས་པ་བཞག །དབང་གསུམ་པས་འོག་
སྒོ་ སྔགས་ཀྱི་རྣལ་འབྱོར་བསྒོམ་དུ་རུང་བའི་ནུས་པ་བཞག །དབང་བཞི་པས་
མཐར་ཐུག་ཆོས་ཀྱི་རྣལ་འབྱོར་བསྒོམ་དུ་རུང་བའི་ནུས་པ་བཞག་གོ །
ད་ནི་ཉམས་སུ་བླང་བའི་འབྲས་བུ་སྟོན་ཏེ། འདི་རྒྱུད་ཀྱི་ཆིངས་ཀྱི་ནང་དུ་
སྡུད་ན། འབྲས་བུའི་རྒྱུད་དུ་སྡུད་དོ། །འབྲས་བུའི་རྒྱུད་ལ་ཆིངས་ཀྱི་དུས་སུ་ལས་
དང་དངོས་གྲུབ་གཉིས་སུ་བྱས། དངོས་གྲུབ་ལ་མཆོག་གི་དངོས་གྲུབ་དང་ཐུན་
མོང་གི་དངོས་གྲུབ་གཉིས་སུ་བྱས་པའོ། །དེ་ལས་དང་པོ་ལས་ཆེན་བརྒྱད་བགྲང་
ན་རྨོངས་པ་དང་ནི་ཞེས་པ་རྨོངས་པའི་ལས་དང་
། རེངས་པའི་ལས་དང་། བསྐྲད་
པའི་ལས་དང་
། གསད་བའི་ལས་དང་
། དབང་གི་ལས་དང་
། དགུག་ པའི་ལས་
དང་། ཞེ་འདྲས་པའི་ལས་དང་
། རྨུགས་པའི་ལས་དང་བརྒྱད་དོ། །
དངོས་གྲུབ་ལ་གཉིས་ལས། ཐུན་མོང་གི་དངོས་གྲུབ་ནི་མིག་འཕྲུལ་བྱེད་
ཞེས་པ་མིག་འཕྲུལ་གྱི་དངོས་གྲུབ་དང་
། ནམ་མཁར་འགྲོ་བ་ཉིད་ཀྱང་ངོ་ཞེས་
པས་མཁའ་སྤྱོད་ཀྱི་དངོས་གྲུབ་དང་
། གཞན་གྱི་གྲོང་བརྩེགས་བྱ་བ་དང་ཞེས་པ་
གྲོང་འཇུག་དང་
། མི་སྣང་བ་དང་། གང་ཡང་རུང་དང་དེ་བཞིན་ས་འོག་འགྲོ་བ་
དང་། ཞེས་ པ་ ས་འོག་གི་དངོས་གྲུབ་དང༌
། རིག་འཛིན་འཁོར་ལོ་བསྒྱུར་ཉིད་
དང་། འཆི་བ་མེད་དང་རྒས་པ་མེད་ཞེས་པའི་ཚིག་གཉིས་ཀྱིས་ཚེའི་རིག་འཛིན་
གྱི་དངོས་གྲུབ་དང་བརྒྱད་དོ། །དེ་ལྟར་ན་ལས་བརྒྱད་དངོས་གྲུབ་ལ་ཐུན་མོང་གི་
23936



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
དངོས་གྲུབ་བརྒྱད་སྟེ་བཅུ་དྲུག །དེའི་སྟེང་དུ་མཆོག་གི་དངོས་གྲུབ་སྐུ་བཞི་སྟེ་ཉི་
ཤུའོ། །དེ་འབྲས་བུའི་རྒྱུད་དོ། །
དེ་ལས་དང་པོ་འབྲས་བུ་ལས་ཆེན་བརྒྱད་བཤད་ན་རྨོངས་པ་དང་ནི་ཤེས་
པ་ལ་སོགས་པ་སྟེ། ལ་ལས་ཚོགས་འདི་རྣམས་ལ་ཇོ་བོ་ནཱ་རོ་པའི་དགོངས་པས།
དཔལ་སྒྱུ་འཕྲུལ་ཆེན་མོའི་བསྐྱེད་རིམ་ལ་བརྟན་པ་ཐོབ་པ་གཅིག་གིས་སྔོན་དུ་
བསྙེན་ པ་སུམ་འབུམ་མམ། བྱེ་བ་བསྐྱལ། བསྒྲུབ་པ་ལ་ཁྲི་བྱས་ནས་ལས་སྦྱོར་
ལ་དཔལ་གདན་བཞི་པ་དང་། རྡོ་རྗེ་མཁའ་འགྲོ་ལས་རྒྱས་པའི་རྒྱུད་ཡིན་པས།
དེ་གཉིས་ལས་བྱུང་བ་བཞིན་དུ་བྱ་གསུང་ངོ༌། །དེ་ལ་རྨོངས་པ་ཞེས་པ་ནི་བསྒྲུབ་
བྱའི་སེམས་རྨོངས་པར་བྱེད་པའོ། །རེངས་པ་ནི་བསྒྲུབ་བྱའི་ལུས་ངག་རེངས་པར་
བྱེད་པའོ། །བསྐྲད་པ་ནི་དགྲ་ཡུལ་ནས་བསྐྲད་པའི་ཆོ་གའོ། །གསད་པ་ནི་བསྒྲུབ་
བྱའི་ལུས་སེམས་གཉིས་བྲལ་བའི་ཆོ་གའོ། །ལ་སོགས་ནི་དགར་བ་ལ་སོགས་
པའི་ལས་སྣ་ཚོགས་སོ། །དབང་དང་ནི་རྒྱལ་པོའམ། རྒྱལ་པོ་བཙུན་མོ་ལ་སོགས་
པ་དབང་དུ་བྱ་བའི་ཆོ་གའོ། །དགུག་པའི་ལས་རྣམས་ནི་བསྒྲུབ་བྱ་རྒྱལ་པོའི་
བཙུན་མོའམ་བློན་པོའི་བཙུན་མོ་ལ་སོགས་པ་རང་གི་དྲུང་དུ་ལྷན་གྱིས་དགུག་
པའི་ཆོ་གའོ། །ཞེ་འདྲིས་པ་ནི་དགྲ་དང་འབྱེད་པ་སྟེ། སྤུན་དང་ཞང་པོ་སྲིད་སྡེར་
འབྱེད་པའོ། །རྨུགས་པ་ཉིད་ནི་དགྲའི་ཤེས་པ་གླེན་པར་གཏང་བ་སྟེ་ལས་བརྒྱད་
དོ། །
ཐུན་མོང་གི་དངོས་གྲུབ་བརྒྱད་ནི། མིག་འཕྲུལ་བྱེད་ཅེས་པ་སྟེ། གཅིག་
ཏུ་འདུག་ཅིང་དུ་མར་སྟོན་པའོ། །ནམ་མཁར་འགྲོ་བ་ཉིད་ཀྱང་ངོ་ནི་མཁའ་སྤྱོད་
ཀྱི་དངོས་གྲུབ་པོ། གཞན་གྱི་གྲོང་ནི་རྣམ་ཤེས་གཞན་གྱི་གྲོང་ལ་འཇུག་པ་སྟེ།
239 -37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རང་གི་ལུས་རྒས་པ་འཁོགས་པའི་དུས་སུ་གཞན་སྐྱེས་པ་དར་ལ་བབ་པ་ཤེ་བ་
གཅིག་གི་ལུས་ལ་ཤེས་པ་འཇུག་པའོ། །ལ་སོགས་ནི་རྣམ་ཤེས་གོང་དུ་འཕོ་བ་སྟེ།
ཐུན་མོང་གི་དངོས་གྲུབ་ཏུ་མི་བགྲང་གསུང་ངོ༌
། །
མི་སྣང་བ་ནི་གཟུགས་ཡོད་འཕྲོ་ལ་མེད་པར་བྱེད་པའོ། །གང་ཡང་རུང་ནི་
གཟུགས་སྟོན་པར་འདོད་ན། རྟ་དང་གླང་པོ་དང་བྱི་བ་ལ་སོགས་པའི་གཟུགས་སྣ་
ཚོགས་པར་སྟོན་པའོ
། །དེ་བཞིན་དུ་ས་འོག་འགྲོ་བ་ནི་ས་འོག་གི་དངོས་གྲུབ་པོ། །
ས་འོག་གི་ལྷ་མ་ཡིན་རྣམས་ལོ་བཅུ་གསུམ་བཅུ་གསུམ་ན་ཁྱབ་འཇུག་གིས་བསད་
ནས། ལྷ་མ་ཡིན་གྱི་བུད་མེད་རྣམས་ཡུག་ས་མོར་ལུས་པས་དེར་སོང་བས། དེ་
རྣམས་འདོད་ཆགས་འདོད་པའི་སྟོབས་ཀྱི་ཁ་ཟས་བཟང་པོ་བསྟར་ནས་སྟེར་བས།
དེ་ཟོས་པས་ལུས་ཁ་དོག་དང་མདངས་དང་ལྡན་པ་འོང་སྟེ། དེ་ནས་སྡོད་མཆོག་
བསྒྲུབ་པའོ། །རིག་འཛིན་འཁོར་ལོ་བསྒྱུར་ཉིད་ནི་འཁོར་བཅས་དང་འཁོར་མེད་
དེ། མི་བསྐྱོད་དགྱེས་པ་རྡོ་རྗེ་དངོས་མིན། ཡིད་དེ་དང་འདྲ་ལ་ཁད་པར་འགྱུར་བ་
ལ་སོགས་པའི་རིག་འཛིན་དེ་གུར་གྱི་ལེའུ་བཅུ་བཞི་པ་བཞིན་ནོ། །
ད་ནི་ཚེའི་རིག་འཛིན་ནི་དེ་ལྟར་བྱས་པས་འཆི་བ་ཡོད་ཅིང་ནི་འཆི་བ་མེད་
པ་ཡང་ཚེའི་རིག་འཛིན། དེ་བཞིན་དུ་རྒས་པ་མེད་པ་ཡང་ཚེའི་རིག་འཛིན་ནོ། །
རྣལ་འབྱོར་ནི་རྟེན་གྱི་གང་ཟག་གོ །སྒྱུ་མ་རིག་པ་འདི་ནི་རང་བཞིན་གྱིས་ཆོས་
ཐམས་ཅད་སྒྱུ་མ་ལྟ་བུ་ཡིན་པས་ལམ་ཀྱང་སྒྱུ་མ་ལྟ་བུར་ཉམས་སུ་བླང་པས་
འབྲས་བུ་ཡང་སྒྱུ་མའི་རྣམ་པ་ལྟར་རིག་པས་ན་རིག་པ་འདི་ཞེས་སོ། །དེ་ལྟར་
རིག་པ་འདི་ཡིན་ན་བ་མེད་ཉིད་འགྱུར་ནི་ན་བ་མི་འབྱུང་བ་ཡང་ཚེའི་རིག་འཛིན་
ནོ། །འདི་རྣམས་ ལ་ མན་ ངག་ཏུ་འཆི་ བ་ བཅིང་བ། རྒས་ པ་ བཅིང་བ། ན་ བ་
23938



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བཅིང་བ་སྟེ། མཁའ་འགྲོ་བཀའི་དྲུག་གི་མན་ངག་འདིས་བཟུང་ངོ༌
། །
ད་ནི་ཉམས་སུ་བླང་བའི་ཐབས་བསྟན་པ་ནི། ཡི་གེ་ད་ནི་ཞེས་པ་མན་
ཆད་ཀྱིས་སྟོན་ཏེ་རྒྱུད་ཀྱི་ཆིངས་བྱས་པའི་གང་དུ་སྡུད་ན་གཞི་རང་བཞིན་འབྲས་
བུ་གསུམ་ལས་རང་བཞིན་གྱི་རྒྱུད་དོ། །དེ་ལ་རྣལ་འབྱོར་དང་། རྣལ་འབྱོར་གྱི་
དམ་ཚིག་ ལས་ དང་པོ་རྣལ་འབྱོར་སྟོན། དེ་ ལ་ གསུམ་ ལས་དང་པོ་དམན་པ་
དབྱིབས་ཀྱི་རྣལ་འབྱོར་སྟོན། དེ་ལ་མདོར་བསྟན་རྒྱས་བཤད་གཉིས་ལས་དང་པོ་
མདོར་བསྟན་པ་ནི། ཡི་གེ་དང་ནི་ཞེས་པ་གོ་ཆའི་ཡི་གེ་ཨོཾ་ཨ་ཨཱ་ཁེ་ཙོ་ར་ཞེས་པ་
དྲུག་གོ །སྔགས་སྒྱུ་འཕྲུལ་ཆེན་མོའི་འཕྲེང་སྔགས་སོ། །གཟུགས་སྒྱུ་འཕྲུལ་ཆེན་
མོའི་ལྷ་ལྔའི་དཀྱིལ་འཁོར་ལ་བསྟན་པ་ཐོབ་པའོ། །རྣལ་འབྱོར་པས་ནི་རྟེན་གྱི་
གང་ཟག་སྟེ་དེས་གཟུགས་ལྷ་ལྔའི་དཀྱིལ་འཁོར་ལ་བསྟན་པ་ཐོབ་པར་བྱས་ཡི་གེ་
གོ་ཆའི་ཡི་གེ་རྣམས་བཀོད། སྔགས་སྒྱུ་འཕྲུལ་ཆེན་མོའི་འཕྲེང་སྔགས་ལ་བཟླས་
པ་འབུམ་དུ་སྐྱལ་བ་གཅིག་གིས། རབ་ཏུ་བྱེད་ཅེས་པ་གོང་གི་རྨོངས་པ་ལ་སོགས་
པའི་ ལས་ ཆེན་བརྒྱད་ བྱ་ བའམ། ཡང་ན་ གཟུགས་ ལྷ་ ལྔའི་ དཀྱིལ་ འཁོར་ དུ་
བསྒོམ། སྔགས་འཕྲེང་སྔགས་ལ་བཟླས། ཡི་གེ་གོ་ཆའི་ཡི་གེ་དྲུག་ལ་བརྟན་པ་
ཐོབ་པའི་རྣལ་འབྱོར་པ་རྟེན་གྱི་གང་ཟག་གཅིག་གིས། རབ་ཏུ་བྱེད་པ་ཞེས་པ་
འོག་ལེའུ་གཉིས་པའི་གོ་ཆའི་ཡི་གེའི་དྲུག་གི་ལས་བདུན་པོ་དེ་རབ་ཏུ་བྱེད་ཅེས་པ་
སྟེ། བཤད་པ་དེ་གཉིས་ཀ་བླ་མས་གསུང་ངོ༌། །
དེ་ལྟ་བུའི་གཟུགས་ལྷའི་སྐུར་བསྒོམས། ཡི་གེ་གོ་ཆའི་ཡི་གེ་བཀོད།
སྔགས་འཕྲེང་སྔགས་ཟློས་པ་དེ་ལ་ཡང་དང་པོ་ཐོས་དགོས་པས་གླགས་པ་དང་ནི་
ཞེས་སོ། །འོ་ན་ཐོས་པ་གཅིག་པུས་ཆོག་གམ་ན་མི་ཆོག་པས་བསམ་དགོས་པས་
239-39



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
ན་བསམ་པ་དང་ཞེས་སོ། །དེ་གཉིས་ཀྱིས་ ཀྱང་མི་འོང་སྟེ། ཐ་མར་ཅིས་ཀྱང་
བསྒོམ་དགོས་ པས་ན་བསྒོམ་པ་དང་ནི་ཞེས་སོ། །དེ་ལྟར་བསྒོམ་པས་ཏིང་ངེ་
འཛིན་རྣམས་ཞེས་པ་སྟེ། ཏིང་ངེ་འཛིན་ལས་སུ་རུང་ན་སེམས་སྦྱངས་པ་ཐོབ་པོ།
གླགས་པས་བྱེད་པ་ནི་བརྟན་པ་ཐོབ་པ་གཅིག་གིས་བསྔགས་སོ། །རིག་པ་སྟེ་ནི་
དེ་ལྟ་བུའི་སྒོ་ནས་ཐུན་མོང་གི་དངོས་གྲུབ་བརྒྱད་འབྱུང་ལ། གཞན་ཡང་རིག་པའི་
དངོས་གྲུབ་བྱེད་འགྱུར་ནི་བརྟན་པ་ཐོབ་པ་གཅིག་གིས་མཆོག་གི་དངོས་གྲུབ་ཀྱང་
འཐོབ་པའོ། །དེས་ནི་མདོར་བསྟན་པ་བསྟན་ནས། དམན་པ་དབྱིབས་ ཀྱི་རྣལ་
འབྱོར་རྒྱས་པར་བཤད་པ་ནི་ལེའུ་གསུམ་པ་ནས་སྟོན་ཏོ། །
ད་ནི་ ཟབ་པ་སྔགས་ཀྱི་རྣལ་འབྱོར། དེ་ལ་གཉིས་སྟེ། སྟེང་སྒོ་སྔགས་ཀྱི་
རྣལ་འབྱོར་དང་
། འོག་སྒོ་སྔགས་ཀྱི་རྣལ་འབྱོར་རོ། །དེ་ཡང་བླ་མའི་ཞལ་ནས་
སྟེང་སྒོ་དང་འོག་སྒོ་ཞེས་བྱ། ཕོ་ཉའི་ལམ་པ་དང་
། རྣལ་འབྱོར་གྱི་ལམ་པ་ཞེས་
བྱ། གཞན་ལུས་དང་རང་ལུས་ཞེས་བྱ་སྟེ། མིང་གི་རྣམ་གྲངས་སོ། །
དེ་ལས་འདིར་འོག་ སྒོ་སྔགས་ ཀྱི་རྣལ་འབྱོར་སྟོན། འདི་ལ་གསུམ་སྟེ།
འོག་སྒོའི་མདོར་བསྟན་པ་དང་
། རྒྱས་པར་བཤད་པ་དང་། འོག་སྒོའི་ཁ་སྐོང་དང་
གསུམ་ལས། དང་པོ་མདོར་བསྟན་པ་ནི། ངེས་པ་མེད་ཅིང་འོག་སྒོ་བསྒོམ་པའི་
བསྒོམ་ཆེན་པ་དེ་ལ་ཕྱིའི་གནས་ལ་སོགས་པའི་ངེས་པ་མེད་དོ། །དཀའ་ཐུབ་མེད་
ནི་ཁྲུས་གསུམ་བྱེད་པ་དང་
། གོས་གསུམ་བརྗེ་བ་ལ་སོགས་པ་དེ་མེད། དཀའ་
སྤྱོད་ནི་ཤ་དང་ཆང་བསྲུང་བ་དང་། ལན་ཚྭ་བསྲུང་བ་ལ་སོགས་པ་དེ་མི་དགོས།
ཉུང་བ་ནི་དགོངས་ལྟོ་བསྲུང་བ་སྟེ་མི་དགོས། སྡོམ་མེད་པར་ནི་དེ་རྣམས་ཡོ་དྲིལ་
ཁའི་ སྤྱི་ མིང་ སྟེ། གོང་ གི་ གནས་ དང་། དཀའ་ ཐུབ་ ཁྲུས་ ལ་ སོགས་ པ་ དང་།
239 --40



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
དཀའ་སྤྱོད་ཤ་ཆང་བསྲུང་བ་ལ་སོགས་ པ། ཉུང་བ་དགོངས་ལྟོ་ལ་སོགས་
ཐམས་ཅད་མེད་པས་ན་སྡོམ་མེད་པར། ཞེས་བྱ་བའམ། ཡང་ན་འོག་སྒོའི་བསྒོམ་
ཆེན་པ་དེ་ལ་ཚངས་སྤྱོད་ཀྱི་སྡོམ་མེད་པར་ཞེས་བྱའོ། །འོ་ན་འོག་སྒོ་བསྒོམ་
དེས་ཉམས་སུ་ཅི་ལྟར་བླང་ན། རྟག་ཏུ་ནི་དུས་རྟག་ཏུའོ། །ཤེས་རབ་ནི་ལས་ཀྱི་
ཕྱག་རྒྱ་མཚན་ཉིད་དང་ལྡན་པ་དེ་ཡུམ་སངས་རྒྱས་མཁའ་འགྲོར་བསྐྱེད་ལ།
ཐབས་ནི་རང་ཧེ་རུ་ཀ་སྒྱུ་མ་ཆེན་མོའི་སྐུར་བསྒོམ་པའོ། །སོགས་ནི་ལས་ཀྱི་ཕྱག་
རྒྱ་ལ་ནོམ་པ་དང༌། ཉུག་པ་ལ་སོགས་པ་བྱེད་པའོ། །
དེ་ནས་དགའ་བ་དང་བདེ་བས་འགྲུབ་པར་འགྱུར་ནི། དགའ་བ་ནི་དེའི་
དུས་ན་སྒོ་ལྔའི་ཡུལ་བདེ་བར་འཆར་བ་དང་
། བདེ་བ་ནི་ཡིད་ཟག་པ་མེད་པའི་
བདེ་བར་འཆར་བ་དེས་མཆོག་གི་དངོས་གྲུབ་འགྲུབ་པར་འགྱུར་ཞེས་སོ། །དེ་
ཡང་གང་ལ་བརྟེན་ནས་སྐྱེ་ན། ལྟེ་བའི་དབུས་གནས་ནི་ལས་ཀྱི་ཕྱག་རྒྱའི་རྗེས་སུ་
མཐུན་པའི་པད་མའི་བུ་གའོ། །དཔའ་བོ་ནི་རྡོ་རྗེ་དང་པད་མའི་བར་དུ་ཐིག་ལེ་ལ་
སེམས་བཟུང་བའི་དུས་སུ་རྣམ་རྟོག་གི་བདུད་ཀྱིས་མི་ཚུགས་པའོ། །གེ་སར་ནི་
པད་མའི་ཟེ་འབྲུའོ། །གསང་བའི་སྤྱོད་ཡུལ་ནི་ཡུམ་འདི་ཤེས་གསུམ་ལྡན་གྱི་པད་
མ་དེ་ཡུལ་ཆོས་ཉིད་སྟོང་པ། ཡབ་འདུ་ཤེས་གསུམ་གྱི་ཐབས་ཀྱི་རྡོ་རྗེ་ཡུལ་ཅན་
རིག་པའི་ཡེ་ཤེས། ཡུལ་ཆོས་ཉིད་སྟོང་པ་དེ་ཡུལ་ཅན་རིག་པའི་ཡེ་ཤེས་ཀྱིས་
རྟོགས་པར་བྱ་བའི་ཕྱིར་སྙོམས་འཇུག་བྱེད་པ་ལ་བྱའོ། །དེ་ལྟར་སྙོམས་འཇུག་
བྱས་ཏེ། ཀུན་རྫོབ་བྱང་ཆུབ་ཀྱི་སེམས་ཀྱི་ཐེག་ལེ་རྡོ་རྗེ་ནོར་བུའི་རྩེ་མོར་ཕབ་
ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་ནས། ཐེག་ལེ་ལ་བརྟེན་ནས་དོན་
དམ་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་རང་གི་རྒྱུད་ལ་སྐྱེས་པ་དེ་ཉིད་སྐུ་
239 41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅོས་པའི་གསུང་འབུམ། ༼༡༨༽
གསུམ་ཡེ་ཤེས་ལྔར་འཆར་བ་ནི། སེམས་དང་ཞེས་པ་ཉམས་མྱོང་དེ་ཉིད་བདེ་
བར་གསལ་བར་འདུག་པའི་སྒོ་ནས་མེ་ལོང་ལྟ་བུའི་ཡེ་ཤེས། སེམས་མེད་ནི་
ཉམས་མྱོང་དེ་ཉིད་ལ་བདེ་ཡང་དེར་འཛིན་མེད་པས་མཉམ་པ་ཉིད་ཀྱི་ཡེ་ཤེས།
སེམས་རང་བཞིན་ནི་ཆོས་ཅན་ཉམས་སུ་མྱོང་བ་དེ་ཉིད་སོ་སོར་ཕྱེ་ནས་ཆོས་ཉིད་
སོ་སོར་རྟོག་པའི་སྒོ་ནས་སོར་སོར་རྟོག་པའི་ཡེ་ཤེས། རང་བཞིན་ཤེས་དང་ནི་
བདེ་བ་གསལ་བ་དེ་ལས་བྱ་བ་གཞན་མེད་པས་བྱ་བ་ནན་ཏན་ཡེ་ཤེས། ཤེས་
བྱའི་བདག་ནི་ཉམས་སུ་མྱོང་བ་བདེ་བ་དེ་ཉིད་ལས་ལྷག་པ་གཞན་མེད་པས་ཆོས་
ཀྱི་དབྱིངས་ཀྱི་ཡེ་ཤེས་སོ། །དེར་མ་ཟད་སྐུ་གསུམ་དུ་འཆར་བ་ནི་ཟབ་མོ་ཞེས་པ་
ཉམས་མྱོང་དེ་ཉིད་མི་སྟོང་པ་ལས་ལོག་སྟོང་པར་འདུག་པས་དེ་ཆོས་ཀྱི་སྐུའོ། །
ངས་རྒྱས་ནི་ཉམས་མྱོང་དེ་ཉིད་སྡུག་བསྔལ་བ་ལས་ལོག་བདེ་བ་ལ་ལོངས་སྤྱོད་
རྫོགས་པའི་སྐུ་བསྟན་པའོ་ནི་ཉམས་མྱོང་དེ་ཉིད་མི་གསལ་བ་ལས་ལོག་གསལ་
བོར་འདུག་པས་ན་སྤྲུལ་པའི་སྐུའོ། །དེ་ནི་ཞེས་པ་ཉམས་མྱོང་སྐུ་གསུམ་ཡེ་ཤེས་
ལྔར་ འཆར་བའི་དོན་དེ་བཤད་པར་བྱའོ་ཞེས་ པའོ། །དེས་ནི་འོག་སྒོ་མདོར་
བསྟན་ནས། རྒྱས་པར་འོག་ནས་སྟོན་ཏེ་བླ་མ་འཁྲུགས་མི་མཛད་དོ། །
ད་ནི་སྟེང་སྒོ་སྔགས་ཀྱི་རྣལ་འབྱོར་སྟོན། དེ་ལ་ཡང་གསུམ་ལས་དང་པོ་
འཁོར་ལོ་སྔགས་ཀྱི་རྣལ་འབྱོར་སྟོན་པ་ཨཱ་ལི་ཀཱ་ལི་ཞེས་པ་ནས་མར་སྟོན་ཏེ། དེ་
ཡང་འཁོར་ལོ་རྩའི་འཁོར་ལོ་བཞི་ལ་བརྟེན་པའོ། །སྔགས་ནི་དེ་ལ་བརྟེན་ནས་
བསྒོམས་པས་ཡིད་སྡུག་བསྔལ་ལས་སྐྱོབ་པར་བྱེད་པས་སོ། །དེ་ལྟར་གསང་བ་
འདུས་པ་ནས། མ་ནི་ཡིད་ཅེས་བྱ་བ་སྟེ། །ཏྲ་ནི་སྐྱོབ་པ་ཞེས་སུ་བཤད་ཞེས་སོ། །
རྣལ་འབྱོར་ནི་དེ་ཐུན་གསུམ་མམ་བཞིར་བྱས་ནས་ཉམས་སུ་ལེན་པའོ། །དེ་ཡང་
སངས་
239 42



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
འཁོར་ལོ་སྔགས་ཀྱི་རྣལ་འབྱོར་འདི་ལ། དུས་ཀྱི་གནད་དང་
། ལུས་གཅོས་པའི་
གནད་དང་། ཡུལ་གྱི་གནད་དོ། །
དུས་ཀྱི་གནད་ནི་འཁོར་ལོ་སྔགས་ཀྱི་རྣལ་འབྱོར་བསྒོམ་པའི་དུས་སུ།
ལུས་བཅོས་པའི་དུས་སུ་རྐང་པ་རྡོ་རྗེ་སྐྱིལ་ཀྲུང་བྱས། ལག་པ་མཉམ་བཞག་གི་
ཕྱག་རྒྱ་བྱས། སྒལ་པ་བསྲང་མིག་སྣ་རྩེར་དབབ་པ་ལ་སོགས་པ་བྱས་ནས། ཡུལ་
གྱི་གནད་འཁོར་ལོ་བཞིའོ། །དེ་ཡང་དང་པོ་ལུས་དེ་ལྟར་བཅོས་པའི་གཡས་ཀྱི་རྩ་
ན་མར་ལ་ཧཱུྃ་བ་ཐག་ཙམ་ལ་ཀཱ་ལིའི་འཕྲེང་བ་རྒྱུས། གཡོན་གྱི་རྩ་ན་མར་ལ་ཧཱུྃ་བ་
ཐག་ཙམ་ལ་ཨཱ་ལིའི་འཕྲེང་བ་རྒྱུས་པར་བསྒོམས་ཏེ། ཡི་གེའི་འཕྲེང་བ་དེ་གཉིས་
ལ་རིང་ཐུང་མེད། ཆེ་ཆུང་མེད་སྦོམ་ཕྲ་མེད་དེ་དཔེར་ན་མུ་ཏིག་རྩར་ལ་བསྒྱུས་པ་
ལྟ་བུའོ། །འཁོར་ལོ་བཞིའི་དབུས་སུ་ཡི་གེ་བསྒོམས་ཏེ། ལྟེ་བ་ཨ། སྙིང་ཀར་ཧཱུཾ།
མགྲིན་པར་ཨོ། སྤྱི་བོར་ཧཾ་ངོ༌
། །དེ་ལྟར་བསྒོམས་པ་དང་རླུང་ཅུང་ཟད་བསྡམས་
པས་གཡས་རྩ་ གཡོན་རྩ་ནས་རྒྱུ་བའི་ལས་ཀྱི་རླུང་ལོག་པས་ལྟེ་བ་སྤྲུལ་པའི་
འཁོར་ལོ་ནས་འབྱུང་བ་བཞིའི་རྩ་བཞི་འབྱུང་བ་གཉིས་གཉིས་འདུས་པའི་རྩ་
འདབ་བཞི་སྟེ། རྩ་ འདབ་བརྒྱད་ཡོད་པའི་དབུས་ནས། གཏུམ་མོའི་མེ་དམར་
ནར་གྱིས་འབར་བར་བསྒོམས་ཏེ། དེ་ཡང་ལྟེ་བའི་མེ་དེ་ཤེས་རབ་སྟོང་པ། སྤྱི་
བོའི་
བྱང་སེམས་དེ་ཐབས་བདེ་བ། དེ་གཉིས་འདྲེས་པས་ཟག་པ་མེད་པའི་བདེ་
སྟོང་ལྷན་ཅིག་སྐྱེས་པའི་ཡེ་ཤེས་ཕྲིལ་གྱིས་སྐྱེ་ཡང་སྐྱེ་ལ། ལས་དང་པོ་པ་རྣམས་
ཀྱིས་སྐྱེ་བར་བསྒོམ་ཡང་བསྒོམ་མོ། །
ད་ནི་དེ་རྣམས་གཞུང་དང་སྦྱར་ནས་བཤད་ན། ཨཱ་ལི་ནི་གཡོན་གྱི་རྩ་ན་
མར་ཧཱུྃ་བ་ཐག་གི་སྐུད་པ་ཙམ་ལ་ཨཱ་ལིའི་འཕྲེང་བ་བསྒྱུས་པའོ། །ཀཱ་ལི་ནི་གཡས་
239 -43



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཀྱི་རྩ་ན་མར་ཧཱུྃ་བ་ཐག་ཙམ་ལས་ཀཱ་ལིའི་ཕྲེང་བ་བསྒྱུས་པའོ། །མཉམ་བྱས་ཏེ་ནི་
ཨཱ་ལི་ཀཱ་ལིའི་ཡི་གེའི་འཕྲེང་བ་དེ་གཉིས་ལ་ཆེ་ཆུང་མེད་རིང་ཐུང་མེད་སྦོམ་ཕྲ་
མེད་པར་སྟེ། མུ་ཏིག་རྩར་ལ་བསྒྱུས་པ་ལྟ་བུའོ། །རི་མོ་ནི་ལྟེ་བ་སྤྲུལ་པའི་འཁོར་
ལོ་ན་རྩ་འདབ་བརྒྱད། སྙིང་ཀ་ན་བརྒྱད། མགྲིན་པ་ན་བརྒྱད། སྤྱི་བོ་ན་བརྒྱད་དེ་
དེ་ལྟར་ན་འཁོར་ལོ་བཞི་ན་འབྱུང་བ་བཞིའི་རྩ་བཞི་འབྱུང་བ་གཉིས་གཉིས་འདུས་
པའི་རྩ་འདབ་བཞི་སྟེ། རྩ་འདབ་བརྒྱད་བརྒྱད་ཡོད་པའི་ རྩའི་རི་མོའོ། །དེ་ལ་
སྦྱར་བར་བྱ་ནི་ལྟེ་བའི་རྩ་འདབ་ཀྱི་དབུས་སུ་ཨ། སྙིང་ཀར་ཧཱུཾ། མགྲིན་པར་ཨོཾ།
སྤྱི་བོར་རྩ་འདབ་ཀྱི་དབུས་སུ་ཧི་བསྒོམ་པ་ལ་བྱའོ། །རི་མོ་ནི་འཁོར་ལོ་བཞིའི་
རྩའི་ རི་མོའོ། སྟེང་དུ་འབར་བ་ནི་རླུང་བསྡམས་པས་ལས་ཀྱི་རླུང་གཡས་རྩ་
གཡོན་རྩའི་ནང་ན་མར་ཡི་གེའི་འཕྲེང་བ་བཀོད་པ་དེས་ལས་ཀྱི་རླུང་ལོག་ནས།
གཏུམ་མོ་ཡེ་ཤེས་ཀྱི་མེ་ལྟེ་བའི་རྩ་འདབ་ཀྱི་སྟེང་ན་ཡར་འབར། དེ་ནས་སྙིང་ཀའི་
རྩ་འདབ་ཀྱི་སྟེང་ན་ཡར་འབར། དེ་ནས་མགྲིན་པའི་རྩ་འདབ་ཀྱི་སྟེང་ན་ཡར་
འབར་ཏེ། དེ་ནས་སྤྱི་བོའི་རྩ་འདབ་ཀྱི་དབུས་ན་ཧཾ་ཡོད་བ་དེ་ལ་རེག་གིས་རེག་
པའོ། །དེ་ནས་ཧཾ་ལས་བྱང་ཆུབ་ཀྱི་སེམས་ཀྱི་ཐིག་ལེ་སྲན་མའི་རྡོག་མའམ་ཉུང་
ཀར་ཙམ་ཕྲལ་གྱིས་སྤྱི་བོ་ན་མར་འབབ་པས་ན་འོག་ཏུ་འབབ་པར་བྱེད་པའོ་ཞེས་
སོ། །འོ་ན་བྱང་ཆུབ་ཀྱི་སེམས་ཀྱི་ཐིག་ལེ་དེ་ཅིའི་གཟུགས་ཀྱིས་འབབ་ན། ཁུ་
བའི་ཚུལ་གྱིས་འབབ་པ་ནི་ཞེས་སྟེ། ཀུན་རྫོབ་བྱང་ཆུབ་སེམས་དེ་ཆུའི་རྣམ་པ་ལྟ་
བུར་འབབ་པའོ། །
བྱང་ཆུབ་སེམས་དེའི་རང་བཞིན་ཅི་ཡིན་ན། བདུད་རྩི་ནི་བདུད་རྩི་བྱང་
ཆུབ་ཀྱི་སེམས་སོ། །ཐིག་པ་ཞེས་པ་ནི་ཐིག་ལེའི་གཟུགས་ཀྱིས་འབབ་ཏེ་ཉུངས་
239 -44



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཀར་རམ་སྲན་རྡོ་ཙམ་ཕྲོལ་ཕྲོལ་འབབ་པའོ། །དེ་ལྟར་ལྟེ་བའི་གཏུམ་མོའི་མེ་
ཤེས་རབ་སྟོང་པ་དང་། སྤྱི་བོའི་བྱང་སེམས་ཀྱི་ཐིག་ལེ་ཐབས་བདེ་བ་གཉིས་
འདྲེས་པས་བདེ་ལ་མི་རྟོག་པའི་ཉམས་སྐྱེ་ཡང་སྐྱེ་སྐྱེ་བར་བསྒོམ་ཡང་བསྒོམ་མོ། །
དེས་ནི་འཁོར་སྔགས་ཀྱི་རྣལ་འབྱོར་བསྟན་ཏོ། །
ད་ནི་རྫོགས་རིམ་དེ་རྣམས་ལ་རྒྱས་འདེབས་པ་མཐར་ཐུག་ཆོས་ཀྱི་རྣལ་
འབྱོར་བསྟན་པ་ནི། གང་གང་ནི་རྟེན་གྱི་གང་ཟག་གོ །དབང་པོ་ནི་མིག་གི་དབང་
པོ་ལ་སོགས་པ་ལྔའོ། །ལམ་ནས་ནི་མིག་གི་ཡུལ་གཟུགས་རྣ་བའི་ཡུལ་སྒྲ། སྣའི་
ཡུལ་དྲི། ལྕེའི་ཡུལ་རོ། ལུས་ཀྱི་ཡུལ་རེག་བྱ་ལ་སོགས་པ་ལ་བརྟེན་ནས་འགྲོ་
བའོ་ ལ་ སོགས་ པའོ། །དེ་ དེའི་ རང་ བཞིན་ སྐྱེ་ བར་ འགྱུར་ ནི། མིག་ གི་ ཡུལ་
གཟུགས་མཐོང་བའི་དུས་སུ་ཟག་པ་མེད་པའི་བདེ་སྟོང་དུ་འཆར། དེ་བཞིན་དུ་རྣ་
བའི་ཡུལ་སྒྲ། སྣའི་ཡུལ་དྲི། ལྕེའི་ཡུལ་རོ། ལུས་ཀྱི་ཡུལ་རེག་བྱ་རེག་པ་ཐམས་
ཅད་ཀྱང་ཟག་པ་མེད་པའི་བདེ་སྟོང་དུ་འཆར་བས་སོ། །འོ་ན་དེ་ལྟར་འཆར་བ་དེ་
ཅི་ལྟར་བྱས་པ་ལས་འཆར་ན། མཆོག་གིས་གཞག་པས་སྟེ་ཞེས་པས་སྟེ། མཆོག་
གི་བླ་མ་སྟེ། དེ་ཡང་སངས་རྒྱས་ནས་རྒྱུན་མ་ཆད་པའི་བྱིན་རླབས་དང་ལྡན་པའི་
བླ་མ་ལ་བྱའོ། །བཞག་པ་ནི་བླ་མ་དེས་རང་གི་རྒྱུད་ལ་ཡོད་པའི་རྟོགས་པ་དེ་
དབང་གསུམ་པའི་དུས་སུ་སློབ་མའི་རྒྱུད་ལ། བཞག་པས་སོ། །
སུ་ལ་བཞག་ན་རྣལ་འབྱོར་གྱིས་ཞེས་པ་དེ་དབང་གི་དུས་སུ་བླ་མའི་རྟོག་
པ་སློབ་མའི་རྒྱུད་ལ་བཞག་པའི་རྟེན་གྱི་གང་ཟག་དེ་ཡིས། སངས་རྒྱས་ཀུན་གྱི་
རང་བཞིན་འབབ་བྱས་པས་འདིར་ཁ་མིག་རྣ་བ་ཅན་གཅིག་འབབ་ཟེར་བ་མིན་
ཏེ། མིག་གིས་གཟུགས་མཐོང་བ་ལ་སོགས་པ་ཐམས་ཅད་བདེ་སྟོང་དུ་ཕྲིལ་ཕྲིལ་
239 -45



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རང་ཤུགས་སུ་མཉམ་བཞག་རྗེས་ཐོབ་མེད་པར་འདུག་ཙ་ན། བསྒོམ་དུ་མེད་པའི་
བསྒོམ་པ། བསམ་དུ་མེད་པའི་བསམ་གཏན། ཆུ་བོ་རྒྱུན་གྱི་རྣལ་འབྱོར་ཞེས་
བྱའོ། །
ད་ནི་རྣལ་འབྱོར་གྱི་དམ་ཚིག་བསྟན་པ་ནི་འདིར་མདོར་བསྟན་ཏེ། དམ་
ཚིག་ཆེན་པོ་ནི་ས་མ་ཡ་ཞེས་པ་ཤ་ལྔ་བདུད་རྩི་བསྟེན་པ་ལས་མི་འདའ་བའོ། །
དངོས་གྲུབ་ནི་རྫས་ཀྱི་སྒོ་ནས་དངོས་གྲུབ་སྟེར་བས་སོ། །རི་ལུ་ཆེན་པོ་ནི། འོག་
ལེའུ་གསུམ་པ་ནས་སྟོན་པའི་རི་ལུའི་སྒྲུབ་ཐབས་སོ། །བསྒྲུབ་པར་བྱ་བ་ནི་འདིར་
མདོར་བསྟན་རྒྱས་པར་ལེའུ་གསུམ་པ་ནས་བཤད་དོ། །
ད་ནི་འོག་སྒོ་ལ་ཆོས་གསུམ་ཡོད་པའི་མདོར་བསྟན་གོང་དུ་བཤད་ནས།
ད་འོག་སྒོ་རྒྱས་པར་བཤད་པ་ནི། སྒྱུ་འཕྲུལ་ཆེན་མོའི་ཞེས་པ་ཚིག་དྲུག་གིས་སྟོན་
ཏེ། དེ་ཡང་གོང་མདོར་བསྟན་གྱི་ཐབས་བྱ་བ་དེ་བཤད་པས་སྒྱུ་འཕྲུལ་ཆེན་མོ་
ཞེས་པ་སྟེ་རང་ཉིད་གཙོ་བོ་ཧེ་རུ་ཀ་བསྒོམ་པའོ། །གོང་གི་ཤེས་རབ་བཤད་པས་
འདིར་རབ་ཅེས་པ་སྟེ། ལས་ཀྱི་ཕྱག་རྒྱ་སངས་རྒྱས་མཁའ་འགྲོར་བསྐྱེད་པའོ། །
གོང་གི་ལ་སོགས་འདིར་རྒྱས་པར་བཤད་པས་སྦྱོར་བས་ཞེས་པ་སྟེ། ལས་ཀྱི་
ཕྱག་རྒྱ་ལ་ནོམ་པ་ཉུག་པ་ལ་སོགས་པའོ། །གོང་གི་ལྟེ་བའི་དབུས་གནས་དཔའ་
བོ་སྟེ། གེ་སར་གསང་བའི་སྤྱོད་ཡུལ་ལ་འདིར་བཤད་པས་སྦྱོར་དང་ཞེས་པ་སྟེ།
རྡོ་རྗེ་པད་མ་བྱིན་གྱིས་བརླབས་ནས་སྙོམས་འཇུག་གི་བྱ་བ་བྱེད་པའོ། །གོང་གི་
དགའ་དང་བདེ་བ་འདིར་བཤད་པས་སྡོམ་པར་བྱེད་པར་འགྱུར་ཞེས་སྟེ་སྡོམ་པ་ནི་
སཾ་བྷ་ར་ན་སྡོམ་པ་སྟེ། བྱང་ཆུབ་ཀྱི་སེམས་ཀྱི་ཐིག་ལེ་སྡོམ་པའོ། །དེ་སྡོམ་པ་བྱེད་
པར་འགྱུར་ནི་མ་བསྡམས་ན་ཟག་མེད་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མི་
239-46



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
སྐྱེ་གསུང་ངོ༌
། །ཐིག་ལེ་གཟུང་ནས་རྟོག་མེད་ལྷན་ཅིག་སྐྱེས་པའི་ཉམས་རྒྱུད་ལ་
སྐྱེས་ཙམ་ན་སྒོ་ལྔའི་ཡུལ་ཟག་པ་མེད་པའི་དགའ་བ་དང་ཡིད་ཟག་པ་མེད་པའི་
བདེ་བས་འགྲུབ་པར་གྱུར་ཞེས་པའོ། །ཡང་གོང་གི་ངེས་པ་མེད་ཅིང་དཀའ་ཐུབ་
མེད། །
དཀའ་སྤྱོད་བསྙུང་བ་སྡོམ་མེད་པར་ཞེས་པ་བཤད་པས་ནི། འདིར་མཆོད་
པ་ལྔ་དང་ཡང་དག་ལྡན་ཞེས་པ་ལ་སོགས་པའི་ཚིག་བཞི་སྟེ། དེ་ཡང་འོག་སྒོ་
སྒོམ་པའི་བསྒོམ་ཆེན་པ་དེ་ལ་གོང་གི་ངེས་པ་མེད་པར་དཀའ་ཐུབ་མེད་པ་ལ་
སོགས་པར་མ་ཟད་དེ། མཆོད་པ་ལྔ་དང་འདོད་པའི་ཡོན་ཏན་ལྔ་ཡང་འོག་སྒོ་
བསྒོམ་པ་ཉིད་ལ་ཚང་བར་བསྟན་ཏེ། དེ་ཡང་མཆོད་པ་ལྔ་དང་ཡང་དག་ལྡན་ནི།
ལས་ཀྱི་ཕྱག་རྒྱ་དེ་གཟུགས་མཛེས་པ་མེ་ཏོག །དྲི་ཞིམ་པ་དྲི་ཆབ། ལས་ཀྱི་ཕྱག་
རྒྱ་ལ་བརྟེན་ནས་ཟག་མེད་ཀྱི་བདེ་བས་ཡིད་ཚིམ་པར་བྱེད་པས་སྤྲོས། །ཉམས་
མྱོང་དེ་གསལ་བས་མར་མེ་ཟག་མེད་ཀྱི་རོ་རྒྱས་པར་བྱེད་པས་ལྷ་བཤོས་ཀྱང་
འདི་ལ་ཚང་ངོ༌། །འདོད་པའི་ཡོན་ཏན་ལྔ་དང་བཅས་པ་ནི་ལས་ཀྱི་ཕྱག་རྒྱ་དེ་
གཟུགས་སྡུག་པ་དེ་གཟུགས། ཧ་ཧ་དང་སི་སིའི་སྒྲ་བསྙན་པ་དེ་སྒྲ། ཕྱག་རྒྱ་མའི་
དྲི་ཞིམ་པ་དྲི། ཟག་མེད་ཀྱི་ཉམས་མྱོང་གི་རོ་རྒྱས་པར་བྱེད་པས་སོ། །ལས་ཀྱི་
ཕྱག་རྒྱ་དེ་རེག་བྱ་འཇམ་པས་རེག་བྱ་ཡང་འདི་ལ་ཚང་ཞེས་པའོ། །བསྒྲུབ་པའི་
དབང་པོ་ཡང་འོག་སྒོའི་རྟེན་གྱི་གང་ཟག་གོ །ཤེས་བྱ་ནི་ལས་གྱི་ཕྱག་རྒྱ་རྟེན་པའི་
མན་ངག་ཅེས་པ་དེ་ཡིས་སོ། །དངོས་གྲུབ་ཤིན་ཏུ་རྟག་པའོ་ནི་སྤྱིར་འོག་སྒོ་ལ་
བརྟེན་པའི་ལམ་ཤིན་ཏུ་གྱུར་བ་ཡིན་ཏེ། ཁེ་གང་ཆེ་བའི་ས་ན་ཉེན་ཀྱང་ཆེ་སྟེ།
བཙན་ཐབས་སུ་སངས་རྒྱ་བར་བྱེད་པ་ཡང་འོག་སྒོ་ལ་བརྟེན་ནས་རྒྱ་སྟེ། བཙན་
23༔ ཨབསམ47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཐབས་སུ་ངན་སོང་དུ་བསྒྱུར་བར་ཡང་བརྟེན་མ་ལེགས་ན་འོག་སྒོ་ན་བརྟེན་ནས་
སྐྱུར་རོ། །འོག་སྒོའི་ཁ་སྐོང་ལེའུ་གསུམ་པ་ནས་སྟོན་ནོ། །
ད་ནི་ཐིག་ལེ་སྔགས་ཀྱི་རྣལ་འབྱོར་བསྟན་ཏེ། འདི་ལ་བཞི་སྟེ། གང་གིས་
ཤེས་པའི་ཞེས་པའི་ཚིག་དྲུག་གི་ཐིག་ལེ་བཤད་པར་ཞལ་གྱིས་བཞེས་པ་བསྟན།
རྣལ་འབྱོར་ཆེན་པོ་རྣམས་ཀྱིས་ནི་ཚིག་གཅིག་པོ་དེས་ཐིག་ལེ་བསྒོམ་པའི་རྟེན་གྱི་
གང་ཟག་བསྟན། བཟང་པོའི་ཡི་གེའི་ཚིག་གསུམ་གྱིས་ཐིག་ལེ་བསྒོམ་པ་དངོས།
འདོད་པ་ཀུན་ལ་ཉེ་བར་སྤྱོད་པ་ལ་སོགས་པའི་ཚིག་བཅུས་བསྒོམས་པའི་ཕན་
ཡོན་བསྟན་ཏོ། །དེ་ལ་དང་པོ་བཤད་པར་ཞལ་གྱིས་བཞེས་པ་ནི་གང་གི་ནི་ཐིག་
ལེ་བསྒོམ་པའི་རྟེན་གྱི་གང་ཟག་གང་གིས་སོ། །ཤེས་པ་ནི་ཐིག་ལེ་བསྒོམ་པའི་
མན་ངག་ཅེས་པའོ། །
དེ་ལ་བརྟེན་ནས་བསྒོམས་པས་དངོས་གྲུབ་གྱི་ལྷའི་གནས་སུ་མྱུར་བར་
འགྱུར་ནི། དཔལ་སྒྱུ་འཕྲུལ་ཆེན་མོ་ལྷ་ལྔའི་དཀྱིལ་འཁོར་དེ་མྱུར་བར་ཐོབ་པར་
འགྱུར་ཞེས་པའོ། །དེ་ནི་ཐིག་ལེ་བསྒོམ་པའི་ལྷ་ལྔའི་དཀྱིལ་འཁོར་ཐོབ་པ་དེ་
ནིའོ། །ང་ཡིས་སྟོན་པ་རྡོ་རྗེ་འཆང་ངས་བཤད་པར་བྱ་སྟེ། ལྷ་མོ་ནི་སངས་རྒྱས་
མཁའ་འགྲོ་ལ་བོས་ནས། བདེན་པར་ཧེ་རུ་ཀ་ལ་ལྷ་མོ་ཁྱོད་ལ་བདེན་པར་སྨྲའོ། །
གང་གིས་སྨྲ་ན་སྒྱུ་འཕྲུལ་ཆེན་མོ་སྟེ། ཧེ་རུ་ཀ་ངའོ། ཁྱོད་ནི་སངས་རྒྱས་མཁའ་
འགྲོའོ། །ངས་ནི་ཧེ་རུ་ཀ་ངས་སོ། །འཇིག་རྟེན་གསུམ་བསྒྲུབ་ནི་ས་འོག་ས་སྟེང་
ས་བླ་གསུམ་མམ། །ཡང་ན་ལུས་ངག་ཡིད་གསུམ་ཟག་པ་མེད་པའི་བདེ་སྟོང་དུ་
འགྲུབ་པར་བྱེད་པ་གཅིག་བཤད་པར་བྱ་ཞེས་པའོ། །
ད་ནི་ཐིག་ལེ་བསྒོམ་པའི་རྟེན་གྱི་གང་ཟག་བསྟན་པ་ནི། འོ་ན་ཐིག་ལེ་དེ་
239 - 48



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
རྟེན་གྱི་གང་ཟག་ཐམས་ཅད་ཀྱིས་བསྒོམ་པ་ཡིན་ནམ་བྱས་པ་ལ། རྣལ་འབྱོར་
ཆེན་པོ་ནི་དབང་རྫོགས་པར་ཐོབ་པའི་རྟེན་གྱི་གང་ཟག་རྣམས་ཀྱིས་བསྒོམ་གྱི།
དེ་ལས་གཞན་པའི་དབང་རྫོགས་པར་མ་ཐོབ་པ་རྣམས་ཀྱི་མི་སྒོམ་ཞེས་པའོ། །
ད་ནི་ཐེག་ལེ་བསྒོམ་པ་དངོས་བསྟན་པ་ནི། བཟང་པོའི་ཡི་གེ་འཕྲེང་བ་ཡི་
ཚིག་གསུམ་གྱིས་བསྟན་ཏེ། འདི་ལ་བརྟེན་ནས་སློབ་དཔོན་ཀུ་ཀུ་རི་པས་དེ་ཁོ་ན་
ཉིད་ཀྱི་མན་ངག་མཛད། དེ་མ་འོངས་པ་རྣམས་ཀྱིས་གོ་བཀའ་བར་གཟིགས་ནས་
དེའི་འགྲེལ་པ་མཛད་དོ། །དེ་ཡང་ཐིག་ལེ་ནི་སྙིང་གར་རླུང་སེམས་འདྲེས་པའི་
ཐིག་ལེ་ཉུངས་ཀར་རམ་སྲན་མ་ཙམ་ལ་ཤེས་པ་གཏད་པའོ། །སྔགས་ནི་དེ་ལ་
བརྟེན་ནས་ ཡིད་ སྡུག་བསྔལ་ལས་སྐྱོབ་ པར་ བྱེད་པའོ། །རྣལ་ འབྱོར་ནི་ཐུན་
གསུམ་མམ་བཞིར་བྱས་ནས་ཉམས་སུ་ལེན་པའོ། །དེ་ལ་ཐིག་ལེ་སྔགས་ཀྱི་རྣལ་
འབྱོར་བསྒོམ་པ་འདི་ལ་ཡང་དུས་ཀྱི་གནད་དང་
། ལུས་བཅོས་པའི་གནད་དང་
།
ཡུལ་གྱི་གནད་དོ། །དུས་ནི་ཐེག་ལེ་བསྒོམ་པའི་དུས་སོ། །ལུས་བཅོས་པ་ནི་རྐང་
རྗེ་སྐྱིལ་མོ་ཀྲུང་
། ལག་པ་མཉམ་བཞག་གི་ཕྱག་རྒྱ། རྒལ་པ་བསྲང་། མིག་
སྣ་རྩེར་དབབ་པའོ། །ཡུལ་ནི་སྙིང་ག་ཆོས་ཀྱི་འཁོར་ལོའོ། །
དེ་ཡང་བསྒོམ་པ་ལ་སྙིང་པད་མ་འདབ་མ་བཞི་པར་ཁ་ཕྱེ་བའི་ནང་གི་
དབུས་ཀྱི་ལྟེ་བ་ལ་མེ་དང་རླུང་རྣམ་པར་དག་པའི་རང་བཞིན་གྱི་ཉི་མའི་དཀྱིལ་
འཁོར་གཅིག་བསྒོམ། དེའི་སྟེང་དུ་ས་དང་རླུང་རྣམ་པར་དག་པའི་རང་བཞིན་གྱི་
ཟླ་བའི་དཀྱིལ་འཁོར་དེ་གཉིས་ནི་གའུ་ཁ་སྦྱོར་དུ་བསྒོམ་དེ་གཉིས་ཀྱི་བར་དུ་རང་
གི་སེམས་ཀྱི་ངོ་བོ་རླུང་སེམས་འདྲེས་པའི་ཐིག་ལེ་དཀར་ལ་ཆུང་བ་སྣུམ་ལ་འདྲིལ་
བ་གཅིག་བསྒོམ། དེ་ལ་ཡི་གེ་ཧཱུྃ་བ་ཐག་ཙམ་ལ་ཨཱ་ལི་བསྒྱུས་པའི་ཚར་ཕྱེད་དང་
239--49



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བདུན་གྱི་རྒྱ་གྲམ་དུ་བསྐོར་བར་བསྒོམ་ལ། ཐིག་ལེ་དེ་ལ་ཤེས་པ་གཏད་ནས་
བསྒོམས་ན། ཐིག་ལེ་དེ་ལ་སྒྲ་རྟོག་ཅེས་པའི་རྟོག་སྒྲ་གཅིག་འབྱུང་བར་བསྒོམས་
པས་སྟེང་གི་ཟླ་བའི་དཀྱིལ་འཁོར་ལ་བུ་ག་ལྔ་འབྲུམ་ཤོང་ཙམ་པའི་བུ་ག་གཅིག་
བྱུང་བར་བསྒོམ། དེ་ནས་རླུང་གི་འགྲོ་འོང་ལན་གསུམ་བྱས་སྟེ། རླུང་ཕྱིར་སོང་
བས་ཨོཾ་བྱ་བར་སོང་བར་བསྒོམ། ནང་དུ་འཇུག་པའི་དུས་སུ་ཧཱུྃ་བྱ་བར་འཇུག་
པར་བསྒོམ་རླུང་གནས་པའི་དུས་སུ་ཨཱའི་ངོ་བོར་གནས་པར་བསྒོམས་ཏེ། དེ་ལྟར་
བྱས་ པས་ ཟླ་བའི་བུ་ག་ སྦྱངས་ པར་ བསྒོམ་མོ། །དེ་ནས་ ཤེས་ པའི་ དམིགས་
ལུགས་གསུམ་ཏེ། གསང་བའི་མན་ངག་ཟླ་བའི་དོང་དུ་སྦ་བ་དང་། །ནམ་མཁའི་
མཐོངས་སུ་ཕྱར་བ་དང་། ཕྲ་མོར་བཞག་པའོ། །དེ་ལ་ཟླ་བའི་དོང་དུ་སྦ་བ་ནི།
ཐེག་ལེ་ཟླ་བའི་འོག་ཏུ་སྦའོ། །ནམ་མཁའི་མཐོངས་སུ་ཕྱར་བ་ནི། ཟླ་བའི་སྟེང་དུ་
བསྒོམ་པའོ། །ཕྲ་མོར་བཞག་པ་ནི་སེམས་ཅན་ཉིད་ཐིག་ལེ། ཐིག་ལེ་ཉིད་སེམས་
ཉིད་ཀྱི་ངོ་བོར་བྱས་ནས་བསྒོམ་པའོ། །དེ་གསུམ་ཀ་བསྒོམ་པ་ནི་མིན་ཏེ། དེ་
གསུམ་རང་གར་མོས་སུ་བསྒོམ་པའོ། །དེ་བསྒོམས་པས་ཉམས་མྱོང་བདེ་སྟོང་དུ་
འཆར་བའོ། །
དེ་བཞུང་དང་སྦྱར་ཏེ་བཤད་ན། བཟང་པོ་ནི་ཐིག་ལེ་དཀར་པོར་འདུག་
པས་བཟང་པོ་སྟེ། འོ་ན་དཀར་པོར་འདུག་པ་ལ་ཅིའི་ཕྱིར་བཟང་པོ་ཞེས་བྱ་ན།
ཆོས་ཉིད་ལ་ཉེས་པའི་སྐྱོན་གྱིས་མ་གོས་པའི་རྟགས་སོ། །ཡང་ཐིག་ལེ་ཆུང་བས་
ཀྱང་བཟང་པོ་སྟེ། འོ་ན་ཆུང་བ་ལ་ཅིའི་ཕྱིར་བཟང་པོ་ཞེས་བྱ་ན། ཆོས་ཉིད་ཤིན་
ཏུ་རྟོགས་པར་དཀའ་བས་སོ། །ཡང་ཐིག་ལེ་དེ་ཟླུམ་པས་ཀྱང་བཟང་པོ་སྟེ། འོ་ན་
ཟླུམ་པོ་ལ་ཅིའི་ཕྱིར་བཟང་པོ་ཞེས་བྱ་ན། ཆོས་ཉིད་ལ་སྤྲོས་པ་ཐམས་ཅད་དང་
239-50



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བྲལ་བའི་བརྡ་ཡིན་པས་སོ། །ཡི་གེའི་འཕྲེང་བ་རྣམས་ནི་ཧཱུྃ་བ་ཐག་ཙམ་ལ་ཨཱ་ལི་
ཀཱ་ལི་ཚར་ཕྱེད་དང་བདུན་གྱིས་ཐིག་ལེ་ལ་དཀྲིས་པའོ། །གང་ཞིག་ནི་རྟེན་གྱི་
གང་ཟག་གང་ཞིག་གིས་སོ། །བསམ་པ་ཙམ་གྱིས་གསང་བའི་མན་ངག་ཟླ་བའི་
དོང་དུ་སྦ་བ་ལ་སོགས་པ་ཤེས་པ་དམིགས་ལུགས་གསུམ་པོ་གང་རུང་གཅིག་ལ་
དམིགས་པའོ། །དེས་ཅི་འགྲུབ་ན། རྒྱུ་དང་ནི་ནང་བཅུད། མི་རྒྱུ་ནི་ཕྱི་སྣོད་དོ། །
ཡང་ན་རྒྱུ་བ་སེམས། མི་རྒྱུ་བ་ལུས་སོ། །འགྲུབ་འགྱུར་པའོ་ནི། སྣོད་བཅུད་ལུས་
སེམས་ཐམས་ཅད་ཟག་པ་མེད་པའི་བདེ་སྟོང་དུ་འགྲུབ་པར་འགྱུར་ཞེས་པའོ། །
ད་ནི་ཕན་ཡོན་བསྟན་པ་ནི། འདོད་པ་ཀུན་ལ་ཉེ་བར་སྤྱོད་ནི་དམིགས་
ལུགས་གསུམ་པོ་གང་རུང་གཅིག་ལ་བསྒོམ་པའོ། །དེ་གསུམ་རང་ཇི་ལྟར་འདོད་
་བཞིན་དུ་བརྟེན་ཅིང་བསྒོམ་པའོ། །རྣལ་འབྱོར་པ་ཆེན་པོ་ནི་དེ་ལྟར་བསྒོམ་
པའི་རྟེན་གྱི་གང་ཟག་གོ །རྟག་རོལ་ནི་རྟག་ཏུ་ཟད་པ་མེད་པའི་བདེ་བ་ལ་རོལ་
བོར་བྱེད་པའོ། །གཞན་ཡང་རྡོ་རྗེ་རྣལ་འབྱོར་མ་རྣམས་དང་ནི་དཔལ་སྒྱུ་འཕྲུལ་
ཆེན་མོ་ལྷ་ལྔའི་དཀྱིལ་འཁོར་ཡང་ཐོབ་པར་བྱེད་པའོ། །དེ་ལྟར་སྤྲུལ་པའི་སྐུ་རྣམ་
པ་སྣ་ཚོགས་ཀྱི་གཟུགས་སུ་སྤྲུལ་ཞིང་སེམས་ཅན་གྱི་དོན་བྱེད་པའོ། །
དེ་ལྟར་གང་གིས་སྤྲུལ་ན། ཐིག་ལེ་བསྒོམ་པའི་རྣལ་འབྱོར་པ་བདག་ཉིད་
ཀྱིས་སྟོན་པ
པར་བྱེད་ཅེས་པའོ། །དེ་བཞིན་གཤེགས་པ་ཀུན་གྱི་དུས་གསུམ་གྱིའོ། །
དཔལ་ནི་དུས་གསུམ་གྱི་དེ་བཞིན་གཤེགས་པའི་སྤྲུལ་སྐུ་སྐྱེ་གནས་གདུལ་བྱ་ལ་
ལེགས་པའི་ཡོན་ཏན་སྟེར་བའོ། །ཅི་ལྟ་བུ་སྟེར་ན། དངོས་གྲུབ་ཆེན་པོ་སྟེར་བར་
འགྱུར་ནི་ མཆོག་ གི་ དངོས་ གྲུབ་ པོ། །བཅུད་ལེན་ནི་ སྐྲ་ དཀར་མེད་པ་ དང་།
གཉེར་མ་མེད་པ་རྒས་ཤིང་འཁོགས་པ་ལ་སོགས་པ་རྣམ་པ་སྣ་ཚོགས་པའི་སྒོ་
239--51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནས་ཚེ་རིང་བར་བྱས་ནས། རྟག་ཏུ་སེམས་ཅན་དོན་བྱེད་པར་ཡང་འགྱུར་རོ། །
ད་ནི་རྣལ་འབྱོར་གྱི་བཟའ་བའི་དམ་ཚིག་བསྟན་པ་ནི། ཁུ་བ་དགུག་དང་
ནི་བྱང་ཆུབ་ཀྱི་སེམས་བཀུག་པ་ལ་ལོངས་སྤྱད་པས་ཏེ། རྫས་འདི་རྣམས་ཀྱི་
དགུག་ཐབས་ནི་ལེའུ་གཉིས་པ་ནས་སྟོན་ཏོ། །ཆང་དང་ནི་ཞེས་པ་གཞན་དག་གི་
ཁྱིམ་ནས་ཆང་བཀུག་ལ་ལོངས་སྤྱད་པའོ། །གོང་བུ་ཆེན་པོ་དགུག་པ་ཉིད་ནི་ཡུལ་
གཞན་ནས་རོ་ཧྲིལ་པོར་བཀུག་ལ་ལོངས་སྤྱད་པའོ། །ཤ་ཆེན་པོ་ནི་བཀུག་ནས་
སུ་ནི་སྔགས་པ་ཀུན་གྱི་ཁྱིམ་ན་ཡོད་པའི་མིའི་ཤ་དམ་དུམ་བཀུག་ལ་རྣལ་འབྱོར་
མ་དང་ནི་ལས་ཀྱི་ཕྱག་རྒྱའོ། །དེ་དང་ལྷན་ཅིག་ལོངས་སྤྱོད་དོ། །དེ་ལྟར་བྱས་
པའི་ཕན་ཡོན་ནི་ཚེ་རིང་པོ་འབྱུང་
། རྩོན་འགྲུས་ཆེན་པོ་འབྱུང་བ་དང་
། ལུས་གཟི་
བརྗིད་ཆེ་ཞིང་ལུས་སྟོབས་ཆེ་བར་འགྱུར་རོ། །ལྷའི་མི་དང་ནི་ལྷའི་མིག་གི་མངོན་
པར་ཤེས་པ་དང༌། །རྣ་བའི་མངོན་པར་ཤེས་པ་ལ་སོགས་པ་ཡང་ འབྱུང་། རྫུ་
འཕྲུལ་ལྡན་ནི་གཅིག་ཏུ་འདུག་ཅིང་དུ་མར་སྟོན་པ་དང་
། སྟོད་ན་མེ་འབར་སྤྱད་
ན་ཆུ་བྲུག་པ་ལ་སོགས་པའི་རྫུ་འཕྲུལ་སྣ་ཚོགས་དང་ཡང་ལྡན་པར་འགྱུར། ཉིན་
རེ་ནི་ཉིན་གྱི་རིགས་ལའོ། །ཟླ་བ་ནི་བྱང་ཆུབ་ཀྱི་སེམས་སོ། །
བཏུང་བ་ནི་བྱང་སེམས་དེ་འཐུངས་ན་དེའི་ཕན་ཡོན་ནི། དེའི་ཚེ་ནི་འཕེལ་
འགྱུར་ཏེ། ཅི་ཙམ་དུ་འཕེལ་ན་བསྐལ་པ་ཆེན་པོའི་བར་དུ་གནས་ཞེས་པ་སྟེ། ཚེ་
ཉི་ཟླ་དང་མཉམ་པར་འགྱུར་བའོ། །བལྟ་བས་མི་ངོམས་ལུས་དང་ནི་ཞེས་པ་ལུས་
ལ་གཟི་མདངས་ཆེན་པོ་འབྱུང་པའོ། །ཆོ་འཕྲུལ་དག་ནི་སྟོན་པར་བྱེད་ནི། ལོང་
བས་གཟུགས་མཐོང་བ་དང་། འོན་པས་སྒྲ་ཐོས་པ་ལ་སོགས་པ་འབྱུང་ངོ་
། །ཐིག་
ལེ་བརྟེན་པ་དེའི་མན་ངག་ཡིད་ལ་བསམས་པ་ཙམ་གྱིས་ནི། རང་གི་གཟུགས་ནི་
239 *-52



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཡོངས་རྗེ་ཉིད་ནི་རྟ་འདོད་ན་རྟ་ལ་སོགས་པའི་གཟུགས་ཅི་འདོད་པ་ཡིད་ལ་
བསམ་པ་ཙམ་གྱིས་འགྲུབ་པའོ། །རྣམ་ཤེས་གཞན་གྱི་གྲོང་ཁྱེར་ལ་འཇུག་པ་ལ་
ཚོགས་མེད་དོ། །བཀླགས་པས་ནི་དེ་ལྟ་བུའི་མན་ངག་དང་པོ་བླ་མ་ལས་ཐོས་
དགོས་པས་སོ། །དེ་ནས་བར་དུ་བསམས། ཐ་མར་བསྒོམས་པས་གོང་གི་འབྲས་
བུ་དེ་རྣམས་འགྲུབ་པས་ན་འགྲུབ་པ་དོན་ཡོད་པ་ཞེས་སོ། །རིག་མ་ནི་ཡུམ་སངས་
རྒྱས་མཁའ་འགྲོའོ། །དབང་ཕྱུག་ནི་ཡུམ་ལ་མངའ་མཉེས་པའི་ཧེ་རུ་ཀའོ། །
སྒྱུ་འཕྲུལ་ཆེ་ནི་སྒྱུ་ཆེན་མོའི་རྒྱུད་འདི་ནི། རིག་མ་ནི་ཡུམ་ལ་བོད་པའོ། །
འཇིག་རྟེན་གསུམ་པོ་ན་ནི་ས་འོག་ས་སྟེང་ས་བླ་གསུམ་ན་ཡུམ་ཁྱོད་དང་མཉམ་པ་
ཧེ་རུ་ང་ལས་མེད། དེའི་ཕྱིར་རྒྱུད་རྣམས་ཀུན་གྱི་ལུང་འདི་ནི་ཞེས་པ་རྒྱུད་ཐམས་
ཅད་ཀྱི་ལུང་དང་ལྡན་པའི་མའི་རྒྱུད་འདི། མཛེས་མ་ཞེས་ཡུམ་ལ་བོས་ནས། ཁྱོད་
ལ་ནི་ཁྱོད་ཀྱི་ངོ་བོར་བྱས་ནས་མ་བཤད་པ་གཅིག་ཡིན་ཞེས་སོ། །དེ་ལྟར་བྱས་
པས་ལེའུའི་གཞུང་དེ་ལ་ཤེས་བྱའི་གཤིས་དངོས་པོའི་གནས་ལུགས་དེ་ལ་ཤེས་
པའི་ཡུལ་དུ་བཞག་པ་དང༌། དེ་ ཉམས་ སུ་ ལེན་ པའི་རྟེན་ གྱི་ གང་ ཟག་ དང་།
ཉམས་སུ་བླང་བའི་འབྲས་བུ་དང་
། ཉམས་སུ་བླངས་པའི་ཐབས་དང་བཞིར་བྱས་
ནས་བཤད་དོ། །
ད་ནི་ལེའུའི་མཚན་སྟོན་ཏོ། །རྣལ་འབྱོར་མ་ནི་སངས་རྒྱས་མཁའ་འགྲོ་མ་
ལ་སོགས་པ་ལྔའོ། །དབང་ཕྱུག་ནི་དེ་ལ་མངའ་མཉེས་པའི་ཧེ་རུ་ཀའོ། །རིག་མ་
ཆེན་མོ་ལས་ནི་ཧེ་རུ་ཀ་ལ་མོ་རྟགས་ཀྱི་ཡི་གེ་ཞུགས་པའོ། །དངོས་གྲུབ་ཀྱི་མཚན་
མ་བསྟན་པ་ནི་གོང་གི་དངོས་གྲུབ་ལས་ཆེན་བརྒྱད་དང་
། ཐུན་མོང་གི་དངོས་
གྲུབ་བརྒྱད་དང་། རི་ལུ་དང་
། ཐིག་ལེ་བསྒོམས་པའི་ཕན་ཡོན་དང་
། འདིའི་ཚེ་
239-53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རིང་བརྩོན་འགྲུས་ཆེན་པོ་དང་
། གཟི་བརྗིད་ཆེ་ཞིང་སྟོབས་ཆེར་འགྱུར་ལ་སོགས་
པ་ དེ་ དོན་ གྱི་ གཙོ་བོར་ གྱུར་ པའོ། །དང་པོ་ནི་ གྲངས་ ཀྱི་ གནས་ གཞན་ནོ། །
གསལ་བྱེད་སྒྲོན་མ་ལས་ལེའུ་དང་པོའི་བཤད་པའོ།།
ད་ནི་ལེའུ་གཉིས་པ་སྟོན་ཏེ། འདི་ལ་ཆོས་བཞི་ཡོད་པ་ལས། དང་པོ་ཕྲ་
མོ་སྔགས་ཀྱི་རྣལ་འབྱོར་སྟོན། དང་པོ་རླུང་རྒྱ་ཡན་ལ། དེ་ལ་དེ་ནས་ནི་མཚམས་
སྦྱོར་གྱི་ཚིག་ཏེ་ལེའུ་དང་པོ་བཤད་པའི་དེ་ནས་སོ། །རྣལ་འབྱོར་མ་ནི་སངས་རྒྱས་
མཁའ་འགྲོ་དང་རྡོ་རྗེ་མཁའ་འགྲོ་ལ་སོགས་པ་ལྔའོ། །དབང་ཕྱུག་ནི་དེ་རྣམས་ལ་
མངའ་མཉེས་པའི་ཧེ་རུ་ཀའོ་ཆེ་མོ་ནི་ཧེ་རུ་ཀ་ལ་མོ་རྟགས་ཀྱི་ཡི་གེ་ཞུགས་པའོ
། །
རྣམས་ནི་ཧེ་རུ་ཀ་དང་མཁའ་འགྲོ་མར་བཅས་པ་རྣམས་སོ། །སྦྱོར་བ་ནི་ལྷ་ཡབ་
ཡུམ་ཞལ་སྦྱར་བའོ། །འབྲས་བུ་རབ་ཏུ་སྟེར་བ་ནི་མཆོག་དང་ཐུན་མོང་གིའོ། །ཡི་
གེ་བཟང་པོ་ནི་ངོ་བོ་རླུང་རྣམ་པ་ཡི་གེའི་རང་བཞིན་དུ་བསྒོམ་པ་སྟེ། རླུང་ཕྱིར་ཨཱ།
ནང་དུ་ཧཱུཾ། གནས་པ་ཨའི་ངོ་བོར་གནས་པའོ། །དེ་ལྟ་བུ་དེ་བཤད་པར་བྱ་སྟེ་ཞེས་
པ་བཤད་པར་ཞལ་གྱིས་བཞེས་པའོ། །
ད་ནི་ཕྲ་མོ་སྔགས་ཀྱི་རྣལ་འབྱོར་བསྒོམ་པའི་ཕན་ཡོན་ནི། གང་ཞིག་ནི་
རྟེན་གྱི་གང་ཟག་ཞིག་གིས་སོ། །བསམ་པ་ཙམ་གྱིས་ནི་ཞེས་པ་ཕྲ་མོའི་རྫོགས་
རིམ་ འདི་བསམ་ཤིང་དྲན་ པ་ཙམ་གྱིས་ སོ། །དེའི་དགོས་པའམ་ ཕན་ཡོན་ནི།
རྣལ་འབྱོར་མ་མཆོག་སྟེར་འགྱུར་བ་ཞེས་པ་ཕྱག་རྒྱ་ཆེན་པོ་མཆོག་དང་ཐུན་མོང་
གི་དངོས་གྲུབ་སྟེར་བར་བྱེད་པའོ། །
ད་ནི་ཕྲ་མོ་སྔགས་ཀྱི་རྣལ་འབྱོར་བསྒོམ་པ་དངོས་ནི་བཞི་ཡོད་པ་ལས་
དང་པོ་རླུང་རྒྱ་ཡན་ལ་བསླབ་པ་དང། རླུང་བགྲང་ཞིང་བརྩི་བ་ལ་བསླབ་པའི་དོན་
239 -54



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཏོ། །དེ་ལས་རྒྱ་ཡན་ལ་བསླབ་པ་ནི། ལར་རླུང་བསྒོམ་པའི་རྟེན་གྱི་གང་ཟག་དེ་
ཟས་ཧ་ཅང་ལྟོགས་པ་བློ་འཚོལ་དྲོ་དང་བཅས་པ་ཡང་མིན། ཧ་ཅང་བགྲངས་བའི་
ཐེར་ཐག་ཆད་པ་ཡང་མ་ཡིན་པའི་མ་བགྲངས་པ་མ་ལྟོགས་པའི་ཐང་གཅིག་ཏུ་ཟ་
བའོ། །སྤྱོད་པ་དྲག་ཤུལ་མི་བྱེད་པ་ཤེས་པ་ཁོང་གློད་པ་གཅིག་དགོས་སོ། །དེ་ལྟ་
བུ་དེས་སྟན་བདེ་བ་འཇམ་པ་ལྷོད་པ་གཅིག་གི་སྟེང་དུ་བསྡད་ལ་རྐང་པ་རྡོ་རྗེ་
སྐྱིལ་མོ་ཀྲུང་ལག་པ་མཉམ་བཞག་གི་ཕྱག་རྒྱ་སྒལ་བ་བསྲང་མིག་སྣ་རྩེར་དབབ་
པའི་ལུས་བཅོས་ནས་རླུང་ཕྱིར་འགྲོ་བའི་དུས་སུ་ ཨོ་བྱ་བའི་ངོ་བོར་སོང་བར་
བསྒོམ། ནང་དུ་འཇུག་པའི་དུས་སུ་ཧཱུྃ་བྱ་བའི་ངོ་བོར། རླུང་གནས་པ་ཨའི་ངོ་བོར་
གནས་པར་བསྒོམ། ངག་ཏུ་བརྗོད་མི་དགོས་ཏེ། དེ་ལྟར་བསྒོམས་པས་ཅི་ཞིག་
ཙམ་ན་རླུང་ཨ་བ་དྷཱ་ཏཱིར་ཚུད་ནས་རང་ཤུགས་སུ་ཟག་པ་མེད་པའི་མི་རྟོག་པ་སྐྱེའོ
། །
དེ་གཞུང་དང་སྦྱར་ནས་བཤད་ན། དང་པོའི་ཡི་གེ་སྦྱོར་བ་ཡིས་ནི་སྔགས་
ཐམས་ཅད་ཀྱི་དང་པོའམ་མགོ་བོར་ཡོད་པ་ཨོ་མོ། རྟག་ཏུ་དབུགས་ནི་གཏང་བར་
བྱ་ནི། རླུང་ཕྱིར་འགྲོ་བའི་དུས་སུ་ཨོཾ་གྱི་ངོ་བོར་འགྲོ་བར་བསྒོམ་པའོ། །བརྒྱད་
པའི་མཐའ་ནི་ཡི་གེ་ཧའོ། །ཨུ་དང་ནི་ཞབས་ཀྱུ་དོ། །ཐིག་ལེར་བཅས་པ་ཡིས་ནི་
ཟླ་ཚེས་ཐིག་ལེ་སྟེ། དེས་ཧཱུྃ་དུ་སོང་བའོ། །རྣལ་འབྱོར་པའི་རྟེན་གྱི་གང་ཟག་གོ །
དབུགས་རྔུབ་བྱེད་ནི་རླུང་ནང་དུ་འཇུག་པའི་དུས་སུ་ཧཱུྃ་དུ་བགྲང་པའོ། །དངོས་
དང་ནི་རླུང་ཕྱིར་འགྲོ་བའོ། །དངོས་མེད་ནི་རླུང་ནང་དུ་འོང་བའོ། །རྣམས་ཡངས་
པའི་ནི་ཕྱིར་འགྲོ་ནང་འགྲོ་ཡངས་པ་ནི་རླུང་གནས་པ་སྟེ་ཨའི་ངོ་བོར་གནས་པའོ། །
དེ་ལྟར་བྱས་པས་རང་ཤུགས་སུ་དྷ་ཏཱིར་ཚུད་ནས་མི་རྟོག་པ་སྐྱེ་སྟེ་དེ་ནི་རྒྱ་ཡིན་
ལན་ལ་བསླབ་པའོ། །རླུང་བགྲང་ཞིང་རྩི་བ་ལ་བསླབ་པ་ནི་ཚིག་དེ་རྣམས་ཉིད་
239-55



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལ་སྦྱོར་སྟེ། དེ་ སྒོམ་པའི་བསྒོམ་ཆེན་པས་ ཀྱང་ཟས་ཐང་གཅིག་ཏུ། ཟ་བ་ལ་
སོགས་པ་བྱས་སྟན་བདེ་བ་ལ་འདུག །རླུང་ཕྱིར་འགྲོ་བ་ཨོཾ། ནང་དུ་འོང་བ་ ཧཱུྃ་
གནས་པ་ཨའི་ངོ་བོར་གནས་ཏེ། གོང་མ་ལས་ཁྱད་པར་དུ་བཅུ་ཚན་བཅུ་ཚན་དུ་
བཅད་ཅིང་བགྲང་ནས་བསྒོམས་པས་རང་ཤུགས་སུ་དྷཱ་ཏཱིར་ཚུད་ནས། ཟག་པ་
མེད་པའི་ཡེ་ཤེས་སྐྱེ་བར་བྱེད་དོ། །རླུང་བུམ་པ་ཅན་དང་ཁ་དོག་དང་དབྱིབས་ལ་
བསླབ་པ་འོག་ནས་འབྱུང་སྟེ་འཁྲུགས་མི་མཛད་དོ། །དེ་ལ་ནི་རླུང་གི་མན་ངག་
བསྒོམ་པ་དེ་ལའོ། །བརྟུལ་ཞུགས་མ་བཤད་ནི་ཕྱིའི་ཁྲུས་གསུམ་བྱེད་པ་དང་
།
དཀའ་ཐུབ་དང་དཀའ་སྤྱོད་ལ་སོགས་པ་མི་དགོས་སོ། །རླུང་བསྒོམས་པ་དེ་ལ་
འཕྲེང་བ་བཟུང་བ་མེད། སྔགས་མེད་དེ་བཅོས་མ་ཀུན་མི་དགོས་སོ། །དེ་ལྟར་
སྔགས་དང་འཕྲེང་བ་མེད་པས་སྦྱིན་སྲེག་གི་ལས་རྣམས་ཀྱང་ཞེས་པ་ཞི་བ་དང་
རྒྱས་པ་ལ་སོགས་པའོ། །གཅིག་ནས་གཅིག་ཏུ་ལྡོག་པར་འགྱུར་ནི་ཞི་རྒྱས་ལ་
སོགས་པའི་ཧོ་མ་བཅའ་མི་དགོས་ཏེ། འཕྲེང་བ་མེད་ཅིང་ལོག་པས་སྔགས་ལོག །
སྔགས་ལོག་པས་ཧོ་མ་ལྡོག་ཅེས་པའོ། །
ད་ནི་ དོན་ གཉིས་ པ་ རྒྱུད་ ཀྱི་ སྤྱིའི་དོན་མདོར་བསྡུས་ཏེ་བསྟན་པ་ནི།
སྔགས་དང་ཞེས་པ་ལ་སོགས་པ་ཚིག་བརྒྱད་ཀྱིས་བསྟན་ཏེ། འདི་ལ་དངོས་པོའི་
གནས་སྟབས་དང་སྦྱར་བ་དང་། ལམ་གྱི་གནས་སྟབས་དང་སྦྱར་བ་དང་
། འབྲས་
བུའི་གནས་སྟབས་དང་སྦྱར་བ་གསུམ་ལས། དང་པོ་དངོས་པོའི་གནས་སྟབས་
དང་སྦྱར་ན། སྔགས་བདེ་བ། དབྱིབས་སྣང་བའོ། །ཆོས་བདག་ནི་སྣང་བའི་རོ་
བདེ་བར་ཤར་བ་དེ་ཉིད་སྟོང་ཉིད་ལས་མ་འདས་པའོ། །སྦྱོར་རྣམ་གསུམ་ནི་སྣང་
བ་བདེ་བ་སྟོང་པ་གསུམ་དབྱེར་མི་ཕྱེད་པའོ། །ཡེ་ཤེས་རྣམ་པ་གསུམ་ཡང་སྣང་བ་
239-56



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བདེ་བ་སྟོང་པ་གསུམ་གྱི་དོན་ཤེས་པས་སྲིད་པའི་ཉེས་པ་སྟེ་འཁོར་བའི་སྐྱོན་གྱིས་
གོས་པར་མི་འགྱུར་ཞེས་པའོ། །
ལམ་གྱི་གནས་སྟབས་ དང་སྦྱར་ན། སྔགས་ནི་ཟབ་པ་སྔགས་ཀྱི་རྣལ་
འབྱོར་རོ། །དབྱིབས་ནི་དམན་པ་དབྱིབས་རྣལ་འབྱོར་ཏེ། དེ་ཡང་དབྱིབས་ནི་
བསྐྱེད་ པའི་ རིམ་པ་བསྒོམ་པའོ། །སྔགས་ནི་སྟེང་སྒོའི་རྫོགས་རིམ་རྣམས་སོ། །
ཆོས་ནི་རྫོགས་རིམ་དེ་རྣམས་ལ་རྒྱས་འདེབས་པ་མཐར་ཐུག་ཆོས་ཀྱི་རྣལ་འབྱོར་
རོ། །སྦྱོར་བ་རྣམ་གསུམ་ཡང་སྔགས་དབྱིབས་ཆོས་སོ། །ཡེ་ཤེས་རྣམ་པ་གསུམ་
ཡང་སྔགས་དབྱིབས་ཆོས་དང་གསུམ་གྱི་སྒོ་ནས་གཉིས་སུ་མེད་པའི་ཡེ་ཤེས་སྐྱེ་
བར་བྱེད་ པའི་ཐབས་ཡིན་པས་སོ། །དེ་གསུམ་གྱི་སྒོ་ནས་སྲིད་པའི་ཉེས་པས་
གོས་མི་འགྱུར་ཏེ་འཁོར་བའི་སྐྱོན་གྱིས་མི་གོས་ཞེས་པའོ། །
འབྲས་བུའི་གནས་སྐབས་དང་སྦྱར་ན། སྔགས་བདེ་བ་ལོངས་སྐུ་དབྱིབས་
གསལ་བ་སྤྲུལ་སྐུ། ཆོས་བདག་ ཉིད་ ནི་ སྟོང་པ་ཆོས་ཀྱི་སྐུའོ། །སྦྱོར་བ་རྣམ་
གསུམ་ ཡང་ སྐུ་ གསུམ་ པོ་ཉིད་དོ། །ཡེ་ཤེས་རྣམ་པ་གསུམ་ཡང་འབྲས་བུ་སྐུ་
གསུམ་པོ་དེ་ཐོབ་པའི་དུས་སུ་
། སྲིད་པའི་ཉེས་པས་གོས་མི་འགྱུར་ཏེ། འཁོར་
བའི་སྐྱོན་གྱིས་མི་གོས་ཞེས་སོ། །དེ་ལྟར་ནི་གོང་གི་ལམ་གྱི་གནས་སྟབས་དང་
སྦྱར་བའི་ཟབ་ པ་ སྔགས་ ཀྱི་རྣལ་ འབྱོར། དམན་ པ་དབྱིབས་ ཀྱི་རྣལ་འབྱོར།
མཐར་ཐུག་ཆོས་ཀྱི་རྣལ་འབྱོར་དང་གསུམ་པོ་དེའོ། །དུས་རྒྱུན་དུ་རྣལ་འབྱོར་པ་
རྟེན་གྱི་གང་ཟག་གིས། རྟག་ཏུ་ནི་དུས་རྟག་ཏུ་ཆུ་བོའི་རྒྱུན་གྱི་རྣལ་འབྱོར་གྱིས་
གོམས་པ་ཉིད་ཀྱིས་ནི། རྡོ་རྗེ་སེམས་དཔའ་དང་མཉམ་པ་ནི་དྲུག་པ་རྡོ་རྗེ་འཆང་
གི་ས་དེ་ཟླ་བའི་དྲུག་གིས་ངེས་པར་འགྲུབ་པར་འགྱུར་ཞེས་པའོ། །
239 -57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ད་ནི་དོན་གསུམ་པ་གོ་ཆའི་ཡི་གེ་དྲུག་གི་ལས་བསྟན་པ་ལ་ནང་གསེས་
གཉིས་ཡོད་པ་ལས་དང་པོ་གོ་ཆའི་ཡི་གེའི་ལས་དངོས་བསྟན་པ་ནི། དབང་པོའི་
མདོག་དང་ཡང་དག་ལྡན་ཞེས་པ་ལ་སོགས་པས་སྟོན་ཏེ། འདི་ལ་རྒྱ་གར་ན་
ལུགས་གཉིས་ཡོད་དེ་པཎྜི་ཏ་ཁ་ཅིག་ལྷ་ལྔའི་བསྐྱེད་རིམ་བསྒོམས་ནས་དེ་ལ་གོ་
ཆའི་ཡི་གེ་བཀོད་ནས་ལྷ་ལྔའི་སྔགས་ལ་བསྙེན་པ་འབུམ་བསྒྲུབ་པ་ལ་ཁྲི་བྱས་
ནས། ལས་སྦྱོར་གྱི་དུས་སུ་ཧེ་རུ་ཀ་རྒྱན་གཅིག་པར་བྱས་པ་ལས་ལ་སྦྱར་ཟེར་རོ། །
ཇོ་བོ་ནཱ་རོ་པ་ནི་ལྷ་ལྔའི་བསྐྱེད་རིམ་དང་གོ་ཆའི་ཡི་གེ་ལ་བརྟན་པ་ཐོབ་དགོས།
དེ་བརྟན་པ་ཐོབ་པ་དང་ལས་ལ་འདི་ལྟར་སྦྱར་བ་རང་གི་འོང་གསུང་ངོ༌
། །དེ་ཡང་
དབང་པོའི་མདོ་དང་ཡང་དག་ལྡན་ནི་ལས་སྦྱོར་དུས་སུ་རང་ཧེ་རུ་ཀ་དམར་པོར་
བསྒོམ་པ་སྟེ་དེ་ཤེས་པའོ། །དང་པོའི་ཡི་གེ་ནི་ཨཱ་ལི་ཀཱ་ལི་ཐམས་ཅད་ཀྱི་དང་
པོའམ་ཐོག་མ་ན་ཡོད་པའི་ཨ་ཐུང་དུ་ངོ་
། །བསྒོམ་པར་བྱ་ནི་མགྲིན་པར་རོ། །
རང་གི་རིག་པ་ནི་དངོས་ཀྱི་རིག་མའམ་ཡིད་ཀྱི་རིག་མ་ཡུམ་སངས་རྒྱས་མཁའ་
འགྲོར་བསྐྱེད་པའོ། །རབ་སྦྱར་ནི་དེ་གཉིས་ཞལ་སྦྱར་དུ་བསྒོམ་ཏེ་མགྲིན་པའི་ཨ་
དང་སྦྱོར་མཚམས་གཉིས་ནས་འོད་ཟེར་དམར་པོ་སྤྲོས་ཏེ་བསྒྲུབ་བྱ་གང་ཡིན་རང་
གི་དྲུང་དུ་དམར་ཉོགས་ཉོགས་ཞུགས་པར་བསྒོམས་ན་དེ་ཡིས་མོད་ལ་མྱུར་དུ་
འགུགས་ཏེ། རང་གང་འདོད་ཁུགས་སོ། །
ད་ནི་ཨཱ་རིང་པོའི་ལས་བཤད་དེ། ཡི་གེ་གཉིས་པ་དང་ལྡན་པ་ནི་ཨཱ་རིང་
པོའོ། །བསམ་ཞིང་རྣམ་ པར་ བསྒོམ་ པར་ བྱ་ནི། ཧེ་རུ་ཀ་སྐུ་མདོག་ དམར་པོ་
བསྒོམས་པའི་རྣ་བ་ལ་ཨཱ་བཀོད་ནས་དེ་ལས་འོད་སྤྲོས་ཏེ་ཁམས་གསུམ་པ་དབང་
དུ་བྱ་བོ་བར་བསྒོམས་ན། ས་གསུམ་པོ་ནི་མ་ལུས་ཀུན་ནི་ས་འོག་ས་སྟེང་ས་བླ་
239 -58



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
གསུམ་མོ། །དེ་ཡིས་ཐམས་ཅད་དབང་དུ་འགྱུར་ཞེས་པའོ། །
ད་ནི་གསུམ་པ་ཨོ་གྱི་ལས་བསྟན་པ་ནི། ཡེ་ཤེས་ཡི་གེ་ནི་ཡེ་གེ་ལྔ་དང་
ལྡན་པའི་ཡི་གེ་ཨོཾ་མོ། །བསྐུལ་བྱས་ནས་ནི་རང་ཧེ་རུ་ཀ་སྐུ་མདོག་དམར་པོར་
བསྒོམས་པའི་མིག་ཏུ་ཨོ་བསྒོམས་ནས། དེ་ལས་འོད་འཕྲོས་ཏེ་ཚངས་པ་དང་ཁྱབ་
འཇུག་ལ་སོགས་པ་ཆུང་མ་དང་བཅས་པ་འགུགས་པར་བསྒོམས་ན། གོང་གི་
ཚངས་པ་དང་ཞེས་པ་ཚངས་པ་ཆུང་མ་དང་བཅས་པ་འགུགས། ཁྱབ་འཇུག་ཆུང་
མ་དང་བཅས་པ་འགུགས། དེ་བཞིན་དུ་དབང་པོ་ཞེས་པ་ལྷའི་དབང་པོ་བརྒྱ་བྱིན་
ཆུང་མ་དང་བཅས་ཏེ་འགུགས། འདོད་དབང་ཕྱུག་ནི་དབང་ཕྱུག་ཆེན་པོ་མ་ཧཱ་དེ་
བ་ཆུང་མ་དང་བཅས་ཏེ་འགུགས་པར་བྱེད་པས་ན། དེ་དག་ཞེས་པ་ཚངས་པ་ལ་
སོགས་པའོ། །ཆུང་མར་བྱས་ཏེ་བཀུག་ནས་དེ་རྣམས་ཀྱིས་ལས་ཅི་བཅོལ་བ་བྱེད་
དོ། །
ད་ནི་བཞི་པ་ཨོ་གྱི་ལས་གཉིས་པ་བཤད་པ་ནི། ཡི་གེ་ལས་བྱུང་ནི་ཡི་གེ་
ཨོ་ལ་བྱའོ། །ཆ་བྱད་ནི་ཧེ་རུ་ལ་དམར་པོར་བསྒོམས་པའི་མིག་ཏུ་ཧཱུྃ་བསྒོམས་ལ།
དེ་ལས་འོད་ཟེར་ལྕགས་ཀྱུ་ལྟ་བུ་སྤྲོས་ཏེ། སྐུ་ནི་བསྒྲུབ་བྱའི་སྤྱི་བོ་དང་
། གསུང་
ནི་མགྲིན་པར་དང་ཐུགས་ནི་སྙིང་ཀ་དང་གསུམ་ནས་འོད་ཀྱི་ལེགས་པར་བཀུག་
ནས་རང་གི་མདུན་དུ་གནས་པར་བསྒོམས་ནའོ། །
སྦྱོར་བ་རྣམ་གསུམ་བསྒོམ་བྱས་ནས་ནི། རང་ཧེ་རུ་ཀར་བསྒོམས་པའི་
མིག་ལས་འོད་སྤྲོ་བ་དང་
། སྒྲུབ་བྱ་རོ་ཧྲིལ་པོའི་སྤྱི་བོར་མགྲིན་པ་སྙིང་ཀ་གསུམ་
ནས་འོད་ཟེར་གྱིས་དྲངས་ པར་གསལ་བ་དང་གཉིས། རོ་དེ་ཡཾ་ལས་རླུང་གི་
དཀྱིལ་འཁོར་གྱི་སྟེང་དུ་བསྐྱོན་ནས་མདུན་གྱི་ནམ་མཁའ་ན་ཚུར་ཡེ་རེ་རེ་བྱུང་བ་
239-59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གསུམ་དང་ལྡན་པར་བསྒོམས་ནས། གོང་བུ་དགུག་པའི་དམ་པ་ཡིན་ཞེས་སྟེ་རོ་
ཧྲིལ་པོ་འགུགས་པའི་དམ་པ་མཆོག་ཡིན་ཞེས་པའོ། །
ད་ནི་ལྔ་པ་ཡི་གེ་ཁེའི་ལས་ནི། ཡི་གེ་ཁེ་དང་ཡང་དག་ལྡན། །སྐུ་མདོག་
དཀར་ པོ་ ཞལ་བཞི་པ་ནི། རང་ ཧེ་རུ་ཀ་ སྐུ་མདོག་དཀར་པོ་ཞལ་བཞི་པར་
བསྒོམས་པའི་སྣ་ལ་ཡི་གེ་ཁེ་བཀོད་པའོ། །ཧེ་རུ་ཀའི་ཕྱག་མཚན་ནི། ལག་ན་
ཐོད་པ་ཆགས་པའི་བདག །ཅེས་པ། རྣམ་པ་ཐོད་པ་ལ་མོས་པས་བྱང་ཆུབ་ཀྱི་
སེམས་འགུགས་པའི་བྷ་ག་གཅིག་བསྒོམས་ལ། ཁེ་དེ་ལ་འོད་ཟེར་གཙོང་གི་སྦུག་
མ་ལྟ་བུ་ཁོང་སྤྲོ་ཏེ་བྱང་ཆུབ་ཀྱི་སེམས་འགུགས་པ་ལ་དམ་རྫས་སུ་འགུགས་པ
དང༌། དགྲ་གསད་པའི་ལས་གཉིས་སུ་འགྲོ་སྟེ། དམ་རྫས་སུ་འགུགས་ན་འོད་
ཟེར་བསྒྲུབ་བྱའི་ལྟེ་བར་ཞུགས་ཏེ། དེ་སྤྱི་བོར་སོང་ནས་བྱང་ཆུབ་ཀྱི་སེམས་
ཐམས་ཅད་འཇིབས་ནས་རང་གི་ཐོད་པར་བྱོ་བར་བསྒོམ་པའི་དུས་སུ་བསྒྲུབ་བྱ་
དེ་ལ་ཤེས་པ་རྟེན་ཙམ་འཇོག་པའོ། །དགྲ་གསོད་ན་རྟེན་རང་ཡང་མི་འཇོག་པར་
བྱང་སེམས་ཐམས་ཅད་འཇིབས་ནས་ཐོད་པར་བྱོ་བར་བསྒོམས་པས་དགྲ་དེ་
འཆིའོ། །
ད་ནི་དྲུག་པ་ཙིའི་ལས་ནི། ཡི་གེ་ཙི་དང་ལྡན་པ་ནི་རང་ཧེ་རུ་ཀར་བསྒོམས་
པའི་དཔྲལ་བར་ཙ་བསྒོམས་པའོ། ཁ་དོག་སེར་པོ་ཀུན་ཏུ་འོད་ནི་ཧེ་རུ་ཀ་སྐུ་
མདོག་སེར་པོར་བསྒོམ་པའོ། །རྟའི་ཞལ་གྱི་ཚུལ་བྱས་ནས་ནི་རྩ་ཞལ་སྟེ་རྟ་ཞལ་
དུ་བསྒོམས་ཏེ་ཆང་འགུགས་པར་ལ་ཤིས་གསུང་ངོ༌
། །དེ་ལྟར་བསྒོམས་པ་དང་
རང་གི་བསྒྲུབ་ཁང་དེར་ཆང་གི་སྣོད་གཅིག་ནང་དུ་ཆང་གི་རྟེན་དུམ་གཅིག་བཞག་
པ་དང་དཔྲལ་བའི་ཙི་ལས་འོད་ཟེར་གཙོང་གི་སྦུག་མ་ལྟ་བུ་སྤྲོ་ཏེ་གཞན་ཀྱི་ཁྱིམ་
239 -60



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ན་ཡོད་པའི་ཆང་ཐམས་ཅད་འོད་ཟེར་དེས་གྲངས་ནས་རང་གི་བསྒྲུབ་ཁང་གི་ཆང་
སྣོད་དུ་ཤྭ་ཤྭ་བྱོ་བར་བསྒོམས་ན་ཆང་འགུགས་པའི་དམ་པའམ་མཆོག་ཡིན་ཏེ།
ཇོ་བོ་ནཱ་རོ་པས་ཀྱང་སྤྱོད་པ་བྱེད་པའི་དུས་སུ་ཆང་འདི་བཞིན་དུ་བྱས་ནས་བཀུག་
གསུང་ངོ༌། །
ད་ནི་བདུན་པ་ཡི་གེ་རའི་ལས་ནི། ཡི་གེ་ར་དང་ཡང་དག་ལྡན་ནི་རང་ཧེ་
རུ་ཀར་བསྒོམས་པའི་སྙིང་ཀར་ར་བསྒོམས་པའོ། ཁ་དོག་དམར་པོ་འོད་ཆེན་པོ་
ནི་ཧེ་རུ་ཀ་དེའི་སྐུ་མདོག་དམར་པོ་བསྒོམས་ཏེ། ཞལ་བཞི་ཡོད་པའི་རྩ་ཞལ་དེ་ལྕེ་
སྤྱང་ཞལ་དུ་ལེགས་གནས་པར་ནི། ཁྲོག་འགུགས་པ་ལྕེ་སྤྱང་ཤིས་པས་སོ། །ཁྲོ་
བའི་སེམས་ཀྱིས་ནི་གཤིས་ངན་འཕྱར་བ་ལ་མི་ཟེར་ཏེ། འགྲུབ་བམ་མི་འགྲུབ་
སྙམ་པའི་ཐེ་ཚོམ་ན་མི་ཟ་བར་ངེས་པ་ཉིད་དུ་འགྲུབ་ངེས་སྙམ་པའོ། །སྒོམ་བྱས་
ནས་ཞེས་པ་ནི་རང་ཧེ་རུ་ཀར་བསྒོམ་པའི་སྙིང་ཀའི་ར་ལས་འོད་སྤྲོ་སྟེ་འོད་དེ་ཡང་
གཙོང་གི་སྦུག་མ་ལྟ་བུ་ཁོང་སྟོང་སྤྲོས་ཏེ་བསྒྲུབ་བྱའི་འཁོར་ལོ་བཞི་ནས་བཞིབས་
ནས་རང་གི་ཁྲག་སྣོད་དམར་ཤྭ་ཤྭ་འགུགས་པར་བསམ་ན་ཁྲག་འགུགས་པའི་
དམ་པའམ་མཆོག་ཡིན་འདི་ལ་ཡང་དམ་རྫས་སུ་དགུས་པ་དང་
། དགྲ་གསོད་པ་
གཉིས་སུ་འགྲོ་གསུང་ཞེས་པའོ། །
ད་ནི་གོ་ཆའི་ཡི་གེའི་དགོད་པའི་ཕན་ཡོན་དང་བཅས་པ་ནི་ཡི་གེ་དྲུག་དང་
ཡང་དག་ལྡན་གྱི་ཨ་ཨཱ་ཨོ་ཁེ་ཙ་ར་རྣམས་སོ། །དགོད་པ་ནི་གནས་དྲུག་ནི་ངེས་
སྦྱར་ཞེས་པའི་གནས་དྲུག་ནི། མགྲིན་པ། རྣ་བ། མིག །སྣ། དཔྲལ་བ། སྙིང་ཀ་
རྣམས་སོ། །ངེས་སྦྱར་བྱ་ནི་ཡི་གེ་དྲུག་པོ་དེ་གནས་དྲུག་པོ་དེར་རིམ་པ་བཞིན་དུ་
སྦྱར་བྱས་ནས་ཕན་ཡོན་ནི་གོང་གི་ལས་དེ་རྣམས་འགྲུབ་པར་མ་ཟད་དེ། རྣལ་
239-61



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འབྱོར་ནི་རྟེན་གྱི་གང་ཟག་གོ །དེས་མཁའ་འགྲོ་མའི་ཚོགས་ནི་སྔགས་སྐྱེས་མ་
དང་ཞིང་སྐྱེས་མ་ལ་སོགས་པ་ལོ་ཀ་བའི་མཁའ་འགྲོ་མ་ཐམས་ཅད་ཀྱང་འགྲུབ་
ལ། རྡོ་རྗེ་རྣལ་འབྱོར་མ་རྣམས་འགྲུབ་ནི་ལོ་ཀ་ལས་འདས་པའི་མཁའ་འགྲོ་མ་
ཐམས་ཅད་ཀྱང་འགྲུབ་ཞེས་པའོ། །
ད་ནི་འཕྲ་མོ་སྔགས་ཀྱི་རྣལ་འབྱོར་ལ་བཞི་ཡོད་པའི་རྒྱ་ཡན་དང་བགྲང་
ཞིང་བརྩི་བ་གཉིས་གོང་དུ་བཤད་ནས། འདིར་རླུང་བུམ་པ་ཅན་ལ་བསླབ་པ་ལ།
མིག་གཉིས་དང་ནི་ཞེས་པ་ལ་སོགས་པ་བསྟན་ཏེ། འདི་ལ་སློབ་དཔོན་ཤན་ཏི་བ་
ན་རེ་གོ་ཆའི་ཡི་གེ་དྲུག་གི་དགོད་པ་བསྟན་པ་ཡིན་ཟེར། སློབ་དཔོན་ནག་པོ་ན་རེ་
འཆི་བའི་རྟགས་བསླུ་བའི་ཐབས་དང་བཅས་པ་ཡིན་ཏེ། འཆི་རྟག་ནི་མིག་གཉིས་
ནི་མིག་འོད་སྐོར་ལ་བརྟག་པ་དང་
། རྣ་བ་ནི་རྣ་བའི་སྒྲ་ལ་བརྟག་པ་དང་
། དེ་
བཞིན་སྣ་ནི་སྣའི་མ་སི་ཀི་ལ་བརྟག་པ། ཡིད་གཉིས་ནི་བྲང་གི་ལྕེའུ་ཞོམ་འགྱུར་
ནི། ཟླ་ཕྱེད་ སྨན་ པས་ གསོལ་ སྤྱད་ཐུབ་ཞེས་ གདན་བཞི་ནས་བཤད་དེ། འཆི་
རྟགས་དེ་རྣམས་བྱུང་ན། སེང་གེ་རྣམ་གྲོལ་ཕྱག་རྒྱ་ཡིས། །རྣལ་འབྱོར་པ་ཡིས་
བཅིང་བར་བྱ། །བྱ་བ་ཡིན་པས་བུམ་པ་ཅན་གྱི་སྒོ་ན་འཆི་བ་བསླུ་ཟེར། ཇོ་བོ་ནཱ་
རོ་པའི་ཞལ་ནས་རླུང་བུམ་པ་ཅན་གྱི་མན་ངག་ལ་སྦྱར་ཏེ། དེ་ལ་རླུང་བུམ་པ་ཅན་
བསྒོམས་པ་དེའང་ཟས་ཐང་གཅིག་ཏུ་ཟས་སྤྱོད་པ་ཐང་གཅིག་ཏུ་བྱེད་པ་གཅིག་
གིས་བསྟན་བདེ་བ་ལ་འདུག་ཏེ། རྐང་པ་རྡོ་རྗེ་དཀྱིལ་མོ་དཀྲུང་ལ་སོགས་པ་བྱས་
ཏེ། བསྒོམ་ པ་ ལ། རླུང་ གི་ མཚན་ ཉིད་ རྗེས་ སུ་ དྲིན་ པ་ དང༌། རླུང་ བདེ་ བའི་
དམིགས་སུ་བསྒོམ་པ་དང་
། རླུང་དགག་པའི་སྦྱོར་བ་དང་
། ཁེགས་པའི་ཚད་དང་
།
རླུང་གི་རྗེས་འགྲོའོ། །
239 -62



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
དེ་ལ་རླུང་གི་རྗེས་སུ་དྲན་པ་ནི། རླུང་ཕྱིར་འགྲོ་བའི་དུས་སུ་སེམས་ཅན་
ལ་སྦྱར་ཏེ། སེམས་ཅན་ཐམས་ཅད་ཀྱི་རྒས་པ་དང་
། འཁོགས་པ་དང་
། ན་བ་
དང༌། འཆི་བ་དང་སྲ་ཀར་དང་གཉེར་མ་ལ་སོགས་པ་ཐམས་ཅད་རླུང་འདི་
བྱུང། རླུང་ནང་ དུ་ འཇུག་ པའི་ དུས་ སུ་ རང་ ལ་ སྦྱར་ཏེ། རང་ གི་ རྒས་ པ་ དང་
འཁོགས་པ་དང་ན་བ་དང་འཆི་བ་དང་སྲ་དཀར་དང་གཉེར་མ་ལ་སོགས་པ་རླུང་
འདི་ལས་བྱུང་བ་ཡིན་པར་བསྒོམ་པའོ། །དེ་ལྟར་རླུང་ཕྱིར་འགྲོ་སེམས་ཅན་ལ་
སྦྱར། ནང་དུ་འཇུག་པའི་དུས་སུ་རང་ལ་སྦྱར་བ་ནི། རླུང་གི་མཚན་ཉིད་རྗེས་སུ་
དྲན་པའོ། །
དེ་ནས་རླུང་བདེ་བའི་དམིགས་སུ་བསྒོམ་པ་ནི། རླུང་ཕྱིར་འགྲོ་བའི་དུས་
སུ་སྣང་བ་འདི་བདེ་ཡལ་གྱིས་བསྒོམ། རླུང་ནང་དུ་འཇུག་པའི་དུས་སུ་རང་གི་
ལུས་བདེ་ཡལ་གྱིས་བསྒོམ་པའོ། །དེ་གཉིས་ཀ་ལ་རླུང་ཕྱིར་འགྲོ་ནང་འགྲོ་ལན་
གསུམ་ གསུམ་ ཙམ་ བྱའོ། །དེ་ ན་ རླུང་ དགག་ པའི་ སྦྱོར་བ་ ལ་ གཉིས། བཙན་
ཐབས་སུ་དགག་པ་དང་། སྦྱོར་བས་དགག་པའོ། །
དེ་ལ་བཙན་ཐབས་སུ་དགག་པ་འདི་ཡིན་ཏེ། མིག་གཉིས་ནི་མཛུབ་མོ་
གཉིས་ཀྱི་མིག་གཉིས་དགག །རྣ་བ་ནི་རྣ་བའི་ལྷེབ་ལྷེབ་གཉིས་ཐེ་བོས་རྣ་བའི་
བུག་པའི་སྟེང་དུ་དགག །དེ་བཞིན་སྣ་ནི་གུང་མོ་གཉིས་ཀྱིས་བར་དུ་བཙིར།
སྲིན་ལག་དང་མཐེའུ་ཆུང་གི་བར་དུ་མཆུ་བཙིར། རྐང་པའི་རྟིང་པས་འོག་སྒོ་
དགག །བྲང་བ་གཉིས་ཀྱིས་རྡོ་རྗེའི་མགོ་བཙིར་ནས་བསྒོམས་ཏེ། དེ་ལ་ནི་སེང་
གེ་རྣམ་ གྲོལ་མུ་ཏྲ་ཡིས། །རྣལ་འབྱོར་པ་ཡིས་བཅིང་བར་བྱ། །ཞེས་སོ། །དེ་བླ་
མའི་ཞལ་ནས་གྲོགས་ཉེན་ཡོད་གསུང་ངོ༌
། །
239-63



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ད་ལྟ་འོ་སྐོལ་གྱིས་སྦྱོར་བས་དགག་པ་འདི་བྱ་དགོས་ཏེ། རྟེན་གྱི་གང་
ཟག་གཅིག་གིས་ཟས་དང་སྤྱོད་ལམ་ཐང་གཅིག་ཏུ་བྱེད་པ་གཅིག་གིས་སྟན་བདེ་
བའི་སྟེང་དུ་ལུས་བཅོས་ཏེ་རླུང་ཕྱིར་འགྲོ་ནང་འགྲོ་ཨེན་གཅིག་བསྐྱངས་ཏེ། དེ་
ནས་རླུང་ནང་དུ་སྟམ་གྱིས་བསྡམས་པས། དེས་ལས་ཀྱི་རླུང་ལོག་ནས་གཏུམ་མོ་
ཡེ་ཤེས་ཀྱི་མེ་འབར་བས་སྤྱི་བོ་ནས་བདུད་རྩི་བྱང་ཆུབ་ཀྱི་ཐེག་ལེ་ཕབ་པས་ལྟེ་
བའི་ཤེས་རབ་སྟོང་པ་དང༌། སྤྱི་བོའི་བྱང་ཆུབ་སེམས་ཐབས་བདེ་བ་དེ་གཉིས་
འདྲེས་པས་བདེ་ལ་མི་རྟོག་པའི་ཉམས་སྐྱེའོ། །རླུང་ཁེགས་ པའི་ཚད་ནི་སློབ་
དཔོན་ངག་གི་དབང་ཕྱུག་གྲགས་པ་འཆི་བསླུ་ལག་པས་པུས་མོ་གཉིས་ལ་ལན་
གསུམ་བསྐོར་བས་གོ་གཅིག་བརྡབས་པ་ལ་རླུང་ཁུགས་པ་གཅིག་ཏུ་བཞག་གོ །
དེ་ལྟ་བུ་རབ་ཀྱིས་བརྒྱ་རྩ་བརྒྱད། འབྲིང་གིས་བདུན་བཅུ་རྩ་གཉིས། ཐ་མས་
སུམ་ཅུ་རྩ་དྲུག་ཁེགས་པའོ། །རླུང་གི་རྗེས་འགྲོ་འདི་ནི་ཤིན་ཏུ་གལ་ཆེ་སྟེ་རླུང་
ནང་དུ་བསྡམས་བསྡམས་ནས་དེའི་རྟིང་ལ་རླུང་བཏང་ཏེ། རླུང་ཕྱིར་འགྲོ་ནང་
འགྲོ་ལན་ཉི་ཤུ་རྩ་གཅིག་མ་བྱས་པ་སྐེ་རལ་གྲིས་གཅོད་པ་བྱུང་ཡང་ལངས་སུ་མི་
བཏུབ་ཏེ། དེ་ལངས་ན་རླུང་ནང་དུ་བསྡམས་བསྡམས་པ་དེ་ཤ་མདངས་བར་སོང་
ནས་ཁ་རྒྱུག་པོ་མིག་སླེ་བོར་སོང་ནས་རླུང་མཛེར་འགྲོ་ཉེན་ཡོད། སྐྱ་རྦབས་སུ་
འགྲོ་བའི་ཉེན་ཆེའོ། །
དེ་ལ་སྦྱོར་བས་དགག་པའི་ཐབས་དེ་གཞུང་བཤད་ན། སྲོག་གི་རླུང་ཅི་
ཙམ་ནང་དུ་སོང་བ་དེ་ལ་སྲོག་གི་རླུང་ཞེས་བྱ་བདུད་རྩིའི་རླུང་ངོ༌། །རྩོལ་བ་ནི་ཅི་
ཙམ་རླུང་ཕྱིར་འགྲོ་བ་དེ་ལ་རྩོལ་བའི་རླུང་ཞེས་ བྱ་དུག་གི་རླུང་ཞེས་བྱའོ། །
བསྡམས་ནས་སུ་ནི་ཕྱིར་འགྲོ་ནང་འགྲོ་གཉིས་པོ་དེ་བསྡམས་སུ་བསྒོམ་ན། སྐད་
239-64



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཅིག་དེ་ལ་འབར་ཞེས་པ་དེ་ལས་ཀྱི་རླུང་ལོག་ནས་ལྟེ་བ་ནས་གཏུམ་མོ་ཡེ་ཤེས་
ཀྱི་མེ་འབར་བ་དེས། འོག་མིན་ནི་སྟེང་སྟེ་སྤྱི་བོ་བདེ་བ་ཆེན་པོ་ནས། བདུད་རྩི་
བྱང་ཆུབ་སེམས་བབ་པས། སྲིད་པའི་མཐར་ཐུག་པ་ནི་རྡོ་རྗེ་ནོར་བུའི་རྩེ་མོ་བར་
དུ་བབ་པའོ། །རྒྱུ་བ་ནི་རྟོག་བཅས་ཀྱི་རླུང་
། མི་རྒྱུ་བ་ནི་རྟོག་མེད་ཀྱི་རླུང་
། ཡང་
ན་རྒྱུ་བ་ནི་འགྲིབ་པ་བྱང་ཆུབ་ཀྱི་སེམས། མི་རྒྱུ་བ་ནི་འགྲིབ་མེད་བྱང་ཆུབ་ཀྱི་
སེམས་སོ། །བདེ་སྟོང་དབྱེར་མེད་དོན་དེའོ། །
འོ་ན་འགྲིབ་པ་བྱང་ཆུབ་ཀྱི་སེམས་འཕེལ་འགྲིབ་བྱེད་པ་ལ་བརྟེན་ནས།
འགྲིབ་མེད་བྱང་ཆུབ་ཀྱི་སེམས་བདེ་སྟོང་དབྱེར་མེད་སྐྱེ་བར་བྱེད་པ་དེ་ལུས་ཀྱི་
གནད་གང་ལ་བརྟེན་ནས་སྐྱེ་ན། འཇིག་རྟེན་བདུན་ཞེས་པ་གདན་བཞི་དང་མ་ཧཱ་
མཱ་ཡ་གཉིས་ཀྱི་ལུགས་ཀྱིས་ལུས་ཀྱི་གནད་བདུན་དུ་འདོད་དེ། དེ་ཡང་འཁོར་ལོ་
བཞི། རྡོ་རྗེ་ནོར་བུའི་རྩེ་མོ་དང་ལྔ། སྨིན་མཚམས་དང་དྲུག །ལྟག་པའི་བདུད་སྒོ་
དང་བདུན་པོ་དེ་ལ་བརྟེན་ནས་སྐྱེ་ཞེས་པའོ། །ནད་བདུན་པོ་དེ་ལ་མ་བརྟེན་པའི་
གཞན་ཐམས་ཅད་དུ་ནི་དེ་བསྒོམས་ཀྱང་
། དེ་ནི་ཞེས་པ་བདེ་སྟོང་གི་དོན་རྟོགས་
པ་མ་ཡིན་ནོ། །དེས་ན་ཡེ་ཤེས་སྐྱེ་བར་བྱེད་པ་ལ་གནད་དགོས་སོ། །དཔེར་ན་བ་
བཞོན་གྱི་ལུས་ལ་འོ་མས་ཁྱབ་ནས་གནས་ཏེ་གནད་ནུ་མ་ལ་མ་བརྟེན་པར་འོ་མ་
མི་འོང་བ་དང་འདྲའོ།
།
གལ་ཏེ་གཅིག་ན་རེ་གནད་མེད་པར་བསྒོམས་ཀྱང་ཡེ་ཤེས་སྐྱེ་ན་ཅི་ཏོ་
ཟེར་ན། གལ་ཏེ་ཐམས་ཅད་ ཀྱི་གནད་མེད་ པར་ཟག་མེད་ཀྱི་དོན་རྟོགས་ན།
འགྲོ་བའི་རོལ་པས་རྣམ་པར་འཇིག་ཞེས་པས་འགྲོ་བ་རིགས་དྲུག་གི་རྣམ་འཕྲུལ་
འདི་ཞིག་ནས་སེམས་ཅན་ཐམས་ཅད་འབད་པ་མེད་པར་གྲོལ་བའི་སྐྱོན་ཡོད་དོ། །
239-65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དེའི་ཕྱིར་ནི་གནད་མེད་ན་ཡེ་ཤེས་མི་སྐྱེ་ལ་གནད་ཡོད་ན་ཡེ་ཤེས་སྐྱེ་བ་དེའི་ཕྱིར་
རོ། །ཡེ་ཤེས་འདི་གསང་ཤིང་ནི་འདི་མ་བསྒོམས་ནས་ཡེ་ཤེས་མི་སྐྱེ། གནད་
འདིར་བསྒོམས་ན་ཡེ་ཤེས་སྐྱེ་ཞེས་པའི་གནད་འདི་གསངས་པའོ། །
མི་གསལ་ཡི་གེ་མེད་པའོ་ནི། སངས་རྒྱས་ཀྱི་རྒྱུད་ཀུན་ཏུ་གསལ་པོར་ཡི་
གེར་བཀོད་པ་མེད་ཅེས་པའོ། །འོ་ན་གནད་ལ་མ་བརྟན་པར་ནི་ཡེ་ཤེས་སྐྱེ་བར་
མི་འདུག །གནད་ནི་སངས་རྒྱས་ཀྱིས་རྒྱུད་དུ་མ་བསྟན་ན། འོ་ན་སུས་ཤེས་བྱས་
པ་ལ། གང་ཕྱིར་སངས་རྒྱས་རྣམས་ཀྱིས་མཁྱེན་ཞེས་པའོ། །འོ་ན་སངས་རྒྱས་
ཀྱིས་ཤེས་པས་ད་ལྟ་འོ་སྐོལ་ལ་ཅི་ཕན་ན། དེ་བླ་མ་གཅིག་ནས་གཅིག་ཏུ་བརྒྱུད་
པ་ཡོད་དེས་ས་བཅུའི་བྱང་ཆུབ་སེམས་དཔའ་རྡོ་རྗེ་སྙིང་པོས་མཁྱེན། དེས་ཇོ་བོ་
ཏེ་ལོ་པ། དེས་ནཱ་རོ་པ། དེས་མར་པ། དེས་རྔོག་གཞུང་པ། དེས་མཁྱེན་པས་བླ་
མ་རྔོག་ཇོ་སྲས་ཀྱིས་མཁྱེན་པའོ། །བླ་མས་བསྟན་པའི་གདམས་ངག་དེ་བསྒོམས་
ན། རྣལ་འབྱོར་གཉིད་དང་ཡང་དག་ལྡན་ཞེས་པ་སྟེ། གཉིད་ལོག་པའི་དུས་སུ་
རྟོག་ པར་ རགས་པ་གཅིག་འགག །དེ་བཞིན་གྱི་བསྒོམས་པས་ཀྱང་རྣམ་རྟོག་
འགག་པས་སོ། །མན་ངག་ཏུ་ནཱ་རོ་པའི་གཉིད་དང་བསམ་གཏན་བསྲེ་བ་དང་
།
རྨི་ལམ་དང་བསམ་གཏན་བསྲེ་ན་གཟུང་ངོ༌
། །
ད་ནི་རླུང་ཁ་དོག་དབྱིབས་ལ་བསླབ་པ་ནི་གོང་བུར་སོང་བའི་འོད་དེ་ཡིས་
ཞེས་པའི་ཚིག་གཉིས་སྟོན་ཏེ། དེ་ཡང་རྟེན་གྱི་གང་ཟག་དང་སྤྱོད་ལམ་ཐང་གཅིག་
ཏུ་བྱེད་པ་གཅིག་གིས་ལུས་བཅོས་ཏེ། རང་གི་ལུས་ལ་འབྱུང་བ་བཞིའི་དཀྱིལ་
འཁོར་བསྒོམས་པ་ནི་དཔྲལ་བ་ཟླ་གམ་རླུང་གི་དཀྱིལ་འཁོར། བྲང་གྲུ་བཞི་སའི།
ལྟོ་བ་ཟླུམ་པོ་ཆུའི། མདོ་མོ་གྲུ་གསུམ་མེའི་དཀྱིལ་འཁོར་དུ་གནས་པའོ། །རྩ་ཨ་
239 -66



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བ་དྷཱ་ཏཱི་ནི་ལུས་ཀྱི་འཁོར་ལོ་བཞིའི་དབུས་སུ་མར་ལ་དལ་གྱིས་ཕུག་ནས་སྦོམ་ཕྲ་
མདའ་སྨྱུག་འབྲིང་པོ་ཙམ་དུ་གནས་པའོ། །
དེ་ནས་རང་གི་སྨིན་བར་དུ་རླུང་སེམས་འདྲེས་པའི་ཐིག་ལེ་ཀར་ལ་ཟླུམ་
པ་སྣུམ་ལ་འདྲིལ་བ་བསམ། དེ་ནས་དཔྲལ་བ་རླུང་གི་དཀྱིལ་འཁོར་དེ་ཡོ་ཡོ་
གཡོས་པས་ཐིག་ལེ་དེ་ཨ་བ་དྷཱུ་ཏཱིའི་ནང་ན་མར་རྒྱངས་ཀྱིས་ལྷུང་བས་བྲང་གྲུ་
བཞི་སའི་དཀྱིལ་འཁོར་ཐིག་ལེ་ཐིམ། དེར་བསྡད་པ་མེད་དེ་ལྷུང་བས་ལྟོ་བ་ཟླུམ་
པོ་ཆུའི་དཀྱིལ་འཁོར་ཡང་ཐིག་ལེ་ལ་ཐིམ། དེ་ནས་མདོ་མོར་ལྷུང་བས་མདོ་མོ་གྲུ་
གསུམ་མེའི་དཀྱིལ་འཁོར་ཡང་ཐིག་ལེ་ལ་ཐིམ། དེ་ནས་རྡོ་རྗེ་ནོར་བུའི་རྩེ་མོའི་ས་
ཨ་བ་དྷཱུ་ཏཱིའི་ནང་ན་ཡར་ལ་བདེ་ཧྲིལ་ལི་ལི་བྱུང་ནས་སྡོད་དཔྲལ་བ་ཟླ་གམ་རླུང་
གི་དཀྱིལ་འཁོར་ཡང་ཐིག་ལེ་ལ་ཐིམ། དེ་ནས་དེར་བསྡད་པ་མེད་དེ་ཐིག་ལེ་དེ་
ཨ་བ་བྷཱུ་ཏཱིའི་ནང་ན་མར་རྒྱངས་ཀྱིས་ལྷུང་པས། སྤྱི་བོ་ཚངས་པའི་བུ་ག་ནས་རྡོ་རྗེ་
ནོར་བུའི་རྩེ་མོ་ཡན་ཆད་དུ་རྩ་བ་ཐག་གི་སྐུད་པ་ལྟ་བུའམ། པད་རྩའི་རྣམ་པ་ལྟ་
བུའམ། དར་དཀར་གྱི་རྣམ་པ་ལྟ་བུ་དཀར་ཧྲེང་ངེ་བ་ལ་ཤེས་པ་གཏད་ནས་
བསྒོམས་པས་བདེ་ལ་མི་རྟོག་པའི་ཉམས་སྐྱེའོ། །
དེ་ཚོའི་དོན་གཞུད་དུ་བཤད་ན། གོང་བུ་ནི་སྨིན་པར་གྱི་ཐིག་ལེ་བསྒོམ་
པའོ། །སོང་བ་ནི་ཐིག་ལེ་དེ་དཔྲལ་བ་རླུང་གི་དཀྱིལ་འཁོར་གཡོས་པས་བྲང་གྲུ་
བཞིའི་སྟེང་དུ་བྱུང་། བྲང་གྲུ་བཞི་ཐིག་ལེ་ལ་ཐིམ། དེ་ནས་སོང་བའི་ལྟོ་བ་ཆུའི་
དཀྱིལ་འཁོར་ཡང་ཐིག་ལེ་ལ་ཐིམ། དེ་ནས་སོང་བས་མདོ་མོ་གྲུ་གསུམ་ཡང་ཐིག་
ལེ་ལ་ཐིམ། དེ་ནས་རྡོ་རྗེ་ནོར་བུའི་རྩེ་མོར་ཕྱིན་པའོ། །འོད་དེ་ཡིས་ནི་ཐིག་ལེ་རྡོ་
རྗེ་ནོར་བུ་ནས་ཨ་བ་དྷཱ་ཏཱི་ན་ཡར་ལ་བདེ་རི་ལི་ལི་བྱུང་བའོ། །གཟུགས་གཅིག་ཏུ་
239-67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནི་བསྒོམ་པར་བྱེད་ནི་སྤྱི་བོ་ནས་རྡོ་རྗེ་ནོར་བུའི་བར་དུ་རྩ་བ་ཐག་གི་སྐུད་པ་ལྟ་
བུའམ། པད་རྩའི་རྣམ་པའམ། དར་དཀར་གྱི་རྣམ་པ་ལྟ་བུ་དེ་ལ་ཤེས་པ་གཏད་
ནས་བསྒོམས་པ་མི་རྟོག་པ་སྐྱེ་བའི་ཐབས་ཡིན་ནོ། །དེ་ལས་སྐྱོ་ན་ཨོཾ་ཨ་ཧཱུཾ་ལ་རྡོ་
རྗེ་བཟླས་པ་བྱའོ། །
ད་ནི་དོན་བཞི་པ་བཟའ་བའི་དམ་ཚིག་བསྟན་པ་ནི། སྒོ་དགུ་ལས་ནི་གང་
བྱུང་བ་ནི། མིག་ནས་བྱུང་བའི་མིག་རྣག་དང་
། རྣ་བ་ནས་བྱུང་བའི་རྣ་སྤྲུབས་ལ་
སོགས་པའོ། །རྗེས་ཀྱི་བདག་ཉིད་རྣམས་བསྒོམས་ལ་ནི་རྫས་དེ་རྣམས་ཤ་ལྔ་
བདུད་རྩིར་བྱིན་གྱིས་བརླབས་པའོ། །རང་བཞིན་མེད་པའི་བློ་ལྡན་པ་ནི་རྫས་དེ་
རྣམས་སྐྱེ་མེད་དུ་ཤེས་པས་རྣམ་རྟོག་མེད་པར་ཤེས་པ་ལ་རྣམ་པར་མི་རྟོག་་
ཡིས་བཟའ། བཟའ་ལུགས་ནི་མཐེ་བོང་དང་ནི་སྐྱོན་མེད་སྲིན་ལག་ཏེ། མཐེབ་
སྲིན་གཉིས་ཀྱིས་བླངས་ནས། ཁར་ནི་ཁར་ཟོས་ནའོ། །ཡིད་བཞིན་ནོར་ལེན་ནི་
དེ་ཡིད་བཞིན་གྱི་ནོར་བུ་དང་འདྲའོ། །
ཤ་ལྔ་དང་བདུད་རྩི་ལྔའི་རང་བཞིན་ལས་བྱུང་བ་དེ་ཟོ་ན་ཕན་ཡོན་ནི།
རྟག་པའི་དངོས་གྲུབ་ཐོབ་པར་འགྱུར་ཞེས་པ་མུ་ཏྲ་མ་ཧཱ་མཆོག་གི་སི་ཏི་ཐོབ་པར་
བྱེད་པའོ། །ཡང་ན་མཐེ་བོ་དང་ནི་སྐྱོན་མེད་ཀྱི་ཚིག་རྣམས་ཤ་ལྔ་བདུད་རྩི་ལྔའི་
བཟའ་ལུགས་སུ་མ་ཟད་དེ། གོང་གསང་བའི་དབང་གི་དུས་སུ་ཐིག་ལེ་དཀར་
དམར་གཉིས་སློབ་དཔོན་གྱི་སློབ་མའི་ལྕེ་ཐོག་ཏུ་འཇོག་པའི་དུས་སུ་ཡང་མཐེབ་
སྲིན་གཉིས་ཀྱིས་སྟེར་བས་ན་མཐེ་བོང་དང་ནི་སྐྱོན་མེད་ཀྱི་ཞེས་པ་ལ་སོགས་
པའོ། །དེ་ལྟར་ཆོས་བཞིར་བྱས་ནས་ལེའུའི་གཞུང་བཤད་ནས།
ད་ནི་ལེའུའི་མཚན་ནི་རྣལ་འབྱོར་མ་ནི་སངས་རྒྱས་མཁའ་འགྲོ་མ་ལ་
239 -68



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
སོགས་པའོ། །དབང་ཕྱུག་ནི་ལྷ་མོ་ལ་མངའ་མཉེས་པ་ཧེ་རུ་ཀའོ། །ཆེན་མོའི་
རིག་པ་ཆེན་མོ་ནི་ཧེ་རུ་ཀ་ལ་མོ་རྟགས་ཀྱི་ཡི་གེ་ཞུགས་པའོ། །སྦྱོར་བ་གཏན་ལ་
དབབ་པ་ནི་རླུང་གི་རྫོགས་པའི་རིམ་པ་དང་
། གོ་ཆའི་ཡི་གེ་དྲུག་གི་ལས་དང་།
རྒྱུད་ཀྱི་སྤྱིའི་དོན་མདོར་བསྡུས་ཏེ་བསྟན་པ་དང་
། བཟའ་བའི་དམ་ཚིག་དང་
། དེ་
རྣམས་ གཏན་ ལ་ ཕབ་པས་ནའོ། །གཉིས་པ་ནི་གྲངས་ཀྱི་གནས་གཞན་ནོ། །
གསལ་བྱེད་སྒྲོན་མ་ལས་ལེའུ་གཉིས་པའི་བཤད་པའོ།། །།
ད་ནི་ལེའུ་གསུམ་པ་སྟོན་ཏེ་འདི་ལ་ཆོས་དྲུག་ཡོད་པ་ལས་དང་པོ་རི་ལུའི་
ཆོ་ག་རྒྱས་པར་བསྟན། འདི་ལ་གཉིས་ལས་དང་པོ་ཚིག་དྲུག་གིས་རི་ལུའི་ཕན་
ཡོན་བསྟན་པ་ནི། དེ་ནས་ནི་ལེའུ་གཉིས་པ་བཤད་པའི་དེ་ནས། ཡང་དག་བཤད་
བྱ་བ་ནི་སྒྲོ་བསྐུར་དང་བྲལ་བའོ། །དམ་ཚིག་ནི་ཤ་ལྔ་བདུད་རྩི་ལྔ་ལ་རི་ལུ་བྱ་བ་
ལ་བརྟེན་པ་ལས་མི་འདའ་བས་སོ། །བསྒྲུབ་པའི་དམ་པ་སྟེ་ནི་དེ་ཟོས་ཤིང་བརྟེན་
ན་དངོས་གྲུབ་ཀྱི་བརྒྱུད་པའི་རྒྱུར་འགྲོ་བའོ། །རྫས་གཞན་ཚོགས་ནི་ལེའུ་གཉིས་
པའི་སྒོ་དགུ་ལས་ནི་གང་བྱུང་དང་ཤེས་པ་ལ་སོགས་པ་ལས་གཞན་དུ་གྱུར་པའོ། །
ཚོགས་ནི་བཟའ་བྱ་བ་ཤ་ལྔ་བདུད་རྩི་ལྔའོ། །
དེ་ཟོས་ པའི་ ཕན་ཡོན་ནི། ཐམས་ཅད་མཁྱེན་ པའི་ འབྲས་ སྟེར་བ་ནི་
མཆོག་གི་དངོས་གྲུབ་ཐོབ་པར་བྱེད་པའོ། །རྟེན་གྱི་གང་ཟག་གང་ཞིག་གིས་ནི་རི་
ལུ་དེ་ཟོས་པ་ཙམ་གྱིས་ནི། འབྱུང་པོ་མ་རྣམས་འགྲུབ་པར་འགྱུར་ནི་འཇིག་རྟེན་
པའི་མཁའ་འགྲོ་མ་ཐམས་ཅད་ཀྱང་འགྲུབ་པར་འགྱུར་ཞེས་པའོ། །
ད་ནི་རི་ལུའི་ཆོ་ག་དངོས་བསྟན་པ་ནི། ཆོས་ལྔ་ཡོད་དེ། དེ་ཡང་བསྟན་པ་
དང་ནི་ལ་སོགས་ཚིག་བཞིས་རི་ལུའི་རྒྱུད་བསྟན། ཚེས་བརྒྱད་ནས་ནི་བཅུ་བཞིའི་
239-69



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བར་དག་ཏུ། ཉི་མ་བདུན་དུ་ཞེས་པ་རི་ལུ་བསྒྲུབ་པའི་དུས་བསྟན། ལྷན་ཅིག་
མིན་དགོས་ཏེ། སྦྱར་ནས་ལྕེ་སྤྱང་དབུས་སུ་ལེགས་པར་བཞག་ནི་ཤེས་པས་རི་ལུ་
བསྒྲུབ་པའི་ཆོ་ག་དངོས་བསྟན། དེ་ལས་བཏོན་ཏེ་ལྔ་པོ་དག་ལས་ནི། དོན་གྲུབ་
འབྲས་བུའི་ཚད་ཅན་རི་ལུ་བྱ། །ཞེས་པས་རི་ལུའི་ཚད་བསྟན། འབྲས་བུ་ཆེན་པོ་
རབ་ཏུ་རྟོགས་པས་ན། དེ་ནི་རྒྱུད་འདིར་གསུངས་ཀྱི་ཀུན་ཏུ་སྦས་ཞེས་པས་རི་ལུ་
བསྒྲུབ་པའི་སྔགས་ཀྱི་རྒྱལ་པོ་ཡི་གེ་འབྲུ་གསུམ་པོ་དེ་རྒྱུད་འདིར་གསུངས་ཀྱི་རྒྱུད་
གཞན་དུ་སྦས་པས་བསྟན་པའོ། །
དེ་ལས་དང་པོ་རི་ལུའི་རྒྱུ་བསྟན་པ་ནི་བརྟན་པ་དང་ནི་གླང་པོ་ཆེའི་ཤའོ། །
མྱུར་འགྲོ་རྟ་ཤ །དེ་བཞིན་དུ་ནི་བ་གླང་ཤ །ཁྱི་ཤ །ཆེན་པོ་ཡང་དག་ལྡན་པ་ནི་
མི་བསོད་ནམས་ཆེན་པོ་དང་ལྡན་པས་མི་ཤའོ། །དེ་བཞིན་དུ་ཤ་ལྔ་ཡོད་པ་བཞིན་
དུ་ཡེ་ཤེས་ལྔའི་རང་བཞིན་གྱི་བདུད་རྩི་ལྔ་སྟེ། བྱང་ཆུབ་ཀྱི་སེམས། དྲི་ཆེན། དྲི་
ཆུ། རཀྟ། རྒྱུགས་པ་དང་ལྔའོ། །
ད་ནི་རི་ལུ་བསྒྲུབ་པའི་དུས་ནི། ཚེས་བརྒྱད་ནས་ནི་མར་ངོའི་ཉི་ཤུ་གསུམ་
མོ། །བཅུ་བཞིའི་བར་དག་དུ་ནི་མར་ངོའི་ཉི་ཤུ་དགུའོ། །ཉི་མ་བདུན་དུ་ནི་དེ་
གཉིས་ཀྱི་བར་ན་ཉི་མ་བདུན་ཡོད་པས་ཞག་བདུན་དུ་བསྒྲུབ་པའོ། །
ད་ནི་རི་ལུའི་ཆོ་ག་སྟོན། འདི་ལ་གསུམ་ཏེ། རི་ལུ་བསྙེན་པ་དང་
། བསྒྲུབ་
པ་དང་། རི་ལུའི་ལས་སྦྱོར་རོ། །དེ་ལས་དང་པོར་འདིར་བསྙེན་པ་བྱ་བ་ནི། དང་
པོར་གནས་ཁང་ཡིད་དང་མཐུན་པར་དུར་ཁྲོད་ལ་སོགས་པར་སོང་ནས། དེར་
མཎྜལ་གྱི་དབུས་སུ་ལྕེ་སྤྱང་གི་ཁོག་པ་གཅིག་བཞག་ནས། དེའི་ནང་དུ་ལྷན་ཅིག་
མིན་དགོས་ནི་ཚན་པ་ཕྱོགས་བཞི་དབུས་དང་ལྔར་བགོ་བའོ། །
239 -70



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
སྦྱར་ནས་ནི་ཤ་རེ་རེ་དང་བདུད་རྩི་རེ་རེ་སྦྱོར་བས་ཏེ། དེ་ཡང་དབུས་སུ་
བདུད་རྩི་བྱང་ཆུབ་ཀྱི་སེམས་དང་མི་ཤར་སྦྱར། ཤར་དུ་གླང་པོ་ཆེའི་ཤ་དང་དྲི་
ཆེན་སྦྱར། ལྷོར་རྟ་ཤ་དང་དྲི་ཆུར་སྦྱར། ནུབ་དུ་བ་གླང་ཤི་དང་རཀྟ། བྱང་དུ་ཁྱི་
ཤ་དང་བདུད་ རྩི་ རྒྱུངས་ པ་ སྦྱོར། ལྕེ་ སྤྱང་དབུས་ སུ་ ལེགས་བཞག་ ལ་ནི། དེ་
རྣམས་ལྕེ་སྤྱང་གི་ཁོག་པར་ཕྱོགས་མ་ནོར་བར་བཞག་པའོ། །དེ་ནས་རང་སྟན་
བདེ་བའི་སྟེང་སྒྲུབ་ཐབས་ནས་འབྱུང་བ་བཞིན་དཔལ་སྒྱུ་འཕྲུལ་ཆེན་མོ་ལྷ་ལྔའི་
བསྐྱེད་རིམ་བསྒོམ་པ་དང༌
། རྫས་དེ་རྣམས་ཀྱི་འོག་ཏུ་ཡཾ་ལས་རླུང་གི་དཀྱིལ་
འཁོར། རཾ་ལས་མེའི་དཀྱིལ་འཁོར། ལྕེ་སྤྱང་གི་ཁོག་པ་དེ་ཨ་ལས་ཐོད་པ་གཅིག་
ཏུ་བསྒོམ། དེའི་ནང་དུ་ཤ་ལྔ་བདུད་རྩིའི་ལྔ། སྟེང་དུ་ཟླ་ཕྱེད་རྡོ་རྗེ་ལ་ཧཱུཾ་མགོ་བོ་
ཐུར་དུ་ལྟ་བ་བསྒོམ། དེ་ནས་རྫས་ཀྱི་རྣམ་པ་དེ་ཨོ་སྲོག་ཨ། སྟེང་དུ་ཟླ་ཕྱེད་རྡོ་རྗེ་
ལས་ཧཱུྃ། ཡཾ་ལས་རླུང་བྱུང༌
། རཾ་ལས་མེ་འབར། ཨ་ལས་ཐོད་པ་སྤྲོས་ནས་སྟེང་ཟླ་
ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་བབ་ནས་ཨོཾ་ཨཱཧཱུྃ་ལ་ཞག་བདུན་པོ་དེའི་བར་
དུ་བསྙེན་པ་བསྐྱལ་ནས་རྟགས་དྲོ་བ་དང་འོད་དང་དུ་བ་དང་འབར་བ་འབྱུང་ངོ་
། །
དེ་ལྟར་བྱུང་བ་དང་རི་ལུ་བྱ་བའི་ཚད་ནི། དེ་ལས་བཏོན་ཏེ་ནི་རྫས་དེ་
རྣམས་ལྕེ་སྤྱང་གི་ཁོག་པ་ནས་བཏོན་ལྔ་པོ་དག་ལས་ནི་ཞེས་པ་ཤ་ལྔ་བདུད་རྩི་ལྔ་
པོ་དེ་རྡོ་རྐང་དུ་བླུགས་རང་གི་དྲི་ཆུ་དང་སྦྱར་ནས་འདམ་ཐགས་ནུ་རེ་བྱས་ནས་
དེར་སྨིན་པོ་ཡང་དག་པར་སོང་ཙམ་ནི། དེ་ལ་རི་ལུ་བྱ་བ་ནི། དོན་གྲུབ་འབྲས་
བུའི་ཚད་ཙམ་རི་ལུ་ཞེས་པ། གོང་ལེའུ་དང་པོའི་ཐིག་ལེ་སྔགས་ཀྱི་རྣལ་འབྱོར་ལ་
ཁ་འཕངས་ཏེ། ཐིག་ལེ་དེ་ཤིན་ཏུ་ཆུང་བ་ཉུངས་འབྲུ་ཙམ་བསྒོམ་བྱ་དེའི་སྒོ་
དང་ཐུན་མོང་གི་དངོས་གྲུབ་ཐམས་ཅད་འགྲུབ་པར་བྱེད་པས་ན་དོན་
མཆོག་
23971



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འབྲས་བུའོ། །དེའི་ཚད་ཙམ་པའི་རི་ལུ་བྱ་ཞེས་པའོ། །བསྒྲུབ་པ་དང་ལས་སྦྱོར་
འོག་ནས་སྟོན་ཏེ། འཁྲུགས་མི་སྡེབ་པོ།
ད་ནི་རི་ལུ་བསྒྲུབ་པའི་སྔགས་ཀྱི་རྒྱལ་པོ་རྣལ་འབྱོར་ཡི་གེ་འབྲུ་གསུམ་
པོ་དེ་རྒྱུད་འདིར་གསུངས་ཀྱི་རྒྱུད་གཞན་དུ་སྦས་པར་བསྟན་པ་ནི། འབྲས་བུ་ཆེན་
པོ་རབ་ཏུ་རྟོགས་པས་ན་ཞེས་པ་ཨོཾ་ཨཱཧུཾ་ཞེས་པའི་ཡི་གེ་གསུམ་པོ་འདིས་མུ་ཏྲ་
ཆེན་པོ་མཆོག་དང་ཐུན་མོང་གི་དངོས་གྲུབ་རྟོགས་པར་འགྱུར་བས་ནའོ། །དེ་ནི་
རྒྱུད་འདིར་གསུངས་ཀྱི་ཀུན་ཏུ་སྦས་ནི་རྣལ་འབྱོར་མའི་རྒྱུད་འདིར་གསུངས་ཀྱི་
གཞན་དུ་ཧེ་བཛྲ་དང་ཙཀྲ་སཾ་བྷ་ར་ལ་སོགས་པར་སྦས་ཞེས་པའོ། །
ད་ནི་དོན་གཉིས་པ་དམན་པ་དབྱིབས་རྣལ་འབྱོར་རྒྱས་པར་བཤད་པ་ནི།
དེ་ནས་འདིར་ཞེས་པ་ལ་སོགས་པས་བསྟན་ཏེ། དེ་ཡང་གོང་ལེའུ་དང་པོར་ཡི་གེ་
དང་ནི་སྔགས་གཟུགས་ཀྱི་ཞེས་པའི་ཚིག་དྲུག་གིས་དམན་པ་དབྱིབས་ཀྱི་རྣལ་
འབྱོར་མདོར་བསྟན། འདིར་རྒྱས་པར་འཆད་པ་ནི། དེ་ནས་ནི་རི་ལུའི་ཆོ་གའི་དེ་
ནས་སོ། །འདིར་ནི་ལེའུ་གསུམ་པ་འདིར་རོ། །བསྒྲུབ་པའི་ཐབས་འབྱུང་བ་ནི་
དཔལ་སྒྱུ་འཕྲུལ་ཆེན་མོའོ། །
དེ་ནས་མངོན་རྟོགས་སུ་དགྲིག་པ་ནི་སྒྲུབ་ཐབས་ནས་འབྱུང་བ་བཞིན་དུ་
གནས་ཁང་ཡིད་དང་མཐུན་པ་གཅིག་ཏུ་སོང་ནས་ཁར་བདུད་རྩི་རིལ་ལུ་གཅིག་
བཅུག་ཏེ། བསྒོམ་པ་ལ་དང་པོ་བླ་མ་དག་པའི་ཆོ་ག་བདུན་རྣམ་དག་བྱ། ཚད་
མེད་པ་བཞི་བསྒོམ། སྟོང་པ་ཉིད་དུ་བསྒོམ། བསྲུང་བའི་འཁོར་ལོ་བསྒོམ། དེའི་
ནང་དུ་པད་མ་འདབ་བཞི་པ་གཅིག་བསྒོམ་པ་ལ་ཡིད་ཀྱིས་པད་མ་བསམ་བྱ་བ་
ཞེས་སོ། །པད་མ་རང་ཁ་དོག་དམར་པོ་ལ། ཀུན་འོད་ནི་འོད་ཟེར་ཁ་དོག་སྣ་
239-72



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཚོགས་འཕྲོ་བའོ། །དེའི་ལྟེ་བ་ལ་ཉི་མའི་དཀྱིལ་འཁོར་གྱི་སྟེང་དུ་ཧྲི་ཞུ་བ་ལས་
ཕྱོགས་བཞི་དབུས་དང་ལྔར་ཐིག་ལེ་ལྔར་གྱུར་བར་བསམ།
དེ་ནས་ཕྱོགས་བཞིའི་ཐིག་ལེ་བཞི་ལས་ལྷ་མོ་བཞི་བསྒོམ་པ་ལ་ལྷ་མོ་
བཞི་དང་ཡང་དག་ལྡན་ཞེས་སོ། །ལྷ་མོ་བཞི་པོ་དེས་གཙོ་བོ་མེད་པར་ཤེས་ནས་
འོག་གི་ཧ་ལི་ས་ལི་བྷི་ཏ་སྤྱིལ་ཞེས་པས་མྱ་ངན་གྱི་གླུས་སྐུལ་བ་ལ་རྔུལ་ཆུའི་རྣམ་
པ་ལྟ་བུ་ཐིག་ལེ་དེ་ལས་བཞེངས་པ་ལ། སངས་རྒྱས་གཟུགས་ནི་སངས་རྒྱས་
མཁའ་འགྲོ་མའོ། །ཉེར་བརྒྱན་པ་ནི་སངས་རྒྱས་མཁའ་འགྲོས་ཧེ་རུ་ཀ་ལ་ཉེ་བར་
བརྒྱན་པའོ། །ལྷ་མོ་རྣམས་ཀྱི་སྐུ་མདོག་ནི་ཤིན་ཏུ་ཤར་ཕྱོགས་ཀྱི་པད་མ་ལ་ཨུད་
པ་ལ་སྔོན་པོའི་མདོག་གོ །ལྷོ་རུ་སེར་པོ་ལྟ་བུའོ། །ནུབ་ཀྱི་ལ་དཀར་བ་ལ་དམར་
བའི་མདངས་ཆགས་པའོ། །བྱང་དུ་མར་གད་འོད་ཡིན་ཏེ་ལྗང་ཀུའོ། །འབར་བའི་
འཕྲེང་བ་འཁྲུག་པ་ནི་མེ་རི་དང་མེ་དཔུང་གི་ནང་ན་བཞུགས་པའོ། །
དེ་རྣམས་ཀྱི་ཐུན་གྱི་ཆོས་ནི་ཞལ་བཞི་བཞི་ཡོད་པ། ཕྱག་བཞི་བཞི་ཡོད་
པ། ཞལ་རེ་རེ་ལ་སྤྱན་གསུམ་གསུམ་གྱིས་མཛེས་པའོ། ཁྱད་པར་གྱི་ཆོས་ཤར་
ཕྱོགས་ཀྱི་ལྷ་མོ་སྤྱན་གསུམ་པ་ཞེས་པ་ནས་ཐོད་པ་བསྣམས་པའོ་ཞེས་པའི་བར་
དེ་གཞུང་ན་གསལ་ལོ། །སྐུ་གསུང་ཐུགས་ཀྱི་རྡོ་རྗེ་ནི་ཞེས་པ་སྐུ་རྡོ་རྗེའོ། །གསུང་
གསུང་རྡོ་རྗེ་ཐུགས་ཐུགས་རྡོ་རྗེ་རྣམ་པ་གསུམ་རོ་གཅིག་པ་ནི་གཙོ་བོ་ཧེ་རུ་ཀའོ་
སྟེ། དེའི་དབུས་སུ་བསམ་པར་བྱ་ནི་ལྷ་མོ་བཞིའི་དབུས་སུ་ཧེ་རུ་ཀ་བསྒོམ་པའོ། །
དེའི་ཕྱག་མཚན་ནི་ཐོད་པ་ཉིད་ཀྱང་ནི་གཡས་ཀྱི་དང་པོ་ནའོ། ཁ་ཊཾ་ག་ནི་གཡོན་
གྱི་དང་པོ་ནའོ། །དེ་བཞིན་གཞུ་དང་ནི་གཡོན་གྱི་འོག་མ་ནའོ། །མདའ་ཉིད་ནི་
གཡས་ཀྱི་འོག་མ་ནའོ། །
239-73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དེ་ནས་སྒྲུབ་ཐབས་ནས་འབྱུང་བ་བཞིན་དུ་སྐྱེ་མཆེད་དྲུག་ བྱིན་གྱིས་
བརླབས་པ་དང་། ཡེ་ཤེས་སེམས་དཔའ་སྤྱན་དྲངས་བ་དང་
། དབང་བསྐུར་བ་
དང༌། མཆོད་པ་དང་། བསྟོད་པ་དང་བདུད་རྩི་མྱང་བ་དང༌
། རྗེས་སུ་ཆགས་པ་
རྣམས་བྱའོ། །
ནི་རི་ལུའི་ཆོ་ག་དངོས་ལ། ཆོས་གསུམ་ཡོད་པའི་བསྙེན་པ་སྔོན་དུ་
བཤད་ནས། ད་ནི་དེའི་འཕྲོ་འོག་ནས་སྟོན་བྱས་པ་དེ་འདི་ནས་སྟོན་ཏེ་འདིར་
བསྒྲུབ་པ་དང་ལས་སྦྱོར་གཉིས་སྟོན་པ་ལས། དང་པོར་བསྒྲུབ་པ་བྱ་བ་ནི། དང་
པོའི་སྔགས་དང་ཡང་དག་ལྡན་ནི་སྔགས་ཐམས་ཅད་ཀྱི་དང་པོ་ན་ཡོད་པའི་ཨོ་མོ། །
བསྒོམས་ནས་སྐད་ཅིག་དེ་ལས་འབར་ནི་གོང་གི་བསྙེན་པའི་དུས་སུ་ཉི་ཤུ་གསུམ་
ནས་ཉི་ཤུ་དགུའི་བར་བྱས་པ་དང་
། སྟོང་གི་ཉི་མ་ལ་རི་ལུ་བྱས་ཏེ་ལྕེ་སྤྱང་གི་ཁོག་
པར་ཚན་པ་ལྔར་བགོས་ནས་སྤུངས་པ་དང་། རང་སྒྲུབ་ཐབས་ནས་འབྱུང་བ་
བཞིན་དུ་སྒྱུ་འཕྲུལ་ཆེན་མོའི་བསྐྱེད་རིམ་བྱས་པ་དང་། རྫས་ཀྱི་འོག་ཏུ་ཡཾ་ལས་
རླུང་། རཾ་ལས་མེ། ཨ་ལས་ཐོད་པའི་སྟེང་དུ་ཤ་ལྔ་བདུད་རྩི་ལྔ་པོ་དེའི་རྣམ་པ་
བསྒོམ། སྲོག་ཨར་བསམས་ནས་སྟེང་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་བབ་
ནས་གཉིས་སུ་མེད་པར་འདྲེས་པར་བསམ་ཞིང་ཨོཾ་ཨཱཧུཾ་ཞེས་པ་ལ་མཚན་ཐོག་
ཐག་ཏུ་བཟླས་པ་ནི་བསྒྲུབ་པ་ཆེན་པོ་སྟེ། རྟགས་དྲོ་བ་དང་འོད་དང་དུ་བ་དང་
འབར་བ་འབྱུང་ངོ༌
། །དེ་ལྟར་ནི་གོང་དུ་བསྟན་པ་ལྟར་རོ། །
རྣལ་འབྱོར་པ་རྟེན་གྱི་གང་ཟག་གིས་བསྒྲུབས་ནས། རྫས་ཀྱི་ནི་ཤ་ལྔ་
བདུད་རྩི་ལྔའོ། །དངོས་གྲུབ་འབྲས་རབ་སྟེར་ནི་རྫས་ལ་བརྟེན་ནས་མཆོག་དང་
ཐུན་མོང་གི་དངོས་གྲུབ་ཐོབ་པར་བྱེད་པའོ། །རྣལ་འབྱོར་མའི་སྒྲུབ་སྦྱོར་བས་ནི་
239 -74



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
བསྒྲུབ་པ་ནི་བསྒྲུབ་པ་ཆེན་པོའི་དུས་སུ། རྟགས་དྲོ་བ་དང་འོད་དང་དུ་བ་དང་
འབར་བ་ལ་སོགས་པའི་དུས་སུ་ལོ་ཀ་བའི་མཁའ་འགྲོ་མ་ཐམས་ཅད་རྣལ་འབྱོར་
པ་གྲུབ་པ་ཐོབ་པ་གཅིག་ཡོད་དོ་ཟེར་ནས་དེ་ཀུན་འདུས་ནས་སྒྲུབ་པ་པོ་ལ་བྱིན་
གྱིས་བརླབ་བོ། །འཕྲལ་དུ་ཡང་དག་ཡིད་ཆེས་འབྱུང་ནི་ཡིད་ཆེས་པའི་རྟགས་
ཀྱང་མང་པོ་འབྱུང་ངོ༌། །དེ་ནས་རི་ལུའི་ལས་སྦྱོར་ནི་རི་ལུ་དེ་ཁར་བཅུག་ནས་
ཐམས་ཅད་ཀྱིས་མི་མཐོང་བར་བྱའོ་སྙམ་པའི་བསམ་པ་བྱས་ནས་ཐམས་ཅད་
ཀྱིས་མི་མཐོང་ཞིང་ངོ༌
། །ཡང་རང་གི་གཟུགས་དེ་སྟོང་ཕྲག་གཅིག་གི་བར་དུ་སྣ་
ཚོགས་པར་སྣང་བར་བྱའོ་བསམ་པས་ཁར་བཅུག་ན་སྟོང་ཕྲག་གཅིག་ཏུ་སྣང་བར་
འགྱུར་རོ། །
གྲུབ་པར་ཀུན་ལས་ཕྲོགས་པ་དང་ནི། གཞན་དག་གིས་སྒྲིག་སྨན་བསྒྲུབ་
པ་དང་། རྐང་མགྱོགས་ལ་སོགས་པ་དེ་བདག་གིས་ཕྲོགས་པའི་བསམ་པས་རི་ལུ་
ཁར་བཅུག་ན། གཞན་དག་གིས་མིག་སྨན་བསྒྲུབས་པ་དེ་བདག་གིས་འཐོབ་
པའོ། །ལྷའི་བུ་མོ་ལ་སྤྱོད་པའི་བསམ་པས་རི་ལུ་དེ་ཁར་བཅུག་ན་ལྷའི་བུ་མོ་
མཆོག་ལ་སྤྱོད་དོ། །གང་གཱ་རླུང་གི་བྱེ་མ་སྙེད་ཀྱི་གྲངས་དང་མཉམ་པའི་བསམ་
པས་དེ་རྣམས་སངས་རྒྱས་ཉིད་ཀྱི་རྡོ་རྗེ་ལྟ་བུའི་ཏིང་ངེ་འཛིན་ལ་གནས་ཤིང་
བཞུགས་པ་རྣམས་མཐོང་བར་བྱའོ་སྙམ་པས་རི་ལུ་དེ་ཁར་བཅུག་ན་གསལ་བའི་
དཔེ་ལག་མཐིལ་དུ་སྐྱུ་རུ་ར་བཞིན་དུ་རྡོ་རྗེའི་མིག་གིས་སངས་རྒྱས་རྣམས་མཐོང་
བར་འགྱུར་ཏེ་མིག་གི་མངོན་པར་ཤེས་པའོ། །
སངས་རྒྱས་གང་གཱའི་རླུང་གི་བྱེ་མ་སྙེད་ཀྱི་ཞིང་དག་གི་ལུས་ནི་སྐུ། ངག་
གསུང་། ཡིད་ཐུགས་མཚན་ཉིད་ནི་ སངས་ རྒྱས་ གང་ གཱའི་རླུང་གི་གྲངས་དང་
239----75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
མཉམ་པའི་སྐུ་གསུང་ཐུགས་ཀྱི་མཚན་ཉིད་ཤེས་པར་བྱའོ་སྙམ་པའི་བསམ་པས་
རི་ལུ་དེ་ཁར་བཅུག་ན་ཤེས་པར་འགྱུར་རོ། །དངོས་པོ་ཀུན་གྱི་བདག་ཉིད་རྣམས་
ནི་བརྟན་པ་སྣོད་ཀྱི་འཇིག་རྟེན། གཡོ་བ་ན་བཅུད་ཀྱི་སེམས་ཅན་གྱི་བདག་ཉིད་
དམ་རང་བཞིན་ཤེས་པར་བྱའོ་སྙམ་པས་རི་ལུ་དེ་ཁར་བཅུག་ན་ཤེས་པར་འགྱུར་
རོ། །
སེམས་ཀྱི་རོལ་མོ་ལས་བྱུང་མཁྱེན་ནི། དེ་ལྟར་བྱུང་ཙམ་ན་སེམས་ཀྱི་
རོལ་མོ་ཞེས་བྱ། སེམས་ཀྱི་གཟིགས་མོ་ཞེས་བྱ། ལྟད་མོ་ཞེས་བྱ། སངས་རྒྱས་
ཐམས་ཅད་ཀྱི་སྐུ་གསུང་ ཐུགས་ ཀྱི་མཚན་ཉིད་ཤེས། སེམས་ ཐམས་ཅད་ ཀྱི་
སེམས་ཉིད་ཤེས། རང་གི་གཟུགས་དེ་མི་སྣང་བར་འདོད་ན་ཡང་དབང་ཡོད།
གཟུགས་སྟོང་ཕྲག་གཅིག་ཙམ་གྱི་གྲངས་སུ་སྣང་བར་འདོད་ན་ཡང་དབང་ཡོད་
པའི་ཕྱིར་རོ། །
ད་ནི་དོན་གསུམ་པ་ཟས་ཀྱི་རྣལ་འབྱོར་བསྟན་པ་ནི། འདི་འབྲེལ་ནི་རི་ལུ་
དང་ཡང་འབྲེལ་ཏེ། ཟས་ཀྱི་རྣལ་འབྱོར་བྱེད་ན། ཟས་ཀྱི་འོག་ཏུ་ཡཾ་ལས་རླུང་
།
རཾ་ལས་མེ། ཨཱ་ལས་ཐོད་པ། ཟས་གང་ཡིན་ཡང་ཤ་ལྔ་བདུད་བརྩི་ལྔར་བསམས་
ཏེ། ཤ་ལྔ་བདུད་རྩི་ལྔའི་ཕྱིའི་རྣམས་པ་དེ་ཨོ་སྲོག་ཨ། སྟེང་ཟླ་ཕྱེད་རྡོ་རྗེའི་རྩེ་མོ་
ལ་ཧཱུྃ་བསྒོམས་ཏེ། ཡཾ་ལས་རླུང་རཾ་ལས་མེ་ཨ་ལས་ཐོད་པ་བསྲོས་པས་ཐོད་པའི་
ནང་གི་ཤ་ལྔ་བདུད་རྩི་ལྔ་པོ་དེ་བསྐོལ་ཏེ་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་
ཕབ་ཏེ་ཨོཾ་ཨཱཿཧཱུྃ་ལན་བདུན་བཟླས་པས་བཟའོ། །
དེ་ཡང་ཡི་གེ་གོ་བཟློག་སྦྱོར་བ་ཡིས་ནི་སྟེང་ཟླ་ཕྱེད་རྡོ་རྗེ་ནས། མས་མར་
སྦྱར་བས་ཧཱུྃ་ཨ་ཨོ་བྱ་བར་འོང་བས་སོ། །སྔགས་ཟློས་པ་ནི་ཨོཾ་ཨཱཧཱུྃ་ངོ༌
། །དེ་རུ་
239 -76



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
རྣམ་བསྒོམས་བྱ་ནི་བཟའ་བ་དང་བཏུང་བ་ལའོ། །རྡོ་རྗེ་ཆུ་དང་ཡང་དག་ལྡན་ནི་
ཆང་ངོ༌
། །རི་ལུ་རེ་རེ་བཟའ་བར་བྱ་ནི་ཆང་དང་རི་ལུ་རེ་རེ་སྦྲགས་ནས་ཟ་བའོ།
ཡི་གེ་བརྒྱད་ཀྱི་མཐར་ལྡན་པ་ནི་ཧའོ། །ཨུ་ནི་ཞབས་སྐྱུའོ། །ཐིག་ལེར་བཅས་པ་
ནི་ཟླ་ཚེས་ཐིག་ལེའོ། །མཐའ་རུ་ཡང་དག་སྦྱར་བར་བྱ་ནི་ཧཱུཾ་དེ་ཞབས་སུ་སྦྱར་
ཞེས་པའོ། །སྔགས་ནི་ཀུན་ཏུ་བརྗོད་པར་བྱ་ཏེ་ནི་ཨོཾ་ཨཱཧཱུཾ་ངོ༌
། །གསང་བ་འདི་ནི་
ཉེ་བར་བརྟག་པ་ནི་རྒྱུ་རྒྱ་བག་ཁྱེའོ། །
རྣལ་ འབྱོར་མ་ཀུན་སྦྱོར་བ་ཡིས་ནི། རང་སྒྱུ་འཕྲུལ་ཆེན་མོ་ ལྷ་ལྔར་
བསྒོམས་ པ་ གཅིག་གིས་སོ། །དང་པོའི་སྔགས་ དང་ ཡང་ དག་ ལྡན་ནི་སྔགས་
ཐམས་ཅད་ཀྱི་དང་པོ་ན་ཡོད་པ་ཨོ་ལ་བྱའོ། །གལ་ཏེ་རྣལ་འབྱོར་ཅན་ནི་རྟེན་གྱི་
གང་ཟག་གོ །གྲུབ་འདོད་ནི་ལས་དང་དངོས་གྲུབ་པོ། ལན་བདུན་མངོན་སྔགས་
ནི་ཨོཾ་ཨཱཙྪཱཧཱུྃ་གླུ་རྒྱ་བག་ཀྱེ་ཧཱུཾ་ཞེས་པ་ལ་ལན་བདུན་དུ་སྔགས་ཏེ་བཟའ་བཏུང་ལ་
རྣལ་འབྱོར་པ་རྟེན་གྱི་གང་ཟག་གིས་བཟའ་ཞེས་པའོ། །ཡི་གེ་གསུམ་མཐའ་ནི་ཧཱུཾ་
སྔགས་ལ་བཏགས་པས་ཨོ་གླུ་རྒྱ་བག་ཀྱེ་ཧཱུྃ་ཞེས་པས་སོ། །
ད་ནི་དོན་བཞི་པ་འོག་སྒོའི་ཁ་སྐོང་བསྟན་པ་ནི། དེ་ཡང་ལེའུ་དང་པོའི་
ངེས་པ་མེད་ཅིང་དཀའ་ཐུབ་མེད་ཅེས་པ་ལ་སོགས་པས་འོག་སྒོ་མདོར་བསྟན།
སྒྱུ་འཕྲུལ་ཆེན་མོ་རབ་སྦྱོར་བས་ཞེས་པ་ལ་སོགས་པས་འོག་སྒོ་རྒྱས་པར་བཤད་
ནས་ད་ནི་འོག་སྒོའི་ཁ་སྐོང་བ་སྟེ། འདི་འོག་སྒོ་ཅིག་པུའི་ཁ་སྐོང་བར་མ་ཟད་དེ།
གོང་ལེའུ་དང་པོའི་གསང་བའི་དབང་དང་ཤེས་རབ་ཡེ་ཤེས་ཀྱི་དབང་གི་དུས་སུ་
ཡང་རྡོ་རྗེ་པད་མ་བྱིན་གྱིས་བརླབ་པ་ལ་འདི་དགོས་པའོ། །དེ་ལ་བརྒྱད་པའི་
མཐར་ནི་ལེགས་གནས་པ་ནི་ཧའོ། །ཨུ་དང་ཐིག་ལེར་ཡང་དག་ལྡན་ནི། ཟླ་ཚེས་
239 77



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཐིག་ལེ་དང་ཞབས་རྒྱུད་ཨུས་བྱས་ཏེ་གོང་གི་ཧ་ལ་བཏགས་པས་ཧཱུྃ་དུ་སོང་བའོ། །
ཡི་གེ་མཆོག་ཏུ་གྱུར་པའི་གནས་ནི་ཧཱུཾ་དེས་ཡབ་ཀྱི་རྡོ་རྗེ་བསྐྱེད་པའོ། །ཡི་གེ་དང་
པོ་ནི་སྔགས་ཐམས་ཅད་ཀྱི་དང་པོ་ན་ཡོད་པ་ༀ་མོ། །སྦྱོར་བ་འདིས་ནི་ཨོཾ་གྱིས་རྡོ་
རྗེ་ནོར་བུ་བྱས་པའོ། །ཧྲི་ཞེས་བྱ་བར་ཡང་དག་ལྡན་ནི་བྲིས་ཡུམ་གྱི་པད་མ་བསྐྱེད་
པའོ། །ཨའི་མཐའ་དང་ཡང་དག་སྦྱར་ནི་ཨས་པདྨའི་ཟེ་འབྲུ་བྱས་པའོ། །ས་བོན་
ལྔ་ཡིས་རབ་དགང་བྱ་ནི་ལས་ཀྱི་མུ་ཏྲ་དེ་ཡུམ་སངས་རྒྱས་མཁའ་འགྲོ་མར་བསྐྱེད་
པའི་མགོ་བོ་ལ་ཨོ་དཀར་པོས་དཀར་ཐམས་ཀྱིས་གང་བར་བསྒོམ། སྙིང་དཀར་
ཧཱུྃ་སྔོན་པོས་ སྔོ་ཐམས་ ཀྱིས་ གང་ བར་ བསྒོམ། ལྟེ་བར་ སྭ་ སེར་པོས། གསང་
གནས་ སུ་ ཨ་ དམར་ པོས། བརླའི་བར་དུ་ཧ་ལྗང་ཁུས་ ཐམས་ ཀྱིས་ གང་བར་
བསྒོམ་པའོ། །
མི་འགྱུར་བ་ནི་རྣམ་བསྒོམ་ཏེ་ནི། ཕཊ་ཀྱིས་རྡོ་རྗེ་པད་མའི་བུ་ག་བཀག་
ནས་ཀུན་རྫོབ་བྱང་ཆུབ་ཀྱི་སེམས་དེ་མི་འཕོ། དེ་མ་འཕོས་པས་དོན་དམ་བྱང་
ཆུབ་ཀྱི་སེམས་བདེ་སྟོང་དབྱེར་མེད་ཀྱི་དོན་དེ་མི་འགྱུར་པས་གནས་པའོ། །པད་
མ་རབ་ཏུ་རྒྱས་པར་བྱ་ནི་ཡུམ་གྱི་པད་མ་དེ་ཡུལ་ཆོས་ཉིད་སྟོང་པ། ཡབ་ཀྱི་རྡོ་རྗེ་
དེ་ཡུལ་ཅན་རིག་པའི་ཡེ་ཤེས། ཡུལ་ཆོས་ཉིད་སྟོང་པ་དེ་ཡུལ་ཅན་རིག་པའི་ཡེ་
ཤེས་ཀྱིས་རྟོགས་པར་བྱ་བའི་ཕྱིར་སྙོམས་པར་ཞུགས་པའོ། །ཇི་སྙེད་རྡོ་རྗེ་ཅན་ནི་
རྟེན་གྱི་གང་ཟག །གྲུབ་འདོད་ན་ནི་མཆོག་གི་དངོས་གྲུབ་ཐོབ་པར་འདོད་ན། དེ་
ལྟའི་སྦྱོར་བ་ཤེས་པར་བྱས་ཏེ་མུ་ཏྲ་མ་བརྟེན་པའི་མན་ངག་ཤེས་པར་བྱ་ཞེས་པའོ། །
དེ་ནས་འདིར་ནི་རྡོ་རྗེ་རྣལ་འབྱོར་མ་རྣམས་ཀྱི་དགོངས་པ་དཔལ་རྡོ་རྗེ་
ཀླུས་སྲིད་པ་ཤིན་ཏུ་བསྒྲུབ་པ་ཁས་བླང་པ་ནི། ཀླུ་འདི་རྫོགས་རིམ་དུས་སུ་ལས་
239---78



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
ཀྱི་མུ་ཏྲས་ཆགས་པའི་སྒྲ་ཧ་ཧ་སི་སིས་བསྐུལ་བ་དང་
། བསྐྱེད་རིམ་དུས་སུ་ལྷ་མོ་
བཞིས་གཙོ་བོ་ལ་བསྐུལ་བའོ། །བསྐྱེད་རིམ་ནི་ཧ་ལེ་ས་ལེ་ལ་སོགས་པའོ། །
དེ་ནས་འདི་ནི་གླུས་བསྐུལ་བ་ཙམ་གྱིས། རྡོ་རྗེ་འཛིན་པ་ཆེན་པོ་ནི་གཙོ་
བོ་ཡབ་ཡུམ་ཧྲིའམ་ཐིག་ལེར་ཡོད་པ་ལ། རྡོ་རྗེ་མཁའ་འགྲོ་མ་རྣམས་གར་ནི་རྡོ་རྗེ་
མཁའ་འགྲོ་རིན་ཆེན་མཁའ་འགྲོ་ལ་སོགས་པས་གར་དང་བཅས་པས། རྡོ་རྗེ་
སེམས་དཔའ་ནི་གཙོ་བོ་ལ་ཡང་དག་པར་བསྐུལ་བས་གཙོ་བོ་ཡབ་ཡུམ་བཞེངས་
པའོ། །དེ་ སྐྱེ་ མཆེད་ བརླབ། ཡེ་ ཤེས་ གཞུག །དབང་ བསྐུར། མཆོད་ བསྟོད།
བདུད་རྩི་མྱང་
། རྗེས་སུ་ཆོགས་ པ་ བྱའོ། །རྫོགས་རིམ་དུས་སུ་ལས་ཀྱི་མུ་ཏྲས་
ཆགས་པའི་སྒྲས་བསྐུལ་བ་ནི། གླུ་དེ་ལྟར་དུས་རྟག་ཏུ་ལས་ཀྱི་མུ་ཏྲ་དེ་ཧེ་རུ་ཀ་ལ་
གུས་པ་དང་ལྡན་པས་འོག་སྒོ་སྦྱོར་བ་བྱས་པས་མཆོག་གི་དངོས་གྲུབ་ཐོབ་པར་
འགྱུར་བ་ཉིད་དེ། དེ་ཡང་དུས་བཞིར་རབ་ཏུ་སྦྱོར་བ་ཡིས་ནི་ཐུན་བཞིར་རོ། །
འགྲུབ་པར་འགྱུར་བ་མཆོག་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱ་
བའི་དོན་དུ་ཀླུས་བསྐུལ་བའོ། །
དེ་དུས་ ཀྱི་ལས་ཀྱི་མུ་ཏྲའི་རྒྱན་བསྟན་པ་ནི། རྒྱན་རྣམས་ཐམས་ཅད་
ཡོངས་རྫོགས་ཤིང་ནི་ནོར་བུ་རིན་པོ་ཆེ་ལ་སོགས་པའོ། སྤོས་དང་མེ་ཏོག་རྣམས་
ཀྱི་ཀྱང་མུ་ཏྲ་མ་ལ་རྒྱན་པའོ། །ཇི་ལྟར་སྐུ་གསུམ་མཆོག་སྟེར་བ་ནི་ལས་ཀྱི་མུ་ཏྲ་
མ་ལ་བརྟེན་པའི་ཉམས་དེ་སྟོང་པ་ཆོས་ཀྱི་སྐུ། བདེ་བ་ལ་ལོངས་སྐུ། གསལ་བ་
སྤྲུལ་སྐུ་སྟེ་སྐུ་གསུམ་སྟེར་བའོ། །
དེའི་ ཕྱིར་ དངོས་གྲུབ་ངེས་པར་ཐོབ་པར་འགྱུར་སྟེ། སྐུ་གསུམ་གྱིའོ། །
དཔག་ཚད་བརྒྱད་ཁྱོན་ཙམ་དུ། འདི་ནི་རབ་ཏུ་སྣང་བར་བྱེད་ནི་ལས་
ལས་ཀྱི་ཕྱག་རྒྱ་
239-79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
ལ་བརྟེན་པའི་ཉམས་སྟོང་པ་བདེ་བ་གསལ་བ་གསུམ་གྱིས་སོ། །
ད་ནི་དོན་ལྔ་པ་བཟའ་བའི་དམ་ཚིག་བསྟན་པ་ནི། དབང་པོ་གཉིས་ནི་
མཉམ་སྦྱོར་དང་ནི་བྱང་ཆུབ་ཀྱི་སེམས་དཀར་དམར་རོ། །སྒོ་དགུ་ལས་ནི་བྱུང་
བའི་རྫས་ནི་མིག་རྣ་དང་རྣ་སྤབས་ལ་སོགས་པའོ། །དེ་རྣམས་ཤ་ལྔ་བདུད་རྩི་
ལྔར་བྱིན་གྱིས་བརླབས་ཏེ་ཟོས་ན་ཕན་ཡོན་ནི་སངས་རྒྱས་བྱང་ཆུབ་ལ་ཉོན་
མོངས་པ་དང་རྣམ་རྟོག་ཐམས་ཅད་ཞི་བས་ན་གནས་ཞི་བའོ། །དེ་ལྟར་བུ་དེ་ལ་དེ་
ཉིད་བླ་ན་མེད་པ་ནི་དེའི་གོང་ན་མེད་པ་དེ་འགྲུབ་པའོ། །
ད་ནི་དོན་དྲུག་པ་ལ་མཇུག་བསྡུ་བ་ནི། འདིར་ཚིགས་བཅད་དུ་གྱུར་པ་ནི།
གཟུགས་རྣམས་དང་ནི་དེ་བཞིན་ཕྱག་རྒྱའི་མཚན་མ་དང་ནི་དམན་པ་དབྱིབས་ཀྱི་
རྣལ་འབྱོར་གྱི་གཞུག་སྡུད་དེ། དེ་ཡང་གཟུགས་རྣམས་དང་ནི་ཞེས་པས་ཧེ་རུ་ཀ་
ལྷ་ལྔའི་བསྐྱེད་རིམ་གྱི་སྐུར་བསྒོམས་པའི་མཇུག་སྡུད་དོ། །ཕྱག་རྒྱའི་མཚན་མ་ནི་
ཕྱག་མཚན་གྱི་མཇུག་སྡུད་དོ། །རྫས་རྣམས་དང་ནི་ཞེས་པའི་ལེའུ་དང་པོའི་དམ་
ཚིག་ཆེན་པོའི་དངོས་གྲུབ་ནི། རི་ལུ་ཆེན་པོ་བསྒྲུབ་པར་བྱ་ཞེས་པ་དང་
། ཡང་ཞུ་
བ་འགུགས་དང་ཆང་དང་ནི་ལ་སོགས་པ་དང་
། ལེའུ་གཉིས་པ་ནས་སྒོ་དགུ་ལས་
ནི་གང་བྱུང་ཞེས་པ་ལ་སོགས་པ་དང་
། བསྟན་པ་དང་ནི་མྱུར་འགྲོ་ཉིད་ལ་སོགས་
པ་དང་། ཡང་དབང་པོ་གཉིས་ནི་མཉམ་སྦྱོར་དང་ལ་སོགས་པའི་མཇུག་བསྡུད་
དོ། །
བསམ་གཏན་རྣམས་དང་ཞེས་པ་ནི་ཟབ་པ་སྔགས་ཀྱི་མཇུག་སྡུད་དེ། དེ་
ལ་ སྟེང་ སྒོ་ དང་འོག་ སྒོ་ གཉིས་ལས། འོག་སྒོ་ལ་གཉིས་སུ་ བྱོས། སྟེང་སྒོ་ལ་
གསུམ་དུ་བྱས་སོ། །བསྒོམས་པའི་ཞེས་པས་ནི་མཐར་ཐུག་ཆོས་ཀྱི་རྣལ་འབྱོར་གྱི་
239 -80



དཔལ་མ་ཧཱ་མཱ་ཡའི་རྒྱུད་ཀྱི་འགྲེལ་པ།
མཇུག་སྡུད་དེ། ལེའུ་དང་པོའི་གང་གང་དབང་པོའི་ལམ་ནས་ལ་སོགས་པའོ། །
ཆོ་གའི་ཐབས་ནི་རྣམ་པ་སྣ་ཚོགས་བསྟེན་པ་ནི་ལས་ཚོགས་ཀྱི་མཇུག་སྡུད་དེ།
ལེའུ་དང་པོ་ནས་ལས་ཆེན་བརྒྱད་དང་། ལེའུ་གཉིས་པའི་གོ་ཆའི་ལས་བདུན་ལ་
སོགས་པའི་མཇུག་སྡུད་དོ། །ལྷ་མོ་སངས་རྒྱས་མཁའ་འགྲོ་མ་ཁྱོད་ཀྱི་ཡིད་ལ་ཇི་
ལྟར་འདོད་པ་རྣམས་ནི་ཧེ་རུ་ཀ་ངས་གསུངས་པའོ། །
ད་ནི་རྒྱུད་འདི་བཟུང་བའི་ཕན་ཡོན་ནི། གང་གི་ཁྱིམ་དུ་རྒྱུད་འདི་བཟུང་
བ་དང་ཞེས་པ་ལ་སོགས་པ་གོ་སླའོ། །དེ་ལྟར་བྱས་པས་ཤེས་བྱའི་གཤིས་དངོས་
པོའི་གནས་ལུགས་ཀྱི་དོན་དེ་ཤེས་པར་བྱ་བའི་ཡུལ་དུ་བཞག་པ་དང་
། ཉམས་སུ་
ལེན་པའི་རྟེན་གྱི་གང་ཟག་དང་། ཉམས་སུ་བླངས་པའི་འབྲས་བུ་དང་། ཉམས་
སུ་བླང་བའི་ཐབས་དང་བཞིར་བྱས་ནས་གསང་བ་ཡིད་བདེ་བའི་རྒྱུད་མཧཱ་མ་ཡའི་
དོན་བཤད་དོ། །
ཡང་ ན་ བཞིའི་ རྒྱུད། འབྲས་ བུའི་ རྒྱུད། རང་ བཞིན་ གྱི་ རྒྱུད་ དང་ ཡང་
གསུམ་དུ་བསྡུ་རུ་བཏུབ་བོ། །ཡང་ན་དངོས་པོའི་གནས་སྟབས། ལམ་གྱི་གནས་
སྟབས། འབྲས་བུ་གནས་སྟབས་གསུམ་དུ་ཡང་བསྡུ་རུ་བཏུབ་པོ། ཡང་ན་དམན་
པ་དབྱིབས། ཟབ་པ་སྔགས། མཐར་ཐུག་ཆོས་ཀྱི་རྣལ་འབྱོར་དང་གསུམ་དུ་ཡང་
བསྡུ་རུ་བཏུབ་པོ། དེ་ལྟར་བྱས་ནས་རྡོ་རྗེ་རྣལ་འབྱོར་མ་རྣམས་ཀྱི་དགོངས་
མཆོག་ཏུ་གསང་བ་གསང་བ་ཆེན་མོ་ཉེ་བར་སྤྱོད་པ་དང་བཅས་པ་ཡོངས་སུ་
རྫོགས་པའོ། །
བློ་ཡི་ནུས་ཆུང་དྲན་པ་མི་གསལ་ཞིང་
། །རྒྱུད་ཚིག་སྒྲོམ་ལ་ཚིག་གི་སྡེབ་
མི་མཁས། །དེ་ཡི་དབང་གིས་འགལ་འཁྲུལ་ཡོད་སྲིད་ན། །བླ་མ་མཁའ་འགྲོ་
239--81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རྣམས་ལ་བཟོད་པར་གསོལ། །འདི་དོན་རྟོགས་པར་འདོད་ཅིང་ཉན་པར་མི་ནུས་
ལ། །གསལ་བྱེད་སྒྲོན་མ་བན་དེ་མགར་གྱིས་བརྩམས། །དེའི་དགེ་བ་ཅི་མཆིས་
སེམས་ཅན་དོན་དུ་བསྔོ། །བདག་ཀྱང་འདི་ལ་བརྟེན་ནས་བྱང་ཆུབ་ས་ཐོབ་ཤོག །
རྫོགས་སོ། །
སྟོན་པ་རྡོ་རྗེ་འཆང་གི་འཛམ་གླིང་ཨུ་རྒྱན་དུ། །བློ་གྲོས་མཆོག་ལ་སྒྱུ་མའི་
ཐེག་པ་གསུངས། །ཡར་ཀླུངས་རྒྱལ་ཐང་གཙུག་ལག་ཁང་དུ་བྲིས། །དགེ་བ་གང་
དེས་འགྲོ་ཀུན་རྡོ་རྗེ་འཆང་ཐོབ་ཤོག །ལེགས་སོ། །དགེའོ།། 11
239-82



༄༅། །རྡོ་རྗེ་གུར་གྱི་ཊིཀྐ་བཞུགས་སོ། །
བཅོམ་ལྡན་འདས་དགྱེས་པའི་རྡོ་རྗེ་ལ་ཕྱག་འཚལ་ལོ། །དགྱེས་པའི་རྡོ་
རྗེ་ལ་འབུམ་ཚོ་ལྔ་བྱུང་བ་ནི། སེམས་ཅན་མི་ལ་ཉོན་མོངས་པ་ལྔ་ཡོད་པས། དེའི་
གཉེན་པོར་འབུམ་ཚོ་ལྔ་བྱུང་བ་སྟེ། ཞེ་སྡང་ཅན་གྱི་གཉེན་པོར་འབུམ་བྱུང་བས་
ན། ཕྲག་དོག་ཅན་གྱི་གཉེན་པོར་རྟ་མཆོག་གི་རྒྱུད་འབུམ་ཕྲག་ཕྱེད་བྱུང་བའི་བར་
དུ་ཤེས་པར་བྱའོ། །དེ་ཡང་ལེའུ་དང་པོས། འདོད་ཆགས་ཞེ་སྡང་ང་རྒྱལ་དང་
།
ཞེས་བྱ་བ་ལ་སོགས་པ་ལེའུ་དང་པོ་ལས་ཤེས་པར་བྱའོ། །ལ་ལ་དག་ནི་ལྷ་དབང་
ཕྱུག་ཆེན་པོ་ཞེ་སྡང་ཆེ་བ་དང་
། མུ་སྟེགས་སྤྱོད་པ་སྟོང་པ་ཉིད་ལ་ཞེན་པས་གཏི་
མུག་ཆེ་བ་དང་
། འགྲོ་བ་ཐ་མལ་པ་སེར་སྣའམ་ང་རྒྱལ་ཆེ་བ་དང་
། ཉན་ཐོས་པ་
དང་རང་སངས་རྒྱས་པ་རང་གི་དོན་ལ་ཞེན་ཆགས་པའི་འདོད་ཆགས་ཆེ་བ་དང་།
ཕ་རོལ་དུ་ཕྱིན་པ་རིག་པའི་ང་རྒྱལ་ཆེ་བ་དང་
། གདུལ་བྱ་བྱེ་བྲག་པ་ལྔ་འདུལ་
བའི་ཕྱིར་འབུམ་ཕྲག་ཕྱེད་དང་ལྔ་བསྟན་པར་བཞེད་དོ། །དེ་ཡང་རྒྱས་པར་རྩ་
བའི་རྒྱུད་ལས་འབུམ་ཕྲག་ལྔ། བརྟག་པ་སུམ་ཅུ་པའོ། །
དེ་རྣམས་ལས་བསྡུས་པ་རྩ་བའི་རྒྱུད་ནི། བརྟག་པ་གཉིས་པ་འདི་ཡིན་ཏེ།
བསྡུས་ལུགས་ཀྱང་རྡོ་རྗེ་ཅན་གྱི་རྒྱུད་འབུམ་ཕྲག་གཅིག་ནས་བརྟག་པ་གཉིས་པ་
འདི་བཏུས་པས། འདིའི་ཟླས་གྲངས་ནས་གཞན་འབུམ་ཕྲག་ཕྱེད་དང་བཞི་ནས་
ཀྱང་། བསྡུས་པ་རྩ་བའི་རྒྱུད་བཞི་འོང་པར་རིགས་སོ་ཞེས་གསུངས་སོ། །བསྡུས་
པའི་རྩ་བའི་རྒྱུད་བཤད་པ་ནི་ལེའུ་བཞི་པ་ལས་རིག་པ་བཞི་བསྟན་ཏོ། །རྒྱུད་འདི་
239 --83



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནི་ཕྱི་མའི་རྒྱུད་ཡིན་པར་ལེའུ་བཞི་པ་ལས་བསྟན་པར་བཞེད་དོ། ཁོ་བོའི་བླ་མ་ནི་
རྩ་བའི་རྒྱུད་འདི་ལ་རྒྱས་པ་དང་བསྡུས་པར་མི་བྱེད་དོ། །ཤོ་ལོ་ཀའི་གྲངས་ནི་
འབུམ་ཕྲག་ལྔ། ཆོས་ཀྱི་སྐོར་ཚོམས་ནི་བརྟག་པ་སུམ་ཅུ། ལེའུ་ནི་སྟོང་ཕྲག་སུམ་
ཅུ་ཡིན་ལ། དེའི་ཀླད་ནས་བརྟག་པ་གཉིས་པ་འདི་ཕྱུང་ངོ་
། །རྡོ་རྗེ་གར་གར་གྱི་
བརྟག་པ་སོགས་པ་ཉི་ཤུ་རྩ་བརྒྱད་ནི་མཁའ་འགྲོ་མ་རྣམས་ཀྱིས་སྦས་སོ། །རྒྱུད་
འདི་ནི་བཤད་པའི་རྒྱུད་དོ། །
སྤྱིར་བཤད་པའི་རྒྱུད་ལ་གསུམ་སྟེ། དཀའ་གཅོད་པ་དང་། མ་ཚང་བ་ཁ་
སྐོང་པ་དང་
། རྣམ་གྲངས་གཞན་མི་འདྲ་བའི་རྒྱུད་ལས། རྒྱུད་འདི་ནི་ཐ་མ་གཉིས་
སོ། །རྒྱུད་འདི་ལ་ཚིགས་སུ་བཅད་པ་བདུན་བརྒྱ། ལེའུ་བཅོ་ལྔར་གནས་ཀྱང་
།
ལེའུ་དང་པོར་མདོར་བསྟན་ལ། ལེའུ་བཅུ་བཞིས་རྒྱས་པར་བཤད་དོ། །
ཐམས་ཅད་དང་བསྡུ་ན་གཉིས་སུ་འདུས་ཏེ། བརྗོད་བྱེད་ཚིག་གི་རྒྱུད་
དང་། བརྗོད་བྱ་དོན་གྱི་རྒྱུད་དོ། །དང་པོ་ལ་གསུམ་སྟེ། རྒྱུད་སྒོ་བཞིར་གཞག་པ་
དང་། ཕ་རྒྱུད་མ་རྒྱུད་དུ་ གཞག་ པའི་རྒྱུ་མཚན་དང་། མའི་རྒྱུད་ཀྱི་ཚུལ་བསྟན་
པའོ། །དེ་ལ་གཉིས་ཏེ། མ་རྒྱུད་དུ་གཞག་པའི་འཐད་པ་དང་
། མ་རྒྱུད་ཀྱི་དབྱེ་
བའོ། །དེ་ལ་གཉིས་ཏེ། མ་རྒྱུད་བཅུ་བཞིར་དབྱེ་བ་དང་། ཁྱད་པར་དུ་དགྱེས་
པའི་རྡོ་རྗེའི་དབྱེ་བའོ། །དེ་ལ་གཉིས། རྩ་རྒྱུད་དངོས་དང་
། རྡོ་རྗེ་གུར་གྱི་དགོས་
པའོ། །དང་པོ་ལ་གཉིས། རྒྱུད་ཇི་ལྟར་ཐོས་པའི་ཚུལ་གྱིས་མདོར་བསྟན་པ་དང་
རྒྱས་པར་བཤད་པའོ། །དེ་ལ་གསུམ་སྟེ། ཤོ་ལོ་ཀའི་གྲངས་དང་
། བརྟག་པའི་
གྲངས་དང་། ལེའུའི་གྲངས་སོ། །དང་ པོ་ ལ་ གསུམ་སྟེ། མདོར་བསྟན་ པ་ དང༌།
རྒྱས་པར་བསྟན་པ་དང་། འཇུག་བསྡུའོ། །
239--84



རྡོ་རྗེ་གུར་གྱི་ཊིཀྐ
བརྗོད་བྱ་དོན་གྱི་རྒྱུད་ལ་གཉིས་ཏེ། ཐབས་དང་ཐབས་ལས་བྱུང་བའོ། །
ཐབས་ལ་གཉིས། ཡན་ལག་ཚོགས་འཁོར་དང་
། ཐབས་དངོས་སོ། །དེ་ལ་གཉིས།
སྨིན་པའི་ལམ་དང་
། གྲོལ་བའི་ལམ་མོ། །དང་པོ་ལ་གསུམ་སྟེ། སློབ་དཔོན་གྱི་
མཚན་ཉིད་དང་། སྨོན་ལམ་གྱི་ཡན་ལག་དང་
། རྨི་ལམ་དངོས་སོ། །ཡན་ལག་ལ་
བཞི། གསོལ་བ་བཏབ་པ་ཡོན་དབུལ་བོ་དང་བཅས་པ་དང་། སའི་ཆོ་ག་དང་།
དཀྱིལ་འཁོར་བྲི་བ་དང་
། མཆོད་པའོ། །དཀྱིལ་འཁོར་བྲི་བ་ལ་གཉིས། ཐིག་གདབ་
པ་དང་། ཚོན་བྲི་བའོ། །སྨོན་ལམ་དངོས་ལ་གཉིས་ཏེ། སློབ་མ་སྨིན་པ་དང་
། ལྷ་
སྨིན་པའོ། །དང་པོ་ལ་གཉིས་ཏེ། གསང་བའི་འཇུག་པ་དང་
། དབང་ངོ་། །དེ་ལ་
གསུམ་སྟེ། དབང་གི་གྲངས་ དང་། དབང་དངོས་དང་
། དམ་ཚིག་གོ །གྲངས་ལ་
གཉིས། ལུས་རྣམ་པར་གཞག་པ། ཡན་ལག་རྒྱས་པའོ། །
དབང་དངོས་ལ་བཞིའོ། །བུམ་པའི་དབང་ལ་སོགས་པའོ། །དམ་ཚིག་ལ་
གཉིས་ཏེ། རྩ་བ་དང་ཡན་ལག་ནི། དེ་ལ་གཉིས་ཏེ། བཟའ་བ་དང་། བསྲུང་བའོ། །
གྲོལ་བའི་ལམ་ལ་གཉིས་ཏེ། ཚེ་གཅིག་ལ་འཚང་རྒྱ་བའི་ལམ་དང་
། བར་དོར་
འཚང་རྒྱ་བའི་ལམ་མོ། །དང་པོ་ལ་གསུམ་སྟེ། བསྐྱེད་པའི་རིམ་པ་དང་། རྫོགས་
པའི་ རིམ་ པ་ དང༌། སྤྱོད་ པའོ། །དང་ པོ་ ལ་ གཉིས། དཔའ་བོ་ གཅིག་ པ་ དང་།
དཀྱིལ་འཁོར་གྱི་འཁོར་ལའོ། །
རྗེ་བཙུན་གྱི་འཁོར་ལོ་དང་རྗེ་བཙུན་མའི་འཁོར་ལོའོ། །དང་པོ་ལ་བཞི།
དཀྱིལ་འཁོར་གྱི་མིང་དང༌
། སྒོན་པ་དང་། བསྒོམ་པ་དངོས་དང༌། སྒོམ་པ་ལམ་
འབྲས་ བུའོ། །དངོས་ ལ་ གཉིས་ཏེ། མཉམ་པར་བཞག་ པའི་ རྣལ་ འབྱོར་ དང༌།
མཉམ་ པར་ལངས་པའི་རྣལ་འབྱོར་རོ། །དང་པོ་ལ་གཉིས་ཏེ། ཡན་ལག་དྲུག་
239 ---85



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྒོམ་པ་དང་
། དྲུག་ལྡན་བསྒོམ་པའོ། །དང་པོ་ལ་དྲུག་སྟེ། གཞིའི་ཡན་ལག་ལ་
འཚོགས་པ་དྲུག་གོ །དྲུག་ལྡན་སྒོམ་པ་ལ་དྲུག་སྟེ། ཕྱག་རྒྱ་གསུམ་ཚོགས་པར་
བསྒོམ་པ་དང་། རྟེན་དང་བརྟེན་པར་བསྒོམ་པ་དང་། དམ་ཚིག་དང་ཡེ་ཤེས་དབྱེར་
མེད་དུ་བསྒོམ་པ་དང་། རིགས་ལྔ་ཡུམ་དང་བཅས་པར་བསྒོམ་པའོ། །
མཉམ་པ་ (བཞག་)ལས་ལངས་པ་ལ་བཞི་སྟེ། དག་པ་རྗེས་སུ་དྲན་པ་
སྔགས་བཟླས་པ་དང་། གཏོར་མ་བཏང་བ་དང་
། གཤེགས་སུ་གསོལ་བའོ། །ལ་
ལ་ནི་འགོ་བཞུགས་ཐམས་ཅད་ཡན་ལག་དྲུག་གིས་བསྡུས་ཏེ། གཞིའི་ཡན་ལག་
དང༌། བྱང་ཆུབ་ལྔའི་ཡན་ལག་དང༌། རྒྱུའི་ཧེ་རུ་ཀ་དང་
། འབྲས་བུའི་ཧེ་རུ་ཀ་
དང་། འཁོར་སྐྱེད་པ་དང་། །ཞར་ལ་འབྱུང་བའི་ཡན་ལག་དྲུག་གོ །ཞེས་བཞེད་
དོ། །
རྫོགས་པའི་རིམ་པ་ལ་གཉིས་ཏེ། མདོར་བསྟན་པ་དང་
། རྒྱས་པར་བཤད་
པའོ། །དེ་ལ་གཉིས་ཏེ། མཚན་མ་དང་བཅས་པ་དང་། མཚན་མ་མེད་པའི་རྫོགས་
རིམ་མོ། །བར་དོར་ཚང་རྒྱ་བ་ལ་གསུམ་སྟེ། དབང་བསྐུར་བ་དང་
། རོ་བསྲེག་པ་
དང་། ཚ་ཚ་གདབ་པའོ། །ཐབས་ལས་བྱུང་པ་ལ་གསུམ་སྟེ། དངོས་སུ་འགྲུབ་པ་
དང་། སྤོབས་པའི་ཆོ་གའོ། །དྲག་ཤུལ་གྱི་ཆོ་གའོ། །དང་པོ་ལ་གཉིས་ཏེ། འཇིག་
རྟེན་ལས་འདས་པའི་ཐབས་ལས་བྱུང་བ་དང་
། འཇིག་རྟེན་པའི་ཐབས་ལས་བྱུང་
བའོ། །དེ་ལ་གཉིས་ཏེ། མདོར་དང་རྒྱས་པའོ། །
དེ་རྣམས་རྒྱུད་ཉིད་དང་སྦྱར་བ་ནི། དང་པོ་རྒྱུད་སྒོ་བཞིར་གཞག་པ་ནི།
ལེའུ་བཅུ་གསུམ་ པ་ ལས། སྨན་པ་རྣམས་ལ་བྱ་བའོ། །རྒྱུད་དང་། ཞེས་པ་ལ་
སོགས་པ་བསྟན་ཏོ། །ཕ་རྒྱུད་མ་རྒྱུད་དུ་གཞག་པ་ནི་དེ་ཉིད་ལས། སྐྱེས་པ་རྣམས་
239-86



རྡོ་རྗེ་གུར་གྱི་ཊིཀྐ
ནི་འདུལ་བའི་ཕྱིར་ཞེས་པ་ལ་སོགས་པས་བསྟན་ཏོ། །མ་རྒྱུད་དུ་བཞག་པའི་
མཚན་ནི། དེ་ཉིད་ལས། དེ་ནས་ བྱམས་ པ་ལ་སོགས་པ་ཞེས་པ་ལ་སོགས་པ་
བསྟན་ཏོ། །མ་རྒྱུད་ཀྱི་དབྱེ་བ་ནི་དེ་ཉིད་ལས་དགའ་མཛེས་ཞེས་པ་ལ་སོགས་
པས་བསྟན་ཏོ། །
རྒྱུད་ཇི་ཐོས་པའི་ཚུལ་གྱིས་མདོར་བསྟན་པ་ནི། ལེའུ་བཅོ་ལྔ་པ་ལས།
བཙུན་མོ་ཆོས་ལ་གནས་པ་ནི་ཞེས་པ་ལ་སོགས་པས་སོ། །འབུམ་ཕྲག་ལྔ་མདོ་
བསྟན་པ། ལེའུ་དང་པོ་ལས། འབུམ་ཕྲག་ལྔ་པོ་ཀྱེ་རྡོ་རྗེ། ཞེས་པ་ལ་སོགས་པའོ། །
རྒྱས་པར་བསྟན་པ་ནི། ལེའུ་གཉིས་པ་ལས། དེ་ནས་རྡོ་རྗེ་འཛིན་པ་ལ་ཞེས་པ་ལ་
སོགས་པའོ། །འཇུག་བསྡུ་བ་ནི་ལེའུ་བཞི་པ་ལས། འབུམ་ཕྲག་ལྔ་ནི་རྒྱ་མཚོ་ཆེ་
ཞེས་པ་ལ་སོགས་པས་སོ། །བརྟག་པའི་གྲངས་ནི་དེ་ཉིད་ལས། རྡོ་རྗེ་སྙིང་པོ་
ཞེས་པ་ལ་སོགས་པའོ། །ལེའུའི་གྲངས་ནི་དེ་ཉིད་ལས་སྟོང་ཕྲག་སུམ་ཅུའི་གྲངས་
ཀྱིས་ནི་ཞེས་པས་སོ། །
གུར་བཤད་པའི་དགོས་པ་ནི། དེ་ཉིད་ལས་ཇི་ལྟར་སྤྲོས་པ་ཞེས་པ་ལ་
སོགས་པའོ། །ཚོགས་འཁོར་ནི། ལེའུ་གཉིས་པ་ལས། དེ་ནས་རྡོ་རྗེ་འཛིན་པ་ཞེས་
པ་ལ་སོགས་པ་དང་། བརྒྱད་པ་ལས། ཁུ་བ་ལ་སོགས་པ་རབ་ཏུ་བསྐུལ་ཞེས་པ་ལ་
སོགས་པ་དང་། བཅུ་བཞི་པ་ལས། དེ་ནས་བཅོམ་ལྡན་འདས་ལ་སོགས་པའོ། །
སློབ་དཔོན་གྱི་མཚན་ཉིད་ནི། ལེའུ་བརྒྱད་པ་ལས། དེ་ནས་རྡོ་རྗེ་སློབ་
དཔོན་གྱིས་ཞེས་པ་ལ་སོགས་པ་དང་
། དགུ་པ་ལས་བླ་མ་སངས་རྒྱས་ཀུན་དང་
མཉམ་ཞེས་པ་ལ་སོགས་པ་དང་། བཅུ་གསུམ་པ་ལས་བླ་མ་སངས་རྒྱས་ཀུན་དང་
མཉམ། ཞེས་པ་ལ་སོགས་པ་དང་། ལེའུ་བཅོ་ལྔ་པ་ལས། སློབ་དཔོན་སྟོན་པར་
239-87



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
གྱུར་པ་ནི་ཞེས་པ་ལ་སོགས་པའོ། །གསོལ་བ་བཏབ་པ་ནི་ལེའུ་བརྒྱད་པ་ལས།
དེ་ནས་རྣལ་འབྱོར་མ་ཞེས་པ་ལ་སོགས། ཡོན་དབུལ་བ་ནི། དགུ་པ་ལས། ཀྱེའི་
རྡོ་རྗེ་ལ་དཀྱིལ་འཁོར་ལ་སོགས་པའོ། །
སའི་ ཆོ་ ག་ནི། ལེའུ་གཉིས་ པ་ ལས། ས་གཞི་ཡོངས་བཟུང་ ཞེས་ པ་ ལ་
སོགས་པ་དང༌། ལེའུ་བརྒྱད་པ་ལས། དེ་ལ་འདི་ནི་ཞེས་པ་ལ་སོགས་པ་དང་
། ཡང་
དེ་ཉིད་ལས། དེ་ལ་འདི་ནི་ས་སྦྱང་པ་ཞེས་པ་ལ་སོགས་པ་དང་
། ལེའུ་བཅུ་བཞི་པ་
ལས། དེ་ནས་བཅོམ་ལྡན་འདས་ཞེས་པ་ལ་སོགས་པ་མདའ་གཞུའི་དག་པ་དང་
།
རོལ་མོའི་སྒྲ་དང་
། རྡོ་རྗེའི་གར་དང་
། རྐང་སྟབས་དང་། ལག་སྟབས་དང་། འདུག་
སྟངས་དང་། ཉམས་དགུ་དང་། གླུ་བླང་པ་བསྟན་པའོ། །
ཐིག་བྲི་བ་ནི། ལེའུ་གཉིས་པ་ལས། རྡོ་རྗེ་ཅན་གྱི་ཁྲུ་གསུམ་ཞེས་པ་ལ་
སོགས་པ་དལ་གྱི་ཚད་དང་
། ལེའུ་ལྔ་པ་ལས། ཐམས་ཅད་བསྡུས་པའི་དཀྱིལ་
འཁོར་ནི་ཞེས་ པ་ལ་ སོགས་པ་མདོར་བསྟན། ལེའུ་བརྒྱད་པ་ལས། ཐིག་སྐུད་
རས་པ་ཞེས་ པ་ ལ་སོགས་ པ་དང་། འཁོར་བའི་ནི་བརྒྱད་ཉིད་ ཀྱི་ཞེས་པ་ལ་
སོགས་པ་དང་། དེ་ལས་འདི་ནི་ཐིག་དབབ་པ་ཞེས་པ་ལ་སོགས་པ་རྒྱས་པར་
བཤད་པའོ། །
ཚོན་བྲི་བ་ནི། ལེའུ་གཉིས་པ་ལས། རྡོ་རྗེའི་དབང་པོ་སྔོན་པོ་ཞེས་པ་ལ་
སོགས་པ་ཚོན་སྔོན་གྱི་རྒྱུ་དང་
། ལེའུ་བཞི་པ་ལས། སྐུ་གསུང་ཐུགས་ཀྱི་རྟག་པ་ལ་
ཞེས་པ་ལ་སོགས་པ་ཚོན་ཇི་ལྟར་བྲི་བ་དང༌། ལེའུ་ལྔ་པ་ལས། རྡུལ་ཚོན་གྱིས་
དང་བྲི་བར་བྱ་ཞེས་པས་མདོར་བསྟན་པ་དང་། ཡང་དེ་ཉིད་ལས་སངས་རྒྱས་
མགོན་པོ་ཞེས་པ་ལ་སོགས་པ་དང་། དཀྱིལ་འཁོར་གྱི་ཕྱོགས་དང་
། མདོག་དང་ །
239--88



རྡོ་རྗེ་གུར་གྱི་ཊིཀྐ
མཚན་ཉིད་དང་
། དཀྱིལ་འཁོར་གྱི་མིང་གཙོ་བོའི་སྒོ་ནས་གདས་པ་དང་
། ངེས་
ཚིག་དང༌། ལྷའི་གྲངས་བསྟན་པའོ། །
ལེའུ་དྲུག་པ་ལས། རྡོ་རྗེ་སེམས་དཔའ་མི་ཕྱེད་པས། ཞེས་པ་ལ་སོགས་པ་
རིགས་ལྔའི་མཚན་མ་བྲི་བ་དང་། ལེའུ་བརྒྱད་པ་ལས། དེ་ལ་འདི་ནི་རྡུལ་ཚོན་
ཞེས་པ་ལ་སོགས་པ་རྩིག་པ་ལྔ་བྲི་བ་དང༌
། ལྷ་དགུའི་མཚན་མ་བྲི་བ་བསྟན་ཏོ། །
མཆོད་པ་ནི། ལེའུ་བཅུ་བཞི་པ་ལས། ཐ་ཐ་ཞེས་པ་ལ་སོགས་པ་རོལ་
མོའི་མཆོད་པའོ། །འཇུག་པ་ནི་ལེའུ་བཞི་པ་ལས། མཆོག་ཏུ་རྒ་ཞེས་པ་ལ་སོགས་
པའོ། །དབང་གི་ལུས་རྣམ་པར་གཞག་པ་ནི། ལེའུ་བདུན་པ་ནས་བུམ་པའི་དབང་
ནི་དང་པོ་ཞེས་པ་ལ་སོགས་པའོ། །
ཡན་ལག་བརྒྱད་བཤད་ནི། ལེའུ་བཅོ་ལྔ་པ་ལས། ཆུའི་དབང་ནི་དང་པོ་
ཞེས་པ་ལ་སོགས་པའོ། །དབང་བསྐུར་བ་དངོས་ནི། ལེའུ་བདུན་པ་དང་
། དཀྱིལ་
འཁོར་དམ་པ་བྲིས་ནས་ཞེས་པ་ལ་སོགས་པ་དབང་བཞི་ཆར་བསྐུར་བ་སྤྱིར་
བསྟན་ཏོ། །བུམ་པ་འདི་དབང་བསྐུར་བ་ཁྱད་པར་དུ་བཤད་པ་ནི་ལེའུ་བཞི་པ་
ལས། དེ་ནས་བཅོམ་ལྡན་འདས་ཞེས་པ་ལ་སོགས་པ་རིག་པའི་དབང་དང་
། སློབ་
དཔོན་གྱི་དབང་བསྐུར་བ་བསྟན་ཏོ། །
རིག་པའི་དབང་ནི་ནང་གཙེས་མིང་གི་དབང་བསྐུར་བ་ཁྱད་པར་བསྟན་པ་
ནི། ལེའུ་གསུམ་པ་ལས། དེ་ནས་རྡོ་རྗེ་འཛིན་པ་ཞེས་པ་ལ་སོགས་པའོ། །རིག་
པའི་དབང་གི་རྣམ་པར་གཞག་པ་ནི། ལེའུ་བདུན་པ་ལས། རྡོ་རྗེ་ལྟ་བུ་མི་བྱེད་
ཅིང་ཞེས་པ་ལ་སོགས་པའོ། །
སློབ་དཔོན་གྱི་དབང་ཁྱད་པར་བསྟན་པ་ནི། ལེའུ་ལྔ་པ་ལས། ཕུང་པོ་
239-89



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལྔའི་རང་བཞིན་ཞེས་པ་ལ་སོགས་པའོ། །གསང་དབང་བསྐུར་བ་ཁྱད་པར་དུ་
བསྟན་པ་ནི། ལེའུ་བཞི་པ་ལས། ཤིན་ཏུ་བཞིན་མཛེས་མིག་ཡངས་མ་ཞེས་པ་ལ་
སོགས་པ་དང་། རྡོ་རྗེ་སེམས་དཔར་སྐྱེད་བྱ་དང་ཞེས་པ་ལ་སོགས་པ་དང་
། ལེའུ་
བཅོ་ལྔ་པ་ལས། དེ་ནས་གཞན་ཡང་བཤད་བྱ་ཞེས་པ་ལ་སོགས་པའོ། །
དབང་གསུམ་པ་ཁྱད་པར་བསྟན་པ། ལེའུ་བཅུ་བཞི་པ་ལས། པད་མ་མཉེས་
པའི་རྡོ་རྗེ་ཅན་ཞེས་པ་ལ་སོགས་པ་དང་། ཡང་དེ་ཉིད་ལས་སེམས་པར་སྐྱེད་བྱ་སྟེ་
ཞེས་པ་སོགས་པ་ཉིད་དང་
། ལེའུ་བཅོ་ལྔ་པ་ལས། དེ་ནས་གཞན་ཡང་བཤད་བྱ་
ཞེས་པ་ལ་སོགས་པ་ཉིད་ཀྱིས་ཀྱང་བསྟན་ཏོ། །
དམ་ཚིག་ལེའུ་བདུན་པ་ལས། ག་དང་ཧ་ཞེས་པ་ལ་སོགས་པ་ཤ་ལྔ་དང༌།
བདུད་རྩི་ལྔ་དང་བཟའ་བའི་ཡོན་ཏན་དང་བཅས་པ་དང་
། ལེའུ་བཅོ་ལྔ་པ་ལས།
སློབ་དཔོན་སྨད་པར་མི་བྱ་ཞེས་པ་ལ་སོགས་པ་རྩ་བའི་དམ་ཚིག་དང་། ཡན་ལག་
གི་དམ་ཚིག་རྣམས་བསྟན་ཏོ། །
ལེའུ་བཅུ་གསུམ་པ་ལས། དེ་ནས་རྡོ་རྗེ་འཛིན་པ་ལ་སོགས་པ་སྤྱིའི་དམ་
ཚིག་གོ །ལྷ་སྨིན་པ་ནི་ལེའུ་དགུ་པ་ལས། དེ་ནས་རྡོ་རྗེ་འཛིན་རྒྱལ་གྱིས་ཞེས་པ་
ལ་སོགས་པས་རབ་གནས་བསྟན་ཏེ། དཔའ་བོ་གཅིག་པ་ནི། ལེའུ་བཅོ་ལྔ་པ་
ལས། དེ་ནས་རྡོ་རྗེ་འཛིན་རྒྱལ་པོ་ཞེས་པ་ལ་སོགས་པ་ཧེ་རུ་ཀ་གསུམ་སྒོམ་པ་
བསྟན་ཏོ། །
དཀྱིལ་འཁོར་གྱི་མིང་ནི། ལེའུ་དང་པོ་ལས། རྡོ་རྗེ་ཅན་དང་ལ་སོགས་
པའོ། །རྒོད་པ་དང་དང་པོ་ལས་འོད་ཆགས་ཞེས་པ་ལ་སོགས་པ་སྐབས་འཕྲོས་
དང་བཅས་པའོ། །
239.90



རྡོ་རྗེ་གུར་གྱི་ཊིཀྐ
རྗེ་བཙུན་གྱི་འཁོར་ལོ་སྒོམ་པ་ནི། དང་པོ་སྒྲུབ་པའི་མཚན་ཉིད་ནི། ལེའུ་
བརྒྱད་པ་ལས། སྐྱེས་བུ་ཚུལ་ཁྲིམས་ལྡན་པ་དང་། །བདེར་གཤེགས་བཀའ་ལས་
མི་འདའ་ཞིང་
། །བླ་མ་བསྙེན་བསྐུར་སྙིང་རྗེ་ཅན་ཞེས་གསུངས་སོ། །སྒྲུབ་པ་པོ་
དེས་མཚན་ཉིད་དང་ལྡན་པའི་གནས་སུ་བསྒྲུབ་པར་བྱའོ། །དེ་ཡང་ལེའུ་བཅུ་
གཉིས་པ་ལས། མེ་ཏོག་འབྲས་བུ་ལ་སོགས་ལྡན་པའི། རི་བོ་དང་སྨན་ལྗོངས་སུ་
ཞེས་གསུངས་སོ། །
དེ་ནས་སྔ་བར་ལངས་ལ་ཁྲུས་བྱས་ལ། མ་འདལ་ལ་སོགས་པའི་རིམ་པ་
བྱ་སྟེ། དེ་ཡང་ལེའུ་དགུ་པ་ལས་སངས་རྒྱས་དཀྱིལ་འཁོར་ཟླུམ་པོར་བྱ་ཞེས་པ་ལ་
སོགས་ པ་ དབྱིབས་ བསྟན་ པ་ ལས། ལེའུ་ གཉིས་ པ་ ལས། རྡོ་ རྗེ་ཅན་ གྱི་ཁྲུས་
གསུམ་སྟེ་ཞེས་པ་ལ་སོགས་པ་ཚད་དང་། ལེའུ་བརྒྱད་པ་ལས། མེ་ཏོག་སྤོས་དང་
མར་མེ་དང༌། །དྲིའི་དུང་སོགས་གཡས་སུ་གཞག །ཞེས་པ་ལ་སོགས་པ། མཆོད་
པའི་ རིམ་པ་བསྟན་པ་དང༌། ལེའུ་བཅུ་གཉིས་པ་ལས། རྡོ་རྗེ་སྐྱིལ་ཀྲུང་བོབས་
ནས་ནི་ཞེས་པ་ལ་སོགས་པས་ལུས་ཀྱི་འདུག་སྟངས་འཕྲུལ་འཁོར་གསུངས་སོ། །
ཡང་ལེའུ་བཅུ་བཞི་པ་ལས། ཨོཾ་བཛྲ་གནྡྷེ་ཨ་ཞེས་པ་ལ་སོགས་པས། རྡོ་རྗེ་དང་
དྲིལ་བུ་བཟུང་བ་གསུམ་པ་དང་
། ལེའུ་བརྒྱད་པ་ལས། པྲ་བ་ར་སད་ཀ་ར་པྲ་ཏི་ཛ་
སྭཱ་ཧཱ། ཞེས་པ་ལ་སོགས་པ་མཆོད་པ་བྱིན་གྱིས་བརླབ་པ་དང་གསུངས་སོ། །
ལེའུ་དྲུག་པ་ལས་ཉི་མའི་དཀྱིལ་འཁོར་དབུས་གནས་པར། སེམས་ཀྱི་ཡི་
གེ་བསྒོམ་པར་བྱ། ཞེས་པ་ལ་སོགས་པས་རིགས་ལྔའི་ས་བོན་སྙིང་གར་སྒོམ་པ་
གསུངས་སོ། །དེ་ནས་ཚོགས་བསག་པར་བྱ་སྟེ་ལེའུ་དྲུག་པ་ལས། དཔག་ཚད་བྱེ་
བ་བརྒྱད་པར་ནི། རྡོ་རྗེ་དཀྱིལ་འཁོར་བསྒོམ་པར་བྱ་ཞེས་པ་ལ་སོགས་པ་
པ་ཚོགས་
239--91



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཀྱི་ཞིང་གསུངས་སོ། །བླ་མ་རྡོ་རྗེ་མཆོད་ཞེས་པ་ལ་སོགས་པ། ལེའུ་བཞི་པ་ལས
མཆོད་པ་དང་
། བདུན་རྣམ་དག་མདོར་བསྟན་པ་དང་
། ལེའུ་བཅུ་གཉིས་པ་ལས།
བླ་མ་སངས་རྒྱས་མཆོད་པར་བྱ། ཞེས་པ་ལ་སོགས་པས་དེ་གཉིས་རྒྱས་པར་
བཤད་པ་དང་། ལེའུ་གཉིས་པ་ལས། གླུ་ནི་རྡོ་རྗེ་ཅན་ལ་དབུལ། ཞེས་པ་ལ་
སོགས་པ་དང་། ལེའུ་ལྔ་པ་ལས་སྒྲ་ལ་རྣམ་གསུམ་ཞེས་བྱས་ནས་ཞེས་པ་ལ་
སོགས་པ་འདོད་ཡོན་དབུལ་བ་བསྟན་ཏོ། །
ལེའུ་བཅུ་གཉིས་པ་ལས། ཙན་དང་ནི་གུར་གུམ་དང་
། ཞེས་པ་ལ་སོགས་
པ་སྤོས་ལྔ་དབུལ་བ་དང་
། མེ་ཏོག་འདི་དག་རྣམས་བཟའ་ཞིང་ལེགས་ཞེས་བྱ་བ་
ལ་སོགས་པ་དང་། ལེའུ་བརྒྱད་པ་ལས། ཞལ་བསིལ་གོང་མའི་ཆོ་ག་ཡིས་ཞེས་པ་
ལ་སོགས་པ་དང༌། ཨོ་པྲ་བ་ར་སད་
ཨོ་པྲ་བ་ར་སད་ཀ་ར་ཞེས་པས་མཆོད་པ་གསུངས་སོ། །དེ་
ནས་གཤེགས་སུ་གསོལ་བ་ནི་ལེའུ་བརྒྱད་པ་ལས། ཨོ་ཁྱོད་ཀྱིས་སེམས་ཅན་དོན་
ཀུན་མཛད་ཞེས་པ་ལ་སོགས་པ་གསུངས་སོ། །དེ་ནས་ཚད་མེད་བཞི་བསྒོམ་པ་
ནི། ལེའུ་བཅུ་གཉིས་ པ་ལས། ཚངས་པའི་གནས་ནི་བཞི་པ་ཡིས། །སེམས་ ཀྱི་
ངལ་ནི་གསོ་བར་བྱ་ཞེས་གསུངས་སོ། །
དེ་ནས་སྟོང་པ་ཉིད་ཀྱི་བྱང་ཆུབ་སྒོམ་སྟེ། ལེའུ་བཞི་པ་ལས། བྱང་ཆུབ་
སེམས་ནི་བསྐྱེད་ནས་སུ། ཞེས་བྱ་བ་ལ་སོགས་པ་མདོར་བསྟན་པ་དང་ལེའུ་བཅུ་
གཉིས་པ་ལས། ཕྱི་ནས་བྱང་ཆུབ་སེམས་གནས་ཏེ་ཞེས་པ་དང་། བདེན་པ་བརྫུན་
དང་དཔྱད་པ་ཡིས་ཞེས་བྱ་བ་ལ་སོགས་པ་རྒྱས་པར་བཤད་པ་གསུངས་སོ། །
དེ་ནས་རྣལ་འབྱོར་གྱི་རིམ་པ་ཡན་ལག་དྲུག་སྒོམ་པར་བྱ་སྟེ་ཡང་ལེའུ་
བདུན་པ་ལས་སངས་རྒྱས་གནས་ནི་རྣམ་རྫོགས་ཏེ། ཞེས་པ་ལ་སོགས་པ་ཡན་
239 -92



རྡོ་རྗེ་གུར་གྱི་ཊིཀྐ
ལག་དྲུག་མདོར་བསྟན་ཏོ། །
དེ་ལ་གཞིའི་ཡན་ལག་བཤད་པ་ནི། ལེའུ་བཅུ་གཉིས་པ་ལས། དེ་རྗེས་
སྲུང་བའི་དམ་ཚིག་གོ་ཞེས་བྱ་བ་དང་། ནམ་མཁའི་ཁམས་ཀྱི་དབུས་གནས་པར། །
སྣ་ཚོགས་རྡོ་རྗེ་སྒོམ་པར་བྱ་ཞེས་པས། བསྲུང་བའི་འཁོར་ལོ་བསྟན་ཏོ། །ལེའུ་
བཅུ་གཉིས་པ་ལས། ཧཱུྃ་ནི་བཅུའི་སྦྱོར་བའི་ས་ཞེས་བྱ་བས་བསྲུང་བའི་འཁོར་
མདོར་བསྟན་ནོ། །ལེའུ་བཅུ་བཞི་པ་ལས། རྡོ་རྗེ་ཁྲོ་བོ་སྐྱེས་བུ་ཆེ་ཞེས་བྱ་བ་ལ་
སོགས་རྒྱས་པར་བཤད་དོ། །དེ་ནས་ཆོས་འབྱུང་དང་
། སྣ་ཚོགས་དང་པད་མ་
དང་། སྣ་ཚོགས་རྡོ་རྗེ་སྒོམ་པར་བྱའོ། །ལེའུ་བཞི་པ་ལས་ཆོས་འབྱུང་ནས་རྣམ་
པར་སྒོམ། ཞེས་པ་དང་ཆོས་འབྱུང་རྒྱས་བཤད་དང་
། སྣ་ཚོགས་རྡོ་རྗེ་སྒོམ་པ་ནི།
ལེའུ་བཅུ་གཉིས་པ་ལས། ནམ་མཁའི་དབྱིངས་ཀྱི་དབུས་གནས་པར། སྣ་ཚོགས་
རྡོ་རྗེ་བསྒོམ་པར་བྱ། ཞེས་གསུངས་སོ། །
དེ་ནས་གཞལ་ཡས་ཁང་སྒོམ་པར་བྱ་སྟེ། ལེའུ་བཞི་པ་ལས། དེ་ལས་
སངས་ རྒྱས་རྣམས་བསམས་ནས་ཞེས་པས་ མདོར་ བསྟན་ཏོ། །ལེའུ་བརྒྱད་པ་
ལས། རྣམ་པར་སྣང་མཛད་རྒྱལ་པོ་ཆེ་ཞེས་བྱ་བ་ལ་སོགས་པ་རྒྱས་པར་བཤད་དོ། །
ལེའུ་བཅུ་གཉིས་པ་ལས། ནམ་མཁའི་ཁམས་ ཀྱི་དབུས་གནས་ པར། །རྡོ་རྗེའི་
དཀྱིལ་འཁོར་བསྒོམ་པར་བྱ་ཞེས་པ་ལ་སོགས་པས་རྒྱས་པའི་རྒྱས་པར་བཤད་དོ། །
ལེའུ་བཞི་པ་ལས། འདོད་པའི་ཡོན་ཏན་ལྔ་དང་ལྡན་ཞེས་པ་ལ་སོགས་པ་དང་
།
སངས་རྒྱས་མགོན་པོའི་དཀྱིལ་འཁོར་དུ་ཞེས་པ་ལ་སོགས་པ། གཞལ་ཡས་ཁང་
གི་ཆེ་བ་དང་
། ཕྱོགས་དང་
། ཁ་དོག་དང་། རྒྱན་དང་བཅས་པ་བསྟན་ཏོ། །ཡང་
ལེའུ་དགུ་པ་ལས། སངས་རྒྱས་དཀྱིལ་འཁོར་ཟླུམ་པོར་བྱ། ཞེས་པ་ལ་སོགས་
239-93



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དཀྱིལ་ འཁོར་ལྔའི་བྱེ་བྲག་ གི་དབྱིབས་བསྟན་ཏོ། །དེ་ཉིད་ལེའུ་ལྔ་ པ་ ལས།
སངས་རྒྱས་གཟུགས་བརྙན་རབ་སྒོམ་ཏེ་ཞེས་བྱ་བ་དགོས་པ་ལྔས་འཇུག་བསྡུ་བ་
བསྟན་ཏོ། །ཡང་ལེའུ་བདུན་པ་ལས། ཨོཾ་སརྦ་ཏ་ཐ་ག་ཏ་ཞེས་པ་ལ་སོགས་པ་
གཞིའི་ཡན་ལག་འཇུག་བསྡུ་བའོ། །
དེ་ནས་ རྗེས་སུ་ཆགས་པའི་ཡན་ལག་བསྒོམ་པར་བྱ་སྟེ། ལེའུ་བཞི་
ལས། རྣམ་པ་ལ་ནི་བསྒོམ་པར་བྱ། དང་པོ་སྐྱེས་བུ་བསམ་ཞེས་གསུངས་པས་
བྱང་ཆུབ་པ་ལྔ་ཕྱིར་བསྟན་ཏོ། །ལེའུ་ལྔ་པ་ལས། བསྲུང་བའི་དམ་ཚིག་དབུས་
གནས་པའི། །དཀྱིལ་འཁོར་ལྔ་ནི་བསྒོམ་པར་བྱ། །ཞེས་པ་ལ་སོགས་པས་རྒྱས་
པར་བཤད་དོ། །ལེའུ་གཉིས་པ་ལས། རྣམ་པ་ལྔ་ནི་རབ་བརྟག་བྱ། །ཡེ་ཤེས་ལྔ་
ལས་འབྱུང་བ་བྱའོ་ཞེས་བྱ་བས་རྣམ་པ་ལྔ་པོ་འཇུག་བསྡུ་བ་བསྟན་ཏོ། །ལེའུ་དྲུག་
པ་ལས། ཉི་མའི་དཀྱིལ་འཁོར་དབུས་གནས་པར་ཞེས་བྱ་བ་ལ་སོགས་པ་དང་
།
རྡོ་ རྗེ་ སེམས་ པ་ མི་ བྱེད་ པ་ ཞེས་ པ་ ལ་ སོགས་ པ་ དང་། སེམས་ ཀྱི་ རྗེས་དྲན་
དམིགས་ནས་ནི། ཞེས་པ་ལ་སོགས་པ་དང་། ཞེ་སྡང་རྒྱལ་པོ་རྒྱལ་པོ་ཆེ། ཞེས་པ་
ལ་སོགས་ཁྱད་པར་དུ་བྱང་ཆུབ་པ་གསུམ་ལ། ས་བོན་ལྔ་དང་། ཕྱག་མཚན་ལྔ་
དང་། མཚན་མའི་སྟེར་པའི་ས་བོན་ལས་རིགས་ལྔའི་ས་བོན་སྤྲོ་བ་དང་
། སྤྲོས་
ནས་དོན་བྱ་བ་རྣམས་རིམ་བཞིན་དུ་བསྟན་ཏོ། །
ལེའུ་ལྔ་པ་ལས། རྡོ་རྗེ་སེམས་པ་རབ་བསྒོམས་ཏེ། ཞེས་པ་ལ་སོགས་པ་
ལས་ཁྱད་པར་དུ་བྱང་ཆུབ་པ་རྣམ་པ་ལྔས་མདོར་བསྟན་ཏོ། །ལེའུ་དགུ་པ་ལས།
མ་མོའི་དཀྱིལ་འཁོར་དབུས་གནས་པར། ཞེས་པ་ལ་སོགས་པ་ཕལ་ཆེར་རིགས་
བཞིའི་རྒྱུའི་ཧེ་རུ་ཀའི་ཆ་ལུགས་རྒྱས་པར་བསྟན་ཏོ། །ལེའུ་ལྔ་པ་ལས། དོན་དང་
239-94



རྡོ་རྗེ་གུར་གྱི་ཊིཀྐ
བྱ་རྒོད་དེ་བཞིན་བསེ་ཞེས་བྱ་བ་ལ་སོགས་པ་རིགས་བཞིའི་ཆ་ལུགས་བསྟན་ཏོ། །
ལེའུ་དྲུག་པ་ལས། ལྷ་མོ་རྣམས་ཀུན་ཕྱག་གཉིས་བརྗོད། གྲི་གུག་དང་ནི་ཐོད་པ
འཛིན་ཞེས་པ་ལྷ་མོ་རྣམས་ཀྱི་ཆ་ལུགས་མདོར་བསྟན་ཏོ། །དེ་ཉིད་ལས་རྡོ་རྗེ་
སེམས་དཔའ་ཕྱག་རྒྱ་ཆེ་ཞེས་པ་ལ་སོགས་པ་རྒྱས་པར་བསྟན་ཏོ། །
དེ་ནས་རྡོ་རྗེ་པད་མ་དང་བྱིན་གྱིས་བརླབ་པར་བྱ་སྟེ། ལེའུ་བཅུ་བཞི་པ
ལས། གཙོ་བོ་རེ་རེ་ཡིས་མངོན་པར་བྱང་ཆུབ་ལྔས་བསྟན་ནོ། །རྡོ་རྗེ་སེམས་སྐྱེད་
བྱས་ལ། རྡོ་རྗེ་པད་མོ་རྣམས་བསྒོམས་ཏེ་ཞེས་པ་ལ་སོགས་བྱིན་གྱིས་བརླབ་པ་
བསྟན་ཏོ། །དེ་ནས་བསྒྲུབ་དང་སྦྱོར་བས་རྗེས་སུ་ཆགས་པའི་ང་རྒྱལ་བྱས་ཏེ།
ལེའུ་བདུན་པ་ལས། ཨོཾ་སརྦ་ཏ་ཐ་ག་ཏ་ཞེས་པ་ལ་སོགས་པས་ང་རྒྱལ་བྱ་བ་
བསྟན་ཏོ། །
དེ་ ནས་ འཁོར་ སྐྱེད་ པར་ བྱ་ སྟེ། ལེའུ་བཞི་པ་ལས། མཁའ་འགྲོ་མའི་
འཁོར་ལོ་སྤྲོ་ཞེས་པ་མདོར་བསྟན་ཏོ། །ལེའུ་དང་པོ་ལས། རྡོ་ རྗེ་ མཁའ་འགྲོ་
དཀྱིལ་འཁོར་དུ་ཞེས་པ་ལ་སོགས་པ་རྒྱས་པར་བཤད་པའོ། །ལེའུ་བར་པ་ལས།
དཀྱིལ་འཁོར་བསྒོམ་པའམ་ཞེས་བྱ་བ་ལ་སོགས་པ་ལྷའི་གྲངས་བསྟན་ཏོ། །ལེའུ་
བཞི་པ་ལས། ཉི་མའི་དཀྱིལ་འཁོར་དབུས་གནས་པར་ཞེས་པ་ལ་སོགས་པས་མི་
བསྐྱོད་དགྱེས་པའི་རྡོ་ རྗེའི་མཚན་ཉིད་དཀྱིལ་འཁོར་གྱི་མཚན་ཉིད་བསྟན་ཏོ། །
ལེའུ་དང་པོ་དང་པོ་ལས། རྡོ་རྗེ་མཁའ་འགྲོ་དེ་དག་ཀུན་ཞེས་པ་ལ་སོགས་པས་
དཀྱིལ་འཁོར་སྤྱིའི་མཚན་ཉིད་བསྟན་ཏོ། །
དེ་ནས་དྲི་ཟ་ཉེ་བ་འཁོར་གྱིས་གཙོ་བོ་ཞུ་སྟེ། ལེའུ་བཞི་པ་ལས། དྲི་ཟ་
མཉམ་ པར་ ཞུགས་ པ་ ནི་ ཞེས་ པ་ ལ་སོགས་ པས་ མདོར་བསྟན་ཏོ། །དེ་ནས་
239 -95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མཚམས་ཀྱི་ལྷ་མོས་བསྐུལ་ཏེ་ལེའུ་བཞི་པ་ལས། མཚམས་ཀྱི་ལྷ་མོས་བསྐུལ་
བར་བྱ་ཞེས་བྱ་བས་བསྐུལ་བ་མདོར་བསྟན་ནོ། །ལེའུ་བརྒྱད་པ་ལས། ཁྱོད་ནི་ཞེ་
སྡང་རྡོ་རྗེ་ཡོངས་སྐྱོང་པ་ཞེས་པ་ལ་སོགས་པས་རྒྱས་པར་བཤད་དོ། །ལེའུ་དྲུག་
པ་ལས། མཚམས་ཀྱི་ལྷ་མོས་སྦྱོར་བ་ཡི། །ཞེས་པ་ལ་སོགས་པས་འཇུག་བསྡུ་བ་
བསྟན་ཏོ། །
དེ་ནས་འབྲས་བུའི་ཧེ་རུ་ཀ་བཞེངས་ཏེ་ལེའུ་བཞི་པ་ལས། འཁོར་ལོའི་
འདྲེན་པ་བསྐུལ་ནས་ནི་ཞེས་པས་མདོར་བསྟན། ལེའུ་ལྔ་པ་ལས། བསྲུང་བའི་
དམ་ཚིག་དབུས་གནས་པར་ཞེས་པ་ལ་སོགས་པ་དང་
། ལེའུ་བཅུ་གཉིས་པ་ལས།
རྣམ་ལྔ་ནི་རབ་ཏུ་བརྟག་ཞེས་པ་ལ་སོགས་པས་རྒྱས་པར་བཤད་པ་དང་
། རྒྱས་
པའི་རྒྱས་པར་བཤད་པ་བསྟན་ཏོ། །ལེའུ་དྲུག་པ་ལས། ཉི་མའི་དཀྱིལ་འཁོར་
དབུས་གནས་པར་ཞེས་བྱ་བ་ལ་སོགས་པ་དང་
། རྡོ་རྗེ་སེམས་པ་མི་ཕྱེད་པ་ཞེས་
པ་ལ་སོགས་པ་དང་། སེམས་ཀྱི་རྗེས་དྲན་དམིགས་ནས་ནི་ཞེས་པ་ལ་སོགས་པ་
དང༌། ཞེ་སྡང་རྒྱལ་པོ་རྒྱལ་པོ་ཆེ་ཞེས་པ་ལ་སོགས་པས་ཁྱད་པར་དུ་བྱང་ཆུབ་པ་
གསུམ་པ་སྔ་མ་བཞིན་ནོ། །ལེའུ་བཞི་པ་ལས། མ་མོའི་དཀྱིལ་འཁོར་ལ་ཞུགས་
ཞེས་ པ་ ལ་ སོགས་ པ་ དང་། ལེའུ་དགུ་པ་ལས། མ་མོའི་དཀྱིལ་འཁོར་དབུས་
གནས་པར་ཞེས་བྱ་བ་ལ་སོགས་པ་དང་། ལྔ་པ་ལས། དོམ་དང་བྱ་རྒོད་བསེ་ཞེས་
པ་ལ་སོགས་པ་དང་རིམ་པ་བཞིན་དུ་མི་བསྐྱོད་པ་དང་
། རིགས་བཞིའི་ཆ་ལུགས་
དང་། རིགས་བཞིའི་ཕྱག་མཚན་དེ། ཁྱད་པར་དུ་བྱང་ཆུབ་པ་ལྔ་ལ་བསྟན་ཏོ། །
དེ་ནས་སེམས་དཔའ་སུམ་རྩེགས་སྒོམ་སྟེ། ཡེ་ཤེས་སེམས་དཔའ་སྒོམ་པ་
ནི་ལེའུ་ལྔ་པ་ལས། ཐམས་ཅད་རྣམས་ཀྱི་སྔགས་འདི་ཡིས། ཞེས་པ་ལ་སོགས་
239-96



རྡོ་རྗེ་གུར་གྱི་ཊིཀྐ
པས་བསྟན་ཏོ། །དེའི་སྙིང་གར་རང་གི་ཕྱག་མཚན་དང་
། རང་རང་གི་ས་བོན་
བསྒོམ་པ་ནི་ལེའུ་དྲུག་པ་ལས་རྡོ་རྗེ་སེམས་དཔའ་མི་བྱེད་པ་ཞེས་པ་ལ་སོགས་པ་
དང༌། ཉི་མའི་དཀྱིལ་འཁོར་དབུས་གནས་པར་ཞེས་པ་ལ་སོགས་པས་རིམ་པ་
བཞིན་བསྟན་ཏོ། །
དེ་ནས་ཡེ་ཤེས་ཀྱི་དཀྱིལ་འཁོར་བསྟིམ་པ་ནི། ལེའུ་བཞི་པ་ལས་ཡེ་ཤེས་
རྣམ་པར་གཞུག་པ་དང་
། ཞེས་བྱ་བས་མདོར་བསྟན་ཏོ། །ལེའུ་དྲུག་པ་ལས། དམ་
ཚིག་འཁོར་ལོ་བཅུག་པ་ཡིས། ཞེས་པ་ལ་སོགས་པས་རྒྱས་པར་བཤད་དོ། །ལེའུ་
དགུ་པ་ལས། ཨོཾ་བཛྲ་གོ་རི་ཨ་ཀར་ཥ་ཡ་ཛ་ཛ། ཞེས་པ་ལ་སོགས་པས་དགུག་པ་
ལ་སོགས་པའི་སྔགས་བསྟན་ཏོ། །ལེའུ་བཅུ་གཉིས་པ་ལས། ཡེ་ཤེས་དགུག་པ་དེ་
བཞིན་བྱ་ཞེས་པས་འཇུག་བསྡུ་བ་བསྟན་ཏོ། །
དེ་ནས་བྱིན་གྱིས་བརླབ་པ་གཉིས་བྱ་སྟེ་ལེའུ་བཞི་པ་ལས། དམིགས་ལ་
སོགས་པ་གཏེ་མུག་སོགས་ཞེས་པ་ལ་སོགས་པས་འཇུག་བསྡུད་བསྟན་ཏོ། །ལེའུ་
བརྒྱད་པ་ལས། ཨོཾ་སརྦ་ཏ་ཐ་ག་ཏ་ཁྱེ་ཙ་རི་ཞེས་ཨིས་སོགས་པས་སྐུ་གསུང་
ཐུགས་བྱིན་གྱིས་བརླབ་པའི་སྔགས་དང་བྱིན་གྱིས་བརླབ་པའི་གཉིས་ཀྱི་དགོས་
པ་བསྟན་ཏོ། །ལེའུ་བཅུ་པ་ལས། སྐྱེས་པ་དང་ནི་སྐྱེ་བ་ཞེས་པ་ལ་སོགས་པ་བྱིན་
གྱིས་བརླབས་པའི་འབྲས་བུ་བསྟན་ཏོ། །ལེའུ་བཅུ་གཉིས་པ་ལས། དམིགས་པ་
ལ་སོགས་པ་གཏི་མུག་སོགས་ཞེས་བྱ་བ་ལ་སོགས་པས་འཇུག་བསྡུད་བསྟན་ཏོ། །
དེ་ནས་དབང་བསྐུར་རྒྱས་གདབ་ནི་ལེའུ་བཞི་པ་ལས། དབང་ནི་རིགས་
མ་བརྒྱད་མ་རྣམས་ཀྱིས་ཞེས་བྱ་བ་ལ་སོགས་པས་མདོར་བསྟན་ཏོ། །ལེའུ་བཅུ་
གཉིས་པ་ལས། བྱང་ཆུབ་རྡོ་རྗེ་སངས་རྒྱས་ལ་ཞེས་བྱ་བ་ལ་སོགས་པས་རྒྱས་
239-97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པར་བཤད། ལེའུ་དྲུག་པ་ལས། རྡོ་རྗེ་སེམས་དཔའ་རྣམས་བསྒོམས་ནས་ཞེས་བྱ་
བ་ལ་སོགས་པས་རྒྱས་གདབ་པ་བསྟན་ཏོ། །ལེའུ་བདུན་པ་ལས། ཨོཾ་སརྦ་ཏ་ཐ་
ག་ཏ་ཨ་བི་ཥེ་ཀ་ཞེས་བྱ་བ་ལ་སོགས་པས་འཇུག་བསྡུ་བ་བསྟན་ཏོ། །
དེ་ནས་བདུད་རྩི་མྱང་པ་དང་
། མཆོད་པ་དང་
། བསྟོད་པ་བྱ་བ་དང་སྟེ།
ལེའུ་བཞི་པ་ལས། ཡང་ནི་བདུད་རྩི་མྱང་པ་དང་། ཞེས་བྱ་བ་ལ་སོགས་ པས་
མདོར་བསྟན་ཏོ། །ལེའུ་དགུ་པ་ལས། མཆོད་པ་ལ་སོགས་པ་རིམ་པར་བརྩམ་
ཞེས་པ་ལ་སོགས་པས་རྒྱས་པར་བཤད་དོ། །ལེའུ་དྲུག་པ་ལས། མཆོད་པ་ཀུན་
གྱིས་མཆོད་པར་བྱ། ཞེས་པས་མཆོད་པ་ཁྱད་པར་དུ་བསྟན་ཏོ། །ལེའུ་བརྒྱད་པ
ལས། ཞེ་སྡང་རྡོ་རྗེ་ཕྱག་འཚལ་བསྟོད། ཞེས་པ་ལ་སོགས་པ་དང་། ལེའུ་བཅོ་ལྔ་
པ་ལས། སེམས་ཅན་ཀུན་གྱི་ཐམས་ཅད་ཁྱོད། །ཞེས་པ་ལ་སོགས་པས་ཁྱད་པར་
དུ་བསྟོད་པ་བསྟན་ཏོ། །ལེའུ་བཅུ་གཉིས་པ་ལས་བསྟོད་པ་མཆོད་པ་ལ་སོགས་བུ་
ཞེས་པ་དང་། ལྕེ་ཡིས་བདུད་རྩི་མྱང་ཞེས་པ་ལ་སོགས་པའི་ཚིག་གིས་འཇུག་བསྡུ་
བ་བསྟན་ཏོ། །ལེའུ་བདུན་པ་ལས། ཨོཾ་སརྦ་ཏ་ཐ་ག་ཏ་ཨ་བི་ཥེ་ཀ་ཞེས་པ་ལ་
སོགས་པས་འཇུག་སྡུད་པ་བསྟན་ཏོ། །ཡན་ལག་དྲུག་པོ་དེ་དག་ཀྱང་རིགས་དྲུག་
གི་བདག་ཉིད་དུ་མོས་པ་བྱ་བ་ནི། ལེའུ་བདུན་པ་ལས་དེ་བཞིན་གཤེགས་པ་མི་
བསྐྱོད་པ་དེ་སྐད་ཅེས་གསུངས་སོ། །ཞེས་བྱ་བ་ལ་སོགས་པས་བསྟན་ཏོ། །
དེ་ནས་སྐྱེད་པའི་རིམ་པའི་ཁ་དོག་ཡན་ལག་དྲུག་བསྒོམ་པ་ནི་ལེའུ་བཞི་
པ་ལས། དེ་ལ་ཡན་ལག་དྲུག་སྒོམ་བྱ་ཞེས་བྱ་བས་བསྟན་ཏོ། །
དེ་ནས་ལྷ་བསྒོམ་པར་བྱ་སྟེ་རིགས་ལྔ་ཡབ་ཡུམ་དང་བཅས་པ་བསྒོམ་པ་
ནི། ལེའུ་དགུ་པ་ནས། རྡོ་རྗེ་སེམས་པའི་ཕྱག་རྒྱ་ཞེས་བྱ་བ་ལ་སོགས་པའོ། །སྐུ་
239 -98



རྡོ་རྗེ་གུར་གྱི་ཊིཀྐ
གསུང་ཐུགས་གསུམ་དང་ལྡན་པར་ནི་བསྒོམ་པ་དང་། ལེའུ་བཞི་པ་ལས། སྐུ་
གསུང་ཐུགས་ཀྱི་བརྟག་པ་ལས་ཞེས་བྱ་བ་ལ་སོགས་པས་བསྟན་ཏོ། །ཡེ་ཤེས་ལྷ་
དང་གཉིས་སུ་མེད་པར་བསྒོམ་པ་ནི་ལེའུ་དྲུག་པ་ལས་དཔག་ཚད་བྱེ་བ་རྒྱས་པར་
ནི་ཞེས་པ་ལ་སོགས་པས་བསྟན་ཏོ། །
སྒོམ་པའི་སྒོ་ནས་དག་པ་རྗེས་སུ་དྲན་པ་བྱས་ཏེ་ལེའུ་དང་པོ་ལས། རྒྱལ་
བ་མགོན་པོ་ཕན་པ་ནི་ཞེས་པ་ལ་སོགས་པ་དང་། ལེའུ་ལྔ་པ་ལས། སངས་རྒྱས་
ལྔའི་རང་བཞིན་ལས་ཀྱི་ཞེས་པ་ལ་སོགས་པ་དང་། ཉོན་མོངས་པ་ལྔ་དང་། ཕུང་
པོ་ལྔ་དང༌
། རིགས་ལྔར་འདུག་པ་བསྟན་ཏོ། །ལེའུ་ལྔ་པ་ལས། བློ་དང་དགུགས་
དང་དེ་བཞིན་བསྙོ་ཞེས་པ་ལ་སོགས་པ་རིགས་ལྔའི་ཕྱག་མཚན་གྱི་དག་པ་བསྟན་
ཏོ། །ལེའུ་བདུན་པ་ལས། སེན་མོང་བ་སྤུ་ཞེས་པ་ལ་སོགས་པས་ལྷ་དགུའི་རྣམ་
པར་དག་པའོ། །ལེའུ་དང་པོ་ལ་ཤིན་ཏུ་གཏི་མུག་རྨོངས་ཆེན་ཞེས་པ་ལ་སོགས་པ་
ལྷ་མོ་རྣམས་ནི་རྣམ་པར་དག་པའོ། །ལེའུ་བཞི་པ་ལས་གདུག་པ་རྣམས་ནི་ཁུ་བ་
འདོད་ཞེས་པ་ལས་སོགས་པ་ལྷ་མོ་བཅུ་དྲུག་རྣམས་ཕྱག་མཚན་རྣམ་པར་དག་
པའོ། །ལེའུ་བརྒྱད་པ་ལས་གཏེ་མུག་རབ་རྨོངས་པས་ཞེས་པ་ལ་སོགས་པ། སྐྱེ་
མཆེད་དག་པའོ། །
དེ་ནས་སྔགས་ཀྱི་བསླབ་པ་ནི་ལེའུ་དྲུག་པ་ལས་རུ་རིག་ཥ་དང་། ཞེས་པ་
བཟླས་པའི་ཡུལ་དང་དགོས་པ་བསྟན་ཏོ། །ལེའུ་དགུ་པ་ལས། ཨོཾ་བཛྲ་དྷ་ར་ཞེས་
པ་ ལ་ སོགས་ སྔགས་ ཀྱི་དངོས་གཞི་བསྟན་ཏོ། །ལེའུ་གཉིས་པ་ལས། ནང་དུ་
བརྗོད་པའི་སྦྱོར་བ་ཡིས་ཞེས་པ་ལ་སོགས་པས་བཟླས་ལུགས་བསྟན་ཏོ། །
དེ་ནས་གཏོར་མ་བཏང་པ་ནི་ལེའུ་བརྒྱད་པ་ལས་ཡན་ལག་བརྒྱད་རྣམས་
239-99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཀྱིས་རྒྱན་ཞེས་པ་ལ་སོགས་པ་དང་། ལེའུ་གསུམ་པ་ལས། ནམ་མཁའི་ཁམས་ཀྱི་
དབུས་གནས་པར། ཞེས་པ་ལ་སོགས་པ་བསྟན་ཏོ། །དེ་ནས་མཆོད་པ་ལ་སོགས་
པ་ནི་སྔ་མ་དང་འདྲ་བར་བྱའོ། །གཤེགས་སུ་གསོལ་བ་ནི་ལེའུ་བརྒྱད་པ་ལས།
ཨོ་ཁྱེད་ཀྱིས་སེམས་ཅན་དོན་ཀུན་མཛད་ཞེས་པ་ལ་སོགས་པའོ། །དེ་ལ་རྟགས་
དབྱུང་བ་ནི་ལེའུ་བཞི་པ་ལས་མཛད་མ་ཡང་དག་མཚོན་པར་བྱ་ཞེས་བྱ་བས་ལ་
སོགས་ པའོ། །དགོས་པ་ནི་བཅུ་བཞི་པ་ལས། དེ་ནས་བྱང་ཆུབ་སེམས་དཔའ་
ཞེས་པ་ལ་སོགས་པའོ། །རྗེ་བཙུན་མའི་དཀྱིལ་འཁོར་ཚངས་པ་སྒོམ་པ་ནི་ལེའུ་
བཞི་པ་ལས་འདི་ནི་བཤད་པ་ཙམ་གྱིས་ནི་ཞེས་པ་ལ་སོགས་པས། བདག་མེད་
མའི་ཆེ་བའི་སྒྲུབ་ཐབས་དང་བཅས་པ་མདོར་བསྟན་ཏོ། །ལེའུ་བཅུ་གཉིས་པ་
ལས། དེ་ནས་རྡོ་ རྗེའི་འཛིན་རྒྱལ་ཞེས་པ་ལ་སོགས་པ་རྒྱས་པར་བཤད་དོ། །
རྫོགས་པའི་རིམ་པ་མདོར་བསྟན་པ་ནི་ལེའུ་བཞི་པ་ལས་ཕྱི་ནང་ཡང་ནི་ཞེས་པ་
ལ་སོགས་པའོ། །
མཚན་མ་དང་བཅས་པའི་རྫོགས་རིམ་རྒྱས་པར་བཤད་པ་ནི། ལེའུ་གཉིས་
པ་ལས། དེ་ནས་བཅོམ་ལྡན་དཔལ་ཆེན་པོ། ཞེས་པ་ལ་སོགས་པའོ། །མཚན་མ་
ལས་རིགས་ལྔ་སྤྲོ་བ་ནི། ལེའུ་དྲུག་པ་ལས། སེམས་ཀྱི་རྗེས་དྲན་དམིགས་ནས་ནི།
ཞེས་པ་ལ་སོགས་པའོ། །
མཚན་ མ་ མེད་ པའི་ རྫོགས་ རིམ་ནི། ལེའུ་ དྲུག་ པ་ ལས། སངས་ རྒྱས་
དམིགས་ནས་ནི་ཞེས་པ་སོགས་པ་དང༌
། ལེའུ་བརྒྱད་པ་ལས། ཆོས་ཀྱི་དངོས་པོ་
མ་བྱུང་ཞེས་པ་ ལ་སོགས་ པ་ དང་། ལེའུ་བཅུ་བཞི་པ་ལས། ང་ ཉིད་དངོས་པོ་
དངོས་མེད་ཞེས་པ་ལ་སོགས་པའོ། །རྫོགས་རིམ་གཉིས་ཀའི་མཚན་མ་ཡང་དག་
239.100



རྡོ་རྗེ་གུར་གྱི་ཊིཀྐ
མཚོན་པར་བྱ་ཞེས་པ་ལ་སོགས་པའོ། །
བསྐྱེད་པའི་རིམ་པ་དང་རྫོགས་རིམ་གཉིས་ཀའི་མཐུན་གཞིར་བསྒོམ་པ་
ནི། ལེའུ་དྲུག་པ་ལས་ཐུན་ཚོད་བཞིར་ནི་དམ་བཅའ་བ་ལ་སོགས་པའོ། །སྤྱོད་པ་
ནི་ལེའུ་བཅུ་པ་ནས་རྡོ་རྗེ་འཛིན་རྒྱལ་ཞེས་པ་ལ་སོགས་པའོ། །ལེའུ་བཞི་པ་ལས་
མདའ་ཞུ་འཆང་དང་། ཕྱག་རྒྱ་དང་བཅས་པ་ནི་སྤྱོད་པ་བྱ་བའི་ནི་ལེའུ་བཞི་པ་
ལས་དེ་ནས་བཅོམ་ལྡན་འདས་ཞེས་པ་ལ་སོགས་པ་དང་
། ལེའུ་བཅོ་ལྔ་པ་ལས།
དེ་ནས་གཤན་པ་ཡང་བཤད་བྱ་བ་ཞེས་པ་ལ་སོགས་པའོ། །རོའམ་མིང་བྱང་ལ་
དབང་སྐུར་བ་ནི་ལེའུ་བཅོ་ལྔ་པ་ལས་སློབ་དཔོན་གྱི་བར་མཐར་དུས་སུ་ཞེས་པ་
ལ་སོགས་པའོ། །རོ་བསྲེགས་པ་ནི་དེ་ཉིད་ལས་རྡོ་རྗེ་ཐབ་ཁུང་ཞེས་པ་ལ་
ཞེས་པ་ལ་སོགས་
པའོ། །ཚ་ཚ་ཡང་དེ་ཉིད་ལས་ཉི་མ་གསུམ་ནི་ཞེས་པ་ལ་སོགས་པའོ། །འཇིག་
རྟེན་ལས་འདས་པའི་ཐབས་ལས་བྱུང་བ་ནི་ནམ་མཁའ་བེམ་བཅས་དང་ཞེས་པ་
ལ་སོགས་པའོ། །
འཇིག་རྟེན་པའི་ཐབས་ལས་བྱུང་པ་ནི་ལེའུ་བཅོ་ལྔ་པ་ལས་ལྟ་བསྟངས་ལ་
སོགས་པའི་མདོར་བསྟན་པ་དང་
། རྒྱས་པ་ནི་ལེའུ་གཉིས་པ་ལས། དེ་ནས་ཞེས་
བྱ་བ་ལ་སོགས་པ་འབྱུང་པོ་འདུལ་བ་དང། ཆར་དབབ་པ་དང་། ལེའུ་བཞི་པ་
ལས། སྙིང་རྗེ་ཆེན་པོ་ཀྱེ་རྡོར་ཆེ་ལ་སོགས་དངོས་གྲུབ་སྟེར་བའོ། །གནས་དང་།
དེ་ནས་རྡོ་རྗེ་འཛིན་པ་ལ་སོགས་ཁྲོ་བོ་བཅུའི་ལས་ཚོགས་དང༌། ལེའུ་དྲུག་པ་
ལས། སེམས་ཀྱི་རྗེས་དྲན་དམིགས་ནས་ནི་ཞེས་པ་ལ་སོགས་པ་ལས་ཀྱི་ལྷ་ཕོ་
དང་། ལེའུ་བརྒྱད་པ་ལས། རྡོ་རྗེ་སྒྲོལ་མའི་སྒྲུབ་ཐབས་ལས། ལས་ཚོགས་བཅུ་
བཞི་དང་
། ཡུམ་གྱི་སྒྲུབ་ཐབས་དང་དཀར་མོ་ཞི་བར་བྱེད་པར་བརྗོད་ཞེས་པ་ལ་
239-101



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སོགས་ པ་ལས་བཞིའི་ཁྱད་པར་དང་
། རྡོ་རྗེ་ཐབས་ཁུང་སྦྱོར་བའི་ཞེས་པ་ལ་
སོགས་པ་སྦྱིན་སྲེག་དང་
། ལེའུ་བཅུ་གཅིག་པ་ལས། ཕན་པ་ཉིད་ཀྱིས་ཞི་བ་ཞེས་
བྱ་བ་ལ་སོགས་པ་ཤེས་པའི་ལྷ་དང་
། བསམ་པའི་ཁྱད་པར་དང་
། དགུག་པར་བྱ་
བའི་ ཡུལ་ དང༌། སྔགས་ སྤེལ་ བ་དང༌། ལེའུ་བཅུ་བཞི་པ་ ལས། དེ་ནས་ བཅོམ་
ལྡན་འདས་ཞེས་པ་ལ་སོགས་པ་རིལ་ལུ་དང་
། མིག་སྨན་དང་
། རྐང་མགྱོགས་
དང་། ས་འོག་གི་དངོས་གྲུབ་སྒྲུབ་པ་ཆེད་དུ་བརྗོད་པ་ཞུས་པ་དང་ལན་དང་
བཅས་ པ་དང་། གང་ གིས་དཀོན་མཆོག་གསུམ་སྤངས་ ཞེས་ པ་ ལ་ སོགས་ པ་
གསད་པའི་ལས་དང་དེ་ནས་བཅོམ་ལྡན་འདས་ཞེས་པ་ལ་སོགས་པ་ཡན་ལག་
མེད་པའི་སྒྲུབ་ཐབས་ལྷའི་ས་བོན་ཆེ་བ་དང་བཅས་པ་དང་
། རང་གི་ལྷག་པའི་ལྷ་
དམིགས་ཞེས་པ་ལ་སོགས་པ་སྦྱིན་སྲེག་ཆེ་བ་དང་བཅས་པ་དང་། ལེའུ་བཅོ་ལྔ་པ་
ལས། ཀུ་རུ་ཀུ་ལའི་སྒྲུབ་ཐབས་དང་འཇིག་རྟེན་མགོན་པོ་ལས་དང་བཅུ་སྒོམ་
ཞིང་བཟླས་པ་ལས་ཚོགས་དང་བཅས་པ་དང༌། ནག་པོ་ཆེན་པོའི་སྒྲུབ་ཐབས་
བསྟན་པའོ། །
སྤོགས་པའི་ཆོ་ག་ནི་ལེའུ་གཉིས་པ་ལས། རྡོ་རྗེ་པད་མའི་བྱས་དང་ཞེས་
པ་ལ་སོགས་པ་དང་། ལེའུ་བཅུ་བཞི་པ་ལས། རྡོ་རྗེ་སེམས་དཔའ་རྒྱལ་རྒྱལ་པོ་ཆེ་
ཞེས་པ་ལ་སོགས་པས་བསྟན་ཏོ། །དྲག་ཤུལ་གྱི་ཆོ་ག་ནི་ལེའུ་གཉིས་པ་ལས་གང་
ཞིག་དངོས་གྲུབ་མི་སྟེར་ན། ཞེས་པ་ལ་སོགས་པ་དང་། ལེའུ་དགུ་དགུ་པ་ལས།
ནམ་མཁའི་ཁམས་ཀྱི་དབུས་གནས་ པར་ཞེས་པ་ལ་སོགས་ པས་ བསྟན་ཏོ། །
བཤད་རྒྱུད་ རྒྱལ་པོ་རྡོ་རྗེ་གུར། དེའི་དོན་གྱི་ཁྲིགས་ ཀའོ། ཁོག་དོན་རྣམ་པར་
བཞག་པ་འདི། །འགྲོ་བའི་དོན་དུ་ཡི་གེར་བཀོད།། 11
239 -102



རྡོ་རྗེ་གུར་གྱི་ཊིཀྐ
༈ དཔལ་དགྱེས་པའི་རྡོ་རྗེ་ལ་ཕྱག་འཚལ་ལོ། །ནམ་མཁའ་བེམ་བཅས་
དང་པ་དང་། ཞེས་པ་ལ་སོགས་པ་དང་ནི། འཇིག་རྟེན་ལས་འདས་པའི་ཐབས་
ལས་བྱུང་བ་སྟེ། གླེང་བཞིའི་མ་ཚང་བ་ཁ་སྐོང་པའོ། །དེ་
མ་ཚང་བ་ཁ་སྐོང་པའོ། །དེ་ཡང་གཙོར་འཁོར་ཕུན་
སུམ་ཚོགས་པ་ཁ་སྐོང་ལ། ཞར་ལ་ནི་གནས་དང་སྟོན་པའི་ཁ་སྐོང་ངོ་། །
དེ་ལ་དང་པོ་ནི། ནམ་མཁའ་ལ་སོགས་པ་ནི། གནས་ཀྱི་ཁ་སྐོང་ཏེ། སྒྲུབ་
ཐབས་དང་། བསོད་ནམས་ཀྱི་ཚོགས་དང་
། ཡེ་ཤེས་ཀྱི་ཚོགས་དང་། བསྲུང་པ་
དང་། བསྲུང་བའི་འཁོར་ལོ་སྒོམ་པ་དང་། ཆོས་འབྱུང་གི་བདག་ཉིད་གྲུ་གསུམ་
དཀར་པོ་བསྒོམས་པ་ནི། ནམ་མཁའོ། །སྣ་ཚོགས་ནི་པད་མ་འབུམ་ལྡན་ནོ། །
དེའི་གཞི་ནི། རྒྱ་རམ་མོ། །བེམ་པོ་ནི། ལམ་ལས་སའི་དཀྱིལ་འཁོར་སེར་པོ་གྲུ་
གསུམ་བཞི་རྡོ་རྗེས་མཚན་པའོ། །དང་ པོ་ དང་ནི་པཾ་ལས་ཆུའི་དཀྱིལ་འཁོར་
དཀར་པོ་ཟླུམ་པོ་བུམ་པས་མཚན་པའོ། །བྱེད་པ་ནི། རཾ་ལས་མེའི་དཀྱིལ་འཁོར་
དམར་པོ་གྲུ་གསུམ་རཾ་གྱིས་མཚན་པའོ། །གོ་སྐབས་མེད་དང་ནི། ཡཾ་ལསརླུང་གི་
དཀྱིལ་འཁོར་སྔོན་པོ་བཞུའི་དབྱིབས་ལྟ་བུ་བ་དན་གྱིས་མཚན་པའོ། །
གནས་ཁང་ནི། འབྱུང་བ་བཞིའི་སྟེང་དུ་བུམ་པ་ལས་དང་འཁོར་ལོ་ལས་
བྱུང་བའི་རྣམ་པར་སྣང་མཛད་ཀྱི་བ་སྤུའི་བུ་ག་ནས་བྱུང་བའི་བདུད་རྩིའི་རྒྱུན་གྱིས་
བྱུང་བའི་འབྱུང་བ་བཞི་ཞུ་བ་ལས་གྱུར་པའི་གཞལ་ཡས་ཁང་ངོ༌། །སེམས་ཅན་
ཁམས་ནི། སངས་རྒྱས་དང་བྱང་ཆུབ་སེམས་པའི་གནས་ཡིན་པས་སམ། གཞལ་
ཡས་ཁང་ཆེ་བ་སྟེ། ཡེ་ཤེས་ཀྱིས་ཀུན་ལ་ཁྱབ་པས་སོ། །ཡིད་འོང་ནི། རིན་པོ་ཆེ་
པས་གྲུབ་པའམ། འདོད་ཡོན་གྱི་ལྷ་མོ་བརྒྱད་པའོ། །
སེམས་ཅན་ནི། སངས་རྒྱས་དང་བྱང་ཆུབ་སེམས་དཔའོ། །སྣོད་ནི་གཞལ་
239 103



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཡས་ཁང་ངོ་། །སེམས་ཅན་འཇིག་རྟེན་ལ་སོགས་པ་ནི། འཁོར་གྱི་ཁ་སྐོང་པ་སྟེ།
དེ་ཡང་རྡོ་རྗེའི་ཚིག་ཡིན་པས་རྣམ་པར་དབྱེ་ཞིང་བཤད་དོ། །
རྣམ་པར་དག་པའི་སྒོ་ནས་མིང་བཏགས་པ་དང༌། ཡང་བྱ་བ་དང་། དཔེ་
དང་
། ལས་སུ་བྱ་བ་དང་། མཚོན་བྱ་དང་། དེ་ཁོ་ན་ཉིད་ཀྱི་སྒོ་ནས་མིང་བཏགས་
པ་ཅི་ རིགས་ པར་ ཤེས་ པར་ བྱའོ། །དེ་ ལ་ སེམས་ཅན་ལ་སོགས་པ་བརྟག་པ་
དགྱེས་པའི་རྡོ་རྗེ་འཁོར་དང་བཅས་པ་སྟེ། སེམས་ཅན་འཇིག་རྟེན་པ་ནི། རྣམ་
དག་གི་སྒོ་ནས་མིང་བཏགས་པ་སྟེ། རྣམ་པར་སྣང་མཛད་དོ། །དེའི་དོན་ནི་རྣམ་
སྣང་མཛད་འཇིག་རྟེན་ན་ཁྱད་པར་ཡོད་པའི་ཀུན་གཞི་རྣམ་པར་ཤེས་པ་གནས་
གྱུར་པ་མེ་ལོང་ཡེ་ཤེས་ཀྱི་རྟགས་རྣམ་པར་སྣང་མཛད་ཀྱི་བསྒོམ་པའོ
། །ས་བླ་ས་
འོག་ས་སྟེང་
། ལྷ་མོ་སྐམ་པ་མ་སྟེ། ཡེ་ཤེས་དེས་ཁམས་གསུམ་གྱི་གཟུང་འཛིན་
ལ་སོགས་པའི་ཉོན་མོངས་པའི་ཁྲོན་པ་ནས་འདོན་པའི་རྟགས་སུ་སྐམ་པ་ འཛིན་
པའོ། །པར་ནི། ཞོགས་པ་མ་སྟེ། རྒྱུག་པ་རྣམས་ནང་དུ་འཆིང་པའི་བརྡའོ། །
ཡིད་ནི། དོལ་ཟླུམ་མ་སྟེ་རྒྱུག་པ་རྣམས་ཡེ་ཤེས་དྲ་བས་བསྡམས་པའི་
བརྡའོ། །ལུས་ནི། ལྕགས་ཀྱུ་མ་ སྟེ། རྒྱུག་ པ་ འབིགས་ པའི་བརྡའོ། །ངག་ནི། མེ་
ཏོག་མ་སྟེ། བྱང་ཆུབ་ཀྱི་ཡན་ལག་གི་མེ་ཏོག་གི་ཟ་མ་ཏོག་འབུལ་བའི་གསུང་གི་
བརྡའོ། །གཅིག་ནི་བདུག་སྤོས་མ་སྟེ། ཆོས་ཐམས་ཅད་གཉིས་སུ་མེད་པའི་བརྡར།
སྤོས་ཀྱི་དྲི་ཐོགས་པའོ། །
གཉིས་པ་ནི། མར་མེ་མ་སྟེ། གཉིས་སུ་མེད་པའི་ཡེ་ཤེས་ཀྱི་སྒྲོན་མེ་གཟུང་
འཛིན་གྱི་རབ་རིབ་ཟློག་ནས་སངས་རྒྱས་ཀྱི་སྣང་བ་བྱེད་པའི་བརྡའོ། །མཁའ་
བདེ་ནི། དབྱུག་པ་མ་སྟེ། ཡེ་ཤེས་ཀྱི་དྲིས་ནམ་མཁའ་གང་པའི་སེམས་ཅན་ལ།
239 - 104



གི་སྒྲིབ་
རྡོ་རྗེ་གུར་གྱི་ཊིཀྐ
ཁྱབ་པའི་རྟགས་སོ། །དྲུག་དང་ལྔ་ནི། སྤང་བྱའི་སྒོ་ནས་མིང་བཏགས་པའོ། །
དེའི་དོན་ནི་འདོད་ཆགས་དང་གཏི་མུག་དང་ང་རྒྱལ་དང་ལྟ་བ་དང་ཐེ་ཚོམ་མོ། །
ལྔ་ནི་ཉོན་མོངས་པ་དང་
། ལས་དང་། ཤེས་བྱ་དང་
། སྐྱེ་བ་དང་
། སྙོམས་འཇུག་
བ་པ་དང་། དེའི་གཉེན་པོར་མཉམ་པ་ཉིད་ཀྱི་ཡེ་ཤེས་ཀྱིས་སྤངས་པའི་
བརྡར་རིན་ཆེན་འབྱུང་ལྡན་གྱི་སྐུར་བསྒོམས་པའོ། །
དྲུག་གཉིས་ནི། ཉིན་ལག་མ་སྟེ། ཉི་མ་བཅུ་གཉིས་བསྡུས་པའི་སྣང་བ་
ཡོད་ན། མུན་པ་ཤིན་ཏུ་ཕྲ་བ་ལྡོག་པ་ལྟར། ཡེ་ཤེས་ཀྱི་སྣང་བ་ཡོད་ན་རིག་པའི་
བག་ཆགས་ཕྲ་བའི་ཕྲ་བ་ཡང་ལྡོག་པའི་རྟགས་སོ། །གཞི་ནི་མར་མེ་མ་སྟེ། རྣལ་
འབྱོར་དང་། ཤིན་ཏུ་རྣལ་འབྱོར་དང་རྗེས་སུ་རྣལ་འབྱོར་དང་
། རྣལ་འབྱོར་ཆེན་
པོའི་ཡེ་ཤེས་ཀྱི་སྣང་བས་རྟོག་པའི་རབ་རིབ་སེལ་བའི་བརྡའོ། །སྐྱེ་འགྲོ་ནི། རིན་
ཆེན་སྒྲོན་མ་སྟེ། སྐྱེ་བ་བཞི་དང་
། འགྲོ་བ་དྲུག་གིས་བསྡུས་པའོ། །སེམས་ཅན་
རྣམས་ཀྱིས་མི་ཤེས་པའི་མུན་པ་འཇོག་པའི་བརྡའོ། །
གཅིག་གིས་ཉི་ཤུར་མ་ཚང་བ་ནི། ཀློག་ལག་མ་སྟེ། ཁམས་བཅོ་བརྒྱད་
དང་། གང་ཟག་བདག་ཏུ་འཛིན་པའི་རྟོག་པ། ཡེ་ཤེས་ཀྱི་སྣང་བས་སེལ་བའི་
རྟགས་སོ། ཁམས་གསུམ་མ་ལུས་པ་ནི། སྒེག་མོ་སྟེ། ཡེ་ཤེས་ཀྱིས་འཇིག་རྟེན་
གསུམ་ལ་རོལ་པའི་བརྡའོ། །ཕ་ནི། འཕྲེང་བ་མ་སྟེ། ཡང་དག་པའི་ལམ་བསྟན་
པའི་ སྒོ་ནས་ཉོན་མོངས་ པ་ ལས་བཅིངས་ པའི་ གྲོལ་བའི་བརྡའོ། །བུ་ནི། གླུ་
དབྱངས་མ་སྟེ། བླ་མ་མེད་པའི་ཆོས་ཀྱི་དབྱིངས་ཀྱིས་འཁོར་བ་ལས་སྐྱེད་པ་ཐར་
པའི་གྲོང་ཁྱེར་དུ་མཛད་པའི་རྟགས་སོ། །མ་ནི། གར་མཁན་མ་སྟེ། རྟོག་པའི་ཉེས་
པ་ལས་སྐྱོབ་ཅིང་
། འཁོར་བའི་རྒྱ་མཚོ་ལས་སྒྲོལ་བའི་རྟགས་སོ། །ཕྱི་རོལ་དོན་
239 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནི། པད་མ་གར་གྱི་དབང་ཕྱུག་སྟེ། སྤང་བྱའི་མིང་བཏགས་པའོ། །དེའི་དོན་ནི་སོ་
སོར་རྟོག་པའི་ཡེ་ཤེས་ཀྱིས་ཕྱི་རོལ་གྱི་གཟུང་འཛིན། སྤངས་པའི་རྟགས་སུ་སྣང་
བ་མཐའ་ཡས་ཀྱི་སྐུ་རུ་བསྒོམས་པའོ། །ནང་ནི། པད་མ་སྟེ། ཡེ་ཤེས་ཀྱི་ཐུགས་རྗེ་
ཆེན་པོས། པད་མ་ལྟར་སྐྱོན་གྱིས་མ་གོས་པའི་རྟགས་སོ། །
བཙུན་མོའི་ཆོས་ནི། ཆོས་འབྱུང་མ་སྟེ། བདེ་བ་ཆེན་པོར་སྤེལ་བའི་རྟགས་
སོ། །ཐམས་ཅད་ལས་ནི། ལྕགས་སྒྲོག་མ་སྟེ། བྱམས་པ་ཆེན་པོས་བཅིངས་པའི་
རྟགས་སོ། །བདག་མེད་མ་སྟེ། ཀུན་འཁྱུད་མ་སྟེ་ཐབས་དང་ཤེས་རབ་དབྱེར་
མེད་པའི་བརྡའོ། །འབྲས་བུ་ནི། གླིང་བུ་མ་སྟེ། སྟོང་པ་ཉིད་གོ་བའི་རྟགས་སོ། །
རྒྱུ་ནི། པི་ཝང་མ་སྟེ། སྐྱེ་བ་མེད་པའི་བརྡས། འདོད་ཆགས་ལ་སོགས་པ་སྤངས་
པའི་བརྡའོ། །བྱ་བ་ནི། རྫ་རྔ་མ་སྟེ། ཆོས་ཐམས་ཅད་བདག་མེད་པར་གཅིག་པའི་
བརྡའོ། སྒྲུབ་བྱ་བསྒྲུབ་ཐབས་རྡོ་རྗེ་མ་ནི། རྔ་ཆེན་མ་སྟེ། སྐུ་གསུམ་ཐོབ་བྱ་ཡིན་
པའི་བརྡའོ། །དེ་བཞིན་ཀུན་གཞི་རྣམ་ཤེས་ནི། རྟ་མཆོག་སྟེ་དཔེའི་སྒོ་ནས་མིང་
བཏགས་པའོ། །དེའི་དོན་ནི་ཀུན་གཞིའི་རྣམ་པར་ཤེས་པའི་ས་བོན་ཐམས་ཅད་
གཞི་ཡིན་པར་ལྟར། བྱ་བ་གྲུབ་པའི་ཡེ་ཤེས་ཀྱིས་སྐུ་སྣ་ཚོགས་སུ་སྤྲུལ་
རྟགས་སུ་དོན་ཡོད་གྲུབ་པར་བསྒོམ་པའོ། །
ཆོས་ཀྱི་དབྱིངས་ཀྱི་ནི། སྒོ་ལྕགས་མ་སྟེ། ཡེ་ཤེས་ཀྱི་རྣམ་རྟོག་སྤངས་པའི་
རྟགས་སོ། །མ་བྱུང་ནི། ཀྱོག་མ་སྟེ། ཡེ་ཤེས་ལ་བརྟག་པས་མི་ཚུགས་པའི་རྟགས་
སོ། །སེམས་ཅན་ཁམས་ནི། སྒོ་ལྕགས་མ་སྟེ། ཡེ་ཤེས་མི་འདོར་ཞིང་རྟོག་པའི་
སྐབས་མི་བྱེད་པའི་རྟགས་སོ། །ནམ་མཁའི་ཁམས་ནི། ཡོལ་བ་མ་སྟེ། ཡེ་ཤེས་
ཀྱིས་བཙུན་མོ་བསྲུང་པའི་རྟགས་སོ། །བདག་མེད་ནི། སྤྱན་མ་སྟེ། མེ་ལོང་ཡེ་
239 -106



ཡེ་
རྡོ་རྗེ་གུར་གྱི་ཊིཀྐ
ཤེས་ཀྱིས་ཆོས་ཐམས་ཅད་སེམས་ཙམ་དུ་བྱས་པའི་བརྡའོ། །
བདག་ཅེས་པ་ནི། མ་མ་ ཀྱེ་ཏེ། ཡེ་ཤེས་ ཀྱིས་ གཅལ་ན་གཟུང་འཛིན་
གཉིས་ཐ་སྙད་ཙམ་ཡིན་པའི་བརྡའོ། །དངོས་པོ་མེད་ནི། གོས་དཀར་མོ་སྟེ།
ཤེས་གཉིས་ཀྱི་དངོས་པོ་བཅད་པའི་བརྡའོ། །དངོས་མེད་ནི། སྒྲོལ་མ་སྟེ། རྟོག་པ་
འོས་སུ་བྱས་ཏེ། སེམས་ཅན་སྒྲོལ་བའི་བརྡའོ། །མཐར་ནི་ཞི་བའི་བདེ་རིག་ནི།
མི་སྐྱོད་པ་སྟེ། དེའི་དོན་ནི། ནང་གི་འཇིག་རྟེན་དང་། འཇིག་རྟེན་ལས་འདས་
པའི་དངོས་པོ་རྣམས་ཡིན་ལ། བདེ་བ་ནི་ཞི་ཞིང་མི་འགྱུར་བ། ཆོས་ཀྱི་དབྱིངས་
ཀྱི་ཡེ་ཤེས་ཏེ། ཐམས་ཅད་དེའི་རང་བཞིན་དུ་བྱས་པའི་བརྡར་རྡོ་རྗེ་ཅན་སྒོམས་
པའོ། །བདེ་ཅན་ནི། གྷི་ རི་ སྟེ། ཡེ་ ཤེས་ ཀྱི་ དཀྱིལ་ འཁོར་ དད་ པས་ སྲུང་ ཞིང་
འགུགས་པའི་བརྡའོ། །
དྲུག་གསུམ་ནི། ཅི་རི་སྟེ། ཡུལ་དང་དབང་པོ་དང་རྣམ་པར་ཤེས་པའི་རྟོག་
པ་ཡེ་ཤེས་སུ་རིག་པར་བྱས་པའམ། དམ་ཚིག་གི་འཁོར་ལོ་དང་ཡེ་ཤེས་འཁོར་
ལོའི་སྐུ་གསུང་ཐུགས་གཅིག་ཏུ་བསྲེས་པའི་རྟགས་སོ། །རྡུལ་མེད་ནི། རོ་ལངས་
མ་སྟེ། དམ་ཚིག་དང་ཡེ་ཤེས་ཀྱི་རྟོག་པས་ཡང་དྲད་པའི་ཡེ་ཤེས་ཀྱི་སྒྲོག་གིས་
གཅིག་ཏུ་བྱ་བའི་བརྡའོ། །སྐྱོན་བྲལ་ནི། གྷ་མ་རི་སྟེ། རྣམ་པར་གཡེང་པའི་སྐྱོན་
དེ་ཡེ་ཤེས་ཀྱི་སྒྲས་འབིགས་པའི་བརྡའོ། །རྡུལ་བྲལ་ནི། པུ་ཀ་སི་སྟེ། ཡེ་ཤེས་ཀྱི་
སྣང་བའི་སྦྱིན་པ་དང་སྙིང་རྗེས་སེར་སྣ་དང་ཞེ་སྡང་གི་སྐྱོན་བསལ་བའི་བརྡའོ། །
སྡིག་བཅོམ་ནི། རི་ཁྲོད་མ་སྟེ། ཚུལ་ཁྲིམས་དང་བྱམས་པས། འཕེལ་པ་
དང་བརྩེ་བ་མེད་པ་བཅོམ་པའི་བརྡའོ། །རྦ་ རླབས་མེད་ནི། གདོལ་ པ་མ་ སྟེ།
བཟོད་པ་དང་དགའ་བས། ཁྲོ་བ་དང་ཞུམ་པའི་རྟོག་པ་བསལ་པའི་བརྡའོ། །
239 -107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མཉམ་པར་བཞག་པ་ནི། གཡུ་མོ་སྟེ། བརྩོན་འགྲུས་དང་
། བཏང་སྙོམས་
ཀྱིས། ལེ་ལོ་དང་གཡེང་པ་བཅོམ་པའི་བརྡའོ། །གསང་བ་ལ་སོགས་པ་ནི། གཙོ་
བོ་ལྔའི་ཁྱད་པར་སླར་བསྟན་པ་སྟེ། དེ་ལ་གསང་བ་ནི། ཆོས་དབྱིངས་ཡེ་ཤེས་ལ་
གཟུང་འཛིན་དང་ཉོན་མོངས་པས་མ་གོམས་པ་ཡིན་ལ། དེའི་རྟགས་མི་སྐྱོད་པ་
ལ། ཡང་སྐྱེ་མཆེད་སྐད་ཅེས་བྱའོ། །མཆོག་ནི། སོ་སོར་རྟོག་པའི་ཡེ་ཤེས་ཀྱིས་
འཇིག་རྟེན་པའི་རྟོག་པས་གཅོད་པ་ཡིན་ལ། དེའི་རྟགས་པད་མ་གར་དབང་ལ་
ཡང་དེ་སྐད་ཅེས་བྱའོ། །དགྱེས་པ་ནི། མཉམ་པ་ཉིད་ཀྱི་ཡེ་ཤེས་ཀྱིས་ཐམས་ཅད་
དུ་རོལ་པ་ཡིན་ལ། དེའི་རྟགས་རྡོ་རྗེ་ཉི་མ་ལ་ཡང་དེ་སྐད་ཅེས་བྱའོ། །
ཐམས་ཅད་བདག་ཉིད་ནི། བྱ་བ་ནན་ཏན་གྱི་ཡེ་ཤེས་ཀྱིས་ཐམས་ཅད་དུ་
སྤྲུལ་པ་ཡིན་ལ། དེའི་རྟགས་རྟ་མཆོག་ལ་ཡང་དེ་སྐད་བྱའོ། །སངས་རྒྱས་ཀུན་
དངོས་ནི། མེ་ལོང་ཡེ་ཤེས་སངས་རྒྱས་ཀྱི་ཡུལ་དང་། ལོངས་སྤྱོད་དུ་སྣང་བ་ཡིན་
ལ། དེའི་རྟགས་བརྟག་པ་ལ་ཡང་དེ་སྐད་ཅེས་བྱའོ། །རྟག་ཏུ་བཞུགས་ནི། སྐུ་
གསུམ་སྟེ། ཆོས་སྐུ་ནི་རང་བཞིན་གྱིས་རྟག་པའོ། །ལོངས་སྐུ་ནི། རྒྱུན་གྱི་རྟག་
པའོ། །སྤྲུལ་སྐུ་ནི་རྒྱུན་མི་འཆད་པའི་རྟག་པའོ། །སེམས་པ་ཆེ་ལ་སོགས་པ་ནི།
སྟོན་པའི་ཁ་སྐོང་བ་སྟེ། སེམས་པ་ཆེ་ནི། དྲུག་པ་རྡོ་རྗེ་འཆང་ངོ་། །འདི་ནི་ཞེས་པ་
སྟེ། རྟག་ཏུ་འབྱུང་བས་སོ། །རང་འབྱུང་ནི། རྐྱེན་གྱིས་མ་བསྐྱེད་པའོ། །བཅོམ་པ་
ནི། བདུད་ བཞིའོ། །འགྲོ་ ནི། དོན་ གྱི་ ཡེ་ ཤེས་ ཀྱི་ རྣམ་ གྲངས་ སོ། །རྡོ་ རྗེ་ ནི།
གཞན་མེད་ཅང་མི་གཞིགས་པའོ། །གུར་ནི། དཔེ་དོན་གཉིས་སོ། །གཅིག་པུ་ནི་
ཆོས་སྐུའོ་ལྷ་ནི་གཟུགས་སྐུའོ། །
དཔལ་དགྱེས་པའི་རྡོ་རྗེ་ལ་ཕྱག་འཚལ་ལོ། །འཕགས་པ་མཁའ་འགྲོ་མ་
239---108



རྡོ་རྗེ་གུར་གྱི་ཊིཀྐ
གུར་ཞེས་བྱ་བའི་རྒྱུད་ཀྱི་རྒྱལ་པོའི་བརྟག་པ། ཞེས་བྱ་བ། འཕགས་པ་ནི། རྣམ་
པར་རྟོག་པ་ལས་རིང་དུ་སོང་བའོ། །མཁའ་ནི་རྣམ་པར་རྟོག་པའོ། །འགྲོ་བ་ནི་དེ་
མཁྱེན་པའི་ཡེ་ཤེས་སོ། །མ་ནི་དབྱེར་མེད་པའི་ཡེ་ཤེས་དེ་ཉིད་སངས་རྒྱས་ཐམས་
ཅད་སྐྱེད་པའི་ཡུམ་མོ། །རྡོ་རྗེ་ནི་ཕ་ལམ་ལྟར་ཕར་གཤིགས་ཚུར་མི་གཤིགས་
པའོ། །གུར་ནི། གཟེབ་ནི་གོས་བྱ་བསྡུས་པ་ལྟར། རིགས་དྲུག་པའི་ཡེ་ཤེས་ཡིན་
པས་རིགས་ལྔའི་ཡེ་ཤེས་བསྡུས་པའོ། །ཞེས་བྱ་བ་ནི་མཚན་མའོ། །
རྒྱུད་ཀྱི་རྒྱལ་པོ་ནི། འབུམ་ཕྲག་ལྔའི་བརྗོད་བྱ་ལ་དབང་བས་རྒྱལ་པ་སྟེ།
རྒྱུད་ནི། བརྗོད་བྱ་དང་དོན་དང་བརྗོད་བྱེད་ཚིག་གི་རྒྱུད་དོ། །དང་པོ་ནི་འབྲེལ་པ་
ནས་རྒྱུད་དོ། །གཉིས་པ་ནི་དཀྲུགས་པས་ན་རྒྱུད་དོ། །བརྟག་པ་ནི་དུམ་བུའོ། །
ནམ་མཁའ་བེམ་བཅས་ལ་སོགས་པ་ནི། གླེང་གཞིའི་བཤད་པ་སྟེ། དེ་ཡང་འཁོར་
གྱི་མ་ཚང་པ་ཁ་སྐོང་ཞིང་སྟོན་པ་དང་གནས་ཀྱི་ཞར་ལ་རྒྱས་པར་ཁ་སྐོང་སྟེ། དེ་
ལ་གནས་ནི་གོ་སླ་སྟེ། སྤྱིར་འཁོར་ལོ་གཉིས་ཏེ། ཉིད་ལས་མི་གཞན་པའི་འཁོར་
དང་། གཞན་པའི་འཁོར་ལོ། །དང་པོ་ནི་རིགས་ལྔའི་སངས་རྒྱས་སོ། །
གཉིས་པ་ནི་རྣལ་འབྱོར་གྱི་དབང་ཕྱུག་རྣམས་དང་རྣལ་འབྱོར་མའི་དབང་
ཕྱུག་རྣམས་སོ། །ཡང་ན་ཕོའི་འཁོར་དང་མོའི་འཁོར་འོ། །དང་པོ་ནི་རིགས་ལྔ་
དང་བྱང་ཆུབ་སེམས་དཔའ་རྣམས་སོ། །མོའི་འཁོར་ནི་ལྷ་མོ་རྣམས་སོ། །ཡང་ན་
དཀྱིལ་འཁོར་གྱི་འཁོར་ལོ་ཡང་ཡིན་ལ་འཁོར་དང་ཡིན་པ་དང་
། འཁོར་ནི་ཡིན་
ལ་དཀྱིལ་འཁོར་གྱི་འཁོར་ལོ་མ་ཡིན་པའོ། །དང་པོ་ནི་བཞི་བཅུ་རྩ་དགུ་པ་རྣམས་
སོ། །གཉིས་པ་ནི་གཞན་ཉན་པ་རྣམས་སོ། །སྤྱིར་སྟོན་པ་ལ་ཡང་
། གདུལ་བྱའི་
བྱེ་བྲག་གིས་སྣང་བ་ཐ་དད་དེ། ཉོན་མོངས་པ་སྤྱིར་ལ་གནས་པའི་གང་ཟག་
239 -109



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རྣམས་ཀྱི་གཉེན་པོར་རྡོ་རྗེ་འཆང་གིས་གསུངས་ཀྱང་
། ཉོན་མོངས་པ་སོ་སོ་ལ་
གནས་པའི་གང་ཟག་ལ་རིགས་སོ་སོ་ལ་གསུངས་པར་སྣང་བས་རྒྱུད་འདི་གཉིས་
ཀ་བཤད་པའི་ཡིན་ནོ། །གླེང་གཞིའི་ཚིག་རྣམས་ལ་ལོ་དག་གིས་ལྔར་འཆད་དེ།
སྲིད་པ་སྐྱེ་བའི་རིམ་པ་དང་སྦྱར་པ་དང་
། ཟབ་མོའི་དབང་དང་སྦྱར་བ་དང་
། བསྐྱེད་
པའི་རིམ་པ་དང་། རྫོགས་པའི་རིམ་པ་དང་
། གླེང་གཞིའི་འབྲས་བུར་བཤད་པར་
བཤེད་དོ། ཁོ་བོ་ཅག་ནི། སློབ་དཔོན་བློ་གྲོས་ཆེན་པོ་ལྟར་གླེང་གཞིའི་བཤད་པ་
ཁོ་ནར་འདོད་པས། ཚིག་གི་དོན་དང་འགྲེལ་པ་ལྟར་ཤེས་པར་བྱའོ། །
འབུམ་ཕྲག་ལྔ་བདག་ཀྱེ་རྡོ་རྗེ། ལས་ནི་ཞེས་པ་ནི། རྩ་བའི་རྒྱུད་ཆེན་པོ་
ལ་ཤོ་ལོ་ཀ་འབུམ་ཕྲག་ལྔ་བཞུགས་པའི་བརྗོད་བྱ་དཀྱིལ་འཁོར་སྟོན་པའོ། །དེ་
ཡང་རྒྱུད་འབུམ་ཚོ་ལྔ་བྱུང་པའི་དྲངས་ཉེས་པ་ནི། ཉོན་མོངས་པ་ལྔ་ལ། གནས་
པའི་སེམས་པའི་སེམས་ཅན་རྣམས་གདུལ་བའི་དོན་དུ་གསུངས་སོ། །སེམས་ཅན་
དེ་ཡང་ཞེ་སྡང་ཅན་གྱི་གཉེན་པོར་རྡོ་རྗེ་ཅན་གྱི་དཀྱིལ་འཁོར་འབུམ་ཞེས་བྱ་བ་
ནས་ཕྲག་དོག་ཅན་གྱི་གཉེན་པོར་རྟ་མཆོག་གི་འབུམ་ཚོ་ཕྱེད་ཅེས་པའི་བར་དང་
ལྷག་མ་འབྱུང་པོ་འདུལ་བ་ལ་སོགས་པ་འབུམ་ཕྲག་ཕྱེད་ཀྱང་རིགས་ལྔར་བསྡུ་
བར་ཤེས་པར་བྱའོ། །
རིགས་དྲུག་པ་ནི་ཆ་མཉམ་པ་གནས་པའི། །གང་ཟག་གི་གཉེན་པོ་སྟེ། དེ་
ཡང་ རིགས་ལྔ་གར་སྡུ་བའམ། མི་བསྐྱོད་པར་བསྡུ་ པར་ཤེས་པར་བྱའོ། །དེའི་
ཕྱིར་འབུམ་ཕྲག་ལྔ་ཉིད་དོ། །དེ་སྐད་དུ་ཡང་རྒྱུད་འདི་ཉིད་ནས། ཞེ་སྡང་གཏི་
མུག་ང་རྒྱལ་དང་། །འདོད་ཆགས་སེར་སྣ་སྐྱེ་བོ་རྣམས། །བསྡུ་ཕྱིར་རང་གི་འཁོར་
ལོ་ལས། །རྡོ་ རྗེའི་གཟུགས་ནི་དུ་མ་འཛིན། །ཞེས་གསུངས་སོ། །ལ་ལ་དག་ནི་
239 -110



རྡོ་རྗེ་གུར་གྱི་ཊིཀྐ
དབང་ཕྱུག་ཆེན་པོ་ཞེ་སྡང་ཆེ་བ་དང་
། མུ་སྟེགས་སྤྱོད་པ་བ་སྟོང་པ་ཉིད་ཞེན་པ་
གཏི་མུག་ཆེ་བ་དང་
། འགྲོ་བ་ཐ་མལ་པ་རྣམས་སེར་སྣའམ་ང་རྒྱལ་ཆེ་བའམ།
ཉན་ཐོས་དང་རང་རྒྱལ་བ་རྣམས་རང་གི་དོན་ལ་ཆགས་པའི་འདོད་ཆགས་དང་
།
ཕ་རོལ་དུ་ཕྱིན་པ་རིག་པའི་རྒྱལ་ཆེ་བ་དང་
། གདུལ་བྱ་བྱེ་བྲག་པ་ལྔ་བདུལ་བའི་
དབང་དུ་བྱས་ཏེ་འབུམ་ཕྲག་ཕྱེད་དང་ལྔར་འཆད་དོ། །
རྡོ་རྗེ་ཅན་ཞེས་པ་ལ་སོགས་པ་ནི། དཀྱིལ་འཁོར་ལྔའི་མིང་སྟེ། ལ་ལ་
དག་ནི་རིགས་ལྔའི་མང་དུ་འདོད་དོ། །རྡོ་རྗེ་མཁའ་འགྲོ་ཞེས་པ་ནི། སྐབས་ལ་
རིགས་དྲུག་ལ་འགྲོ་མོད་ཀྱི། འདིར་ནི་མི་བསྐྱོད་པ་བྱ་སྟེ། ཐུགས་ཀྱི་རིགས་སུ་
གཅིག་པས་སོ། །གླིང་བུ་མ་ལ་སོགས་པ་ནི། རྫ་རྔ་མ་སྟེ། པི་པ་མ་དང་། རྔ་ཆེན་
མའོ། །བདག་ཉིད་ཆ་བྱད་སྦྱོར་བ་ནི། རང་གི་མི་དང་མཐུན་པའི་ཕྱག་མཚན་
འཛིན་པའོ། །དེ་དག་ནི་ལྷ་མོ་རྣམས་སོ། །གཡོན་བརྐྱང་པ་ནི་དཀྱིལ་ཀྲུང་གི་གར་
དང་། གཡོན་ བཅངས་ སྡིགས་ མཛུབ་ ནི། ལྷ་ མོ་ ཐམས་ ཅད་ གཡོན་ བཅངས་
སྡིགས་མཛུབ་ལས་ཕྱག་མཚན་མ་འཛིན་པའོ། ཁ་དོག་སྣ་ཚོགས་ནི་སྒྲུབ་ཐབས་
སུ་ཤེས་ པར་ བྱའོ། །ཤིན་ཏུ་ཞེ་སྡང་། ཅེས་པ་ལ་སོགས་པ། སྤྱིར་རྣམ་དག་ནི།
རྒྱུད་འདིར་རིགས་ལྔར་ཉོན་མོངས་པ་ལྔ་དག་པ་ཡིན་པས། འཁོར་རྣམས་ཀྱང་
གཙོ་བོ་ལྟར་ཉོན་མོངས་པ་རེ་རེ་དག་པར་བསྟན་བསྟན་པའོ།
།
བྱེ་བྲག་གི་དག་པ་ནི། རྩ་བའི་རྒྱུད་དུ་གཟུགས་ལ་དཀར་མོར་རྟག་ཏུ་
བཤད། ཅེས་པ་ལ་སོགས་པ་གསུངས་པ་ཡིན་ནོ། །དེ་ལ་ཤིན་ཏུ་ཞེ་སྡང་ནི། ཐ་
མལ་པའི་ཞེ་སྡང་ངོ༌
། །ཞེ་སྡང་ཆེ་ནི། དེའི་གཉེན་པོར་ཆོས་ཀྱི་དབྱིངས་ཀྱི་ཡེ་ཤེས་
དེ། དེའི་རྟགས་མི་སྐྱོད་པ་ཡང་ཞེ་སྡང་ཆེ་བའོ། །དེའི་རིགས་རྣམས་དང་ཞེ་སྡང་
239-111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཆེན་པོ་བ་ཡིན་པས། གྷོ་རི་ལ་སོགས་རབ་ཏུ་གྲགས་ཞེས་བྱའོ། །དེ་ལྟར་བཞི་པ་
ལ་སྦྱར་རོ། །རྒྱལ་བ་མགོན་པོ། ཞེས་པ་ལ་སོགས་པ་ནི། ཉོན་མོངས་པ་ལྔའི་
གཉེན་པོར་རིག་ལྔ་སྒོམས་པས། ཉོན་མོངས་པ་ཉིད་རིགས་ལྔར་གྱུར་པས། ཉོན་
མོངས་ པ་ ལྔ་ དག་ པ་ སྟེ། འདོད་ ཆགས་ དག་ ལ་ འདོད་ ཆགས་ཆེ། ཞེས་ པ་ ལ་
སོགས་པའོ། །རབ་རིབ་ནི་ང་རྒྱལ་ལོ། །ཐེག་པ་གཞན་ནི་ཕ་རོལ་ཏུ་ཕྱིན་པའོ། །
རྡོ་རྗེ་སེམས་པ་ནི་སྐབས་འདིར་རིགས་དྲུག་པ་དང་
། མི་བསྐྱོད་པ་གཉིས་གཅིག་
པ་ལ་དགོངས་ནས། མི་བསྐྱོད་པ་ལ་རྡོ་རྗེ་སེམས་པ་ཞེས་བྱ་བའོ། །དེས་ན་མི་
བསྐྱོད་པ་ཞེས་བྱའོ། །ཡེ་ཤེས་ནི་ཆོས་དབྱིངས་ཡེ་ཤེས་སོ། །དེ་སྐྱེ་བའི་གནས་ཞེ་
སྡང་ཡིན་པས། ཞེ་སྡང་ལས་བྱུང་བའི་གནས་ཞེས་བྱའོ། །སྐྱེ་འགྲོ་ལ་སོགས་པ་
གཉིས་ འཇུག་བསྡུ་བའོ། །མི་ཟད་ནི་ཉོན་མོངས་པ་ལྔས་གཡེངས་ པའོ། །དོན་
གཉེར་ནི་དེའི་གཉེན་པོར་རིགས་ལྔར་སྤྲུལ་པའོ། །སྒྲིབ་པ་ལྔ་ནི་ཉོན་མོངས་པ་
ལྔའོ། །
དེ་བཞིན་གཤེགས་པ་ལ་སོགས་པ་ནི། མིང་བཏགས་པའོ། །ཞེ་སྡང་ཞེས་
པ་ལ་སོགས་པ་ལ། ཉོན་མོངས་པ་ཆ་མཉམ་པའི་གཉེན་པོར་རྡོ་རྗེ་འཛིན་པའི་
དཀྱིལ་འཁོར་ཉིད་བྱུང་བས། ཉོན་མོངས་པ་རེ་རེའི་གཉེན་པོར་དཀྱིལ་འཁོར་རེ་
རེ་ཤེས་པས་རིགས་དྲུག་པ་རྡོ་རྗེ་འཛིན་པ་ཉིད་རིགས་ལྔའི་དཀྱིལ་འཁོར་དུ་སྤྲུལ་
པའོ། །དེས་ན་ རང་གི་ འཁོར་ལོ་ནི། རྡོ་ རྗེ་ འཛིན་ པ་ཉིད་དོ། །དུ་མའི་དཀྱིལ་
འཁོར་ལྔར་སྤྲུལ་པའི། ཞི་བ་ཉེ་བར་མི་སྦྱར་ནི། ཞི་བས་མི་འདུལ་བའོ། །འདི་
མཁྱེན་ནི་དྲག་པོས་འདུལ་བ་མཁྱེན་པའོ། །ཀྱེའི་རྡོ་རྗེར་གྱུར་ནི་རྡོ་རྗེ་འཛིན་པ་
ཉིད་མི་བསྐྱོད་པར་གྱུར་པའོ། །ཤིན་ཏུ་སྟོང་པར་ཞེན་ནི། འབའ་ཞིག་པར་ཞེན་
239 -112



རྡོ་རྗེ་གུར་གྱི་ཊིཀྐ
པའོ། །དེ་ ནི་ ཐ་མ ལ་ པའི་ གཏི་མུག་གོ །མེད་ པའི་རྟུལ་ཞུགས་ འཛིན་ནི་ སྔོ་
བསངས་མང་ཐོས་གང་སྨྲ་བ་ལ་སོགས་པའོ། །སངས་རྒྱས་གཏི་མུག་ནི་ཡང་དག་
པའི་གཏི་མུག་གི་རྫོགས་པའི་སངས་རྒྱས་ནི་རྣམ་པར་སྣང་མཛད་དོ། །ཟད་པར་
མཛད་ནི་ང་རྒྱལ་ཐ་མལ་པའོ། །གང་གིས་མཛད་ཅེ་ན། རྡོ་རྗེ་ཉི་མ་ཞེས་པ་ལ་
སོགས་པའོ། །
ཆགས་བྲལ་ལས་སྐྱེས་ཡངས་ནི། དགག་པོ་གཉིས་རྣལ་མའི་དོན་སྟོན་པ་
སྟེ། འདོད་ཆགས་ཐ་མལ་པའོ། །ཆགས་པས་ནི་འདོད་ཆགས་ཆེན་པོ་སྟེ་སོ་སོར་
རྟོག་པའི་ཡེ་ཤེས་སོ། །ཐམས་ཅད་མཁྱེན་པའི་ལམ་ནི་སྔགས་ཀྱི་ཐེག་པ་སྟེ། དེ་
ལ་བདག་ཉིད་གནས་པའོ། །གཞན་ནས་འགྲོ་བ་ནི་ཕ་རོལ་ཕྱིན་པའི་ཐེག་པའི་
ལམ་གྱིས་བྱང་ཆུབ་བསྒྲུབ་པའི་གང་ཟག་གོ །བྱང་ཆུབ་རབ་སྦྱིན་ནི་དེ་དག་ལ་
ཕྲག་དོག་བྱ་སྟེ་སྔགས་ཀྱི་ཐེག་པ་ལ་འགོད་པའོ། །ལ་ལ་དག་ནི་ལྷ་དབང་ཕྱུག་
ཆེན་པོ་ལ་སོགས་པ་གདུལ་ བྱ་ བྱེ་ བྲག་ པ་ལྔ་འདུལ་བའི་ཕྱིར་ རོ། །ཚིག་འདི་
རྣམས་ཀྱིས་འབུམ་ཕྲག་ལྔའི་དགོས་པ་བསྟན་པར་བཞེད་དོ། །ཉོན་མོངས་པ་
ལྔའི་གཉེན་པོར་རིགས་ལྔར་སྤྲུལ་དུ་ཟིན་བྱ། སེམས་ཅན་རྣམས་ཉོན་མོངས་པ་
ལྔའི་དབང་དུ་འགྲོ་བ་ཉིད་ཅིའི་ཕྱིར་ཞེ་ན། དབང་པོ་ལ་སོགས་པ་སྟེ། དབང་པོ་
ལྔའི་སྣང་བ་ཐམས་ཅད་ཉོན་མོངས་པ་ལྔར་སྐྱེ་བས། ཉོན་མོངས་པས་གཡེངས་
པའོ། །དེ་ནས་དེ་དང་དེའི་ངོ་བོ་ནི་ཉོན་མོངས་པ་ལྔའིའོ། །མཆོག་ཏུ་ཕན་པ་ནི་རྡོ་
རྗེ་འཛིན་པའོ། །སངས་རྒྱས་ཀུན་ནི་རིགས་ལྔར་སྤྲུལ་པའོ། །སེམས་ཅན་གྱིས་
རིགས་ལྔས་བསྒོམས་པས། ཉོན་མོངས་པ་ལྔ་ཡོང་བར་ཅིས་ཤེས་ན། གང་དང་
གང་ ལ་ སོགས་ པ་ སྟེ། ཉོན་མོངས་ པ་ ལྔའོ། །ཡིད་ སྦྱོར་ ནི་ཉོན་མོངས་ པས་
239 -113



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གཡེངས་ པའོ། །དེས་ན་ རིགས་ལྔ་བསྒོམས་པའོ། །དེའི་ རང་བཞིན་ནི་ རིགས་
ལྔར་གྱུར་པའོ། །ཡང་ན་གང་དང་གང་ནི་རིགས་ལྔར་བསྒོམས་པའོ། །
སྣ་ཚོགས་གཟུགས་ནོར་ནི། ཤེལ་བེའུ་རས་སྔོན་པོས་གཡོགས་ན་སྔོན་
པོར་སྣང་ལ། མ་གཡོགས་ན་མི་སྣང་སེར་པོས་གཡོགས་ན་སེར་པོར་སྣང་བ་བཞིན་
དུ་གང་དང་གང་གིས་ནི་རིགས་ལྔའོ། །སེམས་ཅན་འདུལ་བ་ནི་ཉོན་མོངས་པ་ལྔ་
འདུལ་བའོ། །དེ་ དང་ནི་ རིགས་ ལྔའོ། །སེམས་ཅན་རྣམས་ལུས་ལྷའི་རྣམ་པར་
འགྲུབ་པས་དེ་བསྒོམ་མི་དགོས་སོ་ཞེ་ན། སེམས་ཅན་ཞེས་པ་ལ་སོགས་པ་སྟེ།
སེམས་ཅན་གྱི་རྡོ་རྗེ་ནི། ལུས་ལྷའི་རྣམ་པ་ཡིན་ལ། སེམས་བདེ་བ་ཆེན་པོ་ཡིན་
ཡང་ངོ་། །
སེམས་ནི་ཞེས་པ་ལ་སོགས་པ་ནི། བག་ཆགས་འཕེལ་པས་བསྒྲིབས་
པའོ། །དེས་ན་དེ་ལྟར་ཡིན་ཡང་ངོ་མ་ཤེས་པའོ། །དེ་ལྟར་བསྒོམ་པ་བྱས་པས། དྲི་
མ་འབྱོངས་སམ་ཞེ་ན། དེ་བས་ཞེས་པ་ལ་སོགས་པ་སྟེ། རབ་འབད་ནི་རིགས་ལྔ་
འབད་པས་སོ། །རྣམ་པར་སྦྱང་ནི་ཉོན་མོངས་པ་ལྔ་རིགས་ལྔར་རོ། །རིགས་ལྔར་
གྱུར་པས་ཅི་ཞིག་བྱ་ཞེ་ན། སེམས་དག་ཅེས་པ་སྟེ། ཐོབ་པ་ཕུན་སུམ་ཚོགས་པའོ། །
ཉོན་མོངས་ པ་ ལ་ སོགས་པ་ནི། སྤངས་པ་ཕུན་སུམ་ཚོགས་པ་སྟེ། རིགས་ལྔ་
བསྒོམས་ཉོན་མོངས་པ་ལྔ་སྤོང་བའོ། །སྤངས་པ་དང་ཐོབ་པ་ཕུན་སུམ་ཚོགས་པ་
འགྲུབ་ པ་ལ་སྟོང་ཉིད་སྒོམས་པས་ཆོག་སྟེ། ལྷའི་རྣམ་པ་བསྒོམ་མི་དགོས་སོ་ཞེ་
ན། གལ་ཏེ་ཞེས་པ་ལ་སོགས་པ་སྟེ། སྤྱིར་རིམ་པ་གཉིས་ཀྱིས་སྐུ་གསུམ་ཐོབ་ཀྱི།
་པ་འབའ་ཞིག་པས་སྐུ་གསུམ་དང་ལྡན་པའི་སངས་རྒྱས་མི་ཐོབ་སྟེ། དེས་ན་
སངས་རྒྱས་ཉིད་མི་འགྱུར་ཞེས་པ་སྟེ། སངས་རྒྱས་ནི་སྐུ་གསུམ་དང་ལྡན་པ་ལ་
239---114



རྡོ་རྗེ་གུར་གྱི་ཊིཀྐ
བྱའོ། །ཆོས་སྐུ་ཙམ་ལ་མི་བྱའོ། །འབྲས་བུ་ནི་སྐུ་གསུམ་མོ། །རྒྱུ་ནི་རིམ་པ་གཉིས་
སོ། །གཞན་མེད་ཕྱིར། རིམ་པོ་གཉིས་ལས་སངས་རྒྱས་འགྲུབ་ཀྱི། སྟོང་པ་ཉིད་
ཙམ་ལས་སྐུ་གསུམ་མི་འགྲུབ་པའོ། །
དེས་ན་ཐབས་ནི་སྟོང་པ་ཉིད་མ་ཡིན། ཞེས་པའོ། །འོ་ན་མདོ་རྒྱུད་ཐམས་
ཅད་ལ་སྔགས་པ་ཅིའི་བྱ་བརྗོད། ཅེ་ན། ལྟ་བ་རྣམས་ལས་ཞེས་པ་ལ་སོགས་
སྟེ། རྟོག་པར་ལྟ་བའོ། །འོ་ན་སྐུ་གསུམ་འགྲུབ་པའི་ལམ་གང་ཞེ་ན། དེ་ཕྱིར་ལ་
སོགས་པ་སྟེ། དཀྱིལ་འཁོར་འཁོར་ལོ་ནི་བསྐྱེད་རིམ་སྟེ། སངས་རྒྱས་ང་རྒྱལ་
ཞེས་པ་དང་འབྲེལ་ལོ། །བདེ་བའི་སྡོམ་པ་ནི་རྫོགས་རིམ་སྟེ། རྣལ་འབྱོར་ཞེས་པ་
དང་འབྲེལ་ལོ། །མྱུར་བ་ནི་ཚེ་འདི་ཉིད་ལའོ། །བསྐྱེད་པའི་རིམ་པའི་འབྲས་བུ་
གང་ཞེ་ན། སྟོན་པ་ལ་སོགས་པའོ། །རྫོགས་རིམས་ཀྱི་འབྲས་བུ་མི་འཆད་པ་གང་
ཅིའི་ཕྱིར་ཞེ་ན། སྐབས་འདིར་སྐྱེད་རིམས་ལ་ལམ་དུ་སྒྲུབ་པར་བྱེད་པས། དེའི་
འབྲས་བུ་སྨོས་པའོ། །
དེ་ཕྱིར་ ལ་སོགས་པ་ནི་འཇུག་བསྡུ་བ་སྟེ། ཐབས་ནི་རིམ་པ་གཉིས་སོ། །
བསྒྲུབ་བྱ་ནི་སྔགས་པ་འབྲས་བུ་ལམ་དུ་བྱེད་པས། རིམ་པ་གཉིས་ཉིད་ལ་བསྒྲུབ་
བྱ་ཞེས་བྱའོ། །རིམ་པ་གཉིས་པོ་ཉིད་སྒྲུབ་བྱེད་ཡིན་པས་ཐབས་ཀྱི་གཟུགས་ཞེས་
བྱའོ། །ཐམས་ཅད་ཀྱི་རྣམ་པ་མཆོག་ཏུ་ཞི་བ་ནི་གླེང་གཞིའི་འབྲས་བུའོ། །སེམས་
ཅན་གཞུག་པ་ནི། འབྲས་བུ་གླེང་གཞི་སངས་རྒྱས་ཀྱི་རྣམ་པར་འཕྲུལ་བ་མཐོང་
བས་མོས་པ་སྐྱེས་ནས་ལམ་ལ་འཇུག་པའོ། །དེས་ན་ལེའུ་འདི་ནི་དམིགས་པར་
བྱའི་ཡུལ་ཡང་ཡིན་ནོ། །ལེའུ་དང་པོའི་བཤད་པའོ།། 11
དེ་ནས་ཞེས་བྱ་བ་ལ་སོགས་པ་ནི་རྒྱུད་དབང་ལྟར་ན། དེ་ནས་ཀྱི་སྒྲ་ནི་
239 ཅ་ཆ1 15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལེའུ་དང་པོའི་རྗེས་ཐོགས་ལའོ། །རྡོ་རྗེ་ནི་རྡོ་རྗེ་འཛིན་པ་སྟེ། རྡོ་རྗེ་འཛིན་པ་ནི་སྒྲ་
ནི། སྟོང་ཉིད་རྡོ་རྗེ་དང་འདྲ་བ་མངའ་བས་དེ་སྐད་ཅེས་བྱ་སྟེ། སྟོང་ཉིད་དེས་དངོས་
པོ་ཐམས་ཅད་ལ་ཁྱབ་པས་ཁམས་སུ་ཁྱབ་ཅེས་བྱའོ། །དེའི་མིང་གི་རྣམ་གྲངས་ནི་
རྣལ་འབྱོར་མ་ཞེས་བྱ་བ་ལ་སོགས་པའོ། །
དམ་ཚིག་མཆོད་ པ་ནི། མཆོད་ པ་ ལ་ མི་ འདའ་བའོ། །ཡིད་འོང་ པ་ནི་
དངོས་གྲུབ་གཉིས་འགྲུབ་པའོ། །མན་ངག་ལྟར་ན་བསོད་ནམས་ཚོགས་བསག་པ་
དང་། མཆོད་པའི་ཡན་ལག་ཏུ་འབྲེལ་ལོ། །དང་པོ་ལྟར་སྣང་དེ་ནས་ཞེས་པ་ནི་
མདུན་གྱི་ནམ་མཁའ་རིགས་བསྡུས་ཀྱི་དཀྱིལ་འཁོར་སྤྱན་དྲངས་ནས་ཨརྒ་དང་
མཆོད་པ་ཕུལ་བའི་རྗེས་ལའོ། །གཉིས་པ་ལྟར། དབང་སྐུར་བའི་རྗེས་ལའོ། །རྡོ་
རྗེ་ནི་རང་ཉིད་མི་བསྐྱོད་པར་བསྒོམ་པའོ། ཁམས་གསུམ་ཁྱབ་ནི་རང་གི་ཡེ་ཤེས་
ཀྱི་ཆེ་བའོ། །རྣལ་འབྱོར་མ་ལ་སོགས་པ་ནི་སྔ་མ་དང་འདྲའོ། །བཀའ་སྩལ་ཞེས་
པའི་དོད་པོར་དཀར་དབུལ་ལོ་ཞེས་པ་ཁ་སྐང་ངོ་། །ཀླུ་ཞེས་པ་ལ་སོགས་པ་ནི་
དཀྱིལ་འཁོར་ལྔ་ལ་འདོད་ཡོན་ལྔ་སོ་སོར་དབུལ་བ་སྟེ། མདོར་བསྟན་པའོ། །
རྒྱས་པ་ནི་ལེའུ་ལྔ་པ་ལས་ཤེས་པར་བྱའོ། །
ཀླུ་ནི་སྒྲ་སྟེ། མི་བསྐྱོད་པ་ལ་སོགས་སྒྲ་དབུལ་ལ། བཞི་པོ་ལ་ཡང་ཞར་
ལའོ། །དེ་ཡང་ཀླུ་ཁོ་ན་མི་བསྐྱོད་པ་ལ་འབུལ་བ་མ་ཡིན་ཏེ། གཞན་ཡང་འབུལ་
ལོ། །མི་བསྐྱོད་པ་ཁོ་ན་ལ་སྒྲ་འབུལ་བ་མ་ཡིན་ཏེ། ལྷ་གཞན་ལ་ཡང་འབུལ་ལོ། །
དེས་ན་མི་བསྐྱོད་པ་ལ་སྒྲ་འབུལ་བ་ཁོ་ནའོ། །ཞེས་སྦྱར་རོ། །དེ་ལྟར་བཞི་པོ་ལ་
ཡང་ཤེས་པར་བྱའོ། །གར་ནི་གཟུགས་སོ། །ཧི་ར་མཆོག་ནི་རྡོ་རྗེ་ཉི་མའོ། །
དམ་ཚིག་དམ་བ་ནི། དངོས་གྲུབ་ཐོབ་པ་ལས་མི་འདའ་བས་སོ། །རྡོ་རྗེ་
239_116



རྡོ་རྗེ་གུར་གྱི་ཊིཀྐ
མཆོད་པ་ན་ལྷ་དང་དབྱེར་མེད་པའི་མཆོད་པའོ། །དེ་ཡང་བདག་བྱས་པས་བདུན་
གྱི་ལྷ་རྣམས་ལ་འདོད་ཡོན་ལྟར་བྱས་ཏེ་དབུལ་བའོ། །རྡོ་རྗེ་ཅན་ལ་སོགས་པ་ནི་
མཆོད་པའི་འབྲས་བུའོ། །ཨ་ཀ་རུ་ཞེས་པ་ལ་སོགས་པ་ཡང་དེ་ལྟར་སྦྱར་རོ། །
རྟ་མཆོག་ལ་ཐམས་ཅད་འབུལ་བ་ནི། བྱ་བ་ནན་ཏན་གྱི་ཡེ་ཤེས་སྤྱིར་
ཁྱབ་པའོ། །ཧཱུཾ་རྡོ་རྗེ་ཞེས་པ་ལ་སོགས་པ་ནི། དྲི་འབུལ་ཙམ་ན་ཁུ་བ་དང་བསྲེས་
ཏེ་འབུལ་བས། རྡོ་རྗེ་པད་མ་བྱིན་གྱིས་བརླབ་པ་སྔོན་དུ་འགྲོ་བས་སྦྱོར་བ་ལས་ཞུ་
བ་འབྱུང་བས་ན། ཧཱུཾ་རྡོ་རྗེ་ཞེས་པ་སྟེ་རྡོ་རྗེ་བྱིན་གྱིས་བརླབ་པའོ། །ཨོ་ནོར་བུ་
བརླབ་པ་དང་། པཾ་གིས་པད་མ་ཡང་ཤེས་པར་བྱའོ། ཁུ་བ་དང་དྲི་བསྲེས་ རབ་
སྦྱོར་ཞེས་བྱའོ། །ཡང་ན་དྲི་བདུད་རྩིར་བརླབ་སྟེ་འབུལ་བས་ན། ཁ་ཆོད་ཧཱུྃ་ལས་
བྱུང་བའི་རྡོ་རྗེ་མཚན་པའི་སྦྱོར་བ་ཡང་ཤེས་པར་བྱའོ། །མ་ལ་ཏི་ནི་ལུང་གཏང་
ངོ་
། །དྲི་མེད་ནི་བྱང་ཆུབ་ཀྱི་ཤིང་ངོ༌
། །
ཁུ་གསུམ་ཞེས་པ་ལ་སོགས་པ་ནི། མཎྜལ་གྱི་ཚད་དོ། །དབྱིབས་ནི་ལེའུ་
དགུ་པ་ལས་ཤེས་པར་བྱའོ། །ཡང་ན་སྨིན་ལམ་གྱི་ཡན་ལག་དཀྱིལ་འཁོར་བྲི་བ་
སྟེ། ལེ་ཚེ་དགུ་ཕྱོགས་བཞི་དབུས་དང་ལྔའི་རྡུལ་ཚོན་བྲི་བའི་ཚད་བསྟན་པའོ། །
དེས་ན་དཀྱིལ་འཁོར་འདིའི་ཚད་ནི། ཁྲུ་བཞི་བཅུ་རྩ་གཉིས་པའོ། །ལ་ལ་
དག་ནི། རིགས་སོ་སོ་བའི་དཀྱིལ་འཁོར་བྲི་བའི་ཚད་བསྟན་པ་ཡིན་ནོ་ཞེས་ཟེར་
ཏེ། རྒྱུད་འདི་དཀྱིལ་འཁོར་བསུས་པའི་བརྟག་པ་ཡིན་པས། རིགས་སོ་སོ་བ་ལ་
མི་རིགས་སོ་ཞེས་ཁོ་བོ་བླ་མ་གསུངས་སོ། །
བཟའ་བ་ཞེས་པ་ལ་སོགས་པ་ནི། སྤྱོད་ལམ་གྱི་དུས་ཙམ་ཤེས་པའི་ལྷ་
འཕྲོ་བ་སྟེ། ཟས་ཟ་བའི་དུས་སུ་རྡོ་རྗེ་ཉི་མའི་ང་རྒྱལ་བྱས་ཏེ་ཟ་བའོ། །རྡོ་རྗེ་ཉི་
239 -117



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མའི་རྒྱས་པའི་ལྷ་ཡིན་པས། ཟས་ཀྱིས་ཀྱང་ལུས་རྒྱས་པའི་རིགས་བྱེད་པར་ཆོས་
མཐུན་པས་སོ། །འགྲོ་བ་ན་རྟ་མཆོག་ཏུ་ང་རྒྱལ་བྱས་ཏེ། འགྲོ་མགྱོགས་ཡིན་པ་
སོ། །གཉིད་ལོག་པ་ནི་གཏི་མུག་ཡིན་པས་རྣམས་སྣང་དང་མཐུན་པའོ། །ཤིན་ཏུ་
བདེ་བ་ནི་སྙོམས་འཇུག་གི་སྦྱོར་བ་སྟེ། སྣང་བ་མཐའ་ཡས་དང་འདོད་ཆགས་སུ་
འགྲོ་བས་སོ། །ཀླུ་དང་རོལ་མོ་དང་སྒྲའི་དུས་སུ་ཡང་སྣང་བ་མཐའ་ཡས་སུ་བྱས་
ཏེ་ངག་ཏུ་འདྲ་བས་སོ། །
ས་གཞིའི་ཡོངས་སུ་གཟུང་ནི། སའི་ཆོ་གའི་དུས་སུ་མི་བསྐྱོད་པར་བྱས་ཏེ།
བགེགས་འདུལ་བ་ཞེ་སྡང་གི་ལྷར་ཤེས་པའོ། །རྡོ་རྗེའི་ཞེས་པ་ལ་སོགས་པ་ནི།
རྩ་བའི་རྒྱུད་དུ་གསུངས་པའི་རིན་ཆེན་ལྔའི་ཕྱི་མ་བཤད་པ་སྟེ། ཚོན་རབ་རིན་
ཆེན་ལྔས་བྱའོ། །ཡང་ན་དཀྱིལ་འཁོར་གྱི་ཕྱོགས་ཀྱི་མདོག་བསྟན་པ་སྟེ། རྡོ་རྗེ་
ཅན་གྱི་དཀྱིལ་འཁོར་དབུས་ཀྱི་སྔོན་པོར་བྱས་ལ། བརྟག་པའི་ནི་
མའི་སེར་པོ་སྤྱན་རས་གཟིགས་ཀྱི་དམར་པོ། རྟའི་ནི་ལྗང་ཁུའོ། །ཡང་ན་ཚོན་གྱི་
རྣམ་པར་དག་པ་བསྟན་ཏེ། རིགས་ལྔར་དག་པའོ། །མཐར་ཕྱིན་སྐྱེས་པ་ནི། རིན་
ཆེན་འབྱུང་ལྡན་ནོ། །
དེ་ནས་ཞེས་པ་ལ་སོགས་པ་ནི། འབྱུང་པོ་འདུལ་བ་སྟེ། འབྱུང་པོ་འདུལ་
བ་སྟོང་ཕྲག་ལྔ་ནས་བཏུས་ཏེ། དེ་ལ་རྒྱུད་དབང་དུ་བཤད་ན། དེ་ནས་ནི་ཚོན་
བསྟན་པའི་རྗེས་ལའོ། །བཅོམ་ལྡན་འདས་ལ་སོགས་པ་ཡང་རྡོ་རྗེ་འཛིན་པ་ཉིད་
དང་སྦྱར་རོ། །སྙོམས་པར་ཞུགས་པ་ནི་མ་འོངས་པ་ལ་ཕན་གདགས་པའི་ཕྱིར།
འདི་བསྟན་པའི་ཐུགས་རྩེ་གཅིག་པར་རོ། །
དམ་ཚིག་ནི་དངོས་གྲུབ་ཐོབ་པ་ལས་མི་འདའ་བས། མན་ངག་ལྟར་ན་དེ་
དཀར་པོ། ཉི་
239 118



རྡོ་རྗེ་གུར་གྱི་ཊིཀྐ
ནས་ནི་བསྙེན་པ་དང་
། སྤྱོད་པ་ཟླ་བ་དྲུག་བྱས་པའི་རྗེས་ལའོ། །
བཅོམ་ལྡན་འདས་ལ་སོགས་པ་ནི། རང་གི་ལྷག་པའི་ལྷའི་ཆེ་བའོ། །ཏིང་
ངེ་འཛིན་ལ་སྙོམས་པར་ཞུགས་པ་ནི། ལས་ལ་སྦྱོར་བའི་དུས་སུ་ཧཱུྃ་མཛད་དུ་སྒོམ་
པའོ། །དེ་ལ་ལུགས་གཉིས་ཏེ། ཆོ་ག་ཞིབ་མོའི་ཚུལ་དུ་བསྒོམ་པ་དང་
། བསྙེན་བ་
སྐྱོལ་བས་སྐད་ཅིག་གིས་བསྒོམ་པའོ། །ཀུན་ཏུ་བཟང་པོ་ནི་ཧཱུྃ་མཛད་དོ། །ས་བོན་
གྱི་ཧཱུྃ་ངོ༌
། །མཛེས་པའི་ཁྲོ་བོ་ནི་ཅུང་ཟད་ཁྲོས་པའོ། །རིགས་ཀྱི་བདག་པོ་ནི། རྡོ་
རྗེའོ། །སྐྱེ་འཕགས་ནི་དྲིལ་བུའོ། །ཕྱག་རྒྱ་ནི་རང་གིས་རིགས་ཀྱི་རིགས་མའོ། །
རྩ་བའི་ཕྱག་གཉིས་ཀྱིས་འཁྱུད་པའོ། །གནོད་སྦྱིན་མོ་ལ་སོགས་པ་བསྒྲུབ་པ་ནི།
འགྲེལ་པ་ལྟར་ཤེས་པར་བྱའོ། །ཨོཾ་བུདྡྷ་ཞེས་པ་ལ་སོགས་པ་ནི་ཐུན་མོང་གི་
སྔགས་སོ། །སརྦ་བུདྷ་ལ་སོགས་པ་ནི་སྐུལ་ཚིག་དང་བཅས་པ་སྟེ་གང་བསྒྲུབ་པའི་
གཤམ་དུའོ། །
དེ་ནས་ཞེས་པ་ལ་སོགས་པ་ནི་ཆར་དབབ་པ་སྟེ། བརྟག་པ་དྲུག་དེ
བརྟག་ པ་ ནས་ བཏུས་ པའོ། །བཤད་ པའི་ ཚུལ་ གཉིས་ སྔ་མ་དང་འདྲའོ། །ལྷ་
བསྐྱེད་པའི་ལུགས་གཉིས་ཀྱང་སྔ་མ་དང་འདྲའོ། །སྐར་ཉིད་རྡོ་རྗེ་ནི་ནམ་མཁའ་
ལྡིང་སྟེ། ཀླུ་བརྒྱད་ཀྱིས་འཇུག་མ་ནས་ནམ་མཁའ་ལྡིང་གིས་མནན་ལ། དེའི་སྟེང་
དུ་ རང་སྟོབས་པོ་ཆེར་བསྒོམ་པའོ། །རྡོ་རྗེ་སེམས་དཔའ་ནི་མི་བསྐྱོད་པའོ། །ཕུ་
ཞེས་པ་ལ་སོགས་པ་ནི། ཧཱུྃ་ཕུ་ཧཱུྃ་ཕཊ་ཞེས་པའོ། །དེ་ནས་ཞེས་པ་ལ་སོགས་པ་ནི་
མཆོག་ཐུན་མོང་གཉིས་ལས་ཐུན་མོང་སྟེ། བསྙེན་པ་ལ་སོགས་པས་མ་འགྲུབ་ན་
བདག་ཉིད་ལ་ཡེ་ཤེས་མེད་པས་དངོས་གྲུབ་རྣམས་མི་སྟེར་བ་ཡིན་པས། སྙོམས་
པར་ཞུགས་པས་ཡེ་ཤེས་མྱོང་བར་བྱས་པས། ཟླ་བ་དྲུག་གིས་ཡོགས་པར་བྱའོ། །
239 -119



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འདི་ལ་བསྡུས་པའི་དོན་གཉིས་ཏེ། བཤད་པར་ཞལ་གྱིས་བཞེད་པ་དང༌
།
ཡོགས་པ་དངོས་སོ། །དང་པོ་ལ་གཉིས་ཏེ། བསྡུད་པར་ཞལ་གིས་བཞེད་པ་
པ་ནི།
དེ་ནས་ཞེས་པ་ལ་སོགས་པ་སྟེ། རྒྱུད་དབང་ལྟར་ན། ཆར་དབབ་པའི་རྗེས་ལའོ། །
སངས་རྒྱས་ཐམས་ཅད་ནི་རིགས་ལྔའོ། །རང་བཞིན་ནི་ཡེ་ཤེས་ལྔའོ། །འཛིན་པ་
ནི་རིགས་དྲུག་པའོ། །དེ་ཉིད་ཀྱིས་རྒྱུད་འཆད་པས་ན། རྡོ་རྗེ་གུར་སྨྲ་བས་སོ། །
མན་ངག་ལྟར་ན། དེ་ནས་ནི་དངོས་གྲུབ་མ་གྲུབ་ནའོ། །རྡོ་རྗེ་འཛིན་པ་ལ་སོགས་
པ་ནི་རང་གི་ལྷའི་ཆེ་བའོ། །རྡོ་རྗེ་གུར་སྨྲ་བ་པོ་ནི། །བསྒྲུབ་པ་པོའོ། །བདེ་བ་ནི་
ཉམས་སུ་མྱོང་བར་བྱ་ཞེས་བྱའོ། །རྡོ་རྗེ་པད་མ་ཞེས་པ་ལ་སོགས་པ་ནི། སྟོང་པ་
ཉིད་ཀྱིས་ཞལ་གྱིས་བཞེད་པའོ། །རི་དྭགས་བརྒྱན་པ་ནི་ཁུ་བ་སྟེ་ལྷུང་ན་ཟ་བའོ། །
རྡོ་རྗེ་ཆུ་འཐུང་ནི་མ་བྱིན་པར་ལེན་པའོ། །ནོར་ལྡན་ནི་རེ་ཁ་ལ་བརྟེན་ནས་ཡེ་
ཤེས་སྐྱེ་བའོ། །ཡེ་ཤེས་ཀྱི་ཁྱད་པར་ནི་སངས་རྒྱས་དང་དེ་ཉིད་ཅེས་པའོ། །ང་ནི་
ཁུ་བའོ། །དག་པའི་གནས་ནི་རྡོ་རྗེ་པད་མའོ། །སངས་རྒྱས་ཀུན་གྱིས་རབ་གོང་ནི།
རྡོ་རྗེ་པད་མར་ཞུ་བདེས་གང་བའོ། །རིན་ཆེན་ནི་ཁུ་བ་སྟེ། རྡོ་རྗེའི་རྩེ་མོར་གནས་
པའོ། །
ཡོགས་པའི་ཆོ་ག་དངོས་ལ་གསུམ་སྟེ། དང་པོར་སྙོམས་པར་འཇུག་གི་
སྦྱོར་བས་རྡོ་རྗེ་རྩེ་མོར་ཐིག་ལེ་དབབ་པ་ནི། ཕན་པ་ལ་སོགས་པ་སྟེ། ཕན་པའི་
གྲོང་ཁྱེར་ནི་རྡོ་རྗེ་པད་མའོ། །མཁའ་འགྲོ་ནི་ཐིག་ལེ་སྟེ། རྒྱུ་ལ་འབྲས་བུའི་མིང་
གིས་བཏགས་པའོ། །ལུ་རྒྱུད་ནི་དཔེ་སྟེ། ལྕགས་སྒྲོག་གིས་བསྡམས་ན་མི་འགྲོ་བ་
ལྟར། ཐིག་ལེ་ལ་རླུང་གིས་གཟུང་བའོ། །ཞེན་པ་ཆེན་པོ་ནི་དེ་ཡང་བླ་མའི་མན་
ངག་དང་ལྡན་པའོ། །སངས་རྒྱས་ཀུན་ནི་ཁུ་བ་སྟེ་མཁའ་འགྲོ་བཤད་དོ། །ལྕགས་
239-120



རྡོ་རྗེ་གུར་གྱི་ཊིཀྐ
སྒྲོག་རྡོ་ རྗེ་ཡིས་ནི་ལུག་གུ་རྒྱུད་བཤད་དོ། །གཉིས་པ་སྤྱིར་ཡེ་ཤེས་སྐྱེས་པས་
དངོས་གྲུབ་ཐོབ་པར་བསྟན་པ་ནི། དགའ་ལྡན་ཞེས་པ་ལ་སོགས་པས་སོ། །
དགའ་ལྡན་ནི་བདེ་ཆེན་དང་ལྡན་པའོ། །ལྡེག་པ་ཡེ་ཤེས་མྱོང་བས་རྒྱུད་ཁྱད་པར་
ཅན་དུ་གྱུར་པའོ། །སངས་རྒྱས་ནི་མཆོག་གི་དངོས་གྲུབ་བོ། །འདོད་བྱ་ནི་ཐུན་
མོང་གི་དངོས་གྲུབ་བོ། །ཡོང་ཡེ་ཤེས་མྱོང་བས་སངས་རྒྱས་ཐམས་ཅད་ཀྱི་ཞལ་
མཐོང་བོར་བསྟན་པ་ནི། རྒྱལ་བ་ཞེས་པ་ལ་སོགས་པ་སྟེ། བྱམས་པ་ནི་མཚོན་པ་
ཙམ་མོ། །
གསུམ་པ་འཇུག་བསྡུ་བ་ནི། རྡོ་རྗེ་ཞེས་པ་ལ་སོགས་པའོ། །དྲག་ཤུལ་གྱི་
ཆོ་ག་ལ་གསུམ་སྟེ། དང་པོར་མདོར་བསྟན་པ་ནི་གང་ཞིག་ཅེས་པ་ལ་སོགས་པ་
སྟེ་སྒོམ་བཟླས་ཟླ་བ་དྲུག་གི་ཡོགས་ཀྱང་དངོས་གྲུབ་མ་ཐོབ་ན། གསད་པའི་སྦྱོར་
བ་བྱ་སྟེ། རབ་ཡིན་ན་ཡུམ་གྱི་པདྨར་རྡོ་རྗེ་རྒྱ་གྲམ་མོ། །དེའི་ལྟེ་བར་ཧཱུྃ་བསམ་ལ།
ཧཱུྃ་གི་འོད་དང་རང་གི་སྙིང་གའི་ཧཱུྃ་ལས་འོད་ཟེར་བསྡུས་པས་ལྷ་མོ་བཞི་སྤྲོས་ཏེ།
དངོས་གྲུབ་གང་མི་སྟེར་བ་དེ་པདྨར་བཀུག་ནས་རྡོ་རྗེར་གདབ་བོ། །
ཐ་མ་ཡིན་ན་ཆོས་འབྱུང་གི་ནང་དུ་ཉི་མ་དང་རྡོ་རྗེ་རྒྱ་གྲམ་བྲིས་ལ། བག་
ཟིན་ལ་གཟུགས་བརྙན་བྱས་ལ་བཞག་སྟེ། མིང་གི་ཡི་གེ་ལས་གང་ཡིན་པ་དེ་
བསྐྱེད་ལ། རང་གི་སྙིང་གའི་ཧཱུྃ་ལས་ལྷ་མོ་བཞི་སྤྲོས་ལ། གཟུགས་བརྙན་ལ་
བསྟིམས་ལ་ཕུར་བུས་གདབ་ཅིང་
། འདུ་རུ་འདུ་རུ་ཞེས་པ་སོགས་བརྗོད་དོ། །དེ་
ནས་བསྒྲུབས་པས་འགྲུབ་བོ། །དེས་ན་དངོས་གྲུབ་མི་སྟེར་ན་སོགས་པ་ཟླ་བ་དྲུག་
བྱས་ཀྱང་མ་འགྲུབ་བོ། །
གཉིས་པ་རྒྱས་པར་བཤད་པ་ནི། རྡོ་རྗེ་ཀྱོ་བ་ཞེས་པ་ལ་སོགས་པ་སྟེ། ལྷ་
239 121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མོ་བཞི་ཕྱག་མཚན་དང་བཅས་པ་ཧཱུྃ་ལ་སྤྲོས་པའོ། །གསུམ་པ་འཇུག་བསྡུ་བ་ནི།
བཟླས་དང་ཞེས་པ་ལ་སོགས་པ་སྟེ། ཟླ་བ་དྲུག་ཡོགས་པས་བྱས་པས་མ་འགྲུབ་
ནའོ། །བཞི་ནི་གོ་རི་ལ་སོགས་པའོ། །དེ་ནས་ ཞེས་པ་ལ་སོགས་པ་ནི། རྒྱུད་
དབང་ཁོ་ན་ལ་བཤད་པ་སྟེ། བརྗོད་བྱེད་ཚིག་གི་རྒྱུད་དོ། །ལྔ་ཡིས་ཞེས་པ་ནི།
སྟོང་ཕྲག་ལྔ་པོས། སྟོང་ཕྲག་སུམ་ཅུ་ནི་དབུ་རྒྱན་ཀུ་རུ་ཀུ་ལེ་དང་
། དུག་འཕྲོག་
པའི་ཀུ་རུ་ཀུ་ལླེ་དང་། སྒྲོལ་མ་ཀུ་རུ་ཀུ་ལེ་ལ་སྟོང་ཕྲག་བཅུ་བཅུའོ། །རྡོ་རྗེ་མཁའ་
འགྲོ་ཀྱེ་རྡོ་རྗེ་ནི། སྟོན་པ་རྡོ་རྗེ་འཛིན་ནོ། །འབུམ་ཕྲག་པ་ལྔ་ནི་བསྟན་པ་ཚིག་གི་
རྒྱུད་འབུམ་ཕྲག་ལྔའོ། །དེ་ནས་ཞེས་པ་ལ་སོགས་པ་སྨིན་གྲོལ་ལ་གཉི་གའི་ཡན་
ལག་ཚོགས་འཁོར་བསྟན་ཏོ། །ལ་ལ་ནི་རྣལ་འབྱོར་པས་ཡུལ་ལྔ་ཇི་ལྟར་སྤྱད་པ་
དང་། ཆོས་སྐུ་ལས་གཟུགས་སྐུ་འབྱུང་བ་བྷ་ར་ཏའི་བསྟན་ཆོས་ཀྱི་དཔེས། བསྟན་
པ་གཉིས་ཀྱིས་ཀྱང་བཤད་དོ། །
ཡང་འདི་རྣམས་བརྟག་པ་བདུན་ པ་ མི་གཡོ་མགོན་གྱི་བརྟག་པ་ནས་
བཏུས་ལ། ལྷ་དགུ་སྨད་པ་དང་རིགས་ལྔ་སྤྱིར་སྨད་པ་ནི། ལྔའི་སངས་རྒྱས་གུར་
མཁན་ཞེས་པ་ནས་བཏུས་ཏེ། དེ་ཡང་མི་བསྐྱོད་པའི་གར་ལ་སྟོང་ཕྲག་གཅིག་
ཡོད་པ་ལས་ཕྱེད་ནས་མི་བསྐྱོད་པ་ལ་སྨོད་པ་བསྡུས་ལ། ཕྱེད་ནས་མ་མ་ཀྱི་མ་
སྨད་པ་བཏུས་སོ། །རྣམ་པར་སྣང་མཛད་ཀྱི་གར་སྟོང་ཕྲག་གཅིག་ཡོད་པ་ལས།
ཕྱེད་ནས་རྣམ་སྣང་མཛད་བཏུས་ལ། ཕྱེད་ནས་སྤྱན་སྨད་བ་བཏུས་སོ། །རིན་ཆེན་
འབྱུང་ལྡན་གྱི་གར་ལ་སྟོང་ཕྲག་གཅིག་ལས། ཕྱེད་ནས་ཉི་མ་སྨད་པས་བཏུས་ལ་
ཕྱེད་ནས་སྒྲོལ་མ་སྨད་པ་བཏུས་སོ། །སྣང་བ་མཐའ་ཡས་ཀྱང་དེ་ལྟར་སྦྱར་རོ། །
རྟ་མཆོག་གི་ཕྱེད་ལས་རྟ་མཆོག་སྨད་པ་བཏུས་ལ། ཕྱེད་ལས་རིགས་ལྔ་ཕྱིར་སྨད་
239 -122



རྡོ་རྗེ་གུར་གྱི་ཊིཀྐ
པ་བཏུས་སོ། །སྤྱིར་ཚོགས་འཁོར་ནི་གནས་སྐབས་ནི་མང་པོར་འགྲོ་སྟེ། དབང་
དང་འབྲེལ་བ་དང༌། མངོན་རྟོགས་སྐྱེ་བ་དང་འབྲེལ་བ་དང་། དམ་ཚིག་ཉི་མ་
གསོ་ བ་ དང་།
བ་ དང༌། འབྲེལ་ བ་ དང༌། ཚོགས་ བསོག་ པ་ དང་ འབྲེལ་ བ་ དང་། ལྷ་ ལ་
མཆོད་པ་དང་འབྲེལ་བ་དང་
། སྤྱོད་པ་དང་འབྲེལ་བའོ། །འདི་ལ་རྒྱུད་དབང་དུ་
བཤད་ན་སྔ་མ་དང་འདྲ་ལ། བློ་དང་ལྡན་པ་ནི་གདུལ་བྱ་དང་ནི་མོས་པ་དང་སྦྱར་
བའི་ཆོས་བསྟན་པ་ལ་མཁས་པའོ། །
མན་ངག་ལྟར་བཤད་ན། དེ་ནས་ཞེས་པ་ནི་གོང་དུ་བཤད་པའི་གནས་
སྐབས་དྲུག་པོ་གང་རུང་དང་འབྲེལ་ལོ། །བློ་དང་ལྡན་པ་ནི་ཚོགས་འཁོར་ལ་
མཁས་པའོ། །ཏིང་ངེ་འཛིན་ནི་ཚོགས་འཁོར་བྱ་ཐབས་ལྷ་བསྒོམ་པ་ལ་སོགས་ཏེ།
དེ་ལ་སྙོམས་པར་ཞུགས་པའོ། །ཅིའི་ཕྱིར་ཚོགས་འཁོར་བཤད་ཅེ་ན། གླུ་དང་
གར་ལ་སོགས་པ་རྣམས་ལ་འདི་བསྟན་པ་སྟེ། དེས་ན་གོར་དང་ཞེས་པ་ལ་སོགས་
པའོ། །དེས་སླར་མི་འཆིང་མ་ཞེ་ན། སངས་རྒྱས་གར་མཁན་ཞེས་པ་ལ་སོགས་པ་
སྟེ། འདོད་ཆགས་ཅན་ནི་འདོད་ཡོན་ལྔ་ལ་སྤྱོད་པ་སྟེ། ཐབས་ཀྱིས་ཟིན་པས་
འབྲས་བུ་ཁྱད་པར་ཅན་འབྱུང་བས་བྱང་ཆུབ་སྒྲུབ་ཅེས་པའོ། །དེ་ནས་ཞེས་པ་ནི་
ཁང་པ་སུམ་ཐིག་བརྩིག་པ་དང་
། རྒྱན་གྱིས་བརྒྱན་པ་ལ་སོགས་པ་ཐམས་ཅད་
འགྲེལ་པ་ལྟར་ཤེས་པར་བྱའོ། །
རྡོ་ རྗེ་ཅན་འབྱུང་ནི། རས་ཀྱི་ཡོལ་བ་རིམ་གྱིས་བསལ་ པའོ། །མེ་ཏོག་
སྙིམ་ པར་རབ་སྦྱོར་ནི། ལག་པ་བྱིན་གྱིས་བརླབ་སྟེ། ཕྱག་བྱ་བ་དང་ལུས་ཕུལ་
ནས། སྙིམས་པ་མེ་ཏོག་གིས་བཀང་སྟེ་སྤྱི་བོར་སྦྱོར་བའོ། །དམ་ཚིག་ནི་སེམས་
ཅན་ཇི་སྙེད་པ་ཞེས་པ་ལ་སོགས་པའོ། །ཟུར་མིག་ནི་སྟེང་འོག་ཏུ་བལྟ་བའོ། །མི་
239-123



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བསྐྱོད་ནི་མི་བསྐྱོད་པའོ། །ཡེ་ཤེས་ནི་ཆོས་དབྱིངས་ཡེ་ཤེས་སོ། །ལྡན་པ་ནི་དེ་
བསྒོམ་པའི་སློབ་དཔོན་ནོ། །ཅི་ཁྱོད་ནི་དྲི་བའོ། །དམ་ཚིག་ཧཱུཾ་ནི་ལན་ཏེ། ང་ནི་ཧཱུཾ་
གི་རིགས་ཡིན་ནོ། །ཞེས་པའོ། །
གཞུ་ཆེན་སྨད་པས་སྟེ། ཧཱུཾ་གི་རིགས་ཡིན་ན་མདའ་འགྱེངས་པའི་དུས་སུ་
ཧཱུྃ་གི་སྒྲ་འོང་བས་མདའ་འགྱེངས་པ་ཡིན་ནམ་ཞེས་པའོ། །ང་མིན་ལ་སོགས་པ་ནི་
ལན་ཏེ་གཞུ་ཅན་མ་ཡིན་པར་ཞེ་སྡང་གི་རིགས་སྙིང་རྗེ་ཆེན་པོ་ཡིན་ཞེས་པའོ། །
བདག་ལ་སོགས་པ་ནི་ཡང་སྨད་པ་སྟེ། སྟོབས་ཆེ་བ་ཡིན་ན་རང་གི་སྟོབས་བཅོམ་
པ་ཡིན་ནམ། འོན་ཏེ་མ་ཡིན་ཞེས་པའོ། །དེ་ལྟར་གཞན་རྣམས་ཀྱི་དྲི་བ་དང་ཤེས་
པར་བྱའོ། །ཚངས་པ་ནི་བྲམ་ཟེ་སྟེ། ཨོཾ་གི་རིགས་ཡིན་ན་བྲམ་ཟེ་སྒྲ་འདོན་པ
ཡིན་ནམ་ཞེས་པའོ། །མེས་བཅོམ་ནི་རི་བོ་ཙ་ན་ཞེས་པ་མེས་བཅོམ་པའོ། །འདོད་
པ་བྲལ་ནི་བྷེ་ལས་དྲངས་པས་བྷི་ཡི་ཞེས་བྱ་བ་བྲལ་བ་ཡིན་པས། འདོད་པ་བྲལ་
བ་ཡིན་ཞེས་པའོ། །
མཁའ་ལྡིང་མཁྱེན་ཞེས་པ་ནི། ཁམས་ནམ་མཁའ་ལྡིང་གི་ས་བོན་ཡིན་
པས་དེའི་སྒྲུབ་ཐབས་ཤེས་པ་ཡིན་ནི་ཞེས་པའོ། །གར་མཁན་ནི་གར་དབང་ཡིན་
པས་རིགས་ངན་གར་མཁན་ཡིན་ཞེས་པའོ། །གདུགས་ནི་ཀྲྀ་གི་རིགས་ན་ཚ་ཀྲི་བྱ་
བ་གདུགས་ཡིན་པས། ཐམས་ཅད་ཀྱི་ཚ་བ་འཕྲོག་པ་ཡིན་ཞེས་པའོ། །གཟུགས་
ཀྱི་རྣམ་ཁྱོད་ནི་ཉི་མ་ཡིན་ན། ཉི་མ་དང་གདུགས་ནམ་མཁའ་ལ་འདུག་པར་འདྲ་
བས། ད་རུང་དུ་གདུགས་ཡིན་ཞེས་པའོ། །ཡང་ན་འཁོར་ལོའི་རྣམ་ཁྱོད་ཞེས་པ་
སྟེ། ཉི་མ་ཡང་འདུག་པ་ཡིན་ལ། འཁོར་ལོས་ཀྱང་གཅོད་པར་འདྲ་བས་འཁོར་
ལོ་ཡིན་ཞེས་པའོ། །མཁའ་སྟོན་ནི་ནམ་མཁའ་སྟོང་པ་ཡིན་པའོ། །ཕ་རོལ་འགྲོ་
239 -124



རྡོ་རྗེ་གུར་གྱི་ཊིཀྐ
ནི་ཐམས་ཅད་ཀྱི་སྐྱེལ་བསུ་མཁན་ཡིན་ཞེས་པའོ། །སྙིང་རྗེ་མ་ནི་སྙིང་རྗེ་འཆང་
དང་འདྲ་བས་འཆང་བའོ། །
མཛེས་པ་ནི་བསྟིངས་པ་སྟེ། ཆང་འཚོང་མ་ངན་མ་དེ་ཡིན་ཞེས་པའོ། །མི་
གཡོ་ནི་བོས་པའོ། །ཞང་པོའི་གྲོང་ཁྱེར་ནི་མ་མུ་ཀང་ཞེས་པ་ཞང་པོའི་ཆུང་མའོ། །
བུད་མེད་གཡོ་སྒྱུ་ནི་ཞི་བ་ཡིན་ན་བུད་མེད་ཚུལ་འཆོས་མཁན་ཡིན་ནམ་ཞེས་པའོ། །
གཡོ་དང་བཅས་ནི། ལོ་ཙ་ནེ་ཞེས་པ་གཡོན་ཅན་ནོ། །སྨྲར་ཅི་ཡོད་ནི་འདོད་
ཆགས་ཆེན་པོའི་རང་བཞིན་ཡིན་ན་སྨད་འཚོང་མ་ལ་སྨྲར་མེད་ཞེས་པའོ། །དྲི་མ་
དཀར་བ་ནི་གོས་ཀར་མོ་ཡིན་ན། དྲི་མ་དཀར་བའི་ལུས་གང་ཡིན་ཞེས་པའོ། །
བཙུན་མོའི་ཕོ་ཉ་ནི་ཐམས་ཅད་ལ་དབང་བྱེད་ན། རྒྱལ་པོའི་ཕོ་ཉ་མོ་ཡིན་ནམ་
ཞེས་པའོ། །ཟུར་མིག་ནི་བོས་པའོ། །མིག་བཅོམ་བ་ནི་ཏ་ར་ཞེས་པ་མིག་འབྲས་
ཡིན་ན། མ་རིག་ཞེས་པས་དྲ་ཡིན་པས། མིག་བཅོམ་པའམ། མིག་གི་དགྲ་ཡིན་
ཞེས་པའོ། །ཟུར་མིག་ཅེས་པ་ལ་སོགས་པ་རྐང་པ་གཉིས་ནི་ཁོ་ཉིད་ཀྱིས་ཁོ་ཉིད་
ལ་བསྟོད་པའོ། །ནོར་ལྡན་ནི་དོན་ཆེན་པོ་དང་ལྡན་པའོ། །
ངོ་ཚ་མེད་པ་ནི། ལྷ་དགུ་སྨད་ཅིང་ཐམས་ཅད་ལས་ཐེ་ཚོམ་རྒྱལ་བའོ། །ངོ་
ཚ་ཞེས་པ་ལ་སོགས་པ་རྐང་པ་གཉིས་ནི་རིགས་ལྔས་མི་གཡོ་བ་སྨད་པ་སྟེ། ངོ་ཚ་
མེད་པས་སངས་རྒྱས་ཡིས་ནི། མ་ཞུམ་པ་ཙམ་གྱིས་སངས་རྒྱས་མ་ཡིན་པའོ། །
མཐོང་དང་མི་མཐོང་ཆུང་དུ་སྨོས་ནི། བདག་ཅག་གིས་ཁྱོད་ཀྱི་སྤྱོད་པ་མཐོང་བ་
དང༌། ཁྱོད་ཉིད་ནོར་ལྡན་ཡིན་ཞེས་པའི་ཚིག་མི་མཐུན་པས་ཚིག་ཉུང་དུ་སྨོས་ཞེས་
པའོ། །
དེ་ནས་ཞེས་པ་ ལ་སོགས་ པ་ སླར་ཡང་། རིགས་ལྔ་ སྨད་པའོ། །དེ་ལ་
239-125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གཉིས་ཏེ། དང་པོ་ཉོན་མོངས་པ་ཆེ་བས་སྨད་པ་ནི་རྡོ་རྗེ་སེམས་པ་ཞེས་པ་ལ་
སོགས་པ་ནི་སྟེ། མི་བསྐྱོད་པ་ཞེ་སྡང་ཆེ་བས་ངན་པའོ། །དེ་ལྟར་བཞི་པོ་ཡང་སྦྱར་
རོ། །གཉིས་པ་བརྫུན་དུ་བྱས་པས་སྨད་པ་ནི། སྒོང་སྐྱེས་ཞེས་པ་ལ་སོགས་པ་སྟེ།
དེ་རྣམས་ནི་སེམས་ཅན་ནོ། །
རྒྱལ་མ་མཛད་ནི། དེ་རྣམས་སངས་རྒྱས་སུ་མ་མཛད་ཞེས་པའོ། །འདི་མ་
གསུངས་ནི་བརྫུན་མ་གསུངས་པར་གཞན་དོན་གྱིས་ཞེས་པའོ། །སེམས་ཅན་
ཞེས་པ་ལ་སོགས་པ་ནི། སེམས་ཅན་ལ་བརྫུན་བྱས་ནས་ཁྱེད་ཉིད་སངས་རྒྱས་སུ་
མཛད་པའོ་ངོ་མཚར་ཆེ་ཞེས་པའོ། །འཆིང་པའི་ཚ་འམ་ཞེས་པ་ལ་སོགས་པ་ནི།
བདག་ཐུན་བཞིར་སྒོམ་ཞིང་ཟླས་པ་བྱེད་ཙ་ན་འཆིང་ལ་སོགས་པར་ཕན་འདོགས་
པའོ། །ཕས་ཀྱི་འཁོར་ལོ་ནི་གཞན་གྱི་སྲོད་ཐོང་སྟེ། དེ་ལ་ཕན་པའོ། །རབ་གནས་
ལ་སོགས་པ་བྱེད་པའི་ཚེ་ཡང་བགེགས་བསྲུང་བའོ། །སྔགས་ནི་ལེའུ་བཞི་པའི་ན་
མ་ས་མན་ཏ་ཞེས་པ་ལ་སོགས་པའོ། །བརྟག་རོལ་ནི་སྒོམ་པ་ལ་འབད་པའོ། །
བརྫུན་དུ་མི་འགྱུར་ནི་དེ་རྣམས་ལ་ཕན་འདོགསཔའོ། །
ལྔ་ནི་ རིགས་ ལྔའི་ང་རྒྱལ་ཅན་གྱི་སྐྱེས་པ་ལྔའོ། །བཞི་ནི་སྤྱན་མ་ལ་
སོགས་པ་སྒོམ་པའི་བུད་མེད་བཞིའོ། །མི་གཡོ་བ་ནི་ཁྲོ་བོ་སྟེ་དེས་ན་བཅུའོ། ཁང་
པ་ནི་ཁང་བུ་སུམ་རྩེག་གོ ཁམས་རུལ་ནི་རིན་པོ་ཆེའི་རྒྱན་ནོ། །རྩ་བ་ནི་རུས་
པའམ་རའམ་ཤིང་ངོ་
། །བདེ་བ་ནི་རྒྱུ་བདེ་བས་འབྲས་བུ་བདེ་བ་བསྒྲུབ་པའོ། །
ཆོས་འབྱུང་ནི་ཚོན་གིས་བྲིས་པའོ། །ཀླུ་ནི་ལེའུ་བཅུ་བཞི་པའི་འཁོར་དགུའི་ཆེད་
དུ་བརྗོད་པ་རྣམས་སམ། དྲུག་སྐྱེས་ཀྱི་ཀླུ་ལ་སོགས་པའོ། །གར་ནི་མཐུན་པའི་
སྟང་སྟབས་ལ་སོགས་པའོ། །ཡང་ན་རྡོ་རྗེ་རྩེ་གཅིག་པའི་འགྲོས་ལ་སོགས་པའོ། །
239 -126



རྡོ་རྗེ་གུར་གྱི་ཊིཀྐ
རྫ་རྔ་ལ་སོགས་པ་ནི་ལེའུ་བཅུ་བཞི་པའི་ལྷ་མོ་བཅུ་གཉིས་ཀྱི་ཕྱག་རྒྱའོ། །ཕྱག་རྒྱ་
ཆེན་པོ་ནི་འབྲས་བུའོ། །ཆེར་གསང་ནི་མ་མོས་པའམ་དབང་མ་བསྐུར་བ་ལ་
གསང་བའོ། །དེ་ཉིད་བཤད་པ་ནི་རྡོ་ རྗེ་ ཞེས་པ་ལ་སོགས་པའོ། །ལེའུ་གཉིས་
པའི་བཤད་པའོ།། །།
དེ་ནས་ཞེས་བྱ་བ་ལ་སོགས་པ་ལ། རྒྱུད་དབང་ལྟར་ན་ཕལ་ཆེར་སྔ་མ་
དང་འདྲ་ལ། རྡོ་རྗེ་གུར་གྱི་ཏིང་ངེ་འཛིན་ལ་སྙོམས་པར་བཞུགས་པ་ནི། རང་ཉིད་
ཀྱི་རྣམ་པ་མ་དོར་བའོ། །འབྱུང་པོ་ནི་སེམས་ཅན་ཐམས་ཅད་དོ། །ཆེན་པོ་ནི་
ཕྱོགས་སྐྱོང་ཉི་ཤུ་རྩ་བཞིའོ། །གཏོར་མ་ནི་མཉེས་པར་བྱེད་པའོ། །
མན་ངག་ལྟར་ན། དེ་ནས་ནི་དག་པ་རྗེས་སུ་དྲན་པ་དང་བཟླས་པའི་རྗེས་
ལའོ། །རྡོ་རྗེ་འཛིན་པ་ལ་སོགས་པ་ཡང་རང་གི་ལྷའི་ང་རྒྱལ་དུ་གནས་པའོ། །
གཏོར་མ་ནི་འདི་ལ་འབྱུང་པོའི་གཏོར་མར་གཞག་པ་ནི་གཉིས་སྟེ། རྒྱུ་འབྱུང་པོ་
ལས་འབྱུང་བ་དང་
། མགྲོན་འབྱུང་པོ་ལ་སྟེར་བའོ། །ཡང་གཏོར་མ་འདི་ལ། ཡོ་
ག་མན་ཆད་ལས་ཁྱད་པར་འཕགས་པ་བཞི་ཡོད་དོ། །ནམ་མཁའི་ཁམས་ཞེས་པ་
ལ་སོགས་པ་ནི་མི་ཐུབ་ཟླ་བ་ལྟར་ཤེས་པར་བྱའོ། །མ་ཆགས་པ་ནི་བརྒྱ་བྱིན་སྟེ།
འོག་བརྒྱ་ཐམ་པ་མཆོད་སྦྱིན་དུ་བཏང་བའོ། །དབང་པོ་ནས་འབྱུང་པའི་གཙོ་བོའི་
བར་གྱིས་ནི། ཧཱུྃ་ལས་མ་ཆགས་པ་ལ་སོགས་པའི་བཤད་པའམ། ཕྱོགས་སྐྱོང་
བརྒྱད་ཀྱི་སྙིང་གའི་ཧཱུྃ་ལས་སྤྲོས་པས་ཕྱོགས་སྐྱོང་རེ་རེ་བཀུག་ནས་གཉིས་བསྲེ་
བའོ། །
རིགས་གསུམ་ལས་སྐྱེས་ནི། ཨོཾ་ཨ་ཧཱུཾ་གསུམ་ལས་བྱུང་བ་དང༌། རིགས་
གསུམ་གྱིས་སྤྱི་བོར་མཚན་པའོ། །ཕྱིས་ནི་གཏོར་མ་ཕུལ་ནས་སོ། །དེ་ནས་ཞེས་
239 -127



བཞད་པ་ལ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པ་ལ་སོགས་པ་ལ། རྒྱུད་དབང་ནི་གོ་སླའོ། །མན་ངག་ལྟར་ན་རིག་པའི་དབང་གི་
མིང་དང་། སློབ་དཔོན་གྱི་དབང་དང་
། གསང་བ་དང་། དབང་གསུམ་པ་དང་། བཞིའི་
མིང་ཐུན་མོང་ ཡིན་ པས། དེ་ནས་ཞེས་པ་ལ་སོགས་ པ་གནས་སྐབས་ བཞིར་
འབྲེལ་ཏོ། །མིང་གི་དབང་གི་དུས་ཞེས་པ་ལ་ཡང་བཞིའོ། །
སྐྱེ་བ་ཞེས་པ་ལ་སོགས་ པ་ནི། སྦྱོར་བ་ཕུལ་དུ་བྱུང་བ་བསྟན་ པའོ། །
པ་ལ་སོགས་པ་ནི་སྐྱེས་པས་མི་བསྐྱོད་པའི་འཁོར་བརྒྱད་ལས་གང་རུང་ལ་
ཕོག་ཀྱང་བཞི་ལས་གང་རུང་གི་མིང་གདགས་པའོ། །དེ་ལྟར་བཞི་པོ་ཡང་སྦྱར་རོ། །
ཤིན་ཏུ་དགའ་བོ་ལ་སོགས་པ་ནི་རྟག་པའི་འཁོར་གྱི་མིང་ངོ༌
། །ཨ་ལ་ལ་རྡོ་རྗེ་ལ་
སོགས་པ་ནི་རྡོ་རྗེ་ཉི་མའི་མིང་འཁོར་གྱི་མིང་ངོ་
། །ཤེས་རབ་ཉུ་གུ་ལ་སོགས་པ་ནི་
རྡོ་རྗེ་ཆོས་ཀྱིའོ། །སྤྱན་རས་གཟིགས་ལ་སོགས་པ་ནི་རྡོ་རྗེ་རྟ་མཆོག་གིའོ། །དག་
པའི་རྣམས་ནི་སངས་རྒྱས་ཀུན་གྱི་ཡུལ་ལོ། །
རྡོ་རྗེ་སྙེམས་མ་ལ་སོགས་པ་ནི། བུད་མེད་ཀྱིས་མི་བསྐྱོད་པའི་འཁོར་ལ་
ཕོག་པའི་མིང་ངོ༌
། །སྤྱན་མ་ལ་སོགས་པ་ནི་བརྟག་པའོ། །རྡོ་རྗེ་ལྕགས་ཀྱུ་མ་ལ་
སོགས་པ་ནི་རྡོ་རྗེ་ཆོས་ཀྱིའོ། །རྡོ་རྗེ་ཕྱེ་མ་ལ་སོགས་པ་ནི་རྡོ་རྗེ་ཉི་མ་དང་རྟ་
མཆོག་གི་གཉིས་ཀའི་འཁོར་གྱི་མིང་སྟེ་སྒྲོལ་མའི་རིགས་སུ་གཅིག་པའི་སྦྱར་རོ། །
ཀྱེའི་རྡོ་རྗེ་ལ་སོགས་པ་ནི་ཕོ་མོ་གཉིས་ཀས་མི་བསྐྱོད་པ་ཉིད་ལ་ཕོག་པའི་མིང་
ངོ༌། །དེ་ལྟར་བཞི་པ་ཡང་སྦྱར་རོ། །
རྡོ་རྗེ་སེམས་པ་ལ་སོགས་པ་ནི། རྩ་རྒྱུད་ཀྱི་རིགས་དྲུག་པ་ལ་ཕོ་མོ་གཉིས་
ཀས་ཕོག་པའི་མིང་ངོ༌
། །དྲུག་པའི་འཁོར་ལ་སྐྱེས་པས་ཕོག་པ་ནི། མི་བསྐྱོད་པའི་
འཁོར་གྱི་མིང་གདགས་ལ། བུད་མེད་ཀྱིས་ཕོག་ན་ཡང་མི་བསྐྱོད་པའི་འཁོར་གྱི་
239 -128



རྡོ་རྗེ་གུར་གྱི་ཊིཀྐ
མིང་གདགས་ཏེ། ཐུགས་ཀྱི་རིགས་སུ་གཅིག་པས་སོ། །འོ་ན་རིགས་ཉིད་དུ་ཡོད་
དམ་ཞེ་ན། འདོད་ཆགས་ཞེས་པ་ལ་སོགས་པ་སྟེ། དམ་ཚིག་ནི་མཉམ་པར་སྦྱོར་
བ་སྟེ། བྱ་བ་ནན་གྱི་ཡེ་ཤེས་ཀྱི་སེམས་ཅན་གྱི་དོན་ལ་མཉམ་པར་སྦྱོར་བའོ། །
འདོད་པ་ནི་འདོད་ཡོན་ལྔ་སྟེ། དེས་ཐར་པ་བསྒྲུབ་པའམ། འདོད་པ་ནི་མངོན་
བར་མཐོ་བའོ། །ཐར་པ་ནི་ཉེས་པར་ ལེགས་ པའོ། །ལེའུ་ གསུམ་ པའི་བཤད་
པའོ།། །།
རྡོ་རྗེ་སྙིང་པོ་ཞེས་པ་ལ་སོགས་ནི་བརྟག་པའི་གྲངས་སོ། །ཀུ་རུ་ཀུལླེ་དགུ་
པར་བྱ་བ་ནི། དུག་འཕྲོག་གི་དང་
། ཨུ་རྒྱན་ཀུ་རུ་ཀུ་ལེ་གཉིས་ལ་དགོངས་པའོ། །
སྒྲོལ་མ་བཅུ་གསུམ་པར་བྱ་བ་ནི། སྒྲོལ་མ་ཀུ་རུ་ཀུ་ལིའོ། །དེས་ན་སྒྲོལ་མའི་
བརྟག་པ་བཅུ་གསུམ་པ་ནི་ཀུ་རུ་ཀུ་ལིའི་བརྟག་པ་བཅུ་གསུམ་པའོ། །དེ་ལྟར་ཡིན་
དུ་ཟིན་དང་། རྩ་རྒྱུད་ཀྱི་བཅུ་གཉིས་ཞེས་པ་དང་འགལ་ལོ་ཞེ་ན་བརྟག་པ་དང་པོ་
རྫོགས་ནས་གཉིས་པ་ནས་བགྲངས་པས་བཅུ་གསུམ་པ་ཉིད་བཅུ་གཉིས་
འགྱུར་རོ། །སུམ་ཅུ་པ་ནི་ཧེ་རུ་ཀ་འབྱུང་བའི་བརྟག་པའོ། །སྟོང་ཕྲག་སུམ་ཅུ་པ་ནི་
འབུམ་ལྔའི་ལེའུ་གྲངས་སོ། །དེ་གང་ལ་བཤད་ཞེ་ན། མཁའ་འགྲོ་སྟེ་པོའི་འཁོར་
དང་མཁའ་འགྲོ་མ་སྟེ་མོའི་འཁོར་རྣམས་ལ་བཤད་དོ། །
ཁྲི་ཕྲག་སུམ་འབུམ་ནི་སུམ་འབུམ་སྟེ། བརྟག་པ་བཅུ་གསུམ་པའི་ཤོ་ལོ་
ཀའི་གྲངས་སོ། །མཁའ་འགྲོའི་བརྟག་པ་ལ་འབུམ་ཚོ་གཅིག་གོ །མཁའ་འགྲོ་
མའི་བརྟག་པ་ལ་འབུམ་ཚོ་གཅིག་སྟེ། དེ་དེས་ན་འབུམ་ལྔའོ། །རྒྱ་མཚོ་ཆེ་ནི་རྒྱ་
ཆེ་བ་དང་ཟབ་པའི་དཔེའོ། །ཀྱེའི་རྡོ་ རྗེ་ནི་སྟོན་པ་རིགས་དྲུག་པའོ། །སྙིང་པོ་
ཡོངས་སུ་གཟུང་ནི་འབུམ་ལྔའི་སྙིང་པོ་བཏུང་པ་རྡོ་རྗེ་གུར་རོ། །རྒྱུད་ཀྱི་ངེས་པ་ནི་
239 -129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ༔ ༼༡༨༽
རྩ་བའི་རྒྱུད་ཀྱི་ཤོ་ལོ་ཀའི་གྲངས་ལ་སོགས་པའི་ངེས་པའོ། །ཀྱེའི་རྡོ་རྗེ་ལ་སོགས་
པའི་རྩ་རྒྱུད་དང་པོར་བཤད་པའོ། །ཕྱི་ནས་ལ་སོགས་པ་ནི་བཤད་རྒྱུད་འདི་ཕྱི་
ནས་བཤད་པའོ། །
བཅོམ་ལྡན་འདས་ལ་སོགས་པ་ནི། རྩ་བའི་རྒྱུད་ཀྱིས་ཆོག་མོད་རྡོ་རྗེ་གུར་
འདི་བཤད་མི་དགོས་སོ་ཞེ་ན། བསྐལ་པ་ཞེས་པ་ལ་སོགས་པ་ནི། རྩ་བའི་རྒྱུད་
གཞུང་ཚོགས་ཆེ་བས། སྐྱེ་བོ་རྣམས་ཚེ་ཐུང་བས། འཛིན་པ་ལ་སོགས་པ་མི་ནུས་
པས་ན་འབུམ་ལྔ་ལས་བཏུས་པའི་རྒྱུད་འདི་བཤད་དགོས་སོ་ཞེས་པའོ། །ཇི་ལྟར་
ན་ཞེས་པ་ལ་སོགས་པ་ནི་ཚེ་ཐུང་བ་ཉིད་ཅིའི་ཕྱིར་ཞེས་པའོ། །
རེ་ཤིག་ལ་སོགས་པ་ནི་སྐྱོན་རྣམ་པ་བཞིས་ཚེ་ཐུང་བ་སྟོན་ཏེ། རྩ་བའི་
ལྟུང་བ་འབྱུང་བ་ནི་བདུན་བ་དང་བཅུ་གཉིས་པ་འབྱུང་བས་སློབ་དཔོན་རྣམས་ཚེ་
ཐུང་བ་དང་། སྤྱོད་པ་པོ་ནི་སྤྱོད་པ་བྱེད་པའི་གང་ཟག་རྣམས་ཀྱང་དུས་དེར་སྤྱོད་
པ་གཞན་དོན་དུ་མི་འགྱུར་ཞིང་མ་ཁྱབ་པས། རྣལ་འབྱོར་པ་ཉིད་ཀྱིས་སྤྱོད་
བྱས་ཀྱང་མི་དགེ་བ་བཅུ་སྤྱོད་པས་ཚེ་ཐུང་བའོ། །སོ་སོ་སྐྱེ་བོས་ནི་གྲུབ་མཐས་བློ་
མ་བསྒྱུར་པའོ། །མ་མོ་ནི་བུད་མེད་ཐ་མལ་པའོ། །རྒྱས་པ་ནི་རྩ་རྒྱུད་དོ། །མ་ཡིན་
ནམ་དེས་མི་ཆོག་རྡོ་རྗེ་གུར་བཤད་དགོས་ཞེས་པའོ། །ལ་ལ་ནི་སྙིང་པོ་ལ་སོགས་
པ་རྒྱས་པ་རྩ་བའི་རྒྱུད་བཤད་དོ། །
སྟོང་ཕྲག་སུམ་ཅུའི་གྲངས་ཀྱིས་ནི། ལེའུ་གཉིས་པའི་ཀུ་རུ་ཀུ་ལེ་སྟོང་ཕྲག་
སུམ་ཅུ་ཡོད་པའི་འཇུག་བསྡུ་བའོ། །ཀྱེའི་རྡོ་རྗེ་ལ་ སོགས་ པ་ཚིག་བཞིས་ནི།
བསྡུས་པ་རྩ་བའི་རྒྱུད་བསྟན་པ་སྟེ། རྐང་པ་དང་པོ་གཉིས་ཀྱིས་བརྟག་པ་དང་པོ་
བསྟན་ལ། ཐ་མ་གཉིས་ཀྱིས་བརྟག་པ་ཕྱི་མ་བསྟན་ཏོ། །བཅོམ་ལྡན་འདས་ལ་
239 130



རྡོ་རྗེ་གུར་གྱི་ཊིཀྐ
སོགས་པ་ནི། རྒྱས་པ་རྩ་བའི་རྒྱུད་ཀྱིས་ཆོག་པ་ལ་བཏུས་པ་རྩ་བའི་རྒྱུད་བསྟན་
མི་དགོས་སོ་ཞེས་པའོ། །སྐལ་པ་ལ་སོགས་པའི་བསྡུས་པ་རྩ་བའི་རྒྱུད་བཤད་
དགོས་པའི་རིགས་པ་བཞི་བསྟན་ཏོ། །ཞེས་བྱ་བར་བཞེད་དོ། །དེ་ནས་ཞེས་བྱ་བ་
ལ་སོགས་པ་ནི་རིགས་དྲུག་པས་རྒྱུད་མང་པོ་བཤད་པའི་འཁོར་རིགས་ལྔ་མཉེས་
ཏེ། རིགས་དྲུག་པའི་སྤྱན་སྔར་རིགས་ལྔས་གནས་འདི་དང་འདིར་དངོས་གྲུབ་
སྟེར་བར་ཁས་བླངས་པའོ། །
ལ་ལ་ནི་སྒོམ་པའི་གནས་བསྟན་པས་གཞིའི་ཡན་ལག་གི་ཁོངས་སུ་འགྲོ་
བར་བཞེད་དེ། སྙིང་རྗེ་ཆེན་པོ་ཀྱེའི་རྡོ་རྗེ་ནི་རིགས་དྲུག་པ་ལ་བོས་པའོ། །དུར་
ཁྲོད་ལ་སོགས་པ་ནི་བསྒོམ་པའི་གནས་གོང་དུ་བསྒོམས་ཀྱང་གནས་འདིར་དངོས་
གྲུབ་སྟེར་ཞེས་པའོ། །དངོས་གྲུབ་ནི་ཆོས་དབྱིངས་དང་གསད་པའི་ལས་སོ། །
སངས་རྒྱས་ནི་རྣམ་པར་སྣང་མཛད་དོ། །དངོས་གྲུབ་ནི་མེ་ལོང་ལྟ་བུ་དང་ཞི་བའི་
ལོས་སོ། །བསྟན་པའི་ནི་བསྒོམ་བ་མཐར་ཕྱིན་པའོ། །བསྙེན་བཀུར་ཅན་ནི་སྒོམ་
པ་ལ་ཞུགས་པའོ། །དངོས་གྲུབ་ནི་མཉམ་པ་ཉིད་དང་རྒྱས་པའི་ལས་སོ། །
གླུ་གར་ནི་རབ་ཏུ་འཆི་ནི། གླུ་ལེན་པའི་ས་དང་གསན་བྱེད་པའི་གནས་སོ། །
དངོས་གྲུབ་ནི་སོ་སོར་རྟོག་པ་དང་
། དབང་གི་ལས་སོ། །འགྲོ་མགྱོགས་ཞོན་ནི་རྟ་
འབབ་པ་དང་ཞོན་པའི་ས་རྟ་བས་སོ། །རེས་འགའ་ལམ་དུ་བ་ནི། གསེབ་ལམ་
མོ། །དངོས་གྲུབ་ནི་བྱ་བ་ནན་ཏན་ལས་ཐམས་ཅད་པའོ། །རྡོ་རྗེ་ནི་དངོས་གྲུབ་
ཐོབ་ནས་མི་ཉམས་པའོ། །དེ་ནས་ཞེས་པ་ལ་སོགས་པ་ནི་རྒྱུད་དབང་ལྟར་ན་
ཕལ་ཆེར་སྔ་མ་དང་འདྲ་ལ་ཕྱག་རྒྱ་རྣམ་པར་རྒྱལ་བ་ཞེས་གསུངས་པའི་དོན་ཡིན་
བསམ། ཡང་ཚིག་དང་པོར་སྦྱོར་རོ། །དེ་ཡང་ཕྱག་རྒྱ་རྣམ་པར་རྒྱལ་བ་ནི་རྣམ་
239 -131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པར་དག་པ་མཚོན་པའོ། །ཕྱག་རྒྱ་ནི་སྤྱི་སྟེ་སྐུ་གསུང་ཐུགས་ཀྱི་ཕྱག་རྒྱའོ། །ཕྱག་
མཚན་ནི་བྱེ་བྲག་སྟེ་ཐུགས་ཕྱག་མཚན་ནོ། །མན་ངག་ལྟར་སྨནི་ལམ་གྲོལ་ལམ་
དང་འགྲེལ་ཏོ། །སྨིན་ལམ་ལྟར་ན། དེ་ནས་ནི་རྟེན་གཞལ་ཡས་ཁང་བྲིས་ནས།
བརྟེན་པ་བྲི་བའོ་གྲོལ་ལམ་ལྟར་ན། བདུད་རྩི་མྱང་བའི་རྡོ་རྗེས་ལ་སྐུ་གསུང་
ཐུགས་གསུམ་དང་ལྡན་པའི་ལྷ་བསྒོམས་པའོ། །བཅོམ་ལྡན་འདས་ལ་སོགས་པ་
ནི་རང་གི་ལྷའི་ཆེ་བའོ། །
ཏིང་ངེ་འཛིན་ལ་སྙོམས་པར་ཞུགས་པ་ནི། རྨི་ལམ་ལྟར་ན་བྲི་བོ་སྙམ་
པའོ། །གྲོལ་ལམ་ལྟར་ན་བསྒོམ་མོ་སྙམ་པའོ། །སྐུ་གསུང་ཐུགས་ཀྱི་བརྟག་པ་ལ་
སོགས་པས། ཕྱག་རྒྱ་བཤད་པ་ སྟེ་གོང་གི་བརྟག་པ་སུམ་ཅུ་པོ་ཡང་བརྟག་པ་
གསུམ་དུ་བསྡུའོ། །དེ་ཡང་བརྟག་པའི་རྒྱུད་འབུམ་ཚོ་གཅིག་སྐུའི་བརྟག་པའོ། །རྟ་
མཆོག་གི་འབུམ་ཕྱེད་ཀྱང་སྐུ་འདྲ་སྟེ། སྐུའི་བརྟག་པར་འདུས་སོ། །རྡོ་རྗེ་ཆོས་ཀྱི་
རྒྱུད་འབུམ་ནི་གསུང་གི་བརྟག་པའོ། །རྡོ་རྗེ་ཅན་དང་རྡོ་རྗེ་ཉི་མའི་རྒྱུད་འབུམ་
གཉིས་ནི་ཐུགས་ཀྱི་བརྟག་པའོ། །སྐུ་ཞེས་པ་ལ་སོགས་པ་རྨི་ལམ་ལྟར་ན་བརྟག་
པ་དང་རྟ་མཆོག་གི་དཀྱིལ་འཁོར་རིགས་སོ་སོ་བ་འབྲི་ན་སྐུ་རྫོགས་པ་ཕྱག་
མཚན་དང་བཅས་པ་འབྲི་བས་ལག་པའི་ཕྱག་རྒྱ་ཞེས་པའོ། །
རྡོ་རྗེ་ཆོས་ཀྱི་རིགས་སོ་སོའི་དཀྱིལ་འཁོར་འབྲི་ན། གསུང་ཡི་གེ་འགོད་
པས་སྔགས་བཟླས་ཞེས་པ་ལ་སོགས་པའོ། །རྡོ་རྗེ་ཅན་དང་ཉི་མའི་དཀྱིལ་འཁོར་
ལ་ཕྱག་མཚན་འགོད་པས་སེམས་ཞེས་པ་ལ་སོགས་པའོ། །གླེགས་བམ་ལ་ལས་
ནི་དེ་ཉིད་རི་མོའི་དཀྱིལ་འཁོར་ལ་ཞེས་པ་ཡང་དེ་ཉིད་དོ། །རིགས་བསྡུས་པའི་
དཀྱིལ་འཁོར་བྲི་ན། ལྷ་ཐམས་ཅད་ཀྱི་ཕྱག་མཚན་བྲི་སྟེ། ཐུགས་ཀྱི་རིགས་གཙོ་
239-132



རྡོ་རྗེ་གུར་གྱི་ཊིཀྐ
བོ་ཡིན་པའི་ཕྱིར་རོ། །གྲོལ་ལམ་ལྟར་ན། སྐུ་གསུང་ཐུགས་གསུམ་ཀ་ཚོགས་པ་
གཅིག་ཏུ་སྒོམ་སྟེ། ལག་པའི་ཕྱག་རྒྱ་ནི་མཚོན་པ་སྟེ། ཕྱག་དང་ཞབས་ལ་སོགས་
པ་བསྒོམ་པའོ། །ངག་ཕྱག་རྒྱ་ནི་སྔགས་བཟླས་པའོ། །མཚན་མའི་ཕྱག་རྒྱ་ནི་ཕྱག་
མཚན་བསྒོམ་པའོ། །
དེ་ཉིད་བསམ་ གཏན་དཀྱིལ་འཁོར་ནི། བསྒོམ་པ་ལ་དེ་གསུམ་ཚོགས་
པར་བསྒོམ་བའོ། །ཕྱག་མཚན་བཤད་པ་ནི་ལག་པ་ཞེས་པ་ལ་སོགས་པ་
པ་སྟེ།
འདིར་ཕྱོགས་ཀྱི་ལྷ་མོ་བཞིའི་ཕྱག་མཚན་རྣམ་དག་དང་བཅས་པ་ལས་མཚམས་
ཀྱི་བཅུ་དྲུག་པོ་ལ་ཡང་ཤེས་པར་བྱའོ། །མི་བསྐྱོད་པའི་འཁོར་བརྒྱད་ཀྱི་ཕྱག་
མཚན་ནི་འོག་ཏུ་འཆད་ལ་རོ་ལངས་མའི་ཕྱག་མཚན་གྱི་རྣམ་དག་བྱུང་བས།
གསུམ་པོ་ཡང་ཕྱག་མཚན་རྣམ་དག་ཤེས་པར་བྱའོ། །དེ་ཡང་ལྷ་མོ་རྣམས་ཀྱི་ཕྱག་
མཚན་གྱི་དག་པ་ནི། མཉམ་ལངས་བསྟན་ཏོ། །
གདུག་པ་རྣམས་ཀྱི་ལ་སོགས་པ་ནི། ལེའུ་དང་པོའི་ས་བླ་ས་འོག་ས་སྟེང་
ཞེས་ ་པ་དང་སྦྱར་རོ། །གདུག་པ་རྣམས་འཆིང་ནི་བར་ཞེས་པ་དང་སྦྱར་རོ། །དེ་
ལྟར་གཞན་རྣམས་དང་སྦྱར་རོ། །དེ་འདི་ལ་སོགས་པ་ནི་རྣམ་དག་བསྟན་པའི་
དགོས་པ་སྟེ། མཁའ་འགྲོ་མའི་ཚོགས་ནི་ལྷ་མོ་རྣམས་སོ། །མཁའ་འགྲོ་མ་ལྔ་ནི་
རིགས་ལྔའོ། །མཁའ་འགྲོ་མའི་རྒྱུད་ནི་སྐབས་འདིའི་དག་པ་རྗེས་དྲན་གྱི་གཞུང་
ངོ༌། །དེ་ནས་ཞེས་པ་ལ་སོགས་པ་ནི་བྱམས་པ་ལ་སོགས་པས་ཞུ་བ་སྟེ། ལྷ་མོ་
རྣམས་ཕྱག་མཚན་དང་བཅས་པ་ལ་སོགས་པ་ལ་ལས་ལོག་པ་ནི་གཅིག་ཡིན་ནམ་
ཞེས་ཞུ་བའོ། །རྡོ་རྗེ་གསུང་ནི་ཕྱག་མཚན་གྱི་དག་པ་བསྟན་ཏེ། ཉི་ཚེ་བ་ནི་གཙོ་
བོ་ལས་ལོག་གཅིག་པའོ། །
239-133



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དམ་ཚིག་གི་ཕྱག་རྒྱ་ནི་ཕྱག་མཚན་ནི། དེ་ནས་ཞེས་པ་ལ་སོགས་པ་ནི་
གཙོ་བོ་གཉིས་སུ་མེད་པའི་ཡེ་ཤེས་ཡིན་པས། འཁོར་རྣམས་ཀྱང་ཡེ་ཤེས་ཀྱི་རྣམ་
པ་ཡིན་པའི་ཕྱིར། །གཙོ་བོ་ཉིད་ཀྱི་ཆ་ཤས་ཡིན་ཞེས་བསྟན་པའོ། །བཅོམ་ལྡན་
འདས་ནི་རིགས་ལྔ་ལ་བསོ་བའོ། །བྱང་ཆུབ་སེམས་པ་ནི་བྱམས་པ་ལ་སོགས་པ་
ལ་བོད་པའོ། །ཡང་ན་གཉིས་ཀ་བྱང་ཆུབ་སེམས་པ་ལ་བོད་པའོ། །འོད་ཟེར་ཅན་
ནི་སྟུག་པོ་བཀོད་པ་ཞིང་ཁམས་སོ། །རྡོ་རྗེ་ངེས་པར་བརྗོད་པ་ནི། གཙོ་བོའི་དོན་
གཉིས་ སུ་མེད་པའི་ཡེ་ཤེས་ སོ། །འདི་ནི་ལྷ་མོ་རྣམས་སོ། །དེའི་ཡི་ནི་འཁོར་
རྣམས་ཡེ་ཤེས་ཀྱི་སྣང་བ་ཡིན་པའོ། །དེ་བེ་ཅེས་པ་ལ་སོགས་པ་ནི་འཁོར་རྣམས་
མཁའ་འགྲོ་མར་བསྒྲུབ་པ་སྟེ། ནམ་མཁར་ སྤྱོད་པ་ནི་གཉིས་ཏེ། རྟགས་ནམ་
མཁའ་ལ་རྒྱུ་བ་དང་། དོན་ནམ་མཁའ་དང་འདྲ་བའི་ཡེ་ཤེས་ལ་སྤྱོད་པའོ། །
དེ་ནས་ཞེས་པ་ལ་སོགས་པ་ནི་འཁོར་རྣམས་གཙོ་བོ་ཡེ་ཤེས་ཀྱི་སྣང་བ་
ཡིན་ལ། ཡེ་ཤེས་གཙོ་བོར་སྟོན་པའི་རྒྱུད་དགོས་པའི་རྡོ་རྗེ་ཡིན་པས་རྒྱུད་ལ
བསྟོད་པའོ། །ཚིག་འདི་ཐོས་ནི་འཁོར་རྣམས་གཙོ་བོའི་ཡན་ལག་ཡིན་པར་ཐོས་
པའོ། །མཁའ་འགྲོ་མའི་རྒྱུད་ནི་དགོས་དོར་རོ། །རྒྱུད་རྣམས་ལས་ཕྱི་མ་ནི་རྒྱུད་སྒོ་
བཞིའི་བླ་མའོ། །རྟོགས་སླ་ནི། དགྱེས་རྡོར་གྱི་རྒྱུད་མན་ངག་གིས་རྟོགས་པ་སྟེ་
དེས་རང་རིག་གོ །རྟོགས་དཀའ་ནི་མན་ངག་མེད་པས་རྐ་བ་སྟེ། དེས་ན་མི་རིག་
པའོ། །
དེ་ནས་ཞེས་པ་ལ་ལ་སོགས་པ་ནི། བྱང་ཆུབ་སེམས་པ་རྣམས་ཆོས་ཀྱིས་
ཚིམ་ནས་ཆོས་མི་ཞུ་བ་དེ་བསྐུལ་བའི་ཕྱིར། རིགས་དྲུག་པ་དང་བྱང་ཆུབ་སེམས་
པ་རྣམས་ལ་དྲི་བ་སྟེ། གཉིས་སུ་མེད་པའི་ཡེ་ཤེས་སུ་ལྷ་མོ་རྣམས་ཇི་ལྟར་འདུ་
239-134



རྡོ་རྗེ་གུར་གྱི་ཊིཀྐ
ཞེས་པའོ། །བསྐུལ་བ་ནི་ཆོས་ཞུ་བར་བྱ་བའི་ཕྱིར་རོ། །བཅོམ་ལྡན་འདས་ནི་
རིགས་དྲུག་པ་ལ་བོད་པའོ། །བྱང་ཆུབ་སེམས་པ་ནི་བྱམས་པ་ལ་སོགས་པ་ལ་
བོད་པའོ། །
རྡོ་རྗེ་གུར་རྒྱུད་ཀྱི་རྒྱལ་པོ་ནི་ཡེ་ཤེས་སྟེ། དེ་ལྷ་མོ་རྣམས་ཇི་ལྟར་བསྡུ་ཞེས་
པའོ། །བྱམས་པ་ལ་སོགས་པ་ནི་རིགས་ལྔ་དྲིས་པས་དེ་རྣམས་ཀྱི་སེམས་བསྐུལ་
པ་སྟེ། སངས་རྒྱས་ཀྱིས་སེམས་ཅན་བསྒྲལ་བར་དམ་བཅས་པའི་སེམས་ཅན་འདི་
རྣམས་ཡེ་ཤེས་སུ་མ་འདུས་སྙམ་ན་ཞུ་བའོ། །
སྲོག་ཆགས་རྣམས་གསད་པ་ནི། སྲོག་གཅོད་པ་དང་
། འདོད་པ་ལ་ཞེན་
པའི་བཙུན་མོ་རྣམས། ཡེ་ཤེས་སུ་མ་འདུས་སོ་ཞེས་པའོ། །ལྟ་བ་ལ་སོགས་པ་ནི།
ལན་ཏེ་གང་ཟག་ངན་པ་དེ་རྣམས་ཀྱང་། ཡེ་ཤེས་སུ་འདུས་པར་བསྟན་ཏོ། །བདེ་
བ་ལ་སོགས་པ་ནི་དགེས་རྟོར་གྱི་ཆེ་བའོ། །ལ་ལ་ནི་ཉི་ཚེ་ཞེས་པ་ལ་སོགས་པས་
རྣམ་དག་བསྟན་པའི་ཚིག་དེ་སོ་སོ་སྐྱེ་བོའི་ཚིག་མ་ཡིན་ནམ་ཞེས་འདྲི་བའོ། །
བཀའ་བསྩལ་པ་ཞེས་པ་སོགས་པ་ནི། ཚིག་དེ་རྣམས་སོ་སོ་སྐྱེ་བོའི་ཚིག་
མ་ཡིན་པར། རྡོ་རྗེ་ངེས་པར་བརྗོད་པ་ཞེས་བྱ་བའི་རྒྱུད་ཀྱི་ཚིག་ཡིན་ཞེས་པའོ། །
དེ་བ་ལ་སོགས་པ་ནི་སྔ་མ་བཞིན་ནོ། །དེ་ནས་ལ་སོགས་པ་ནི་གུར་འདི་རྒྱུད་ཕྱི་
མར་བསྟན་པ་སྟེ་མཁའ་འགྲོ་མའི་རྒྱུད་ནི་གུར་འདིའོ། །རྒྱུད་རྣམས་ནི་འབུམ་
ལྔའོ། །རྟོགས་སླ་དང་རིག་ནི་གུར་རོ། །དཀའ་དང་མི་རིག་ནི་འབུམ་ལྔའོ། །དེ་
ནས་ཞེས་པ་ལ་སོགས་པ་ནི་བསྡུས་པ་རྩ་བའི་རྒྱུད་ཀྱི་བརྟག་པ་དང་པོས་ཆོག་སྟེ་
ཕྱི་མ་བཤད་མི་དགོས་སོ་ཞེས་པའོ། །བཅོམ་ལྡན་འདས་དང་རྡོ་རྗེ་གུར་ནི་བདེ་
བའོ། །བྱང་ཆུབ་སེམས་པ་ནི་གདུལ་བྱའོ། །རྒྱུད་ཀྱི་རྒྱལ་པོ་ནི་བརྟག་པ་གཉིས་
239 www.135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པའོ། །ཇི་ལྟར་ལ་སོགས་པ་ནི་ཕྱི་མ་མི་དགོས་ཞེས་པའོ། །
བྱམས་པ་ལ་སོགས་ཞེས་པ་ནི། ཕ་རོལ་དུ་ཕྱིན་པའི་ཐེག་པ་ཡིས་ཆོག་སྟེ་
སྔགས་ཀྱི་ཐེག་པ་བཤད་མི་དགོས་ཞེས་པའོ། །སྲོག་ཆགས་ལ་སོགས་པ་ནི་ལན་
ཏེ། སྲོག་ གཅོད་པ་དང༌། འདོད་པ་ལ་ཞེན་པའི་བཙུན་མོ་དང༌
། ལྟ་བ་ལོག་པ
གསུམ་བསྡུས་པའི་ ཕྱིར། སྔགས་ཀྱི་ཐེག་པའང་བཤད་དགོས་ལ། ཕྱི་མ་ཡང་
བཤད་དགོས་ཞེས་དྲི་བ་གཉིས་ཀྱི་ལན་ཕྱོགས་གཅིག་ཏུ་འདེབས་པའོ། །བདེ་
བའི་ཐབས་ནི་རྒྱུ་བདེ་བའོ། །མ་རྒྱས་ནི། དེ་ ཕ་རོལ་ཕྱིན་པར་མ་རྒྱས་པའམ།
འདི་ཉིད་གཞུང་ཉུང་བའོ། །དོན་རྒྱས་པ་ནི་འབུམ་ཚོ་ལྔའི་དོན་བསྡུས་པའོ། །བློ་
དམན་ནི་ཚེ་ཐུང་བའི་སེམས་ཅན་ནོ། །རྒྱུད་ཀུན་ནི་འབུམ་ལྔའོ། །རྡོ་རྗེ་བརྗོད་པ
ནི་ལྷ་མོ་རྣམས་མེད་པའི་ཡེ་ཤེས་སུ་ལྷ་རྣམས་འདུས་པས་སོ། །
འདི་ནི་བཤད་པ་ཙམ་ནི་གོང་དུ་རྡོ་རྗེ་བརྗོད་པ་བཤད་པས། སྟོང་ཉིད་
བསྟན་ལ། སྟོང་པ་ཉིད་བདག་མེད་མ་ཡིན་པས། ཚིག་དེ་རྣམས་ཀྱིས་བདག་མེད་
མ་བསྐུལ་ཏེ། མོ་ཉིད་ ཀྱི་བསྟོད་པ་དང་། སྒྲུབ་ ཐབས་ བསྟན་པའོ། །ལ་ལ་ནི་
བརྟག་པ་ཕྱི་མ་བཤད་པར་དགོངས་པར་བསྟན་པས། བརྟག་པ་ཕྱི་མ་སྟེ་བདག་
མེད་མ་ལ་དགོངས་ཏེ་བསྟན་པས་ན། བདག་མེད་མས་རང་གི་ཆེ་བ་སྨྲས་སོ། །
གར་ནི་སྟང་སྟབས་ཀྱིས་སྙོམས་འཇུག་བྱས་ཏེ་གཙོ་བོ་ལ་མཆོད་པའོ། །
སངས་རྒྱས་ལ་སོགས་པ་ནི་རིགས་ལྔ་དངོས་མ་ཡིན་གང་ཟག་ལ་བྱ་སྟེ།
གང་གི་སྲིན་ལག་རྩ་བ་ལ་ཞེས་པ་ལ་སོགས་པ་རྩ་རྒྱུད་ལྟར་ཤེས་པར་བྱའོ། །
བདག་སྤངས་ཞེས་པ་ནི། བདག་མེད་མའི་དོན་སྟོང་ཉིད་སྤངས་ན་ཡང་མི་འགྲུབ་
ལ། རྟགས་བདག་མེད་མ་བསྒོམ་པ་དང་
། དབང་གསུམ་པར་ཕྱག་རྒྱ་མ་བདག་
239--136



རྡོ་རྗེ་གུར་གྱི་ཊིཀ
མེད་མར་བསྒོམ་པ་མེད་ན་ཡང་མི་འགྲུབ་པའོ། །ང་ཉིད་ལ་སོགས་པ་རྐང་པ་གཉིས་
ནི་དཔེ་བསྟན་ཏེ། སྒྱུ་མ་ལྷ་མཛེས་དང་འདྲའོ། །དངོས་གྲུབ་གང་ཞེ་ན། མིག་སྨན་
ཞེས་པ་ལ་སོགས་པ་དང་། བྱང་ཆུབ་ནི་འབྲས་བུའོ། །སྒོམ་པ་ནི་ལམ་མོ། །སྐུ་ནི་
ཇི་ལྟར་སྒོམ་ཞེ་ན། སྒྱུ་མ་ཞེས་པ་ལ་སོགས་པ་སྟེ། སྒྱུ་མ་དང་རྨི་ལམ་དང་ལྟར་
སྒོམ་པའོ། །
ཡང་ན་རྨི་ལམ་འདྲ་ནི། རྟག་ཏུ་བསྒོམ་པས་རྨི་ལམ་ན་ཡང་གསལ་བར་
མཐོང་བའོ། །གཟུགས་བརྙན་ནི་སྣང་ལ་རང་ བཞིན་མེད་པའི་ དཔེའམ། དོན་
བདག་མེད་མའི་མཚོན་བྱེད་དབང་གསུམ་པར་ཡེ་ཤེས་སྐྱེ་བའོ། །རྡོ་རྗེ་ལ་སོགས་
པ་ནི་རང་བཞིན་མེད་པ་ཟིན་པར་བྱེད་པ་ལ། སྔོན་དུ་དབང་གསུམ་པ་མཚོན་བྱེད་
མྱོང་དགོས་པས་དེར་བསྟན་པའོ། །དེ་ལ་གསུམ་སྟེ། དང་པོར་མདོར་བསྟན་པ་ནི།
རྡོ་རྗེ་ཞེས་པ་ལ་སོགས་པའོ། །བདེ་ཆེན་སྦྱོར་བ་ནི་དགའ་བ་གསུམ་ལས་ཡེ་ཤེས་
སོ། །བདག་ནི་བདག་མེད་མར་བསྐྱེད་པའི་ཕྱག་རྒྱའོ། །ལུས་ཅན་ནི་རྣལ་འབྱོར་
པའོ། །གང་ཞིག་ལ་སོགས་པ་ནི་རྒྱས་བཤད་དོ། །གཅིག་ནི་ཉིན་གཅིག་བཞིན་
དུའོ། །རྡོ་རྗེ་མཆོད་པ་ནི་རྡོ་རྗེ་པད་མ་མཉམ་སྦྱོར་བཤད་དོ། །ཤེས་རབ་ལ་སོགས་
པ་ནི་ཤིན་ཏུ་ལ་སོགས་པ་བཤད་དོ། །སྟེར་བས་གང་ཞིག་ལ་སོགས་པ་བཤད་དོ། །
ཐེ་ཚོམ་མེད་ཀྱིས་ལུས་ཅན་ལ་སོགས་པ་བཤད་དོ། །
བདག་ཉིད་ལ་སོགས་པ་ནི་རྒྱས་པའི་རྒྱས་པ་སྟེ། དབང་གསུམ་པར་གཙོ་
བོ་ཡབ་ཡུམ་དུ་བསྒོམ་པའོ། །འདོད་པའི་ཡོན་ཏན་ལྔ་ནི་སྦྱོར་བ་བྱེད་པའི་ཚེ་མི་
ཡང་བ་སྟེ་མདོར་བསྟན་ནོ། །འོད་ཀུན་བདེ་བ་སྤྲོས་པས་རྒྱས་པའོ། །ཀླུ་ལ་སོགས་
པའི་རྐང་པ་ལྔས་རྒྱས་པའི་རྒྱས་པའི་སྟེ། བྱེ་བྲག་གི་འདོད་ཡོན་ལྔའོ། །སྤྲོ་བ་ནི་
239 -137



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༽
འབྲས་བུའོ། །དགའ་བ་ནི་ལམ་མོ། །འོ་ན་བདག་མེད་མ་ཇི་ལྟར་བསྒོམ་ཞེ་ན། བླ་
མ་རྡོ་རྗེ་ཞེས་པ་དང་འབྲེལ་ཏོ། །དང་པོའི་སྐྱེས་བུ་ནི་ཨོཾ་མོ། །མཁའ་འགྲོ་མས་
འཁོར་ལོ་ནི་ཨོཾ་ལས་ལྷ་མོ་སྤྲོ་བའོ། །
བཟླས་པ་དང་ས་བོན་ཕྱོགས་གཅིག་ཏུ་བསྟན་པ་ནི། ཨོ་ལས་སྤྲོ་བའོ། །
འདི་ཞེས་པ་ནི་སྔགས་ཏེ། ཚིག་འདི་རྣམས་ཀྱིས་བཟླས་པའི་ཆེ་བའོ། །བསྐུལ་
བའི་སྔགས་ནི་སྙན་གསན་འབེབས་པ་ཞེས་པ་ལ་སོགས་པའོ། །བུད་མེད་སྒྱུ་མ་
བདེ་བ་ནི་དཔེ་སྟེ། སྙོམས་འཇུག་ལས་བྱུང་བའི་བདེ་བ་དབྲོག་པར་མི་ནུས་པ་
ལྟར་རོ། །ལ་ལ་ནི་བུད་མེད་སྒྱུ་མ་ནི་ལམ་འདོད་ཡོན་ལྔའོ། །བདེ་བ་ནི་འབྲས་
བུར་བཞེད་དོ། །གང་ཞིག་བདག་ཏུ་ལ་སོགས་པ་ནི། བསྒོམས་པའི་ཆེ་བ་སྟེ།
འབྲས་བུ་དབྲོག་པར་མི་ནུས་པའི་དཔེ་ནི། ལག་མཐིལ་སོགས་པ་སྟེ། དེ་ནས་
ཞེས་པ་ལ་སོགས་པ་རྒྱུད་དབང་ལྟར་ན་གོ་སླའོ། །མཆོག་ཏུ་དགའ་བ་ནི་ནང་བདེ་
བ་ཆེན་པོ་དང་ལྡན་པའོ། །རིག་པའི་དབང་ནི་མ་རིག་པ་ལྔ་ཡོང་བ་དང་
། རིག་
པའི་བྱ་བ་ལ་འཇུག་པའོ། །མན་ངག་ལྟར་ན། དེ་ནས་ནི་ཕྱིའི་འཇུག་པ་བྱས་ནས་
སའི་རྗེས་པ་ལའོ། །བཅོམ་ལྡན་འདས་ལ་སོགས་པ་ནི། སློབ་དཔོན་ལྟར་བསྒོམས་
པའོ། །མཆོག་ཏུ་དགའ་བའི་ཏིང་ངེ་འཛིན་ནི་སློབ་མ་ལ་ཡེ་ཤེས་དབབ་པའོ། །
རིགས་ཀྱི་རིག་མ་ལ་སོགས་ལ་ལ་དག་ནི། རིག་པའི་དབང་རྫས་རྣམས་
རིགས་ལྔ་ཞུ་བ་ལས་གྱུར་པའོ། །བུམ་པ་བརྒྱད་ནི་བཀྲ་ཤིས་པའི་བུམ་པ་བརྒྱད་
དོ་ཞེས་བཞེད་དོ། །ཡང་ན་བུམ་པ་རྒྱས་པ་ལྔ་བཅུ་ཐམ་པ་ཡིན་པས། རིགས་ལྔའི་
བུམ་པ་རེ་རེ་ལ་ལྷ་མོ་བརྒྱད་ཀྱི་བུམ་པ་རེ་རེ་དགུའོ། །དེ་ན་རང་དང་སྐྱེས་བུ་ནི་མི་
བསྐྱོད་པའོ། །རིགས་མ་ནི་མ་མ་ཀྱིའོ། །ཆུ་ནི་དེ་གཉིས་ཞུ་བའི་ཆུ་སྟེ། རྣམ་རྒྱལ་
239 -138



རྡོ་རྗེ་གུར་གྱི་ཊིཀྐ
གྱི་བུམ་པའོ། །བུམ་པ་བརྒྱད་ནི་འཁོར་བརྒྱད་ཀྱིའོ། །བརྟག་པ་ལ་སོགས་པ་བཞི་
སྤང་དེ་ལྟར་ཤེས་པར་བྱའོ། །
བུམ་པ་བསྡུས་ན་བཅུ་སྟེ། རིགས་ལྔ་ལ་ལྔ་དང་མི་བསྐྱོད་པའི་འཁོར་གཙོ་
ལ་གཅིག་དང་
། རྟག་པའི་འཁོར་གཙོ་ལ་གཅིག་དང་
། རྡོ་རྗེ་ཆོས་ཀྱི་འཁོར་ལ་
གཅིག་དང༌། ཉི་མ་དང་རྟ་མཆོག་གི་འཁོར་གཉིས་ལ་གཅིག་དང་
། བསང་གཏོར་
གྱི་བུམ་པའོ། །རྡོ་རྗེ་ཐུགས་ནི་སློབ་མ་མི་བསྐྱོད་པ་དང༌། མ་མ་ཀྱེ་དང་ལྡན་པར་
བསྒོམ་པའོ། །རྡོ་རྗེ་ཅན་བསམ་ནི་སློབ་དཔོན་མི་བསྐྱོད་པར་བསྒོམ་པའོ། །ཡང་
ན་རྩ་རྒྱུད་ལེའུ་བཞི་པའི་བསམ་གཏན་ནོ། །དབུ་རྒྱན་ལ་སོགས་པའི་རྫས་གསུམ་
ནི་ལྷར་བསྐྱེད་པ་དང་
། ཡེ་ཤེས་བསྟིམ་པ་དང་མཆོད་བསྟོད་བཟླས་པར་བཅས་
པ་བྱས་ནས། དེ་ཞུ་བ་ལས། དབུ་རྒྱན་ལ་སོགས་པ་འབྱུང་བ་བསམ་མོ། །ཡང་
དབང་ལྔ་ལས་ཆོས་ཀྱི་དབྱིངས་ནས་མེ་ལོང་ལྟ་བུའི་བར་གྱི་ནུས་པ་འཇོག་པར་
གདམ་ངག་འཇོག་ཅིང་གཉི་ཀས་མོས་པ་བྱའོ། །རྡོ་རྗེ་ཉི་མ་ནི་སློབ་མ་ཉི་མ་སྒྲོལ་
མ་དང་ལྡན་པར་བསྒོམ་པའོ། །ཐམས་ཅད་ནི་སྔོན་བཞིན་ནི་དབང་གཞི་ལ་ཆུའི་
དབང་ལྟར་ཆུ་རེ་གཏོར་བའོ། །
རྡོ་རྗེ་ཚིགས་བཅད་ནི། ཐོར་ཚུགས་ཅོད་པན་གྱིས་བརྒྱན་པ་ཞེས་པ་ལ་
སོགས་པའོ། །ཡང་ཚིག་དེ་གཉིས་རྡོ་རྗེ་དབང་ལ་ཡང་སྦྱར་ཏེ། ཚིག་ཤད་ན་འོག་
གི་ཚིགས་བཅད་དོ། །རྩེ་དགུ་པ་ནི་རྩེ་ལྔ་རྩེ་མོ་ལྔ་པའོ། །རྡོ་རྗེ་སེམས་དཔའ་ནི་
སློབ་དཔོན་ནོ། །
སྒྲོལ་མས་མཁྱུད་ཅེས་པ་ནི། དབུས་སྨོས་པས་དང་པོ་དང་ཐ་མ་གོ་བ་སྟེ།
ཡུམ་དང་བཅས་པར་བསྒོམ་པའོ། །གང་གང་ལ་སོགས་པ་ནི། དབང་ལྔ་བསྐུར་
239-139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བའི་ནུས་པ་ལྷ་བསྒོམ་པ་ལ་དབང་བས་ན་དབང་པོ་ལྔའི་སྣང་བ་ལྟར་བསྒོམ་ པར་
བྱ་སྟེ། གང་གང་ནི་དབང་པོ་ལྔའོ། །སྣང་བ་ནི་ཡུལ་ལྔའོ། །དེ་དེའི་བདག་ཉིད་ཧེ་
རུ་ཀའི་ནི་གོ་རི་ལ་སོགས་པ་ཡིན་ནོ། །འདི་དེ་ལ་སོགས་པ་ནི་སློབ་དཔོན་གྱིས་
སྦྱིན་པའི་ཚིག་སྟེ། ལས་ཐམས་ཅད་ལ་ཐོགས་པ་མེད་པར་བྱེད་དོ། །ཨོཾ་ལ་སོགས་
པ་ནི་སློབ་མས་གཟུང་བའི་ཚིག་གོ །
ཀུན་ཀྱང་ཆོ་ག་གཅིག་པ་ནི། །ལ་ལ་ནི་མིང་གི་དབང་གིས་འཕྲོ་སྟེ། ལྷ་
ཐམས་ཅད་ཀྱི་མིང་ལ་ཀྱེ་རྡོ་རྗེ་ཡོད་པར་འདྲ་བར་བཞེད་དོ། ཁོ་བོ་ཅག་ནི་དབང་
ལྔའི་ཐུན་མོང་གི་ཆོས་ཚིག་གཉིས་ཀྱིས་བསྟན་ཏེ། ཀུན་ཀྱང་ཆོ་ག་གཅིག་པ་ནི་
དབང་རྫས་རྣམས་ལྷར་བསྐྱེད་པ་ནས་ཞུ་བའི་བར་དུ་ཐམས་ཅད་འདྲའོ། །དེས་ན་
བླ་མེད་མཆོད་ཅེས་པ་སྟེ། ཉེ་བར་མཚོན་པ་ཙམ་མོ། །ཕྱིས་ནི་རྟུལ་ཞུགས་ཀྱི་རྡོ་
རྗེ་ལས་རྡོ་རྗེ་གཞན་གཅིག་སྟེར་བའོ། །སྐུའི་དམ་ཚིག་གི་དབང་ནི་རྩ་རྒྱུད་ལས།
ཤེས་རབ་བཅུ་དྲུག་ཅེས་པ་ལ་སོགས་པའོ། །འདིར་ནི་དབང་གཉིས་པོ། ཡང་ནི་
བོདག་པོའི་དབང་ལས་དྲིལ་བུ་གཞན་སྟེར་བའོ། །
ཤེས་རབ་ཕ་རོལ་ཕྱིན་ནི། ཤེས་རབ་ཀྱི་ཕ་རོལ་དུ་ཕྱིན་པ་གང་ཟག་པ་
མེད་པ་སྟེ། དེ་ཐོབ་པའི་དུས་སུ་དྲིལ་བུ་སྟེར་བའོ། །དགོས་པ་ནི་སེམས་ཅན་ཞེས་
པ་ལ་སོགས་པའོ། །དབུགས་འབྱིན་པ་ནི་ལ་སོགས་པ་ནི། མདོར་བསྟན་པའོ། །
རང་འབྱུང་ནི་བླ་མའི་སྙིང་གར་ཧཱུྃ་སེར་པོའི་སྤྲོ་བསྡུ་ལས་ཤཱཀ་ཐུབ་ཏུ་བསམ་པའོ། །
སངས་རྒྱས་ལ་སོགས་པ་ནི་དབུགས་བྱུང་བཤད་པའོ། །འདི་ལ་སོགས་པ་ནི།
ལུང་བསྟན་པ་བཤད་པའོ། །རིགས་མ་ཆེན་མོའི་དབང་ནི་སློབ་དཔོན་གྱི་དབང་
ངོ༌། །
239-140



རྡོ་རྗེ་གུར་གྱི་ཊིཀྐ
དེ་ནས་ལ་སོགས་པའི་རྒྱུད་དབང་ནི་ཡེ་ཤེས་དང་འདྲ་ལ། ཏིང་ངེ་འཛིན་
རྡོ་རྗེ་སྟོན་པ་ནི། སངས་རྒྱས་པའི་རྩ་བ་གཞན་ལ་སྟོན་པའོ། །ཕྱུང་ནི་བསྟན་སྙམ་
པ་བསམ་པ་རྩེ་གཅིག་པའོ། །མན་ངག་ལྟར་ན་དེ་ནས་ནི་དབང་ཐོབ་པའི་རྗེས་
ལའོ། །བཅོམ་ལྡན་འདས་ལ་སོགས་པ་ནི་ལྷའི་ང་རྒྱལ་དང་མི་འབྲལ་བའོ། །ཏིང་
ངེ་འཛིན་རྡོ་རྗེ་སྟོན་པ་ནི་དེ་བསྒྲུབ་པའོ། །བླ་མ་ཞེས་པ་ལ་སོགས་པ་ནི་བསྒྲུབ་
ཐབས་ ལྟར་ ཤེས་ པར་ བྱའོ། །བྱང་ཆུབ་ སེམས་ནི་སྟོང་པ་ཉིད་དོ། །རྣམ་པར་
བསྒོམ་ནི་བསྲུང་བ་དང་བསྲུང་བའི་འཁོར་ལོའོ། །དང་པོའི་སྐྱེས་བུ་ནི་ལྔའམ་མི་
བསྐྱོད་པ་ཙམ་མོ། །རྗེས་ཆགས་ཀྱང་ལྔའམ་གཅིག་གོ །འཁོར་ལོ་སྤྲོས་པ་ལྔ་པོས་
སམ་གཅིག་གིས་ཐམས་ཅད་བསྐྱེད་པའོ། །དེ་ལྟར་ཞུ་བའམ་བཞེངས་པ་ཡང་ལྔ་
པའམ་གཅིག་བཞེངས་པའོ། །
རིགས་མ་བརྒྱད་ནི་མཆོད་པའི་ལྷ་མོ་བརྒྱད་དོ། །སྙིང་ག་ནས་བཏོན་པའོ། །
རང་བྱིན་རླབས་ནི་ལྷ་སྒོམ་པའོ། །ཡན་ལག་དྲུག་ནི་ལྷ་རེ་རེ་ལ་རིགས་དྲུག་ལྡན་
པར་བྱ་བའི་ཕྱིར་ཁ་དོག་དྲུག་སྒོམ་པའོ། །ཕྱི་ནས་ནི་ལྷ་སྒོམ་ནས་སོ། །དམ་ཚིག་
ནི་རྫོགས་ རིམ་བསྒོམ་པ་ལས་མི་འདའ་བའོ། །གོ་རིམ་ནི་མཚན་བཅས་སམ་
མཚན་མེད་གང་རུང་ངོ་
། །མཚན་མ་ནི་རིམ་པ་གཉིས་ཆར་གྱིའོ། །སྤྲིན་ལས་སོགས་
པ་ནི་མི་གསལ་བ་དང་
། དེ་བས་གསལ་བ་དང་། གསལ་ཡུན་ཐུང་བ་དང་། གསལ་
བ་ཡུན་རིང་བ་དང་། ཤིན་ཏུ་ཡུན་རིང་ན་དང་ལྔ་ལ་རིམ་པ་བཞིན་སྦྱར་རོ། །
ཕྱི་ནས་ལ་སོགས་པ་རྐང་པ་གཉིས་ཀྱིས་ནི། ཐུན་ཐམས་ཅད་ཀྱི་འཇུག་
ལ་རྫོགས་རིམ་རྒྱས་གདབ་པ་སྟེ། རྟགས་ ལྔའི་རྗེས་ལ་ནི་མ་ཡིན་ནོ། ཁམས་
གསུམ་ལ་སོགས་པ་དང་། ཇི་སྲིད་ལ་སོགས་པ་ནི་ཆོས་སྐུ་སྟེ། རྒྱུ་བ་ནི་སེམས་
239-141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
ཅན་དེ་མ་ལུས་པ་ཞེས་པའོ། །མི་རྒྱུ་བ་ནི་སྣོད་དེ་ལུས་པ་མེད་པ་ཞེས་པའོ། །
འགྲུབ་ནི་སྟོང་པ་ཉིད་དུ་རྟོགས་པའོ། །རྡོ་རྗེའི་ལུས་ཅན་ནི་སྟོང་པ་ཉིད་དོ། །ཡེ་
ཤེས་ཕུང་པོ་ནི་ལོངས་སྐུའོ། །བློ་ལྡན་ལ་སོགས་པ་ནི་བདེ་དང་གཉིས་ནི་སྤྲུལ་སྐུ་
སྟེ། བློ་ལྡན་ནི་གང་ལ་མོས་པ་ལ་གཟུགས་དེ་དང་དེར་སྤྲུལ་པ་དང་ཆོས་འཆད་
པའོ། །དེའི་རྗེས་སུ་འབྲང་ནི་གདུལ་བྱའི་རྗེས་སུ་སྤྲུལ་སྐུ་འཇུག་པའོ། །སྐྱེ་གནས་
ནི་སྐྱེ་གནས་བཞི་ལས་འབྱུང་བའི་སེམས་ཅན་ནོ། །ཉམས་དགའ་ནི་ཡེ་ཤེས་སུ་
སྦྱོར་བའོ། །ཕྱག་རྒྱ་ཆེན་པོ་ཡང་ཡེ་ཤེས་སོ། །བཟའ་བ་ཡང་དེ་ཉིད་དོ། །ལ་ལ་ནི་
ཚིག་བཞི་པོ་དེས་མཆོད་པའི་ཡན་ལག་བསྟན་ཏེ། ལྷ་མོ་རྣམས་པད་མར་བསྐྱེད་
ནས་བསྟོན་ཏེ་མཆོད་པ་བྱེད་པར་བཞེད་དོ། །
བྱང་ཆུབ་སེམས་པ་ཞེས་པ་ལ་སོགས་པ་ནི་གོང་གི་ཆོས་ཟབ་མོ་བཤད་པ་
ལ་དགའ་ནས་ལེགས་སོ་ཞེས་གཏང་རག་ཕུལ་བའོ། །རིགས་མ་ ཞེས་ པ་ ལ་
སོགས་པ་ནི་གཏང་རག་ཕུལ་བ་ཙམ་དུ་མ་ཟད་དེ། བདག་མེད་མ་དང་། རིགས་
ལྔ་དང་། རྡོ་རྗེ་གསུམ་གྱིས་གཉིས་མེད་ཀྱི་དོན་རྟོགས་པས་ལུས་འཕར་བ་ལ་
སོགས་པའི་ཡང་འབྱུང་པས་བསྟན་པའོ། །དེས་ན་འགུལ་ཞེས་པའོ། །སྤྱིར་ཡེ་
ཤེས་སྐྱེ་ཐབས་གང་ཡིན་ཞེ་ན། ལན་གཅིག་ལ་སོགས་ཏེ། རྒྱལ་བ་ནི་ཁུ་བ་སྟེ།
སྦྱོར་བ་ལ་བརྟེན་ནས་ཡེ་ཤེས་སྐྱེའོ། །ལ་ལ་ནི་རིག་པ་ལ་སོགས་པ་རྐང་པ་དྲུག་
གོང་གིས་དབང་སྐུར་བའི་དཀྱིལ་འཁོར་དྲུག་བསྟན་ཏོ། །སྐུ་གསུང་ཐུགས་ཞེས་
པས་གོང་གི་རྡོ་རྗེ་གསུམ་བཤད་པའོ། །
ལུས་ལ་སོགས་པ་རྐང་པ་གསུམ་གྱིས་གོང་དུ་མཆོད་པ་བསྟན་ཏེ། གཙོ་
བོའི་ཐིག་ལེ་པད་མར་སྤྲོ་བའོ། །དེ་ནས་ཞེས་པ་ལ་སོགས་པའི་རྒྱུད་དབང་ནི།
239--142



རྡོ་རྗེ་གུར་གྱི་ཊིཀྐ
ཕལ་ཆེར་འདྲ་ལ། མཉམ་པ་ཉིད་ཀྱི་རྡོ་རྗེ་ཏིང་ངེ་འཛིན་ནི་ནང་ཡེ་ཤེས་དང་མི་
བྲལ་བའོ། །མན་ངག་ལྟར་ན། ཐམས་ཅད་ཞུ་བའི་རྗེས་ལ་ཐམས་ཅད་འབྲས་
བུའི་ཧེ་རུ་ཀར་བཞེངས་པའོ། །རུས་པའི་རྒྱན་ནི་ཕྱག་རྒྱ་ལྔའམ། རྒྱན་གྱི་རྡོ་རྗེ་
སོར་བཞི་པ་སྤྱི་བོར་འཆང་བའོ། །རྡོ་རྗེ་ནག་པོ་ནི་སྣ་ཚོགས་རྡོ་རྗེའོ། །སངས་
རྒྱས་ལྔ་ནི་དངོས་སམ་ཐོད་པའི་དབུ་རྒྱན་ནོ། །
གཏི་མུག་རྡོ་རྗེ་ལ་སོགས་པ་ནི། གཙོ་བོ་ལ་བསྐྱེད་པས་འཁོར་ལ་སྣང་བ་
འཆར་ཏེ། མོ་ལ་སོགས་པ་ལས་བསྐྱེད་དོ། །སྣ་ཚོགས་གཟུགས་ནི་ཀར་མོ་ལ་
སོགས་པའོ། །ས་སྤྱོད་མཁའ་སྤྱོད་མས་གོང་གི་ལྷ་མོ་བཅོ་ལྔ་ཁ་བསྐང་ངོ་། །ཡང་
ན་གནས་གསུམ་བྱིན་གྱིས་བརླབ་པ་བཤད་དོ། །འདི་ཉིད་ནི་ཨོཾ་ཨ་ཧཱུཾ་ངོ༌། །ཚིག་
བཞིས་མདོར་བསྟན་ལ། ཚྭ་ལ་སོགས་པ་དྲུག་གིས་རྒྱས་པའོ། །སྐུ་ལ་སོགས་པ་
གཉིས་ནི་འཇུག་སྡུ་བའོ། །ཨོཾ་མཛད་རྒྱད་པོ་ནི་ཞབས་འོག་གནས་པའོ། །སྐུའི་རྡོ་
རྗེ་ནི་སྤྱི་བོར་རོ། །དེ་ལྟར་གཉིས་པོར་ཡང་སྦྱར་རོ། །ཆོས་ཅན་ནི་ཨོཾ་ཨ་ཧཱུཾ་ངོ༌
། །
བྱང་ཆུབ་འཆིང་པར་མཛད་ཞེས་པས་ལྕགས་ཀྱུ་ལ་སོགས་པའི་རྣམ་པར་དག་ཀྱང་
ཤེས་བྱའོ། །བྱང་སེམས་བུམ་པ་ལ་སོགས་པ་བཞི་ཡང་བུ་ཀ་སི་ལ་སོགས་པ་
བཞིའི་ཕྱག་མཚན་ནོ། །
གཉིས་མེད་རྣལ་འབྱོར་ནི། མ་མ་ཀྱི་དང་འཁྱུད་པའི་གཙོ་བོའོ། །འདོད་
ཆོགས་ཆེན་པོ་ནི། སེམས་ཅན་གྱི་དོན་ལ་ཆགས་པའོ། །འབྱུང་བཞི་ནི་པུ་ཀ་སི་ལ་
སོགས་ པ་བཞིའི་རྣམ་པར་དག་པའོ། །དེ་ནས་ཞེས་བྱ་བ་ལ་སོགས་པའི་རྒྱུད་
དབང་ནི། སྤྱི་དང་འདྲ་ལ། ཐེག་གསུམ་ནི་ཕྱིའི་ཐེག་པ་གསུམ་དང་གསང་བའི་
ཐེག་ པ་ གསུམ་ ཉིན། རང་། བྱང་སེམས།༣ བྱ་སྤྱོད། རྣལ་འབྱོར། བླ་མེད་འམོ། །ཐམས་ ཅད་ནི་
239-143



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཁྲོ་བོ་བཅུའོ། །སྙོམས་པར་ཞུགས་ནི་ཁྲོ་བོ་བཅུའི་ལས་ཚོགས་རྣམས་བསྟན་པའི་
རྣམ་པར་ཐུགས་རྩེ་གཅིག་པའོ། །
མན་ངག་ལྟར་ན། དེ་ནས་ནི་བསྙེན་པ་དང་སྤྱོད་པ་བྱས་པའི་རྗེས་ལའོ། །
རྡོ་རྗེ་ཅན་ལ་སོགས་པ་ནི་རང་གི་ལྷའི་ཆེ་བའོ། །ཐམས་ཅད་ནི་ཁྲོ་བོ་བཅུའོ། །
སྙོམས་པར་བཞུགས་ནི་བསྒྲུབ་པ་ལས་སྦྱོར་གྱི་ཚེ་ཁྲོ་བོར་བསྒོམ་པའོ། །ནང་གི་
སེམས་ནི་སྙིང་རྗེའོ། །མ་རུང་ནི་ཁྲོ་བོར་བཅོས་པའོ། །འབད་ནི་བསྙེན་པ་ལ་
སོགས་གསུམ་བྱ་བའོ། །འདི་རྣམས་ལ་ལ་ནི་སྔགས་དང་སྔགས་ཀྱི་ཆེ་བ་དང༌
།
ལས་སྦྱོར་བ་དང༌། མིང་དང་བཞི་ཡོད་ལ་ལ་ནི་གསུམ་ཡོད་ལ་ལ་ནི་གཉིས་ཡོད་
དེ། གཞུང་ལས་ཤེས་པར་བྱའོ། ཁྲོ་བོ་ཆེན་པོ་བཤད་པ་ནི། སྔགས་ལ་བྱ་སྟེ་སྔགས་
དང་ལྷ་དབྱེར་མེད་པས་སོ། །འཇིགས་པ་ནི་སྔགས་ཀྱི་ཆེ་བ་བསྟན་པའོ། །སྐྱེས་
པའི་པད་མ་ནི་བུད་མེད་ཀྱི་ཐོད་པའོ། །རྐང་རྗེས་རྡུལ་ནི་སྣག་ཚའོ། །
རིག་མ་བཞི་ནི་བུ་མོའི་གཟུགས་སྤྱན་མ་ལ་སོགས་པ་བཞིར་ཐོད་པ་ལ་བྲི་
བ་སྟེ། རང་ལྷ་གང་ཡིན་པར་དབྱེ་བའོ། །སྐུ་ལྔ་བསྐྱེད་པ་ནི་བྲིས་པ་དེ་ས་བོན་དང་
ཕྱག་རྒྱ་མཚན་དང་སྐུ་རྫོགས་པར་བསྐྱེད་པ་སྟེ། ལྷ་མོ་གང་རུང་དུ་བསྐྱེད་པའོ།
དགང་བ་ནི་སྐྱེ་མཆེད་བྱིན་གྱིས་བརླབ་པའོ། །ཡང་རྐང་རྗེས་རྡུལ་ནི་རང་གི་སྙིང་
ཁའི་ས་བོན་ཧཱུྃ་ལས་འོད་འཕྲོས་ཏེ། བུ་མོ་བཀུག་ལ་བྲིས་བའི་གཟུགས་ལ་བསྟིམ་
པའོ། །མནན་ནི་ཐོད་པའོ། །གཞན་ནི་རིགས་ལྔའོ། །ཟིན་ པ་ནི་ཟིན་པར་བྱས་
པའི་ཕྱིར་རོ། །ཧཱུྃ་གིས་དྲེགས་བཅས་ནི་རང་ཁྲོ་བོར་བསྒོམ་པའོ། །
ཕྱག་རྒྱས་གདབ་ནི། དགྲ་དང་བགེགས་ཀྱི་གཟུགས་བྱས་ལ་གཉི་ག་བསྐྱེད་
པ་དང་། རང་བཞིན་སྙོམས་ལ་བགེགས་དེ་དགྲ་ལ་བསྟིམ་པའོ། །ཕྱིས་ཟིན་
།
239-144



རྡོ་རྗེ་གུར་གྱི་ཊིཀྐ
བཟོ་བའི་ཆོ་ག་ནི། །རྡོ་རྗེ་བཙིར་བས་བདེ་བ་སྟེ། རང་གི་ལག་པ་དང༌
། སྙིང་ཁ་དང་
བྲལ་བ་དང་། རྐང་པར་རྡོ་རྗེ་བསྡམས་ལ་དྲུག་པའོ། །ཡང་ནི་ཟན་ཟིན་གསོལ་
བར་བྱ་བའི་ཕྱིར། ཕྱག་རྒྱ་གདབ་པ་ནི་རྩལ་བ་སྤྱོད་པ་ལ་སོགས་པའི་ཚུལ་དུ་
བྱས་པའོ། །རྡོ་རྗེས་བཙིར་བ་ནི་སྔ་མ་བཞིན་ནོ། །
བརྒྱལ་བ་བླངས་པ་ནི། །དང་པོར་དུག་སྦྱར་བའོ། །དགུག་པ་ནི་ཡི་བོ་
ནས་མར་སོང་སྟེ་ས་ལ་བསྟིམ་བའོ། །དེ་ནི་དུག་གསོ་བའོ། །ཧཱུཾ་ཕཊ་ལ་སོགས་པ་
ནི་ཁྲོ་བོ་སྒོམ་པ་མདོར་བསྟན་པའོ། །རྡོ་རྗེ་བདུད་རྩིའི་ཏིང་ངེ་འཛིན་གྱིས་རྒྱས་
པའོ། །རླུང་གིས་བཏེག་པ་ནི་ཤིང་ལོའམ་ རས་སོ། །མིང་ནས་བཟུང་ནི་སྔགས་
ཀྱང་རྗེས་ལ་རྒེ་མོ་ཨུ་ཙ་ཏ་ཡ་ཞེས་པའོ། །ཚོགས་ཀྱི་བདག་པོ་ནི་རང་ཉིད་དོ། །དེ་
ནས་བཟླས་པ་བྱ་སྟེ། རླུང་གི་ཕྱོགས་སུ་སྔགས་བྲིས་པ་སྟེ་འཕང་ངོ་
། །གསང་བ་
ནི་སྨན་དང་སྔགས་ཀྱི་སྦྱོར་བ་གསང་ན་འགྲུབ་པའོ། །ཡེ་ཤེས་རྡོ་ རྗེ་ནི་རྫོགས་
རིམ་དང་ལྡན་པས་བསྒྲུབས་ན་ནུས་པ་ཆེ་བའོ། །ཐེ་ཚོམ་ནི་ལོ་བརྒྱ་ཐུབ་པར་ངེས་
ཀྱང་། སྦྱོར་བ་འདི་བྱས་ན་འཆི་བར་ངེས་པར་བརྒྱ་ཐུབ་པ་ལ་ཐེ་ཚོམ་ཟ་བའོ། །
ཤིན་ཏུ་བསྒོམས་པ་ནི་བསྙེན་པ་མཐར་ཕྱིན་པའོ། །དུག་གི་གདོང་ནི་རླུང་ངོ༌། །
སྟོབས་དང་བྲལ་ནི་ཚར་གཅོད་པའི་ནུས་པ་དང་བྲལ་བའོ། །འདིའི་སྦྱོར་བ་མ་
བྱུང་བ་ནི་ལེའུ་གཉིས་པར་བཤད་ཟིན་པའོ། །
ལྷ་ལ་སོགས་པ་འགྱེལ་བ་ནི་སྔགས་ཀྱི་ནུས་པ་སྟེ། དངོས་སུ་འོང་ངོ༌
། །
སེང་གེ་ནི་སམ་ལས་བསྐྱོད་པའོ། །རྡོ་རྗེ་དཀྱིལ་འཁོར་ནི་རླུང་སྟེ་ཡམ་ལས་བསྐྱེད་
དོ། །དེ་ཡང་རླུང་དང་སེང་གེའི་སྟེང་དུ་བསྒྲུབ་བྱ་བསྐྱོན་ལ། རང་གི་སྙིང་ཁ་ནས་
ཞགས་པ་དང་ལྕགས་ཀྱུ་སྤྲོས་ཏེ། མགྲིན་པ་དང་སྙིང་ཁ་ནས་དྲངས་བའོ། །རྡོ་རྗེ་
239-145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཞིགས་པ
པ་ལ་སོགས་པ་ནི་མདོར་བསྟན་པ་དེ་མགྲིན་པ་དང་སྙིང་ཁ་ནས་དགུག་
པའོ། །སྐུ་གསུང་ཐུགས་ནི་ཆོ་ག་གསུམ་གྱིས་ རང་ཁྲོ་བོར་བསྐྱེད་པའོ། །རྡོ་རྗེ་
ཆོས་ལ་སོགས་པ་ནི་རང་གི་སྙིང་ཁ་ནས་རིགས་ལྔ་མང་པོ་སྤྲོས་ཏེ་གྲོགས་བྱེད་
པའོ། །ལ་ ལ་ ནི་ ལེའུ་ གཉིས་ པའི་ ཆར་ འབེབས་ པ་ ལ་ རིགས་ ལྔས་ ཀྱང་ ཆོར་
འབེབས་པར་བསྒོམ་པར་བཞེད་དོ། །རང་གི་རིག་མ་སྐྱེས་བུ་ལ་སོགས་པ་ནི་རང་
ཁྲོ་བོ་ཡུམ་དང་བཅས་པར་བསྒོམ་པའོ། །
སྐུ་ གསུམ་ནི་ གནས་ གསུམ་ བྱིན་གྱིས་བརླབ་པའོ། །འདིར་ཞགས་པ་
ལྕགས་ཀྱུ་དྲིལ་བུ་གསུམ་བྱུང་བ་ནི། །མདོ་དང་རྒྱུས་པ་དང་འཇུག་བསྡུ་བའོ། །རྡོ་
རྗེ་ལྕགས་ཀྱུ་སྦྱོར་བ་ནི་དེ་གཉིས་ལས་ལྕགས་ཀྱུ་བྱས་པའི་ཟླ་བ་ལ་སོགས་པ་ནི་
ཟླ་བ་གཟས་ཟིན་པའི་ནུབ་མོ་ལྕགས་ཀྱུ་ཁར་བཅུག་པ་སྟེ། བསྒྲུབ་པ་པོའི་མིང་
བྲིས་པ་ནི་ཏ་ཀྱི་ཧཱུྃ་གི་རྗེས་ལ་རྗེ་མོ་ཨ་ཀར་ཤ་ཡ་ཛ་ཞེས་པའོ། །བསམ་གཏན་ནི་
སྙིང་ག་ནས་ཞགས་པ་དང་ལྕགས་ཀྱུ་སྤྲོས་པས་འགུགས་པར་བསྒོམ་པའོ། །
སྔགས་ནི་གོང་ཉིད་དོ། །
ཏིང་ངེ་འཛིན་ནི་རང་ཁྲོ་བོ་བསྒོམ་པ་སྟེ། དེས་ན་རང་གི་སོགས་པའོ། །
གཞན་དུ་མི་འགྱུར་ནི་དེས་འགྲུབ་པར་ངེས་པའོ། །ཐེམས་དང་རྒྱུད་སོགས་གཞིག་
པ་ནི་བསྒོམ་པའི་ཕྱིར་བཟློག་པ་སྟེ། ཐེམས་ནི་གཞན་གྱི་འཁྲུལ་འཁོར་རོ། །རྒྱུད་
ནི་ སྒོམ་པའོ། །སོགས་ནི་སྔགས་དང་ཟོར་ལ་སོགས་པའོ། །དཔུང་པར་རིགས་
པར་འགྱུར་བཅས་ནི་བྲིས་པའི་ཕྱིར་བཟློག་པ་སྟེ། དེ་ཉིད་རྒྱས་པར་ནི། དེ་ཉིད་
བཅུ་ལས་ཤེས་པར་བྱའོ། ཁྲོ་བོ་ལ་སོགས་པ་ནི་ཁྲོ་བོ་ལ་སོགས་པ་ཐམས་ཅད་ཀྱི་
ལས་ཚིགས་ཀྱིས་འཇུག་བསྡུ་བའོ། །ཡིད་གཉིས་ནི་འགྲུབ་བམ་མི་འགྲུབ་བམ་
239 -146



རྡོ་རྗེ་གུར་གྱི་ཊིཀྐ
མཉམ་པའི་ཐེ་ཚོམ་མོ། །ཡང་ན་གཡེང་བ་སྟེ་ཉོ་ཚོང་ལ་སོགས་པའོ། །ལེའུ་བཞི་
པའི་བཤད་པའོ།།
དེ་ནས་ཞེས་བྱ་བའི་རྒྱུད་དབང་ནི་སྔ་མ་དང་འདྲ་ལ་སྙིང་ལ་ཞུགས་ནི།
གཙོ་བོའི་དོན་ཡེ་ཤེས་སེམས་ཅན་ཐམས་ཅད་ལ་གནས་པའོ། །དེ་ཉིད་ནི་ཀུན་ཡེ་
ཤེས་ཏེ་ཡེ་ཤེས་དྲུག་པའོ། །འབྱུང་བ་ནི་ཡེ་ཤེས་དྲུག་པའི་ནང་གསེས་ཡེ་ཤེས་ལྔ་
པོ་ཉིད་རིགས་ལྔར་འབྱུང་བ་སྟེ། དེ་ཉེས་པར་དབེ་ཞེས་པའོ། །མན་ངག་ལྟར་
དེ་ནས་ནི་ཆོས་འབྱུང་སྒོམས་པའི་རྗེས་ལའོ། །བཅོམ་ལྡན་རྡོ་རྗེ་ཅན་ནི་རང་གི་
ལྷའོ། །སྙིང་ལ་ཞུགས་ནི་ལྷའི་དོན་ཡེ་ཤེས་སོ། །ཀུན་མཁྱེན་ཡེ་ཤེས་ནི་ཡེ་ཤེས་
ལྔའོ། །འབྱུང་བ་ནི་རིགས་ལྔར་འབྱུང་བའོ། །བདེ་བ་ནི་རྒྱུའི་ཧེ་རུ་ཀ་ལྔ་བསྒོམ་
པའོ། །དེ་རྣམས་ཀྱི་ཚིག་དང་པོ་ལྔའི་ཁོང་པའོ། །ཕི་མ་ལྔ་ནི་རྒྱུའི་ཧེ་རུ་ཀ་ལྔའོ། །
སངས་རྒྱས་ནི་རྣམ་པར་སྣང་མཛད་དོ། །གཟུགས་བརྙན་དེ་གྱུར་བ་ལས་བྱུང་བའི་
ཁང་པའོ། །
སངས་རྒྱས་ལ་སོགས་པ་རྐང་པ་གཉིས་ཀྱིས་ཁང་པའི་འཇུག་བསྡུ་བའོ། །
དཀྱིལ་འཁོར་རྣམས་ནི་ཁང་པ་དྲུག་གོ །ལ་ལ་ནི་ཚིག་དང་པོ་ལྔས་རྒྱུའི་ཧེ་རུ་ཀ་
བསྟན་ལ། ཕྱི་མ་ལྔས་འབྲས་བུའི་ཧེ་རུ་ཀ་བསྟན་ཏོ། །སངས་རྒྱས་གཟུགས་བརྙན་
གྱིས་རྒྱུའི་ཧེ་རུ་ཀའི་འཇུག་བསྡུ་བའོ། །དཀྱིལ་འཁོར་རྣམས་ཀྱིས་འབྲས་བུའི་ཧེ་
རུ་ཀའི་འཇུག་བསྡུ་བར་བཞེད་དོ། །ཐམས་ཅད་ནི་རིགས་ལྔའོ། །སྔགས་ནི་ཧཱུཾ་ལ་
སོགས་པ་ལྔའོ། །ཡེ་ཤེས་ནི་ས་བོན་ཕྱག་མཚན་ལས་ཡེ་ཤེས་སེམས་པ་ལྔ་སྙིང་
ཁར་དགོད་པའོ། །ཕན་ཡོན་ནི་ཡེ་ཤེས་ཞེས་པ་ལ་སོགས་པའོ། །
མདོར་བསྟན་ཏེ་དེ་ཉིད་རྒྱས་པར་བཤད་པ་ནི། རང་སྔགས་དང་ཡི་གེ་ནི་
239 ww147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གཅིག་སྟེ། ཧཱུྃ་ལ་སོགས་པའོ། །ཕྱག་དང་མཚན་མ་ནི་གཅིག་སྟེ། རྡོ་རྗེ་ལ་སོགས་
པ་སྟེ། སྤྲོ་དང་བསྡུ་ནི་ཕྱག་མཚན་གྱི། ལྟེ་བའི་ས་བོན་གྱི་སྤྲོ་དང་བསྡུ་བའོ། །
དཀྱིལ་འཁོར་རྣམས་ཀྱི་འབྱུང་གནས་ནི། མཚན་མ་རྣམས་འགྱུར་བ་ལས་ཡེ་ཤེས་
སེམས་པ་སྟེ། དེས་ལྷ་མོ་བསྐྱེད་པའི་རྒྱུ་བྱེད་པ་དང་
། ཡེ་ཤེས་ཀྱི་འཁོར་ལོ་ སྤྱན་
འདྲེན་པ་ལ་དགོས་པས་དཀྱིལ་འཁོར་གྱི་འབྱུང་གནས་སོ། །སྒྲ་ཞེས་པ་ལ་སོགས་
པ་ནི་མཆོད་པ་སྟེ། ཇི་ལྟར་འབུལ་ན། མི་བསྐྱོད་པ་ལ་སྒྲ་གཙོ་བོར་འབུལ་ལོ། །
གང་ལ་འབུལ་མི་བསྐྱོད་པ་འཁོར་དང་བཅས་པའོ། །ཇི་ལྟར་འབུལ་ན་ལྷ་འབུལ་
ལོ། །དུས་ནམ་གྱི་ཚེ་འབུལ་མཆོད་པའི་དུས་གཉིས་སུའོ། །མང་ན་སྤྱོད་པའི་དུས་
སུ་ཡང་འབུལ་ལོ། །རྣམ་གསུམ་དུག་གསུམ་བསྐྱེད་པའི་སྒྲའོ། །ལྷ་རྣམས་ནི་མི་
བསྐྱོད་པ་འཁོར་བཅས་ལའོ། །
དེ་ཉིད་ལ་སོགས་པ་ནི་མི་བསྐྱོད་པ་ལ་སྒྲ་འབུལ་བའི་འཐད་པ་སྟེ། མི་
བསྐྱོད་པ་སྒྲ་རྣམ་པར་དག་པས་སོ། །དེ་ལྟར་བཞི་པོ་ལ་ཡང་སྦྱར་རོ། །བསྲུང་བ་
ནི་ ར་བ་ ལ་སོགས་ པའོ། །དམ་ཚིག་ནི་ཁྲོ་བོ་བཅུ་བསྲུང་བའི་འཁོར་ལོའོ། །
དཀྱིལ་འཁོར་ལྔ་ནི་རྟེན་དང་བརྟེན་པའོ། །ལྔ་ལྔ་ནི་གཙོ་བོ་ལྔ་མདོག་ལྔ་ལྔས་
བསྐྱེད་པའོ། །བྱང་ཆུབ་པ་ལྔ་ཡང་ཡེ་ཤེས་རྣམ་པ་ལྔའི་རྣམ་པར་དག་པ་ཡིན་པས།
ཡེ་ཤེས་ཞེས་པ་ལ་སོགས་པས། ཡང་ན་བསྡུས་པའི་དཀྱིལ་འཁོར་གི་ལྷ་བསྡུས་
པ་ཡིན་ཏེ། ལྔ་ལྔ་ནི་ཉི་ཤུ་རྩ་ལྔའོ། །དེ་ཐམས་ཅད་ཀྱང་བྱང་ཆུབ་བ་ལྔས་སྐྱེས་
པས་ན་ཡེ་ཤེས་ལ་སོགས་པའོ། །འདོད་པའི་ཡོན་ཏན་ལྔ་ནི་འདོད་ཡོན་སྣམ་བུའི་
ལྷ་མོ་ལྔའོ། །འོད་ཟེར་ནི་ཁང་པ་ལས་འོད་འཕྲོ་བའོ། །ལ་ལ་ནི་འདོད་པ་ལ་སོགས་
པས་གོང་གི་མཆོད་པ་འཇུག་བསྡུ་བའོ། །འོད་ཟེར་ལ་སོགས་པ་ནི་མཆོད་པའི་
239-148



རྡོ་རྗེ་གུར་གྱི་ཊིཀྐ
ཡན་ལག་གི་ཁ་སྐོང་དུ་བཞེད་དོ། །
སྣ་ཚོགས་ལས་ནི་རྟེན་དང་བརྟེན་པས་ཞི་བ་ལ་འགྲུབ་པའོ། །ལ་ལ་ནི་
གོང་གི་མཆོད་པའི་ཡོ་བྱད་དུ་བཞེད་དོ། །ཉི་ཤུ་རྩ་ལྔའི་ཐིག་སྟེ། དཀར་པོ་ལྔ་དང་
སྔོན་པོ་ལྔ་ལ་སོགས་པའོ། །ཚོན་ཡང་ཉི་ཤུ་རྩ་ལྔ་སྟེ། མི་བསྐྱོད་པའི་རྩིག་པ་དང་
།
ཕྱི་སྒོའི་རྩིག་པ་ལ་ནི་སྔོན་པོས་གཙོ་བོ་བྱས་པ་ལྔའོ། །བརྟག་པ་དང་ཉི་མ་དང་རྡོ་
རྗེ། ཆོས་དང་རྟའི་དཀྱིལ་འཁོར་ལ་ཡང་དཀར་པོས་གཙོ་བོ་བྱས་པ་ལྔ་དང་
། སེར་
པོ་དང་དམར་པོ་དང་ལྗང་ཁུས་གཙོ་བོས་བྱས་པ་ལྔའོ། །སངས་རྒྱས་ལ་སོགས་པ་
ནི། སྨིན་ལམ་ལྟར་ན་ལྷའི་འདི་ཉིད་དེ་སློབ་དཔོན་གྱི་དབང་ངོ་
། །གྲོལ་ལམ་ལྟར་ན་
བསྐྱེད་རིམ་དག་པ་རྗེས་དྲན་ནོ། །
སངས་རྒྱས་ལ་སོགས་པ་དྲུག་གིས་སྨིན་གྲོལ་གཉིས་ཀའི་ལྷའི་གནས་སོ།
ཤར་ལ་སོགས་པ་ནི་ཕྱིའི་དཀྱིལ་འཁོར་གྱི་དབང་དུ་བྱས་ན་ཤར་དཀར་ལྷོ་སེར་
ནུབ་དམར་བྱང་ལྗང་ངོ་
། །དཀྱིལ་འཁོར་ལྔའི་འོག་ཐམས་ཅད་སྔོན་པོ། མི་བསྐྱོད་
པའི་དཀྱིལ་འཁོར་གྱི་དབང་དུ་བྱས་ན། ཤར་དཀར་བ་ལ་སོགས་པ་ཡིན་ལ།
དབུས་སྔོན་པོའོ། །ཡང་བཞི་ཚིག་བཞི་པོ་ཉིད་ཕྱོགས་བཞིའི་དཀྱིལ་འཁོར་ལ་
བརྩི་ན། ཤར་དཀར་བ་ནི་རྟག་པའི་དབུས་དཀར་བས་ཤར་སྔོའོ། །ལྷོ་སེར་ནུབ་
དམར་བྱ་ལྗང་ངོ་། །ལྷོ་སེར་ཞེས་པ་ནི་ཉི་མ་དབུས་སེར་བས་ལྷོ་སྔོ་བ་སྟེ། གཞན་
གོང་དང་འདྲའོ། །དམར་པོ་ནུབ་ནི་སྣང་བ་མཐའ་ཡས་ཀྱི་དབུས་དམར་བས་ན་
ནུབ་སྔོ་བའོ། །བྱང་སེར་ལྗང་ནི་རྟའི་དབུས་ལྗང་བས་བྱང་སྔོ་བའོ། །མགོན་པོ་ནི་
དབུས་ཀྱི་དཀྱིལ་འཁོར་དུ་མི་བསྐྱོད་པ་བྱུང་བས། མི་བསྐྱོད་པའི་དཀྱིལ་འཁོར་དུ་
མིང་འདོགས་པ་སྟེ། བཞི་པོ་ཡང་དེ་ལྟར་སྦྱར་རོ། །
239 -149



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྙིང་པོ་ཡོངས་བཟུང་ནི། མ་ན་སྙིང་པོ་ཡིན་ལ། ལ་ཨི་ཏི་ནི་ཨ་ཏ་ན་ལེན་
པ་ཡིན་པས་དཀྱིལ་འཁོར་ཏེ། འབྲས་བུ་སྐྱེ་བའི་རེ་རེ་སྒོམ་པ་ནི་རིགས་སོ་སོ་བ་
ལྔའོ། །བསྡུས་པ་ནི་ལྔ་པོ་གཅིག་ཏུ་བསྡུས་པ་སྟེ། དཀྱིལ་འཁོར་གྱིས་བསྡུས་པའི་
རིགས་བསྡུས་སོ། །དེ་ལ་གཉིས་ཏེ་རྒྱས་པ་ལ་དགའ་ན་བརྒྱད་བརྒྱད་དབུས་སུ་
གནས་པ་དང་། །འོག་གི་སྒོ་མ་བསྟེ་ཉི་ཤུ་རྩ་དགུའོ། །འདི་ནི་དགུ་རུས་དགོངས་
པ་མ་ལོངས་སེམས། །བསྡུས་པ་ལ་དགའ་ན་ཉི་ཤུ་རྩ་ལྔ་སྟེ། དེ་ལ་འོག་གི་སྒོ་མ་
འདི་སྔར་འདྲ་སེམས་བཞི་ བསྟན་ པས་ ཉི་ཤུ་ རྩ་ དགུའོ། །དོམ་ ལ་ སོགས་ པའི་ ཕྱག་
མཚན་ནི། མི་ཐུབ་ཟླ་བས་གཡས་པའི་ཕྱག་མཚན་ནི་ནད་བརྒྱད། གཡོན་པའི་
དབང་ཕྱུག་བརྒྱད་དུ་འདོད་དོ། །
བློ་གྲོས་ཆེན་པོས་ནི་གཡོན་པའི་བརྒྱད་སྨན་བརྒྱད་དུ་འདོད་དོ། །ནད་
འདི་རྣམས་ནི་མིའི་ནད་ཡིན་པས་ན་ཅིའི་ཕྱིར་མི་ཁོ་ནའི་ནད་སྦྱོང་སྟེ། འགྲོ་བ་
གཞན་གྱི་ནད་མི་སྦྱོང་ངམ་ཞེ་ན། མིའི་འགྲོ་བ་ཞེས་བྱ་བ་ལ་སོགས་པ་སྟེ་སངས་
རྒྱས་སུ་འགྲོ་བའི་རྟེན་མིའི་འགྲོ་བ་ཡིན་པས་ན་མིའི་ནད་སྦྱོང་བའོ། །
ཉིད་ཉིད་སྐུ་ལས་ཟློག་མཛད་ནི། སངས་རྒྱས་ལྔས་གླང་པོ་ལ་སོགས་པ་
བསྣམས་པས། ནད་རྣམས་རྣམ་པར་དག་པ་མཚོན་པའོ། །ཡང་ན་བདག་གི་ལུས་
ལ་གཞུག་ཞེས་པ་སྟེ། རྣལ་འབྱོར་པས་རིགས་ལྔ་ཕྱག་མཚན་དང་བཅས་པ་རྣམས་
བསྒོམས་པས། ནད་རྣམས་སྦྱོང་བ་སྟེ། རྣམ་པར་དག་པར་བྱེད་པའོ། །
སེམས་ཅན་ནི་རྣལ་འབྱོར་པ་སྟེ། དེས་རིགས་ལྔ་ཕྱག་མཚན་དང་བཅས་
པ་བསྒོམས་པས་ནད་སྤོང་བ་སྟེ། དེས་ན་གདུངས་མ་གྱུར་ནི་གདུངས་པར་མི་
འགྱུར་ཞེས་པའོ། །ནད་རྣམས་ནི་བློ་ལ་སོགས་པ་སྟེའོ། །སངས་རྒྱས་ནི་མི་བསྐྱོད་
ལ་གt
239 - 150



རྡོ་རྗེ་གུར་གྱི་ཊིཀྐ
པའོ། །ཡང་ནད་རྣམས་ནི་ལྕགས་རྟགས་ལ་སོགས་པའོ། །སངས་རྒྱས་ནི་སྣང་བ་
མཐའ་ཡས་ཏེ། དོམ་ལ་སོགས་པའི་ནད་འཛིན་པའོ། །ཞེས་པར་བསྒྱུར་རོ། །དེ་
ལྟར་གསུམ་པོ་ཡང་སྦྱར་རོ། །རུ་ཙ་ནི་ནད་དྲག་པོའོ། །ང་རྒྱལ་མེད་ཅིང་གཏི་མུག་
མེད་དང༌། སྡུག་བསྔལ་ངན་འགྲོ་དེ་བཞིན་མེད་ཅེས་པས་མཆོག་གི་དངོས་གྲུབ་
པའོ། །ནད་རྣམས་མི་འོང་བ་ནི་རང་གི་ཐོད་པར་བཟུང་བས་སོ། །ལེའུ་ལྔ་པའི་
བཤད་པའོ།། 11
དེ་ནས་ཞེས་ པ་ལ་སོགས་པ་ལ། རྒྱུད་དབང་ལྟར་ན། ལུས་ཐམས་ཅད་
འཛིན་ནི། ལྟ་མི་རྣམས་ཀྱིས་ཕ་ལྟ་བུ་ཡིན་པས་སོ། །མཁའ་འགྲོ་མ་ནི་བདག་མེད་
མའོ། །མན་ངག་ལྟར་ན། དེ་ནས་ནི་རྒྱུའི་ཧེ་རུ་ཀ་དང་འབྲས་བུའི་ཧེ་རུ་ཀ་བསྐྱེད་
ཙམ་ན། བྱང་ཆུབ་གསུམ་པ་ཕྱག་མཚན་གྱི་ལྟེ་བའི་ས་བོན་ལ་རིགས་འཕྲོ་བ་དང་།
རྫོགས་རིམ་གྱི་སྙིང་གའི་ཕྱག་མཚན་གྱི་ས་བོན་ལས་རིགས་ལྔ་འཕྲོ་བའོ། །རིགས་
ཐམས་ཅད་འཛིན་པ་ཡང་དེ་ཉིད་དོ། །སེམས་ཀྱི་རྗེས་དྲན་ནི་རིམ་པ་གཉིས་ཀའི་
ཕྱག་མཚན་གྱི་ས་བོན་ལས་མི་བསྐྱོད་པ་སྤྲོ་བའོ། །
སངས་རྒྱས་དང་། རིན་ཆེན་དང་
། ཆོས་དང་། ལས་རྗེས་དྲན་ཞེས་པ་ཡང་
ས་བོན་ལས་རིགས་བཞི་སྤྲོ་བའོ། །དེས་ན་ལྷ་འཁྲུལ་དུ་རུང་བ་ནི་ཧཱུཾ་ངམ་ཨོ་ལ་
སོགས་པ་རེ་རེ་ལས་རིགས་ལྔ་ཀར་འཕྲོ་སྟེ། རིགས་རེ་རེ་ཙམ་མ་ཡིན་པའོ། །
ཡང་ན་ལྷག་པའི་ལྷ་ལས་ཤིས་པའི་ལྷ་འཕོ་བ་སྟེ། སེམས་ཀྱི་རྗེས་དྲན་ནི་ལྷག་
པའི་ལྷ་རིགས་གང་ཡིན་ཀྱང་
། གསད་པ་ལ་མི་བསྐྱོད་པར་བསྒྱུར་བའོ། །སངས་
རྒྱས་ནི་རྣམ་སྣང་གིས་ཞི་བའི་ལས་བསྒྲུབ་པའོ། །རིན་ཆེན་ནི་ཉི་མས་རྒྱས་པ་
བསྒྲུབ་པའོ། །ཆོས་ནི་སྣང་བ་མཐའ་ཡས་ད་
མཐའ་ཡས་དབང་བསྒྲུབ་པའོ། །
239-151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལས་ནི་རྟ་མཆོག་གིས་ལས་ཐམས་ཅད་བསྒྲུབས་པ་སྟེ། དེས་ན་ལྷ་འཁྲུལ་
དུ་རུང་བའོ། །རྣལ་འབྱོར་འདི་ནི་ལྷ་འཁྲུལ་དུ་རུང་པར་ཤེས་པའོ། །མ་བྱུང་ནི་
འདས་པའི་སངས་རྒྱས་ཀྱིས་མ་བཤད་པའོ། །འབྱུང་བར་མི་འགྱུར་ན་མ་འོངས་
པའི་སངས་རྒྱས་རྣམས་ཀྱིས་ཀྱང་གསུངས་པར་མི་འགྱུར་བའོ། །
རྡོ་རྗེ་སེམས་པ་རྣམ་བསྒོམ་ནི། རང་མི་བསྐྱོད་པར་བསྒོམ་ནི། །རང་མི་
བསྐྱོད་པར་བསྒོམ་པའོ། །ཕྱག་རྒྱ་བཞི་ཡིས་གདབ་ནི་གནས་བཞིར་འབྱུང་བ་
བཞི་བཀོད་པ་ཡང་ཕྱག་རྒྱ་བཞི་བཤད་ལ། གནས་བཞིར་འཁོར་ལོ་བཞི་བཀོད་
པ་ལ་ཡང་འཁོར་ལོ་བཞིར་བཤད་པས། གཉིས་ཀའི་ཡང་ཕྱག་རྒྱ་བཞི་ཡིན་པ་སྟེ།
དེས་ན་ཕྱག་རྒྱ་བཞིས་གདབ་ཅིང་ཅེས་པ་གཉིས་ཀ་ལ་བྱ་བར་རུང་པས་འཁྲུལ་དུ་
རུང་པའོ། །རྣམ་སྣང་ཅེས་པ་ལ་སོགས་པ་བཞི་ཡང་དེ་ལྟར་སྦྱར་རོ། །ཡང་ན་མི་
བསྐྱོད་པ་ལ་རྒྱས་འདེབས་པའི་ལྷ་དེ་ཉིད་གཞན་ལ་གདབ་ཏུ་རུང་བས་ཀྱང་འཁྲུལ་
དུ་རུང་བའོ། །ལ་ལ་ནི་འདི་ལྟར་བཞེད་དོ། །རྡོ་རྗེ་སེམས་པ་རྣམས་བསྒོམས་ཀྱིས་
བསྐྱེད་རིམ་མོ། །ཕྱག་རྒྱ་བཞིས་གདབ་པ་རྫོགས་རིམ་མོ། །
ཡང་ན་དབུ་རྒྱན་ལ་བཤད་དེ། རྡོ་རྗེ་སེམས་པ་ནི་སྒོམས་ཀྱིས་མི་བསྐྱོད་
པ་ལ་དབུ་རྒྱན་ཧེ་རིགས་ལྔ་ལེའུ་བཞི་པར་བཤད་དོ། །ཕྱག་རྒྱ་བཞི་ཡིས་གདབ་
ཞེས་ པས་ རིགས་བཞི་ལ་ལྷ་རེ་རེ་དབུ་རྒྱན་བྱ་བར་འདིར་བཤད་པ་ སྟེ། དེས་
མདོར་བསྟན་ཏོ། །རྡོ་རྗེ་རྣམ་སྣང་ལ་སོགས་པ་རྒྱས་པར་བཤད་དོ། །ཞེ་སྡང་རྒྱལ་
པོ་ཞེས་པ་ནི་ཧཱུཾ་ལས་རིགས་ལྔ་འཕྲོ་བས་ཉོན་མོངས་པ་ལྔ་སྤོང་ཡང་མི་བསྐྱོད་པ་
འཕྲོ་བ་ དང༌། ཞེ་སྡང་ཡོང་ བས་ མིང་བཏགས་ ལ་ ནི་ འཕྲོ་ ཞི་ བའི་ མིང་ གིས་
བཏགས་པའོ། །དེས་ན་ཞེ་སྡང་རྒྱལ་པོ་ནི་མི་བསྐྱོད་པས་གཙོ་བོ་བྱས་པའི་རིགས་
239-152



རྡོ་རྗེ་གུར་གྱི་ཊཱིཀྐ
ལྔའོ། །སྐྱོན་ནི་ཞེ་སྡང་གིས་གཙོ་བོ་བྱས་པའི་ཉོན་མོངས་པ་ལྔ་སྤོང་བའོ། །
སྤྲོ་བ་ནི་ཧཱུྃ་ལས་རིགས་ལྔ་སྤྲོ་བའོ། །བསྡུ་བ་ནི་ཧཱུྃ་ལ་བསྡུ་བའོ། །མགོན་
པ་ནི་ཨོཾ་ལས་སྣང་བ་མཐའ་ཡས་ཀྱིས་གཙོ་བོ་བྱས་པ་ལྔ་སྤྲོ་བའོ། །ལས་ཀྱིས་
འདོད་ཆགས་གཙོ་བོ་བྱས་པ་ལྔ་བཅོམ་པའོ། །རིན་ཆེན་ནི་ཉི་མས་གཙོ་བོ་བྱས་པ་
ལྔ་ཏྲ་ལས་སྤྲོ་བའོ། །ཡིད་ཀྱི་སྐྱོན་ནི་ང་རྒྱལ་གྱིས་གཙོ་བོ་བྱས་པའི་ཉོན་མོངས་པ་
ལྔ་སྤོང་པའོ། །གཏི་མུག་ཆེན་པོ་བཏགས་པས་གཙོ་བོ་བྱས་པ་ལྔ་ཨོ་ལས་སྤྲོ་བའོ། །
ལས་ཀྱི་གཏི་མུག་གིས་གཙོ་བོ་བྱས་པ་ལྔ་སྤོང་བའོ། །ཐུན་ཚོད་ཞེས་པ་ལ་སོགས་
པ་ནི་རིམ་པ་གཉིས་ཀར་ཆོས་བསྟན་པའོ། །འགྲོ་མགྱོགས་ནི་རྟ་ཡིས་གཙོ་བོ་
བྱས་པ་ལྔ་ཁམས་ལས་སྤྲོ་བའོ། །གཞལ་མེད་འབྲས་བུ་ནི་ཕྲག་དོག་གིས་གཙོ་བོ་
བྱས་པ་ལྔ་སྦྱངས་པའོ། །དམ་ཚིག་ནི་དེས་སེམས་ཅན་རྣམས་འདུལ་བ་ལས་མི་
འདའ་བའོ། །ཉི་མ་ལ་སོགས་པ་ནི་ཡེ་ཤེས་སེམས་པ་ལྔའི་སྙིང་གར་ཏིང་འཛིན་
སེམས་དཔའ་ལྔ་སྒོམ་པ་སྟེ། སེམས་ཀྱི་རྣམ་པ་ནི་ཧཱུཾ་ངོ༌། །
རྟོག་མེད་ནི་ཟླ་བའོ། །སྐུའི་ཡི་གེ་ནི་ཨོཾ་མོ། ཁྲག་ནི་ཉི་མའོ། །རིན་ཆེན་ཡི་
གེ་ནི་ཏྲ་ངོ༌
། །ཆོས་ཀྱི་དཀྱིལ་འཁོར་ཡང་ཉི་མའོ། །གསུང་གི་ཡི་གེ་ནི་ཨོ་མོ། །
ལས་ཀྱི་དཀྱིལ་འཁོར་ཡང་ཉི་མའོ། །དོན་ཡོད་ཡི་གེ་ནི་ཁམས་སོ། །དེ་དག་སུས་
སྒོམ་ཞེ་ན། རྡོ་རྗེ་སྟེ་ཡེ་ཤེས་ལྔ་རྡོ་རྗེ་དང་འདྲ་བ་འཆང་བས་སྒོམ་པའོ། །སྐུ་
གསུང་མི་ཕྱེད་ནི་རང་དང་ལྷར་དབྱེར་མི་ཕྱེད་པའོ། །ལ་ལ་ནི་རྡོ་རྗེ་རྣམས་ཀྱིས་
རིགས་ལྔའི་བརྡར་བསྟན་པར་བཞེད་དོ། །
རྡོ་རྗེ་སེམས་པ་ཞེས་པ་ལ་སོགས་པ་ནི། ཡེ་ཤེས་སེམས་དཔའ་ལྔའི་སྙིང་
གར་ས་བོན་ལྔའི་བ་དོན་མཚན་མ་ལྔ་དགོད་པ་སྟེ། མི་ཕྱེད་པ་ནི་རྡོ་རྗེའོ། །ཡང་ན་
239153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
རིགས་ལྔའི་ཡི་གེར་མཚན་མ་ལྔ་དགོད་པ་སྟེ། མི་ཕྱེད་པ་ནི་རྡོ་རྗེ་རྒྱ་རམ་མོ། །
ཡང་ན་རྡུལ་ཚོན་འབྲི་བའི་ཚེ་མཚན་མ་ལྔ་དགོད་པ་སྟེ། རྣམ་རྟོག་རི་བོ་གཅོད་པ་
ནི། རལ་གྲི་རྣམ་པར་དག་པ་སྟེ། དེས་མཚོན་པས་རྡོ་རྗེ་ལ་སོགས་པ་བཞི་ཡང་ཞེ་
སྡང་དང་། གཏི་མུག་དང་སེར་སྣ་དང་འདོད་ཆགས་དག་པར་ཤེས་པར་བྱ་སྟེའོ། །
དཔག་ཚད་བྱེ་བ་ཞེས་པ་སོགས་པ་ནི་སྐྱེད་རིམ་གྱི་དམ་ཚིག་དང་ཡེ་ཤེས་འདྲེས་
པར་བསྒོམ་པ་སྟེ། དཀྱིལ་ འཁོར་ལྔ་བསྒོམ་པའོ། །ནམ་མཁའི་ཁམས་ནི་ཆོས་
འབྱུང་དངོས་སོ། །ཡེ་ཤེས་དཀྱིལ་འཁོར་ནི་ཡེ་ཤེས་དབྱེར་མེད་པའོ། །བཀུར་
གནས་ཆེན་པོ་ནི་བཀུར་བའི་འོས་ཡིན་པས་སོ། །འདོད་པའི་ཡོན་ཏན་ལྔ་ནི་
ཁམས་ཀྱི་ལྷ་མོ་ལྔའོ། །སྣ་ཚོགས་གཟུགས་ལྔ་པོ་དེ་ཉིད་དོ། །མཆོད་པ་ནི་མཆོད་
པའི་ཡན་ལག་ཁ་སྐོང་པའོ། །མཚམས་ལ་སོགས་པ་ནི་རྒྱུའི་ཧེ་རུ་ཀ་བཞུ་བ་ལས་
བསྐུལ་བའོ། །ལ་ལ་ནི་དཔག་ཚད་ལ་སོགས་པས་བསོད་ནམས་ཀྱི་ཚོགས་ཀྱི་ཞིང་
སྤྱན་འདྲེན་པའོ། །ནམ་མཁའ་ནི་དངོས་སོ། །བཀུར་གནས་ནི་དེ་ལ་ཚོགས་བསག་
ཞེས་པའོ། །
ཚོགས་བསགས་པ་ནི་དངོས་ནི། མཆོད་པ་ཞེས་པའི་རྐང་པ་གཅིག་གོ །
མཚམས་ ལ་སོགས་པ་སྔ་མ་དང་འདྲ་བར་བཞེད་དོ། ཁྲོ་བོ་ནི་དཔག་ཚད་ལ་
སོགས་ས་བོན་གྱི་འོད་ཀྱིས་འཁོར་ལོ་སྤྱན་དྲངས་པའོ། །ཀུན་གནས་དང་མཆོད་
པ་ལ་སོགས་པ་བྱས་ལ་དམ་ཚིག་གི་འཁོར་ལོ་ལ་བསྟིམ་པ་ནི་ཕྱོགས་ཀྱི་ཞེས་པ་
ལ་སོགས་པའོ། །
བསྟིམས་པའི་ཕན་ཡོན་ནི། དམ་ཚིག་ཅེས་པ་ལ་སོགས་པའོ། །སྐད་ཅིག་
ལ་ནི་ལམ་གྱི་དབང་དུ་བྱས་ན་ཡེ་ཤེས་ཀྱི་འཁོར་ལོ་བསྲེས་པས་དེའི་ངོ་བོར་
239-154



རྡོ་རྗེ་གུར་གྱི་ཊིཀྐ
འགྱུར་བའོ། །འབྲས་བུའི་དབང་དུ་བྱས་ན། ཡེ་ཤེས་ཀྱི་འཁོར་ལོ་བསྟིམས་
འབྲས་བུ་ཐོབ་པ་སྟེ། རྒྱུ་ཡན་གར་བའི་འབྲས་བུའོ། །རུ་རག་ཤ་ནི་མི་བསྐྱོད་པའི་
འཕྲེང་བའོ། །དུང་དང་བསེ་ནི་བརྟག་པའོ། །བོ་དོ་ཚེ་རྟ་མཆོག་གིའོ། །པད་འབྲས་
ནི་སྣང་བ་མཐའ་ཡས་ཀྱིའོ། །མུ་ཏིག་ལ་སོགས་པ་བྱུ་རུ་སོགས་ནི་ཉི་མའི་འོ། །
བསམ་གཏན་ལྡན་ནི་སམ་པུ་ཏའི་འཕྲེང་བ་དེ་ཉིད་དམ། རང་ལྟར་གསལ་བའོ། །
སངས་རྒྱས་ལ་སོགས་པ་ནི། སྤྱིར་སྔགས་ནི་མན་ཏྲ་སྟེ། དེ་ཉིད་ན་མན་ཏྲ་
ཞེས་པས་སྤྱན་འདྲེན་པའམ་འགུགས་པའོ། །དེ་ལ་གཉིས་ཏེ་ལྷ་དགུག་པ་རིང་
དངོས་གྲུབ་འགུགས་པའོ། །དེ་ནས་སངས་རྒྱས་ལ་སོགས་པ་ལྷ་འགུགས་པའོ། །
དངོས་གྲུབ་འགུགས་པ་ནི། ཤནྟཾ་ཀུ་རུ་ལ་སོགས་པས་ཞི་བ་ལ་སོགས་པ་
འགུགས་པའོ། །དེའི་དཔེ་ནི་དཔེར་ན་ཞེས་པ་ལ་སོགས་པའོ། །འཇིག་རྟེན་ཞེས་
པ་ལ་སོགས་པ་ནི། སྤྱིར་སྔགས་ཀྱིས་སྤྱན་འདྲེན་པ་ལ་ཡིན་པས། གོང་ཟག་རབ་
ལ་སོགས་པ་སངས་རྒྱས་ཀྱིས་མི་དགོངས་ཏེ། སངས་རྒྱས་ཉིད་ཀྱི་ཏིང་ངེ་འཛིན་
ལ་འཇུག་པར་བསྟན་པའོ། །དེས་ན་དེ་རྣམས་སྔགས་རིག་དྲུང་མི་གཤེགས་ཞེས་
པའོ། །འོ་ན་གང་ངོན་གནས་ ཞེ་ན། འཇིག་རྟེན་ལ་ སོགས་པ་སྟེ། གཟུགས་སྐུ་
གཉིས་ཀྱི་གནས་སོ། །ནམ་མཁའི་ནི་ཆོས་སྐུའི་གནས་སོ། །ཇི་ལྟར་གནས་ཞེ་ན།
ཕྱག་རྒྱ་ལ་སོགས་པ་སྟེ། བདེ་ཆེན་གྱིས་གནས་སོ། །འབྲས་བུ་ཡོད་ཞེ་ན། མཁའ་
དང་ལ་སོགས་པའོ། །རྡོ་རྗེ་སྤྱན་གྱིས་མི་གཟིགས་ནི་རྣལ་འབྱོར་པ་དེ་སངས་རྒྱས་
པར་གཟིགས་པའོ། །ཡང་ན་མི་གཟིགས་ཞེས་གནས་པ་སྟེ། དགོངས་མི་དགོངས་
ཞེས་པའོ། །མི་དགོངས་པ་ཅིའི་ཕྱིར་ཞེ་ན་གང་གིས་ལ་སོགས་པ་སྟེ། སྔགས་ཀྱི་
ལམ་གྱིས་སངས་རྒྱ་བའི་ཕྱིར་རོ། །
239 -- 155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
སྔགས་ཀྱིས་སངས་རྒྱ་བར་ཅིས་ཤེས་ན། སངས་རྒྱས་ལ་སོགས་པ་ སྟེ།
དང་པོ་ནི་གཙོ་བོ་ཙམ་སྟེ། སྔགས་ཀྱི་ལམ་གཙོ་བོར་སྤྱད་པས་སངས་རྒྱས་པ་ཡིན་
ལ། རྣལ་འབྱོར་པ་དེ་ཡང་སྔགས་ཀྱི་ལམ་བསྒོམ་པའི་ཕྱིར་སངས་རྒྱ་བར་གསལ་
ལོ། །དེས་ན་རྡོ་ རྗེ་ ལ་སོགས་པ་རྐང་པ་གཉིས་སོ། །དེ་ལྟར་ལ་སོགས་པ་ནི་
འཇུག་བསྡུ་བ་སྟེ། སྤྱོད་པའི་རིམ་གནས་ནི་རྣལ་འབྱོར་པ་དེའོ། །འབྲས་བུ་ལ་མི་
གཟིགས་ནི་རྣལ་འབྱོར་པ་དེས་འབྲས་བུ་ཐོབ་བམ་མི་ཐོབ་སྙམ་པའི་དཔྱད་པ་མི་
མཛད་དེ། ཐོབ་ངེས་པར་དགོངས་པའོ། །འོ་ན་སངས་རྒྱས་ཉིད་ཇི་ལྟར་བཞུགས་
ཞེ་ན། སངས་རྒྱས་མཉམ་པར་འཇིག་ཞེས་པ་སྟེ། ཏིང་ངེ་འཛིན་ལ་སྙོམས་པར་
འཇུག་ཅིང་བཞུགས་སོ། །འོ་ན་ལམ་གྱིས་སེམས་བསྐུལ་བར་བྱ་ཞེ་ན།
རིམ་པ་
གཉིས་ཀྱིས་བསྐུལ་ཏེ། སངས་རྒྱས་ང་རྒྱལ་ནི་བསྐྱེད་རིམ་མོ། །ཆོས་དབྱིངས་ནི་
རྫོགས་རིམ་མོ། །བསྒོམ་པ་ནི་ཐབས་ཀྱི་རྒྱུད་དོ། །སེམས་ཅན་ནི་རྒྱུའི་རྒྱུད་དོ། །
སངས་རྒྱས་ནི་འབྲས་བུའི་རྒྱུད་དོ། །འཇིག་རྟེན་ལ་སོགས་པ་ནི་རྒྱུའི་རྒྱུད་ཀྱི་དུས་
ན་ཡང་དྲི་མ་དང་བྲལ་བར་བསྟན་ཏོ། །
དྲི་མ་དང་བྲལ་ན་ཐམས་ཅད་གདོད་ནས་གྲོལ་ལོ་ཞེ་ན། ནང་ངན་པ་ལ་སོགས་
པ་སྟེ། དྲི་མས་གཡོགས་པ་དེ་ལྟར་མ་ཤེས་པའོ། །དག་པ་ནི་རིམ་པ་གཉིས་བསྒོམ་
བའོ། །ཇི་ལྟར་ལ་སོགས་པ་རྐང་པ་གཉིས་ནི། སེམས་ཀྱི་མཚན་ཉིད་དོ། །སེམས་
ཀྱི་ལ་སོགས་པ་རྐང་པ་གསུམ་གྱིས་ནི། རིམ་པ་གཉིས་སེམས་བསྐུལ་བས་སྐྱེ་བ་
འདིར་སངས་རྒྱ་བར་བསྟན་ཏོ། །
གང་ཟག་ནི་ཉན་ཐོས་པའོ། །རྣམ་པར་ཤེས་པ་ནི་སེམས་ཙམ་པའི་འོ། །
ཕྱི་རོལ་འགྱུར་བ་ནི་ཉན་ཐོས་ཀྱི་ཕྱི་རོལ་དོན་དུ་འདོད་པའོ། །དབང་ཕྱུག་ཆེན་པོ་
239 -156



རྡོ་རྗེ་གུར་གྱི་ཊིཀྐ
ནི་ཡིད་དོ། །ཡིད་སྦྱིན་ནོར་བུ་ནི་སེམས་སོ། །འདོད་དོན་འབྲས་བུ་སྟེར་བ་ནི་སེམས་
ཀྱི་དེ་ཉིད་རྟོགས་ནའོ། །དེས་ན་སེམས་ཀྱི་ལ་སོགས་པ་རྐང་པ་གཉིས་སོ། །ཟབ་
མོའི་རྣམ་པ་ནི་དངོས་གྲུབ་ཀྱི་མཚན་ཉིད་དོ། །ཕྱེད་པར་དཀའ་བ་ཡང་མཚན་ཉིད་
དོ། །རྡོ་རྗེ་ནི་ཤེས་རབ་བོ། །སེམས་པ་ནི་ཐབས་སོ། །སྙིང་པོ་སྣང་བ་ནི་དཔེར་མེད་
དོ། །ལེའུ་དྲུག་པའི་བཤད་པའོ།། །
དེ་ནས་ཞེས་པ་ལ་སོགས་པའི་རྒྱུད་དབང་ནི་སྔ་མ་དང་འདྲ་ལ། བདག་
ཉིད་ཀྱི་རྣལ་འབྱོར་པ་ནི། རང་ཉིད་སངས་རྒྱ་བའི་རྩ་བ་འཆད་པའོ། །མན་ངག་
ལྟར་ན་དབང་ཐོབ་པའི་རྗེས་ལའོ། །གནས་ནི་གཞིའི་ཡན་ལག་གོ །རྣམ་པ་ལྔ་ནི་
ཆགས་པའི་ཡན་ལག་གོ །
ཀུན་བཟང་ལ་སོགས་པ་རྐང་པ་གསུམ་ནི་དབང་བསྐུར་བའི་ཡན་ལག་སྟེ།
ཀུན་བཟང་ནི་ཕྱག་གཉིས་པ་ལ་སོགས་པ་བསྒོམས་ན་ཡང་རྒྱུའི་ཧེ་རུ་ཀ་ཕྱག་བཅུ་
དྲུག་པར་བྱས་ལ། འབྲས་བུའི་ཧེ་རུ་ཀ་ནི་ཕྱག་གཉིས་པ་ལ་སོགས་པར་བྱའོ། །
དེས་ན་རང་གི་ལྷག་པའི་ལྷ་ཞེས་པའོ། །མཆོད་བསྟོད་བདུད་རྩི་ནི་ཡན་ལག་
གསུམ་མོ། །སོགས་པ་ནི་དག་པ་དྲན་པ་ལ་སོགས་པའོ། །ཡན་ལག་དྲུག་ནི་གོང་
མ་རྣམས་སོ། །ལ་ལ་ནི་གནས་ཀྱི་གཞིའི་ཡན་ལག་གོ །རྣམ་པ་ལྔས་བྱང་ཆུབ་པ་
ལྔའི་ཡན་ལག་གོ །ཀུན་བཟང་གིས་རྒྱུའི་ཧེ་རུ་ཀའི་ཡན་ལག་གོ །ལྷག་པའི་ལྷས་
འབྲས་བུ་ཧེ་རུ་ཀའི་ཡན་ལག་གོ །དཀྱིལ་འཁོར་དགོད་པས་འཁོར་བསྐྱེད་པའི་
ཡན་ལག་གོ །མཆོད་བསྟོད་ལ་སོགས་པས་ཞར་ལ་བྱུང་བའི་ཡན་ལག་སྟེ། སེམས་
པ་སུམ་རྩེགས་ནས་སྤྱོད་ལམ་ཡན་ཆད་དོ། །
མི་བསྐྱོད་པས་བཀའ་སྩལ་ཞེས་པ་ནི། སྔོན་འབྱུང་དུ་སྔགས་འདི་ མི་
239-157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བསྐྱོད་པས་བཀའ་སྩལ་པས། རྗེས་འཇུག་རྣལ་འབྱོར་པས་ཀྱང་སྔགས་འདི་
བརྗོད་པའི་ཚེ་མི་བསྐྱོད་པས་བྱས་ཏེ་བརྗོད་ན་ཤེས་པའོ། །དེ་ལྟར་ལྔ་པོ་ལ་ཡང་
སྦྱར་བར་བྱའོ། །རྣམ་པར་སྣང་མཛད་ནི་སྐུའམ་འཁོར་ལོའོ། །སྤྲོ་བ་དང་བསྡུ་བ་
ནི་བྷཾ་གྱི་འོད་ཟེར་རོ། །ཆོས་ཀྱི་དབྱིངས་ཀྱི་ཡི་གེ་ནི་ཧཱུཾ་མོ། །དེས་ཞེས་པ་ནི་འཁོར་
ལོར་གྱུར་པའམ་སྐུར་གྱུར་པ་ལས་ཁང་པའོ། །
དེ་ཉིད་བཤད་པ་ནི། ནམ་མཁའ་ལ་སོགས་པ་སྟེ། ཆོས་འབྱུང་གི་ནང་
དུའོ། །སངས་རྒྱས་ནི་འཁོར་ལོའམ་སྐུའོ། །སྤྲོས་ནི་ཧཱུཾ་ལས་འོད་ཟེར་འམ་སྐུ་ལས་
ཐིག་ལེ་སྤྲོ་བའོ། །རྡོ་རྗེ་ལ་སོགས་པ་ནི་ཆུའི་དབང་གི་རྣམ་དག་སྟེ། ཆོས་དབྱིངས་
ཡེ་ཤེས་སུ་དག་པའོ། །མི་བསྐྱོད་པ་ནི་ཡེ་ཤེས་དེའི་རྟགས་ཏེ། ཆུའི་དབང་བསྐུར་
བསྐུར་བས་ཀུན་གཞི་གནས་གྱུར། དེ་ཡེ་ཤེས་དེ་དང་། མི་བསྐྱོད་པའི་ནུས་པ་
བཞག་པར་སྒོམ་པའོ། །མ་སྐྱེས་རྗེས་སུ་དྲན་པ་ནི་མེ་ལོང་ཡེ་ཤེས་དེ་མིང་གི་
དབང་གི་རྣམ་དག་གོ །མཆོག་གི་མཆོག་ནི་མཉམ་པ་ཉིད་དེ། དབུ་རྒྱན་གྱི་རྣམ་
དག་གོ །རྡོ་རྗེ་ཆོས་ལ་སོགས་ལ་རྐང་པ་བཞི་ནི་སོ་སོར་རྟོག་པའི་ཡེ་ཤེས་དེ་རྡོ་
རྗེའི་རྣམ་དག་གོ །འདོད་ཆགས་ནི་འདོད་ཆགས་ཀྱི་རིགས་སོ། །རྡོ་རྗེ་སེམས་
པའི་གནས་ནི་མི་བསྐྱོད་པ་དཀྱིལ་འཁོར་དུ་འོང་བ་ལྟར་ནུབ་ཀྱི་ལེ་ཚེའི་དབུས་སུ་
སྣང་མཐའ་འོང་བའོ། །འབྲས་བྲལ་མི་འགྲུབ་སྟེར་ནི། དངོས་གྲུབ་བཟང་པོ་སྟེར་
བ་སྟེ། བདག་པོའི་དབང་གི་རྣམ་དག་བྱ་བ་གྲུབ་པའོ། །རིགས་མ་མཛེས་མ་ནི་
རིགས་མའི་དབང་ལྔ་ཡེ་ཤེས་ལྔར་དག་པའོ། །
བུམ་པའི་དབང་ལ་སོགས་པ་ནི། དབང་གི་ལུས་རྣམ་གཞག་གོ་ལེའུ་བཅོ་
ལྔ་ པར་བུམ་པའི་དབང་བདུན་པར་བཤད་པ་ནི། སློབ་དཔོན་གྱི་དབང་ལ་ཆུ་
239 -158



རྡོ་རྗེ་གུར་གྱི་ཊིཀྐ
དགོས་པ་ལ་དགོངས་སོ། །འདིར་དང་པོར་བྱ་བ་ནི་དབང་ཐམས་ཅད་ཀྱི་སྔོན་དུ་
ཆུའི་དབང་འགྲོ་བ་ལ་ དགོངས་སོ། །དཀྱིལ་འཁོར་དམ་པ་ནི་རྡུལ་ཚོན་ནོ། །
མཁའ་འགྲོ་ལྔ་ནི་བློས་མ་རིག་ལྔར་བསྒོམ་པའོ། །དམ་ཚིག་ལྔ་ནི་ཆུ་བདུད་རྩི་
ལྔར་བསམ་པའོ། །མཁའ་འགྲོ་མའི་ཚོགས་ནི་རྡུལ་ཚོན་གྱི་ལྷ་མོ་རྣམས་སོ། །
དམ་ཚིག་ཁུ་བའི་ཆོ་ག་ནི། དབང་བསྐུར་བའི་གོང་དུ་ཚོགས་འཁོར་བྱ་བ་
སྟེ། ཟས་ བྱིན་གྱིས་བརླབ་ནས། ནང་གི་སྦྱིན་བསྲེག་གིས་ཟ་བའོ། །དེས་ན་ཧཱུཾ་
ཞེས་ པ་ལ་སོགས་པའོ། །རྡོ་རྗེ་ཅན་དབང་བསྐུར་ནི། རིག་པའི་དབང་ལྔའོ། །
དབུགས་བྱུང་ཞེས་པས་སློབ་དཔོན་གྱི་དབང་མཚོན་ནོ། །རྡོ་རྗེ་ས་བོན་ལ་སོགས་
པས་གསང་བའི་དབང་སྟེ། ཐིག་ལེ་དབབ་པའོ། །རང་གི་ལྷག་པའི་ལྷར་བསྒོམ་
པའོ། །རྒྱུན་ནི་རྡོ་རྗེ་འཆང་གི་རྒྱུན་ཐིག་ལེའོ། །རིགས་ཀྱི་མིང་ནི་གསང་བའི་
དབང་བསྐུར་ནས་མིང་གདགས་པའོ། །
སྤྱན་ནི་སློབ་མ་རྣམ་པར་སྣང་མཛད་ཀྱི་ཡི་དམ་འཛིན་ན། བྲམ་ཟེ་མོ་སྤྱན་
དུ་བསྐྱེད་པ་དང་། སྦྱོར་བ་བྱེད་པའོ། །བདག་མ་ནི་མི་བསྐྱོད་པའི་ཡུམ་མོ། །སྒྲོལ་
མ་ནི་ཉི་མ་དང་རྟའི་ཡུམ་མོ། །དཀར་མོ་སྣང་བ་མཐའ་ཡས་ཀྱི་ཡུམ་མོ། །སོགས་
ཞེས་པ་ནི་ལྷའི་བསྡུས་པའི་རིགས་བསྡུས་ཀྱི། ཡི་དམ་འཛིན་ན་བདག་མེད་མར་
བྱིན་གྱིས་བརླབ་པའོ། །སྒྲིབ་བ་མེད་པ་ནི་དབང་བཞིའོ། །ལ་ལ་ནི་དཀྱིལ་འཁོར་
ནས་སྦྱིན་པར་བྱ་བའི་བར་གྱིས་བུམ་པའི་དབང་ངོ༌
། །མཁའ་འགྲོ་ནས་དབང་
བསྐུར་ གྱི་བར་ གྱིས་གསང་བའི་དབང་ངོ་
། །སྤྱན་ལ་སོགས་ པ་བཞིས་གསང་
དབང་དང་གསུམ་པ་ཐུན་མོང་ངོ༌
། །བཞི་པ་འདྲའོ། །གྷ་ལ་སོགས་པས་གསང་
དབང་རྒྱས་པ་སྟེ། དེའི་དམ་ཚིག་བསྟན་པར་བཞེད་དོ། ཁ་ཅིག་ནི་རྡོ་རྗེ་ལ་སོགས་
239 --159



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
པ་རྐང་པ་གཉིས་ཀྱིས་གསང་དབང་ངོ༌
། །
སློབ་མ་ལ་སོགས་པ་རྐང་པ་གསུམ་ནི་གོང་གི་རིགས་མའི་དབང་གིས་
འཕྲོ་སྟེ། བརྟག་པར་བསམ་ནི་མཚོན་པ་སྟེ། རིགས་ལྔ་བསྒོམ་པའོ། །རྒྱུན་དང་
རིགས་དང་མིང་དང་རྡོ་རྗེ་དང་
། ཅན་གྱི་ཆུ་དང་། ཅོད་པན་དང་མིང་དང་རྡོ་རྗེ་
དང༌། བདག་པོའི་དབང་རིམ་པར་བསྟན་པར་གསུངས་སོ། །གྷ་ནི་གྷ་བི་སྟེ་བ་
ལང་ངོ༌
། །ཧ་ནི་ཧ་སྟི་སྟེ་གླང་པོའོ། །དང་པོའི་ཤ་ནི་ཤོ་ན་ཏེ་ཀྱིའོ། །མཐའི་ཤ་ནི་
ཧ་ཤ་སྟེ་རྟའི། །གསལ་བ་ནི་དེ་ཚོས་མི་རྟོག་པ་གསལ་བར་བྱེད་པའོ། །ཆོ་ག་ནི་
མེ་རླུང་གི་སྦྱོར་བ་དང་ཡེ་ཤེས་སུ་བཟའ་བ་གཉིས་སོ། །སངས་རྒྱས་ལ་སོགས་པ་
རྐང་པ་གཉིས་དང་
། མཁའ་འགྲོའི་རྐང་པ་གཅིག་ནི་མཆོག་གི་དངོས་གྲུབ་བོ། །
གཞན་ནི་ཐུན་མོང་གི་དངོས་གྲུབ་བོ། །རྡོ་རྗེ་སྲོག་ནི་ཤ་ཟོས་པས་སྲོག་རིང་བའོ། །
དོན་ཀུན་གྲུབ་ཅིང་ དཔལ་དང་ལྡན་ནི། ཁུ་བ་ཟོས་པའོ། །དངོས་གྲུབ་
འདི་རྣམས་ནི་དུས་དྲུག་ཏུ་བསྟེན་པས་འགྲུབ་བོ། །རྡོ་རྗེ་ཉི་མ་ལ་སོགས་པ་རྐང་
པ་གཉིས་ནི། ཁུ་བ་དང་ཁྲག་གིས་འཁོར་བསྐྱེད་པ་བསྟན་ཏོ། །
ཁྲག་ཤེས་རབ་དང་། ཁུ་བ་ཐབས་ཀྱི་རང་བཞིན་དུ་བསྟན་ན་ཐབས་ཤེས་
རབ་གཉིས་ཀྱིས་འབྲས་བུ་གྲུབ་པར་བསྟན་པ་ནི། འདི་དག་ལ་སོགས་པའོ། །
ཤེས་རབ་ཕ་རོལ་ཕྱིན་ནི་ཁྲག་ཤེས་རབ་ཀྱི་རང་བཞིན་དུའོ། །ཚེ་དཔག་ནི་ཁུ་བ་
སྟེ་ཐབས་སུ་སྒོམ་པའོ། །ཞེན་པ་ནི་ཁུ་བ་དང་ཁྲག་གོང་མ་ལྟར་བསྟན་པས་ཐབས་
དང་ཤེས་རབ་སྒོམ་པའོ། །དེའི་ཡོན་ཏན་ནི་ཁམས་གསུམ་ཞེས་པ་ལ་སོགས་པ་
སྟེ། ས་བླ་ས་འོག་ས་སྟེང་གི་བདག་པོར་གྱུར་པའོ། ཁྲག་ལ་སོགས་པ་ནི་འཇུག་
བསྡུ་བ་སྟེ། དེས་ན་དེ་གཉིས་བསྟན་ཞེས་པའོ། །རིགས་ཀྱི་དབང་ཕྱུག་ནི་རིགས་
239--160



རྡོ་རྗེ་གུར་གྱི་ཊིཀྐ
ལྔའི་གཙོ་བོ་རྡོ་རྗེ་འཛིན་པའོ། ཁམས་ནི་རུས་པའོ། །གཟི་བརྗིད་ཆེན་པོ་ནི་རྡོ་རྗེ་
ཉི་མའོ། །ཐམས་ཅད་ནི་ལུས་ཐམས་ཅད་དོ། །རྡོ་རྗེ་ནི་མི་བསྐྱོད་པའོ། །བཙུན་མོ་
ནི་མ་མ་ཀྱིའོ། །དང་བ་ནི་ཆུའོ། །པད་མའི་བུ་མོ་ནི་སྣང་བ་མཐའ་ཡས་ཀྱི་ཡུམ་
གོས་དཀར་མོའོ། །སྔགས་ཐམས་ཅད་ནི་ཡན་ལག་དྲུག་གི་སྔགས་སོ། །རྣམ་པར་
དག་པ་ནི་དབང་ལྔའི་རྣམ་པར་དག་པ་དང་། ལྷ་དགུའི་རྣམ་པར་དག་པའོ། །ལེའུ་
བདུན་པའི་བཤད་པའོ།། །།
ཁྱོད་ནི་ཞེས་པ་ལ་སོགས་པ་ལ། མི་བསྐྱོད་པ་ཆོས་དབྱིངས་ཡེ་ཤེས་ཡིན་
ཡང་། ཡེ་ཤེས་དེ་ཉིད་ལ་ཡེ་ཤེས་ལྔ་ཡོད་པས་ན། ཆོས་ཀྱི་དབྱིངས་ཀྱི་ཡེ་ཤེས་
ཀྱིས། ཆོས་ཀྱི་དབྱིངས་ཀྱི་ཡེ་ཤེས་ལ་བསྟོད་པ་ནི། ཞེ་སྡང་རྡོ་རྗེ་དང་
། ཐུགས་
དག་དང་། ཆོས་ནི་ཤིན་ཏུ་རྣམ་དག་ཞེས་པའོ། །དེ་ཡང་པུ་ཀ་སིས་ཡེ་ཤེས་དེའི་
སྒོ་ནས་བསྟོད་པ་ནི། ལྷ་མོ་ཞེ་སྡང་རྡོ་ རྗེའི་རིགས་དང་། ཐུགས་དག་པ་དང་།
ཆོས་དབྱིངས་ཡེ་ཤེས་ཡིན་པས་རང་དང་མཐུན་པའི་སྒོ་ནས་བསྟོད་པའོ། །
ཡང་ཆོས་ཀྱི་དབྱིངས་ཀྱི་ཡེ་ཤེས་ལ་མེ་ལོང་ལྟ་བུ་ཡོད་པས། གཏི་མུག་རྡོ་
རྗེ་དང་སྐུ་དག་པ་དང་
། ཆོས་ཀྱི་གཟུགས་བརྙན་ཞེས་པ། མེ་ལོང་ལྟ་བུའི་སྒོ་ནས་
བསྟོད་པའོ། །དེ་ཡང་ས་བ་རིས་བསྟོད་པ་ནི། རང་གི་དེ་ཁོ་ན་མཐུན་པའོ
། །གལ་
ཏེ་རྒྱུའི་ཧེ་རུ་ཀ་ལྔ་ཞུ་ན། མེ་ཏོག་མ་ནི་བདག་ལས་མྱུར་དུ་གཟིགས་ཞེས་པ་ལ་
སོགས་པ་བསྒྱུར་བའོ། །ཐམས་ཅད་བཞེངས་པ་ཞེས་བྱ་བ་ནི་གཅིག་བཞེངས་
ནས་ཡན་ལག་དང་ཉིང་ལག་རྫོགས་པར་བཞེངས་པའོ། །ལྔ་བཞེངས་ན། ལྔ་པོ་
ལ་ཐམས་ཅད་ཞེས་བྱའོ། །འཁོར་ལོ་ཅན་ནི་ལྷ་མོ་རྣམས་སོ། །བསྐྱེད་པར་གྱུར་
པ་ནི་ལྷ་མོ་རྣམས་ཀྱི་ཕ་ལྟ་བུར་གཙོ་བོ་ཡིན་པས་བསྐུལ་བའོ། །
239-161



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཡང་ན་འཁོར་ལོ་ཅན་རྣམས་ཐམས་ཅད་ནི། གཙོ་བོ་ལྔའོ། །སློང་བའི་
དུས་གནས་ནི་ཀླུ་འདིའོ། །ཨོ་ལ་སོགས་པ་ནི་ལྷ་བསྐྱེད་ནས་བསྙན་པའི་སྔགས་
སོ། །གནས་ནི་སྤྱི་བོ་ལ་སོགས་པའོ། །རྟག་ཏུ་ནི་དུས་སོ། །ཡེ་ཤེས་ལ་སོགས་
ནི་གང་ཟག་གོ །འདི་ནི་ལ་སོགས་པ་ནི་ཡོན་ཏན་ནོ། །སྐུ་གསུང་ཐུགས་ཀྱི་བདག་
པོ་ནི། བརྗོད་བྱ་ཆོས་ཀྱི་མིང་གིས་སྟོན་པ་ལ་བཏགས་པའོ། །ཕྱག་རྒྱ་ཆེན་པོ་ནི་
སྤྱི་བོར་ཞབས་འོག་གནས་པ་སྐུ་བསྒོམ་བའོ། །སྐུའི་རིན་ཆེན་ལུས་ཐ་མལ་པའི་
ཞེན་པ་སྤོང་བའོ། །བསམ་གཏན་རྡོ་རྗེ་ནི་མཁའ་སྤྱོད་མའོ། །རབ་སྒྲུབ་ནི་སྦྱོང་
བའོ། །བཟླས་པ་ནི་ས་སྤྱོད་དོ། །ངག་གི་རྡོ་རྗེ་མགྲིན་པར་རོ། །སྒྲའི་སྒོ་ནི་རྣ་བའོ། །
རོ་དྲུག་ནི་མྱོང་བྱེད་ལྕེའོ། །ཀུན་ཏུ་བཟང་པོ་ནི་ཡིད་བྱིན་གྱིས་བརླབས་པ་ཕ་རྒྱུད་
ལས་གྲགས་པའོ། །བདག་མེད་མ་ནི་དེ་ཉིད་མ་རྒྱུད་དུ་བདག་མེད་པར་བཤད་
པའོ། །
འོ་ན་གཏི་མུག་རྡོ་རྗེ་མ་ལ་སོགས་པ་ཉིད་ཀྱིས་ཕྱིར་མི་འཚང་ངམ་ཞེ་ན།
གལ་ཏེ་ལ་སོགས་པ་སྟེ། དོན་དམ་པར་དངོས་པོ་རྣམས་སྟོང་པ་ཉིད་ཡིན་པས།
མཐུང་པ་མེད་ཀྱང་ངོ༌། །དེ་ཚེ་ཞེས་པ་ལ་སོགས་པ་ནི་ཀུན་ཏུ་རྟོགས་པས་རྟོག་པ་
སྦྱོང་བའོ། །ཡང་དག་གནས་ནི་འཁོར་ལོ་ཀུན་རྫོབ་ཏུ་གནས་པའོ། །བསམ་པར་
མི་ནུས་ནི་འགྲོ་བ་རྣམས་དངོས་པོ་ལ་མེད་པའོ། །ཆོས་ཀྱི་ཚུལ་ནི་སྟོང་པ་ཉིད་དོ། །
ཚིག་པ་ཞེས་པ་ལ་སོགས་པ་ནི། གོང་གི་བསྐྱེད་པའི་རིམ་པའི་དཔེ། བཞི་བསྟན་
པའོ། །འདོད་ཆགས་མེ་ནི་ལྷ་བསྒོམ་པའོ། །འདོད་ཆགས་ཀྱིས་བསྐྱེད་ནི་འཇིག་རྟེན་
པ་འདོད་ཆགས་ལས་བྱུང་བའོ། །སྨད་པ་ནི་ཉོན་མོངས་པ་ལྔ་ཡོད་ནའོ། །ཡོངས་
ཤེས་ནི་ལྷར་ཤེས་ནའོ། །རྡོ་རྗེ་སེམས་པ་ནི་མཚོན་པ་སྟེ། གཟུགས་རྣམ་པར་སྣང་
239--162



རྡོ་རྗེ་གུར་གྱི་ཊིཀྐ
མཛད། ཚོར་བ་ཉི་མ་ལ་སོགས་པས་འགྲུབ་པའོ། །འདོད་ཆགས་མི་སྤོང་ན། སྐྱེ་
བོ་དང་ཁྱད་པར་ཅི་ཡོད་ཞེ་ན། འདོད་ཆགས་ལ་སོགས་པ་སྟེ། ཁྱད་པར་ནི་ཉོན་
མོངས་པ་ལྔ་ལྷར་བྱས་ཤིང་མི་ཞེན་པའོ། །འདོད་ཆགས་སྤངས་ན་སྐྱོན་ཅི་ཡོད་ཞེ་
ན། འདོད་ཆགས་བྲལ་བ་ལ་ཞེན་པ་ལ་སོགས་པ་ཉན་ཐོས་ཀྱི་བྱང་ཆུབ་བོ། །མཐར་
ཕྱིན་ནི་ལྷར་སྒོམ་བའོ། །
དེ་ནས་ཞེས་པ་ལ་སོགས་པ་ནི། རྡོ་རྗེ་སྒྲོལ་མའི་སྒྲུབ་ཐབས་སོ། །བདག་
མེད་མ་དང་འདི་གཉིས་དཀྱིལ་འཁོར་བསྒོམ་པ་འདྲ་ལ། བདག་མེད་མ་ གྲོལ་
བའི་ལམ་དུ་བཞག་ལ། འདི་ཐབས་ལས་བྱུང་བ་ཅི་སྟེ་ཞེ་ན། འདི་ལས་ཚོགས་
དང་འབྲེལ་བ་ཐབས་ལས་བྱུང་བ་ཡིན་ལ། བདག་མེད་མ་ནི་སྒོམ་པ་གོམས་པར་
བྱེད་པས་གྲོལ་ལམ་ཡིན་ནོ། །འདི་དབང་ལྟར་དང་མན་ངག་ནི་སྔ་མ་བཞིན་ནོ། །
སྦྱིན་བསྲེག་ནི་ལས་ཚོགས་བཅུ་བཞི་ལས། ཁ་ཅིག་སྦྱིན་བསྲེག་གི་བསྒྲུབ་པ་
པ་སྟེ་
རྒྱུད་ན་གསལ་ལོ། །
ཨོ་ལ་སོགས་པ་ནི་སྔགས་གཙོ་བོའོ་སྔགས་ཏེ། བསྙེན་པའི་སྔགས་ཏེ། ལྷ་
བསྐྱེད་པ་ལ་ལུགས་གཉིས་ཏེ། ཁང་པ་དང་གཙོ་མོ་དང་འཁོར་གྱིས་བསྐྱེད་པ་
དང༌། རྡོ་རྗེ་གུར་གྱི་ནང་དུ་གཙོ་མོ་བསྐྱེད་པས་དུས་གཅིག་ཏུ་བྱུང་བའོ། །སངས་
རྒྱས་ནི་ཕྱོགས་བཞིར་རོ། །གནས་གསུམ་ནི་ཁམས་གསུམ་མོ། །འཁོར་ལོ་གཙུག་
ཏོར་རྣམ་རྒྱས་ཀྱི་ཕྱག་མཚན་དེ། ཀླུ་ཞགས་ནི་གནོད་མཛེས་མའོ། །སྔགས་བཟླ་
བ་ནི་བསྙེན་པ་གཙོ་མོ་གཅིག་པུ་བཟླ་བའམ། ཡང་གཙོ་མོའི་ནི་གོང་ཉིད་བཟླས་
ལ། འཁོར་རྣམས་ཀྱི་ཨོ་ནས་སྭཱ་ཧཱའི་བར་རོ། །དེས་ན་ཨོཾ་ལ་སོགས་པ་ནི་སྔགས་
དང་ས་བོན་གཉིས་ཀར་ཟིན་ནོ། །ཡི་གེ་བཅུ་ཡིས་ལྷ་མོ་བཅུ་ནི་ས་བོན་གྱི་དབང་
239-163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དུ་བྱས་པའོ། །ཕ་རོལ་ཕྱིན་བཅུ་ནི་རྣམ་དག་གོ །སྔགས་ལ་སྦྱོར་སོགས་པ་
པ་ནི་
ལས་ལ་སྦྱོར་བ་སྟེ། སྔགས་རིང་ངོ༌། །
སྔགས་ནི་བེ་བ་ལ་སོགས་པ་བཟླས་ཏེ། གོས་ཀྱི་ཐུ་བར་བཏུམས་ཏེ་རང་
དབུགས་ཐུང་བའི་ནང་དུ་མི་གཏང་བའོ། །སྔགས་འདིས་ཞེས་པ་ལ་སོགས་པ་ནི་
སྦྱིན་བསྲེག་སྤྱི་དང་འདྲ་སྟེ། ལས་བསྒྲུབ་པའི་ཨུཏྤ་ལ་བསྲེག་པའོ། ཁ་ཅིག་ནི་
ཐབ་དང་ལྷ་ལ་སོགས་པ་མི་དགོས་པར་མེ་སྦར་པ་ཨུདྨ་ལ་བསྲེག་པར་བཞེད་དོ། །
བརྒྱ་རྩ་བརྒྱད་ནི་རྫས་རེ་དང་སྔགས་རེ་སྤེལ་བའོ། །དགྲའི་ཁྱིམ་ནི་གང་དུ་སྦས་
པ་ཉིད་དགྲའི་ཁྱིམ་དུ་མོས་པའོ། །གདུག་པ་ནི་སྐྱེ་ཚེའོ། །སྨྱོ་བྱེད་ནི་ད་དུ་རའོ། །
རས་རིས་ཀྱི་བསྒྲུབ་པ་ནི། བྲིས་པ་དེ་ལྷར་བསྐྱེད་པ་དང༌
། ཡེ་ཤེས་བསྟིམ་པ་དང་
མཆོད་པ་ལ་སོགས་པ་བྱས་ནས། བོཟླས་པར་བྱའོ། །
ཞགས་པ་ལ་སོགས་པ་ནི། སྙིང་ག་ནས་སྤྲོ་བ་དང་
། གཟུངས་ནི་སྔགས་
རིང་སྟེ། ལག་པ་གཡས་གཡོན་གྱི་གུང་མོ་དང་
། མཛུབ་མོ་ལ་མིག་སྨན་བསྐུས་ཏེ།
དེ་ལ་གཟུངས་ལན་བདུན་བཟླས་ལ། གཡས་ པའི་ལག་པས་མིག་གཡས་ལ་
བསྐུས་ལ། གཡོན་པས་གཡོན་ལ་བསྐུའོ། །བཀའ་དྲིན་གསོལ་ནི་བདག་འདོད་པ་
སྟེར་བའོ། །ངོ་མཚར་ནི་རྣལ་འབྱོར་པ་ཆུང་པའི་དབང་དུ་གྱུར་པས་ངོ་མཚར་བའོ། །
གཟུངས་ནི་སྔགས་རིང་ངོ༌། ཁ་གཉིས་པ་ནི་སྤྲུལ་གྱི་མགོ་གཉིས་པ་མགོ་ཐལ་བར་
བྱས་པའོ། །སྡོང་བུ་སྦྱར་བ་ནི་ཐོད་པ་གསུམ་གྱི་སྐྱེད་བུའི་སྟེང་དུ་ཐོད་པ་བཞག་
ལ། དེར་མར་མེ་སྦར་ཏེ། སྟེང་ནས་ཐོད་ པ་ གཞན་ གྱིས་ ཁ་ བཀབ་ལ། དུ་བ་
ཆགས་པ་དེ་བསྡུ་བའོ། །རྟ་མཆོག་ནི་ཤ་ཆེན་ནོ། །པད་མ་གར་གྱི་དབང་ཕྱུག་ནི་
ཁེ་བུ་དང་བུ་མོ་ལ་ཡེ་ཤེས་དབབ་པའོ། །དཀྱིལ་འཁོར་བྲི་བ་ལ་སོགས་པའི་ཕྱིར་
239 -164



རྡོ་རྗེ་གུར་གྱི་ཊིཀྐ
རོ། །ལ་ལ་ནི་པད་མ་གར་དབང་ཞེས་པ་ཞུ་བ་དབབ་པ་ལ་བཞེད་དོ། །ལྕེ་ནི་ལྐོག་
མའི་ཕྱོགས་སུ་དབྲལ་ཏེ་བླང་བའོ། །གཟུངས་ནི་སྔགས་རིང་ངོ༌། །མི་སྤང་བ་ནི་
བདག་མི་སྤང་བའོ། །
རང་གི་བདག་པོ་ནི། དེ་སྒོམ་པའི་སྣང་བ་མཐའ་ཡས་སོ། །ལྡེ་གུ་ནི་སྔར་
འབྲས་ཕྱེས་སྔར་གྱི་མི་ཚིལ་གྱིས་རང་བྱུགས་པ་དྲིལ་ལ། དེ་ལ་ཁུར་བ་བྱའོ། །ལྔ་
ནི་བྱིས་པ་དང་
། དར་ལ་བབ་པ་དང་། དར་ཡོལ་བ་དང་། རྒས་པ་དང་། ཁོགས་
པའོ། །རྟ་མགྲིན་ནི་ཁུ་བ་དང་
། མི་ནང་དུ་ཆུད་པ་ནི་ཨ་མུ་ཀ་ཞེས་པ་ཉིད་དོ། །དེ་
ནས་ཞེས་པ་ལ་སོགས་པའི་བཤད་པ་གཉིས་ནི་སྔ་མ་བཞིན་ནོ། །ཕས་ཀྱི་རྒོལ་བ་
ནི་བརྩོད་པའོ། །རྒྱུན་ཐམས་ཅད་ནི་རིན་པོ་ཆེའི་རྒྱན་ནོ། །ལྟེ་བ་ནི་པད་མའི་
གདན་གྱི་ལྟེ་བའོ། །ཡེ་ཤེས་སེམས་དཔའ་ནི་རང་ལ་རང་འདྲ་གཞུག་པའོ། །ལ་
ལ་ནི་ལྟེ་བ་ཞེས་པ་དམ་ཚིག་སེམས་དཔའི་ལྟེ་བར་ཨོཾ་ལས་ཡེ་ཤེས་སེམས་དཔའ་
བསྒོམ་བར་བཞེད་དོ། །
ཟླ་བ་དྲུག་ལ་སོགས་པ་ནི་ལས་ལ་སྦྱོར་བའི་དུས་ཏེ། བྱ་རོག་སྐད་མི་
འདོན་པ་ན་སིང་པོ་སྒྱུར་པོ་ལ་ལན་བདུན་བདུན་བཟླས་ཤིང་ཟླ་བ་དྲུག་ཐུང་ན་
བརྩོད་པ་ཐམས་ཅད་ལས་རྒྱལ་བ་སྟེ། དེས་ཤེས་རབ་ཞེས་པ་ལ་སོགས་པ་འོ། །
ཞག་བདུན་ཐུངས་ན། རང་གི་སྡེ་པ་དང་མུ་སྟེགས་པའི་གཞུང་ཐམས་ཅད་ཤེས་ཏེ།
དེས་ན་བསྟན་ཆོས་ཞེས་པ་ལ་སོགས་པ་སྟེ། འབུམ་བཟླས་ཞིང་ཐུང་ན་ཉིན་རེ་ལ་
ཚིག་བཤད་བརྒྱ་རྩོམ་པ་དང་འཛིན་ཏེ། དེས་ན་འབུམ་ཞེས་པ་ལ་སོགས་པའོ། །
དེས་ནས་དངོས་གྲུབ་རབ་འབྲིང་ཐ་མ་གསུམ་མོ། །སིངས་པོ་ལ་བཟླས་པའི་
སྔགས་ནི། ཨོཾ་ལ་སོགས་པའོ། ཁཱ་ཞེས་པ་ལ་སོགས་པ་ནི་བཏུང་བའི་དུས་ཏེ་
239-165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དངོས་གྲུབ་གསུམ་ཀ་ལ་དགོས་པའོ། །སིངས་པོ་ནི་བྲག་ཆུ་སྒྱུར་པོའམ་རྩ་བས་
སོ། །ཇི་སྲིད་ལ་སོགས་པ་ནི་གོང་གི་ཟླ་བ་དྲུག་གི་འཕྲོའོ
། །དེ་ནས་ཞེས་པ་ལ་སོགས་
པ་ནི་རྒྱུད་དབང་ཁོ་ན་ནས་བཤད་དོ། །སྔགས་ནི་རིམ་པ་གཉིས་སོ། །འགྲུབ་ནི་
བླ་མ་བཟང་པོའི་གདམས་ངག་ཡིན་པས། དེས་སློབ་མས་དངོས་གྲུབ་ཐོབ་པའོ། །
དཀྱིལ་འཁོར་ནི་བརྟན་པའོ། །རིག་པ་ནི་གནས་ལྔའོ། །ཕ་རོལ་སོན་ནི་དེ་ཐམས་
ཅད་ཇི་ལྟ་བར་ཤེས་པའོ། །ཉན་ཐོས་སྤྱོད་པ་ནི་རང་དོན་ནོ། །
ལུས་སྐྱོབ་ནི་སྒོམ་པ་སྟེ། སྔགས་དང་བསྒོམ་པས་ཕན་འདོགས་པ་ནི།
བདེ་བར་བྱེད་ཅེས་པའོ། །ཇི་ལྟར་ལ་ལ་སོགས་པ་རྐང་པ་གཉིས་ནི་དཔེ་སྟེ།
རིགས་དྲུག་པ་ལ་རིགས་ལྔས་མཆོད་པ་བྱེད་པ་ལྟར་རོ། །དང་པོར་ནི་གཙོ་བོར་
རོ། །རྡོ་ རྗེ་ ལ་ སོགས་ པ་ནི་དོན་ནོ། །ཡུ་རོ་ ནི་ དམྱལ་བའོ། །དབང་བསྐུར་ནི།
དབང་བསྐུར་བའི་སློབ་མའོ། །སློབ་མ་ནི་རྒྱུད་བཤད་པ་ཙམ་མོ། །འཇིག་རྟེན་ལ་
སོགས་པ་ནི་ཚེ་འདི་དང་ཕྱི་མ་ཉེས་པའོ། །གཡོ་དང་སྒྱུ་ཡིས་འཇུག་ནི། བླ་མའི་བྱ་
བ་ལ་གཡོ་སྒྱུ་བྱེད་པའོ། །
བསྙེན་བཀུར་ལོག་པར་གསལ་བྱེད་ནི། བཞད་གད་ལ་སོགས་པའི་ཚུལ་
གྱིས་བསྙེན་བཀུར་བྱེད་པའོ། ཁོང་སྐམ་ལ་སོགས་པ་ཡང་
། ཚེ་འདི་དང་ཕྱི་མའི་
ཉེས་པའོ། །ཕ་རོལ་མགྲོན་ནི་འབྲས་བུ་ཐོབ་པའོ། །བཀའ་ནི་མན་ངག་གོ །ཚོགས་
ཀྱི་ཟས་ནི་ཚོགས་འཁོར་རོ། །ཞུ་བ་ནི་ཚོགས་ཀྱི་ཕྱིར་བླ་མ་ལ་ཞུ་བའམ། ཐུགས་
ཀྱི་འཁོར་ལོ་སྟེ་ཐིག་ལེ་དབབ་པའོ། །ཡང་ན་ཞེས་སོགས་ཞེས་པ་སྟེ། ཚོགས་
འཁོར་གྱིས་ལས་བཞི་བསྒྲུབ་པའོ། །སྔ་བར་ནི་ནུབ་མོ་ཚོགས་བྱེད་པའི་ཉིན་མོ་
ཚོགས་བསགས་པའི་ཕྱིར། དགེ་འདུན་གྱི་སྟོན་མོ་བྱ་བའོ། །
239-166



རྡོ་རྗེ་གུར་གྱི་ཊིཀྐ
བླ་མ་ལ་སོགས་པ་ཚིག་རྐང་པ་གསུམ་ནི་ནུབ་མོའི་ཚོགས་འཁོར་བྱ་བ་བྱ་
སྟེ། སྟོན་མོ་དང་ཡོན་དབུལ་བའོ། །ཚོགས་ནི་སློབ་མ་རྣམས་སོ། །ལ་ལ་ནི་སྔ་
བར་དང༌། བླ་མ་ལ་སོགས་པ་རྐང་པ་གཉིས་སུ་སྤེལ་ཏེ། དང་པོ་བླ་མ་ལ་ཟས་
དྲངས་པ་དང་། ཡོན་དབུལ་བའོ། །དགེ་འདུན་དང་ཚོགས་ཀུན་ཏུ་འབྲེལ་ཏེ། དེ་
ནས་འཚོགས་ པ་ ལ་ དབུལ་བའོ། །ཡན་ལག་ལ་ སོགས་པ་ནི་ཟས་ཟོས་ནས་
གཏོར་
་མ་གཏང་བའོ། །རྡོ་རྗེ་རྒྱན་ནི་སྔ་མ་བཞིན་ནོ། །གཏོར་མའི་མཆོད་པ་ལྔ་
དགོད་པ་ན། མེ་ཏོག་ཅེས་པ་ལ་སོགས་པའོ། །མཆོད་པ་དབུལ་ཐབས་ནི་ཞབས་
བསིལ་ཞེས་པ་ལ་སོགས་པ་སྟེ། གོང་མ་ནི་དབུལ་ཐབས་གྷ་ཧ་ལ་སོགས་པ་དང་
འདྲའོ། །ལ་སེ་ལ་སོགས་པ་ནི། ལྷ་མོ་བརྒྱད་ཀྱི་མཆོད་པ་མདོར་བསྟན་པའོ། །མེ་
ཏོག་ཅེས་པ་ལ་སོགས་པ་ནི་རྒྱས་པ་སྟེ་ཕྱག་རྒྱའི་མཆོད་པའོ། །ཧཱུྃ་གི་དམ་ཚིག་ནི་
གླུ་ལེན་པའི་ཚེ། ཧཱུྃ་གྱིས་དྲངས་བའོ། །མཆོད་པ་ལ་སོགས་པ་ནི། དགོས་པའོ། །
དེ་ཡང་དངོས་གྲུབ་རྣམས་ཐོབ་པ་ལ་མཆོད་པ་ཙམ་གྱིས་མི་ཆོག །བསྒོམ་པ་དང་
བཟླས་པ་དགོས་པས་ན། བཟླས་དང་ལ་སོགས་པའོ། །
མེ་ཏོག་ཅེས་པ་ལ་སོགས་པ་ནི། དངོས་སུ་འབྱོར་པའི་མཆོད་པ་བྱས་ན།
འབྲས་བུ་འོང་བར་བསྟན་པ་སྟེ། མངོན་གསུམ་ནི་འཇིག་རྟེན་སྤྱོད་པར་གནས་པ་
ནི། དངོས་སུ་འབྱོར་པའོ། །མཆོག་ཡིན་ནི་སྒོམ་པའི་མཆོད་པ་བས་འདི་བཟང་
བའོ། །བྱང་ཆུབ་ཡན་ལག་བཅས་ནི། དེ་ལས་འབྲས་བུ་འབྱུང་བའོ། །ཡང་ན་
མཆོད་པ་རྣམས་དེ་ཁོ་ན་ཉིད་ཀྱིས་མ་ཟིན་ན། མཆོག་མ་ཡིན་ཞིང་བྱང་ཆུབ་ཀྱི་
རྒྱུར་མི་འགྲོ་བར་བསྟན་པའོ། །མངོན་གསུམ་ནི་དེ་ཁོ་ན་ཉིད་ཀྱིས་མ་ཟིན་པའོ། །
དཀར་པོ་ལ་སོགས་པ་ནི། ལས་བཞིའི་ཁ་དོག་སྟེ། རྒྱན་དང་མཆོད་པ་
239 -167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དང་ཐབས་ལ་སོགས་པའི་ཁ་དོག་གོ །ཞི་བ་ཞེས་པ་ལ་སོགས་པ་ནི། བྱེ་བྲག་ཏུ་
མེ་ཏོག་གིང་ཁ་དོག་གོ །རྣལ་འབྱོར་པ་ལ་སོགས་པ་ནི་སློབ་དཔོན་གྱི་མཚན་ཉིད་
དམན་པའི་སྐྱོན་ཏོ། །དབང་བསྐུར་མེད་ནི་དབང་བསྐུར་དམན་པའོ། །མ་ཞུགས་
ནི་འཇུག་པ་དམན་པའོ། །རབ་གནས་དང་སྦྱིན་བསྲེག་ནི་སློབ་དཔོན་གྱི་ལས་སུ་
བྱ་བ་ཡིན་པས། མ་མཐོང་ན་མི་ཤེས་པས་ཉེས་པ་ཆེའོ། །སངས་རྒྱས་དེ་ཉིད་ནི་
རིམ་པ་གཉིས་སོ། །མ་ཐོབ་ན་ཞེས་པ་ནི་ཐོབ་ངེས་པ་སྟེ། གལ་ཏེ་མ་ཐོབ་ན་འོག་
མ་རྣམས་ཐོབ་ཅེས་པའོ། །སའི་བདག་པོ་ནི་རྒྱལ་པོའོ། །མཁའ་འགྲོ་ནི་མཆོག་གི་
དངོས་གྲུབ་སྟེ་ཞར་ལ་བྱུང་བའོ། །
འདིར་ནི་གང་འགྲུབ་ནི། ཐུན་མོང་གི་དངོས་གྲུབ་རྣམས་སོ། །སངས་རྒྱས་
དེ་ནི་རྣལ་འབྱོར་པའོ། །འདི་ནི་རང་འབྱུང་ཞེས་པ་ལ་སོགས་པ་ནི་རང་ཉིད་ཀྱི་
མཛད་པ་བཅུ་གཉིས་བྱེད་ནུས་པའམ། སངས་རྒྱས་ཀྱིས་མཛད་པ་བཅུ་གཉིས་
མཐོང་བའོ། །རིགས་ནི་ཟས་ གཙང་ གི་ རིགས་ སོ། །ལྷར་གཤེགས་ནི། དམ་པ་
ཏོག་ཀར་རུའོ། །འདུལ་བ་ལ་སོགས་པ་ནི་རང་ཉིད་ཀྱིས་སྤྲུལ་པའི་སྐུ་གང་འདོད་
པ་བྱེད་ནུས་པའོ། །སྤྲུལ་པའི་སྐུར་བྱེད་པའི་རྒྱུ་ནི་སྙིང་རྗེ་ཞེས་པའོ། །ཕྱག་རྒྱས་
འགྲུབ་པ་ནི་ཕྱག་རྒྱ་འགྲུབ་པ་སྟེ། རིམ་པ་གཉིས་མཐར་ཐོན་པའི་གང་ཟག་དེའོ
། །
བུད་མེད་ཞེས་པ་ལ་སོགས་པ་ནི་རྣལ་འབྱོར་པ་དེས། སྐྱེས་བུ་འདོད་ཆགས་ཀྱི་
དོན་དུ་བུད་མེད་དུ་སྤྲུལ་ནས་སྐྱེས་པའི་འདོད་ཆགས་སྤོང་བར་བསྟན་ཏེ། ཆོས་
གསུང་ནི་འདོད་ཆགས་ཞི་བ་ཉིད་ལ་བྱའོ། །བུད་མེད་སྒྱུ་མ་ནི་བདེ་མཆོག་སྒྱུ་མའོ། །
སྒྱུ་མ་ཐམས་ཅད་ནི་འདོད་ཆགས་སོ། །ཤེས་རབ་ཕ་རོལ་ཕྱིན་ནི་ཡེ་ཤེས་སོ། །
བུད་མེད་ཡང་དག་གནས་ནི་ཡེ་ཤེས་དེ་བུད་མེད་ལ་བརྟེན་ནས་སྐྱེ་བ་སྟེ། སྐྱེས་བུ་
239-168



རྡོ་རྗེ་གུར་གྱི་ཊིཀྐ
འདོད་ཆགས་ཅན་གྱིས་སོ། །སྒྱུ་མ་ཆེན་མོ་དཔེ་སྟེ། དོན་གྲུབ་ཀྱི་མ་ལྟར་བུད་མེད་
དེ་ལ་བརྟེན་ནས་དངོས་གྲུབ་སྐྱེ་བའོ། །དེས་ན་སངས་རྒྱས་ལ་སོགས་པའོ། །བུད་
མེད་དེ་ཉིད་ཇི་ལྟ་བུ་སྤྲུལ་ཞེ་ན། གཡོ་ཞེས་པ་ལ་སོགས་པ་སྟེ། གཡོ་ཆེ་བ་དང་
།
ངོ་ཚ་མེད་པ་དང་། འདོད་ཆགས་སྲེད་པའོ། །དད་ཆེན་ནི་བཟང་མོའོ། །
ཕྱག་རྒྱ་ཆེན་པོའི་གནས་འདུག་ནི། བུད་མེད་དེ་ཡང་རང་གི་སྟོང་པ་ཉིད་
ལས་སྤྲུལ་པའོ། །དངོས་གྲུབ་སྟེར་ནི་སྐྱེས་པ་དེ་ལ་བརྟེན་ཏེ། ཡེ་ཤེས་སྐྱེ་བའོ། །
ཡང་ངན་པ་རྣམས་བཤད་པ་ནི། གཟུགས་མེད། ཡོན་ཏན་མེད། ནོར་མེད་ཞེས་
པའོ། །ཡང་ན་ནོར་དང་འདོད་པ་གང་ཡང་མེད་པ་སྟེ། ནོར་གྱི་ཕྱིར་མི་ཕྱེད་
སྨད་འཚོང་མ་དང་མི་འདྲའོ། །འོ་ན་གང་གི་བསམ་པས་བྱེད་ཞེ་ན། རྡོ་རྗེ་ནི་ཡེ་
ཤེས་སོ། །འདོད་ཆགས་ནི་དེ་འདོད་པའི་བསམ་པས་བྱེད་པའོ། །རང་གི་བདེ་བ་
ནི་སྙོམས་པར་ཞུགས་པའི་སྦྱོར་བའོ། །ཚུལ་ཁྲིམས་ནི་ལ་སོགས་པ་ནི་ཐུན་མོང་
གི་ཡོན་ཏན་ནོ། །བླ་མ་བསྙེན་བཀུར་གྱིས་ཐུན་མོང་མ་ཡིན་པའི་ཡོན་ཏན་ནོ། །
བདེ་གཤེགས་བཀའ་ནི་སྤོང་བ་བཅུའོ། །
དེ་ནས་ཞེས་པ་ལ་སོགས་པ་ལ་རྒྱུད་དབང་ནི་གོ་སླའོ། །མན་ངག་ལྟར་ལ་
དེ་ནས་ནི་དབང་འདོད་པའི་བསམ་པ་བྱུང་ནས་སོ། །གཙོ་མོ་ནི་སློབ་དཔོན་གྱི་
དབང་འདོད་པའོ། །བསྟོད་པ་ནི་འཁོར་རྣམས་ནི་རིག་པའི་དབང་འདོད་པའོ། །
བསྟོད་པ་ནི་དགེ་བ་བདུན་ནོ། །གསོལ་བ་གདབ་པ་ནི་དགའ་བ་གཅིག །ཞེ་སྡང་
ལ་སོགས་པ་ལྔ་ནི་ཡེ་ཤེས་ལྔའི་སྒོ་ནས་བསྟོད་པའོ། །ཡིད་ནི་དྲུག་པ་ཉིད་ཀྱི་སྒོ་
ནས་བསྟོད་པའོ། །རྡོ་རྗེ་ཀུན་ནི་རིགས་ལྔའོ། །
དེ་ནས་ཞེས་པ་ལ་སོགས་པའི་རྒྱུད་དབང་ནི། བསྟོད་པའི་རྗེས་ལ་བཀའ་
239 -169



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྩལ་བའོ། །མན་ངག་ལྟར་ན་སློབ་མས་གསོལ་བ་བཏབ་པའི་རྗེས་ལ་དཀྱིལ་
འཁོར་བྲི་བའོ། །མཁའ་འགྲོ་ཐམས་ཅད་ཀྱི་དམ་ཚིག་ནི། སློབ་མས་གསོལ་བ་
བཏབ་པའོ། །དེ་ལ་འདི་ནི་ཞེས་པ་ལ་སོགས་པ་ནི་དཀྱིལ་འཁོར་གྱི་དབུས་སུ་
ལྷའི་དཀྱིལ་འཁོར་བསྐྱེད་ནས་བཟླས་པ་བྱེད་པ་ལ། སློབ་མ་བཞིས་ཕྱོགས་བཞི་
ནས་མགྲིན་གཅིག་ཏུ་ཚིག་ འདིས་ གསོལ་བ་གདབ་པའོ། །ཡང་ན་གསང་བ་
འདུས་པའི་ཚིག་གིས་གསོལ་བ་གདབ་པའོ། །དཀྱིལ་འཁོར་གྱི་རྡོ་རྗེ་སློབ་དཔོན་
ནི། ང་ནི་ཞེས་པ་ལ་སོགས་པ་ནི་བགེགས་སྤྱད་པའོ། །བདེ་ཆེན་ལ་སོགས་པ་
རྐང་པ་གཉིས་ནི། བགེགས་རྣམས་ཀྱང་ཡེ་ཤེས་ལས་བྱུང་བར་བསྟན་པའོ། །
ཚངས་ཐིག་ཞེས་པ་ལ་སོགས་པ་ནི་རྐྱང་ཐིག་དང་སྒོར་ཐིག་ཏུ་བཅས་པ་ཆ་ཆེན་
དགུའི་ཐིག་གདབ་པ་སྟེ། ཆ་གཉིས་དང་ཆ་དྲུག་ཞེས་པ་ནི་རྐྱང་ཐིག་གོ །སྒོའི་ཚད་
ནི་སྒོར་ཐིག་སྟེ། རྡོ་རྗེ་ར་བ་དང་
། མེ་རི་ལ་ཆ་ཆེན་ཕྱེད་ཕྱེད་དོ། །
དེ་ཐམས་ཅད་ལ་དགུ་ཡོད་པས་ན། དགུའི་ཆ་ཞེས་པའོ། །ཡང་ན་སྒོའི་
ཐིག་སྟེ་ཚངས་ཐིག་གི་ངོས་ཀྱི་ཆ་ཆེན་པོ། གཅིག་གི་ཕྱེད་ལ་ཆ་ཆུང་གཉིས་སུ་
གདབ་པ་ནི། ཆ་གཉིས་བོར་ཞེས་པ་སྟེ། ནང་གི་ཕྱེད་མི་གདབ་པའོ། །ཆ་དྲུག་ནི་
དེའི་ཕྱི་རོལ་ཆ་ཆེན་ཅིག་གི་ངོས། གཉིས་སུ་གཞག་པ་དང་
། ཕྱི་ལ་ཡང་གཞག་པ་
དང་། ཆ་ཆེན་པོ་བཞིའི་ཕྱི་ངོས་ཆ་ཆུང་ངུ་གཅིག་གདབ་པ་སྟེ། དེས་ན་ཆ་ཆེན་གྱི་
ཐིག་གདབ་པའི་རྗེས་ལ་ཆ་ཆུང་གི་ཐིག་རྐང་དྲུག་གདབ་པའོ། །
སྒོའི་ཚད་ནི་ཆ་ཆེན་གསུམ་པ་མེ་གདབ་པའོ། །དགུའི་ཆ་ནི་ཆ་ཆེན་དང་།
ཆ་ཆུང་གཉིས་ཀྱི་ཐིག་བགྲངས་པས་ཐིག་རྐང་དགུ་སྟེ། ཚངས་ཐིག་དང་
། ཆ་ཆེན་
བཞི་པའི་ཐིག་རྐང་གི་བར་ཚོ་ལ་དགུ་ཡོད་དོ། །འཁོར་ལོའི་བརྒྱད་ཆ་ནི། སྒོ་
ལ་
239-170



རྡོ་རྗེ་གུར་གྱི་ཊིཀྐ
ཆ་ཆེན་གཅིག་གོ །སྒོ་ཁྱུད་ནི་ནང་ངོས་ཀྱི་སྒོ་ཁྱུད་དོ། །
ལྷའི་སྣམ་བུ་ནི་སྒོ་མ་བཞིའི་གནས་སོ། །སྒོའི་ཚད་ནི་ཆ་ཆེན་གཅིག་གོ
ཡང་ཕུབས་ནི་ལོགས་ཞེས་པ་འགྱུར་ཡོད་དེ། ལོགས་ ལ་ཆ་ཆུང་གཉིས་སོ། །
འགྲམ་ནི་འགྲམ་ལ་ཆ་ཆུང་གཅིག་ཡིན། ཡ་ཕྲེད་ལ་བགྲངས་པས་ཆ་ཆུང་གཉིས་
སོ། །རིག་བྱེད་ནི་འདོད་ཡོན་གྱི་སྣམ་བུ་སྟེ་ཆ་ཆུང་གཉིས་སོ། །དྲ་བའི་སྣམ་བུ་
རིག་བྱེད་ཉིད་ནི་དེ་ཡང་ཆེ་ཆུང་གཉིས་སོ། །ཡང་ན་རིག་བྱེད་ནི་རྟ་བབས་ཏེ། སྒོ་
ཉིད་དེ་བཞིན་སྒོ་ལྟར་ཆ་ཆེན་གཅིག་གོ །དྲ་བའི་སྣམ་བུ་རིག་བྱེད་ཕྱེད་ནི། རྟ་
བབས་ཀྱི་ཕྱེད་དོ། །ཆ་ཆུང་གཉིས་སོ། །
ས་སྦྱང་བ་ནི་སྟོང་པ་ཉིད་ཀྱིས་སྦྱང་བ་སྟེ། ཁམས་ཀྱི་ནམ་མཁའ་སྟོང་
པའོ། །ཡེ་ཤེས་སྤྱན་དྲང་བ་ནི་ལག་པའི་སོར་མོ་གསུམ་ས་ལ་རེག་སྟེ། སྔགས་
འདི་བརྗོད་པས་རྡོ་རྗེའི་ས་གཞིར་བྱའོ། །ས་མ་ཡ་ལ་སོགས་པ་ནི་ཐིག་གདབ་
པའི་སྔགས་དང་བཟླས་པའི་སྔགས་སོ། །འདི་ནི་ཆོས་དབྱིངས་ཞེས་པ་ལ་སོགས་
པ་ནི། རྩིག་པ་ལྔ་འབྲི་བའི་ཚེ་ཚིག་འདི་བརྗོད་པ་སྟེ། སྔོན་པོ་འབྲི་བའི་ཚེ། ཚིག་
འདི་བརྗོད་དོ། །དེ་ལྟར་དཀར་པོ་ལ་སོགས་པ་འབྲི་བའི་ཚེ་ཡང་
། འདི་ནི་མེ་ལོང་
དག་པ་སོགས་པ་བརྗོད་དོ། །དབང་ལྡན་ཞེས་པ་ལ་སོགས་པ་ནི་ལྷས་བསྡུས་པའི་
རིགས་བསྡུས་ཀྱི་དཀྱིལ་འཁོར་འདི་ཉིད་མཚམས་ཀྱི་ལྷ་མོ་བཞིའི་ཕྱག་མཚན་ནོ། །
ལྕགས་ཀྱུ་ཞེས་པ་ལ་སོགས་པ་ནི། དཀྱིལ་འཁོར་གྱི་བསྡུས་པའི་རིགས་བསྡུས་ཀྱི་
ལྷ་མོ་ཕྱོགས་ཀྱི་ལྷ་མོ་གཞིའི་ཕྱག་མཚན་ནོ། །དེས་ན་རྒྱུད་ཟོར་ཡང་གི་ཚིག་སྟེ།
གོང་ལ་ཡང་སྒོ་མ་བཞི་ཤེས་པར་བྱས་ལ། འདི་ལ་ཡང་མཚམས་མ་བཞི་ཤེས་
པར་བྱའོ། །ཡང་ན་ལྕགས་ཀྱུ་ལ་སོགས་པ་ནི། དཀྱིལ་འཁོར་འདི་ཉིད་ཀྱི་ཕྱག་
239-171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མཚན་ནོ། །དེ་ནས་ཞེས་པ་ལ་སོགས་པའི་རྒྱུད་དབང་དང་མན་ངག་ནི་གོ་སླའོ། །
རྡོ་རྗེ་ཞེས་པ་ལ་སོགས་པའི་ཚིག་རྐང་གཉིས་ནི། མདོར་བསྟན་པའོ། །
ཟླུམ་དེ པོ་ཞེས་པ་ལ་སོགས་པ་ནི་ཐབ་ཁུང་གི་བཤད་པ་སྟེ། ནམ་མཁའི་ཁམས་ནི་
གྲུ་གསུམ་མོ། །དེ་བཞིན་འདི་གསུམ་ལ་ཡང་ཐབ་ཁུང་གྲུ་གསུམ་གྱིས་བྱ་ཞེས་
པའོ། །སྐལ་ངན་ནི་བཀྲ་མི་ཤེས་པར་བྱ་བའོ། །ཙན་དན་ལ་སོགས་པ་ནི་བསྲེག་
རྫས་ཀྱི་བཤད་པའོ། །ཕྱིས་ནི་མེ་ལྷ་བསྐྱེད་མེ་ལྷ་བསྐྱེད་ནས་སོ། །ཨོཾ་ལ་སོགས་
པ་ནི་སྤྱན་དྲངས་པའོ། །ལྕགས་ཀྱུ་ལ་སོགས་པ་ནི་ཏིམ་པའོ། །ལ་སེ་ལ་སོགས་
པའི་ཚིག་བཞི་ནི། མཆོད་པ་དང་བསྲེག་པ་དང༌། རྫས་དབུལ་བ་མདོར་བསྟན་
པའོ། །
གློ་
དེ་ལ་གཙོ་བོ་ནི། མཆོད་ཡོན་དང་ཞལ་བསིལ་དབུལ་བའི་རྒྱས་བཤད་དོ། །
བསྲེག་པ་ལ་སོགས་པ་ནི་བསྲེག་རྫས་དབུལ་བའི་རྒྱས་བཤད་དེ། རྫས་ཐམས་
ཅད་མེ་ལྷའི་སྔགས་གཅིག་པུས་དབུལ་བའོ། །ཕྱི་ནས་ནི་ཐབ་ཏུ་ལས་དང་མཐུན་
པའི་དམ་ཚིག་སེམས་པ་བསྐྱེད་ནས་སོ། །ཨོཾ་ལ་སོགས་པ་ནི་ཡེ་ཤེས་སེམས་པ་
སྤྱན་དྲངས་པའོ། །ཀྲི་ཏི་ཝ་ལ་སོགས་པ་ནི་སྐབས་འདིར་མེ་ལྷ་ལ་བྱུང་ཡང་
།
ཤེས་ཀྱི་འཁོར་ལོ་གཤེགས་པ་དང་
། ཚོགས་ཀྱི་ཞིང་གཤེགས་སུ་གསོལ་ བ་
ཤེས་པར་བྱའོ། །ལེའུ་བརྒྱད་པའི་བཤད་པའོ།། 11
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་ན་
དེ་ནས་ནི་རབ་གནས་ཞུས་པའི་རྗེས་ལའོ། །རྡོ་རྗེ་འཛིན་ནི་སློབ་དཔོན་ནོ། །རྡོ་རྗེ་
སེམས་པའི་རབ་གནས་ནི་མཚོན་པ་སྟེ། ལྷ་གཞན་གྱི་རབ་གནས་ཀྱང་ཤེས་པར་
བྱའོ། །འཇིག་རྟེན་ཐ་སྙད་ནི་དོན་དམ་པར་ན་རབ་གནས་མེད་ཀྱང་ཀུན་རྫོབ་ཏུ་
239 -172



རྡོ་རྗེ་གུར་གྱི་ཊིཀྐ
ཡོད་པའོ། །རིག་བདག་འཛིན་ནི་བླ་མ་རྒྱན་རྣམས་དང་ལྡན་པ་སྟེ། རུས་པའི་རྒྱན་
འཆང་བའོ། །རྐང་པ་གཉིས་པ་ནི་སའི་ཆོ་གར་སྟང་སྟབས་བྱ་བའམ་ཡང་ན་རབ་
གནས་བྱེད་པའི་ཚེ་གཡས་བརྐྱང་པའོ། །བུམ་པ་ནི་ལྷའི་བུམ་པ་ལས་གཞན་རབ་
གནས་ཀྱི་བུམ་བ་ལྔ་བྱ་བ་སྟེ། རྣམ་པར་རྒྱལ་བར་དགེས་པའི་རྡོ་རྗེར་བསྐྱེད་པ་
དང༌། བུམ་པ་བཞིར་སྤྱན་ལ་སོགས་པ་བཞི་བསྐྱེད་པ་སྟེ། ལས་ཀྱི་བུམ་བཞིའོ། །
དེ་བ་པི་ཙུ་ནི་རྣམ་པར་རྒྱལ་བའི་སྔགས་སོ། །མོ་ཧ་ལ་སོགས་པ་བཞི་ཡང་
སྤྱན་མ་ལ་སོགས་པ་བཞིའི་གོ་རིམ་བཞིན་ནོ། །གོ་རི་ལ་སོགས་པ་ནི་སྐབས་མང་
པོར་དགོས་མོད་ཀྱི་འདིར་བུམ་པའི་ནང་དུ་ལྷ་དགུག་པའི་སྔགས་སོ། །ལུས་ཅན་
ནི་བཀྲུ་བར་འོང་པ་ལ་དངོས་སུ་བཀྲུ་ལ་མི་ནུབ་ན་མེ་ལོང་ལ་བཀྲུའོ། །སྔོན་
བཞིན་ནི་ལེའུ་བརྒྱད་པ་ལྟར་མཆོད་པ་བྱའོ། །དེ་ཉིད་སྦྱོར་བ་ནི་སྟ་གོན་ལྟར་བཀྲུ་
བའོ། །སྔ་བ་ནི་སྔ་འགྲོ་རྒྱས་པའི་དུས་ཡིན་པས་སོ། །བྱིན་གྱིས་བརླབས་ཞེས་
པར་བཤད་པ་ནི། མིག་ལ་སོགས་པའི་རྐང་པ་གཉིས་སོ། །རང་གི་རིགས་ནི་སྐུའི་
གཞི་ལ་སྐུ་རྡོ་རྗེས་རྒྱས་གདབ་པ་ལ་སོགས་པའོ། །ཡང་ན་རང་གི་རིགས་གང་
ཡིན་པས་རྒྱས་གདབ་པའོ། །མཆོད་པ་ལ་སོགས་པས་མཆོད་བསྟོད་བདུད་རྩི་
མྱང་བ་མདོར་བསྟན་པའོ། །རང་སྙིང་ལ་སོགས་པ་ནི་རྒྱས་པ་སྟེ། ཡེ་ཤེས་བསམ་
ནི་ཏིང་ངེ་འཛིན་སེམས་པ་ཧཱུཾ་སྙིང་ཀར་བསྒོམས་པའོ། །ལས་རྒྱས་བཞུགས་པ་ནི་
རབ་གནས་ཀྱི་ལྷའོ། །བསང་གཏོར་ནི་དེ་ལ་མཆོད་པའི་གོང་དུ་ཨརྒྱུ་ལ་སོགས་
པ་དབུལ་བའོ། །དེ་ནས་ཧཱུྃ་ལས་མཆོད་པའི་ལྷ་མོ་རྣམས་སྤྲོ་བ་ནི་ཡེ་ཤེས་ལ་
སོགས་པ་རྐང་པ་གཉིས་སོ། །
ཡང་ན་རང་གི་སྙིང་ལ་སོགས་པ་རྐང་པ་གཉིས་ཀྱིས་ཡེ་ཤེས་སེམས་པ་
239-173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གཞུག་པ་བསྟན་ཏེ། ཡེ་ཤེས་ནི་ཧཱུཾ་ངོ་བསང་གཏོར་ནི་ཧཱུཾ་ལ་སོགས་པས་སྤྱན་
དྲངས་ཏེ། བགེགས་སྤྱད་པའོ། །ནང་ཞུགས་ནི་སྙིམ་པའོ། །བྱང་ཆུབ་སེམས་ནི་
སྟོང་པ་བྱེད་པའི་ཚེ། འཁོར་གསུམ་ཡོངས་དག་ཟིན་པའོ། །དེ་ཉིད་བཤད་པ་ནི།
དངོས་པོ་ལ་སོགས་པའི་རྐང་པ་གཉིས་སོ། །རྡོ་རྗེ་བསྒོམ་པ་ནི་རང་ལྷར་བྱ་བའོ། །
རྡོ་རྗེའི་ཡི་གེ་ནི་ཡཾ་ངོ༌
། །རྡོ་རྗེའི་དཀྱིལ་འཁོར་ནི་རླུང་ངོ་
། །ཕུང་པོ་ནི་རམ་མོ། །
མཆོད་པ་ནི་མེའོ། །ཡང་རྡོ་རྗེའི་ཕུང་པོ་ནི་རང་ལས་བྱུང་བའི་མེའོ། །འཚེར་པ་
ར་པ་ནི་
ཐོད་པའི་ནང་དུ་ཉི་མའོ། །སེ་གོལ་ནི་བསྡུ་བའི་བརྡའོ། །ཨོྃ་གྱི་འོད་ཀྱིས་ཡེ་ཤེས་
ཀྱི་བདུད་རྩི་དགུག་པའོ། །རྗེས་བཞུགས་ནི་བསྟིམ་པའོ། །ལྕེའི་སྦྱོར་བ་ནི་ཧཱུྃ་ལས་
བྱུང་བའི་ལྕེའོ། །སྔགས་ནི་ཨོཾ་ཨ་ཧཱུཾ་ངམ་རང་རང་གི་སྔགས་ཀྱི་མྱང་བའོ། །
ནམ་མཁའ་ལ་སོགས་པ་ནི་མདོར་བསྟན་པ་སྟེ། པད་མ་དངོས་བསམ་ས་
ལ་བྲིས་པའོ། །རྩེ་མོ་ལྔ་ནི་རྡོ་རྗེ་རྒྱ་གྲམ་སྟེ། དེའི་སྟེང་དུ་ཡང་ཉི་མ་ལ་ཧཱུྃ་བསམ་
པའོ། །སངས་རྒྱས་ནི་དངོས་གྲུབ་གང་མི་སྟེར་བ་དེའོ། །ཕུང་པོ་ནི་དངོས་བསམ་
རྡོ་རྗེའོ། །ཆོས་བྱུང་ནི་པད་མའམ་བྲིས་པའོ། །རྡོ་རྗེ་མཛུབ་མོ་ནི་རྡོ་རྗེའམ་ཕུར་
བུའོ། །རྡོ་རྗེ་སེམས་དཔའ་ནི་མཚོན་པ་སྟེ། དངོས་གྲུབ་གང་མི་སྟེར་བ་དེ་གསད་
པའོ། །སྒྲོལ་མའི་གཟུགས་ནི་གཉིས་ཀའི་ཡུམ་སྒྲོལ་མའོ། །ཀྱེའི་རྡོ་རྗེ་ལ་སོགས་
པ་ནི་བླ་མ་རིགས་ལྔའི་སྤྱི་བོར་བསམས་ཏེ། རིགས་ལྔ་དང་ཐུན་མོང་པའི་ཡོན་
དབུལ་བའོ། །སྐལ་བཟང་ལ་སོགས་པ་ནི་རིགས་ལྔའི་ཡོན་དབུལ་བའི་འཐད་པ་
སྟེ། རིགས་ལྔ་ལ་ཡེ་ཤེས་ལྔ་ཡོད་པ་ལྟར་བླ་མ་ལ་ཡེ་ཤེས་ལྔ་ས་བོན་གྱི་ཚུལ་དུ་
ཡོད་སམ། རིགས་ལ་ཕུང་པོ་ལྔ་དག་པ་ཡིན་ལ་བླ་མའི་ཕུང་པོ་ལྔ་ཡང་རིགས་ལྔ་
དག་པས་སོ། །
23 174



རྡོ་རྗེ་གུར་གྱི་ཊིཀྐ
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླ་སྟེ། ཏིང་ངེ་འཛིན་ལ་
སྙོམས་པར་ཞུགས་ཞེས་པ་ཁ་བསྐང་སྟེ། འདིའི་སྔགས་བསྟན་པའི་རྣམ་པ་རྩེ་
གཅིག་པའོ། །མན་ངག་ལྟར་ན་དག་པ་རྗེས་དྲན་གྱི་རྗེས་ལའོ། །རྣམ་པར་བཞུགས་
པ་ནི་བཟླས་པ་ཙམ་ན་ལྷ་དེ་དང་དེར་བསྒོམ་བའོ། །རྡོ་རྗེ་སྐྱེ་བ་ནི་མི་བསྐྱོད་པའོ། །
འཇིགས་ནི་རིགས་དྲུག་པ་ཁོ་ནའི་གནད་བསྐུལ་བས་ཕྱི་རབས་ཀྱི་གང་ཟག་ཀྱིས་
ཀྱང་སྔགས་འདི་བཟླས་ན་དངོས་གྲུབ་མ་བྱིན་སྐྲག་པའོ། །དངོས་གྲུབ་ནི་ཆོས་ཀྱི་
དབྱིངས་ཀྱི་ཡེ་ཤེས་དང་གསད་པའོ། །དེ་ཡང་འཇིགས་པའི་ལུགས་ནི་སྔགས་
སྙན་གསན་འབེབས་པ་ཡིན་པས་དངོས་གྲུབ་གསོལ་བ་ལས་མི་འདའ་བའོ། །དེ་
ལྟར་བཞི་པོ་ཡང་སྦྱར་རོ། །ལ་ལ་ནི་གོང་གི་གསད་པའི་ཆོ་ག་དྷུ་རུ་དྷུ་རུ་ལ་
སོགས་པས་ཁ་སྐོང་སྟེ། རིགས་བསད་ནས་སྔགས་འདིའི་རྗེས་ལ་དྷུ་རུ་ལ་སོགས་
པོ་བཟླས་པར་བཞེད་དོ། །སངས་རྒྱས་ལ་སོགས་པ་ནི་མདལ་གྱི་དབྱིབས་སོ། །
ཡང་ན་རིགས་ལྔ་འདུས་པའི་གནས་ཀྱི་དབྱིབས་སོ། །
ལ་ལ་ནི་གོང་གི་དྲག་ཤུལ་གྱི་ཆོ་ག་ཙམ་ལ་དགོས་པ་སྟེ། རིགས་ལྔ་གསད་
པའི་ས་ཏུ་བཞེད་དོ། །རྡོ་རྗེ་སེམས་དཔའི་ཕྱག་རྒྱ་ནི་མ་མ་ཀྱིའོ། །དེས་ལྟར་བཞི་
པོ་ཡང་སྦྱར་རོ། །རུས་པ་ལ་སོགས་པ་ཡང་ཡུམ་བཞིའི་ཆ་ལུགས་སོ། །མཆོད་
པར་བརྩོན་པ་ནི་རྣལ་འབྱོར་པའོ། །ཆགས་པས་མིག་དམར་བ་ནི། ཆགས་ཤིང་
ཆགས་པར་ལྷ་ལ་ལྟ་བའོ། །ཕྱག་རྒྱ་ཆེན་པོ་ཡུམ་དང་བཅས་པ་འབྲས་བུ་བཟང་པོ་
ལ་དམིགས་པའོ། །ལེའུ་དགུ་པའི་བཤད་པའོ།།
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་ན་
རིམ་པ་གཉིས་བསྟན་པའི་རྗེས་ལའོ། །བཤད་པར་བྱ་ཞེས་པ་ནི་རྩམ་པར་བྱ་ཞེས་
239-175



བཤད་པའོ།།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པའོ། །རྡོ་རྗེ་སྤྱོད་པ་ནི་གཉིས་སུ་མེད་པའི་ཡེ་ཤེས་ཀྱིས་སོ། །དེའི་ཕྱག་རྒྱ་ནི་སྤྱི་
བོའོ། །དེ་རྣམས་ནི་ཤིང་གི་ལྷ་མོའོ། །སྐྱེས་པ་ལ་སོགས་པ་ནི་དུས་གསུམ་མོ། །
གཏི་མུག་རྡོ་རྗེ་ནི་སྦྱོང་བ་ནི་ལམ་ཙམ་ན་མིག་གཏི་མུག་རྡོ་རྗེར་བསྒོམས་པས་
འབྲས་བུའི་དུས་སུ་མིག་གི་མངོན་ཤེས་འཐོབ་བོ། །སྣ་ལ་སོགས་པ་བཞི་བྱིན་
གྱིས་བརླབས་པས་གཞན་གྱི་སེམས་ཤེས་པ་དང་། འཆི་འཕོ་དང༌། སྐྱེ་བ་ཤེས་པ་
དང་། རྫུ་འཕྲུལ་གྱི་མངོན་ཤེས་འཐོབ་པའོ། །མངོན་ཤེས་ལྔ་ལ་བརྟེན་ནས་ཟག་
པ་ཟད་པའི་མངོན་ཤེས་འཐོབ་བོ། །སྐྱེ་བ་བདེ་བ་ནི་གཞན་གྱི་སྐྱེ་བའོ། །སྣང་
བར་བྱེད་པ་ནི་སྟོད་ནས་མེ་འབར་བ་ལ་སོགས་པ་གདུལ་བྱ་ལ་སྣང་བའོ། །ལྔའི་
སྦྱོར་བ་ནི་ལྔ་ལ་རྟེན་ནས་ཟག་པ་ཟད་པའི་མངོན་ཤེས་སྐྱེ་བའོ། །ལེའུ་བཅུ་པའི་
11
ཕན་པ་ལ་སོགས་པ་ན་ཤེས་པའི་ལྷ་འཕོ་བའོ། །ཡང་ན་མི་བསྐྱོད་པ་ཉིད་
མདོག་བཞིར་བསྒྱུར་པས་བཞི་བསྒྲུབ་པས་ན། ཕན་པ་ནི་མི་བསྐྱོད་པ་མདོག་ཀར་
པོར་བྱས་པའོ། །གསུམ་པོ་ཡང་དེ་ལྟར་སྦྱར་རོ། །དབང་ནི་ཡང་དག་ནི། ནད་ལ་
སོགས་ པ་ཞི་བའི་རྗེས་ལ། རིགས་ལྔའི་དབུ་རྒྱན་དང་། བྱང་ཆུབ་སེམས་ཀྱིས་
དབང་བསྐུར་བའོ། །སྤྲིན་རབ་བསྐོར་ནི་བསྒྲུབ་བྱ་ལ་བསྐོར་བའོ། །ཆར་སྤྲིན་
དབབ་བ་ནི་བསྒྲུབ་བྱ་ལའོ། །བུ་མོ་དགུག་ལ་སྤྱད་པ་ནི་འཕྲོག་པ་ལ་སོགས་པ་ སྟེ།
འདོད་པའི་དབང་ཕྱུག་གི་ཆུང་མ་དཀར་མོ་དང་
། ཚངས་པའི་ཆུང་མ་སྐྱེ་གཉིས་མ་
དང་། སྲེད་མེད་བུའི་ཆུང་མ་དཔལ་མོ་དང་
། བརྒྱ་བྱིན་གྱི་ཆུང་མ་དགའ་བཟངས་
མ་དང་འདོད་ལྷའི་ཆུང་མ་དགའ་མ་དགུག་པའི་ཚིག་ལྔས་བསྟན་ཏོ། །ཕྱག་རྒྱ་
ཆེན་པོའི་སྦྱོར་བ་ནི་འབྲས་བུ་གྲུབ་པའི་སེམས་ ཀྱིས་སོ། །མཐར་ནི་སྭཱ་ཧཱ།
239176



རྡོ་རྗེ་གུར་གྱི་ཊིཀྐ
སོགས་པ་ནི་ལས་སྦྱོར་གྱི་ཚེ་བསྐུལ་ཚིག་གི་རྗེས་ལ་སྭཱ་ཧཱ་ལ་སོགས་པ་གདགས་
པའོ། །ལེའུ་བཅུ་གཅིག་པའི་བཤད་པའོ།། །།
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །རྡོ་རྗེ་མཁའ་འགྲོ་
ནི་ལྷ་མོ་བཅོ་ལྔའོ། །མན་ངག་ལྟར་ན། དེ་ནས་ནི་དབང་ཐོབ་ནས་སོ། །རྡོ་རྗེ་
འཛིན་པ་ལ་སོགས་པ་ནི། བདག་མེད་མའི་ང་རྒྱལ་བྱ་བའོ། །མེ་ཏོག་ལ་སོགས་
ཇི་སྐད་བཤད་པ་ནི་གོ་སླའོ། །ནང་ལྟར་ན་ལྟེ་བའོ། །གསང་བ་ལྟར་ན་བྷ་གའོ། །
དེ་ཁོ་ན་ཉིད་ལྟར་ན་ཡེ་ཤེས་སོ། །དཀོན་མཆོག་ལ་སོགས་པ་རྐང་པ་གཉིས་སོ། །
ཡིད་ཀྱིས་གཟུང་ཞེས་པ་བཞི་པ་ལམ་བསྟན་པའོ། །ལ་ལ་ནི་བདག་དབུལ་བར་
བཞེད་དོ། །རང་གཞན་ལ་སོགས་པ་རྐང་པ་བཞི་ནི། ལྔ་པ་སེམས་བསྐྱེད་པའོ། །
བྱང་ཆུབ་སྤྱོད་མཆོག་གིས་དྲུག་པ་ལམ་བསྟན་པའོ། །འགྲོ་ལ་སོགས་པས་བདུན་
པ་དགེ་བ་སྔོ་བའོ། །ངལ་བསོ་བ་ནི་ཚད་མེད་པ་བཞིས་སེམས་དབུགས་དབྱུང་
པའོ། །
བྱང་ཆུབ་སེམས་ཀྱི་བཤད་པ་ནི། བདེན་དང་ནས་ཧམ་གྱི་བར་དུ་སྟེ། མི་
གོས་པ་ནི་ཡེ་ཤེས་ལ་བདེན་བརྫུན་གྱིས་མི་གོས་པའོ། །མ་སྐྱེས་པ་སྦྱོར་བ་ནི་དོན་
དམ་པར་རོ། །སྐྱེ་བ་ནི་ཀུན་རྫོབ་བོ། །བསྲུང་བའི་དམ་ཚིག་ཞེས་པ་བཤད་པ་ནི།
ནམ་མཁའ་ནས་གནས་པར་བྱ་བའི་བར་དེ། ནམ་མཁའི་བར་ནི་སྟོང་པ་ཉིད་དོ། །
སྣ་ཚོགས་རྡོ་རྗེ་ནི་ར་བས་སྔོན་དུ་ཞེས་པ་ལ་སོགས་པ་བསྲུང་བའི་འཁོར་ལོའོ། །
ཧཱུྃ་བཅུའི་སྦྱོར་བ་ནི་འཁོར་ལོ་རྩིབས་བཅུའི་དཀྱིལ་དུ་ཧཱུྃ་མཛད་ཡབ་ཡུམ་བསྐྱེད་
ལ་པད་མའམ་སྙིང་ག་ནས་ཧཱུྃ་བཅུ་སྤྲོས་ལ་ཁྲོ་བོ་བཅུ་བསྐྱེད་པའོ། །ཞབས་འོག་
ནས་པ་ནི། གནོད་མཛེས་སོ། །བདུད་རྩི་སྦྱོར་བ་ནི་ཧཱུྃ་མཛད་ཀྱིས་ཁྲོ་བོ་བསྐྱེད་པ་
239--177



བར་དོ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྟེ། གོང་གི་ལུགས་གཉིས་ལས་གང་རུང་དུ་གིས་བསྐྱེད་པའོ། །ཡང་ནམ་མཁའི་
ཁམས་ནི་ཆོས་འབྱུང་ངོ༌
། །
སྣ་ཚོགས་པད་མ་ནི། སྣ་ཚོགས་པད་མའི་སྟེང་དུ་ཧཱུྃ་བཅུ་ལས་བྱུང་བའོ། །
རྡོ་རྗེ་དཀྱིལ་འཁོར་ལ་སོགས་པ་ནི་རླུང་ནས་སྒོམ་པའོ། །བདག་ཉིད་ཀྱང་ནི།
འབྲུ་གསུམ་ལས་ཤེས་པ་ཆད་པའོ། །ཧཱུྃ་ལས་གནས་ནི་རྣམ་པར་སྣང་
མཛད་དམ་འཁོར་ལོའོ། །ཧཱུཾ་རྡོ་རྗེ་དཀྱིལ་འཁོར་ནི་ཁང་པའོ། །རྣམ་པ་ལྔ་བརྟག་
ནི་ལྷ་མོ་རྣམས་བྱང་ཆུབ་བ་ལྔས་བསྐྱེད་པའོ། །ཅིའི་ཕྱིར་བྱང་ཆུབ་བ་ལྔས་བསྐྱེད་
ཞེ་ན། ཡེ་ཤེས་ལ་སོགས་པ་ཡེ་ཤེས་ལྔ་ལས་བྱུང་པའི་ཕྱིར་བྱང་ཆུབ་པ་ལྔ་ལས་
བསྐྱེད་པའོ། །སེམས་པ་ནི་ཨཱའོ། །གཟུགས་བརྙན་ནི་དེ་ལས་ལྷ་མོ་སྤྲོ་བའོ། །རྡོ་
རྗེ་ནི་གྲི་གུག་གོ །སེམས་པ་ནི་ཨཱའོ། །ཨོྃ་ལ་སོགས་པ་ནི་སྐུ་དེ་ཡེ་ཤེས་ཀྱི་སྣང་
བོར་གྲུབ་པའོ། །ཞེ་སྡང་རྡོ་རྗེ་ནི་གནས་དབུས་སུ་སོ། །
དཀྱིལ་འཁོར་སྙིང་པོ་ནི། ནང་གི་ཕར་མའོ། །བྱང་ཆུབ་ལ་སོགས་པ་རྐང་
བརྒྱད་ནི་ཨཱ་བྷི་ཥིཉྩ་དུ་མ་ཞེས་པ་དང་འདྲ་བར་དབང་བསྐུར་བར་གསོལ་བ་
གདབ་ པའོ། །ཡང་ན་ཚིག་བཞིས་གསོལ་བ་གདབ་པ་ལ། ཚིག་བཞིས་ དབང་
བསྐུར་བའི་ཚིག་བཤད་དོ། །རིགས་མའི་སྐྱེས་བུ་ནི་ལྷ་མོ་བཅོ་ལྔའོ། །སོགས་
ཞེས་པ་ནི། དག་པ་རྗེས་དྲན་ལ་སོགས་པའོ། །ནང་དུ་བརྗོད་པའི་བཟླས་པའོ། །
ལེའུ་བཅུ་གཉིས་པའི་བཤད་པའོ།། 11
དེ་ནས་ཞེས་པ་ལ་སོགས་པ་ནི་རྒྱུད་དབང་ཁོ་ན་སྟེ། རྣམ་པར་རྟོག་པ་
སྐྱེས་ པ་ནི་ལེའུ་བཅུ་གཉིས་པ་རྣལ་འབྱོར་མའི་དཀྱིལ་འཁོར་ཡིན་ལ། བདག་
མེད་མ་ལ་སོགས་པ་རྣམས་མ་རྒྱུད་དུ་བཤད་དེ། ཅིའི་ཕྱིར་མ་རྒྱུད་ཅེས་བྱ་སྙམ་
239--178



རྡོ་རྗེ་གུར་གྱི་ཊིཀྐ
པའི་ཐེ་ཚོམ་སྐྱེས་པའོ། །ཤེས་རབ་ཕ་རོལ་ཕྱིན་པ་ནི་སྟོང་པོ་ཉིད་དོ། །དེ་དང་
ཐབས་ཅིག་སྙོམས་པར་འཇུག་པས་དེ་གཉིས་ལ་རྣལ་འབྱོར་མ་ཞེས་པའོ། །ཕྱག་
རྒྱ་ཆེན་པོ་སྦྱོར་བ་ནི་ཐབས་དང་ཤེས་རབ་བོ། །དེ་ཉིད་བསྟེན་པ་ནི། དེ་སྟོན་པའི་
ཚིག་སྟེ། དེ་ལ་རྣལ་འབྱོར་མའི་རྒྱུད་ཅེས་བྱ་བཤད་དོ། །
རྒྱུད་ཀྱི་ཆེ་བ་ནི་ཕ་རོལ་ཕྱིན་པ་ཀུན་གྱི་ཐབས་ཏེ། ཕ་རོལ་ཕྱིན་པ་ལྔ་ཚང་
བའོ། །དགའ་མཛེས་ཞེས་པ་ལ་སོགས་པ་ནི་མ་རྒྱུད་ཀྱི་རྩ་བའི་གྲངས་བཅུ་
བཞིའོ། །སྐྱེས་བུ་ནི་ལྷ་ཕོ་རྣམས་དེ། དེ་ལ་གཙོ་བོར་དགོངས་པའི་ཆོས་ནི་རྣལ་
འབྱོར་གྱི་རྒྱུད་དོ། །བཙུན་མོ་ཡང་དེ་ལྟར་བཞི་སྦྱར་རོ། །སྨན་པ་ལ་སོགས་པ་
བཞི་ནི་རྒྱུད་སྒོ་བཞིའོ། །ཡང་ན་ལྔ་སྟེ། སྤྱོད་པ་རྣལ་འབྱོར་དེ་རྟགས་ནི་འབྲིང་པོ་
རྒྱུད་གཉིས་གསུངས་པའོ། །བདག་ཅག་གིས་ཞེས་པ་ལ་སོགས་པ་ནི། རྒྱུད་སྡེ་
མང་པོ་བཀའ་སྩལ་བ་འདི་བདག་ཅག་གིས་ཤེས་སུ་རུང་བས། སོ་སོ་སྐྱེ་བོ་བློ་
བརྟུལ་པ་རྣམས་ཀྱིས་རྒྱུད་མང་པོ་རྣམས་མི་ཤེས་སོ་ཞེས་པའོ། །
སྟོང་ཉིད་ལ་སོགས་པ་ནི་རྒྱུད་ཀྱི་དོན་ཐམས་ཅད། ཐབས་དང་ཤེས་རབ་
ཏུ་འདུས་པས་དེ་ཤེས་ན་དཀོན་མཆོག་གསུམ་སྤོང་བ་ཡིན་བར་བསྟན་ལ་རྒྱུད་
ཐམས་ཅད་ཀྱང་ཤེས་པར་སྟོན་པའོ། །སངས་རྒྱས་ནི་བུ་དང་ཞེས་པ་སྟོང་ཉིད་
རྟོགས་པའོ། །ཆོས་ནི་དྷརྨ་ཞེས་པ་ངན་འགྲོ་ལས་འཛིན་པའོ། །དགེ་འདུན་ནི་
སངྒ་ཞེས་པ་ཡོན་ཏན་མང་པོ་རང་ལྡན་པའོ། །སུན་དབྱུང་བ་ནི་རྟག་ཆད་ཀྱི་ལྟ་བ་
འདི་སྤོང་བས་སོ། །
རྒོལ་བ་ཚར་གཅོད་པ་ནི། སྟོང་པ་ཉིད་དུ་ལྟ་བ་བླགས་མི་རྙེད་དོ། །རང་
གི་སྡེ་བའི་གཞུང་བརྗོད་པ་ནི་སངས་རྒྱས་པའི་བཀའ་རྟགས་ཀྱི་ཕྱག་རྒྱ་བཞི་ལས་
239-179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གཅིག་འདི་ཡིན་ནོ། །བདག་གི་ལ་སོགས་པ་ཚིག་བཞི་བསྡོམ་པ་སྟེ། བྱང་ཆུབ་
ཐོབ་པར་བྱ་བའི་ཕྱིར། གཞན་བསྒྲལ་བའི་ཕྱིར་གོང་དུ་སྟོང་པ་ཉིད་རྟོགས་པར་
བྱེད་པའོ། །དེའི་ཆེ་བ་ནི་དཀོན་མཆོག་གསུམ་གྱི་ངོ་བོ་ཡིན་པས་སངས་རྒྱས་པ་
ལ་སོགས་པའོ། །སྡོམ་པ་ཞེས་པ་ལ་སོགས་པ་ཉིད་རྟོགས་པར་བྱེད་ན་ཁ་ལ་ཆོས་
དབྱིངས་ཟེར་ཡང་དོན་སྟོང་པ་ཉིད་ཡིན་པས་སྟོང་པ་ཉིད་སྒོམས་པས་སངས་མི་
རྒྱས་ཏེ་ལེའུ་དང་པོའི་སྐྱོན་ཁྱོད་ཉིད་ལ་འོང་ངོ་ཞེ་ན། བདག་འཛིན་ཞེས་པ་ལ་
སོགས་པ་སྟེ། སྤྱིར་རྟག་པར་འཛིན་པ་དང་བདག་ཏུ་འཛིན་པའི་ཞེན་པ་ཡང་སྤང་
བའི་ཕྱིར་རོ། །སྟོང་པ་ཉིད་ཆོས་ཀྱི་དབྱིངས་བཤད་དོ། ཁྱོད་ནི་སྟོང་པ་འབའ་ཞིག་
ལ་ལམ་དུ་བྱེད་ལ། ཁོ་བོ་ཅག་ནི་ཐབས་དང་ཤེས་རབ་གཉིས་ལམ་དུ་བྱེད་པས་
ལེའུ་དང་པོའི་སྐྱོན་ཁྱོད་ཉིད་ལ་འོང་ངོ༌
། །
དེས་ན་འདུས་པ་ནི་ཐབས་ཤེས་རབ་འདུས་པ་སྟེ། དེ་ལམ་དུ་སྒོམ་པའོ། །
དེ་ཉིད་ལམ་དུ་བྱེད་པས་གཙོ་བོ་ཡིན་པས་སངས་རྒྱས་བསྟན་པ་ཞེས་པའོ། །དེ་
ནས་ལ་སོགས་པ་ནི་རྒྱུད་ཀྱི་དོན་ཐབས་དང་ཤེས་རབ་དུ་འདུས་པར་བསྟན་པ་ལ་
འཁོར་རྣམས་ཀྱིས་རྟོགས་ཚད་ཕུལ་བའོ། །ཀུན་ཏུ་བཟང་པོའི་བསྟན་པ་ནི་སྟོང་པ་
ཉིད་སྟོན་པར་བྱེད་པའི་གཞུང་ཚོགས་གོང་གི་རྒྱུད་སྡེ་རྣམས་སོ། །ནམ་མཁའ་
ལས་བྱུང་བ་ནི་རྒྱུད་ཀྱི་བརྗོད་བྱ་ཡེ་ཤེས་སམ་སྟོང་ཉིད་གཏན་ལ་འབེབས་པའོ། །
མཁའི་གནས་སུ་སྦྱོར་བ་ཡང་དེ་ཉིད་དོ། །ཐོས་ནི། དེ་ལྟར་རྟོགས་ཞེས་པའོ། །དེ་
ནས་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་དབང་བསྐུར་བའི་རྡོ་
རྗེ་ལ་དམ་ཚིག་བསྲུང་བའོ། །བདེ་བ་ཆེན་པོ་རྣམ་པར་འཕེལ་ནི་རྣམ་པར་འཕེལ་
བའི་ཞེས་བྱས་ནས་དམ་ཚིག་ཆེ་བའོ། །རྣམ་པར་འཕེལ་བས་ཞེས་བྱས་ནས་སྟོན་
239 -180



རྡོ་རྗེ་གུར་གྱི་ཊིཀྐ
པའི་ཆེ་བའོ། །བདེ་དང་ལ་སོགས་པ་ནི། རྒྱུ་བདེ་བས་འབྲས་བུ་བདེ་བ་བསྒྲུབ་
པའོ། །རིག་པའི་རྒྱལ་པོ་ནི་བདེ་ཆེན་ནོ། །
ཉི་མ་གཅིག་ནི་ཉིན་གཅིག་བཞིན་དུ་སྒོམ་པའོ། །རང་གི་དམ་ཚིག་ནི་ཞུ་
བདེ་བསྟེན་པའོ། །དེ་བཞིན་གཤེགས་པ་མཆོད་ནི་ཡིད་དམ་གྱི་ལྷ་སྒོམ་པའོ། །ཇི་
ལྟར་མགོན་པོ་ཞེས་པ་ལ་སོགས་པ་ནི། བླ་མ་རིགས་ལྔ་དང་མཉམ་པར་བསྟན་པ་
སྟེ། ལེའུ་དགུ་པར་རོ། །དེ་བས་ལ་སོགས་པ་ནི་བླ་མ་བཀུར་བ་འཇུག་བསྡུ་བ་
དང་བཅས་པའོ། །ལེའུ་བཅུ་གསུམ་པའི་བཤད་པའོ།། 11
དེ་ནས་ཞེས་བྱ་བ་ལ་སོགས་པའི་རྒྱུད་དབང་ནི་སྔ་མ་བཞིན་ནོ། །བཟང་
པོའི་སྤྱོད་པ་ནི་ཐུན་མོང་གི་དངོས་གྲུབ་ཀྱི་སྟེགས་སུ་འགྲོ་བའོ། །མན་ངག་ལྟར་
ན། དེ་ནས་ནི་བསྙེན་པ་དང་སྤྱོད་པའི་རྗེས་ལའོ། །བཅོམ་ལྡན་འདས་ལ་སོགས་
པ་ནི་སྦྱོར་བའི་ཚེ་ཤེས་པའི་ལྷ་གང་ཡིན་པའོ། །བདག་མེད་མས་འཁྱུད་པ་ནི་མཚོན་
པ་སྟེ། རང་གི་རིགས་མ་གང་ཡིན་པས་འཁྱུད་པའོ། །
སེམས་ནི་ལ་སོགས་པ་རྐང་པ་གསུམ་ནི། ལྷག་པའི་ལྷ་ལས་ཤེས་པའི་ལྷ་
འཕོ་བ་བསྟན་པ་སྟེ། རིལ་ལུ་ལྔ་ཀར་གྱི་མདོར་བསྟན་པའོ། །ཇི་ལྟར་འདོད་པ་ནི་
རིལ་ལུ་གང་སྒྲུབ་པར་འདོད་པའོ། །ཇི་ལྟར་འཁོར་ལོ་སྒྱུར་བ་ནི་རིགས་ལྔས་
ལས་གང་འདོད་དུ་སྒོམ་བའོ། །མི་བསྐྱོད་པའི་རིལ་ལུ་བསྒྲུབ་བ་ནི། རྡོ་རྗེ་ཞེས་པ་
ལ་སོགས་པ་རྐང་པ་ལྔ་སྟེ། རྡོ་རྗེ་ནི་མི་བསྐྱོད་པའོ། །དྲི་ལྔ་ནི་དང་ཤ་ལྔའོ། །རྫས་
ནི་བདུད་རྩི་ལྔའོ། །ལྕགས་གསུམ་ནི་གསེར་དང་དངུལ་དང་ཟངས་མའོ། །ཟངས་
ཀྱིས་ཕྱིར་དྲིལ་བའམ་ཡང་ན་དེ་ལས་བཟློག་པའོ། །དེར་ཁར་བཅུག་ནས་ལེའུ་
དགུ་པའི་སྔགས་དྷ་ར་ལ་སོགས་པའི་རྗེས་ལའམ། ཨཱ་ཀྵ་བྱུ་གུ་ལི་ཀ་སིད་དི་ཧཱུྃ་
239 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཕཊ་སྭཱ་ཧཱ། ཞེས་པ་ཟླས་པའོ། །གུར་གུམ་ལ་སོགས་པའི་བརྟག་པའི་རིལ་ལུ་སྟེ།
གུར་གུམ་དང་ཨཱ་ཀ་རུ་ནི་དངོས་སོ། ཡང་ན་ཁྲག་དང་ཁུ་བའོ། །ཉི་མའི་ཆར་ཀའི་
མདོག་གམ། ཟངས་ཀྱིས་ཕྱི་རོལ་དྲིལ་པའོ། །ཉི་མ་ཞེས་པ་ཡང་དེ་ཉིད་དོ། །
ཤ་ལ་སོགས་པ་ནི་རྡོ་རྗེ་ཉི་མའི་རི་ལུ་བསྒྲུབས་པའོ། །ཙན་དན་ལ་སོགས་
པ་ནི་རྟ་མཆོག་གི་རིལ་ལུ་སྟེ། ཁ་ཆེ་ནི་ཁྲག་གོ །ཙན་དན་དམར་པོ་ནི་ཤེས་སོ། །
དགའ་བ་སྦས་པ་ནི་ཁུ་བའམ། ཡང་ན་དབང་པོའི་གླིང་བུ་ཞེས་བྱ་བ་ལྷམ་བུ་ཆུ་
ཤེར་རོ། །འཇིག་རྟེན་ལ་སོགས་པ་ནི་སྣང་བ་མཐའ་ཡས་ཀྱི་རིལ་ལུ་སྟེ། རྩ་ན་
རུས་པའི་ཚད་རྩ་ནི་རིལ་ལུ་ཐམས་ཅད་ཀྱི་ཚད་དོ། །འཁོན་པོ་ནི་སྣང་བ་མཐའ་
ཡས་ཀྱིའོ། །ཀླུའི་རྒྱལ་པོ་ནི་སྤྲུལ་འོག་གཉིས་པའོ། །རང་བྱུང་ནི་བུད་མེད་གི་
ཁྲག་དང་པོར་བྱུང་བའི་ཁྲག་གོ །དེ་ཡང་དེ་ལ་རྣམ་པར་མཛད་ཀྱི་རྗེས་ལ་ཨཱན་ཛ་
ན་སིར་རི་ཞེས་པ་བཟླས་ལ་མིག་ལ་བྱུག་པའོ། །བ་བརླ་ནི་ལྡོང་རོས་སོ། །ཞུ་བ་
ནི་ཐིག་ལེའོ། །རྐང་མགྱོགས་ཀྱི་དངོས་གྲུབ་ཀྱི་ཚེ་ལ། རྣམ་པས་སྣང་མཛད་ཀྱི་
སྔགས་ཀྱི་རྗེས་ལ། པ་ཏ་སི་ཏི་ཧཱུྃ་ཕཊ་སྭཱ་ཧཱ། ཞེས་པ་བཟླས་སོ། །
ཡན་ལག་མེད་པ་ནི་འོག་སྒྲུབཔའི་བུག་པ་གསུམ་ཡོད་པའི་དང་པོ་སྟེ། མ་
གོ་ཏའི་ཡན་ལག་ན་གྲུ་གསུམ་དྲིས་པའི་གནས་གཅིག་ཡོད་དོ། །དབང་པོའི་བྲག་
ཕུག་ནི། བྱ་རྒོད་ཕུང་པོའི་རི་སྟེ། དེ་ནི་ཟླུམ་པོ་དྲི་ཞིམ་པའི་ས་གཅིག་ཡོད་དོ། །
བྱང་ཤར་ན་བུག་པ་ཡོད་ལ། ལྷོ་ནུབ་ན་རྡོ་རྗེ་གདན་ཡོད་དོ། །རྐང་འོག་ནི་གནོད་
མཛེས་སོ། །
ལྷ་མིན་བུ་མོ་བསྒྲུབ་པ་ནི། བཅུད་ལེན་སྒྲུབ་པ་དང་
། གྲོགས་སུ་སྒྲུབ་པ་
དང་། མཆི་མ་ནོར་དུ་སྒྲུབ་པའོ། །ཨོ་དའི་ཡུལ་དུ་ཉེ་བ་ནི། ཨོ་ད་ཝིས་ཞེས་བྱ་བ་
239 -182



རྡོ་རྗེ་གུར་གྱི་ཊིཀྐ
ན། ཨཱ་མྲའི་ནགས་ཀྱི་ནང་ན། རིལ་ལུ་སྒྲུབ་པའི་ས་ཡོད་པའོ། །རྐང་རྡོ་རྗེ་རྐང་
འོག་བཤད་པ་ནི་རྡོ་རྗེ་གནོད་མཛེས་ཞེས་པའོ། །རྡོ་རྗེ་སེམས་དཔའ་ལ་ཞེས་པ་
ལ་སོགས་པ་བཞི་ནི་དངོས་གྲུབ་གང་ཡང་རུང་བ་མ་གྲུབ་ན་ཡོགས་པའི་ཆོ་ག་སྟེ།
རྡོ་རྗེ་སེམས་དཔའ་ནི་རང་གི་སེམས་ཀྱི་དེ་ཁོ་ན་ཉིད་དོ། །ཡང་དང་ཡང་དུ་སྐུལ་
བ་ནི་སྙོམས་པར་འཇུག་པའི་སྦྱོར་བས་རྟོགས་པར་བྱ་བའོ། །དེ་ཉིད་ལ་སོགས་པ་
ནི་ཡེ་ཤེས་མྱོང་ན་དངོས་གྲུབ་འབྱུང་བའོ། །རྡོ་རྗེ་གནོད་མཛེས་ཞེས་པ་ལ་སོགས་
པ་ནི་གནོད་མཛེས་ཇི་ལྟར་སྒོམ་པ་བཤད་པའོ། །རྡོ་རྗེ་མཛོད་བླངས་ནས་ནི་ཡེ་
ཤེས་སེམས་པ་བསྟིམས་པའོ། །རྣམ་པ་ཐམས་ཅད་ནི་མིག་ལ་སོགས་པ་བྱིན་
གྱིས་བརླབ་པའོ། །ཕུ་ནི་ཕུ་བྷ་ལ་ལ་སོགས་པའི་རྗེས་ལ་ཕུ་བརྗོད་པའོ། །ལ་ལ་
ནི་ཡན་ལག་མེད་པ་ལ་སོགས་པ་རྐང་པ་བཞི་ནི་ས་འོག་གི་གནས་ཡིན་ལ། ཨོ་ད་
ལ་སོགས་པ་རྐང་པ་གཉིས་ནི་རིལ་ལུ་བསྒྲུབ་པའི་ས་ཡིན་ནོ། །
རྡོ་རྗེ་སེམས་པ་ལ་སོགས་པ་རྐང་པ་བཞི་ནི་རིལ་ལུ་བསྒྲུབ་པའི་ལྷ་ལྷ་
ལས་མི་བསྐྱོད་པ་བསྟན་པ་སྟེ། ཡང་དང་ཡང་དུ་སྐུལ་ནི། བསྙེན་པ་དང་སྒྲུབ་
པས་བསྐུལ་བའོ། །དེ་ཉིད་ནི་བསྙེན་བསྒྲུབ་མཐར་ཕྱིར་ནོ། །རྡོ་རྗེ་གནོད་མཛེས་
ལ་སོགས་པས་ས་འོག་གི་ལྷ་རྒྱས་པར་བསྟན་པའོ། །གསུང་ཐོས་པ་ནི་གཉིས་སུ་
མེད་པའི་ཡེ་ཤེས་ལས་དངོས་གྲུབ་རྣམས་སྐྱེ་བར་ཐོས་པའོ། །ཨེ་མ་ལ་སོགས་པ་
ནི་ངོ་མཚར་བ་སྟེ། ཨེ་མ་རྡོ་རྗེ་གསུམ་ནི་སྐུ་རྡོ་རྗེ་ལ་སོགས་པ་རྡོ་རྗེ་གསུམ་གྱིས་
བསྟན་པ་ལ་བསྟོད་པའོ། །ཅིའི་ཕྱིར་ངོ་མཚར་ཆེ་ཞེ་ན། ཆོས་རྣམས་ལ་སོགས་པ་
སྟེ། གཉིས་སུ་མེད་པའི་ཡིན་པ་ལས་དངོས་གྲུབ་འོང་བ་ངོ་མཚར་བའོ། །
དེའི་དཔེ་ནི་སྙིང་པོ་མེད་པ་ལ་སོགས་པ་རྐང་པ་གཉིས་ཏེ། ཆུ་ཤིང་སྙིང་
239 -183



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པོ་མེད་པ་ལས་འབྲས་བུ་མངར་བ་འོང་བ་དང་འདྲའོ། །དེ་ལྟར་སོགས་པ་རྐང་པ་
གཉིས་ཀྱང་དོན་ཡིན་ཏེ་གོ་སླའོ། །ནམ་མཁའ་ཞེས་པ་ལ་སོགས་པ་ན་དཔེ་གཉིས་
པ་ཐམས་ཅད་ཀྱི་རང་བཞིན་བྱེད་པའི་དཔེ་ནམ་མཁའོ། །དེ་བཞིན་གཤེགས་པ་
ཐམས་ཅད་ནི་རིགས་ལྔ་ལ་བོད་པའོ། །ཤིན་ཏུ་བཞིན་མཛེས་ཞེས་པ་ལ་སོགས་
པ་ནི་གསང་བའི་དབང་བསྐུར་བའོ། །རྡོ་རྗེའི་གནས་ནི་པད་མའོ། །བཟའ་བ་ནི་
སློབ་མས་སོ། །ཕྱི་ནས་དེའི་བདེ་ཆེན་ནི། སློབ་མས་ཤེས་རབ། མི་རྟོག་པ་བསྒོམ་
པའོ། །དེ་ཉིད་རྡོ་རྗེ་སེམས་པ་འཇུག་ཅེས་པའོ། །རྡོ་རྗེ་བཅིང་བའི་སྦྱོར་བ་ནི་སློབ་
དཔོན་ གྱི་ ལས་ ཏེ། ཐིག་ལེ་ མི་བཏང་བའི་མན་ངག་གི །སེམས་ནི་སློབ་མའི་
སེམས་ཐ་མལ་པའོ། །ཐིག་ལེ་བྱིན་པས་དེ་སློང་བས་ན་འཕྲོག་ཅེས་པའོ། །པད་
མ་ལ་སོགས་པ་རྐང་པ་གཉིས་ནི་ཤེས་རབ་ཀྱི་གསང་བའི་དབང་བསྐུར་བའོ། །
མེ་ཏོག་ནི་ཁྲག་གོ །མཆོད་པ་ནི་སློབ་མ་ལ་སྦྱིན་པའོ། །པད་མས་མཉེས་པའི་རྡོ་
རྗེ་ཅན་ནི། སློབ་དཔོན་ནོ། །པད་མ་དམར་པོས་ཁྱད་པར་དུ་ནི། སློབ་མ་ལ་ཕྱག་
རྒྱ་གཏད་ལ་ཡེ་ཤེས་མྱོང་བར་བྱའོ། །རྒྱལ་མཚན་ནི་རྡོ་རྗེའོ། །ག་པུར་ནི་ཐིག་
ལེའོ། །
དྲི་ལྔའི་སྦྱོར་བ་ནི། སྦྱར་ཐབས་བྱས་ལ་རྡོ་རྗེ་ལ་བསྐུའོ། །ལྕགས་ཀྱུ་ལ་
སོགས་ནི་རབ་ཀྱི་གསད་ལུགས་ཏེ། ཡུམ་གི་པད་མར་ཉི་མ་དང་རྡོ་རྗེ་རྒྱ་གྲམ་ལ་
ཧཱུྃ་བསམ་ལ། ཧཱུྃ་གི་འོད་ཟེར་དང་
། སྙིང་གའི་ཧཱུྃ་གི་འོད་ཟེར་ལས་ལྷ་མོ་སྤྲོས་ཏེ།
བསྒྲུབ་བྱ་པད་མར་དགུག་པའོ། །རྡོ་རྗེ་བདག་གིས་དགུག་པ་ནི་ཁོའི་བསྲུང་བ་
རྣམས་བཀུག་སྟེ། རང་ལ་བསྡུ་བའོ། །མཁའ་འགྲོ་བསམ་ནི་བླ་མ་དང་སངས་
རྒྱས་རྣམས་མདུན་གྱི་ནམ་མཁའ་བསམ་ལ་ཁོའི་ཉེས་པ་བསྒྲག་པའོ། །
239--184



རྡོ་རྗེ་གུར་གྱི་ཊིཀྐ
ཉེས་པ་བསྒྲག་པའི་ཚིག་ནི། འདིས་ནི་ཞེས་པ་ལ་སོགས་པ་ལྔའོ། །རྡོ་རྗེ་
གཟུགས་ནི་རང་མི་བསྐྱོད་པར་བསྒོམ་པའོ
། །ནམ་མཁའི་དབྱིངས་ནི་ཡུམ་གྱི་པད་
མའོ། །རྡོ་རྗེའི་དབྱིག་པ་ནི་གསང་བའི་རྡོ་རྗེའོ། །རྡོ་རྗེ་ཅན་གྱི་གནས་སུ་སྐྱེ་ནི།
གསད་པའི་ཤེས་པ་དེ་སྡིག་པ་ཁས་ཕུབ་ལ་སོགས་པར་བསམ་ལ། ཤེས་པ་ཟ་མ་
ཏོག་དུ་བཅུག་སྟེ། སྣང་བ་མཐའ་ཡས་ཀྱི་ཞིང་ཁམས་སུ་ཁྱེར་བར་བསམ་མོ། ། །
ལྕགས་ཀྱུ་ལ་སོགས་པ་ནི་ཐ་མའི་གསད་ལུགས་ཏེ། རྟེན་མེད་ཀྱི་གསད་པ་མ་
ནུས་ནའོ། །ཟན་ལ་སོགས་པ་ནི་བག་ཟན་ལ་ གྲའི་དག་གཟུགས་བྱའོ། །རྡོ་རྗེ་
དཀྱིལ་འཁོར་ནི་ས་ལ་ཆོས་བྱུང་བྲི་བ་སྟེ། དེར་གཞག་པའོ། །ཐམས་ཅད་དབུགས་
དབྱུང་ནི་བསྲུང་འཁོར་བྱས་པས་རྣལ་འབྱོར་ལ་བློ་བརྟེན་པའི་ཡན་ལག་གི་དམ་
ཚིག་རྡོ་རྗེ་ནི་བསྲུང་བའི་འཁོར་ལོ་བསྒོམ་པ་ལས་མི་འདའ་བའོ། །སྦས་པ་ནི་
མིག་གཞན་གྱི། མིག་ལམ་དུ་མི་སྣང་བའོ། །སྤྱོད་ཡུལ་ནི་རང་དང་བགེགས་ཀྱི་
སྤྱོད་ཡུལ་ལོ། །འདིའི་རྒྱུད་དབང་དང་མན་ངག་ནི་སྔ་མ་བཞིན་ནོ། །
མི་ཕྱེད་ནི་རྡོ་རྗེའོ། །རང་གི་མིང་ནི་དབྱིག་པ་སྔོན་པོའོ། །རྡོ་རྗེ་དཀྱིལ་
འཁོར་ནི་ཧཱུཾ་ལས་བྱུང་བའི་འཁོར་ལོ་རྩིབས་བཅུ་པའོ། །ཡེ་ཤེས་རྡོ་རྗེ་རིང་དབུས་
ནི་བསྲུང་བའོ། །དཀྱིལ་འཁོར་ གྱི་དབུས་སུའོ། །བཅུད་ཕྱེད་ནི་ལྔ་སྟེ། དཀྱིལ་
འཁོར་ལྔ་བསྒོམ་པའོ། །འཁོར་བ་ནི་འཁོར་ལོའོ། །མི་གཡོ་བ་ནི་ཁྲོ་བོའོ། །དེ་
ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་ན། དེ་ནས་ནི་
བསྐྱེད་རིམ་སྒོམ་པའི་གནས་སོ། །
རང་གི་བྱིན་བརླབ་རིམ་གནས་ནི། ནང་དུ་བདེ་བ་ཆེན་པོ་དང་ལྡན་པའོ། །
རང་གི་བྱིན་བརླབས་རྣལ་འབྱོར་ནི། རྫོགས་རིམ་རྟེན་ཅན་ནོ། །སྙིང་གི་དབུས་སུ་
239 -185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཟླ་བ་ནི། སྙིང་ག་དངོས་སམ། པད་མར་ཨཱ་ལས་ཟླ་བའམ། མ་བཅོས་པ་ནི་ཧཱུཾ་ངོ་
། །
སྣ་ཚོགས་འོད་ནི་རིགས་ལྔ་སྤྲོ་བའོ། །དེ་ལས་རྡོ་རྗེ་ནི་ཧཱུཾ་གྱུར་པ་ལས་རྡོ་རྗེའོ། །རྡོ་
རྗེ་བདག་མེད་མཁའ་འགྲོ་མ་ནི། རང་གི་རིགས་མའོ། །ཆོ་གས་བསྐུལ་ནི་སྦྱོར་བ་
བྱས་པའོ། །
མཁའ་འགྲོ་སྣ་ཚོགས་ནི། རྡོ་རྗེ་ཞུ་ནས་རང་གི་རྡོ་རྗེ་དང་ཡུམ་གྱི་པད་མར་
ཐིག་ལེ་སྒོམ་པའོ། །ཐིག་ལེའི་ཚད་ནི་ཉུངས་ཀར་ཞེས་པའོ། །ཉུངས་ཀར་ལ་ནི་
འགྲོ་བ་ཀུན་ནི་ཐིག་ལེའི་ནང་དུ་དཀྱིལ་འཁོར་སའི་ལྷ་རྣམས་བསྒོམ་པའོ། །རྒྱུ་བ་
ནི་ལྷའོ། །མི་རྒྱུ་བ་ནི་ཁང་པའོ། །ལ་ལ་ནི་བྱིན་རླབས་རིམ་པ་ནི་ཐིག་ལེའི་རྣལ་
འབྱོར་རོ། །བྱིན་རླབས་རྣལ་འབྱོར་ནི་ཕྲ་མོའི་རྣལ་འབྱོར་རོ། །སྙིང་གི་ལ་སོགས་
པ་ནི་ཐིག་ལེའི་རྣལ་འབྱོར་བཤད་པ་སྟེ། སྙིང་ག་དངོས་སུ་ཨ་ལས་ཟླ་བའོ། །མ་
བཅོས་པ་ནི་ཧཱུཾ་སྟེ། དེ་ལས་རྡོ་རྗེ་སྒོམ་ཞེས་པས་འབྲེལ་ཏོ། །རྡོ་རྗེའི་ལྟེ་བ་ལ་ཐིག་
ལེ་བསམ་ལ་ཐིག་ལེའི་ནང་དུ་ལྷ་ཚངས་པའམ། ལྷ་ཚེ་ནག་པོ་དང་དམར་པོ་ལ་
སོགས་པ་ཡན་ལག་དྲུག་སྒོམས་པས་ན། སྣ་ཚོགས་འོད་ཅེས་པའོ། །དེ་ལ་སྤྲིན་
འདྲ་བའི་རྟགས་འོང་ངོ༌
། །ཆོ་གས་བསྐུལ་ཡན་ལག་དྲུག་སྒོམ་པ་ཉིད་དོ། །མཁའ་
འགྲོ་ལ་སོགས་པ་ནི་ཕྲ་མོ་རྣལ་འབྱོར་ཏེ། ཡུམ་གྱི་པད་མར་རྡོ་རྗེ་ཉུངས་ཀར་ཙམ་
གྱི་ནང་དུ་རིགས་བསྡུས་ཀྱི་ལྷ་ཁང་པ་དང་བཅས་པ་བསམ་ལ་ཡན་ལག་དྲུག་
བསྒོམ་པའོ། །
རྫོགས་རིམ་དེའི་ཉམས་བཤད་པ་ནི་གཟུགས་སྒྲ་ཞེས་པ་ལ་སོགས་པའོ། །
རྣམ་པ་རྣམས་ཀྱིས་ཡོངས་སུ་སྐོར་ནི་ལམ་གྱི་དུས་སུ་རིག་པ་སྔ་བ་ལ་སོགས་པ་
བྱུང་བ་ལྔ་ལྡན་པའོ། །ཡེ་ཤེས་དེའི་མཚོན་བྱེད་གང་ཞེ་ན། བུད་མེད་བཟང་མོ་
239 -186



རྡོ་རྗེ་གུར་གྱི་ཊིཀྐ
ཞེས་པ་སྟེ། འདོད་པའི་ཡོན་ཏན་ལྔ་ལྡན་པའོ། །བདེ་བ་ཆེན་པོའི་ཐ་སྙད་ནི་གོང་
གི་རྫོགས་རིམ་ཆེ་བ་དང་བཅས་པའོ། །ཕལ་པའི་རྣམ་པ་གཞོམ་པ་ནི་སྐྱེད་རིམ་
གྱི་དགོས་པ་དང་པོའོ། །རབ་ཏུ་བསྒྲགས་ནི། ཐ་མལ་བའི་ཞེན་པ་སྤང་བ་ལ་སྐྱེད་
རིམ་ཡིན་ཡང་ཞེས་པའོ། །སྒོམ་པ་མིན་ནི་རྫོགས་རིམ་ལ་ལྟོས་ན་ནི། སྐྱེད་རིམ་
གྱི་སྒོམ་པ་དེ་ཡང་དག་པའི་སྒོམ་པ་མ་ཡིན་ཞེས་པའོ། །དེ་བཞིན་ནི་རྫོགས་རིམ་
ལ་ལྟོས་ན་ནི་ངན་པ་ཡིན་ཡང་ཞེས་པའོ། །མི་གཙང་བའི་ཚད་ཐ་མལ་པའི་ཞེན་པ་
སྟེ། དེ་སྤང་པའི་ཕྱིར་སྐྱེད་རིམ་བསྒོམ་དགོས་པའོ། །ཕྱག་ན་རྡོ་རྗེ་ལ་སོགས་པ་ནི་
དགོས་པ་གཉིས་ལ་གཟུགས་སྐུ་གཉིས་ཐོབ་པར་སྟོན་པའོ། །
བདག་མེད་ལྷན་ཅིག་མཉམ་སྦྱོར་ནི། ཐབས་དེ་མི་རྟོག་པ་དང་ལྡན་པ་
དང༌། མ་ནིང་ནི་ཐབས་དང་ཤེས་རབ་གཉིས་ཀ་ཡིན་པས། མ་ནིང་དང་འདྲ་བའོ། །
འོ་ན་ཐབས་དང་གཉིས་སུ་བྱས་པ་ལ་དགོས་པ་ཅི་ཡོད་ཞེ་ན། འགྲོ་བའི་དངོས་པོ་
གཉིས་མཐོང་ཞེས་པ་སྟེ། ཐ་མལ་པའི་དུས་སུ་རྟོག་པ་གཉིས་བྱུང་བས། ཐབས་
དང་ཤེས་རབ་གཉིས་སུ་བྱས་པའོ། །དེ་ནས་ལ་སོགས་པའི་རྒྱུད་དབང་ནི་གོ་སླའོ། །
མན་ངག་ལྟར་ན་བསྙེན་པ་དང་བསྒྲུབ་པའི་ རྗེས་ལའོ། །ཡན་ལག་མེད་པ་ ནི་
འཇམ་པའི་རྡོ་ རྗེའོ། །བུ་མོའི་སྙིང་གར་བསམ་པ་ནི། འོད་ཟེར་སྤྲོ་བའོ། །མདའ་
ཡིས་ཞེས་པ་ལ་སོགས་པ་ཕྱག་མཚན་དྲུག་གིས་ལས་དྲུག་གོ །རེངས་པ་ནི་རྣལ་
འབྱོར་མ་ལ་དགའ་བའོ། །འདོད་པ་ནི་རང་ལའོ། །སྟོབས་དང་བྲལ་བ་ནི་མི་འོང་
བའི་ནུས་པ་མེད་པའོ། །འདོད་པའི་སྔགས་ནི་ཀཾ་སྟེ་བསྒྲུབ་བྱའི་སྙིང་གར་བསྒོམ་
པའོ། །བསྐུལ་བ་ནི་རང་གི་སྙིང་ག་ནས་འོད་བྱུང་བས་ནམ་མཁའ་ལ་ཕོག་པས་
རང་གི་དག་ཁྱབ་ལ་དགའ་བར་བསྐུལ་བའོ། །ཟླ་ཕྱེད་ནི་བསྒྲུབ་བྱ་ལ་ལས་སྦྱོར་
239 -187



པའི་
མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
གྱི་དུས་སུའོ། །ཐམས་ཅད་ནི་ལུས་ཐམས་ཅད་དོ། །མ་བཅོམ་པ་ལ་སོགས་པ་ནི་
ཧཱུྃ་གི་ཆེ་བ་བསྟན་པའོ། །རྡོ་རྗེ་སེམས་པ་ནི་ཧའོ། །དབྱངས་ཡིག་དྲུག་པ་ནི་ཨུའོ། །
དེ་ནས་ཞེས་པ་ལ་སོགས་པ་ནི་ཧཱུཾ་ས་བོན་ལ་འཁོར་རྣམས་རྟོགས་ཚད་ཕུལ་བའོ། །
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །
མན་ངག་ལྟར་ན་སྤྱོད་པ་དང་སའི་ཆོ་ག་དགོས་པའོ། །མུ་ཅུ་ནི་འཇིག་རྟེན་
འི་འཕེན་ལུགས་སུ་འཕངས་པའོ། །སེར་སྣ་ནི་སྐམ་ཁར་འཕངས་པའོ། ཁུ་ཚུར་
བཟུང་བ་ནི་གཡོན་པས་བཟུང་བའོ། །བཟུང་བའི་ཚུལ་ནི་འདོད་པའི་ཁུ་ཚུར་ཞེས་
པའོ། །ཡན་ལག་ཀོས་གོར་བཟུང་བ་ནི་དཔུང་འགོ་གཡོན་པས་བཟུང་བའོ། །ཧཱུཾ་
གིས་མདའ་གཞུ་དང་ནི་ཧཱུཾ་ཞེས་པས་དབུགས་ཕྱིར་མ་བཏང་ལ་དེ་ནས་འཕངས་
པའོ། །བརྒྱ་བསྐུམ་པ་ནི་གཡས་བསྐུམ་པའམ་དང་པོ་གཉིས་ཀ་བསྐུམ་པའོ། །
དབུགས་ཀྱིས་དགང་བ་ནི་དབུགས་མ་བཏང་པར་གཞུ་དགང་བ་ནི་སྟོབས་ཆེའོ། །
བྲང་རྒྱས་ནི་གདེང་པའོ། །
སེམས་འབེན་ལ་གཏད་པ་ནི། གཤིན་རྗེ་ལ་སོགས་པ་ལ་རྒྱས་པར་སྒོམ་
པའོ། །མིག་འབེན་ལ་གཏད་པ་ནི་འབེན་ངོས་ལ་འཕང་བའོ། །གཡས་བརྐྱང་པ་
ལ་ སོགས་ པ་ནི་གཡས་བརྐྱང་གིས་ འཕང་ བའོ། །གཞུའི་རིག་བྱེད་ནི་ གཞུའི་
བསྟན་ཆོས་ཏེ་བསྟན་ཆོས་རྙིང་པའོ། །དེ་ནས་ཞེས་པ་ལ་སོགས་པ་ལ་སོགས་པའི་
རྒྱུད་དབང་ནི་གོ་སླའོ། །མན་ངག་ལྟར་ན། སའི་ཆོ་ག་དང་
། སྤྱོད་པའི་དུས་དང་
རྡུལ་ཚོན་མཆོད་པ་གསུམ་དང་འབྲེལ་བའོ། །ཐ་ཧི་ལ་སོགས་པ་བཅུ་དང་ཆ་ལང་
ལ་སོགས་པ་བཅུ་ནི་རིམ་པ་བཞིན་དུ་སྦྱར་བར་བྱའོ། །རྣམ་གསུམ་རུང་པ་ནི་དལ་
བ་དང་དྲག་པ་དང་བར་བར་བརྡུང་བའོ། །ཆུང་ངུ་བརྡུངས་པས་བརྒྱལ་བ་ནི་
239-188



རྡོ་རྗེ་གུར་གྱི་ཊཱིཀྐ
དགོས་པ་སྟེ། བར་མ་དང་དྲག་པར་བརྡུངས་པས་ཤིན་ཏུ་བརྒྱལ་བ་དང་གསད་
པའི་ལས་བསྒྲུབ་པའོ། །
དུས་བསྟན་པ་ནི། དཀྱིལ་འཁོར་གསོལ་བ་གདབ་བ་ལ་སོགས་པ་སྟེ།
གནས་སྐབས་གསུམ་དང་འབྲེལ་ཏེ། རོལ་མོའི་བསྟན་ཆོས་ནི་བྷ་ར་ཏའི་བསྟན་
ཆོས་སོ། །དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་
ན་བསོད་ནམས་ཚོགས་བསོག་པའི་དུས་སུ་སྤོས་ལྔ་དབུལ་བའོ། །དྲིའི་བསྟན་
ཆོས་ནི། དྲི་སྦྱོར་ཐབས་དེ་བསྟན་ཆོས་རྙིང་པའོ། །གོང་བུ་ནི་རིལ་ལུའོ། །དེ་ནས་
ཞེས་པ་ལ་སོགས་པའི་རྒྱུད་དབང་ནི་གོ་སླའོ། །
མན་ངག་ལྟར་ན། སའི་ཆོ་ག་དང་འབྲེལ་ཏོ། །གུས་བཅས་ཉིད་བཤད་པ་
ནི་རྩེད་བཅས་ཞེས་པ་སྟེ། རྡོ་རྗེ་དང་དྲིལ་བུ་སྐུའི་ཕྱོགས་སུ་གཟུང་བའོ། །མེ་ཏོག་
རྙིང་པ་
ང་པ་ལ་སོགས་པ་རྐང་པ་བཞི་ནི་ལག་སྟབས་ཏེ། ཕྱིའི་མཆོད་པའི་ལྷ་མོ་བཞིའི་
ཕྱག་རྒྱའོ། །མིག་ལ་དེ་བཞིན་སླ་ན་ཡང་ལག་སྟབས་ཏེ་མིག་གི་ཐད་ཀར་ཐེའུ་ཆུང་
བརྒྱད་བརྒྱང་ནས་ཐེའུ་ཆུང་བརྐྱང་པའོ། །
གོང་གི་རྐང་སྟབས་བརྒྱད་བཤད་པ་ནི། རྐང་པའི་ངོས་སུ་ཞེས་པ་ལ་སོགས་
པ་རྐང་བརྒྱད་དོ། །རྐང་པའི་ངོས་སུ་བསྐོར་བ་ནི་རྐང་པ་གཡས་སུ་བསྐོར་བའོ། །
བརྡུངས་པའི་སྦྱོར་བ་ནི། ལག་པ་ས་ལ་བརྡབ་པའོ། །སླར་ཡང་གཡོན་པ་ནི་ལུས་
སྨད་དེ་འདོམས་འདྲ་བགྲད་པའོ། །རྐང་རྒྱུན་གྱི་གར་ནི་རྐང་པའི་རྩེ་མོས་འགྲོ་
བའོ། །གཡོན་པས་གར་བྱ་བ་ནི་རྐང་པ་བསྣོལ་ཏེ་བསྐྱོད་པའོ། །མྱུར་དུ་བརྡུངས་
པས་དེ་བཞིན་གར་ནི་རྐང་པ་འགྲོ་མགྱོགས་པར་འགྲོ་ཞིང་ལག་པ་བརྡབས་པའོ། །
འཁོར་ལོ་ལྟ་བུར་བསྐོར་ནི་རྐང་པ་བསྣོལ་པ་ཟུར་གཉིས་ཕན་ཚུན་ཡང་ཡང་བཟློག་
239 -189



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཅིང་འགྲོ་བའོ། །གྲུ་བཞིར་གང་བ་ནི་རྐང་པ་གཡོན་པས་བཙུགས་ཏེ་གཡས་པས་
བཏེག་ནས་བསྐོར་བའོ། །འདོད་པའི་ལག་པའི་ནི་རྐང་སྟབས་བརྒྱད་ཀར་ལས་
སྤྱིར་དགོས་ཏེ། པད་མའི་ལག་སྐོར་བྱ་བའོ། །ལག་པ་མཆོད་རྟེན་བྱེད་པ་ལྟ་བུ་ནི་
གོ་སླའོ། །གར་གྱི་བསྟན་ཆོས་ནི་རྡོ་རྗེ་མཁའ་འགྲོའམ་གར་གྱི་བསྟན་ཆོས་རྙིང་
པའོ། །དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །
མན་ངག་ལྟར་ན་སྦྱིན་བསྲེག་གི་ཆོ་ག་བསྟན་པ་སྟེ། ཕྱི་དང་ནང་གི་སྦྱིན་
སྲེག་གཉིས་སོ། །ཐམས་ཅད་འབྱོར་པའམ་ཕྱིའི་སྦྱིན་བསྲེག་གོ །དམིགས་པ་ནི་
ནང་གི་སྦྱིན་བསྲེག་སྟེ། ཟས་རྣམས་བདུད་རྩི་སྒོམ་པའོ། །བེམ་པོའི་གནས་ནི་ཕྱི་
ལྟར་རོའི་སྟེང་དུ་འགུགས་པའོ། །ནང་ལྟར་ན་ལྟེ་བའི་གནས་སུ་བསྲེགས་པའོ། །
ཤར་ལྷོ་ལ་སོགས་པ་ནི་ཕྱི་ལྟར་ཐབ་ཏུ་བསྐྱེད་པའོ། །ནང་ལྟར་ན་སྙིང་གར་པད་
མ་བརྒྱད་པ་ལ་བསྐྱེད་པའོ། །ཡིད་ཀྱིས་མར་ཁུ་བསམ་པ་ནི་གཙོ་བོར་ནང་གི་
སྦྱིན་བསྲེག་སྟེ། ཟས་བདུད་རྩི་སྒོམ་པའོ། །འབྲས་ཞེས་པ་ལ་ཕྱིའི་སྦྱིན་བསྲེག་ཁོ་
ནའོ། །ཙམ་པ་ཞེས་པ་ལ་སོགས་པ་ནི་དཀྱིལ་འཁོར་ལྔ་ལ་མེ་ཏོག་ལྔ་རིམ་པ་
བཞིན་དབུལ་བའོ། །དེ་ལྟར་འབྲས་བུ་ལྔ་དང་ཤ་ལྔ་དང་བདུད་རྩི་ལྔ་ཡང་རིམ་པ་
བཞིན་དུ་དབུལ་ལོ། །ཡེ་ཤེས་མེ་ནི་འཇིག་རྟེན་པའི་རང་བཞིན་གྱི་མེ་ལྷའོ། །དེ་
ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་ན་སྤྱོད་པ་དང་
གསང་བའི་དབང་དང་འབྲེལ་ལོ། །
རྡོ་རྗེ་སེམས་པ་བསྐྱེད་པའི་ནི་མི་བསྐྱོད་པའི་རྣལ་འབྱོར་པ་སྒོམ་པའི་
དབང་དུ་བྱས་པ་སྟེ། བཞི་པོ་ཡང་དོན་གྱིས་ཤེས་པར་བྱའོ། །རྡོ་རྗེ་པད་མ་
ནི་བྱིན་གྱིས་བརླབས་ཞེས་པའོ། །དེའི་སྣ་རྩེར་དབྱངས་ཡིག་ནི་ཨཱ་ལས་བྱུང་བའི་
སྒོམ་པ་
239 -190



རྡོ་རྗེ་གུར་གྱི་ཊིཀྐ
པད་མར་བྱིན་གྱིས་བརློབ་པའོ། །ཕྱག་འཚལ་ནི་ཨོ་སྟེ། རྡོ་རྗེའི་ནོར་བུ་བྱིན་གྱིས་
བརླབ་པའོ། །སྨྱུ་གུ་ནི་གཉི་གའི་བུག་པའོ། །ཡེ་ཤེས་མ་ལྷུང་ནི་བུག་པ་བཀག་
པའི་དགོས་པའོ། །དེ་རྣམས་ཀྱིས་མདོར་བསྟན་ལ། རྒྱས་པར་བཤད་པ་ནི་འདིས་
ཞེས་པ་ལ་སོགས་པའོ། །རང་གི་ལྷག་པའི་ལྷ་ཉིད་བཤད་པ་ནི། རྡོ་རྗེ་སེམས་པ་
ཞེས་པ་སྟེ། མི་བསྐྱོད་པའི་རྣལ་འབྱོར་ཡིན་ན་རང་དེར་སྒོམ་པའོ། །ཕྱག་རྒྱ་ཆེན་
པོ་ནི་མ་མ་ཀྱི་སྟེ། གཡུང་མོ་མ་མ་ཀྱིར་སྒོམ་པའོ། །གནས་ཐམས་ཅད་བསྒོམ་
ནི་ ར་བ་བྱས་པའི་དགོས་པའོ། །རང་གི་ལྷག་པའི་ལྷ་ལ་སོགས་པ་ནི་སྔ་མ་
བཞིན་ནོ། །
ལས་ཀྱི་ཕྱག་རྒྱུ་ནི་སྤྱན་མ་སྟེ། བྲམ་ཟེ་མོ་སྤྱན་མར་སྒོམ་པའོ། །དམ་ཚིག་
ཕྱག་རྒྱ་ནི་སྒྲོལ་མ་སྟེ། གདོལ་པ་མོ་སྒྲོལ་མར་བྱིན་གྱིས་བརླབ་པའོ། །ཆོས་ཀྱི་
ཕྱག་རྒྱ་ནི་གོས་དཀར་མོ་སྟེ། གར་མཁན་དེར་བྱིན་གྱིས་བརླབ་པའོ། །དམ་ཚིག་
ཕྱག་རྒྱ་ནི་སྒྲོལ་མ་སྟེ། ཚོས་མ་སྒྲོལ་མར་བྱིན་གྱིས་བརླབ་པའོ། །དེ་ནས་ཞེས་པ་
ལ་སོགས་པའི་རྒྱུད་དབང་ནི་གོ་སླའོ། །མན་ངག་ལྟར་ན་སའི་ཆོ་ག་དང་འབྲེལ་ཏོ། །
དུས་ཉིད་བཤད་པ་ནི་ས་གཞི་ཡོངས་སུ་གསུང་ཞེས་པའོ། །མེ་ཏོག་ཞེས་པ་ལ་
སོགས་པ་ནི་མཆོད་པ་བཞིན་དབུལ་བའི་ཚིག་གོ །བཛྲ་ཞེས་པ་ལ་སོགས་པ་ནི་རྡོ་
རྗེ་དྲིལ་བུ་གཟུང་བའི་སྔགས་སོ། །ལེའུ་བཅུ་བཞི་པའི་བཤད་པའོ།། །།
དེ་ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །སངས་རྒྱས་ཀུན་
ནི་རིགས་ལྔའོ། །སངས་རྒྱས་ལ་ནི་བྱང་ཆུབ་སེམས་དཔའོ། །མན་ངག་ལྟར་ན།
དེ་ནས་ནི་དབང་ཐོབ་པའི་རྗེས་ལའོ། །སངས་རྒྱས་ཀུན་ནི་ཕྱག་གཉིས་པའོ། །
སངས་རྒྱས་ནི་ཕྱག་བཞི་དང་དྲུག་པའོ། །བཀའ་སྩལ་ནི་སྒོམ་པའོ། །འདིར་ཕྱག་
239 -191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
གཉིས་པ་ལ་སོགས་པ་གསུམ་ནི། རྡོ་རྗེ་འཛིན་པའི་ཕྱག་གཉིས་པ་ལ་སོགས་པས་
བསྟན་པ་སྟེ། རིགས་ལྔ་ལ་ཡང་ཕྱག་གཉིས་པ་ལ་སོགས་པ་དོན་གྱིས་ཤེས་པར་
བྱའོ། །
འདིའི་སྔགས་བརྗོད་པ་ནི། རྩ་རྒྱུད་ཀྱི་ལེའུ་གཉིས་པར་བཤད་པའོ། །
བཙུན་མོ་ཞེས་པ་ལ་སོགས་པ་ནི་བརྗོད་བྱེད་ཀྱི་རྒྱུད་ཇི་ལྟར་ཐོབ་པ་བསྟན་པའོ། །
གང་དུ་ཐོས་ཞེ་ན་བཙུན་མོའི་ཆོས་ཏེ་ཆོས་འབྱུང་དུའོ། །གང་ཐོས་ཞེ་ན། རྒྱུད་
རྣམས་ཐམས་ཅད་དོ། །གང་ལ་ཞེ་ན། ཁྱོད་ཀྱི་སྤྱན་སྔར་རོ། །གང་གིས་ཐོས་ཞེ་
ན། བདག་ གིས་སོ། །ཇི་ ལྟར་ཐོས་ཞེ་ན། དུས་ གཅིག་ པའི་ དུས་ སུའོ། །བདག་
བཤད་པ་ནི་བདག་ཉིད་ཀྱིས་ཞེས་པའོ། །རྒྱུད་ཀྱི་བཤད་པ་ནི་འདི་ཞེས་པའོ། །
རྒྱས་པ་ཉིད་དུ་རབ་ཏུ་དབྱེ་བ་ནི། ཕྱིས་སྡུད་པར་བྱེད་པའི་དུས་སུ་གཞུང་
བསྡུས་པ་ཞེས་པའོ། །རྒྱུད་ཉིད་གང་ཞེ་ན། ལྟ་སྟངས་ཞེས་པ་ལ་སོགས་པའོ། །
མང་ཚིགས་གཉིས་པོ་དེས་འཇིག་རྟེན་པའི་ཐབས་ལས་བྱུང་བ་མདོར་བསྟན་པའོ། །
རང་གིས་མང་པོ་ནི་ལྟ་བུ་ནི། གསོ་བ་ལ་ཤིས་པའོ། །དཀྱིལ་འཁོར་གནས་ནི་པད་
མའི་ལྟེ་བའོ། །ནམ་མཁའི་གནས་ནི་ཆོས་འབྱུང་ངོ་། །དེ་ནས་ཞེས་པ་ལ་སོགས་
པའི་རྒྱུད་དབང་ནི་གོ་སླའོ། །མན་ངག་ལྟར་ན། བསྒོམ་བའི་རྗེས་ལ་བཟླས་པ་
བྱའོ། །རྡོ་རྗེ་མཁའ་འགྲོ་ཞེས་པ་ལ་སོགས་པ་རྐང་པ་བཞི་ནི། གོང་ཐམས་ཅད་ཀྱི་
སྤྱིའི་འཇུག་བསྡུ་བའོ། །བསྒྲུབ་པ་ལས་སྦྱར་ལ་ཟླས་པ་འབུམ་བྱ་བའོ། །
སྙིང་གི་བདེ་བ་བསྐུལ་བ་ནི། ལྷ་རྣམས་ཀྱི་ཐུགས་སྙིང་པོས་བསྐུལ་བའོ། །
ཡང་ན་ལས་ཀྱི་སྦྱོར་བ་འདིས་བསྒྲུབ་པ་པོའི་ཡིད་ཚིམ་པའོ། །དེ་ནས་ཞེས་པ་ལ་
སོགས་པའི་རྒྱུད་དབང་དང་མན་ངག་ནི་གོ་སླའོ། །སློབ་དཔོན་ཞེས་པ་ལ་སོགས་
239-192



རྡོ་རྗེ་གུར་གྱི་ཊིཀྐ
པ་
ད་ ནི་གཏོར་མ་གཏོང་བའི་ཚེ་སྦྱར་བའོ། །རང་གི་ཡན་ལག་ལ་སོགས་པ་ནི་
སྒོམས་པས་གསད་པའི་ཆོ་གའོ། །རང་ནི་བསྒྲུབ་བྱའོ། །སྤྱི་བོའི་ཡང་སྒྲུབ་བྱ་བའོ། །
མོན་སྲན་ལ་སོགས་པ་ནི་གཏོར་མའི་རྒྱུའོ། །ཨོ་ལ་སོགས་པའི་སྔགས་ནི་གཏོར་
མ་དབུལ་བའི་སྔགས་དང་བསྙེན་པ་དང་བསྒྲུབ་པ་དང་སྒྲུབ་པ་ལས་ལ་
ལས་ལ་སྦྱར་བའི་
ཚེ་ དགོས་ པའོ། །ཚ་ ལ་སོགས་པ་ནི། སྦྱིན་སྲེག་གི་གསད་པའི་ལུགས་སོ། །དེ་
ནས་ཞེས་པ་ལ་སོགས་པའི་རྒྱུད་དབང་ནི་གོ་སླའོ། །
མན་ངག་ལྟར་ན། སྤྱོད་པ་དང་། གསང་བའི་དབང་དང་
། དབང་གསུམ་
པ་དང་འབྲེལ་ཏོ། །ཕྱག་རྒྱའི་དངོས་གྲུབ་ནི་ཕྱག་རྒྱ་ལ་བརྟེན་ནས་དངོས་གྲུབ་སྐྱེ་
བའོ། །དངོས་གྲུབ་ཆེ་མཆོག་ནི་མཆོག་གྲུབ་ཀྱི་དངོས་གྲུབ་བོ། །དངོས་གྲུབ་ཀུན་
གྱི་སྤྱོད་ཡུལ་མིན་ནི་དངོས་གྲུབ་དེ་རྒྱུད་གཞན་དུ་གསལ་བར་མ་བྱུང་པའོ། །དེས་
ན་དངོས་གྲུབ་ཀུན་གྱི་སྤྱོད་ཡུལ་ཅན་ནི་ཐུན་མོང་གི་དངོས་གྲུབ་ཐམས་ཅད་འདུས་
པའི་ཕྱག་རྒྱ་ཆེན་པོའོ། །དེ་ཉིད་བཤད་པ་ནི་སྐུ་གསུམ་སྟེ། དུས་དེའི་ལུས་ཐོབ་ནི་
ལོངས་སྐུའོ། །བདེ་ཆེན་ཚུལ་ནི་ཆོས་སྐུའོ། །ཉེ་འཁོར་ལྡན་ནི་སྤྲུལ་སྐུའོ། །ཡང་ན་
ཡེ་ཤེས་སྐྱེ་བ་ལ་དགའ་བ་བཞིའི་ཚུལ་གྱིས། ཡེ་ཤེས་སྐྱེ་བར་བསྟན་ཏེ། སྐད་
ཅིག་ནི་དགའ་བའོ། །སྐད་ཅིག་དེ་ལ་སུས་ནི་མཆོག་དགའོ། །སྐད་ཅིག་གཟུགས་
ནི་དགའ་བྲལ་ལོ། །བདེ་ཆེན་ནི་ལྷན་ཅིག་སྐྱེས་པའོ། །བསྒོམ་པ་ནི་རང་དང་ཕྱག་
རྒྱ་གཉིས་ལྟར་བསྒོམ་པའོ། །སྔགས་དང་ལྷའི་བཟླས་བྱའོ། །
དེ་རྣམས་ཀྱིས་མདོར་བསྟན་ནས། རྒྱས་པར་བཤད་པ་ནི། སྐད་ཅིག་ཅེས་
པ་ལ་སོགས་པའོ། །རང་རྣམ་པར་སྣང་མཛད་ཀྱི་རྣལ་འབྱོར་པ་ཡིན་ན། རང་དང་
ཕྱག་རྒྱ་གཉིས་ལྷར་སྒོམ་པའོ། །དེ་ལ་སྦྱོར་བ་བྱས་པའི་ཡོན་ཏན་ནི་སྐད་ཅིག་
239-193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨་
ཞེས་པ་ལ་སོགས་པ་གཉིས་སོ། །རྡོ་རྗེ་འཛིན་རྒྱལ་ཞེས་པ་ལ་སོགས་པ་ནི་མི་
བསྐྱོད་པའི་རྣལ་འབྱོར་པའི་སྒོ་ནས་སྦྱོར་བ་བྱས་པའི་ཡོན་ཏན་ནོ། །དེ་ལྟར་
རིགས་གསུམ་དང་ཕྱག་རྒྱ་གསུམ་ཡང་དོན་གྱིས་ཤེས་པར་བྱའོ། །རྡོ་རྗེ་པད་མ་
ཞེས་བྱ་བ་ལ་སོགས་པ་བཞི་ནི་རིགས་ལྔ་ཡི་ཆོས་བསྟན་པའོ། །རྡོ་རྗེ་པད་མ་རབ་
སྦྱོར་ནི་སྦྱོར་བ་བྱ་བའོ། །ཡུམ་གྱི་མཚན་ཉིད་ནི་རྡོ་རྗེ་གུས་པའི་ཕ་རོལ་སོན་ཞེས་
པ་སྟེ། རྡོ་རྗེ་ནི་དངོས་བསམ་ཡེ་ཤེས་སོ། །རྡོ་རྗེ་པད་མ་མཚོན་བྱ་ནི་ཕྱག་རྒྱ་དེ་ལྟ་
བུ་ལ་སྦྱོར་བ་བྱས་པའོ། །པད་མའི་འདོད་པ་སྤང་བ་ནི་བསྒྲུབ་པ་པོའི་མཚན་ཉིད་
དེ། པད་མ་ཐོ་མལ་པའམ་ལྷག་པར་ཆགས་པ་སྤང་འོ། །
དེ་རྣམས་ཀྱིས་ནི་རྣལ་འབྱོར་རྣལ་འབྱོར་པའི་ཚུལ་གྱིས་བསྟན་ལ། རྣལ་
འབྱོར་ པའི་ ཚུལ་གྱིས་བསྟན་པ་ནི། བདག་ཉིད་ཞེས་པ་ལ་སོགས་པའོ། །རང་
བདག་ནི་མི་བསྐྱོད་པར་བསྒོམ་པའོ། །རྡོ་རྗེ་བུ་མོ་ནི་གཡུང་མོ་རྡོ་རྗེ་ནག་མོ་ནི་
གཡུང་མོ་ཡང་མདོག་སྔོ་བསངས་མ་ཞེས་པའོ། །རང་རིག་སྐྱེས་བུ་རྣམ་པར་སྣང་
མཛད་བསྒོམ་པའོ། །བུ་མོ་དེ་བཞིན་གཤེགས་མ་ནི་བྲམ་ཟེ་མོ་སྤྱན་དུ་སྒོམ་པའོ། །
སྐྱེས་བུ་ནི་རྡོ་ རྗེ་ཉི་མར་བསྒོམ་པའོ། །གདོལ་པ་ཆེན་མོ་ནི་གཏུམ་མོ་སྟེ། སྒྲོལ་
མར་སྒོམ་པའོ། །རིགས་གཉིས་དང་ཕྱག་རྒྱ་གཉིས་ཀྱང་དོན་གྱིས་ཤེས་པར་བྱའོ། །
ཕྱག་རྒྱ་ཆེན་པོ་ནི་འབྲས་བུའོ། །རབ་ཏུ་སྒྲུབ་པ་ནི་རྟེན་ཕྱག་རྒྱ་མའོ། །རྣམ་པར་
རྒྱལ་བ་ནི་རྟོག་པ་ལས་རྒྱལ་བའོ། །
ཉི་མ་གཅིག་ཞེས་པ་ལ་སོགས་པ་ནི་གཙོ་བོར་སྤྱོད་པ་ལ་བསྟན་པ་སྟེ། ཉི་
མ་གཅིག་ལ་སོགས་པ་ནི་དུས་དངོས་ཏེ། ཉི་མ་གཅིག་ནས་ལྔའི་བར་དུ་སྤྱོད
སྤྱད་པས་འགྲུབ་པའོ། །མེ་ཏོག་ལ་སོགས་པ་ནི་ཟླ་བ་ཉི་མའོ། །རྡོ་རྗེ་སྦྱོར་བ་ནི་
239 -194



རྡོ་རྗེ་གུར་གྱི་ཊིཀྐ
སྤྱོད་པའོ། །རྡོ་རྗེ་ཉི་མ་ནུབ་པ་ནི། སྤྱོད་པའི་དུས་ཚོད་རྫོགས་པའི་ནུབ་མོའོ། །
སྦྱོར་བ་ནི་འདི་ནི་སྤྱོད་པའོ། །ཉི་མ་ཤར་པའི་དུས་ནི་ཐོ་རངས་ཟུང་འཇུག་གི་སྐུ་
ཐོབ་པའོ། །ལ་ལ་ནི་སྤྱོད་པ་ཁོ་ནར་བཞེད་དེ་རིགས་ལྔ་གང་ཡང་རུང་བས་ན་མི་
བསྐྱོད་པའི་རྣལ་འབྱོར་པས་སྤྱོད་པ་བྱས་ནས་འབྲས་བུ་ཐོབ་པ་ནི་ཉི་མ་གཅིག་
ཞེས་པའོ། །ཉི་མ་གཉིས་རྣམ་པར་སྣང་མཛད་ཀྱིས་སྤྱོད་པ་རྣལ་འབྱོར་པས་སྤྱོད་
པ་བྱས་ན་འགྲུབ་བོ། །ཉི་མ་གསུམ་པ་ལསོགས་པ་ཡང་རིན་ཆེན་འབྱུང་ལྡན་ལ་
སོགས་པའི་བརྡར་བྱས་པའོ། །མེ་ཏོག་ལ་སོགས་པ་ཡང་སྔ་མ་བཞིན་ནོ། །རྡོ་རྗེ་
ཉི་མ་ནུབ་པ་ནི་ཕྱི་ལྟར་ན། སྤྱོད་པའི་དུས་དཔྱོད་ལོའི་དཔེར་སློང་པའི་ཉི་མ་ནུབ་
པ་ན་རྩམས་པའོ། །ཉི་མ་ཤར་པའི་དུས་ནི་དེའི་ནུབ་མོ་ཡུམ་དང་སྦྱོར་བ་བྱས་ཏེ།
ཐིག་ལེ་ཕར་བཏང་ལ། ཡང་ཚུར་དྲངས་པས་ལུས་ཁྱབ་པར་བྱས་པས་ཉི་མ་ཤར་
ཙམ་ན་འཇའ་ཚོན་ལྟ་བུའི་སྐུ་ཐོབ་པའོ། །
ནང་ལྟར་ན་རྩ་གཉིས་ཨ་བ་དྷུ་ཏིར་ཚུད་པ་ནི་རྡོ་རྗེ་ཉི་མ་ནུབ་ཞེས་པའོ། །
ཉི་མ་ཤར་བ་ནི་གཏུམ་མོའི་འོད་ཟེར་ཧཾ་ལ་རེག་པའོ། །གསང་བ་ལྟར་ན་འོད་
ཀྱིས་རིགས་མའི་བྷ་གར་ཐིག་ལེ་བཏང་བ་ནི་རྡོ་རྗེ་ཉི་མའོ། །ཉི་མ་ཤར་བ་ནི་དེའི་
དུས་སུ་ཡེ་ཤེས་འཆར་བའོ། །དེ་ཁོ་ན་ལྟར་ན་ཆོས་ཐམས་ཅད་སྟོང་པ་ཉིད་དུ་
འདུས་པ་ནི་རྡོ་རྗེ་ཉི་མའོ། །ནུབ་པའོ། །ཉི་མ་ཤར་བ་ནི་བདེ་བ་ཆེན་པོའི་ཡེ་
ཡེ་ཤེས་
སོ། །ཕྱག་རྒྱ་ཆེན་པོ་ནི་གཡུང་མོ་མ་མ་ཀྱེར་བྱིན་གྱིས་བརླབས་པའོ། །གསང་ན་
ལྷན་ཅིག་འགྲུབ་པ་དེའི་མིང་འབྲས་བུའི་མིང་ཕྱག་རྒྱ་ཆེན་པོའོ། །འཁོར་ལོ་ནི་
འཁོར་ལོ་བཞིའི་མན་ངག་བསྟན་པའམ། འཁོར་ལོ་བཞིའི་བརྡས། དགའ་བ་དང་
སྐད་ཅིག་མ་བཞི་བསླབ་པའོ། །དྲི་དང་མེ་ཏོག་མཐུན་བྱས་ནི་ཟླ་བ་ཉི་མ་འབབ་
239-195



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པར་དུས་མཚུངས་པའོ། །སྔགས་པ་ཞེས་པ་ལ་སོགས་པ་ནི་ཡོན་ཏན་ནོ། །
དྲུག་པ་རྫོགས་སངས་རྒྱས་ནི་རྟུལ་ཞུགས་ཀྱི་དབང་འབྲེལ་པའི་དབང་ངོ༌
། །
ལ་ལ་ནི་རྫོགས་པའི་སངས་རྒྱས་ནི་སློབ་དཔོན་གྱི་དབང་ངོ་
། །བུམ་པའི་དབང་ནི་
རིག་པའི་དབང་དང་སློབ་དཔོན་གྱི་དབང་སྡོམ་པའོ། །དེ་ཉིད་རྡོ་རྗེའི་སྦྱོར་བ་དང་
སྟོན་པ་རང་གི་ལུང་བསྟན་དུ་འབྲེལ་ལོ། །དབང་བཞི་པའོ། །ཀུན་གྱི་དེ་ཉིད་རྟུལ་
ཞུགས་ནི་དབང་རྫོགས་པའི་རྗེས་ལ་རྟུལ་ཞུགས་སྦྱིན་པའོ། །དམ་ཚིག་རྣམས་
ཕལ་ཆེར་རིག་པའི་དབང་དང་སློབ་དཔོན་གྱི་དབང་གི་སྤྱི་ཡིན་ལ། སྐལ་བ་མེད་
པ་ལ་གཏམ་མི་བྱ་བ་དང་
། སྐལ་ལྡན་སེམས་ཅན་མི་སྤང་བ་དང་
། སྦྱིན་བསྲེག་བྱ་
བོ་དང༌། དཀྱིལ་འཁོར་བཞེངས་པ་དང་། རབ་གནས་བྱ་བ་དང་། སློབ་མ་བསྡུ་བ་
དང་། བཤད་པ་བྱ་བ་དང་། སེམས་ཅན་སྐྱང་བ་རྣམས་སློབ་དཔོན་གྱི་དབང་གི་
ཡིན་ནོ། །རྟག་ཏུ་དམ་ཚིག་ནི་བཟང་བ་དང་བསྲུང་བའི་དམ་ཚིག་གོ །གཙུག་རྟེན་
ཨུ་རྒྱན་ནོ། །
ཕྱག་རྒྱ་བཞི་བཅིངས་པར་མི་བྱ་བ་དང་
། གཙོར་མི་བྱ་བ་དང་ཤིན་ཏུ་སྤྲོས་
པ་མེད་པའི་རྣལ་འབྱོར་པར་ཤེས་པར་མི་བྱ་བའི་མི་བྱ་བའོ། ཁ་ཅིག་ནི་གཏོར་མ་
སྦྱིན་པ་ཡན་ཆད་ཀྱིས་བསྐྱེས་རིམ་གྱི་དམ་ཚིག་གོ །ཕྱག་རྒྱ་ལ་སོགས་པ་རྫོགས་
རིམ་གྱི་དམ་ཚིག་གོ །རྟག་པར་ལ་སོགས་པ་ནི་རིམ་པ་གཉི་ཀའི་དམ་ཚིག་ཏུ་
བཞེད་དོ། །དེ་ནས་ཞེས་པ་ལ་སོགས་པ་རྒྱུད་དབང་ལྟར་ན་ཚིག་ཤད་བདུན་རྒྱས་
པ་འདི་བཤད་པ་ལ་འཁོར་རྣམས་ཀྱིས་གཙོ་བོ་ལ་བསྟོད་པ་སྟེ། ཕོ་ཉ་མོ་ནི་མཁའ་
འགྲོ་མའོ། །མན་ངག་ལྟར་ན་བསྟོད་པ་ནི་ཡན་ལག་གོ །
བསྟོད་པའི་ཚིག་ཤད་བདུན་ནི་རིགས་དྲུག་པ་དང༌། མི་བསྐྱོད་པ་དང་
།
239196



རྡོ་རྗེ་གུར་གྱི་ཊིཀྐ
བདག་མེད་མ་དང་
། རྣམ་པར་སྣང་མཛད་དང་། རྡོ་རྗེ་ཉི་མ་དང་
། སྣང་བ་མཐའ་
ཡས་དང་རྟ་མཆོག་གི་སྒོ་ནས་བསྟོད་པ་སྟེ། གོ་རིམ་བཞིན་ནོ། །དེ་ནས་ཞེས་པ་
ལ་སོགས་པ་ནི་བྱང་ཆུབ་སེམས་པ་རྣམས་ཀྱིས་རིགས་ལྔ་ལ་བླ་མའི་མཚན་ཉིད་
ཞུ་བའོ། །རྡོ་རྗེ་སེམས་པ་ཞེས་པ་ལ་སོགས་པ་ནི་མཆོག་གི་དངོས་གྲུབ་བོ། །མིག་
སྨན་ལ་སོགས་པ་ནི་ཐུན་མོང་གི་དངོས་གྲུབ་བོ། །སློབ་དཔོན་གི་ངོ་བོ་ཇི་ལྟ་བུ་
ཡིན་ཞེ་ན། །རྡོ་རྗེ་སེམས་དཔའ་ཞེས་པ་ལ་སོགས་པ་རྐང་པ་གཉིས་སོ། །ངོ་བོ་རྡོ་
རྗེ་སེམས་པ་དང་འདྲ་ན། སློབ་དཔོན་དེ་ཕལ་པའི་གཟུགས་སུ་འོང་བ་ཅིའི་ཕྱིར་
ཞེ་ན་སེམས་ཅན་ཞེས་པ་ལ་སོགས་པ་རྐང་པ་གཉིས་སོ། །སློབ་དཔོན་གྱི་མཐར་
དུ་ནི་འཆི་བའི་དུས་སོ། །ཤི་བ་འཇིག་རྟེན་མི་གནས་ནི་འཇིགས་པ་རྣམས་མི་ཤི་
ཟེར་བའོ། །དེ་ཉིད་བཤད་པ་ནི་སྐྱེས་པ་ཞེས་པ་ལ་སོགས་པ་རྐང་པ་གཉིས་སོ། །
དོན་ལ་འཆི་བ་གྲུབ་བམ་མ་གྲུབ་ཞེ་ན། མ་གྲུབ་པར་བསྟན་པ་ནི་འཆི་བ་
ཞེས་པ་ལ་སོགས་པ་སྟེ། དག་པའི་གནས་ནི་གཙང་མ་རིགས་ལྔ་ལ་སོགས་པའོ། །
བདེ་བ་ཅན་ནི་སྣང་བ་མཐའ་ཡས་ཀྱི་ཞིང་ཁམས་ཏེ། དེ་རྣམས་སུ་འགྲོ་བ་ཡང་
ནགས་ཚལ་ནས་ནགས་ཚལ་དུ་འགྲོ། མཆོད་སྦྱིན་ལ་འགྲོ་བ་ལྟ་བུའོ། །འདོད་
པའི་རིགས་ནི་སྐྱེ་བ་ལ་དབང་བ་དང༌
། སྨོན་ལམ་ལ་དབང་བས། དེ་གང་འདོད་
པར་སྐྱེ་བའོ། །སློབ་དཔོན་ཤི་བའི་དུས་སུ་ལྷ་རྣམས་ཀྱིས་ཇི་ལྟར་བསྡུ་བ་བསྟན་
པ་ནི་སྣ་ཚོགས་མེ་ཏོག་ཞེས་པ་ལ་སོགས་པའོ། །
དབང་གི་གནས་རྣམས་ནི། སློབ་དཔོན་དེས་དབང་ཐོབ་པ་ནས་བཟུང་
བའོ། །ལུས་ནི་བར་དོའི་ལུས་ལས་ ལུས་གཞན་ནི་ཟུང་འཇུག་གི་སྐུ་ཐོབ་
པའོ། །སློབ་དཔོན་གྱི་རོ་ལ་སློབ་མ་རྣམས་ཀྱིས་དབང་བསྐུར་བས་ངན་སོང་ལས་
239-197



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
སྦྱང་བར་བསྟན་པ་ནི་སྣ་ཚོགས་མེ་ཏོག་ཞེས་པ་ལ་སོགས་པའོ། །དབང་གཉིས་
སོ། །གཙུག་ཏོར་ནི་དབུ་རྒྱན་གྱི་དབང་ངོ༌
། །བུམ་པའི་དབང་ནི་ཆུའི་དབང་སྟེ།
མིང་གི་དབང་དང་རྟུལ་ཞུགས་ཀྱི་དབང་ཡང་དོན་གྱིས་ཤེས་པར་བྱའོ། །མིག་
ཅེས་པ་ལ་སོགས་པ་ནི་རོ་དེ་ལྟར་བསྐྱེད་པ་དང་
། བྱིན་གྱིས་བརླབ་པའོ། །རྡོ་རྗེ་
ཐབ་ཁུང་ཞེས་པ་ལ་སོགས་པ་རྐང་པ་གཉིས་ནི། རོ་བསྲེགས་ཀྱིས་ངན་སོང་ལས་
སྦྱང་བའི་ཐབས་བསྟན་པའོ། །ཉི་མ་ཞེས་པ་ལ་སོགས་པ་ནི། ཚ་ཚ་གདབ་པ་
པ་སྟེ་
དེ་རྣམས་ཀྱི་ཆོ་ག་ཞིབ་མོ་ནི་བླ་མ་ལས་ཤེས་པར་བྱ་བའོ། །
སྒྲོལ་མས་བྱིན་བརླབས་མིང་ནི་ཏེ་ལོ་པ། །དེའི་མན་ངག་ལེགས་གནང་ནཱ་
རོ་པ། །དེའི་ཞབས་ཀྱི་རྡུལ་གུས་ལྷོ་བྲག་པ། །དེ་མཉེས་བྱས་པའི་དགེ་སློང་རྡོ་རྗེ་
གྲགས། །དེའི་གདམས་ངག་ལེགས་གནས་ཕུ་ན་ རིཏྟཾ། །གུས་དང་ལྡན་པས་རྒྱ་
སྟོན་གསོལ་བཏབ་པས། །ཕན་པའི་བསམ་པས་ཡི་གེར་བྲིས་པ་ཡིས། །སེམས་
ཅན་ཐམས་ཅད་འདི་དོན་རྟོགས་པར་ཤོག །རྫོགས་སོ།། 11
བཀའ་སྲོལ་ཆུ་བོའི་རྒྱུན་གཉིས་འབབ་པའི་ངོགས། །རྣལ་འབྱོར་མ་རྒྱུད་རྒྱ་མཚོ་རྡོ་རྗེ་གུར། །དངོས་
གྲུབ་པདྨའི་འབྱུང་གནས་དོན་གསལ་བ། །མཛད་པ་འདི་ནི་ངོ་མཚར་རྨད་དུ་བྱུང་
། །ཧེ།།
11
239--198



༄༅། །དཔལ་དགྱེས་པ་རྡོ་རྗེའི་མངོན་རྟོགས་
བཞུགས་སོ། །
བླ་མ་རྡོ་རྗེ་འཛིན་པ་དང་། །ཡི་དམ་དགྱེས་པའི་རྡོ་རྗེ་ལ། །ཀུན་ནས་དང་
བས་ཕྱག་འཚལ་ཏེ། །མངོན་པར་རྟོགས་པའི་རིམ་པ་བྲི། །
དཔལ་དགྱེས་པ་རྡོ་རྗེ་བསྒྲུབ་པར་འདོད་པའི་རྟེན་གྱི་གང་ཟག་གཅིག་
གིས། བླ་མ་དམ་པ་ལས་དབང་བསྐུར་ཐོབ་དགོས་ཏེ། བླ་མ་དམ་པ་དེས་ཀྱང་
དགྱེས་པ་རྡོ་རྗེའི་བརྟག་པ་དང་པོའི་ལེའུ་བཅུ་པ་དང་
། བོརྟག་པ་ཕྱི་མའི་ལེའུ་
གསུམ་པ་དང་། ལྔ་པ་དང་། བཅུ་གཉིས་པ་དང་། གུར་གྱི་ལེའུ་གསུམ་པ་དང་
།
བཞི་པ་དང་
། བདུན་པ་དང་། བརྒྱད་པ་དང་
། བཅུ་བཞི་པ་དང་
། བཅོ་ལྔ་པ་ནས་
འབྱུང་བ་བཞིན་དབང་རྫོགས་པར་བསྐུར་ཏེ། དེ་ལྟར་དབང་བསྐུར་རྫོགས་པར་
ཐོབ་པའི་རྟེན་གྱི་གང་ཟག་དེས། བརྟག་པ་ཕྱི་མའི་ལེའུ་དྲུག་པ་ནས་འབྱུང་བ་
བཞིན་དུ་བསྐྱེད་པའི་རིམ་པ་རྟེན་ལྷ་དགུའི་དཀྱིལ་འཁོར་གྱི་འཁོར་ལོའི་ཐང་སྐུ་
བྲི་སྟེ།
དེ་ལ་བརྟག་པ་ཕྱི་མའི་ལེའུ་དང་པོ་དང་
། གུར་གྱི་ལེའུ་དགུ་པ་གཉིས་
ནས་འབྱུང་བ་བཞིན་དུ་རབ་ཏུ་གནས་པ་ཚུལ་བཞིན་དུ་བྱས་ལ། དེ་ལྟར་བྱས་
པའི་ཐང་སྐུ་དེ། གུར་གྱི་ལེའུ་བཞི་པའི་གནས། དུར་ཁྲོད་དང་ནི་ཆུ་འགྲམ་དང་
། །
ནགས་ཚལ་འབབ་ཆུའི་གྲོང་ཁྱེར་དུ། །སྙིང་རྗེ་ཆེན་པོ་དགྱེས་རྡོ་རྗེ། །ང་བསྙེན་
ཀུན་ལ་དངོས་གྲུབ་སྟེར། །ཞེས་པའི་གནས་དེར་ཁྱེར་ནས། དེར་མཎྜལ་དང་
239 -199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅོས་པའི་གསུང་འབུམ། ༼༡༨༽
མཆོད་པ་ལ་སོགས་པ་བཤམས་ཏེ། རྗེ་བཙུན་གྱི་ཐང་སྐུ་དེ་ཡང་བཀྲམ་ནས།
སྲོད་ལ་དེར་ཉལ། ནང་པར་ཐོ་རས་སྐྱ་རེངས་ཤར་བའི་དུས་སུ་མལ་ནས་ལངས་
ལ་བསྒོམ། དེ་ལ་ཆོས་བཞི་སྟེ། ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་
རིམ་པ་བསྒོམ་པ་དང༌
། ངག་གི་ཞེན་པ་བཟློག་པའི་ཕྱིར་བཟླས་པ་བྱ་བ་དང་
།
སེམས་ཀྱི་ཞེན་པ་བཟློག་པའི་རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོ་
གའོ། །
ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་བསྒོམ་པ་ལ་གཉིས་ཏེ།
རྒྱུའི་ཧེ་རུ་ཀ་བསྐྱེད་པ་དང་
། འབྲས་བུའི་ཧེ་རུ་ཀ་བསྐྱེད་པའོ། །རྒྱུའི་ཧེ་རུ་ཀ་
བསྐྱེད་པ་ལ་ཆོས་བཅུ་སྟེ། བླ་མ་དམ་པའི་ཆོ་ག་བྱ་བ་དང་
། ཚད་མེད་པ་བཞི་
བསྒོམ་པ་དང་། སྟོང་པ་ཉིད་དུ་བསྒོམ་པ་དང་
། བསྲུང་བའི་འཁོར་ལོ་བསྒོམ་པ་
དང་། ཆོས་ འབྱུང་ བསྒོམ་ པ་ དང༌། འབྱུང་ བ་ རིམ་ བརྩེགས་ བསྒོམ་ པ་ དང་།
གཞལ་ཡས་ཁོང་གདན་དང་བཅས་པ་བསྒོམ་པ་དང་། མངོན་པར་བྱང་ཆུབ་པ་
ལྔས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་དང་
། རྡོ་རྗེ་པད་མ་བྱིན་གྱིས་བརླབས་ནས་
སྙོམས་པར་ཞུགས་པ་བྱ་བ་དང་
། འཁོར་གྱི་ལྷ་མོ་བརྒྱད་བསྐྱེད་པའོ། །
དེ་ལ་དང་པོ་བླ་མ་དག་པའི་ཆོ་ག་བྱ་བ་ནི། སྟན་བདེ་བ་ལ་རྡོ་རྗེ་སྐྱིལ་མོ་
ཀྲུང་གིས་འདུག་ནས། དང་པོར་གནས་བསྲུང་བའི་བསམ་པ་དང་ལྡན་པས། ཨོཾ་
རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་བརྗོད་དོ། །བདག་ནས་བདག་རང་གི་ལུས་ངག་ཡིད་
གསུམ་བསྲུང་བའི་བསམ་པ་དང་ལྡན་པས་ ལན་ གཅིག་བརྗོད། དེ་ནས་རྣལ་
འབྱོར་གྱི་ཏིང་ངེ་འཛིན་བསྲུང་བའི་བསམ་པ་དང་ལྡན་པས་ལན་གཅིག་བརྗོད།
དེ་ནས་ཧེ་བཛྲ་ཞེས་བརྗོད་པས་བདག་ཉིད་སྐད་ཅིག་གིས་དཔལ་དགྱེས་པ་རྡོ་རྗེ་
239 ---200



དཔལ་དགྱེས་པ་རྡོ་རྗེའི་མངོན་རྟོགས།
ཞལ་བརྒྱད་ཕྱག་བཅུ་དྲུག་པར་བསྒོམས་པའི་སྙིང་ཡི་གེ་ཧྲི་ལས་པད་མ་དམར་པོ་
འདབ་མ་བརྒྱད་པར་ཁ་ཕྱེ་བའི་དབུས་སུ། རཾ་ལས་ཉི་མའི་དཀྱིལ་འཁོར་དམར་
པོ་བསམས་ལ། དེའི་དབུས་སུ་ཡི་གེ་ཧཱུྃ་སྔོན་པོ་འོད་ཟེར་ལྔ་དང་བཅས་པ་བསྒོམ།
དེ་ནས་ཧཱུྃ་གི་འོད་ཟེར་གྱིས་མདུན་གྱི་ནམ་མཁར་བཅོམ་ལྡན་འདས་དགྱེས་པ་རྡོ་
རྗེ་ལ་འཁོར་ལྷ་མོ་བརྒྱད་ཀྱིས་བསྐོར་བ་མཆོད་པ་བྱེད་བཞིན་པ་དང་བཅས་པ།
ཤར་ཁྱམས་ན་རང་གི་བླ་མ་བཞུགས་པ་མདུན་གྱི་ནམ་མཁར་སྤྱན་དྲངས་ལ།
མཆོད་པ་བྱ་བ་ནི། ལུས་ཀྱི་ཐལ་མོ་སྦྱར་བ་སྔོན་དུ་འགྲོ་བས། ངག་ཏུ་ༀ་
གྷོ་རི་གྷོ་ཨ་ཧཱུྃ་སྭཱ་ཧཱ། ཞེས་བརྗོད་པས་བདག་གི་ཐུགས་ཁ་ནས་གྷོ་རི་མ་ནག་མོ་
བདུད་རྩི་བྱང་ཆུབ་ཀྱི་སེམས་ཀྱིས་ཐོད་པ་བཀང་བ་ག ཅིག་བཏོན་ནས་དཀྱིལ་
འཁོར་གྱི་འཁོར་ལོ་བླ་མ་དང་བཅས་པ་མཆོད་པར་བསམ། ཟིན་པའི་བརྡར་
གོལ་གཏོག །དེ་བཞིན་དུ་ཨོཾ་ཙཱ་རི་ཙམ་ཨ་ཧཱུྃ་སྭཱ་ཧཱ། ཞེས་བརྗོད་པ་ཙཱ་རི་མ་
དམར་མོ་པད་མ་རཀྟས་ཐོད་པ་བཀང་ནས་མཆོད་པར་བསམ། ཨོཾ་བྷེ་ཏ་ལི་བཾ་ཨ་
ཧཱུྃ་སྭཱ་ཧཱ། ཞེས་བརྗོད་པས་བྷེ་ཏ་ལི་སེར་མོ་བདུད་རྩི་དྲི་ཆུས་ཐོད་པ་བཀང་ནས་
མཆོད་པར་བསམ། ཨོཾ་གྷསྨ་རི་གྷཾ་ཨ་ཧཱུཾ་སྭཱ་ཧཱ། ཞེས་བརྗོད་པས་གྷསྨ་རི་ལྗང་ཁུ་
བདུད་རྩི་དྲི་ཆེན་གྱིས་ཐོད་པ་བཀང་ནས་མཆོད་པར་བསམ། ཨོཾ་པུ་ཀ་སི་པཾ་ཨ་ཧཱུཾ་
སྭཱ་ཧཱ། ཞེས་བརྗོད་པས་པུ་ཀ་སི་སྔོན་མོ་ཤ་སྣ་ཚོགས་པས་ཐོད་པ་བཀང་ནས་
མཆོད་པར་བསམ། ཨོཾ་ཤ་བ་རི་ཧཱུྃ་ཨ་ཧཱུཾ་སྭཱ་ཧཱ། ཞེས་བརྗོད་པས་ཤ་བ་རི་དཀར་
མོ་ཆང་གིས་ཐོད་པ་བཀང་བས་མཆོད་པར་བསམ། ཨོཾ་ཙན་དྷ་ལི་ཙི་ཨ་ཧཱུྃ་སྭཱ་ཧཱ།
ཞེས་ཙན་དྷ་ལི་སྔོན་མོ་ཅང་ཏེའུ་སྒྲའི་མཆོད་པས་མཆོད་པར་བསམ། ཨོཾ་བྷོ་བི་ནི་
དྷཾ་ཨ་ཧཱུཾ་སྭཱ་ཧཱ། ཞེས་བརྗོད་པས་ལྷ་མོ་དྷོ་བི་ནི་ཁྲ་མོ་སྤྲོས་པས་འཁྱུད་ནས་སྙོམས་
བརྡར་སེ་
239--201



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འཇུག་གི་མཆོད་པས་མཆོད་པར་བསམ་མོ། །
དེ་ནས་སྡིག་པ་བཤགས་ཤིང་བསྡམ་པ་བྱ་སྟེ། ལུས་ཀྱིས་ཐལ་མོ་སྙིང་
ཁར་སྦྱར་ཏེ། སེམས་ཀྱིས་སྔོན་ཆད་སྡིག་པ་མི་དགེ་བའི་ལས་བྱས་པ་ལ་འགྱོད་
པ་དྲག་པོ་བསྐྱེད། ད་ཕྱིན་ཆད་རང་གི་སྲོག་ལ་བབ་ཀྱང་སྡིག་པ་མི་དགེ་བའི་ལས་
འདི་ལྟ་བུ་མི་བྱ་དགོས་སྙམ་པའི་དམ་བཅའ་བརྟན་པོ་བྱའོ། །ཟིན་པའི་བརྡར་སེ་
གོལ་གཏོག །
དེ་ནས་དགེ་བ་ལ་རྗེས་སུ་ཡི་རང་བར་བྱ་བ་ནི། སྤྱིར་སངས་རྒྱས་ཀྱི་
བསྟན་པ་ལ་ཞུགས་པ་ཐམས་ཅད་ལ་རྗེས་སུ་ཡི་རང་བར་བྱ། དེའི་ནང་ནས་ཀྱང་
དཔལ་དགྱེས་པ་རྡོ་རྗེ་ཉན་པ་དང༌
། སྒོམ་པ་དང་བཤད་པ་དང་ཐམས་ཅད་ལ་
ཕྲག་མི་དོག་པར་འོང་རེ་ཆེ་སྙམ་པའི་རྗེས་སུ་ཡི་རང་བ་ཁྱད་པར་ཅན་དུ་བྱའོ། །
དེ་ནས་དཀོན་མཆོག་གསུམ་ལ་སྐྱབས་སུ་འགྲོ་བ་བྱ་བ་ནི། སྐྱབས་ཀྱི་
ནང་ན་དམ་པ། སྐྱབས་ཀྱི་ནང་ན་མཆོག །དཀོན་མཆོག་མཆོག་གསུམ་པོ་འདི་
ཡིན་པས། སངས་རྒྱས་དཀོན་མཆོག་གཙོ་བོ་ཡབ་ཡུམ། ཆོས་དཀོན་མཆོག་དེའི་
ཞལ་ནས་གསུངས་པའི་སྔགས་དང་ཕྱག་རྒྱ་ལ་སོགས་པ་དགེ་འདུན་དཀོན་མཆོག་
འཁོར་གྱི་ལྷ་མོ་རྣམས་ཏེ། དེ་རྣམས་ཀྱི་སྐྱབས་འོག་ཏུ་ཆུད་པར་བསམ་མོ། །
དེ་ནས་ལམ་བརྟེན་པ་ནི། ལམ་གྱི་ནང་ནས་དམ་པ། ལམ་གྱི་ནང་ནས་
མཆོག །དཔལ་དགྱེས་པ་རྡོ་རྗེ་འདི་ཡིན་པས་འདི་རང་གི་རྒྱུད་ལ་བརྟེན་ཅིང་
བསྒོམ་པར་བྱའོ་བར་བསྒོམ། དེ་ནས་སེམས་བསྐྱེད་པ་ནི། བདག་དཔལ་དགྱེས་
པ་རྡོ་རྗེའི་སྒོ་ནས་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཐོབ་པར་
བྱས་ལ། སེམས་ཅན་ཐམས་ཅད་ཀྱི་དོན་བྱའོ་སྙམ་པའི་སེམས་བསྐྱེད་པར་བྱ།
239 -202



དཔལ་དགྱེས་པ་རྡོ་རྗེའི་མངོན་རྟོགས།
དེ་ནས་དགེ་བའི་རྩ་བ་བསྔོ་བ་ནི། དེ་ཡན་ཆད་དུ་བྱས་པའི་དགེ་བའི་རྩ་
བ་ཐམས་ཅད་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པའི་
རྒྱུར་གྱུར་ཅིག་པར་བསྔོའོ། །
དེ་ནས་གུར་གྱི་ལེའུ་བཅུ་གཉིས་པ་ནས་བཤད་པའི་ཚིག་གིས་གསལ་
གདབ་པ་ན། དཀོན་མཆོག་གསུམ་ལ་སྐྱབས་སུ་མཆི། །སྡིག་པ་ཐམས་ཅད་སོ་
སོར་བཤགས། །འགྲོ་བའི་དགེ་ལ་རྗེས་ཡི་རང་
། །སངས་རྒྱས་བྱང་ཆུབ་ཡིད་ལ་
གཟུང་། །སངས་རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་
མཆི། །བྱང་ཆུབ་སེམས་སུ་འདི་བགྱི་སྟེ། །བདག་དང་གཞན་དོན་རང་བསྒྲུབ་
ཕྱིར། །བདག་གིས་བྱང་ཆུབ་སེམས་མཆོག་བསྐྱེད། །ཨེ་མའོ་སེམས་ཅན་ཀུན་
འགྲོན་གཉེར། །བྱང་ཆུབ་སྤྱོད་མཆོག་མཛད་བཞིན་སྤྱོད། །འགྲོ་ལ་ཕན་ཕྱིར་
སངས་རྒྱས་ཤོག །ཅེས་བརྗོད་ལ་དེའི་དོན་དྲན་པར་བྱའོ། །དེ་ནས་ཧེ་བཛྲ་མན་
དྷ་ལ་ཞེས་བརྗོད་དེ་སེ་གོལ་དང་བཅས་པས་ཚོགས་བསགས་པའི་རྟེན་རྣམས་
རང་བཞིན་གྱི་གནས་སུ་གཤེགས་སུ་གསོལ་བར་བསམ་མོ། །
དེ་ནས་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་དང་། སེམས་ཅན་ཐམས་ཅད་སྡུག་
བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་དང་། བདེ་བ་ཡང་རྒྱུན་བསྟན་ན་
ཅི་མ་རུང་སྙམ་པའི་དགའ་བ་དང་
། དགྲ་མེད་མཉེན་མེད་པའི་བཏང་སྙོམས་
བསྒོམ་པར་བྱའོ། །
དེ་ནས་སྟོང་པ་ཉིད་དུ་བསྒོམ་པ་ནི། དེ་ནས་རང་གི་སྙིང་ཁའི་ཧཱུྃ་ལས་འོད་
འཕྲོས་པས་ཕྱི་སྣོད་ཀྱི་འཇིག་རྟེན་འོད་དུ་ཞུ་ནས་བཅུད་ཀྱི་སེམས་ཅན་ལ་ཐིམ།
239 -203



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སེམས་ཅན་འོད་དུ་ཞུ་ནས་བདག་གི་ལུས་ལ་ཐིམ། བདག་གི་ལུས་ཀྱང་ཡས་
འདུས་མས་འདུས་ པས་ སྙིང་ པད་མ་འདབ་མ་བརྒྱད་པ་ལ་ཐིམ། དེ་ཉི་མའི་
དཀྱིལ་འཁོར་ལ་ཐིམ། དེ་ཧཱུྃ་གི་ཞབས་ཀྱུ་ལ་ཐིམ། དེ་ཧ་ལ། དེ་ཟླ་ཚེས་ལ། དེ་
ཐིག་ལེ་ལ་ཐིམ་པས་ནཱ་དའི་རྣམ་པ་ལྟ་བུར་བསྒོམས་ལ། དངོས་སུ་བདག་རང་
གིས་བརྗོད། རང་སྒྲ་ནཱ་ད་བྱུང་བར་བསྒོམས་ལ། ཨོཾ་ཤུ་ཛཱ་ཏ་ཛྙཱ་ན་བཛྲ་སྭ་བྷ་བ་
ཨདྨ་ཀོཉཧཾ། ཞེས་བརྗོད་པར་བྱའོ། །
དེ་ནས་བསྲུང་བའི་འཁོར་ལོ་བསྒོམ་པ་ནི། སྟོང་པའི་ངང་ལས།
་ངང་ལས། རཾ་ལས་
ཉི་མའི་དཀྱིལ་འཁོར། དེའི་དབུས་སུ་ཧཱུཾ་ལས་སྣ་ཚོགས་རྡོ་རྗེ་རྒྱ་གྲམ་པ། དེའི་ལྟེ་
བ་ལ་ཧཱུྃ་དང་བཅས་པ། དེ་ལས་འོད་ཟེར་འཕྲོས་པས་འོད་ཀྱི་རྩེ་མོ་ལས་རྡོ་རྗེ་རྒྱ་
གྲམ་དཔག་ཏུ་མེད་པ་འོག་ཏུ་སོང་བས་རྡོ་རྗེ་རྒྱ་གྲམ་པའི་ས་གཞི། བར་སྣང་དུ་
སོང་བས་རྡོ་རྗེ་རྒྱ་གྲམ་པའི་ར་བ་དང་དྲ་བ། སྟེང་དུ་འཕྲོས་པས་རྡོ་རྗེ་རྒྱ་གྲམ་
པའི་གུར་དུ་གྱུར་པར་བསམ་མོ། །དེ་ནས་གཞི་མའི་ཉི་མའི་དཀྱིལ་འཁོར་ལས་
མེའི་འོད་ཟེར་འཕྲོས་པས་རྡོ་རྗེ་ར་བའི་ཕྱི་རོལ་དུ་མེ་རིར་གྱུར་གཞི་མ་རྡོ་རྗེ་རྒྱ་
གྲམ་པ་ལ་རྡོ་རྗེ་རྐྱང་པ་དཔག་ཏུ་མེད་པ་སྤྲོས་པས་རྡོ་རྗེའི་དྲ་མིག་བཀག་པར་
བསམས་ལ། ཨོཾ་བཛྲ་རཀྵ་རཀྵ་ཧཱུྃ་ཧཱུྃ་ཧཱུྃ་ཞེས་ལན་གསུམ་བརྗོད་པས་བསྲུང་བའི་
འཁོར་ལོ་དེ་བསྟན་པར་བསྒོམ་མོ། །
དེ་ནས་ཆོས་འབྱུང་བསྒོམ་པ་ནི། བསྲུང་བའི་འཁོར་ལོ་དེའི་ནང་དུ་ཆོས་
ཀྱི་འབྱུང་གནས་གྲུ་གསུམ་པ་རྩ་བ་ཕྲ་བ་ཐུར་དུ་ཟུག་པ། ཁ་གདེངས་ཆེ་བ་གྱེན་
དུ་བསྟན་པ། ཕྱོགས་གང་ནས་བལྟས་ཀྱང་གྲུ་གསུམ་པར་འདུག་པ། ཁ་དོག་
དཀར་པོ་གཅིག་བསྒོམ་མོ། །
239-204



དཔལ་དགྱེས་པ་རྡོ་རྗེའི་མངོན་རྟོགས།
དེ་ནས་འབྱུང་བ་རིམ་བརྩེགས་བསྒོམ་པ་ནི། དེའི་ནང་དུ་རླུང་གི་དཀྱིལ་
འཁོར་ཟླ་བ་ཁམ་པ་ལྟ་བུ་ཁ་དོག་དུད་ཁ་བ། དེའི་སྟེང་དུ་མེའི་དཀྱིལ་འཁོར་
དམར་པོ་གྲུ་གསུམ་པ། དེའི་སྟེང་དུ་ཆུའི་དཀྱིལ་འཁོར་ཟླུམ་པོ་དཀར་པོ། དེའི་
སྟེང་དུ་སའི་དཀྱིལ་འཁོར་གྲུ་བཞི་སེར་པོ། དེ་རྣམས་ཀྱི་སྟེང་དུ་ཧཱུཾ་ལས་འཁོར་ལོ་
རྩིབས་སུམ་ཅུ་སོ་གཉིས་པ་ཅིག་བསྒོམ འཁོར་ལོ་དེའི་དབུས་སུ་ནམ་མཁའི་ནཱ་
ད་ལས་ནཱ་ད་ཆ་གཅིག་ཆད་ནས་དེར་ཞུགས་པ་ལས། འབྱུང་བ་བཞི་འཁོར་ལོ་
དང་ལྔ་ནཱ་ད་དང་དྲུག་འདྲེས་པ་ལས་གཞལ་ཡས་ཁང་གྲུ་བཞི་སྒོ་བཞི་རྟ་བབས་
བཞི་དང་ལྡན་པ། དབུས་ན་པད་མ་འདབ་མ་བརྒྱད་པ་གེ་སར་དང་བཅས་པ།
དུར་ཁྲོད་ཆེན་པོ་བརྒྱད་ཀྱིས་བསྐོར་བ་གཅིག་ཏུ་བསྒོམས་ལ། ཨོཾ་སརྦ་ཏ་ཐཱ་ག་ཏ་
ཨ་ནི་ལ་ཏ་བཛྲ་སྭ་བྷ་བ་ཨད་མ་ཀོ་ཧཾ། ཞེས་པས་གཞལ་ཡས་ཁང་གི་རྒྱས་
གདབ་པར་བྱའོ། །དེའི་དབུས་ སུ་བདུད་བཞི་ཡི་གདན་ནི་ཚངས་པ་སེར་པོ།
དབང་པོ་དཀར་པོ། ཉེ་དབང་ནག་པོ། དྲག་པོ་སྔོན་པོ། །པད་མ་འདབ་མ་བརྒྱད་
ལ། ཤར་དུ་ཚངས་པ། ལྷོར་དབང་པོ། ནུབ་ཏུ་ཉེ་དབང་
། བྱང་ཆུབ་དྲག་པོ།
བྱང་ཤར་དུ་གཤིན་རྗེ་ནག་པོ། ཤར་ལྷོར་ནོར་བདག་སེར་པོ། ལྷོ་ནུབ་ཏུ་བདེན་
བྲལ་སྔོ་ནག །ནུབ་བྱང་དུ་ཐག་བཟང་རིས་ལྗང་ཁུ་སྟེ། དེ་དག་ཐམས་ཅད་ཀྱང་
ཀུན་གཞི་དང་བཅས་པས་མགོ་གཡོན་དུ་ལྟ་བ་གན་བསྐྱལ་དུ་བརྒྱལ་བ་བསྒོམ་
པར་བྱའོ། །
དེ་ནས་མངོན་པར་བྱང་ཆུབ་པ་ལྔས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་ནི།
དབུས་ཀྱི་བདུད་བཞི་ཡི་གདན་གྱི་སྟེང་དུ་ཨཱ་ལི་གཡས་སྐོར་གཅིག་དང་གཡོན་
སྐོར་གཅིག་ལས་ཟླ་བའི་དཀྱིལ་འཁོར་གཅིག་བསྒོམ། དེ་མངོན་པར་བྱང་ཆུབ་པ་
239 -205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དང་པོ། ཡེ་ཤེས་ནི་མེ་ལོང་ལྟ་བུའི་ཡེ་ཤེས་སོ། །དེའི་སྟེང་དུ་ཀཱ་ལི་གཡས་སྐོར་
གཅིག་དང་གཡོན་སྐོར་གཅིག་ལས་ཉི་མའི་དཀྱིལ་འཁོར་གཅིག་བསྒོམ་སྟེ་མངོན་
པར་བྱང་ཆུབ་པ་ན་གཉིས་པ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །དེ་
གཉིས་ཀྱི་དབུས་སུ་ཨོཾ་ཧཱུྃ་དེ་ལས་འོད་ཟེར་འཕྲོས་ལས་གཉིས་བྱས་ནས་ཚུར་
འདུས་པ་ལས་ཧཱུྃ་ལས་རྡོ་རྗེ་ཧཱུྃ་གིས་མཚན་པ་དང་། ཨོཾ་ལས་གྲི་གུག་ཨོཾ་གིས་
མཚན་པར་བསྒོམ། དེ་བྱང་ཆུབ་པ་ནི་གསུམ་པ། ཡེ་ཤེས་ནི་སོ་སོ་ཀུན་ཏུ་རྟོག་
པའི་ཡེ་ཤེས་སོ། །དེ་ལས་འོད་ཟེར་འཕྲོས་ལས་གཉིས་བྱས་ནས་ཚུར་འདུས་པ་
ལས་ཉི་མ་ཟླ་བ་གཉིས། ས་བོན་ཕྱག་མཚན་གཉིས་ཏེ་བཞི་དཀྲུག་གིས་འདྲེསཔ་
ལས། བྱང་ཆུབ་པ་བཞི་པ། ཡེ་ཤེས་ནི་བྱ་བ་ནན་ཏན་གྱི་ཡེ་ཤེས་སོ། །དེ་ནས་
འདྲེས་པའི་ཐིག་ལེ་དེ་ལས་འོད་ཟེར་འཕྲོས་འདུས་པ་ལས། བཅོམ་ལྡན་འདས་
ཡབ་ཡུམ་གྱི་སྐུར་བསྒོམ། དེ་བྱང་ཆུབ་པ་ལྔ་པ། ཡེ་ཤེས་ན་ཆོས་ཀྱི་དབྱིངས་ཀྱི་
ཡེ་ཤེས་སོ། །གཙོ་བོ་ཡབ་ཡུམ་གྱིས་སྐུ་མདོག་དང་ཕྱག་མཚན་འོག་ནས་སྟོན་ནོ། །
དེ་ནས་རྡོ་རྗེ་པད་མ་བྱིན་གྱིས་བརླབས་ནས་སྙོམས་པར་འཇུག་པ་བྱ་བ་
ནི། ཡུམ་གྱིས་གསང་གནས་སྟོང་པར་བསམ། ཧྲི་ལས་པད་མ་འདབ་མ་བརྒྱད་པ་
བསྐྱེད། ཨས་པད་མའི་ཟེའུ་འབྲུ་བྱས། ཕཊ་སེར་པོས་གཅིག་གིས་པད་མའི་བུག་
པ་བཀགདེ་ནས་ཡབ་ཀྱིས་ཨཱི་པད་མ་སུ་ཁ་དྷ་ར་མཧཱ་ར་ག་སུ་ཁཾ་དྷ་ན། ཙ་ཏུར་ར་
ན་བྷ་གི་སྭ་ཧཱུྃ་ཧཱུྃ་ཧཱུྃ་ཀ་རུམ་ཀུ་རུ་ཤུ་མེ། དེ་ནས་ཡབ་ཀྱི་གསང་གནས་སྟོང་པར་
བསམ། ཧཱུྃ་ལས་རྡོ་རྗེ་བསྐྱེད། ཨོཾ་གྱིས་ནོར་བུ་བྱས། ཕཊ་ཀྱིས་རྡོ་རྗེ་བུ་ག་བཀག་
དེ་ནས་ཡུམ་གྱིས་བསྐུལ་བ། ༀ་བཛྲ་མ་ཧཱ་དྷེ་ཤྭ་ཙ་ཏུར་ར་ནན་དྷ་ཡ་ཀ་ཁ་ག་མུ་ཁེ་
ཀ་ར་སོ་ན་ཐ་ཧཱུཾ་ཧཱུཾ་ཧཱུཾ་ཀརྱ་ཀུ་རུ་ཤུ་མ། ཞེས་བརྗོད་པས་བྱིན་གྱིས་བརླབ་བོ། །དེ་
239 --206



དཔལ་དགྱེས་པ་རྡོ་རྗེའི་མངོན་རྟོགས།
ནས་ཡབ་ཡུམ་སྙོམས་འཇུག་བྱས་པས་སྦྱོར་མཚམས་ནས་སིར་སིར་ཞེས་པའི་
འོད་ཟེར་གྱི་སྒྲ་བྱུང་ནས། འོད་ཟེར་དེས་སངས་རྒྱས་ཐམས་ཅད་ཀྱི་ཐུགས་གཉིས་
སུ་མེད་པའི་ཡེ་ཤེས་ཀྱི་བཅུད་ཚུར་བསྡུས་ཏེ་ཡབ་ཀྱི་ཞལ་དུ་ཞུགས། ཨ་བ་དྷཱ་ཏཱི་
ནས་རྡོ་རྗེ་ནོར་བུར་བྱང་ཆུབ་ཀྱི་སེམས་ཀྱི་ངོ་བོར་ས་བོན་བརྒྱད་ཡུམ་གྱིས་པོད་
མར་སྤྲོ་སྟེ། གྷོ་ཙི་པཾ་གྷོ་པོ་ཤི་ཅི་དཾ། རྣམས་སུ་བསམས་ལ། དེ་ནས་ཨོཾ་སརྦ་ཏ་ཐཱ་
ག་ཏ་ཨ་ནུ་ར་ག་ཏ་བཛྲ་སྭ་བྷ་བ་ཨད་མ་ཀོ་ཧཾ། ཞེས་བརྗོད་པས་རྗེས་སུ་ཆོགས་
པའི་རྒྱས་གདབ་བྱའོ། །
དེ་ནས་འཁོར་གྱི་ལྷ་མོ་བརྒྱད་བསྐྱེད་པ་ནི། སོ་སོའི་ས་བོན་ལས་ལྷ་མོར་
བསམས་ལ་གདོན་པ་ནི། ཨོཾ་གྷཱ་རི་ཧཱུཾ་སྭཱ་ཧཱ། ཞེས་བརྗོད་པས། ཏིང་ངེ་འཛིན་
གྱིས་ཡུམ་གྱི་པད་མའི་གྷ་ལས་ལྷ་མོ་གྷོ་རི་མ་ནག་མོ་གཡས་གྲི་གུག་གཡོན་ན་རོ་
ཧི་ཏའི་ཉ་བསྣམས་པ་གཅིག་བཏོན་ནས། ཤར་ཕྱོགས་ཀྱི་པད་མའི་འདབ་མ་ལ་
ཚངས་པའི་གདན་གྱི་སྟེང་དུ་གདོན་པར་བྱའོ། །དེ་བཞིན་དུ་ཨོཾ་ཙཱ་རི་ཙི་སྭཱ་ཧཱ
། ལྷོ་
ཕྱོགས་སུ་ཙཱ་རི་མ་གདོན། ཨཱ་བེ་ཏ་ལི་ཐཾ་སྭཱ་ཧཱ། ཞེས་པས་ནུབ་ཏུ་བྷེ་ཏ་ལི་གདོན་
ཨཱི་གྷསྨ་རི་ཧཱུཾ་སྭཱ་ཧཱ། ཞེས་པས་བྱང་ཕྱོགས་སུ་གྷསྨ་རི་གདོན། ཨོཾ་པུ་ཀ་སི་པཾ་སྭཱཧཱ།
ཞེས་པས་བྱང་ཤར་མཚམས་སུ་པུ་ཀ་སི་གདོན། ཨཱི་ཤ་བ་རི་ཧཱུཾ་སྭཱ་ཧཱ། ཞེས་པས་
ཤར་ལྷོ་མཚམས་སུ་ཤ་བ་རི་གདོན། ༀ་ཙན་དྷ་ལི་ཙཾ་སྭཱ་ཧཱ། ཞེས་པས་ལྷོ་ནུབ་
མཚམས་སུ་ཙན་དྷ་ལི་གདོན། ཨོཾ་དྷཾ་བི་ནི་ཧཱུཾ་སྭཱ་ཧཱ། ཞེས་བརྗོད་པས་ནུབ་བྱང་
མཚམས་སུ་དྷོ་བི་ནི་གདོན་པར་བྱའོ། །
ལྷ་མོ་དེ་རྣམས་ཀྱི་སྐུ་མདོག་དང་ཕྱག་མཚན་བསྟན་པ། ལྷོ་རི་ཁ་དོག་
ནག་མོར་གྱུར། ཆོམ་རྐུན་མ་ནི་བཙོད་དང་མཚུངས། རོ་ལངས་མ་ནི་ གསེར་
239 +4207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བསྲེགས་མདོག །གྷསྨ་རི་ནི་མར་གར་མཚུངས། །པུ་ཀ་སི་ནི་དབང་སྔོན་མཚུངས། །
རི་ཁྲོད་མ་ནི་ཟླ་ནོར་འོད། །གཏུམ་མོ་ནམ་མཁའི་སྔོ་བསངས་མ། །གཡུང་མོ་སྣ་
ཚོགས་པ་ཞེས་ ཞལ་རས་དཀར། ཐུགས་ཁ་ནག །རྐེད་སོ་དམར། །བརྗོད་དབུ་སེར། རྐང་ལག་ལྗང་།
བརླ་སེར། དཀར་མོའི་གཡས་ན་གྲི་གུག་སྟེ། །དེ་བཞིན་གཡོན་ན་རོ་ཧི་ཏ། །ཆོམ་
རྐུན་མ་གཡས་ཅང་ཏེའུ་སྟེ། །གཡོན་པ་ན་ནི་པགས་པ་ཉིད། རོ་ལངས་མོ་གཡས་
རུས་སྦལ་ཏེ། །གཡོན་པ་ཡིས་ནི་པད་མའི་སྣོད། །གྷསྨ་རི་ཡི་གཡས་ན་སྦྲུལ། །
གཡོན་པ་རྣལ་འབྱོར་ལྷུང་བཟེད་ཉིད། །པུ་ཀ་སི་གཡས་སེང་གེ་སྟེ། །གཡོན་པ་
དགྲ་སྟ་དེ་བཞིན་ནོ། །རི་ཁྲོད་མ་གཡས་དགེ་སློང་སྟེ། །གཡོན་ན་གསལ་བྱེད་དེ་
བཞིན་ནོ། །གདོལ་པ་མོ་གཡས་འཁོར་ལོ་སྟེ། །གཡོན་པ་ཐོད་པ་དེ་བཞིན་ནོ། །
གཡུང་མོའི་གཡས་ན་རྡོ་རྗེ་ཉིད། །གཡོན་ན་སྡིགས་མཛུབ་དེ་བཞིན་ནོ། །ཞེས་
སོ། །
ལྷ་མོ་རྣམས་ཀྱི་ཐུན་མོང་གི་མཚན་ཉིད་བསྟན་པ་ནི། སྐྱིལ་ཀྲུང་ཕྱེད་པའི་
གར་གྱིས་གནས། །དཀར་མོ་ལ་སོགས་ཕྱག་གཉིས་བརྗོད། །སྤྱན་གསུམ་སྐུ་ནི་
གྱེན་དུ་སྟེ། །ཕྱག་རྒྱ་ལྔས་ནི་རྣམ་པར་བརྒྱན། །ཞེས་གསུངས་པས་སོ། །དེས་ནི་
རྒྱུའི་ཧེ་རུ་ཀ་བསྐྱེད་པའི་ཆོས་བཅུ། རྫོགས་པའོ།། །།
ད་ནི་འབྲས་བུའི་ཧེ་རུ་ཀ་བསྐྱེད་པ་ལ་ཆོས་བཅུ་སྟེ། དྲི་ཟ་ཉེ་བར་ཞུགས་
པ་དང་། ལྷ་མོ་བཞིའི་མྱ་ངན་གྱི་ཀླུས་བསྐུལ་བ་དང་
། ཆོ་ག་གསུམ་གྱི་འབྲས་
བུའི་ཧེ་རུ་ཀ་བཞེངས་པ་དང་
། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་
བརླབ་པ་དང་། ཡེ་ཤེས་སེམས་དཔའ་སྤྱན་དྲངས་ཞིང་གཉིས་སུ་མེད་པར་བསྲེ་
བ་དང་། དབང་བསྐུར་བ་དང༌། མཆོད་པ་དང༌། བསྟོད་པ་དང་
། བདུད་རྩི་མྱང་
239 -208



དཔལ་དགྱེས་པ་རྡོ་རྗེའི་མངོན་རྟོགས།
བ་དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །
དེ་ལ་དྲི་ཟ་ཉེ་བར་ཞུགས་པ་ནི། སྔར་གྱི་ནམ་མཁའི་ནཱ་ད་དེ་སྐར་མདའ་
འཕོ་བ་བཞིན་དུ་བཅོམ་ལྡན་འདས་ཀྱི་ཞལ་དུ་ཞུགས་ནས། ཨ་བ་དྷཱ་ཏཱི་ནས་ཡུམ་
གྱི་པད་མར་ཕབ་པས། ཡུམ་བདེ་བའི་ངོ་བོར་ཞུ་ནས། ཡབ་ཀྱང་བདེ་བའི་ངོ་
བོར་ཞུ་ནས་རྔུལ་ཆུའི་རྣམ་པ་ལྟ་བུར་བསྒོམ་མོ། །དེ་ནས་ལྷ་མོ་བཞིས་མྱ་ངན་གྱི་
གླུས་བསྐུལ་བ་ནི། མཚམས་ཀྱི་ལྷ་མོ་བཞིས་གཙོ་བོ་ཡབ་ཡུམ་མེད་པར་ཤེས་
ནས་མྱ་ངན་གྱི་གླུས་བསྐུལ་བ་ནི། རྗེ་བཙུན་སྙིང་རྗེའི་ཡིད་བཞེངས་ཤིག།པུ་ཀ་སི་
ནི་བདག་ལ་སྐྱོབས། །སྟོང་པའི་རང་བཞིན་ཉིད་སྤོངས་ལ། །བདག་ལ་བདེ་ཆེན་
སྦྱོང་བཞེད་མཛོད། །ཁྱོད་མེད་ན་ནི་བདག་འགུམ་པས། །དགྱེས་པ་རྡོ་རྗེ་ཁྱོད་
བཞེངས་ཤིག །སྟོང་པའི་རང་བཞིན་ཉིད་སྤོངས་ལ། །རི་ཁྲོད་མ་འབྲས་གྲུབ་པར་
མཛོད། །དགའ་གཙོ་འཇིག་རྟེན་མགྲོན་གཉེར་བའི། །སྟོང་པ་ཉིད་ལ་བཞུགས་
སམ་ཅི། ཁྱོད་མེད་ཕྱོགས་ནི་མི་འཚལ་བས། །གདོལ་པ་མོ་བདག་བསླུ་བ་བགྱིད། །
བདག་གི་ཁྱེད་ཀྱི་ཐུགས་འཚལ་གྱིས། །མིག་དྲུག་མངའ་བ་ཁྱོད་བཞེངས་ཤིག །
གཡུང་མོ་བདག་ནི་དྲན་ཉམས་པས། །སྙིང་རྗེ་རྒྱུན་ཆད་པ་མཛད་ཅིག །ཅེས་
ཤིན་ཏུ་སྙན་པའི་གླུས་བསྐུལ་ལོ། །
དེ་ནས་ཆོ་ག་གསུམ་གྱིས་འབྲས་བུའི་ཧེ་རུ་ཀ་ བཞེངས་པ་ནི། གླུས་
བསྐུལ་བས་སྔོན་གྱི་སྨོན་ལམ་རྗེས་སུ་དྲན་པས། རྔུལ་ཆུའི་རྣམ་པ་ལྟ་བུ་དེ་ལས་
འོད་སྤྲོས་སངས་རྒྱས་མཆོད། །སེམས་ཅན་གྱི་དོན་བྱས་ཚུར་འདུས་པ་ལས་ཨོཾ་
དང་ཧཱུཾ་གཉིས་སུ་གྱུར། དེ་ལས་འོད་སྤྲོས་བསྡུས་པ་ལས་རྡོ་རྗེ་དང་གྲི་གུག་ཨོཾ་ཧཱུྃ་
གིས་མཚན་པ།
239-209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
དེ་ལས་འོད་སྤྲོས་བསྡུས་པ་ལས་བཅོམ་ལྡན་འདས་ཡབ་ཡུམ་གྱི་སྐུར་
བཞེངས་པ་ནི། བཅོམ་ལྡན་འདས་དཔལ་གྱེས་པའི་རྡོ་རྗེ་སྐུ་མདོག་ནག་པོ། ཞལ་
བརྒྱད་ཕྱག་བཅུ་དྲུག་པ། རྩ་བའི་ཞལ་ནག་པོ། གཡས་དཀར་གཡོན་དམར་བ།
གཡས་ཀྱི་ཞལ་གཉིས་དང་གཡོན་གྱི་ཞལ་གཉིས་ནག་པོ། སྟེང་གི་ཞལ་དུ་བའི་
མདོག་ཅན་རྣམ་པར་གཙིགས་པ། དབུ་སྐྲ་སེར་པོ་གྱེན་དུ་བརྗེས་པའོ། །གཡས་
ཀྱི་ཕྱག་བརྒྱད་ན་གླང་པོ་རྟ་བོང་བུ་གླང་རྔ་མོང་མི་སེང་གེ་བྱི་ལ་རྣམས་ཐོད་པའི་
ནང་དུ་བསྣམས་པའོ། །གཡོན་པའི་ཐོད་པ་བརྒྱད་ན་སའི་ལྷ་མོ་སེར་མོ། ཆུའི་ལྷ་
མོ་དཀར་མོ། རླུང་གི་ལྷ་མོ་དུད་ཁ། མེའི་ལྷ་མོ་དམར་མོ། ཟླ་བའི་ལྷ་མོ་དཀར་
མོ། ཉི་བའི་ལྷ་དམར་མོ། གཤིན་རྗེ་ནག་པོ། ནོར་ལྷ་སེར་པོ། དེ་དག་ཐམས་
ཅད་ཞལ་གཅིག་ཕྱག་གཉིས་པ། ཐལ་མོ་སྙིང་ཁར་སྦྱར་བ་ ཐོད་པའི་ནང་དུ་
བསམ་མོ། །ཞབས་བཞིས་བདུད་བཞིའི་སྙིང་ཁར་མནན་པའོ། །དེའི་ཡུམ་ལྷ་མོ་
བདག་མེད་མ་ཞལ་གཅིག་ཕྱག་གཉིས། སྐུ་མདོག་ནག་མོ། གཡས་ན་གྲི་གུག་
གཡོན་ན་ཐོད་པ་ཁྲག་གིས་བཀང་བ་བསྣམས་པ། བཅོམ་ལྡན་འདས་ལ་འཁྱུད་
པའོ། །ཡབ་ཡུམ་གཉིས་ཀ་ལ་རུས་པའི་རྒྱན་ཆ་ལྔས་བརྒྱན་པ་དབུ་ལ་ཐོད་པ་
སྐམ་པོ་ལྔས་བརྒྱན་པ། མི་མགོ་ལྔ་བཅུ་ཐམ་པའི་ཕྲེང་བའི་དོ་ཤལ་བྱས་པ། མེ་
རི་དང་མེ་དཔུང་གི་ནང་ན་བཞུགས་པ། ཞལ་དེ་དག་ཐམས་ཅད་ཀྱང་སྤྱན་གསུམ་
གསུམ་དང་ལྡན་པ། མཚན་དང་དཔེ་བྱད་ཀྱིས་བརྒྱན་པ་གཅིག་ཏུ་བསྒོམ་མོ། །དེ་
ཡང་ སེམས་ དཔའ་ སུམ་ བརྩེགས་ སུ་ བསྒོམས་ ཏེ། དེའི་ ཐུགས་ ཁར་ ཡེ་ཤེས་
སེམས་དཔའ་མཚོན་གང་བ། ཞལ་བརྒྱད་ཕྱག་བཅུ་དྲུག་པ། ཞབས་བཞི་པ་དེ་ཁོ་
ན་འདྲ་བ་གཅིག་བསྒོམ་མོ། །དེའི་ཐུགས་ཁར་ཏིང་ངེ་འཛིན་གྱི་སེམས་དཔའ་རྡོ་
239 ---210



དཔལ་དགྱེས་པ་རྡོ་རྗེའི་མངོན་རྟོགས།
རྗེ་སྔོན་པོ་རྩེ་དགུ་བ་ནས་ཙམ་པའི་ལྟེ་བ་ལ་སྲན་ཆུང་གཤགས་པའི་ག་བུ་ཙམ་
པའི་ཉི་མའི་དཀྱིལ་འཁོར་དེའི་སྟེང་དུ་ཨོ་སྔོན་པོ་ཡུས་བྲིས་པ་ཙམ་པ་གཅིག་
བསྒོམ་མོ། །ཡུམ་གྱི་ཐུགས་ཁར་ཟླ་བའི་དཀྱིལ་འཁོར་གྱི་སྟེང་དུ་ཨོཾ་སྔོན་པོ་འོད་
ཟེར་དང་བཅས་པ་གཅིག་བསྒོམ་མོ། །
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་བསྒོམ་པ་
ནི། མིག་ཏུ་མོ་ལས་བྱུང་བའི་གཏི་མུག་རྡོ་རྗེ་མ་དཀར་མོ། རྣ་བར་དྷེ་ལས་བྱུང་
བའི་ཞེ་སྡང་རྡོ་རྗེ་མ་ནག་མོ། སྣར་མཾ་ལས་བྱུང་བའི་སེར་སྣ་རྡོ་རྗེ་མ་སེར་མོ། ལྕེ་
ལ་རཾ་ལས་བྱུང་བའི་འདོད་ཆགས་རྡོ་རྗེ་མ་དམར་མོ། དཔྲལ་བར་ཨོཾ་ལས་བྱུང་
བའི་ཕྲག་དོག་རྡོ་རྗེ་མ་ལྗང་ཁུ། སྙིང་ཁར་ཨ་ལས་རེག་བྱ་རྡོ་རྗེ་མ་སྔོན་མོ། དེ་
རྣམས་ཐམས་ཅད་ཀྱང་ཞལ་གཅིག་ཕྱག་གཉིས་མ་གཡས་གྲི་གུག་གཡོན་ཐོད་པ།
མཆན་ཁུང་ན་ཁ་ཊཾ་ག་བཅུག་པ། སྐྱིལ་ཀྲུང་ཕྱེད་པའི་གར་གྱིས་རོའི་གདན་གྱི་
སྟེང་ན་བཞུགས་པའོ། །དེ་ནས་སྤྱི་བོར་ཨོཾ་ལས་སྐུ་རྡོ་རྗེ་སྐུ་མདོག་དཀར་མོ།
མགྲིན་པར་ཨ་ལས་གསུང་རྡོ་རྗེ་མ་དམར་མོ། སྙིང་ཁར་ཧཱུྃ་ལས་ཐུགས་རྡོ་རྗེ་མ་
སྔོན་མོ། ཕྱག་མཚན་ལ་སོགས་པ་གོང་དང་མཐུན་པར་བསྒོམས་ལ། ཨོཾ་སརྦ་ཏ་
ཐཱ་ག་ཏ་ཁེ་ཙོ་ར་བཛྲ་སྭ་བྷ་བཱ་ཨད་མ་ཀོཉཧཾ། ཨོཾ་སརྦ་ཏ་ཐཱ་ག་ཏ་བྷུ་ཙི་ར་བཛྲ་སྭ་
བྷ་ཝ་ཨད་མ་ཀོཉཧཾ། ཨོཾ་སརྦ་ཏ་ཐཱ་ག་པཱ་ཏ་ལ་ཝཱ་ཙི་ནི་བཛྲ་སྭ་བྷ་བཱ་ཨད་མ་
ཀོཉཧཾ། ཞེས་པས་རྒྱས་གདབ་པར་བྱའོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་
ནི། རང་གི་སྙིང་ཁའི་ཧཱུྃ་ལས་འོད་ཟེར་འཕྲོ་སྟེ། རང་བཞིན་གནས་ནས་ལྷ་དགུའི་
དཀྱིལ་འཁོར་སྤྱན་དྲངས་ལ། དེ་ནས་དངོས་སུ་བཤམས་པའི་མཆོད་པ་ཡོད་ན།
239 -w211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རྡོ་རྗེ་བསང་གཏོར་གྱི་ཆུའི་ནང་དུ་བཅུག་ལ། དེ་ནས་མཆོད་རྫས་ལ་གཏོར། ངག་
ཏུ་ཧཱུྃ་ཞེས་བརྗོད་པས་སེམས་ཀྱིས་མཆོད་རྫས་ཀྱི་བགེགས་བསྐྲད་པར་བསམ།
དེ་ནས་ལག་པ་རྡོ་རྗེ་དང་བཅས་པས་མཆོད་རྫས་ལ་བསྐོར་ཞིང་
། ངག་ཏུ་ཨཱི་ཨ་
ཧཱུྃ་ཞེས་བརྗོད་པས། སེམས་ཀྱིས་མཆོད་རྫས་ཐམས་ཅད་བདེ་སྟོང་དུ་བྱིན་གྱིས་
བརླབ་བོ། དེ་ནས་ཨོཾ་ཛ་ཧཱུཾ་བཾ་ཧོ་ཁ་རཾ་ཨ་ཧཱུཾ་སྭཱ་ཧཱ། ཞེས་པས་མཆོད་ཡོན་དབུལ།
ཨོཾ་ནི་རི་ཏི་ཧཱུྃ་ཁཾ་ཨ་ཧཱུཾ་སྭཱ་ཧཱ། ཞེས་པས་ཞལ་བསིལ་དབུལ། ཨོཾ་བཛྲ་པུཊྚེ་ཨ་ཧཱུྃ
་
སྭཱ་ཧཱ། ཨོཾ་བཛྲ་དྷུ་པེ་ཨ་ཧཱུྃ་སྭཱ་ཧཱ། ཨོཾ་བཛྲ་གན་དྷེ་ཧཱུྃ་སྭཱ་ཧཱ། ཨོཾ་བཛྲ་ནི་བེ་ཏ་ཨ་ཧཱུྃ་
སྭཱ་ཧཱ། ཨོཾ་བཛྲ་ཨ་ལོ་ཀེ་ཨ་ཧཱུཾ་སྭཱ་ཧཱ། ཞེས་པས་མཆོད་པ་ལྔས་མཆོད། དོ་ནས་
གོང་བཞིན་དུ་གྷོ་རི་མ་ལ་སོགས་པ་བརྒྱད་ཀྱིས་མཆོད་དེ། དེ་ནས་བསྟོད་པ་རྒྱས་
བསྡུས་ཅི་རིགས་པ་གཅིག་གིས་བསྟོད། དེ་ནས་གྷོ་རི་ཛ་ཞེས་པས་དམ་ཚིག་
སེམས་དཔའི་མགོ་ཐོག་ཏུ་ཡེ་ཤེས་སེམས་དཔའ་དགུག །ཙོའུ་རི་ཧཱུྃ་ཞེས་པས་ལྷ་
སོ་སོ་ལ་གཞུག །བྷེ་ཏ་ལི་བཾ་ཞེས་པས་བཅིང་། གྷསྨ་རི་ཧོ་ཞེས་པས་མི་དགྱེས་པ་
མེད་པར་དགྱེས་པར་བསམ་མོ། །
དེ་ནས་དབང་བསྐུར་བ་ནི། རང་གི་སྙིང་ཁའི་ཧཱུྃ་ལས་འོད་ཟེར་སྤྲོས་པས།
ཁམས་གསུམ་ན་བཞུགས་པའི་སངས་རྒྱས་ཐམས་ཅད་སྤྱན་དྲངས་ལ། གོང་མ་
བཞིན་དུ་གྷོ་རི་མ་ལ་སོགས་པ་བརྒྱད་ཀྱིས་མཆོད་ནས། གསོལ་བ་གདབ་པ་ནི།
ཨ་བི་ཤིན་ཙ་ཏུ་ལཾ་སརྦ་ཏ་ཐཱ་ག་ཏ་ཞེས་པ། མགོན་པོ་དེ་བཞིན་གཤེགས་པ་
ཀུན་ཐམས་ཅད། ཁྱེད་ཀྱིས་བདག་ལ་དབང་སྐུར་ཅིག་ཞེས་བྱ་བ་སྟེ། །དེ་སྐད་དུ་
གསོལ་བ་བཏབ་པས། སངས་རྒྱས་དེ་རྣམས་ཧེ་རུ་ཀའི་གཟུགས་སུ་གྱུར་ནས།
བདུད་རྩི་ལྔས་གང་བའི་བུམ་པ་དབང་བསྐུར་བར་བསྒོམ་མོ། །དེའི་དུས་སུ་མེ་
239-212



དཔལ་དགྱེས་པ་རྡོ་རྗེའི་མངོན་རྟོགས།
ཏོག་གི་ཆར་འབབ་པ་དང་
། རྔའི་སྒྲ་གྲགས་པ་དང་། གུར་གུམ་གྱི་ཆར་འབབ་པ་
དང༌། གཟུགས་རྡོ་རྗེ་མ་ལ་སོགས་པས་མཆོད་པ་དང་
། རྡོ་རྗེའི་གླུ་སྤྱན་མ་ལ་
སོགས་པས་ལེན་པར་བསྒོམ། ཆུ་ཅུང་ཟད་ཡར་འཁྱིལ་བ་ལས།
སྤྱི་བོར་རང་གི་རིགས་ཀྱི་བདག་པོས་དབུ་བརྒྱན་པ་ནི། གཙོ་བོ་ལ་མི་
བསྐྱོད་པ། པུ་ཀ་སི་དང་གྷོ་རི་མ་ལ་ཡང་མི་བསྐྱོད་པ། ཤ་བ་རི་དང་ཙཱ་རི་མ་ལ་
ཡང་རྣམ་པར་སྣང་མཛད། ཙན་དྷ་ལི་དང་བེ་ཏ་ལི་ལ་རིན་ཆེན་འབྱུང་ལྡན་གྷོ་བི་
ནི་དང༌། སྨ་རི་ལ་སྣང་བ་མཐའ་ཡས་ཀྱི་དབུ་བརྒྱན་པར་བསྒོམ་མོ། །དེ་ནས་ཨོཾ་
སརྦ་ཏ་ཐཱ་ག་ཏ་ཨ་བེ་ཤེ་ཀ་ཏ་བཛྲ་སྭ་བྷ་བ་ཨད་མ་ཀོཉཧཾ། ཞེས་པས་དབང་
བསྐུར་བའི་རྒྱས་གདབ་བྱའོ། །
དེ་ནས་མཆོད་པ་བྱ་བ་ནི། ཐུགས་ཁ་ནས་འོད་ཟེར་སྤྲོས་པས་འཇིག་རྟེན་
དག་ནི་གཟུགས་སྡུག་པ་དང་། སྒྲ་སྙན་པོ་དང༌། དྲི་ཞིམ་པོ་དང་རོ་ཞིམ་པོ་དང་
།
རེག་བྱ་འཇམ་པོ་ལ་སོགས་པ་ཐམས་ཅད་འོད་ཟེར་གྱིས་བསྡུས་ནས། ལྷ་རྣམས་
ཀྱི་སྟེང་ན་ཕར་ལ་མཆོད་པའི་ལྷ་མོའི་ཚོགས་དཔག་ཏུ་མེད་པར་སྤྲུལ་ལ། དེ་
རྣམས་བདག་ལྷ་དགུའི་དཀྱིལ་འཁོར་གྱི་འཁོར་ལོར་བསྒོམས་པ་ལ་མཆོད་པར་
བསམ་སྟེ། དངོས་སུ་བདག་ཉིད་ཀྱི་ཕྱི་ནང་གསང་བ་དེ་ཁོ་ན་ཉིད་ཀྱིས་མཆོད་པ་
དེ་རྣམས་ཀྱི་གོང་བཞིན་དུ་མཆོད་དོ། །དེ་ནས་ཨོཾ་སརྦ་ཏ་ཐཱ་ག་ཏ་པུ་ཙ་བཛྲ་སྭཱ་བྷ་
ཨད་མ་ཀོཉཧཾ། ཞེས་པ་མཆོད་པའི་རྒྱས་གདབ་བྱའོ། །
དེ་ནས་བསྟོད་པ་བྱ་བ་ནི། ཏིང་ངེ་འཛིན་གྱི་མཆོད་པའི་ལྷ་མོ་དེ་
དེ་རྣམས་
ཀྱིས་བདག་དཀྱིལ་འཁོར་གྱི་འཁོར་ལོར་བསྒོམས་པ་ལ་བསྟོད་པར་བསམས་ལ།
དངོས་སུ་བདག་གི་མཧཱ་བཛྲ་ཧཱུྃ་ཞེས་པས་རྡོ་རྗེ་གཟུགས། ཨོཾ་བཛྲ་ག་ཏེ་ཨ་ཞེས་
239 -6213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པས་དྲི་བུ་གཟུང་སྟེ། བསྟོད་པ་རྒྱས་བསྡུས་གང་ཡང་རུང་བ་གཅིག་གིས་བསྟོད་
ལ། ཨོཾ་སརྦ་ཏ་ཐཱ་ག་ཏ་སྟུ་ཏི་ར་བཛྲ་སྭ་བྷ་བ་ཨར་མ་ཀོཉཧཾ
། ཞེས་པས་བསྟོད་
པའི་རྒྱས་གདབ་བྱའོ། །
དེ་ནས་བདུད་རྩི་མྱང་བ་ནི། ཐུན་བཞིར་སྒོམ་པའི་རྣལ་འབྱོར་པས། ཐོད་
པ་དུམ་བུ་གཅིག་པ་དང་
། ཆང་དང་བདུད་རྩིའི་རི་ལུ་ཚགས་བྱས་ལ། དེ་བྱིན་
གྱིས་བརླབས་ལ་མྱང་
། དེ་མ་ཡིན་པ་ཏིང་ངེ་འཛིན་གྱིས་བྱ་སྟེ། འོག་ཏུ་ཡཾ་ལས
རླུང༌། རཾ་ལས་མེ། ཨ་ལས་ཐོད་པ་ཕྱི་དཀར་ལ་ནང་དམར་བ་གཅིག་ཏུ་བསྐྱེད།
དེའི་ནང་དུ་བདུད་རྩི་བྱང་ཆུབ་ཀྱི་སེམས། ཤར་དུ་དྲི་ཆེན། ལྷོར་དྲི་ཆུ། ནུབ་ཏུ་
པད་མ་རཀྟ། བྱང་དུ་སྐྱུངས་པ །དབུས་སུ་མི་ཤ །ཤར་དུ་གླང་པོ་ཆེའི་ཤ །ལྷོར་
རྟའི་ཤ །ནུབ་དུ་བ་གླིང་གི་ཤ །བྱང་དུ་ཁྱིའི་ཤ །དེ་ལྟར་ཤ་ལྔ་བདུད་རྩི་ལྔ་
བསམས་ལ། ཕྱིའི་རྣམ་པ་ཨཱ་སྲོག་ཨ་སྟེང་དུ་ཟླ་ཕྱེད་རྡོ་རྗེའི་རྩེ་མོ་ལ་ཧཱུྃ་མགོ་ཐུར་
དུ་བསྟན་པ་གཅིག་བསམ། དེ་ནས་རླུང་གིས་མེ་སྤར། མེས་ཐོད་པ་བསྲེས་པས་
ཤ་ལྔ་བདུད་རྩི་ལྔ་ཁོལ་བར་གྱུར་པ་ལས། འོད་ཟེར་འཕྲོས་ཨཱ་དང་ཨ་ལས་འོད་
སྤྲོ་སྟེ། སྟེང་ཟླ་ཕྱེད་རྡོ་རྗེ་ཧཱུྃ་དང་བཅས་པ་ལས་ཡེ་ཤེས་ཀྱི་བདུད་རྩི་ཕབ་ནས།
དེ་གཉིས་འདྲེས་པ་ལ་ཨོཾ་ཨ་ཧཱུཾ་ལན་གསུམ་བརྗོད་མཐར་ཟླ་ཕྱེད་རྡོ་རྗེ་ཡང་དེར་
ཞུ་ན། བདུད་རྩིའི་རང་བཞིན་ལྟེམ་གྱིས་གནས་པར་བསམས་ལ། དེ་ནས་གཙོ་
འཁོར་གྱི་ལྷ་ཐམས་ཅད་ཀྱི་ལྗགས་ཀྱི་རྩེ་མོ་ལ་ཧཱུྃ་ནས་རྡོ་རྗེ་ནས་འབྲུ་ཙམ་པ་
བསྒོམས་ལ། དེའི་འོད་ཟེར་གྱི་སྤུ་གུས་བདུད་རྩི་དྲངས་ཤིང་གསོལ་བས་ཤིན་ཏུ་
མཉེས་པར་བསྒོམ་མོ། །དེ་ནས་ཨོཾ་སརྦ་ཏ་ཐཱ་ག་ཏ་ཨ་མྲི་ཏ་ཨ་སྭ་ཏ་བཛྲ་སྭ་བྷ་བཱ་
ཨད་མ་ཀོཉཧཾ། ཞེས་བརྗོད་པས་བདུད་རྩི་མྱང་བའི་རྒྱས་གདབ་བྱའོ། །
239-214



དཔལ་དགྱེས་པ་རྡོ་རྗེའི་མངོན་རྟོགས།
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི། སྙིང་པོ་དང་ཉེ་
བའི་སྙིང་པོ་དང་རྩ་བའི་སྔགས་གསུམ་བརྗོད་ཅིང་
། གཙོ་བོ་ཡབ་ཡུམ་གྱི་སྐུ་
མདོག་དང་ཕྱག་མཚན་དང་རྒྱན་དང་ཆ་ལུགས་ཤིན་ཏུ་གསལ་བར་བསྒོམ་མོ། །
དེ་ནས་ཨོཾ་གྷཱ་རི་ཧཱུཾ་སྭཱཧཱ་ཞེས་པ་ལ་སོགས་པ་སོ་སོའི་སྔགས་རྣམས་བཟླས་པས།
ལྷ་མོ་སོ་སོའི་སྐུ་མདོག་དང་ཕྱག་མཚན་དང་རྒྱན་དང་ཆ་ལུགས་ཐམས་ཅད་
གསལ་བར་བསྒོམ་མོ། །དེ་ནས་ཨོཾ་ཨ་ཧཱུྃ་ཞེས་བརྗོད་པས་གཞལ་ཁང་དུར་ཁྲོད་
དང་བཅས་པ་རྡོ་རྗེ་ར་བ་མེ་རི་ཚུན་ཆད་གོང་དུ་བསྟན་པ་བཞིན་དུ་ཤིན་ཏུ་གསལ་
བར་བསྒོམ་མོ། །དེ་ལྟར་ཆོས་བཅུས་འབྲས་བུའི་ཧེ་རུ་ཀ་བསྐྱེད་པ་རྫོགས་པའོ། །
དེ་ལྟར་ན་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་དང་
། འབྲས་བུའི་ཧེ་རུ་ཀ་བསྐྱེད་
པའི་ཆོས་བཅུ་སྟེ་ཉི་ཤུའོ་དེས། ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་
བསྒོམ་པ་རྫོགས་པའོ།། 11
ད་ནི་ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་ནི། ཨོཾ་ཨ་ཧཱུཾ་ཞེས་
པས། འཁོར་གྱི་ལྷ་མོ་བརྒྱད་ཞལ་བརྒྱད་དུ་བསྡུས་ལ། བདག་ཉིད་གཙོ་བོ་ཡབ་
ཡུམ་དུ་གནས་པའི་ཡབ་ཀྱི་ཐུགས་ཁར་ཧཱུྃ་གི་མཐའ་མར་སྔགས་ཀྱི་ཕྲེང་བས་
བསྐོར་བར་བསམ། ཡུམ་གྱི་ཐུགས་ཁར་ཟླ་བའི་སྟེང་གི་ཨཾ་གི་མཐའ་མར་ཡང་
སྔགས་ཀྱི་ཕྲེང་བས་བསྐོར་བ་ལ་དམིགས་ལ་བཟླས་པ་བྱ་བ་ནི། བདག་བཅོམ་
ལྡན་འདས་ཀྱིས་བཟླས་པས་ཡུམ་གྱི་ཐུགས་ཁ་ནས་སྔགས་ཀྱི་འོད་ཟེར་ཡུམ་གྱི་
ཞལ་ནས་ཡབ་ཀྱི་ཞལ་དུ་ཞུགས་ཏེ། རྡོ་རྗེ་ནོར་བུ་ནས་ཡུམ་གྱི་པད་མར་ཕབ་
ཕབ་སྟེ།
དེ་ནས་ཡང་ཡུམ་གྱི་ཞལ་ནས་ཡབ་ཀྱི་ཞལ་དུ་སྟེ། དེ་ལྟར་འཁོར་བ་མདའི་ཤུགས་
ལྟར་བཟླས་པ་དང་། ཐེ་གུ་བསྒྲིལ་བ་ལྟར་བཟླས་པ་དང༌། རྨ་བྱ་སྦོམས་པ་ལྟར་
239 -215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བཟླས་པ་དང་། ལྕགས་སྒྲོག་འཁྱིལ་བ་ལྟ་བུ་གང་ཡང་རུང་བ་ལ་དམིགས་ལ་
བཟླས་པར་བྱའོ། །
བཟླས་པའི་སྔགས་ནི། ཨོཾ་དེ་བ་པི་ཙུ་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། སྙིང་པོའོ། །
ཨོཾ་བཛྲ་ཀར་དྷ་རི་ཧེ་བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཉེ་བའི་སྙིང་པོའོ། །ༀ་ཨ་སྦ་ནཱ་ནཱ་
ཡ། པིང་ག་ལ་ཨུར་དྷ་ཀེ་ཤ ཝ་རྟ་མ་ནེ། ཙ་ཏུར་བིང་ས་ཏི་ནེ་ཏྲ་ཡཱ། ཤོ་ཌ་མྱ་ཤུ་
ཛཱ་ཡ། ཀྲི་སྣ་ཛི་མུ་ཏ། ཝཾ་པུ་ཤེ །ཀ་པ་ལ་མ་ལ་ཨ་ནེ་ཀར་དྷ་རི་ནི། ཨར་དྷ་ཨི་དུ་
འདཱ་ཨིཏྲ་ནི། ཨད་མ་ཏ་ཀྲུ་ར། ཙིད་ཏ་ཡ། ཨོཾ་མཱ་ར་ཡ་མཱ་ར་ཡ། ཀ་ར་ཡ་ཀ་ར་ཡ་
ག་རྫ་ཡ་ག་རྫ་ཡ། ཏ་རྫ་ཡ་ཏ་རྫ་ཡ། ཤོ་ཤ་ཡ་ཤོ་ཤ་ཡ། ས་པ་ཏ་ས་ཀ་ར་ན་ག
བན་དྷ་བན་དྷ། ན་ག་ཨ་སྦྲ་ཧཾ། གྷིནྡ་བྷིནྡ། ཤད་ཏུཾ། ཧ་ཧྭ་ཧི་ཧི་ཧུ་ཧུ་ཧེ་ཧེ་ཧོ་ཧོ་
ཧ་ཕཊ་སྭཱཧཱ། རྩ་བའི་སྔགས་སོ། །དེ་གསུམ་གང་ཡང་རུང་བ་ལ་ཇི་སྲིད་མི་སྐྱོའི་
བར་དུ་བཟླས་སོ། །
དེ་ནས་སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་བསྒོམ་པ་ནི།
དཔལ་དགྱེས་པ་རྡོ་རྗེའི་རྒྱུད་ཀྱི་རྫོགས་རིམ་ལ་གནས་ཐབས་གསུམ་སྟེ། དངོས་
པོའི་གནས་ཐབས་དང་ལམ་གྱི་གནས་ཐབས་དང་། འབྲས་བུའི་གནས་ཐབས་སོ། །
དེ་ཡང་སྙན་རྒྱུད་ཀྱི་གདམས་ངག་བླ་མའི་ཞལ་ལས་ཤེས་པར་བྱའོ།།
དེ་ལྟར་བསྐྱེད་རིམ་དང་། བཟླས་པ་དང་། རྫོགས་རིམ་སྒོམ་པ་རྣམས་ལ་
སྐྱོ་ན། ཐུན་མཚམས་ཀྱི་ཆོ་ག་བྱ་བ་ནི་བཞི་སྟེ། རྣམ་དག་རྗེས་སུ་དྲན་པ་དང་།
གཏོར་མ་གཏང་བ་དང་། རྡོ་རྗེའི་གླུ་སྦྱང་བ་དང་
། སྨོན་ལམ་གདབ་པའོ། །
དེ་ལ་རྣམ་དག་རྗེས་སུ་དྲན་པ་བསྒོམ་པ་ནི། བརྟག་པ་དང་པོའི་ལེའུ་དགུ་
པ་དང་། བརྟག་པ་ཕྱི་མའི་ལེའུ་དགུ་པའོ། །སྙིང་རྗེའི་སྤྱན་ནི་དམར་པོ་ལ། །རྡོ་
!!
239 216



དཔལ་དགྱེས་པ་རྡོ་རྗེའི་མངོན་རྟོགས།
རྗེ་གསུམ་གྱིས་དག་པའི་སྤྱན། །བྱམས་པའི་ཐུགས་ལ་ཡན་ལག་གནག །བསྡུ་
བའི་དངོས་པོ་བཞི་ཡིས་ནི། །ཞབས་ནི་རྣམ་པ་བཞི་ཞེས་བརྗོད། །ཞལ་བརྒྱད་
རྣམ་པར་ཐར་པ་བརྒྱད། །ཕྱག་ནི་སྟོང་པ་བཅུ་དྲུག་ཉིད། །འགུག་བསྐྱེད་ཀྱིས་ནི་
སངས་རྒྱས་ལྔ། །གདུག་པ་འདུལ་ཕྱིར་ཁྲོ་བོར་བྱས། །གཟུགས་ལ་དཀར་མོས་
རྟག་ཏུ་བཤད། །སྒྲ་ལ་ཆོམ་རྐུན་མ་རབ་གྲགས། །དྲི་ཡི་ཆ་ལ་རོ་ལངས་མ། །རོ་
ལ་། སྨ་རི་རབ་གྲགས། །ཤ་ནི་པུ་ཀ་སི་རུ་བྱས། །དེ་བཞིན་ཁྲག་ནི་རི་ཁྲོད་མ། །
གདོལ་ལ་མོ་ནི་ཁུ་བར་བརྗོད། །གཡུང་མོ་རྐང་དང་ཚིལ་བུ་དག །ལྤགས་པ་བྱང་
ཆུབ་ཡན་ལག་བདུན། །རུས་པ་བདེན་པ་བཞི་པོ་ཉིད། །ཅེས་པ་ལ་སོགས་པ་
ཀུན་རྫོབ་ལྷ་སོ་སོའི་རྣམ་པར་དག་པ་བསྒོམས་ནས། དེ་ལ་ཡང་བདེ་སྟོང་དབྱེར་
མེད་ཀྱི་རྒྱས་བཏབ་ནས་བསྒོམ་པ་ནི། དོན་དམ་དེ་བཞིན་ཉིད་ཀྱི་རྣམ་པར་དག་
པ་བསྒོམ་པའོ། །
དེ་ནས་གཏོར་མ་གཏོང་བ་ནི། གཞན་དུ་བསྟན་པ་བཞིན་དུ་ཤེས་པར་
བྱའོ། །དེ་ནས་རྡོ་རྗེའི་གླུ་བླང་བ་ནི། བརྟག་པ་ཕྱི་མའི་ལེའུ་བཞི་པའི། ཀོ་མ་ཨི་
རི་ཏེ་ལ་སོགས་པ་རྡོ་རྗེའི་གླུ་བཞི་འགྱུར་དུ་བླང་བར་བྱའོ། །
དེ་ནས་སྨོན་ལམ་གདབ་པ་ནི། བརྟག་ཕྱི་མའི་ལེའུ་བརྒྱད་པ་ནས་བསྟན་
པའི། རིགས་སུ་སྐྱེ་དང་དམ་ཚིག་ཅན། །སྐྱོ་མེད་ཀྱིའི་རྡོ་རྗེ་སྟོན། །བླ་མ་ལ་གུས་
སྙིང་རྗེར་ལྡན། །སྐྱེ་ཞིང་སྐྱེ་བར་འགྱུར་བར་ཤོག །ལག་པ་རྡོ་རྗེ་དྲིལ་བུ་འཁྲོལ། །
ཟབ་མོའི་ཆོས་ནི་ཀློག་པ་དང་
། །བཙུན་མོའི་ཁུ་བ་མཉམ་ཟ་ཅན། །སྐྱེ་ཞིང་སྐྱེ་
བར་འགྱུར་བར་ཤོག །ཅེས་པ་དང་། ཀུན་ཏུ་སངས་རྒྱས་ཐམས་ཅད་ཀྱི། །རྡོ་རྗེ་
འཆང་ཆེན་གོ་འཕང་ལྡན། །དགེ་བ་འདི་ཡིས་ཐོབ་གྱུར་ཞིང་
། །འགྲོ་བ་ལྔས་ཀྱང་
239-217



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཐོབ་པར་ཤོག །བྱང་ཆུབ་རྡོ་རྗེ་བསྔགས་པ་ཡི། །རྫོགས་པའི་བྱང་ཆུབ་ཕྱིར་སྤྱོད་
པ། །རྫོགས་སངས་རྒྱས་ཀྱིས་སྤྱོད་པ་གང་། །བདག་ནི་དེ་ནི་སྤྱོད་པར་ཤོག །
ཅེས་ཐལ་མོ་སྙིང་ཁར་སྦྱར་ལ་སྨོན་ལམ་གདབ་བོ། །དེ་ནས་ཧེ་རུ་ཀ་ཞལ་གཅིག་
ཕྱག་གཉིས་པར་ལངས་ལ། བརྟེན་པ་བསམ་པ་སློབ་པའི་སྤྱོད་པ་དང་
། ལས་
དང་པོ་པའི་སྤྱོད་པ་རྣམས་ཅི་རིགས་སུ་བྱའོ།། །།
བླ་མ་དམ་པ་ཚུལ་བཞིན་བསྟེན་པ་ཡིས། །སྙིང་པོ་ལྟ་བུའི་རྒྱུད་དོན་ཚུལ་
བཞིན་རྟོགས། །རང་དང་གཞན་ལ་ཕན་པའི་དོན་གྱི་ཕྱིར། །འཇམ་དཔལ་བདག་
གིས་གདམས་ངག་ཡི་གེར་བཀོད། །བླ་མ་རྡོ་རྗེ་འཛིན་པ་ཆེན་པོ་དང་
། །མཁའ་
འགྲོའི་ཚོགས་རྣམས་དེ་ལ་བཟོད་པར་མཛོད། །བྱམས་པ་དོན་གྱུར་བསོད་ནམས་
ཅི་ཡོད་པ། །དེ་ནི་འགྲོ་རྣམས་ཚོགས་ནི་རྫོགས་པར་ཤོག །སྒྲུབ་ཐབས་རྒྱས་པར་
སྦྱར་བ། །རྫོགས་སོ།།
།།
239--218



༄༅། །བདག་མེད་མ་ལྷ་མོ་བཅོ་ལྔའི་སྒྲུབ་ཐབས་
བཞུགས་སོ། །
རྡོ་རྗེ་འཆང་ནས་བརྒྱུད་ལྡན་པའི། །བླ་མ་རྣམས་ཕྱག་འཚལ་ནས། །རྡོ་རྗེ་
བདག་མེད་མ་སྒྲུབ་ཐབས། །བཅོ་ལྔས་ཡོངས་སུ་བསྐོར་བ་ནི། །བླ་མའི་བརྒྱུད་
རིམ་ལས་འོངས་པའི། །འཇམ་དཔལ་བདག་གིས་བྲི་བར་བྱ། །
དེ་ལ་བླ་མ་དམ་པ་རིན་པོ་ཆེའི་ཞལ་ནས། སྤྱིར་གསང་སྔགས་ལམ་ ་ཉེ།
དེའི་ནང་ནས་དཔལ་དགྱེས་པའི་རྡོ་རྗེ་ལམ་ཉེ། དེའི་ནང་ནས་ལྷ་མོ་བཅོ་ལྔ་སྒོམ་
པ་འདི་ལམ་ཉེ་ལ་དངོས་གྲུབ་མྱུར་བ་ཡིན་ཞེས་གསུངས་པས་ན། དེའི་མངོན་
པར་རྟོགས་པ་ནི། ལྷ་མོ་བཅོ་ལྔ་བསྒོམ་པར་འདོད་པའི་རྟེན་གྱི་གང་ཟག་གཅིག་
གིས། དང་པོར་བླ་མ་དམ་པ་ལས་དབང་རྫོགས་པར་ཐོབ་དགོས་ཏེ། བླ་མ་དམ་
པ་དེས་ཀྱང་དཔལ་དགྱེས་པ་རྡོ་རྗེའི་རྒྱུད་ཀྱི་བརྟག་པ་དང་པོའི་ལེའུ་བཅུ་པ་དང་།
བརྟག་པ་གཉིས་པའི་ལེའུ་གསུམ་པ་དང་། ལྔ་པ་དང་བཅུ་གཉིས་པ་དང་
། གུར་
གྱི་ལེའུ་གསུམ་པ་དང་། བཞི་པ་དང་
། བདུན་པ་དང་བརྒྱད་པ་དང་བཅུ་བཞི་པ་
དང་། བཅོ་ལྔ་པ་ནས་འབྱུང་བ་བཞིན་དབང་རྫོགས་པར་བསྐུར་ཏེ། དེ་ལྟར་
དབང་རྫོགས་པར་ཐོབ་པའི་རྟེན་གྱི་གང་ཟག་དེས། བརྟག་པ་ཕྱི་མའི་ལེའུ་དྲུག་
པ་ནས་འབྱུང་བ་བཞིན་དུ་ལྷ་མོ་བཅོ་ལྔའི་དཀྱིལ་འཁོར་གྱི་འཁོར་ལོའི་ཐང་སྐུ་
གཅིག་བྲི་སྟེ།
དེ་ལ་བརྟག་པ་ཕྱི་མའི་ལེའུ་དང་པོ་དང་
། གུར་གྱི་ལེའུ་དགུ་པ་གཉིས་
239 -219



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནས་འབྱུང་བ་བཞིན་དུ་རབ་གནས་བྱས་ལ། དེ་ལྟར་བྱས་པའི་ཐང་སྐུ་དེ་གནས་
གང་དུ་བགྱེར་ན། གུར་ གྱི་ལེའུ་བཅུ་གཉིས་པའི་ གནས། མེ་ཏོག་འབྲས་བུ་
སོགས་བརྒྱན་པའི། །རི་བོ་རི་སུ་པ་ཚང་ཚིང་དུ། །རྡོ་རྗེ་སྐྱིལ་ཀྲུང་དུ་སྤྱད་དེ། །
ཞེས་པའི་གནས་དེར་ཁྱེར་ནས། དེར་མཎྜལ་དང་མཆོད་པ་དང་ གཏོར་མ་ལ་
སོགས་པ་བཤམ་སྟེ། རྗེ་བཙུན་གྱི་ཐང་སྐུ་བཀྲམ་ནས། སྲོད་ལ་དེར་ཉལ་ནང་
པར་ཐོ་རས་སྐྱ་རེངས་ཤར་ནས་མལ་ནས་ལངས་ཏེ་བསྒོམ། དེ་ལ་ཆོས་བཞི་སྟེ།
ལུས་ཀྱི་ཞེན་པ་བཟློག་པའི་དོན་དུ་བསྐྱེད་རིམ་བསྒོམ་པ་དང་
། ངག་གི་ཞེན་པ་
བཟློག་པའི་དོན་དུ་བཟླས་པ་བྱ་བ་དང་
། སེམས་ཀྱི་ཞེན་པ་བཟློག་པའི་དོན་དུ་
རྫོགས་རིམ་བསྒོམ་པ་དང༌
། ཐུན་མཚམས་ཀྱི་ཆོས་སོ།། །།
དང་པོ་ལ་ཆོས་རྐང་གྲངས་བཅུ་དྲུག་ཏེ། དང་པོ་བླ་མ་དག་པའི་ཆོ་ག་བྱ་
བ་དང༌། ཚད་མེད་པ་བཞི་བསྒོམ་པ་དང༌། སྟོང་པ་ཉིད་དུ་བསྒོམ་པ་དང་
། བསྲུང་
བའི་ འཁོར་ ལོ་ བསྒོམ་ པ་ དང༌། ཆོས་ འབྱུང་ བསྒོམ་ པ་ དང་། འབྱུང་ བ་ རིམ་
བརྩེགས་བསྒོམ་པ་དང་། དེ་ཞུ་བ་ལས་གཞལ་ཡས་ཁང་བསྒོམ་པ་དང་། གདན་
བསྒོམ་པ་དང་
། མངོན་པར་བྱང་ཆུབ་པ་ལྔས་ལྷ་མོ་བཅོ་ལྔའི་སྐུ་བསྐྱེད་པ་དང་
།
སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང༌། ཡེ་ཤེས་སེམས་
དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་བསྐུར་བ་དང་།
མཆོད་པ་དང་
། བསྟོད་པ་དང་། བདུད་རྩི་མྱང་བ་དང་། བསྐྱེད་པའི་རིམ་པའི་
ཏིང་ངེ་འཛིན་བསྒོམ་པའོ།། །།
དེ་ལས་དང་པོ་བླ་མ་དག་པའི་ཆོ་ག་བྱ་བ་ནི། བཛྲ་ཨད་མ་ཞེས་བརྗོད་
པས་བདག་ཉིད་སྐད་ཅིག་གིས་ལྷ་མོ་བདག་མེད་མ་སྐུ་མདོག་ནག་མོ་ཞལ་གཅིག་
239 -220



བདག་མེད་ལྷ་མོ་བཅོ་ལྔའི་སྒྲུབ་ཐབས།
ཕྱག་གཉིས་མ། གཡས་པ་ན་གྲི་གུག །གཡོན་པ་ན་ཐོད་པ་ཁྲག་གིས་བཀང་བ།
མཆན་ཁུང་ན་ཡར་ཁུ་ཊཾ་ག་རྩེ་གསུམ་པ་བཅུག་ལ། སྟག་གི་པགས་པའི་ཤམ་
ཐབས་ཅན། རུས་པའི་རྒྱན་ཆ་ལྔས་བརྒྱན་པར་བསྒོམས་ལ། དེའི་སྙིང་ཧྲི་ལས་
པད་མ་འདབ་མ་བརྒྱད་པ་དམར་པོར་ཁ་བྱེ་བའི་དབུས་སུ། ཨ་ལས་ཟླ་བའི་
དཀྱིལ་འཁོར་བསམས་ལ། དེའི་སྟེང་དུ་ས་བོན་གྱི་ཡི་གེ་ཨ་སྔོན་པོ་བསམ་སྟེ།
དེ་ལས་འོད་ཟེར་ཁ་དོག་ལྔ་སྤྲོས་ནས་ཚོགས་བསགས་པའི་ཞིང་སྤྱན་དྲངས་པ་ལ།
བླ་མ་ལྷོ་པའི་ཞལ་ནས་རང་གི་བླ་མ་གཅིག་པུ་སྤྱན་དྲངས་གསུང་སྟེ། བླ་མ་
གཞུག་པ་སྔོན་གྱི་ཞལ་ནས། ལྷ་མོ་བཅོ་ལྔ་བླ་མ་དང་བཅས་པའམ། ལྷ་དགུ་བླ་
མ་དང་བཅས་པ་སྤྱན་དྲངས་གསུང་ངོ༌
། །
དེ་ལ་བདུན་རྣམ་པར་དག་པ་བྱ་བ་ནི། བདག་གི་ཐུགས་ཁའི་འོད་ཟེར་
ལས་ཕྱིའི་མཆོད་པ་མེ་ཏོག་ལ་སོགས་རྣམས་ཀྱིས་མཆོད་པར་བསམ། དེ་ནས་
ནང་མཆོད་ནི། ཨོཾ་གྷོ་རི་གྷོ་ཨ་ཧཱུྃ་སྭཱ་ཧཱ། ཞེས་བརྗོད་པས་བདག་གི་ཐུགས་ཁ་ནས་
གྷོ་རི་མ་ནག་མོ་བདུད་རྩི་བྱང་ཆུབ་ཀྱི་སེམས་ཀྱིས་ཐོད་པ་བཀང་ནས་མཆོད་པར་
བསམ། ཨོཾ་ཙཱ་རི་ཙི་ཨ་ཧཱུྃ་སྭཱ་ཧཱ། ཞེས་བརྗོད་པས་ཙཱ་རི་མ་དམར་མོ་པད་མ་
རཀྟས་ཐོད་པ་བཀང་བས་མཆོད། ཨོཾ་བྷེ་ཏ་ལཾ་བྷ་ཨ་ཧཱུཾ་སྭཱ་ཧཱ། ཞེས་བརྗོད་པས་
བྷེ་ཏ་ལི་སེར་མོ་བདུད་རྩི་དྲི་ཆུས་ཐོད་པ་བཀང་བས་མཆོད་པར་བསམ། ཨོཾ་གྷསྨ་
རི་གྷཾ་ཨ་ཧཱུཾ་སྭཱ་ཧཱ། ཞེས་བརྗོད་པས་གྷསྨ་རི་ལྗང་ཁུ་བདུད་རྩི་དྲི་ཆེན་གྱིས་ཐོད་པ་
བཀང་ནས་མཆོད། ཨོཾ་པུ་ཀ་སི་པཾ་ཨ་ཧཱུཾ་སྭཱ་ཧཱ། ཞེས་བརྗོད་པས་པུ་ཀ་སི་སྔོན་མོ་
ཤ་སྣ་ཚོགས་པས་ཐོད་པ་བཀང་བས་མཆོད། ཨོཾ་ཤ་བ་རི་ཤཾ་ཨ་ཧཱུཾ་སྭཱ་ཧཱ། ཞེས་
བརྗོད་པས་ཤ་བ་རི་དཀར་པོ་ཆང་གིས་ཐོད་པ་བཀང་བས་མཆོད། ཨོཾ་ཙན་དྷ་ལི་
230 -221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
རྩི་ཨ་ཧཱུྃ་སྭཱ་ཧཱ། ཞེས་བརྗོད་པས་ཙན་དྷ་ལི་སྔོན་མོ་ཅང་ཏེའུ་སྒྲ་ཡིས་མཆོད་པར་
བསམ་མོ། །
དེ་ནས་དེ་ཁོ་ན་ཉིད་ཀྱི་མཆོད་པ་ནི། ཨོཾ་དྷོ་བི་ནི་དྷཾ་ཨ་ཧཱུཾ་སྭཱ་ཧཱ། ཞེས་
བརྗོད་པས་དྷོ་བི་ནི་ཁྲ་མོས་འཁྱུད་ནས་སྙོམས་འཇུག་གིས་མཆོད་པར་བསམ་མོ། །
ཡང་ན་ཧེ་རུ་ཀས་རེག་བྱའི་མཆོད་པས་མཆོད་པར་བསམ་མོ། །དེ་རྣམས་ཀྱིས་
སྔོན་དུ་གཙོ་བོ་མཆོད། དེ་ནས་འཁོར་རྣམས་ཀྱང་མཉེས་པར་བྱས་པར་བསམས་
ལ། བསྡུ་མི་དགོས་ཏེ་དམིགས་པ་བཏང་བ་ཙམ་བྱས་པས་ཆོག་གོ །
དེ་ནས་སྡིག་པ་བཤགས་པ་ནི། ལུས་ཀྱིས་ཐལ་མོ་སྙིང་ཁར་སྦྱར་ནས།
ཡིད་ཀྱི་བདག་རང་གིས་ཚེ་ཐོག་མ་མེད་པ་ནས་སྡིག་པ་མི་དགེ་བའི་ལས་བྱས་པ་
དང་། གཞན་བྱེད་དུ་བཅུག་པ་དང་
། བྱེད་པ་ལ་རྗེས་སུ་ཡི་རང་བ་ལ་སོགས་པའི་
སྡིག་པ་ཐམས་ཅད། སྔར་བྱས་པ་ལ་འགྱོད་པ་དྲག་པོ་བསྐྱེད་པ་དང་བཅས་པས་
ལྷ་དང་བླ་མའི་སྤྱན་སྔར་བཤགས་ཤིང་
། ཕྱིས་མི་བྱེད་པའི་དམ་བཅའ་བརྟན་
པོར་བྱའོ། །
དེ་ནས་རྗེས་སུ་ཡི་རང་བ་ནི། སྤྱིར་སངས་རྒྱས་ཀྱི་བསྟན་པ་ལ་ཞུགས་པ
ཐམས་ཅད། དེའི་ནང་ནས་དཔལ་དགྱེས་པ་རྡོ་རྗེ་སྒྲུབ་པ་ཉན་པ་བཤད་པ་ལ་
སོགས་པ་ལ་ཕྲག་མི་དག་པར་རྗེས་སུ་ཡི་རང་བ་ཁྱད་པར་ཅན་དུ་བྱའོ། །
དེ་ནས་སྐྱབས་སུ་འགྲོ་བ་ནི། སྐྱབས་ཀྱི་ནང་ན་དམ་པ། སྐྱབས་ཀྱི་ནང་ན་
མཆོག །དཀོན་མཆོག་གསུམ་པོ་འདི་ཡིན་ཏེ། སངས་རྒྱས་དཀོན་མཆོག་དཀྱིལ་
འཁོར་གྱི་གཙོ་བོ། ཆོས་དཀོན་མཆོག་དེའི་ཞལ་ནས་གསུངས་པའི་སྔགས་དང་
ཕྱག་རྒྱ་ལ་སོགས་པའོ། །དགེ་འདུན་དཀོན་མཆོག་འཁོར་གྱི་ལྷ་མོའི་ཚོགས་
པ་
239-222



བདག་མེད་ལྷ་མོ་བཅོ་ལྔའི་སྒྲུབ་ཐབས།
རྣམས་ལ་སྐྱབས་སུ་ཕྱིན་པས་སྐྱབས་འོག་ཏུ་ཚུད་པར་བསམ་མོ། །
དེ་ནས་ལམ་བརྟེན་པ་ནི། ལམ་གྱི་ནང་ནས་དམ་པ་ལམ་གྱི་ནང་ནས་
མཆོག་དཔལ་དགྱེས་པ་རྡོ་རྗེ་འདི་ཡིན་པས་འདི་བདག་གི་རྒྱུད་ལ་བརྟེན་ཅིང་
བསྒོམ་པར་བྱ་སྙམ་པའོ། །
དེ་ནས་སེམས་བསྐྱེད་པ་ནི། ཁམས་གསུམ་གྱི་སེམས་ཅན་ཐམས་ཅད་
ཀྱིས་བདག་གི་ཕ་དང་མ་མ་བྱས་པ་གང་ཡང་མེད་པས། འདི་རྣམས་ཀྱི་དོན་དུ་
བདག་དཔལ་དགྱེས་པ་རྡོ་རྗེའི་སྒོ་ནས་བླ་ན་མེད་པ་ཡང་དག་པར་རྫོགས་པའི་
སངས་རྒྱས་ཐོབ་པར་བྱས་ལ། སེམས་ཅན་ཐམས་ཅད་ཀྱི་དོན་བྱ་སྙམ་པའོ། །
དེ་ནས་དགེ་བའི་རྩ་བ་བསྔོ་བ་ནི། དེ་ཡན་ཆད་དུ་བྱས་པའི་དགེ་བའི་རྩ་
བ་ཐམས་ཅད་སེམས་ཅན་ཐམས་ཅད་ཀྱི་དོན་དུ་བླ་ན་མེད་པ་ཡང་དག་པར་
རྫོགས་པའི་བྱང་ཆུབ་ཐོབ་པའི་རྒྱུར་གྱུར་ཅིག་པར་བསྔོ་བའོ། །བདུན་པོ་དེ་
རྣམས་ཐམས་ཅད་ལ་ངག་ཏུ་བརྗོད་མི་དགོས་ཏེ། ལུས་ཀྱིས་ཐལ་མོ་སྦྱར་ནས་
སེམས་ཀྱིས་དེ་རྣམས་ཀྱི་དོན་དྲན་པར་བྱས་ལ། དེ་རྣམས་རེ་རེ་ཟིན་པོ་རང་སོ་
གོལ་གྱི་བརྡ་ རེ་ བྱའོ། །དེ་ནས་གུར་ གྱི་ལེའུ་བཅུ་ གཉིས་ པ་ནས་ འབྱུང་བའི།
དཀོན་མཆོག་གསུམ་ལ་སྐྱབས་སུ་མཆི། །སྡིག་པ་ཐམས་ཅད་སོ་སོར་བཤགས། །
འགྲོ་བའི་དགེ་ལ་རྗེས་ཡི་རང་
། །སངས་རྒྱས་བྱང་ཆུབ་ཡིད་ལ་གཟུང་། །སངས་
རྒྱས་ཆོས་དང་ཚོགས་མཆོག་ལ། །བྱང་ཆུབ་བར་དུ་སྐྱབས་སུ་མཆི། །བྱང་ཆུབ་
སེམས་སུ་འདི་བགྱི་སྟེ། །བདག་དང་གཞན་དོན་རབ་བསྒྲུབ་ཕྱིར། །བདག་གིས་
བྱང་ཆུབ་སེམས་མཆོག་བསྐྱེད། །ཨེ་མའོ་སེམས་ཅན་ཀུན་མགྲོན་གཉེར། །བྱང་
ཆུབ་སྤྱོད་མཆོག་མཛད་བཞིན་སྤྱད། །འགྲོ་ལ་ཕན་ཕྱིར་སངས་རྒྱས་ཤོག །ཅེས་
239 --223



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བརྗོད་ལ་དེའི་དོན་དྲན་པར་བྱས་ལ་གསལ་གདབ་བོ། །དེ་ནས་ཨོཾ་ཨ་ཧཱུཾ་མུ་ཞེས་
བརྗོད་ལ། སེ་གོལ་ག ཏོག་ པ་དང་བཅས་པས་ཚོགས་གསོག་པའི་རྟེན་གྱི་ལྷ་
རྣམས་རང་བཞིན་གྱི་གནས་སུ་གཤེགས་སུ་གསོལ་ལོ། །
དེ་ནས་ཚད་མེད་པ་བཞི་བསྒོམ་པ་ནི། སེམས་ཅན་ཐམས་ཅད་བདེ་བ་
དང་ཕྲད་ན་ཅི་མ་རུང་སྙམ་པའི་བྱམས་པ་བསྒོམ། དེ་ནས་སེམས་ཅན་ཐམས་ཅད་
སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་བསྒོམ་མོ། །དེ་ནས་བདེ་བ་
དེ་ཡང་རྒྱུན་བརྟན་ན་ཅི་མ་རུང་སྙམ་པའི་དགའ་བ་ཚད་མེད་པར་བསྒོམ། དགྲ་
མེད་མཉེན་མེད་པའི་བཏང་སྙོམས་ཚད་མེད་པ་བསྒོམ་མོ། །
དེའི་རྗེས་ལ་སྟོང་པ་ཉིད་དུ་བསྒོམ་པ་ནི། རང་གི་ཐུགས་ཁའི་ལས་འོད་
ཟེར་འཕྲོས་པས་ཕྱི་སྣོད་གྱི་འཇིག་རྟེན་ཐམས་ཅད་འོད་དུ་ཞུ་ནས། ནང་བཅུད་ཀྱི་
སེམས་ཅན་ལ་ཐིམ། སེམས་ཅན་འོད་དུ་ཞུ་ནས་རང་གི་ལུས་ལ་ཐིམ། རང་གི་
ལུས་ཀྱང་ཡས་ཞུ་མས་ཞུ་ནས་སྙིང་པད་མ་འདབ་མ་བརྒྱད་པ་ལ་ཐིམ། དེ་ཟླ་བའི་
དཀྱིལ་འཁོར་ལ་ཐིམ། དེ་ཨ་ལ་ཐིམ། ཨ་དེ་ཉིད་ཀྱང་ཇེ་ཕྲ་ཇེ་ཆུང་ལ་ནཱ་དའི་
རྣམ་པ་ལྟ་བུར་བསམས་ལ། དངོས་སུ་བདག་རང་གིས་བརྗོད། རང་སྒྲ་ནཱ་ད་
ལས་བྱུང་བར་བསམས་ལ། ཨོཾ་ཤུ་ཛཱ་ཏ་ཛྙཱ་ན་བཛྲ་སྭ་བྷ་བ་ཨད་མ་ཀོཉཧཾ། ཞེས་
བརྗོད་པས་བདག་རང་དངོས་པོ་ཐམས་ཅད་སྟོང་པ་ཉིད་དུ་བསྒོམ་པར་བྱའོ། །
དེ་ནས་བསྲུང་བའི་འཁོར་ལོ་བསྒོམ་པ་ནི། གུར་གྱི་ལེའུ་བཅུ་གཉིས་
ནས་འདི་ཡི་ཐད་ཀ་ཁྲོ་བོ་བཅུའི་བསྲུང་བའི་འཁོར་ལོ་བསྒོམ་པ་གཅིག་བཤད།
བརྟག་པ་དང་པོའི་ལེའུ་གསུམ་པ་ནས། རེ་བ་ཉི་མ་སྔོན་དུ་རྣམས་བསྒོམས་ནས། །
ཉི་དེར་ཧཱུྃ་བྱུང་སྣ་ཚོགས་རྡོ་རྗེ་ཉིད། །རྡོ་རྗེ་དེ་ཉིད་ཀྱི་ནི་ར་བ་དང་། །གུར་བཅིང་
239 224



བདག་མེད་ལྷ་མོ་བཅོ་ལྔའི་སྒྲུབ་ཐབས་
བ་ཡང་རྣམ་པར་བསྒོམ་པ་ཉིད། །ཅེས་བཤད་པས་ན། བླ་མས་སྐབས་འདིར་དེ་
ལྟར་མཛད་དེ། སྟོང་པའི་ངང་ལས་ནཱ་དའི་བྱིན་བརླབས་ལས། ནམ་མཁར་རཾ་
ལས་ཉི་མའི་དཀྱིལ་འཁོར་གཅིག་བསྒོམ་མོ། །དེའི་དབུས་སུ་ཧཱུཾ་ཁ་དོག་ནག་པོ་
ལས་སྣ་ཚོགས་རྡོ་རྗེ་རྒྱ་རོ་པའི་ལྟེ་བ་ལ་ཧཱུྃ་དང་བཅས་པ་གཅིག་བསྒོམ། དེ་ལས་
འོད་ཟེར་འཕྲོས་པས་འོག་ཏུ་གསང་བས་རྡོ་རྗེ་རྒྱུ་རཾ་བཞི། བར་སྣང་དུ་སོང་བས་
རྡོ་རྗེ་རྒྱ་རོ་པའི་ར་བ་དང་དྲ་བ། སྟེང་དུ་འཕྲོས་པས་རྡོ་རྗེ་རྒྱ་རཾ་པའི་གུར་དུ་གྱུར་
པར་བསམ་མོ། །དེ་ནས་གཞི་མའི་ཉི་མའི་དཀྱིལ་འཁོར་ལས་འོད་ཟེར་འཕྲོས་
པས་རྡོ་རྗེ་ར་བའི་ཕྱི་རོལ་དུ་མེ་རིར་གྱུར
། གཞི་མའི་རྡོ་རྗེ་རྒྱ་རི་པ་ལས་རྡོ་རྗེ་རྐྱང་
པའི་འོད་ཟེར་འཕྲོས་པས། རྡོ་རྗེ་རྒྱ་རཾ་པའི་ར་མིག་བཀག་ཐམས་ཅད་རྡོ་རྗེ་ཕྲ་
མོས་གཏམས་ནས་ཞལ་ཞལ་བྱས་པར་བསམས་ལ། ངག་ཏུ་ཨོཾ་བཛྲ་རཀྵ་རཀྵ་ཧཱུྃ་
ཧཱུཾ་ཧཱུཾ། ཞེས་ལན་གསུམ་བརྗོད་པས་བསྲུང་བའི་འཁོར་ལོ་དེ་བརྟན་པར་བྱས་པར་
བསྒོམ་མོ། །དེའི་ནང་དུ་དུར་ཁྲོད་ཆེན་པོ་བརྒྱད་དང་བཅས་པའོ། །
དེ་ནས་ཆོས་འབྱུང་བསྒོམ་པ་ནི། བསྲུང་བའི་ནང་དུར་ཁྲོད་བརྒྱད་ཀྱི་
དབུས་སུ། ཆོས་འབྱུང་གྲུ་གསུམ་པ་རྩ་བ་ཕྲ་བ་ཐུར་དུ་ཟུག་པ། ཁ་གདེངས་མཆེ་
བ་གྱེན་དུ་ལྟ་བ། ཕྱོགས་གང་ནས་བལྟས་ཀྱང་གྲུ་གསུམ། ནང་སྟོང་པར་འདུག་
པ་ཁ་དོག་དཀར་པོ་གཅིག་བསྒོམ་མོ། །
༈ དེ་ནས་འབྱུང་བ་རིམ་བརྩེགས་བསྒོམ་པ་ནི། གུར་གྱི་ལེའུ་བཅུ་གཉིས་
པ་ནས་སྲིད་པ་ལུགས་འབྱུང་དུ་བསྟན་པ་སྟེ། ཕྱི་སྣོད་ཀྱི་འཇིག་རྟེན་ཇི་ལྟར་
ཆགས་པའི་ཆགས་ལུགས་དང་བསྟུན་ནས་བསྒོམ་པ་གཅིག་བཤད། བརྟག་པ་
དང་པོའི་ལེའུ་བརྒྱད་པ་ནས་སྲིད་པ་ལུགས་བཟློག་ཏུ་བཤད་དེ། སྔོན་དུ་སའི་
239-225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དཀྱིལ་འཁོར་གྲུ་བཞི་སེར་པོ། དེའི་སྟེང་དུ་ཆུའི་དཀྱིལ་འཁོར་ཟླུམ་པོ་དཀར་པོ།
དེའི་སྟེང་དུ་མེའི་དཀྱིལ་ འཁོར་ དམར་པོ་གྲུ་གསུམ་པ། དེའི་སྟེང་དུ་རླུང་གི་
དཀྱིལ་འཁོར་ཟླ་གམ་དུད་ཁ་བ། དེ་རྣམས་ཀྱི་སྟེང་དུ་ཧཱུཾ་ལས་འཁོར་ལོ་རྩིབས་
སུམ་ཅུ་སོ་གཉིས་པ། དེའི་སྟེང་དུ་ནམ་མཁའི་ནཱ་ད་ལས་ནཱ་ད་ཆ་གཅིག་ཆད་ནས་
དེར་ཞུགས་ནས་འདྲེས་པ་ལས་གཞལ་ཡས་ཁང་དུ་བསྒོམ་སྟེ། དེ་ཡང་ཇི་ལྟར་ཕྱི་
རོལ་དེ་བཞིན་ནང་གསུང་སྟེ། ཇི་ལྟར་ ཕྱི་རོལ་ནས་འབྱུང་བ་བཞི་ཡོད་པ་དེ་
བཞིན་དུ། ནང་དུ་རང་གི་ལུས་ལ་ཡོད་དེ། རྐང་པ་སྐྱིལ་མོ་ཀྲུང་བཅས་པ་གྲུ་བཞི་
དེ་སའི་དཀྱིལ་འཁོར། ལྟོ་བ་ཟླུམ་པོ་དེ་ཆུའི་དཀྱིལ་འཁོར། མགྲིན་པ་གྲུ་གསུམ་
པ་དེ་མེའི་དཀྱིལ་འཁོར། པྲ་བ་ཟླ་གི་པ་དེ་རླུང་གི་དཀྱིལ་འཁོར་ཏེ། དེ་བཞི་ཡི་
སྦྱོང་བྱེད་དུ་བྱུང་བའོ། །འཁོར་ལོ་རྩིབས་སུམ་ཅུ་སོ་གཉིས་པོ་དེ། སྤྱི་བོ་བདེ་བ་
ཆེན་པོའི་འཁོར་ལོ་རྩ་འདབ་སུམ་ཅུ་རྩ་གཉིས་ཀྱི་སྦྱོང་བྱེད་དོ། །ནཱ་ད་ཆ་གཅིག་
ཞུགས་པ་ནི་བདེ་ཆེན་གྱི་འཁོར་ལོའི་ཧཾ་དཀར་པོའི་སྦྱོང་བྱེད་དོ། །
དེ་ནས་གཞལ་ཡས་ཁང་བསྒོམ་པ་ནི། དེ་རྣམས་ཐམས་ཅད་དཀྲུག་གིས་
འདྲེས་ནས་ཞུ་བ་ལས་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་དང་བཅས་
པ་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་
། ནང་ན་པད་མི་འདབ་མ་
བཞི་པ་ཟེའུ་འབྲུ་དང་བཅས་པ། དེའི་ཕྱི་རོལ་ན་པད་མ་འདབ་མ་བརྒྱད་པ་ཟེ་
འབྲུ་དང་བཅས་པ་འཕར་མ་གཉིས་པའི་གཞལ་ཡས་ཁང་དུ་གྱུར་པར་བསམས་
ལ། དེ་ནས་གུར་གྱི་ལེའུ་བདུན་པ་ནས་འབྱུང་བའི། ཨོཾ་སརྦ་ཏ་ཐཱ་ག་ཏ་ཨ་ནི་ལ་
ཏྲ་བཛྲ་སྭ་བྷ་བ་ཨད་མ་ཀོཉཧཾ། ཞེས་བརྗོད་པས་གཞལ་ཡས་ཁང་གི་རྒྱས་གདབ་
བྱའོ། །
239 -226



བདག་མེད་ལྷ་མོ་བཅོ་ལྔའི་སྒྲུབ་ཐབས།
དེའི་ནང་དུ་གདན་བསྒོམ་པ་ནི། པད་མ་འདབ་མ་བཞི་ཡི་དབུས་ཀྱི་ལྟེ་བ་
ལ་རོའི་གདན་གཅིག །འདབ་མ་བཞི་ལ་རོའི་གདན་བཞི། འདབ་མ་བརྒྱད་ལ་
རོའི་གདན་བརྒྱད། དེའི་སྟེང་དུ་རོའི་གདན་གཅིག།འོག་ཏུ་རོའི་གདན་གཅིག་སྟེ་
དེ་ལྟར་རོའི་གདན་བཅོ་ལྔ་པོ་དེ་ཐམས་ཅད་ཀྱང་མགོ་གཡོན་དུ་བསྟན་པ་གན་
བརྐྱལ་དུ་མནན་པའོ། །
དེ་ནས་མངོན་པར་བྱང་ཆུབ་པ་ལྔས་ལྷ་མོ་བཅོ་ལྔའི་སྐུ་བསྐྱེད་པ་ནི།
དབུས་ ཀྱི་ རོའི་གདན་གྱི་སྟེང་དུ་ཨཱ་ལི་གཡས་སྐོར་གཅིག་དང་གཡོན་བསྐོར་
གཅིག་ལས་ཟླ་བའི་དཀྱིལ་འཁོར། གཞན་རྣམས་སུ་ཨཱ་ལི་རྐྱང་པ་རེ་ལས་ཟླ་
བའི་དཀྱིལ་འཁོར་རེ་རེ། དེ་མངོན་པར་བྱང་ཆུབ་པ་དང་པོ། ཡེ་ཤེས་མེ་ལོང་ལྟ་
བུའི་ཡེ་ཤེས་སོ། །དེ་ནས་དབུས་སུ་ཟླ་བའི་དཀྱིལ་འཁོར་གྱི་སྟེང་དུ་ཀཱ་ལི་གཡས་
སྐོར་གཅིག་དང་གཡོན་བསྐོར་གཅིག་ལས་ཉི་མའི་དཀྱིལ་འཁོར། གཞན་རྣམས་
སུ་ཀཱ་ལི་རྐྱང་པ་རེ་རེ་ལས་ཉི་མའི་དཀྱིལ་འཁོར་རེ་དེ་མངོན་པར་བྱང་ཆུབ་པ་
གཉིས་པ། ཡེ་ཤེས་མཉམ་པ་ཉིད་ཀྱི་ཡེ་ཤེས་སོ། །དེ་ནས་ཉི་ཟླ་གཉིས་ཀྱི་བར་
དུ་སོ་སོའི་ས་བོན། ཨ་ཨཱ་ཨི་ཨཱི་ཨུ་ཨཱུ་རི་རཱི་ལི་ལཱི་ཨེ་ཨཻ་ཨོ་ཨཽ་ཨཾ་ཞེས་བརྗོད་
པས་ལེའུ་གཉིས་པ་ནས་བཤད་པའི་ས་བོན་བཅོ་ལྔ་པོ་འདི་རྣམས་བསམ། དེ་
ལས་འོད་ཟེར་འཕྲོས་སངས་རྒྱས་མཆོད་སེམས་ཅན་གྱི་དོན་བྱས་ནས། ཚུར་
འདུས་ཞུ་བར་གྱུར་པ་ལས་ཕྱག་མཚན་གྲི་གུག་བཅོ་ལྔ་ལ་སོ་སོའི་ས་བོན་གྱིས་
མཚན་པའོ། །དེ་མངོན་པར་བྱང་ཆུབ་པ་གསུམ་པ། ཡེ་ཤེས་སོ་སོ་ཀུན་ཏུ་རྟོག་
པའི་ཡེ་ཤེས་སོ། །དེ་ལས་འོད་ཟེར་འཕྲོས་སངས་རྒྱས་མཆོད་སེམས་ཀྱི་དོན་བྱས་
ནས་ཚུར་འདུས་པ་ལས་ཉི་མ་ཟླ་བ་གཉིས་ས་བོན་ཕྱག་མཚན་གཉིས་ཏེ་བཞི་
239 -227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དཀྲུག་གི་འདྲེ་སྟེ། དེའི་དབུས་སུ་ནམ་མཁའི་ནཱ་ད་ཆ་གཅིག་པོ་དེ་དབུས་ཀྱི་གཙོ་
མོའི་གནས་ཀྱི་ཐིག་ལེ་ལ་ཞུགས་ཏེ་ཟག་མེད་གྱི་བདེ་བ་ཉམས་སུ་མྱོང་བའི་བདེ་
བ་སྐྱེས་པར་བསམ་ལ། གུར་གྱི་ལེའུ་བདུན་པའི
། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་
ཏ་བཛྲ་སྭ་བྷ་བ་ཨད་མ་ཀོ་ཧཾ། ཞེས་པས་རྗེས་སུ་ཆགས་པའི་རྒྱས་གདབ་པོ། དེ་
ནི་ཧེ་རུ་ཀའི་རྗེས་སུ་ཆགས་པའི་དོད་པོ་སྟེ་བྱང་ཆུབ་པ་བཞི་པའི་དུས་འདིར་བྱའོ།
དེ་ནི་བྱང་ཆུབ་པ་བཞི་པ། ཡེ་ཤེས་བྱ་བ་ནན་ཏན་གྱི་ཡེ་ཤེས་སོ། །
དེ་ནས་ཐིག་ལེ་དེ་ལས་འོད་ཟེར་འཕྲོས་པས་སངས་རྒྱས་མཆོད་སེམས་
ཅན་གྱི་དོན་བྱས་ནས་ཚུར་འདུས་པ་ལས་ལྷ་མོ་བཅོ་ལྔའི་སྐུ་བསྐྱེད་དེ། དེ་ཡང་བླ་
མའི་ཞལ་ནས་ལྷ་མོ་བཅོ་ལྔ་སྒོམ་ཡང་དོན་ལྷ་མོ་གཅིག་གི་སྒོམ་པ་དང་ཁྱད་མེད་
དེ། ཤིན་ཏུ་བསྒོམ་སླ་བ་དངོས་གྲུབ་ཉེ་བ་ཡིན་གསུང་སྟེ། བདག་མེད་མས་དབུ་
མཛད་པའི་ལྷ་མོ་ཐམས་ཅད་ཐུན་མོང་དུ་མཐུན་པ་ནི། སྐུ་མདོག་ཐམས་ཅད་ནག་
མོར་མཐུན། །ཕྱག་མཚན་ཐམས་ཅད་གཡས་གྲི་གུག་གཡོན་ཐོད་པ་མཆན་ཁུང་
ན་ཁ་ཊཾ་ག་བཅུག་པར་མཐུན། རུས་པའི་རྒྱན་ཆ་ལྔས་བརྒྱན་པ། སྤྱན་གསུམ་པ།
སྤྱན་རྩ་དམར་བ། སྟག་གི་པགས་པའི་ཤམ་ཐབས་ཀྱིས་སྨད་དཀྲིས་པ། དབུ་སྐྲ་
སེར་པོ་གྱེན་དུ་བརྫེས་པ། རོའི་གདན་ལ་བཞུགས་པ། བཞུགས་ཚུལ་ཞབས་
གཡོན་བརྐྱང་གཡས་པ་གཡོན་གྱི་སྒྱིད་ཁུང་དུ་བཙུགས་པར་མཐུན་པའོ། །མི་
མཐུན་པ་ནི། དེ་ཁོ་ན་ཉིད་རྣམ་པར་དག་པ། བསྐྱེད་པའི་ས་བོན། བཞུགས་པ།
མཚན་རྣམས་སོ། །དེ་མངོན་པར་བྱང་ཆུབ་པ་ལྔ་པ། ཡེ་ཤེས་ཆོས་ཀྱི་དབྱིངས་ཀྱི་
ཡེ་ཤེས་སོ། །དེ་ནས་གུར་གྱི་ལེའུ་བཅུ་གཉིས་པའི། ཨོཾ་དྷརྨ་དྷ་ཏུ་སྭ་བྷ་བ་ཨད་མ་
ཀོཉཧཾ། ཞེས་བརྗོད་པས་རྒྱས་གདབ་པར་བྱའོ། །ཞེས་བླ་མ་དམ་པས་གསུང་ངོ༌། །
239-228



བདག་མེད་ལྟ་མོ་བཅོ་ལྔའི་སྒྲུབ་ཐབས།
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། མིག་
ཏུ་མོ་ལས་བསྐྱེད་པའི་གཏི་མུག་རྡོ་རྗེ་མ་དཀར་མོ། །རྣ་བར་ཧཱུྃ་ལས་བྱུང་བའི་ཞེ་
སྡང་རྡོ་རྗེ་མ་ནག་མོ། སྣར་མོ་ལས་བྱུང་བའི་སེར་སྣ་རྡོ་རྗེ་མ་སེར་མོ། ལྕེ་སྟེང་དུ་
རཾ་ལས་བྱུང་བའི་འདོད་ཆགས་རྡོ་རྗེ་མ་དམར་མོ། དཔྲལ་བར་ཨོཾ་ལས་བྱུང་བའི་
ཕྲག་དོག་རྡོ་རྗེ་མ་ལྗང་ཁུ། སྙིང་ཁར་ཨ་ལས་བྱུང་བའི་རེག་བྱ་རྡོ་རྗེ་མ་སྔོན་མོ་
བསྒོམ་པར་བྱའོ། །དེ་རྣམས་ཀྱང་ཕྱག་གཡས་ན་གྲི་གུག །གཡོན་ན་ཐོད་པ་
མཆན་ཁུང་ན་ཁ་ཊཾ་ག་བཅུག་པ། གདན་རོ་ལ་བཞུགས་པ། རུས་པའི་རྒྱན་ཆ་
ལྔས་བརྒྱན་པ། སྤྱན་གསུམ་པ། སྤྱན་ རྩ་ དམར་བ། དབུ་ སྐུ་ ཁམ་ པ་ གྱེན་དུ་
བརྗེས་པ། ཞབས་གཡོན་བརྐྱང་བ་གཡས་པ་གཡོན་གྱི་སྐྱིད་ཁུང་དུ་བཙུགས་
པའོ། །དེ་ནས་སྤྱི་བོར་ཨོཾ་ལས་སྐུ་རྡོ་རྗེ་སྐུ་རྡོ་རྗེ་སྐུ་མདོག་དཀར་པོ། མགྲིན་པར་
ཨ་ལས་གསུང་རྡོ་རྗེ་སྐུ་མདོག་དམར་པོ། སྙིང་ཁར་ཧཱུྃ་ལས་ཐུགས་རྡོ་རྗེ་སྐུ་མདོག་
ནག་པོ། དེ་གསུམ་ཡང་ཕྱག་མཚན་དང་རྒྱན་དང་བཞུགས་ཚུལ་ལ་སོགས་པ་གོང་
དང་མཐུན་པའོ། །མེ་ལོང་གི་ནང་གི་གཟུགས་བརྙན་བཞིན་དུ་བསྒོམ་པར་བྱའོ། །
དེ་ནས་གུར་གྱི་ལེའུ་བརྒྱད་པའི། ཨོཾ་སརྦ་ཏ་ཐཱ་ག་ཏ་ཁེ་ཙི་ར་བཛྲ་སྭ་བྷ་བ་ཨད་མ་
ཀོཉཧཾ། ཞེས་པས་གསུང་དང་། ཨོཾ་སརྦ་ཏ་ཐཱ་ག་ཏ་བྷུ་ཙི་ཏ་བཛྲ་སྭ་བྷ་བ་ཨད་མ་
ཀོཉཧཾ། ཞེས་པས་སྐུ་དང་
། ཨོཾ་སརྦ་ཏ་ཐཱ་ག་ཏ་པ་ཏ་ལ་ཝ་སི་ནི་བཛྲ་སྭ་བྷ་བ་
ཨད་མ་ཀོཉཧཾ། ཞེས་པས་ཐུགས་དམ་རྒྱས་གདབ་པར་བྱའོ། །
༈ དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་ནི། བདག་རང་གི་ཐུགས་ཁ་ནས་འོད་ཟེར་འཕྲོས་པས། རང་བཞིན་གྱི་གནས་
ནས་ལྷ་མོ་བཅོ་ལྔ་སྤྱན་དྲངས་ལ། དེ་ལ་ཕྱི་ནང་གསང་བ་གསུམ་གྱི་མཆོད་པས་
239-229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མཆོད་ནས། བསྟོད་པ་རྒྱས་བསྡུས་ཅི་རིགས་པ་གཅིག་གིས་བསྟོད་ནས། སྒོ་རི་
ཛ་ཞེས་པས་ལྷ་སོ་སོའི་མགོ་ཐོག་ཏུ་དགུག །ཙཱ་རི་ཧཱུྃ་གིས་ལྷ་སོ་སོ་ལ་གཞུག།བྷེ་
ཏ་ལི་བཾ་གིས་བཅིང་
། །སྨ་རི་ཧོས་མི་དགྱེས་པ་མེད་པར་དགྱེས་པར་བྱའོ། །
དེ་ནས་དབང་བསྐུར་བ་ནི། ཡང་རང་གི་ཐུགས་ཁའི་ཨ་ལས་འོད་ཟེར་
འཕྲོས་པས་མདུན་གྱི་ནམ་མཁར་སངས་རྒྱས་དང་བྱང་ཆུབ་སེམས་དཔའ་དང་ལྷ་
མོ་བདུད་རྩི་བུམ་ཆུ་ཐོགས་པ་རྣམས་སྤྱན་དྲངས་ཏེ། ཕྱི་ནང་གསང་བ་གསུམ་གྱི་
མཆོད་པས་མཆོད་ནས། དབང་བསྐུར་བར་གསོལ་བ་གདབ་པ་ནི། བརྟག་པ་
དང་པོའི་ལེའུ་བཞི་པའི། ༀ་ཨ་བི་ཤིན་ཙ་ཏུ་མཾ། སརྦ་ཏ་ཐཱ་ག་ཏ་ཞེས་པ། མགོན་
པོ་དེ་བཞིན་གཤེགས་པ་ཐམས་ཅད། ཁྱེད་ཀྱིས་བདག་ལ་དབང་སྐུར་ཅིག་ཞེས་
པ་དེས་གསོལ་བ་གདབ་པའམ། གུར་གྱི་ལེའུ་བཅུ་གཉིས་པའི། བྱང་ཆུབ་རྡོ་རྗེ་
སངས་རྒྱས་ལ། །ཆེན་པོ་ཆེན་པོ་གསལ་བ་བཞིན། །བདག་ཀྱང་རབ་ཏུ་སྐྱབས་
པའི་ཕྱིར། །ནམ་མཁའི་རྡོ་རྗེ་དང་བདག་གསོལ། །ཞེས་པས་གསོལ་བ་བཏབ་
ཀྱང་མི་འགལ་ཏེ། དེ་ལྟར་གསོལ་བ་བཏབ་པས། སངས་རྒྱས་དེ་རྣམས་ཧེ་རུ་
ཀའི་གཟུགས་སུ་གྱུར་ནས། ཧེ་རུ་ཀ་ཁ་ཅིག་གིས་དབང་བསྐུར་བའི་དགོངས་པ་
མཛད། ཧེ་རུ་ཀ་ཁ་ཅིག་དང་ལྷ་མོ་བདུད་རྩི་བུམ་ཆུ་ཐོགས་པ་རྣམས་ཀྱིས་བདུད་
ལྔའི་ཆུས་བདག་གི་སྤྱི་བོ་ན་མར་ལ་དབང་བསྐུར་བར་བསམ་མོ། །དེའི་དུས་སུ་
བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་ཀྱི་ཚིགས་སུ་བཅད་པ་བརྗོད། །
སངས་རྒྱས་སྤྱན་ལ་སོགས་པ་ཡུམ་བཞི་རྡོ་རྗེའི་གླུ་ལེན། གཟུགས་རྡོ་རྗེ་མ་ལ་
སོགས་པ་རྣམས་ཀྱིས་མཆོད་པ་བྱེད། ཁྲོ་བོའི་རྒྱལ་པོ་རྣམས་ཀྱིས་བར་གཅོད་ཀྱི་
བགེགས་བསྲུང་། རྔའི་སྒྲ་གྲག །མེ་ཏོག་གི་ཆར་དང་གུར་གུམ་གྱི་ཆར་འབབ་
239 --230



བདག་མེད་ལྟ་མོ་བཅོ་ལྔའི་སྒྲུབ་ཐབས།
པར་བསམ་མོ། །དེ་ལྟར་དབང་བསྐུར་ནས་ཆུ་ཅུང་ཟད་ཡར་འཁྱིལ་བ་ལས་སྤྱི་
བོར་རིགས་ཀྱི་བདག་པོས་དབུ་བརྒྱན་པ་ནི། གཙོ་མོ་བདག་མེད་མ་ལ་མི་བསྐྱོད་
པས། གཞན་ལྷ་མོ་བཅུ་བཞི་པོ་ལ་ས་སྤྱོད་མ་ལ་རྣམ་སྣང་གིས། མཁའ་སྤྱོད་མ་
ལ་སྣང་མཐའ། ནང་གི་འདབ་མའི་ཤར་ཕྱོགས་ཀྱི་རྡོ་རྗེ་མ་ལ་རྣམ་སྣང་གིས།
ལྷོའི་དཀར་མོ་ལ་རིན་འབྱུང་གིས། ནུབ་ཀྱི་ཆུའི་རྣལ་འབྱོར་མ་ལ་སྣང་མཐས།
བྱང་གི་རྡོ་རྗེ་མཁའ་འགྲོ་མ་ལ་དོན་གྲུབ་ཀྱིས། ཕྱིའི་པད་མ་འདབ་མའི་བྱང་ཤར་
ཀྱི་པུ་ཀ་སི་དང་ཤར་ཀྱི་དཀར་མོ་གཉིས་ལ་མི་བསྐྱོད་པ། ཤར་ལྷོའི་རི་ཁྲོད་མ་
དང་ལྷོའི་ཆོམ་རྐུན་མ་གཉིས་ལ་རྣམ་སྣང་གིས། ལྷོ་ནུབ་ཀྱི་གདོལ་པ་མོ་དང་ནུབ་
ཀྱི་རོ་ལངས་མ་གཉིས་ལ་རིན་འབྱུང་གིས། ནུབ་བྱང་གི་གཡུང་མོ་དང་བྱང་གི་
།
སྨྲ་རི་གཉིས་ལ་སྣང་མཐས་རྒྱས་གདབ་པར་བྱའོ། །དེ་ནས་གུར་གྱི་ལེའུ་བདུན་
པའི། །ཨོཾ་སརྦ་ཏ་ཐཱ་ག་ཏ་ཨ་བེ་ཤེ་ཀ་ཏ་བཛྲ་སྭ་བྷ་བ་ཨད་མ་ཀོཉཧཾ། ཞེས་
བརྗོད་པས་དབང་བསྐུར་བའི་རྒྱས་གདབ་བོ། །
དེ་ནས་མཆོད་པ་བྱ་བ་ནི། བདག་གི་ཐུགས་ཁའི་ས་བོན་ལས་འོད་ཟེར་
འཕྲོས་ནས། འཇིག་རྟེན་དག་ན་གཟུགས་སྡུག་པ། སྒྲ་སྙན་པོ་ལ་སོགས་ པ་
ཐམས་ཅད་འོད་ཟེར་གྱིས་བསྡུས་ནས་ལྷ་རྣམ་གྱི་སྟེང་ན་ཕར་ལ་མཆོད་པའི་ལྷ་མོ་
དཔག་ཏུ་མེད་པ་སྤྲུལ་ནས་ལྷ་མོ་རྣམས་ཀྱིས་ཚུར་བདག་ལ་མཆོད་པར་བསམ།
དངོས་སུ་བདག་རང་གིས་ཕྱི་ནང་གསང་བ་གསུམ་གྱི་མཆོད་པ་བྱའོ། །དེ་ནས་
གུར་གྱི་ལེའུ་བདུན་པའི། ཨོཾ་སརྦ་ཏ་ཐཱ་ག་ཏ་པུ་ཙ་བཛྲ་སྭ་བྷ་བ་ཨད་མ་ཀོཉཧཾ།
ཞེས་པས་མཆོད་པའི་རྒྱས་གདབ་པར་བྱའོ། །
དེ་ནས་བསྟོད་པ་བྱ་བ་ནི་དངོས་སུ་བདག་རང་གིས་བསྟོད། ཏིང་ངེ་འཛིན་
239-231



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
གྱིས་མཆོད་པའི་ལྷ་མོ་རྣམས་ཀྱིས་བདག་ལ་ཚུར་བསྟོད་པར་བསམ། བསྟོད་པ་
རྒྱས་པ་གུར་ཀྱི་ལེའུ་བཅོལྔ་པ་ནས། བསྡུས་པ་གུར་གྱི་ལེའུ་བརྒྱད་པ་ནས། ཤིན་
ཏུ་བསྡུས་པ་གུར་གྱི་ལེའུ་དགུ་པ་ནས་འབྱུང་བ་བཞིན་དུ་རྒྱས་བསྡུས་ཅི་རིགས་པ་
གཅིག་གིས་བསྟོད་ལ། གུར་གྱི་ལེའུ་བདུན་པའི། ཨོཾ་སརྦ་ཏ་ཐཱ་ག་ཏ་སཱུ་ཏྲི་ཏ་བཛྲ་
སུ་བྷ་བ་ཨད་མ་ཀོཉཧཾ། ཞེས་བརྗོད་པས་བསྟོད་པའི་རྒྱས་གདབ་པར་བྱའོ། །
དེ་ནས་བདུད་རྩི་མྱོང་བ་ན། བླ་མའི་ཞལ་ནས་ཐུན་བཞི་རྣལ་འབྱོར་སྒོམ་
པ་ཡིན་ན། བདུད་རྩི་རི་ལུ་ཟ་མ་ཏོག་གང་བ་ཚགས་བྱ། ཐོད་པ་དུམ་བུ་གཅིག་པ་
དང་ཆང་བཟང་པོ་ཚགས་བྱས་ལ། ཐོད་པར་ཆང་བླུགས་བདུད་རྩིའི་རི་ལུ་བདེར་
ནས་དེ་བྱིན་གྱིས་བརླབས་ནས་མྱང་བ་ཡིན་གསུང༌། དེ་ལྟར་མ་ཡིན་པ་རྣམས་
ཀྱིས་ཏིང་ངེ་འཛིན་གྱིས་བྱས་པས་ཆོག་གསུང་སྟེ་ཡང་ཐོད་པའི་འོག་ཏུ་ཡཾ་རླུང་གི་
དཀྱིལ་འཁོར། རཾ་ལས་མེའི་དཀྱིལ་འཁོར། ཨ་ལས་ཐོད་པ་ཕྱི་དཀར་ལ་ནང་
དམར་བ། དེའི་ནང་དུ་ཤ་ལྔ་བདུད་རྩི་ལྔ་བསམ་སྟེ། སྟེང་དུ་ཟླ་ཕྱེད་རྡོ་རྗེ་མགོ་
ཐུར་དུ་ལྟ་བ་བསམས་ལ། དེ་ནས་ཡཾ་ལས་རླུང་གཡོས། རཾ་ལས་མེ་སྤར། དེས་
ཐོད་པ་བསྲེས། ཤ་ལྔ་བདུད་རྩི་ལྔ་ཁོལ་ནས་འོད་འཕྲོས་པས་སྟེང་ཟླ་ཕྱེད་རྡོ་རྗེ་
ལ་ཕོག་པས་ཧཱུྃ་ལས་ཡེ་ཤེས་ཀྱི་བདུད་རྩི་ཕབ་ནས། མཐར་ཟླ་ཕྱེད་རྡོ་རྗེ་ཡང་ཞུ་
ནས་ཡེ་ཤེས་ཀྱི་བདུད་རྩི་དམ་ཚིག་གི་བདུད་རྩི་གཉིས་སུ་མེད་པར་དཀར་ཆིལ་
གྱིས་ འདྲེས་པ་ལ། ཨོཾ་ ཨ་ཧཱུཾ་ ལན་ གསུམ་བརྗོད་པས་བདུད་རྩིར་བྱིན་ གྱིས་
བརླབས་ལ། དེ་ནས་ལྷ་ཐམས་ཅད་ཀྱི་ལྗགས་ཀྱི་རྩེ་མོ་ཧཱུྃ་ལས་རྡོ་རྗེ་ནས་འབྲུ་
ཙམ་པ་ཁོང་སེང་ཅན་དུ་བསམས་ལ། དེའི་འོད་ཟེར་གྱི་སྦུ་གུས་དྲངས་ཤིང་
གསོལ་བས་མཉེས་ཤིང་ཚིམ་པར་བསམ། དེ་ནས་གུར་གྱི་ལེའུ་བདུན་པ་ཡི། ཨོཾ་
239-232



བདག་མེད་ལྷ་མོ་བཅོ་ལྔའི་སྒྲུབ་ཐབས
སརྦ་ཏ་ཐཱ་ག་ཏ་ཨ་མྲི་ཏ་ཨ་སྭ་ཏ་བཛྲ་སྭ་བྷ་བ་ཨད་མ་ཀོཉཧཾ། ཞེས་བརྗོད་པས་
བདུད་རྩི་མྱང་བའི་རྒྱས་གདབ་བྱའོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི། དང་པོར་ནག་པོ་
རབ་ཏུ་བསྒོམ་ཞེས་པ་ལ་སོགས་པས། ཁ་དོག་དྲུག་གི་རྒྱས་གདབ་བྱ་སྟེ། རྟེན་
གཞལ་ཡས་ཁང་བརྟེན་པ་ལྷ་དང་བཅས་པ་ཐམས་ཅད་དང་པོར་ནག་པོར་ནག་
ཕྱམ་གྱིས་བསྒོམ། གཉིས་པ་དམར་པོར་དམར་ཕྱམ་གྱིས་བསྒོམ། གསུམ་པ་སེར་
པོར། བཞི་པ་ལྗང་ཁུ། ལྔ་པ་སྔོན་པོར་སྔོ་ཕྱམ་གྱིས། དེ་ནས་དཀར་པོར་དཀར་
ཕྱམ་གྱིས་རིམ་པ་བཞིན་གྱུར་པར་བསྒོམ་མོ། །དེ་ནས་ལྷ་མོ་བཅོ་ལྔ་པོ་ཐམས་
ཅད་ཀྱི་སྐུ་མདོག་དང་ཕྱག་མཚན་དང་རྒྱན་དང་ཆ་ལུགས་ཐམས་ཅད་ཤིན་ཏུ་
གསལ་བར་བསྒོམ་མོ། །དེ་ཡང་བླ་མའི་ཞལ་ནས། གོང་གི་རྣམས་དེའི་འོག་ཏུ་དེ་
སྒོམ་དེའི་འོག་ཏུ་དེ་སྒོམ་མངོན་པར་རྟོགས་པ་རིམ་རིམ་རིམ་ལས་མི་འོང་སྟེ།
བསྐྱེད་པའི་རིམ་པའི་ཏིང་ངེ་འཛིན་གྱི་སྐབས་འདིར་ཏིང་ངེ་འཛིན་ཤིན་ཏུ་གསལ་
ནས་ལྷ་ཐམས་ཅད་ཀྱི་སྐུ་མདོག་དང་ཕྱག་མཚན་ལ་སོགས་པ་ཤིན་ཏུ་གསལ་བར་
སྒོམ་དགོས་པ་ཡིན་གསུང་ངོ་། །དེ་ལྟར་ན་ཆོས་རྐང་གྲངས་བཅུ་དྲུག་པོ་དེས་ནི་
ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་བསྒོམ་པ་བསྟན་པའོ། །
ད་ནི་དེ་ལས་སྐྱོ་ན་ངག་གི་ཞེན་བཟློག་པའི་དོན་དུ་བཟླས་པ་བྱ་བར་
བསྟན་པ་ནི། བདག་རང་ གཙོ་མོའི་ཐུགས་ཁར་ཟླ་བའི་དཀྱིལ་ འཁོར་ ལ་ ཨ་
བསམས་ལ། དེའི་མཐའ་མར་སྔགས་ཀྱི་ཕྲེང་བས་བསྐོར་བར་བསམ་སྟེ། དེ་
བཞིན་དུ་འཁོར་གྱི་ལྷ་མོ་བཅུ་བཞི་པོ་ཐུགས་ཁར་ཟླ་བའི་དཀྱིལ་འཁོར་གྱི་སྟེང་དུ་
སོ་སོའི་ས་བོན་བསམས་ནས་དེའི་མཐའ་མར་སྔགས་ཀྱི་ཕྲེང་བས་བསྐོར་བར་
239 -233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བསམ་སྟེ། བདག་གཙོ་མོས། ཨོཾ་ཨ་ཨཱ་ཨི་ཨཱི་ཨུ་ཨཱུ་རྀ་རྀ་ལྀ་ལྀ་ཨེ་ཨཻ་ཨོ་ཨཽ་ཨཾ་
སྭཱ་ཧཱ། ཞེས་པས་བདག་གི་ཐུགས་ཁ་ནས་སྔགས་ཀྱི་འོད་ཟེར་བྱུང་བས་བདག་གི་
ཞལ་ནས་ཐོན་ཏེ། ལྟེ་བ་ན་ཚུར་ཞུགས་ནས་འཁོར་བར་བསམ་སྟེ། མདའི་ཤུགས་
སམ། ཐེ་གུ་བསྒྲིལ་བའམ། ལྕགས་སྒྲོག་འཁྱིལ་པའམ། རྨ་བྱ་སྦོམས་པ་ལྟ་བུ་
གང་ཡང་རུང་བ་གཅིག་ལ་དམིགས་ལ་བཟླས་ཏེ། འཁོར་གྱི་ལྷ་མོ་བཅུ་བཞི་པོས་
ཀྱང་ཟློས་རོགས་བྱེད་པར་བསམ་སྟེ་བཟླས་པར་བྱའོ། །
དེ་ལས་སྐྱོ་ན་འཁོར་གྱི་ལྷ་མོ་བཅུ་བཞི་པོ་ཐུགས་ཁར་བསྡུས་ནས། གཙོ་
མོ་བདག་མེད་མའི་ང་རྒྱལ་གྱིས། སེམས་ཀྱི་ཞེན་པ་བཟློག་པའི་རྫོགས་རིམ་
བསྒོམ་སྟེ། དེ་ཡང་གང་ཟག་ཆགས་པ་དང་བཅས་པས་ལས་ཀྱི་ཕྱག་རྒྱའི་རྫོགས་
རིམ་བསྒོམ། ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་ངམ་ཚངས་པར་
སྤྱོད་པའི་དགེ་བསྙེན་ལྟ་བུ་ཡིན་ན། རང་ལུས་ཐབས་ལྡན་གྱི་རྫོགས་པའི་རིམ་པ།
གཏུམ་མོའམ། སྒྱུ་ལུས་སམ། འོད་གསལ་གྱི་རྫོགས་པའི་རིམ་པ་གང་ཡང་རུང་
བ་གཅིག་བསྒོམ་མོ། །
༈ དེ་ལས་སྐྱོ་ན་ཐུན་མཚམས་ཀྱི་ཆོས་ལ། དང་པོ་རྣམ་དག་རྗེས་སུ་དྲན་
པ་ནི། བརྟག་པ་དང་པོའི་ལེའུ་དགུ་པ་ནས་འབྱུང་བ་བཞིན་དུ་བསྒོམ་མོ། །
དེ་ནས་གཏོར་མ་གཏང་བ་ནི། གཏོར་མའི་འགྲོན་དོན་དུ་གཉེར་བ་ནི་
གུར་གྱི་ལེའུ་གསུམ་པ་ནས་འབྱུང་བ་བཞིན་དུ་བསྐྱེད། གཏོར་མ་བྱིན་གྱིས་བརླབ་
པ་བརྟག་པ་དང་པོའི་ལེའུ་བདུན་པའི་རྡོ་རྗེ་ཐོད་པའི་སྦྱོར་བ་ཡིས་ཞེས་པ་ལ་
སོགས་པ་བཞིན་བྱིན་གྱིས་བརླབ། བརྟག་པ་ཕྱི་མའི་སྔགས་ཀྱིས་དབུལ་བར་
བྱའོ། །དེ་རྣམས་ཀྱི་མངོན་པར་རྟོགས་པ་ཡང་སྒྲུབ་ཐབས་བསྡུས་པ་ནས་བསྟན་
239--234



བདག་མེད་ལྷ་མོ་བཅོ་ལྔའི་སྒྲུབ་ཐབས།
པ་ལྟར་རྒྱས་པར་ཤེས་པར་བྱའོ། །
དེ་ནས་རྡོ་རྗེའི་གླུ་བླང་བ་ནི། བརྟག་པ་ཕྱི་མའི་ལེའུ་བཞི་པའི། །ཀོ་ལ་ཨི་
རེ་ཏི་ལ་སོགས་པ་བཞི་འགྱུར་དུ་བསླང་བར་བྱའོ། །
དེ་ནས་སྨོན་ལམ་གདབ་པ་ནི། ལུས་ཀྱིས་ཐལ་མོ་སྙིང་ཁར་སྦྱར་ལ་
བརྟག་པ་ཕྱི་མའི་ལེའུ་བརྒྱད་པ་ནས། རིགས་སུ་སྐྱེ་དང་དམ་ཚིག་ཅན། །སྐྱོ་མེད་
ཀྱེའི་རྡོ་རྗེ་སྟོན། །བླ་མ་ལ་གུས་སྙིང་རྗེ་ལྡན། །སྐྱེ་ཞིག་སྐྱེ་བར་འགྱུར་བར་ཤོག །
ལག་པ་རྡོ་རྗེ་དྲིལ་བུ་འཁྲོ། །ཟབ་མོའི་ཆོས་ནི་ཀློག་པ་དང༌
། །བཙུན་མོའི་ཁུ་བ་
མཉམ་ཟ་ཅན། །སྐྱེ་ཞིང་སྐྱེ་བར་འགྱུར་བར་ཤོག།ཀུན་ཏུ་སངས་རྒྱས་ཐམས་ཅད་
ཀྱི། །རྡོ་རྗེ་འཆང་ཆེན་མགོ་འཕང་ལྡན། །དགེ་བ་འདི་ཡིས་ཐོབ་གྱུར་ཅིང་། །
འགྲོ་བ་ལྔས་ཀྱང་ཐོབ་པར་ཤོག །བྱང་ཆུབ་རྡོ་རྗེ་སྔགས་པ་ཡིས། །རྫོགས་པའི་
བྱང་ཆུབ་ཕྱིར་སྤྱོད་གང་། །རྫོགས་སངས་རྒྱས་ཀྱི་སྤྱོད་པ་གང་
། །བདག་ནི་དེ་
ཉིད་སྤྱོད་གྱུར་ཅིག །ཅེས་པ་རྣམས་ཀྱང་ཞབས་ལ་གདགས་སོ། །ཞེས་སྨོན་ལམ་
གདབ་བོ། །དེ་ནས་ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས་པར་ལངས་ལ།
བརྟེན་པ་བསམ་པ་སློབ་པའི་སྤྱོད་པ་དང་། ལས་དང་པོ་པའི་སྤྱོད་པ་གཉིས་བྱ་སྟེ།
བརྟེན་པ་བསམ་པ་སློབ་པའི་སྤྱོད་པ་ལ་གཉིས་ཏེ། བསྐྱེད་པའི་རིམ་པ་དང་།
རྫོགས་པའི་རིམ་པའོ། །དེ་ལ་བསྐྱེད་པའི་རིམ་པའི་བརྟེན་པ་བསམ་པ་སློབ་པའི་
སྤྱོད་པ་ནི། རྗེས་ཐོབ་ཀྱི་དུས་སུ་ཕྱི་སྣོད་ཀྱི་འཇིག་རྟེན་ཐམས་ཅད་རིན་པོ་ཆེ་སྣ་
ལྔ་ལས་གྲུབ་པའི་གཞལ་ཡས་ཁང་། ནང་བཅུད་ཀྱི་སེམས་ཅན་ཐམས་ཅད་རང་
གི་ལྷའི་བདག་ཉིད་དུ་བསམ་པར་བྱའོ། །དེ་ནི་བསྐྱེད་རིམ་གྱི་མཉམ་བཞག་རྗེས་
ཐོབ་རོ་སྙོམ་པའི་སྤྱོད་པའོ། །རྫོགས་རིམ་གྱི་བརྟེན་པ་བསམ་པ་སློབ་པའི་སྤྱོད་པ་
239 - 235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནི། མཉམ་བཞག་གི་ཟག་པ་མེད་པ་ལྷན་ཅིག་སྐྱེས་པའི་ཉམས་མྱོང་དེས། རྗེས་
ཐོབ་ཀྱི་དུས་སུ་སྣང་གྲགས་ཀྱི་ཆོས་ཐམས་ཅད་ལ་རྒྱས་གདབ་པའོ། །དེ་ནི་
རྫོགས་རིམ་གྱི་མཉམ་བཞག་རྗེས་ཐོབ་རོ་སྙོམ་པའི་སྤྱད་པ། དེ་ནས་ལས་དང་པོ་
པའི་སྤྱད་པ་ན། དཀོན་མཆོག་གསུམ་ལ་སྐྱབས་སུ་འགྲོ་བ་དང་། འབྱུང་པོའི་
ཚོགས་ལ་གཏོར་མ་གཏང་བ་དང་། ཛཾ་བྷ་ལ་ལ་ཆུ་སྦྱིན་བྱ་བ་དང་
། མདོ་བཏོན་
པ་དང་། ཙྪ་གདབ་པ་དང་། སྐོར་བ་བྱ་བ་དང་། དཀོན་མཆོག་ལ་མཆོད་པ་བྱ་བ་
སོགས་པ། གུར་གྱི་ལེའུ་བཅོ་ལྔ་པ་ནས། བྱང་ཆུབ་སྙིང་པོའི་བར་དུ་ནི། །དཀོན་
མཆོག་གསུམ་ཉིད་མི་ཡང་ཞིང་ཞེས་པ་ལ་སོགས་པ་ལས་དང་པོ་པའི་བྱ་བའི་རིམ་
པ་བཅོ་ལྔ་བྱའོ། །
༈ དེ་ལྟར་བསྒོམས་པས་དེ་ཡང་སེམས་མི་གནས་པའི་གནས་པར་བྱ་བ་
ལ་འོར་གཅིག་བསྒོམ། གནས་པ་བརྟན་པར་བྱ་བ་ལ་འོར་གཅིག་བསྒོམས་པས་
མི་འོང་སྟེ། ཡང་སྒོམ་ཡང་བསྒོམ་བྱ། དེ་ནས་བརྟན་པ་བོགས་དབྱུང་བའི་དོན་དུ་
བརྟག་པ་དང་པོའི་ལེའུ་དྲུག་པ་ནས་འབྱུང་བ་བཞིན་དུ། རིག་པ་བརྟུལ་ཞུགས་ཀྱི་
སྤྱོད་པ་བྱ། དེ་ལྟར་བྱས་པས་ཟླ་བ་གསུམ་དང་ཞག་བདུན་ན་སངས་རྒྱ་བྱ་བ་
གཅིག་ཏུ་བརྟག་པ་ཕྱི་མའི་ལེའུ་དྲུག་པ་ནས་གཏན་ལ་འབེབས་སོ། །
ཟབ་ཅིང་རྒྱ་ཆེན་རྒྱུད་ཆེན་རྒྱ་མཚོ་ལྟ་བུ་ལས། །སྙིང་པོའི་སྙིང་པོ་བསྡུས་
པ་བདག་མེད་མ་སྒྲུབ་ཐབས། །བཤེས་གཉེན་དམ་པའི་ཞལ་གྱི་བདུད་རྩི་དྲི་མེད་
འདི། །དམ་པ་དག་གིས་བསྐུལ་ནས་བདག་གིས་འདི་དག་གསལ་བར་བྱས། །
དགེ་བ་དེས་ནི་འགྲོ་བ་ཁམས་གསུམ་སེམས་ཅན་རྣམས། །གཉིས་མེད་ཕྱག་རྒྱ་
ཆེན་པོའི་ས་ལ་གནས་པར་ཤོག །སེམས་ཅན་ཉོན་མོངས་དབང་གིས་དམ་པའི་
239 --236



བདག་མེད་ལྷ་མོ་བཅོ་ལྔའི་སྒྲུབ་ཐབས།
ཞལ་གྱི་བདུད་རྩི་ལ། །སྨོད་པ་སྲིད་པས་ཀུན་ལ་མི་བསྟན་སྣོད་ལྡན་རྣམས་ལ་
སྦྱིན། །ཇི་ལྟ་ཇི་ལྟར་གདུལ་བྱའི། །དོན་རྣམས་རྫོགས་པར་འབྱུང་འགྱུར་བ། །དེ་
ལྟ་དེ་ལྟར་སྣང་བ་ཡང་
། །བདག་ལ་བརྟེན་ཏེ་འབྱུང་གྱུར་ཅིག །སྤྱི། །།
239--237



༄༅། །བཅོམ་ལྡན་འདས་དཔལ་ཀྱེའི་རྡོ་རྗེའི་
སྦྱིན་སྲེག་བཞུགས་སོ། །
སྟ་གོན་ལ་གནས་དཀྱིལ་འཁོར་བྲི། བཅོམ་ལྡན་འདས་ཀྱེའི་རྡོ་རྗེ་ལ་ཕྱག་འཚལ་ལོ། །
སྦྱིན་སྦྱིན་སྲེག་གི་ལས་ཀྱི་རིམ་པ་ལ་དབང་བསྐུར་བའི་སྔོན་རོལ་དུ། རྒྱས་པའི་
ལས་བྱ་སྟེ། རེ་ཤིག་མེ་ཐབ་ཀྱི་རིམ་པ་ནི། ཁྲུ་དོ་ལ་ཁྲུ་གང་ཐུར་དུ་བརྐོ། སོར་
བཞི་ཕྱེད་དགྱེད་ པད་མའི་ལྟེ་བ་གཏང་། ཁ་ཁྱེར་སོར་བཞི་བསྐོར། ཞེང་དང་དཔངས་
ཀྱང་སོར་བཞི་བསྐོར། དེའི་ཕྱི་རིམ་གྱི་སོར་བཞི་བོར་ལ། པད་མའི་འཕྲེང་བ་
གཏང་། དབུས་ཀྱི་ཁ་ཁྱེར་ལ་རྡོ་རྗེ་ར་བ་གཏང་
། སྤྱིར་གྲུ་བཞི་ལ་ཕྱི་རོལ་རྒྱར་གྲུ་
གསུམ་བྱའོ། །ཐབ་ཁུང་གི་ནང་དུ། གཙོ་བོའི་ཕྱག་རྒྱ་ཁོལ་མར་བྲིས་ཀྱང་རུང་མཚན་
གཞག་པ་ནི། འཇིམ་པ་ལ་སོགས་པ་ལ་ཞེང་སོར་བརྒྱད། དཔངས་སོར་གཅིག་
གཏང་། དབུས་སུ་རིན་པོ་ཆེ། ཤར་དུ་རྡོ་རྗེ། ལྷོར་འཁོར་ལོ། ནུབ་ཏུ་པད་མ།
བྱང་དུ་རལ་གྲི །ཁ་དོག་སེར་པོས་བྱུག་གོ །རྒྱས་པའི་ལས་ལ་ཤར་ཕྱོགས་སུ་ཁ་
བལྟའོ། །
ཞི་བའི་ཐབ་ཁུང་ནི་ཟླུམ་པོ་ཁྲུ་གང་བ་བྱའོ། ཁྲུ་ཕྱེད་ཐུར་དུ་བརྐོ་སོར་བཅུ་
གཉིས་
། ཁ་ཁྱེར་རྒྱས་པ་དང་མཐུན་པར་ ཞི་བ་དང་རྒྱས་པ་དང་དབང་དང་། དབུས་ཀྱི་ཁ་
ཁྱེར་ལ་རྡོ་རྗེ་འཕྲེང་བ་གཏང་། དེའི་ཕྱི་རིམ་དུ་པད་མའི། ཐབ་ཁུང་དུ་གཙོ་བོའི་
ཕྱག་མཚན་གཞག་པ་ནི། དབུས་སུ་རྡོ་རྗེ་འཁོར་ལོ། །ཤར་དུ་ཙཀྲ་རྡོ་རྗེ། ལྷོར་རཏྟཱ།
ནུབ་ཏུ་པད་མ། བྱང་དུ་རལ་གྲི །ཞེང་སོར་བརྒྱད་པར་བྱའོ། ཁ་དོག་དཀར་པོས་
239 -238



བཅོམ་ལྡན་འདས་དཔལ་ཀྱེ་རྡོ་རྗེའི་སྦྱིན་སྲེག
བྱུག་ ཙན་དན་དཀར་པོའི་མགོ་དྲིས་ཀྱང་བྱུག །བླ་མ་ཁ་བྱང་དུ་བལྟ། དབང་གི་ལས་ལ་
ཐབ་ཁུང་ནི་ཟླ་གམ་སྟེ། ཟླ་གམ་གྱི་གཤུལ་ལ་སོར་བཞི་བཅུ་གཏང་། ཁ་ལ་སོར་
ཉི་ཤུ་རྒྱ་ལ་ཐམ་པ། རྒྱ་ལ། ཟབས་སུ་སོར་བཅུ་བརྐོ་བར་བྱ། ཁ་ཁྱེར་སྤྱིར་མཐུན།
ཁ་ཁྱེར་ལ་རྡོ་རྗེ་ར་བ། ཕྱི་རོལ་དུ་མེ་འབར་བ་གཏང་
། ཁ་དོག་དམར་པོས་བྱུག །
ཙན་དན་སྨུག་པོས་བྱུག །དབུས་སུ་གཙོ་བའི་ཕྱག་མཚན་པད་མ། ཕྱི་མ་སྤྱིར་
མཐུན། དབང་དང་བསྐྲད་པ་ཁ་ནུབ་ཏུ་བལྟ། དྲག་པོའི་ལས་ཀྱི་རིམ་པ་ལ། ཐབ་
ཁུང་ནི་ཟུར་གསུམ་མོ། །སོར་ཉི་ཤུ་ཉི་ཤུའོ་ངོས་གསུམ་ལ། ཁ་ཁྱེར་སོར་གསུམ་ཕྱིར་
དགྱེད། ཁ་ཁྱེར་སོར་གསུམ་བསྐོར། ཞེང་གསུམ་བྱ། དེའི་ཕྱི་རོལ་དུ་སོར་གསུམ་
གཏང་། ཁ་ཁྱེར་རྡོ་རྗེ་རྩེ་གསུམ་པ་གཏང་། དེའི་ཕྱི་རོལ་དུ་ཐོད་པ་དང་། མདའ་
གཞུ་དང་། མདུང་རྩེ་གསུམ་པ་ལ་སོགས་པ་དྲག་པོའི་ཕྱག་མཚན་གཏང་ལས་ཀྱི་བྱེ་
བྲག་དང་མཐུན་པ། གཙོ་བོའི་ཕྱག་མཚན་དབུས་སུ་རལ་གྲི །ཤར་དུ་རྡོ་རྗེ་ལྷོར་འཁོར་ལོ་
ནུབ་ནོར་བུ་མ་བྱང་དུ་པད་མ། ཕྱི་མ་ སོར་ལས་ཀྱི་མཚན་ཉིད་དང་། བླ་མའི་ཞལ་ལས་
ཤེས་པར་བྱའོ། ཁ་དོག་ནི་ནག་པོས་བྱུག ཁ་ལྷོར་བལྟའོ། །རྒྱས་པ་ནང་པར་
བྱའོ། །ཞི་བ་ཉི་མ་ཕྱེད་ན་བྱའོ། །དབང་ནི་ཉི་མ་ནུབ་ནས་བྱའོ། །དྲག་པོ་ནམ་
ཕྱེད་བྱའོ། །ཉི་མ་ཕྱེད་ན་བྱ་ཡང་ཟེར། །མེ་ཐབ་ཀྱི་རིམ་པའོ། །
མཆོད་རྫས་དང་བསྲེག་རྫས་ཀྱི་རིམ་པ་ལ་སྔགས་མཁན་གྱི་གཡོན་དུ་དྲི་
དང་ཨ་བ་རྒྱ་ལ་སོགས་པ། མེ་ཏོག་གིས་དགང་བའི་དུང་པོར་གཞག་ཆུས་བཀང་ལ་གཞག །
ཡོན་ཆབ་ཀྱི་སྣོད་གསེར་ལ་སོགས་པ་ལས་ཀྱི་བྱེ་བྲག་དང་མཐུན་པ། ཆབ་ཀྱིས་
བཀངས་ལ་གཞག །མ་འབྱོར་ན་ས་ལ་བྱས་པ་ཡང་རུང་ངོ་ཤིང་ལ་མི་རུང་ངོ་
། །དགང་
གཟར་དང་བླུག་གཟར་དང་མར་མདུན་དུ་གཞག་གཡས་སུ་ཟངས་ཞོང་ཅིག་གི་
239 ---239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནང་དུ་དྲིས་བཀང་ལ་གཞག །ཀུ་ཤ་བཅུག་ལ་སྲོག་ཤ་ནའི་སྣོད་གཞག །ལས་
ཀྱི་བུམ་པ་གཅིག་ཀྱང་གཞག་གོ་ལས་ཀྱི་སྔགས་པ་དགྱིས་བཏབ་ལ། །ཏིལ་ལ་སོགས་པ་
བསྲེག་ རྫས་ ཀྱི་ རིམ་པ་ ཡང་ ཤ་ཁྲག་ལས་བྱས་པའི་གཏོར་མ་གཅིག་ཀྱང་བཤམ་གཡས་ སུ་
གཞག་གོ །དེ་ལ་རྒྱས་པ་ལ་ཞོ། ཞི་བ་ལ་ཏིལ། དབང་ལ་ཨུཏྤལ་དམར་པོ། །
དྲག་པ་ལ་ཚེར་མ་ཅན་གི་ཤིང་
། ཕྱི་མ་རིམ་པ་བཞིན་ནོ། །ཀུན་ཀྱི་སྔོན་དུ་མར།
ཐ་མར་ཡང་མར་རོ། རྫས་དགྲམ་པའི་རིམ་པའོ། །
རྫས་བྱིན་གྱིས་བརླབ་པ་ནི། གཞོང་པ་ཀུན་གྱི་སྟེང་དུ་རྡོ་རྗེ་བཞག་ལ། དེ་
ཉིད་གསུམ་གྱི་སྔགས་བརྗོད་པས། འཇིག་རྟེན་པའི་རྟོག་པ་ཀུན་བསལ་ནས།
རྫས་དེ་ཉིད་བཟུང་པོ་དྲི་མ་མེད་པར་བསམ་མོ། །ཡམ་ཤིང་གི་རིམ་པ་ལ། ཞི་
བའི་ཡམ་ཤིང་ནི་རློན་པ་འདབ་མ་དང་བཅས་པ། རྩེ་མོའི་ཆ་ལས་བྱུང་བ། སྲིད་
དུ་མཛུབ་གང་བ། སྦོམས་སུ་ཆག་པ་གང་ཡོད་པ། སྦྲང་རྩི་དང་འོ་མ་དང་། ཙན་
དན་དཀར་དཀར་པོའི་ཆུ་ལ་སྦངས་པ་རྩེ་གཅིག་ཏུ་ཞི་བའི་ལས་ལ་དབུལ་ལོ། །
རྒྱས་པའི་ཡམ་ཤིང་ནི་སྲིད་དུ་ཁྲུ་གང་བ། སྦོམས་སུ་ཞི་བ་དང་མཐུན་པ། ཡལ་ག་
དབུས་ཀྱི་ཆ་ལས་བྱུང་བ། །ཞོ་དང་མར་དང་སེར་པོའི་དྲི་ལ་སྦྱངས་པ་རྩེ་གཅིག་ཏུ་
རྒྱས་པའི་ལས་ལ་དབུལ་ལོ། །དབང་གི་ཡམ་ཤིང་ལ་སྲིད་དུ་སོར་ལྔ་པ་འདབ་མ་
དང་བཅས་པ། སྦོམས་སུ་ཆག་པ་གང་བ། ཉུངས་མར་དང་བདུད་རྩི་ལས་སོགས་
པ་ལ་སྦངས་པ། སྦོམས་སུ་ཆག་པ་གང་ཕྱེད་དབང་གི་ལས་ལ་དབུལ་ལོ། །དྲག་པོའི་
ཡམ་ཤིང་ནི་སྲིད་དུ་སོར་བཞི་པ་རྩེ་མོ་ཅན་གྱི་ཤིང་ལས་བྱུང་བ། གསོད་པའི་
ལས་ལ་ཤིས་པས། མི་རུས་དང་
། དུར་ཁྲོད་ཀྱི་སོལ་བ་དང་
། ཐལ་ཆེན་ལན་ཚྭ་
ཁ་བ་དང་། ཚ་བའི་རྫས་རྣམས་ཀྱི་ཆུ་ལ་སྦངས་པ། རབ་ཏུ་བསྒྲིམས་ལ་མངོན་
239 -240



བཅོམ་ལྡན་འདས་དཔལ་ཀྱེ་རྡོ་རྗེའི་སྦྱིན་སྲེག
སྤྱོད་ཀྱི་ལས་ལ་དབུལ་ལོ། །ཡམ་ཤིང་གི་རིམ་པའོ། །བུད་ཤིང་གི་རིམ་པ་ལ།
པ་ལ་ཤ་དང་། ན་གྲོ་ཏ་ལ་སོགས་པ་ལ་བྱའོ། །དེ་མེད་ན་འོ་མ་ཅན་གྱི་ཤིང་སྐམ་
པོ་ལ་སོགས་པ་ལ་བྱ་སྟེ། ཞི་བ་དང་རྒྱས་པ་མཐུན་དབང་ལ་ཚ་བའི་ཤིང་དྲག་པོ་ལ་ཚེར་མ་ཅན།
ལས་ཀྱི་རྗེས་སུ་མཐུན་པར་བྱའོ། །
དེ་ནས་སློབ་དཔོན་གྱིས་ཡི་དམ་ལྷའི་ཏིང་ངེ་འཛིན་རྫོགས་པ་དང་ནོ་པེ་ཀ་
རྫོགས་པར་བྱ། ཀུ་ཤས་སྲོག་ཤ་ན་བྱ་གསུམ་བྱ། ཨ་ཙ་ན་གསུམ་བྱ། ཨ་དགའ་གསུམ་
དང༌། བི་དྷི་དང་མཆོད་པ་མེ་ཏོག་ལ་སོགས་པ་རྣམ་པ་ལྔ་དབུལ་བ་དང་། ནང་གི་ཕྱག་
རྒྱའི་མཆོད་པ་བྱ། ཕྱག་འཚལ། དེ་ནས་ཀུ་ཤས་རྫས་ཐམས་ཅད་ལ་པྲ་ཤ་ན་བྱ།
དེ་ནས་ལྕགས་ལ་སོགས་པའི་སྣོད་སར་པར་ཤིང་བསྲུབས་ལ། གཙུབས་པ་ལ་
སོགས་པའི་མེ་བླངས་ཏེ། རླུང་ཡབ་ཀྱིས་ གཡབས་ཏེ་མེ་ཡར་རོ། །དེ་ལ་མེ་
འབར་བའི་སྔགས་ནི། ༀ་ཛྭ་ལ་རཾ་ཛཱ་ལ་ཧཱུྃ་ཕཊ་ཅེས་པས་སོ། །དེ་ནས་དུ་བ་མེད་
ཅིང་ལེགས་པར་འབར་བ་དང་
། ཐབ་ཁུང་གི་བུད་ཤིང་བརྫངས་པ་ལ་ཟློག་གོ །
མེ་སྤར་བའི་མེ་སྤར་རིམ་པའོ་མེ་བརྟག་པ་ནི་མ་བྲིས།
དེ་ནས་ཀུ་ཤ་འབྲིང་གཉིས་ཤར་ཕྱོགས་སུ་ཁ་བསྟན་ལ་གཞག་ཐལ་ཁུང་ལ་
ཁ་ཁྱེར་ཀུན་གཡོག་གོ། །ལྷོ་དང་ནུབ་དང་བྱང་དུ་དེ་བཞིན་བསྟན། ཀུ་ཤ་དགྲམ་པའི་
སྔགས་ལ། ཨོཾ་བཛྲ་སྭཱ་ཧཱ། ཨ་ཡུ་ཤེ་སྭཱ་ཧཱ། ཀུ་ཤ་དགྲམ་བའི་རིམ་པའོ། །
དེ་ནས་གུ་རུ་ཡི་དམ་བསྒོམ་པ་དང་ལྡན་པས་ཐབས་ཀྱི་ནང་དུ་སྣ་ཚོགས་
པད་མ་འདབ་མ་བརྒྱད་པ་གཅིག་བསམས་ལ། དེའི་དབུས་སུ་མངོན་པར་བྱང་
ཆུབ་པ་ལྔ་དང་ལྡན་པས། ཀྱེའི་རྡོ་རྗེ་རྡོ་རྗེ་ཚད་མེད་པ་ནས་ཞུ་བར་དུ་བྱ་ཡམ་ཡུམ་བསྒོམ།
ཀྱིའི་ཡབ་ཡུམ་འདོད་ཆགས་ཆེན་པོ་སྐྱེས་པའི་སྟོབས་ཀྱིས་ཞུ་ནས་རྔུལ་ཆུ་བཞིན་
239 --241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
དུ་གནས་པ་ལ། དེ་ཉིད་ཀྱི་ཡི་གེ་ཧཱུྃ་དང་ཛ་གཉིས་སུ་གྱུར། ཡི་གེ་གཉིས་ཡོངས་
སུ་གྱུར་པ་ལས། མེ་ལྷ་ཡབ་ཡུམ་དུ་བསྐྱེད་དེ་ཞལ་གསུམ་ཕྱག་དྲུག་པ། གསུས་
པ་ལྡིར་བ་རལ་པའི་དབུ་རྒྱན་ཅན། མཆོད་ཕྱིར་ཐོགས་འཆང་བ། རང་དང་འདྲ་
བའི་ཤེས་རབ་ལ་འཁྱུད་པའོ། །གཡས་བར་ན་འགུན་འདེ། ཐ་མ་མཆོད་ཕྱིར་
ཐོགས། གཡོན་བར་མ་ན་སེའུ་འབྲུ། ཐ་མ་ན་བགྲང་འཕྲེང་
། སྐུ་མདོག་ལས་ཀྱི་
བྱེ་བྲག་དང་མཐུན་པ་དེ་ལྟར་བསམས་པའི་ཐུགས་ཀར་སྣ་ཚོགས་པད་མའི་སྟེང་
དུ་གྲུ་གསུམ་མེ། དེའི་སྟེང་དུ་ཧཱུྃ་དང་ཛ་བསམ། མེ་ལྕེ་ལ་ར་བསམ་མོ། །མེ་ལྷ་
དམ་ཚིག་སེམས་པ་བསྒོམ་པའི་རིམ་པའོ། །དམ་ཚིག་སེམས་པ་མི་དེ་ལ་མཆོད་པ་ལྔ་བྱ་དེ་
ལ་ཡང་བྲོ་ཤ་ན་ལ་སོགས་པ་གར་ཡན་ཅད་ཀུན་བྱའོ། །
དེ་ནས་ཡེ་ཤེས་ སེམས་པ་སྤྱན་དྲངས་ཏེ། །མཐེའུ་ཆུང་གཉིས་སྦྲེལ་རྒྱབ་སྤྲད་ཏེ་
མཛུབ་མོ་ལྕགས་ཀྱུ་ལྟར་བྱའོ། །བླ་མ་གར་དང་ལྡན་པས་ཛ་ལྕགས་ཀྱུའི་ཕྱག་རྒྱས་སྤྱན་
དྲངས་སོ། །སྤྱན་གྱི་འགྱུར་སྟངས་དང་དབུགས་ཀྱི་འགྱུར་གྱི་ལྕགས་ཀྱུ་བྱ། དེ་ནས་མདུན་གི་ནམ་
མཁའ་ནས་ཀྱང་བཀུག་ལ་ཐབ་ཀྱི་ཁར་གཞག།དེ་ནས་བྲོ་ཤ་ན་དང་། ཨ་ཙ་ན་ལ་
སོགས་པ་ཕྱག་རྒྱ་ཡན་ཆད་བྱའོ། །དེ་ནས་ཡང་དྲོ་ཤ་ན་ལ་སོགས་པ་གསུམ་བྱའོ། །
གར་དང་ལྡན་པས་ཞགས་པས་གཉིས་སུ་མེད་པར་བསྟིམ། ལྕགས་སྒྲོག་གིས་
བཅིངས། དྲིལ་བུས་མཉེས་པར་བྱས། དེ་ནས་བྲོ་ཤ་ན་ལ་སོགས་པ་གསུམ་བྱའོ། །
དེ་ནས་གཟར་བུ་གཉིས་ཀྱི་ནང་དུ་ཡི་དམ་གི་ལྷའི་སྙིང་པོ། ཧཱུྃ་རེ་རེ་བསམ་མོ། །
དེ་ནས་གུང་མོ་གཉིས་སྤྲད་ལ་མར་གཟར་བུ་བདུན་དབུལ། ཨོཾ་ན་མ་ས་མན་ཏ་བུ་
ཏཾ་ནན་ཨ་གར་རྣ་ཡེ་སྭཱ་ཧཱ། ཕུ་ར་ན་སི་སི་མན་ཏྲ། ཨག་ནེ་ཡེ་པུཎྜིང་ཀུ་རུ་སྭཱ་ཧཱ།
དེ་ནས་བླུག་གཟར་གིས་དབུལ་བར་བྱ་སྟེ། བླུག་གཟར་གཞག །ཨོཾ་སརྦ་སམ་བ་
239 ---242



བཅོམ་ལྡན་འདས་དཔལ་ཀྱེ་རྡོ་རྗེའི་སྦྱིན་སྲེག
དེ། ཞོ་དང་ཟན་ཀྱིའོ། །དེ་ནས་ཏིལ། ཨོཾ་སརྦ་པ་པ་ད་ཧ་ན་བཛྲ་ཨ་ཨ་མུ་འ་བྱ་
སརྦ་པོ་འ་ཐ་སྭཱ་ཧཱ
། ཞི་བ་ཤན་ཏིང་ཀུ་རུ་སྭཱ་ཧཱ། ཨོཾ་བཛྲ་ཨ་ཡུ་ཤེ་སྭཱ་ཧཱ། དུར་བའི་
འོ། །ཨོཾ་བཛྲ་པུ་ཤ་ཡེ་སྭཱ་ཧཱ། ཆགས་པ་མེད་པ་འབྲས་ཀྱིའོ། །ཨོཾ་པྲ་ཏི་ཧ་ཏ་བཛྲ་
ཡ་སྭཱ་ཧཱ། ཀུ་ཤའི་སྔགས་སོ། །ཨོཾ་བཛྲ་བི་ཙ་ཡ་སྭཱ་ཧཱ། འབྲས་ཀྱི་ལག་པན་ཀྱིའོ། །
ཨོཾ་མ་ཧ་པེ་ཀ་ཡ་སྭཱ་ཧཱ། ནས་ཀྱིའོ། །ༀ་མ་ཧ་པ་ལ་ཡ་སྭཱ་ཧཱ། སྲན་ཆན་ཀྱིའོ། །ༀ་
བཛྲ་འགས་མ་རིའི་གྲོའོ། །ཡམ་ཤིང་གི་ལ། ཨོཾ་བཛྲ་ཨད་ཉ་ཡ་སྭཱ་ཧཱ། ཨུ་ཏུ་བ་རྭ་
འོ། །ཨོཾ་བི་ཏི་པྲ་ཀ་ཡ་སྭཱ་ཧཱ། །བྱང་ཆུབ་ཀྱི་ཤིང་གིའོ། །ཨོཾ་བཛྲ་རྣ་ཐ་ཡ་སྭཱ་ཧཱ། ན་
གྲོ་ཏཱི་འོ། །ༀ་བཛྲ་ས་ཧ་ཀ་ར་ཡ་སྭཱ་ཧཱ། ཨ་མྲའི་འོ། །
དེ་ནས་ཡང་མར་དགང་གཟར་ཁེངས་པ་སྟོང་ཡན་ཆད་དབུལ་ལོ། །ཨག་ནེ་
ཡེ་སྭཱ་ཧཱ་ཞེས་པས་དེ་ནས་བྲོ་ཤ་ན་ལ་སོགས་པ་བྱ། དེ་ཀུན་རྫོབ་པ་དང་
། རྡོ་རྗེ་སྐུར་
བསྟན་དྲིལ་བུ་གསིལ་ལ། སྲིད་པ་རང་བཞིན་གྱིས་དག་པའི་ཚིག་བཅད་བརྗོད།
དེ་ནས་མེ་ལྷ་ལ་བསྟོད་པ་བྱ་ཕྱག་བྱ་དཀྱིལ་འཁོར་ལ། །དེ་ནས་ལས་ཀྱི་བུམ་པའི་ཆུ་
ཐབ་ཁུང་དུ་ལན་གསུམ་དུ་ཀུ་ཤས་གཏོར་ལ་གསང་བ་བྱ། མེ་ལྷ་གཤེགས་སུ་གསོལ་ན་
མེ་ལྕེ་འབར་བ་ཉིད་ཀྱི་རྩེ་མོ་ལས་ཀྱི་ལྷ་གཤེགས་སུ་གསོལ་བའམ་ཐབ་ཁུང་དུ་མེ་ལྷའི་དཀྱིལ་འཁོར་བསམ་
མ་དབུལ་ལྷ་རྣམས་ཀྱི་སྔགས་ལ་ཧཱུྃ་བསམས་ལ་དེ་ནས་ཐ་མ་ལ་ཡང་སྤྱན་དྲངས་ལ་ལྷག་མ་དབུལ་ལོ། །དེ་
ནས་མེ་ལྷའི་ཐུགས་ཀར་དཀྱིལ་གྱི་ལྷ་འཁོར་ལོ་བསམས་ལ། མེ་ལྷའི་ཁ་ཧོམ་
ཁུང་དུ་བསམ། དེ་ནས་ཡེ་ཤེས་གར་དང་ལྡན་པས་རྫས་སྤྱན་དྲངས་མདུན་གྱི་
ནམ་མཁའ་ལ་བཞུགས་སུ་གསོལ་ལོ། །པྲ་ཀ་ཤ་ན་ལ་སོགས་པ་ཀུན་རྫོགས་པ་
དང་། ཡང་ ཕྱག་ རྒྱ་ བཞིས་ དགུག་ པ་ དང་། གཞུག་ པ་ དང་། བཅིང་ བ་ དང་།
དགྱེས་པ་བསྐྱེད་ནས། གཉིས་སུ་མེད་པར་བསྟིམས་ནས། དེ་ནས་པྲཀཱ་ན་ལ་
239-243



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སོགས་པ་ཕྱག་བྱ་བ་ཡན་ཆད་བྱས་ལ། དེ་ནས་མར་གཟར་བུ་ཉི་ཤུ་རྩ་གཅིག་
མན་ཆད་དབུལ། དེ་ནས་ཞོ་ལ་སོགས་པ་རྫས་ཀྱི་རིམ་པ་རྣམས་ལྷ་ལ་ཕུལ་ལ།
ཡང་མར་གྱི་སྦྱིན་སྲེག་བརྒྱ་རྩ་བརྒྱད་དབུལ་ལོ། །ཡང་སྔོཀ་ན་ལ་སོགས་པ་བྱ།
རྡོ་རྗེ་སྐུར་བསྟན་དྲིལ་བུ་གསིལ་ལ། སྲིད་པ་རང་བཞིན་གྱིས་དག་པའི་ཚིག་
བཅད་བརྗོད་ལ། བསྟོད་པ་བྱ། དེ་ནས་གར་གྱིས་དཀྱིལ་འཁོར་གྱི་ལྷ་ལ་ཕྱག་
བྱའོ། །ཨོཾ་བཛྲ་མུས་གཤེགས་སུ་གསོལ་ལོ། །བཟོད་པར་གསོལ་ལོ། །དེ་ནས་
རྫས་ཀྱི་ལྷག་མ་ཅི་ཡོད་པས་མེ་ལྷ་ལ་མཆོད་པ་དབུལ། ༀ་བཛྲ་ཨཀ་ནེ་སྭཱ་ཧཱ།
ཞེས་རྫས་ཀུན་ཟད་པར་བླུག་གཟེར་གྱིས་དབུལ་ལོ། །
དེ་ནས་སློབ་མ་ཀུན་མེ་ཏོག་ལག་ཏུ་ཐོགས་ལ་རྗེས་སུ་ཡི་རང་བར་བགྱི་
སྟེ། སློབ་དཔོན་གྱིས་དགང་གཟར་མར་གྱིས་བཀང་བའི་ནང་དུ་བླུགས་ལ། སློབ་
མ་ཀུན་གྱིས་མེ་ཏོག་བླུགས་ལ། སློབ་དཔོན་གྱིས་བཛྲ་ ཨག་ནེ་ཡེ་སྭཱ་ཧཱ་ཞེས་
བརྗོད་ཅིང་དབུལ་ལོ། །སློབ་མས་ཀྱང་རྒྱས་པར་གྱུར་ཅིག་གམ་ཞི་བར་གྱུར་ཅིག་
པའི་རྗེས་སུ་ཡི་རང་བ་བྱའོ། །ཞི་བ་ཡིན་ན་རུ་རུ་སྤུ་རུའི་སྔགས་ཀྱིས་མར་ལ་སྦྱིན་
སྲེག་བརྒྱ་རྩ་བརྒྱད་ཀྱིས་རྗེས་སུ་ཡི་རང་བ་བགྱི། རྫས་དབུལ་བའི་རིམ་པ་ལ་
ཡང་གསང་གཏོར་གྱིས་སྤྱིར་གསང་བ་བྱའོ། །ཨན་བཛྲ་ནས་ནི་མེ་ཏོག་མཐེབ་
མཛུབ་ཀྱིས་བླངས་ལ། ཞལ་དང་ཐུགས་ཀ་དང་ཕྱག་ཏུ་དབུལ་བར་བསམ་བར་
བྱའོ། །ཨར་ག་ནི་དུང་ཕོར་ནས་སྐྱོར་མོས་ལན་གསུམ་དུ་དབུལ། བི་ཏི་ནི་དུང་
ཕོར་ནས་མཐེབ་མཛུབ་ཀྱིས་མེ་ཏོག་བླངས་ཏེ་སྨད་ཏེ་ཐབ་ཀྱི་ཞབས་ལ་ཕོག་པ
བྱས་ལ། ལན་གསུམ་དུ་ཞབས་བསིལ་དབུལ་ལོ། །ལས་ཀྱི་བུམ་པས་ནི་གསང་
བའོ། །ཞུ་བའི་རྫས་ནི་ཞལ་དུ་དབུལ་ལོ། །ཤིང་བུ་འོད་ལ་དབུལ་ལོ། །འབྲས་
239 -244



བཅོམ་ལྡན་འདས་དཔལ་ཀྱེ་རྡོ་རྗེའི་སྦྱིན་སྲེག
ལ་སོགས་པ་རྣམས་ནི་ཕྱག་དུ་དབུལ་ལོ། །དྲི་ནི་སྙིང་ཀར་དབུལ་ལོ། །མེ་ཏོག་
དབུ་ལ་དབུལ་ལོ། །དྲི་ཆབ་ཞབས་ལ་དབུལ་ལོ། །ཨན་མར་མེ་མདུན་དུ་དབུལ་
ལོ། །ཨེ་ཏེ། མེའི་དེ་ཁོ་ན་ཉིད་ནི་བླ་མའི་ཞལ་ལས་ཤེས་པར་བྱའོ། །ལྷ་རྣམས་
མཉེས་པར་བྱ་བ་དང་། །སྔགས་རྣམས་གཟི་བྱིན་བསྐྱེད་པ་དང་
། །སྡིག་པ་རྣམས་
ནི་བསྲེག་པའི་ཕྱིར། །བཟླས་བས་ཀྱང་སྦྱིན་སྲེག་ཤིས། །རྣལ་འབྱོར་གྱི་དབང་
ཕྱུག་དཔལ་གྱི་ཞབས་ཀྱིས་མཛད་པའོ། །རྫོགས་སོ།།
11
239 245



༄༅། །མཁའ་འགྲོ་ལྔ་ཡི་སྒྲུབ་ཐབས་ཞེས་པ་
ཀྱེའི་རྡོ་རྗེའི་ལག་ལེན།
རྗེ་བཙུན་དམ་པ་རྣམས་ལ་ཕྱག་འཚལ་ལོ། །བསྟན་བཅོས་འདི་ལ་བསྡུས་
པའི་དོན་ལྔ་ལས། དང་པོ་རྩོམ་པའི་སློབ་དཔོན་ནི། སློབ་དཔོན་ཆེན་པོ་དུར་ཡ་
ཙནྡྲ་ཞེས་བྱ་བ་མི་ཐུབ་ཟླ་བ་ཡིན་ཏེ། དེའི་ལོ་རྒྱུས་ཡན་ལག་དྲུག་པ་དང་འདྲའོ། །
བརྩམས་ པའི་ཆོས་ནི་དཔལ་ དགྱེས་པ་རྡོ་ རྗེ་ རྩ་བཤད་ལ་བརྟེན་ནས་བསྟན་
བཅོས་དྲུག་མཛད་པ་ལས་འདི་རིགས་བསྡུས་པའི་དཀྱིལ་འཁོར་གྱི་འཁོར་ལོ་
ལམ་དུ་བྱེད་པ་ཌཱ་ཀི་ལྔའི་སྒྲུབ་ཐབས་སོ། །
བརྩམས་པའི་དགོས་པ་ནི་ཚེ་འདི་ཉིད་ལ་བླ་ན་མེད་པ་ཡང་དག་པར་
རྫོགས་པའི་བུ་ཏ་འཐོབ་པར་བྱེད་པའོ། །བསྟན་བཅོས་ཀྱི་མཚན་ནི་ཌཱ་ཀི་ལྔའི་
སྒྲུབ་ཐབས་ཞེས་བྱ་བ་དོན་ལས་མཚན་དུ་བརྟགས་པའོ། །མཚན་དེ་དང་སྟེན་
པའི་མཚན་ཅན་ལ་གསུམ་ལས་ཀླད་ཀྱི་དོན་སྟོན་ཏོ། །དེ་ལ་གཉིས་ལས། དང་པོ་
མཆོད་པར་བརྗོད་དོ། །དེ་ལ་གསུམ་སྟེ། དགོས་པའི་དོན་དང་། བསྡུས་པའི་དོན་
དང་། ཚིག་གི་དོན་ནོ། །དེ་ལས་དང་པོ་མཆོད་པར་བརྗོད་པའི་དགོས་པའི་དོན་
ནི། བསྟན་ཆོས་བརྩམས་པའི་སླད་དུ་སློབ་དཔོན་ཉིད་ཀྱི་ཐུགས་དམ་གྱི་ལྷ་ཧེ་
བཛྲ་རིགས་ལྔ་ལ་མཆོད་པར་བརྗོད་པས་སློབ་དཔོན་གྱི་རྒྱུད་པ་བསོད་ནམས་ཀྱི་
ཚོགས་གསོགས། དེས་བསྟན་ཆོས་རྩོམ་པའི་དགྲ་བར་ཆད་ཀྱི་བགེགས་ཞི། དེས་
གཞུང་བརྩམས་པ་ཉེ་བར་མཐར་ཕྱིན་པའོ། །
239 -246



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
བསྡུས་པའི་དོན་ལ་གསུམ་སྟེ། ཡུལ་གང་ལ་མཆོད་པར་བརྗོད་པ་དང༌།
གང་ཟག་གང་གིས་དང་
། ཚུལ་ལམ་ཐབས་ཇི་ལྟར་མཆོད་པར་བརྗོད་པའོ། །དེ་
ལ་དང་པོ་ཡུལ་ནི་ཧེ་བཛྲ་རིགས་ལྔའོ། །གང་ཟག་ནི་སློབ་དཔོན་ཆེན་པོ་མི་ཐུབ་
ཟླ་བས་སོ། །ཚུལ་ལམ་ཐབས་ནི་ལུས་ནུས་པ་ཡན་ལག་སྨད་ལྔ་ས་ལ་གཏུགས་
ནའོ། །ངག་ནུས་པ་འཁོར་བ་ལ་སོགས་པའི་ཚིག་བརྗོད་ཅིང་། སེམས་གུས་པ་རྩེ་
གཅིག་པའི་སྒོ་ནས་མཆོད་པར་བརྗོད་པའོ། །ཚིག་གི་དོན་ནི་འཁོར་བ་ཞེས་བྱ་བ་
ལ་སོགས་པ་ལ། འཁོར་བ་ནི་རྟེན་འབྲེལ་བཅུ་གཉིས་ཀྱིས་གཅིག་ནས་གཅིག་ཏུ་
འཁོར་བས་སོ། །དེ་དཔེ་ཅི་དང་འདྲ་ཤིང་བདེ་བ་ཟླ་བའི་གཟུགས་དང་མཚུངས་
ཏེ། དཔེར་ན་ཤིང་སྡོང་ཆེན་པོའི་རྩ་བ་དེ་ཟུག་པ་མཐར་ཐུག་པར་དབྱུང་དཀའ་བ་
བཞིན་དུ། རྟེན་འབྲེལ་བཅུ་གཉིས་ཀྱིས་འཁོར་བའི་རྩ་བ་མ་རིག་པ་དེ་ཤིང་སྡོང་
གི་རྩ་བ་དང་འདྲ། སྡོང་རྩ་ཞེས་པ་ཡལ་ག་དང་འདྲ་བའི་དྲུག་རྩ་བའི་ཉོན་མོངས་
པ་དང་ཉི་ཤུ་ཉེ་བའི་ཉོན་མོངས་པ་རྣམས་ལས་མེ་ཏོག་དང་འདྲ་བའི་འགྲོ་བ་
རིགས་དྲུག་ཏུ་སྐྱེ་ཞིང་། གཅིག་ནས་གཅིག་ཏུ་འགྲོ་བས་རྒྱལ་བ་སྟེ་ཤིང་མེད་པོ་རྩ་
བ་ནས་བསྟོན་པས་ཡལ་ག་དང་མེ་ཏོག་ལ་སོགས་པ་སྐམ་པ་ལྟར། མ་རིག་པ་
སྟོན་པ་དྲུག་རྩ་བའི་ཉོན་མོངས་པ་དང་ཉི་ཤུ་ཉེ་བའི་ཉོན་མོངས་པ་ལས་འགྲོ་བ་
རིགས་དྲུག་ཏུ་འཁོར་བ་ལས་བརྒལ་བ་སྟེ། སྤང་བ་ཕུན་གསུམ་ཚོགས་པས་
བསྟན་ནོ། །དེ་ལྟར་སྤང་བྱ་བརྒལ་བར་དཀའ་བ་གང་ཡིན་པ་དེ་དག་ལས་བརྒལ་
བའི་ཕྱིར། འཐོབ་པར་བྱ་བའི་ཡུལ་དྲུག་པ་རྡོ་རྗེ་འཆང་ཆེན་པོ་ཐོབ་ནས་གདུལ་
བྱ་སེམས་ཅན་ཐམས་ཅད་ཀྱི་དོན་ལ་བརྩོན་པས་འདོད་ཆགས་ཅན་ལ་སོགས་
པའི་དོན་དུ་རིགས་ལྔའི་གཟུགས་སུ་སྤྲུལ་ནས་དེ་དང་དེ་དག་གི་དོན་མཛད་པ་སྟེ།
239 --247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཇི་སྐད་དུ་བཤད་པའི་རྒྱུད་ལས། ཞེ་སྡང་གཏི་མུག་ང་རྒྱལ་དང་
། །སྐྱེ་བོ་ཆགས་
ལྡང་སེར་སྣ་ཅན། །བསྡུ་ཕྱིར་རྡོ་རྗེ་ཅན་འཁོར་ལོ། །དུ་བའི་རྣམ་པར་རང་ཉིད་
འགྱུར། །ཞེས་གསུངས། བཅོམ་ལྡན་ནི་བདུད་བཞི་བཅོམ་ཞིང་དབང་ཕྱུག་ལ་
སོགས་པའི་ཡོན་ཏན་དྲུག་དང་ལྡན་པས་སོ། །གཤིན་རྗེ་ནི་ཡ་མ་ཞེས་བྱ་བའི་
དགྲ་བདུད་ལ་འགྲོའོ། །དེའི་དགྲ་ནི་དྲུག་པ་རྡོ་རྗེ་འཆང་ཆེན་པོ། །དཔལ་ནི་
སྤངས་པ་དང་ཡེ་ཤེས་ཕུན་གསུམ་ཚོགས་པས་སོ། །རྡོ་རྗེ་ནི་སྟོང་པ། སེམས་
དཔའ་ནི་བདེ་བ་སྟེ། དེ་གཉིས་གཉིས་སུ་མེད་པའི་གཙོ་བོ་ཧེ་བཛྲ་ལ་སོགས་པ་
ལྔ་ལ་རྟག་ཏུ་སྟེ་དུས་ཐམས་ཅད་དུ་འཚམས་ཞིང་བཏུད་ཏོ་ཞེས་བྱ་བའི་དོན་ཏོ། །
ད་ནི་བཤད་པར་དམ་བཅའ་བ་སྟོན་ཏེ། དེ་ལྟར་བཏུད་ནས་ཅི་བྱེད་ཅེ་ན།
བྲིའོ་ཞེས་པར་འབྲེལ་ལོ། །གང་འབྲི་ན་རྣམ་པ་ལྔའི་ཙཀྲ་སྟེ། ཏ་ཐ་རིགས་ལྔའི་
་འཁོར་བསྒོམ་པའི་རིམ་པའོ། །ཇི་ལྟར་ཞེ་ན། ཕྱིན་ཅི་ལོག་གི་རིམ་པ་སྟེ།
བླ་མའི་མན་ངག་དང་རྒྱུད་ཀྱི་གཞུང་གཉིས་ཀ་དང་མི་འགལ་བས་སོ། །དགོས་པ་
གང་གི་དོན་དུ་ཞེ་ན། མ་ལུས་ལ་སོགས་པ་གསུངས་ཏེ། མ་ལུས་སྐྱེ་བོ་ནི་མ་ལུས་
པའོ། །འདོད་པ་ནི་གཟུགས་ལ་སོགས་པའི་ཡོན་ཏན་ལྔ་མ་སྤངས་པར་བསྟན་ཏེ།
འདོད་ཆགས་ཅན་གྱི་གང་ཟག་དེ་དག་ཐམས་ཅད་ཀྱི་བསོད་ནམས་ཀྱི་ཚོགས་
བསྐྱེད་པའི་རྒྱུའམ་ཐབས་སུ་བསྒྲུབ་པའི་ཐབས་སུ་འདི་བསྟན་ཏོ། །འོ་ན་བསོད་
ནམས་ཀྱི་ཚོགས་བསགས་པ་ལ་དགོས་པ་ཅི་ཡོད་ཞེ་ན། ངེས་པར་ནི་ཐེ་ཚོམ་མེད་
པའོ། །
བྱང་ཆུབ་ནི་བླ་ན་མེད་པའི་བྱང་ཆུབ་སྟེ་འབྲས་བུ་ཡང་དག་པར་རྫོགས་
པའི་བུ་ཏ་འགྲུབ་པ་ལ་སྦྱར་བའི་ཕྱིར་རིགས་རྣམ་པ་ལྔའི་དཀྱིལ་འཁོར་གྱི་འཁོར་
239 248



32
དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ལོ་ཕྱིན་ཅི་མ་ལོག་པ་མངོན་པར་རྟོགས་པ་བསྒོམ་པའི་རིམ་པ་བཞིན་དུ་བྲིའོ་ཞེས་
པའི་དོན་ཏོ། །
གཞུང་གི་དོན་ལ་གསུམ་ལས། བསྒྲུབ་པའི་གནས་བསྟོན་ཏེ། དེ་ཡང་
དམ་བཅས་པའི་མངོན་པར་རྟོགས་པ་བསྒོམ་པའི་རིམ་པ་ནི། དང་པོ་སྒྲུབ་པ་པོ་
རིགས་བསྡུས་པའི་དཀྱིལ་འཁོར་དུ་དབང་བསྐུར་ཐོབ་པའི་རྟེན་གྱི་གང་ཟག་གིས།
བསྒྲུབ་པའི་གནས་ལ་མང་ཞེས་བྱ་བ། གུར་གྱི་ལེའུ་བཞི་པ་ནས་གསུངས་པའི་
རིགས་ལྔའི་གནས་གང་ཡང་རུང་པའམ། ཡང་ན་ནགས་ཚལ་མེ་ཏོག་དང་འབྲས་
བུ་ལ་སོགས་བརྒྱན་པའམ། ཆུ་ཀླུང་ཆེན་པོའི་མདོ་བྱ་སྐད་སྙན་པ་སྒྲོགས་པའམ།
རི་བོ་ཆེན་པོའི་བྱ་སྐྱིབས་ལ་སོགས་པ་ཡིད་དང་རྗེས་སུ་མཐུན་པའི་གནས་དེར་
མཎྜལ་དང་པུ་ཙ་དང༌ བྷ་ལི་བཤམས་ལ། རིགས་བསྡུས་པའི་ཐང་སྐུ་དགྲམ།
སྲོད་ལ་གནས་དེར་ཉལ། ནང་པར་སྐྱ་རེངས་དང་པོ་ཤར་ནས་ལངས་ཏེ། ཁྲུས་
དང་ཆུ་སྦྱིན་ལ་སོགས་པ་བྱས་ལ། བསྟན་བདེ་བ་འཇམ་པ་ལྷོད་པ་གཅིག་ལ་རྐང་
པ་རྡོ་རྗེ་སྐྱིལ་ཀྲུང་བཅའ་བ་ལ་སོགས་པ་ལེགས་པར་འདུག་ནས། སེམས་བསྐྱེད་
པར་བྱ་སྟེ་རྒྱལ་བ་ཞེས་པ་ལ་སོགས་པ་ལ། རྒྱལ་བ་ནི་ཉོན་མོངས་པ་ལྔ་ལས་
རྒྱལ་བའི་ཕྱིར་ཏ་ཐའོ། །དེའི་ཐུགས་ནི་བྱང་ཆུབ་མཆོག་ཏུ་སེམས་བསྐྱེད་པ་
གཞན་ གྱི་དབང་ནི་བདག་མངོན་པར་རྫོགས་པར་སངས་རྒྱས་ པར་ བྱས་ལ།
ཁམས་གསུམ་གྱི་སེམས་ཅན་ཐམས་ཅད་འཁོར་བའི་རྒྱ་མཚོའི་ཆེན་པོ་ནས་གདོན་
པར་བྱའོ་སྙམ་དུ་བསྒོམས་པས་བུ་ཏ་དེ་ལྟ་བུའི་བསམ་གཏན་དེ་བསམ་བྱ་སྟེ་
བསྒྲུབ་པར་བྱ་བའི་ཡུལ་དེ་མ་དམིགས་པར་བྱའོ། །སུས་ཞེ་ན། སྔགས་པས་ཏེ་
བརྟེན་གྱི་གང་ཟག་གིས་སོ། །བསྒོམ་པ་ནི་དེ་ལྟར་ཏིང་ངེ་འཛིན་མངོན་དུ་བྱའོ། །
239 ----249



ཤུ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བདག་རིགས་བསྡུས་པའི་དཀྱིལ་འཁོར་བསྒོམ་པ་ལ་མངོན་པར་རྫོགས་པར་
ཐ་བར་བྱའོ་སྙམ་དུ་བསྒོམ་པའོ། །དེ་ལྟར་སེམས་བསྐྱེད་ནས་མངོན་པར་རྟོགས་
པ་བསྒོམ་པའི་རིམ་པ་ནི། ཧཱུྃ་ལ་སོགས་པས་སྟོན་ཏེ། དེ་ཡང་དང་པོར་ཧེ་བཛྲ་
ཞེས་བརྗོད་ནས་མི་བསྐྱོད་ཧེ་བཛྲ་ཞལ་བརྒྱད་ཕྱག་བཅུ་དྲུག་པར་བསྐྱེད་ལ། ཡི་
གེ་ཧྲི་ལས་པད་མ་འདབ་མ་བརྒྱད་པར་ལ་བྱེ་བའི་དབུས་སུ་ཉི་མའི་དཀྱིལ་འཁོར་
གྱི་སྟེང་དུ་ས་བོན་ལྔ་བསྒོམས་ཏེ། དབུས་སུ་ཧཱུཾ་སྔོན་པོ། ཤར་དུ་ཨོཾ་དཀར་པོ།
ལྷོར་ཏཱཾ་སེར་པོ། ནུབ་ཏུ་ཨཱི་དམར་པོ། བྱང་དུ་ཁཾ་ལྗང་གུ། དེ་རྣམས་རིམ་པ་ཇི་ལྟ་
བ་བཞིན་དུ་སྙིང་ཁའི་གནས་སུ་བསྒོམ་མོ། །དེ་ལས་འོད་འཕོས་པས་ཚོགས་
གསོག་པའི་རྟེན་སྤྱན་དྲངས་ཏེ། བླ་མ་ནི་རྒྱུད་ཉན་པ་ལ་སོགས་པའི་ཐམས་ཅད་
གཅིག་ཏུ་བསྡུས་པས་མི་བསྐྱོད་པའི་སྐུ་ལྟ་བུར་ཤར་ཁྱམས་ན་བཞུགས་པ་དང་
།
རྡོ་རྗེ་མི་བསྐྱོད་ཧེ་བཛྲ་ལ་སོགས་པ་རིགས་ལྔའི་དཀྱིལ་འཁོར་སྤྱན་དྲངས་པའི་ལ་
པུ་ཙ་བྱ་སྟེ། ཕྱིའི་པུ་ཙ་སྤོས་ལ་སོགས་པ་དང་
། ནང་གི་པུ་ཙ་གཟུགས་ལ་སོགས་
པའི་འདོན་ཡོན་ལྔ་དང་
། གསང་བའི་པུ་ཙ་གྷོ་རི་ལ་སོགས་པའི་ ལྷ་མོ་བཞི་བཅུ་པོ་
ཐམས་ཅད་ཀྱིས་གསུང་པུ་ཙ་དང་། ཉིད་ཀྱི་པུ་ཙ་ཌོ་བྷི་ནི་སྙོམས་འཇུག་གི་པུ་ཙ་རྣམས་
ཀྱིས་པུ་ཙ་བྱའོ། །
དེའི་རྗེས་ལ་སོགས་པ་རྣམ་པར་དག་པ་བྱ་ཞེས་པས་གཅིག་རྣམ་པར་དག་
པ་མདོར་བསྟན་ཏེ། ལོགས་པར་གཤགས་པ་ནི་སྔོན་ཆད་བྱས་པ་ལ་འགྱོད་
དྲག་པོ་བསྐྱེད། སྡོམ་པ་ནི་ཕྱིས་མི་བྱེད་པར་དམ་བཅའ་བའོ། །འཕགས་པ་ནི་
ཉན་ཐོས་དང་རང་སངས་རྒྱས་རང་གི་དོན་པ་དང་
། རྫོགས་པའི་བུ་ཏ་ནི་རང་དང་
གཞན་གྱི་དོན་མ་ལུས་པར་མཛད་པ་དང་
། བྱང་ཆུབ་སེམས་ནི་གཞན་གྱི་དོན་
239-250



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
འབའ་ཞིག་མཛད་པ་དང་། གཞན་ཡང་སྤྱིར་བུ་ཏའི་བསྟན་པ་ལ་ཞུགས་པ། དེའི་
ནང་ནས་བཅོམ་ལྡན་འདས་དཔལ་ཧེ་བཛྲ་བསྒོམ་པ་དང་ཉན་པ་དང་བསྒྲུབ་པ་
དང་འཆད་པ་རྣམས་ལ་ཕྲག་མི་དོག་པར་འོར་རེ་ཆེ་སྙམ་པའི་བསོད་ནམས་ཀྱི་
ཚོགས་གསོག་པ་དག་ལ་རྗེས་སུ་ཡི་རང་བར་བྱའོ། །དཀོན་མཆོག་གསུམ་ནི་བུ་
ཏ་དཀོན་མཆོག་གཙོ་བོ་རིགས་ལྔ་དང་
། དཀོན་མཆོག་དེའི་ཞལ་ནས་གསུངས་
པའི་ པོ་ཏི་ དང༌ གླེགས་ བམ་ དང༌། དགེ་ འདུན་ དཀོན་མཆོག་ དེའི་ འཁོར་ ན་
བཞུགས་པའི་ལྷ་མོ་གྷོ་རི་མ་ལ་སོགས་པ་དེ་རྣམས་ཀྱི་སྐྱབས་འོག་ཏུ་ཚུད་པར་
བྱའོ་སྙམ་དུ་སྐྱབས་སུ་འགྲོ་བ་དང་
། ལམ་ལ་བརྟེན་པར་བགྱི་ཞེས་པ་ནི་ལམ་གྱི་
ནང་ནས་དམ་པའམ་མཆོག་ཏུ་གྱུར་པ་དཔལ་ཧེ་བཛྲ་འདི་ཡིན་པས། འདི་རང་གི་
རྒྱུད་ལ་བརྟེན་ཅིང་བསྒོམ་པར་བྱའོ། །བྱང་ཆུབ་སེམས་དག་ནི་ལམ་དེ་ལྟ་བུ་ལ་
བརྟེན་ནས་བུ་ཏ་ཐོབ་པར་བྱས་ལ་ཁམས་གསུམ་གྱི་སེམས་ཅན་ཐམས་ཅད་བླ་ན་
མེད་པ་ཡང་དག་པར་རྫོགས་པའི་བྱང་ཆུབ་ལ་དགོད་པར་བྱའོ་སྙམ་དུ་སེམས་
བསྐྱེད་དོ། །
དེ་ནས་ལུས་དབུལ་བ་ཁ་བཀང་ཏེ། བདག་གི་ལུས་འདི་ལྷ་དང་བླ་མ་ལ་
ཕུལ་ནས་ལུས་ཀྱི་སྡུག་བསྔལ་ཕྲ་མོ་ཐམས་ཅད་ཀྱིས་ཀྱང་སེམས་ཅན་གྱི་དོན་
བྱེད་ནུབ་པར་བསྒོམ་མོ། །དེ་དག་ནི་དེ་ཡན་ཆད་དུ་བྱས་པའི་སྡིག་པ་གཤེགས་པ་
དང་། རྗེས་སུ་ཡི་རང་བ་དང་
། སྐྱབས་སུ་འགྲོ་བ་དང་། ལམ་བརྟེན་པ་དང་
།
སེམས་བསྐྱེད་པ་དང་། ལུས་དབུལ་བའི་དགེ་བའི་རྩ་བ་དེ་དག་ཐམས་ཅད་
ཁམས་གསུམ་གྱི་སེམས་ཅན་ཐམས་ཅད་ཀྱི་བླ་ན་མེད་པ་ཡང་དག་པར་རྫོགས་
པར་སངས་རྒྱ་བའི་རྒྱུར་གྱུར་ན་སྙམ་དུ་དགེ་བའི་རྩ་བ་བསྔོ་བར་བྱའོ། །དེ་ནས་
239 --251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཚོགས་གསོག་པའི་བརྟེན་དེ་དག་ལ་ཧེ་བཛྲ་མ་དྷ་ལ་མུ་ཞེས་བརྗོད་ལ་མི་དམིགས་
པར་བྱའོ། །དེ་དག་ནི་དག་པའི་ཞིང་ལ་བསོད་ནམས་ཀྱི་ཚོགས་བསགས་པ་སྟེ།
བླ་མ་དག་པའི་ཆོ་གའོ།། །།
༈ དེ་ནས་མ་དག་པའི་ཞིང་ལ་ཚོགས་བསགས་པ་ཚད་མེད་པ་བཞི་
བསྒོམ་པ་ནི། ཚངས་པ་ཞེས་པ་ཉོན་མོངས་ཐམས་ཅད་དག་ཅིང་ཞི་བས་བུ་ཏའོ། །
དེ་ཐོབ་པར་བྱ་བའི་ཐབས་སམ་གནས་ནི་ཚད་མེད་པ་སྟེ། རྣམས་ནི་མང་པོའི་
ཚོགས་ཡིན་པས་བྱམས་པ་དང༌། སྙིང་རྗེ་དང་
། དགའ་བ་དང་། བཏང་སྙོམས་སོ། །
བསྒོམ་ཞེས་པ་ནི་རེ་རེ་ལ་དམིགས་པ་རྩེ་གཅིག་ཏུ་གཞག་པ་སྟེ། རྒྱུད་ཀྱང་དང་
མཐུན་ནོ། །
ད་ནི་ཡེ་ཤེས་ཀྱི་ཚོགས་སྟོང་པ་ཉིད་དུ་བསྒོམ་པ་ནི། ཡོད་མེད་ལ་སོགས་
པ་སྨོས་པ་སྟེ། དེ་ཡང་མངོན་པར་རྟོགས་པ་བསྒོམ་པའི་རིམ་པ་ནི། སྙིང་ཁའི་ས་
བོན་ཧཱུྃ་ལ་སོགས་པ་ལྔ་ལས་འོད་ཟེར་འཕྲོས་པ་ཕྱི་སྣོད་ཀྱི་མདོག་འོད་དུ་ཞུ་ནང་
བཅུད་ཀྱི་སེམས་ཅན་ཐམས་ཅད་དེ་བདག་གི་ལུས་ལ་ཐིམ། དེ་ཡས་ཞུ་མས་ཞུ་
བས་སྙིང་པད་མ་འདབ་བརྒྱད་ལ་ཐིམ། དེ་ཉི་མ་ལ་དེ་ས་བོན་ལྔ་ལ། དེ་ནཱ་དར་
བསྒོམས་ལ། དེ་ལས་རང་སྒྲ་གྲག་པར་བསམས་ལ་སྔགས་འདི་བརྗོད་ནས་ནཱ་ད་
ཉིད་ཀྱང་སྟོང་པར་བསྒོམ་མོ། །སྟོང་པ་ཉིད་དེའི་དོན་བཤད་ན། ཡོད་པ་ནི་ཀུན་
རྫོབ་སྣང་གྲགས་ཀྱི་ཆོས་བསྟན་པ་སྣོད་ཀྱི་ཁ་དོག་གཡོ་བ་བཅུད་ཀྱི་སེམས་ཅན་
རྣམས་སོ། །མེད་པ་ནི་དོན་དམ་པར་སྣོད་བཅུད་རྣམས་དང་རང་བཞིན་མེད་པས་
སོ། །དཔྱད་པ་ནི་ཤེས་རབ་ཀྱིས་འཇལ་པའོ། །བརྟག་པ་ནི་བདེན་པ་གཉིས་
དབྱེར་མེད་དུ་བརྟགས་ན་ཡོད་པ་དང་མེད་པ་ལ་སོགས་པའི་མཐའ་ཐམས་ཅད་
239 252



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ཀྱིས་མ་གོས་པའོ། །འདི་དག་ནི་སྣང་གྲགས་ཀྱི་ཆོས་ཐམས་ཅད་སྣང་ལ་རང་
བཞིན་ནི་མེད་པའི་ཕྱིར་སྒྱུ་མའམ་གཟུགས་བརྙན་དང་མཚུངས་པའོ། །དེས་ན་
འདི་ལྟར་སྣང་བ་སྣ་ཚོགས་པའི་དངོས་པོ་ཐམས་ཅད་དོན་དམ་པར་རང་བཞིན་
མེད་པར་བསྒོམ་པར་བྱའོ། །འོ་ན་ཁ་ཅིག་གམ་ཞེ་ན་དངོས་པོ་རྣམ་པ་ཐམས་ཅད་
དེ་བསྟན་པ་དང་གཡོ་བ་ལ་སོགས་པ་ཐམས་ཅད་སྣང་ལ་རང་བཞིན་ནི་མེད་པར་
བསྒོམས་ལ། དེ་བརྟན་པར་བྱ་བའི་དོན་དུ། ཨོཾ་ཤུ་ཛཱ་ཏ་ལ་སོགས་པའི་སྔགས་
བརྗོད་པར་བྱའོ། །
དེ་ནས་བསྲུང་བའི་འཁོར་ལོ་བསྒོམ་པ་ནི། མདུན་དུ་ཞེས་བྱ་བ་ལ་སོགས་
པ་བསྟོན་ཏེ། སྔོན་གྱི་སྨོན་ལམ་གྱི་སྟོབས་ཀྱིས་རང་གི་སེམས་ཉིད་དེ་སྟོང་པའི་
ངང་ལས་བསྲུངས་པའི་འཁོར་ལོ་བསྒོམས་ཏེ། མདུན་དུ་ནི་ཆོས་འབྱུང་དང་འབྱུང་
བ་རིམ་བརྩེགས་དང་ གཞལ་ཡས་ཁང་བསྒོམ་པའི་སྔོན་དུའོ། །རོ་ནི་རང་གི་
སེམས་ཉིད་རཾ་ལས་ཉི་མའི་དཀྱིལ་འཁོར་དུ་བསྒོམས་ཏེ། ཉི་མའི་དཀྱིལ་འཁོར་
དབུས་སུ་དེར་ནི་ས་བོན་ཧཱུྃ་ལས་བྱུང་བའི་སྣ་ཚོགས་རྡོ་རྗེ་རྒྱ་གྲམ་པ་གཅིག་
བསྒོམ་མོ། །དེ་ནས་སྣ་ཚོགས་རྡོ་རྗེའི་ལྟེ་བའི་ཧཱུཾ་ལས་འོད་ཟེར་འཕྲོས་པས་སྣ་
ཚོགས་རྡོ་རྗེ་དེ་ཉིད་ཀྱིས་ཕྱོགས་ཐམས་ཅད་དུ་རྡོ་རྗེ་རྒྱ་གྲམ་པའི་ར་བ་དང་
། སྟེང་
དུ་སོང་བས་སྣ་ཚོགས་རྡོ་རྗེའི་གུར་བཅིངས་པར་བསྒོམ་མོ། །ཡང་ཞེས་པ་ནི་མ་
སྨོས་པ་གཞན་བསྡུད་པར་བྱེད་པའི་ཚིག་སྟེ། འོག་ཏུ་སོང་བར་སྣ་ཚོགས་རྡོ་རྗེ་རྒྱ་
གྲམ་པའི་ས་གཞི་བྱས་པར་བསྒོམ་མོ། །གཞི་མོ་རྡོ་རྗེ་རྒྱ་གྲམ་པ་ལས་འོད་འཕྲོས་
པས་རྡོ་རྗེ་བརྐྱང་པས་ཞལ་ལ་བྱས་པར་བསྒོམ་མོ། །གཞི་མོ་ཉི་མ་དང་པ་ལས་
འོད་ཟེར་འཕྲོས་པས་ཕྱི་རོལ་དུ་སོང་ནས་མེ་རི་བྱས་པར་བསྒོམ། རྡོ་རྗེ་ར་བ་དང་
239-253



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འདྲ་བའི་བསྲུང་འཁོར་དེའི་ནང་དུ་ཁྲོ་བོ་བཅུའི་བསྲུང་འཁོར་བསྒོམ། ནམ་མཁའི་
ཁམས་ནི་བསྲུང་པའི་ཙ་ཏྲ་རྒྱ་ཆེན་པོ་དེ་ཉིད་ཀྱི་ནང་སྟོང་པར་བྱའོ། །སྣ་ཚོགས་རྡོ་
རྗེ་ནི་སྔར་གྱི་གཞི་མ་དེ་ཉིད་དོ། །དེ་ནི་ཞེས་པ་ནི་རྡོ་རྗེའི་ལྟེ་བ་དེ་ཉིད་ལའོ། །བུ་
རམ་ནི་འཁོར་ལོ་བསྐྱེད་པར་བྱེད་པའི་ས་བོན་ཏེ། བྲུ་ལས་བྱུང་བའི་སྲུང་བའི་
འཁོར་ལོ་ལྟེ་བ་ཟླུམ་པོ་ལ་ཕྱོགས་བཞི་མཚམས་བཞི་རྩིབས་བཞི་སྟེ་བརྒྱད་སྟེང་
འོག་གཉིས་སུ་རྩིབས་གཉིས་ཏེ་བཅུ་པ་གཅིག་བསྒོམ། འཁོར་ལོ་ནི་འཁོར་ལོ་
སྐད་གཅིག་ཙམ་ཡང་མི་སྡོད་པར་འཁོར་བས་བར་ཆད་ཀྱི་བགེགས་ལ་སོགས་པ་
ཐམས་ཅད་བརླག་པར་བྱེད་པའོ། །གཡོ་བ་མེད་པ་ནི་འཁོར་ལོའི་སྟེང་གི་ཁྲོ་བོ་
རྣམས་མི་འགུལ་ཞིང་མི་འདེག་པའོ། །ཧཱུྃ་བཅུ་པོ་ནི་རྩིབས་བཅུ་པོ་ཐམས་ཅད་ཀྱི་
སྟེང་དུ་པད་མ་དང་ཉི་མའི་གདན་ལ་ཧཱུྃ་རིང་ཆོས་སྐུ་བསྒོམ། ཧཱུྃ་བཅུ་ལ་ཁྲོ་བོ་
བཅུར་བསྒོམ། དེ་ལྟར་འཁོར་ལོ་དང་ཁྲོ་བོ་དེ་དག་ཐམས་ཅད་འཇིག་དུས་ཀྱི་མེ་
དང་མཚུངས་པ་གཅིག་འུར་འུར་དང་ཆེམ་ཆེམ་གྱི་སྒྲ་དང་བཅས་པའོ། །
ཀྲོ་ཏ་བཅུ་པོ་དེ་དག་གང་དུ་དགོད་ཞེ་ན། ཤར་དུ་གཤིན་རྗེ་ལ་སོགས་པ་
བསྟན་ནོ། །ཐམས་ཅད་ལ་སོགས་ཁྲོ་བོ་བཅུའི་ཐུན་མོང་གི་ཆོས་བསྟན་ཏེ། ཁུ་
ཚུར་སྡིགས་མཛུབ་ནི་ཕྱག་གཡོན་པ་ཐམས་ཅད་ཐུགས་ཁར་སྡིགས་མཛུབ་བྱེད་
པའོ། །རང་གི་མཚོན་ཆ་ནི་འོག་ནས་སྟོན་པ་རྣམས་སོ། །གསོད་པའི་ཐོ་བ་ནི་
ཕྱག་གཡས་པ་རྣམས་ན་བསྣམས་པའོ། །གཡོན་བརྐྱང་པ་ནི་ཁྲོ་བོ་བཅུ་པོ་ཐམས་
ཅད་དོ། །ཐོན་ཀའི་ནོར་བུ་ནི་སྔོན་པོའོ། །མཐར་བྱེད་ནི་གཤིན་རྗེ་གཤེད་དོ། །ཆུ་
ཤེལ་ནི་དཀར་པོའོ། །རྡོ་རྗེ་འཆང་པ་ནི་མཚམས་བཞིའི་ཁྲོ་བོ་ཐམས་ཅད་ལ་མི་
བསྐྱོད་པས་དབུ་བརྒྱན་པའོ། །རྡོ་རྗེ་སེམས་དཔའ་ནི་མི་བསྐྱོད་པའོ། །དབྱུག་པ་
239-254



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ཅན་ནི་གཞན་གྱིས་མི་ཐུབ་པའོ། །པད་མ་ནི་རྟ་མགྲིན་ནོ། །རྣམ་གཟིགས་ནི་སྣང་
བ་མཐའ་ཡས་སོ། །འཁྱིལ་པ་ནི་བདུད་རྩི་ཐབས་སྦྱོར་རོ། །རྡོ་རྗེ་ནི་མི་བསྐྱོད་
པའོ། ཁྲོ་བོ་རྡོ་རྗེའི་ཁྲོ་བོ་བཅུ་པའི་བསྲུང་པའི་ཙཀྲའི་དབུས་སུ་བདུད་ལས་རྒྱལ་
བ་སྟེ་རིགས་བསྡུས་པའི་དཀྱིལ་འཁོར་བསྒོམ་མོ། །ཡང་ཁྲོ་བོ་བཅུའི་གདན་དུ་
བདུད་ལས་རྒྱལ་བ་སྟེ་ཉི་མའི་དཀྱིལ་འཁོར་བསྒོམ་པ་ཉི་མའི་འོག་ཏུ་པད་མའི་
གདན་བསྒོམ། གདན་གྱི་སྟེང་དུ་ཁྲོ་བོ་བཅུ་བསྒོམ་མོ། །དཔག་ཚད་ལ་སོགས་པ་
བསྲུང་བའི་འཁོར་ལོའི་དགོས་པ་བསྟན་ཏོ། །
དེ་ནས་འཁོར་ལོའི་ལྟེ་བ་ལ་ནམ་མཁའི་ཁམས་ལ་ཞེས་པ་ཆོས་འབྱུང་གི་
གནས་གྲུ་གསུམ་པ། རྩ་བ་ཕྲ་བ་ཐུར་དུ་ཟུག་པ་ཁ་གདེངས་ཆེ་བ་དཀར་པོ་གཅིག་
བསྒོམ། ཆོས་འབྱུང་གི་ནང་དུ་
་ནང་དུ་ འབྱུང་ པ་ རིམ་ བརྩེགས་བསྒོམ་པ། ་བྱ་བ་ལ་
སོགས་པ་གསུམ་སྟེ། རྩ་བའི་རྒྱུད་དུ་སྲིད་པ་ལུགས་བཟློག་ཏུ་གསུངས་ཀྱང་།
འདིར་བཤད་པའི་རྗེས་སུ་འབྲངས་ནས་སྲིད་པ་ལུགས་འབྱུང་དུ་བསྒོམས་ཏེ། ཡཾ་
ལས་རླུང་གི་དཀྱིལ་འཁོར་དང་
། དེའི་སྟེང་དུ་རཾ་ལས་མེའི་དཀྱིལ་འཁོར་དང་།
དེའི་སྟེང་དུ་ཁཾ་ལས་ཆུའི་དཀྱིལ་འཁོར་དང་། དེའི་སྟེང་དུ་དབང་ཆེན་པོས་དཀྱིལ་
འཁོར་གྲུ་བཞི་བ་གཅིག་བསྒོམ་སྟེ། དེའི་སྟེང་དུ་ཧཱུཾ་ལས་འཁོར་ལོ་རྩིབས་གཉིས་
པ་ཧཱུཾ་གྱིས་མཚན་པ་བསྒོམ། དེ་ནས་ནམ་མཁའ་ལ་བདག་ཉིད་ཀྱི་སེམས་ཀྱི་ངོ་བོ་
ཡིག་འབྲུ་ལྔ་ཡོད་པ་ལས་ནཱ་ད་གཅིག་བྱུང་ནས་འཁོར་ལོའི་ལྟེ་བར་ཞུགས་པ།
འབྱུང་ན་བཞི་འཁོར་ལོ་དང་ལྔ་ནཱ་ད་དང་དྲུག་འདྲེས་ཡམས་བུ་ཏ་རིགས་ལྔའི་ཕོ་
བྲང་རྣམ་པ་ལྔ་བསྒོམ་པར་བྱའོ། །
བུ་ཏ་ལྔ་ཉིད་གང་ཞེ་ན། རྡོ་རྗེ་ཅན་ལ་སོགས་པའོ། །ད་ནི་གཞལ་ཡས་
239-255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཁང་བསྒོམ་པས་ཞར་བྱུང་ངམ་འཕྲོས་པ་ལྟ་བུར་དཀྱིལ་འཁོར་གྱི་དབྱིབས་ལ་
སོགས་པ་བསྟན་ཏེ། དེ་ཡང་རིགས་བསྡུས་པའི་དཀྱིལ་འཁོར་རྡུལ་མཚོན་གྱིས་
བྲི་བའི་ཚེ་རྣམ་པར་སྣང་མཛད་ཀྱི་ཕོ་བྲང་གི་དབུས་སུ་ཟླུམ་པོ་ཉིས་བརྩེགས་པར་
བྲིའོ། །མི་བསྐྱོད་པའི་ཕོ་བྲང་གི་དབུས་སུ་ཟླ་བ་ཕྱེད་པར་བྲིའོ། །རྡོ་རྗེ་ཆོས་ལ་
སོགས་པའི་ཕོ་བྲང་གི་དབྱིབས་ཀྱང་དེ་བཞིན་དུ་སྒྲེའོ། །རྡོ་རྗེ་ཅན་གྱི་ཁྲུ་གསུམ་
སྟེ་ཞེས་པ་ལ་སོགས་པས་དཀྱིལ་འཁོར་གྱི་སྟེགས་བུའི་ཚར་སྟོན་ཏེ། མི་བསྐྱོད་
པས་གཙོ་བོ་བྱས་པའི་ཚེ་སྟེགས་བུ་ངོ་རེ་རེ་ལ་ཁྲུ་གསུམ་པ་ལ་བྲིའོ། །དེ་བཞིན་དུ་
སྒྲེའོ། །ཙཀྲ་ལ་སོགས་པས་ཐིག་གདབ་པ་སྟོན་ཏེ། དང་པོ་ཚངས་ཐིག་གཉིས་
གདབ། དེ་ནས་ཚངས་ཐིག་གཉིས་གདབ། དེ་ནས་ཚངས་ཐིག་བཞི་གདབ་བོ། །
ཚངས་ཐིག་ངོས་དེ་ལ་ཆ་ཆེན་བཅུ་གཉིས་ཏེ་ཉི་ཤུར་གདབ་བོ། །
དེ་ནས་ཙཀྲ་བཞི་ལ་སོགས་པ་ཆ་བྲན་དུ་བསེལ་བ་སྟོན་ཏེ། ཤར་གྱི་ལྷ་
སྣམ་ནས་ནུབ་ཀྱི་ལྷ་རྣམས་ལ་ཐུག་གི་ཁར་དུ་ཆ་ཆེན་བརྒྱད་ཡོད་པས་བརྒྱད་ཆ་ནི་
ཆ་ཆེན་གཅིག་གོ །ཆ་ཡིས་བསྐོར་ནི་རབ་ཏུ་གྲགས་ཞེས་པ་ནི་སྒོ་སྟོད་ལ་ཡང་ཆ་
ཆེན་པོ་གཅིག་ཏུ་བྱ་བ་སྟོན་ཏོ། །སྒོ་ཁྱུད་དང་ལྷ་སྣམ་གཉིས་ཀ་ན་སྒོའི་ཚད་ཀྱིས་
བཅལ་ཏེ་ཆ་ཆེན་གཅིག་ཏུ་བྱའོ། །སྒོའི་ཕྱེད་ནི་ཆ་ཆུང་གཉིས་སོ། །ཡང་ཕུགས་
དང་འགྲམ་གཉིས་མཉམ་པ་སྟེ་ཆ་ཆེན་གཉིས་སོ། །རིན་ཆེན་བ་གུ་ཤིན་པའི་ཕྱེད་
ཏེ་ཆ་ཆུང་གཅིག་གོ །དྲ་བ་དྲ་ཕྱེད་ནི་རིན་ཆེན་ཕ་གུའི་ཚད་གཉིས་སུ་གཏང་ངོ༌། །
སྒོའི་ཚད་ནི་ཆ་ཆེན་པོ་གཅིག་གོ །བོར་བ་ནི་ཚངས་ཐིག་གི་གཡས་གཡོན་དུ་ཆ་
ཆེན་རེ་རེ་བཞག་པའོ། །ཆ་དྲུག་ཏུ་གདབ་པ་ནི་ཚངས་ཐིག་གི་གཡས་ཆ་གཡོན་ཆ་
གཉིས་གསལ་ཆ་གསུམ་གསུམ་སྟེ་དྲུག་ཏུ་གདབ་བོ། །དེ་རེ་རེ་ལ་ཆ་བྲན་གསུམ་
239--256



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
གསུམ་སྟེ་དགུའི་ཆར་གདབ་བོ། །དེ་ལྟར་བོར་བའི་ཆ་རྣམས་པ་ལས་ཆ་ཆེན་རེ་རེ་
ཞིང་ཆེ་བྲན་ལ་ལ་ཧེ་བཅོ་བརྒྱད་དུ་གདབ་པོ། །དེ་ལྟར་ཆ་བྲན་བཅོ་བརྒྱད་པོ་ལྔ་
ལ་དབུས་ཀྱི་ལྟེ་བ་ལ་པད་མ་འདབ་མ་བརྒྱད་སྒོ་རྟ་བབས་མེད་པ་རེ་རེ་བྱའོ། །དེ་
ལྟ་བུའི་དཀྱིལ་འཁོར་དེ་ལ་ལྷ་རྣམས་དགོད་པའི་རིམ་པ་ནི། བུ་ཏ་མགོན་པོ་ལ་
སོགས་པ་བསྟན་ཏོ། །ཤར་ཕྱོགས་ལ་སོགས་པ་དཀྱིལ་འཁོར་གྱིས་ཕྱོགས་མཚོན་
བསྟན་ཏོ། །གྲུ་བཞི་ལ་ སོགས་པ་ས་མ་རི་དང་རྡུལ་མཚོན་གྱི་དཀྱིལ་འཁོར་
གཉིས་ཀའི་མཚན་ཉིད་བསྟན་པའོ། །དེ་ལྟར་གཞལ་ཡས་ཁང་བསྐྱེད་པ་དང་
།
ཨོཾ་སརྦ་ཏ་ཐཱ་ག་ཏ་ཨ་ནི་ཏ་ལ་བཛྲ་སྭ་བྷ་བ་ཨད་མ་ཀོཉཧཾ། ཞེས་རྒྱས་གདབ་བོ། །
དེ་ནས་གཞལ་ཡས་ཁང་དེའི་ནང་དུ་རྒྱུའི་ཧེ་རུ་ཀ་བསྐྱེད་པ་ནི། པད་མ་
དཀར་དམར་ཞེས་བྱ་བ་ལ་སོགས་པ་སྨོས་ཏེ། དཀར་དམར་ནི་ཤར་ཕྱོགས་དང་
།
ནུབ་ཕྱོགས་ཀྱི་པད་མའི་ཁ་དོག་བཤད་པས་སེར་པོ་དང་སྔོན་པོ་ལ་སོགས་པ་ལྷོ་
བྱང་ལ་ཡང་སྐྱེ་བའམ། ཡང་ན་པད་མ་དཀར་དམར་ཤིན་ཏུ་མཛེས་པས་པད་མ་
ཐམས་ཅད་དཀར་པོའམ་དམར་པོར་བསྒོམ་པའོ། །པད་མ་དེ་དག་གི་དབུས་སུ་
མངོན་པར་བྱང་ཆུབ་པ་ལྔས་རྒྱུའི་རྡོ་རྗེ་འཆང་བསྒོམ་པ་ལ་ཨཱ་ལི་ལ་སོགས་པས་
མདོར་བསྟན་ཏོ། །བུ་ཏ་ལ་སོགས་པ་རྒྱས་པར་འཆད་དོ། །བུ་ཏའི་ཡོན་ཏན་ནི་
མཚན་བཟང་པོ་སུམ་ཅུ་གཉིས་སོ། །ཨཱ་ལི་གཟུགས་ཀྱིས་དགོད་པ་ནི་ནམ་མཁའི་
ཡིག་འབྲུ་ལྔ་ལས་ཨཱ་ལི་གཡས་བསྐོར་གཅིག་དང་གཡོན་བསྐོར་གཅིག་ཆད་པས་
པད་པའི་ལྟེ་བ་ལ་དགོད་དོ། །ལྷ་མོ་ཆ་ཤས་ཚུལ་དུ་ནི་ཨཱ་ལི་རྣམས་ཤེས་རབ་སྟོང་
པའི་ལྷ་མོ་བཅུ་བཞི་པའི་ས་བོན་ཡིན་པའི་ཕྱིར་རོ། །གྲུ་གསུམ་ནི་ཆོས་འབྱུང་གི་
ནང་དུ་ཨཱ་ལི་གཉིས་བསྐོར་ཟླ་བའི་དཀྱིལ་འཁོར་དུ་བསྒོམ་མོ། །དེ་མངོན་པར་
239-257



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བྱང་ཆུབ་པ་ན་དང་པོ་ཡེ་ཤེས་ནི་མེ་ལོང་ལྟ་བུའོ། །རྒྱུ་སྐར་ཚུལ་ནི་རྣམས་ཕྲ་ལེ་
གནས་པར་བསྒོམ་པའོ། །ཀཱ་ལི་ནི་ནམ་མཁའི་ཡི་གེ་ལྔ་ལས་ཀཱ་ལི་གཡས་བསྐོར་
དང་གཡོན་བསྐོར་གཅིག་ཆད་པས་གོང་གི་ཟླ་བའི་དཀྱིལ་འཁོར་གྱི་དབུས་སུ་ཟླ་
བའི་དཀྱིལ་འཁོར་གཉིས་པ་ཅུང་ཟད་དམར་བ་གཅིག་བསྒོམ་མོ། །དེ་བྱང་ཆུབ་
པ་ནི་གཉིས་པ། ཡེ་ཤེས་ནི་མཉམ་པ་ཉིད་ཀྱི་ཡེ་ཤེས་སོ། །
དེ་ནས་ཟླ་བའི་དཀྱིལ་འཁོར་དེ་གཉིས་ཀྱི་དབུས་སུ་ས་བོན་བསྒོམ་པ་ནི།
དབུས་སུ་ཧཱུྃ་འོད་ཟེར་གྱི་འཕྲེང་བ་དམར་པོ་འཕྲོ་བ་གཅིག་བསྒོམ་མོ། །དེ་བཞིན་
དུ་ཤར་དུ་ཨོཾ་ལྷོར་ཏྲ་རཏྣ་ནུབ་ཏུ་ༀ་ཡེ་ཤེས་སེམས་དཔའ་བྱང་དུ་ཁཾ་ཨ་བ་བསྒོམ་མོ། །དེ་
ལྟར་ལེང་ཚེ་ལྔ་མ་སོ་སོར་ཏ་ཐཱ་ལྔའི་ས་བོན་ལྔ་པོ་བསྒོམ་པ་ནི་བྱང་ཆུབ་པ་གསུམ་
པ། ཡེ་ཤེས་ནི་སོར་སོར་ཀུན་ཏུ་རྟོག་པའི་ཡེ་ཤེས་སོ། །དེ་ནས་ས་བོན་ལྔ་ལས་
འོད་ཟེར་འཕྲོས་པས་བུ་ཏ་མཆོད་པ་དང་སེམས་ཅན་གྱི་དོན་བྱས་ནས་ཚུར་འདུས་
པས་རིམ་པ་བཞིན་དུ་ཧཱུཾ་དེ་མི་ཕྱེད་པ་སྟེ་རྡོ་རྗེ་ཧཱུྃ་གིས་མཚན་པ་དང་
། ༀ་དེ་ཆོས་
ཀྱི་འཁོར་ལོ་ཨོཾ་གྱིས་མཚན་པ་དང་
། རིན་པོ་ཆེ་ཏཱཾ་གིས་མཚན་པ་དང་
། པད་མ་
བཟང་པོ་ཨོཾ་གྱིས་མཚན་པ་དང་
། རལ་གྲི་ཁམས་གྱིས་མཚན་པ་བསྒོམས་ཏེ།
བྱང་ཆུབ་པ་གསུམ་པ་ཡེ་ཤེས་སོ་སོར་ཀུན་ཏུ་རྟོག་པའི་ཡེ་ཤེས་སོ། །དེ་ལྟ་ས་
བོན་དང་ཕྱག་མཚན་ལས་འོད་སྤྲོས་ཏེ་ཚུར་འདུས་པ་གཟུགས་བརྙན་ཞེས་པ་ཟླ་
བ་དང་ས་བོན་ལ་སོགས་པ་འདྲ་པ་སྒྱུ་མའི་དཔེ་བཅུ་གཉིས་ཀྱི་བདག་ཉིད་ཅན་དུ་
གྱུར་པའོ། །དེ་བྱང་ཆུབ་པ་ནི་བཞི་པ། ཡེ་ཤེས་ནི་བྱ་བ་གྲུབ་པའི་ཡེ་ཤེས་སོ། །
དེ་ནས་བྱང་ཆུབ་པ་ལྔ་པ་ལ་ལྷའི་སྐུ་བསྐྱེད་པ་ནི། དམ་བདག་པོ་ནི་ཏ་ཐཱ་ལྔའོ། །
ད་ཀི་བཞི་ནི་ད་ཀི་མ་རྡོ་རྗེ་གུར་བཞིན་དུ་བསྒོམ་པའོ། །འོ་ན་ཐམས་ཅད་དུ་གུར་
239 -1.258



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ལྟར་བསྒོམ་པར་བྱའམ་ཞེ་ན། ཟླ་བ་ཆུ་ཤེལ་ནོར་བུའི་འོད་ཅེས་པ་ནི་རྒྱུའི་ཧེ་རུ་
ཀ་ལ་ལོངས་ སྤྱོད་ རྫོགས་ པའི་སྐུ་ཞི་བ། སྐུ་མདོག་དཀར་བ་ལ་དམར་
བའི་
མདངས་ཆགས་པར་བསྒོམ་མོ། །གང་དུ་བསྒོམ་ཞེ་ན། དཀྱིལ་འཁོར་ལྔའི་དབུས་
སུ་རིགས་ལྔ་པོ་བསྒོམ་པར་བྱའོ། །གང་དང་ལན་གཅིག་བསྒོམ་པར་ཞེ་ན། མ་མཱ་
ཀི་ལ་སོགས་སོ་སོའི་ཡུམ་དང་
། ལྷན་ཅིག་ཏུ་མཉམ་པར་སྦྱོར་ཞིང་སྙོམས་པར་
འཇུག་པར་བསྒོམ་མོ། །
ད་ནི་མངོན་པར་བྱང་ཆུབ་པ་བཞི་པ། ཡེ་ཤེས་ནི་ཆོས་ཀྱི་དབྱིངས་ཀྱི་ཡེ་
ཤེས་སོ། །དེ་ལྟར་མངོན་པར་བྱང་ཆུབ་པ་ལྔས་རྒྱུའི་ཧེ་རུ་ཀ་བསྐྱེད་པ་དང་སྙོམས་
པར་འཇུག་པ་བྱ་སྟེ། འདོད་ཆགས་ཆེན་པོ་ནི་ཞེན་པ་མེད་པའི་འདོད་ཆགས་ཆེན་
པོ་སྙོམས་པར་འཇུག་པའོ། །ཚུལ་ནི་སྙོམས་པར་འཇུག་པ་བྱ་བའི་ཐབས་ཏེ།
དང་པོ་ཡུམ་ལྔའི་འདོམས་སྟོང་བར་བསྒོམ། ཧཱུྃ་ལས་པད་མར་བསྐྱེད། ཨས་པད་
མའི་ཟེ་
ཟེ་འབྲུ་བྱས། ཕཊ་ཀྱིས་པད་མའི་བུག་པ་དགགདེ་ནས་པད་མ་སུ་ཁར་རའི་
སྔགས་ཀྱིས་ཡབ་ཀྱིས་ཡུམ་ལ་བསྐུལ། དེ་ནས་ཡབ་ལྔའི་འདོམས་སྟོང་པ་ཉིད་དུ་
བསྒོམ། ཧཱུྃ་ལ་རྡོ་རྗེ། ཨོཾ་གྱིས་རྡོ་རྗེ་ནོར་བུ། ཕཊ་ཀྱིས་རྡོ་རྗེའི་བུག་པ་བཀག་ལ།
ཨོཾ་པད་མ་ཧ་དེ་ཤའི་སྔགས་ཀྱིས་ཡུམ་གྱིས་ཡབ་ལ་བསྐུལ་ནས་སྙོམས་པར་
འཇུག་པའི་ཏིང་ངེ་འཛིན་ལ་སྙོམས་པར་འཇུག་པ་བྱས་པས་ལུས་འདོད་ཆགས་
ཆེན་པོའི་མེས་ཞུམ་ནས། ལུས་ཀྱི་རླུང་བཅུ་ལ་འོད་ཟེར་སྤྲོས་ཏེ། སྲོག་ལ་སོགས་
པ་ནི་རླུང་ལྔའོ། །རླུང་ལ་སོགས་པ་ནི་ཡན་ལག་གི་རླུང་ལྔའོ། །འོད་ཟེར་དེ་དག་
གི་ཏ་ཐཱ་ཐམས་ཅད་ཀྱི་ཐུགས་གཉིས་སུ་མེད་པའི་བཅུད་རྣམས་ཚུར་བསྡུས་ནས།
དེ་དག་སོ་སོའི་ཞལ་དུ་སོང་ནས་ཨ་བ་དྷཱ་ཏཱིར་སོང་
། དེ་ནས་ཡུམ་གྱི་པད་མ་
239-259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
རྣམས་སུ་བྱང་ཆུབ་ཀྱི་སེམས་ཀྱི་ཐིག་ལེར་བཞུའོ། །དེ་ལྟར་ཡུམ་གྱི་བྷ་གའི་བྱང་
ཆུབ་ཀྱི་སེམས་ཀྱི་ཐིག་ལེ་སོ་སོའི་འཁོར་གྱི་ལྷ་མོའི་ས་བོན་དུ་བསྒོམས་ཏེ། གྷོ་ཙི་
ཞེས་བྱ་བ་ལ་སོགས་པ་ལ། མི་བསྐྱོད་པའི་ཡུམ་གྱི་བྷ་གར་གྷོ་ཙི་པཾ་གི་པཾ་ཤཾ་ཙི་ཧཱུཾ་
ཞེས་པས་ལྷ་མོ་བརྒྱད་ཀྱི་ས་བོན་དང་
། ཛཧཱུྃ་བཾ་ཧོཞེས་པས་སྒོ་བ་བཞིའི་ས་བོན་
བསྒོམ་མོ། །སྤྱན་མའི་བྷ་གར་སཾ་པཾ་བྷཾ། དུ་བུ་ཨ་ག་ཞེས་པ་བཞི་བསྒོམ། རིན་
ཆེན་འབྱུང་ལྡན་གྱི་བྷ་གར་དྷཾ་དཾ་རཾ་བོ་བསྒོམ། གོས་དཀར་མོའི་བྷ་གར་པཾ་དྷཾ་སཾ་
ཨོཾ་ཙ་ཊཾ་དཾ་མཾ་བསྒོམ། སྒྲོལ་མའི་བྷ་གར། བི་ཊཾ་ཀཾ་ཀཾ །རཾ་མཾ་བི་ཏཾ་སྟེ་བརྒྱད་དུ་
བསྒོམས་ལ། ཨོཾ་སརྦ་ཏ་ཐཱ་ག་ཏ་ཨ་བུ་ར་ག་ཏ་བཛྲ་སྭ་བྷ་བ་ཨད་མ་ཀོཉཧཾ་ཞེས་
བརྗོད་ལ་རྗེས་སུ་ཆགས་པའི་རྒྱས་གདབ་པར་བྱའོ། །
དེ་ནས་འཁོར་གྱི་ལྷ་མོ་རྣམས་རིམ་པ་བཞིན་དུ་གདོན་ཏེ། རྡོ་རྗེ་ཊཱ་ཀི་ནི་
མི་བསྐྱོད་པ་དགྱེས་པ་རྡོ་རྗེའོ། །དེའི་དཀྱིལ་འཁོར་དུ་འཁོར་གྱི་ལྷ་མོ་དཀར་མོ་
ལ་སོགས་པ་བརྒྱད་རིམ་པ་བཞིན་དུ་བསྟན་པ་དགོད་དེ། དེ་བཞིན་དུ་ཐམས་ཅད་
ལ་སྒྲེའོ། །གང་ཚེ་ལ་སོགས་པས་སྒོ་སྐྱེད་པར་བསྟན་ཏེ། ལྕགས་ཀྱུ་ལ་སོགས་པ་
བཞི་ཡང་མི་བསྐྱོད་པའི་ཡུམ་གྱི་བྷ་ག་ནས་གདོན་ནོ། །རྡོ་རྗེ་ཊཱ་ཀི་མ་ལ་སོགས་
པས་ལྷ་མོ་རྣམས་ཀྱི་ཐུན་མོང་གི་མཚན་ཉིད་སྟོན་ཏེ། དེ་རྣམས་ཀུན་གྱི་ནི་ཌཱ་ཀི་མ་
བཅུ་པོ་རྣམས་སོ། །གཡོན་བརྐྱང་པ་ནི་ཞབས་གཡོན་བརྐྱང་གཡས་པ་གཡོན་གྱི་
སྒྱིད་ཁུང་དུ་བཅུག་པའོ། །སྡིགས་མཛུབ་ནི་ཕྱག་གཡོན་པ་ཐམས་ཅད་ཐུགས་
ཀར་སྡིགས་མཛུབ་བྱེད་པའོ། །གྷོ་རི་ལྕགས་ཀྱུ་ལ་སོགས་པས་ཕྱག་མཚན་གྱི་
ཁྱད་པར་བསྟན་ཏོ། །དཀར་སེར་ལ་སོགས་པས་སྐུ་མདོག་བསྟན་ཏོ། །བུ་ད་
རྣམས་ལ་ཞེས་བྱ་བ་ལ་སོགས་པས་རྣམ་སྣང་ལ་སོགས་པའི་འཁོར་གྱི་ལྷ་མོ་
239 -260



མ་ ་
དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
རྣམས་ཀྱི་སྐུ་མདོག་བསྒྲེ་བ་སྟོན་ཏོ། །བུ་ཏ་རྣམས་ཡང་སྣང་མཛད་མགོན་པོ་དེ་
རྣམས་རིགས་ལྔའོ། །ལྟོས་ནི་མི་བསྐྱོད་པའི་འཁོར་གྱི་ལྷ་མོ་བཞིའི་སྐུ་མདོག་ལ་
ལྟོས་ནས་ལྷག་མ་རྣམས་ཀྱིས་སྐུ་མདོག་གི་ཁྱད་པར་བསྟན་ཞེས་པའོ། །གཞན་ནི་
རིགས་ལྔ་པོ་ཐམས་ཅད་ཀྱི་མཚམས་ཀྱི་ལྷ་མོ་རྣམས་ཀྱི་སྐུ་མདོག་གོ་རིམ་དག་ནི་
གཅིག་པ་ཡིན་ཏེ་སྐུ་མདོག་མི་འདྲ་ཞེས་པའོ། །རི་རབ་ལ་སོགས་པ་བུ་ཀ་སི་ལ་
སོགས་པའི་ཕྱག་མཚན་རིམ་པ་བཞིན་དུ་སྦྱར་རོ། །དཀར་ནག་ལ་སོགས་པ་སྐུ་
མདོག་རིམ་པ་བཞིན་དུ་སྦྱར་རོ། །
དོན་ཡོད་གྲུབ་པའི་སྐུ་མདོག་གི་ཁྱད་པར་ནི། བུ་ཏ་སྤྱན་མ་སེར་མོ།
མ་ཀི་སྔོན་མོ། གོས་དཀར་མོ་དམར་མོ། སྒྲོལ་མ་ལྗང་ཀུའོ། །ད་ནི་འབྲས་བུའི་ཧེ་
རུ་ཀ་བསྐྱེད་པ་ལོ་བཅུ་ལས། དང་པོ་དྲི་ཟ་ཉེ་བར་ཞུགས་པ་སྟོན་ཏེ། བཅོམ་ལྡན་
ནི་འོད་ཟེར་ལྔ་འཕྲོ་བའོ། །ཧོ་ཡིག་དམར་ཟུང་ལྡན་ནི་ཧོ་དམར་མོ་གཉིས་ཀྱི་
མཐའ་བསྟན་པའོ། །སྙིང་པོ་ནི་ཧོ་གཉིས་ཀྱི་དབུས་སོ། །ཡི་གེ་གསུམ་ནི་ཨོཾ་ཨ་ཧཱུཾ་
གསུམ་མོ། །དྲི་ཟ་ ཞུགས་པ་ནི་ནམ་མཁའ་ལ་ཡིག་འབྲུ་ལྔ་བར་དོའི་ཚུལ་དུ་
གནས་པ་དེ་རྣམ་པ་ཞུ་ནས་ནི་ད་ལྔའི་ཚུལ་དུ་རིགས་ལྔའི་ཞལ་དུ་ཞུགས་པས་ཨ་
བ་དྷཱ་ཏཱི་ནས་ཡབ་ཀྱི་བྷ་གར་སོང་
། དེས་ཡུམ་བདེ་བ་སྐྱེས་པས་མ་ཞུ། ཡུམ་ཞུ་
བས་ཡབ་ཀྱང་བདེ་བའི་ངོ་བོར་ཞུ་བས་རྔུལ་ཆུ་དཀར་དམར་གྱི་རྣམ་པར་བསྒོམ་
པར་བྱའོ། །དེ་ནས་གཙོ་བོ་རྣམས་ཞུ་བས་མཚམས་ཀྱི་ལྷ་མོ་རྣམས་ཀྱིས་མྱ་ངན་
གྱི་གླུས་བསྐུལ་ཏེ། མཚམས་ཀྱི་ལྷ་མོ་ནི་སྦོས་མི་ལ་སོགས་པ་རྣམས་སོ། །འདྲེན་
པ་ནི་གཙོ་བོ་རིགས་ལྔ་ལ་སོགས་པས་ཉོན་མོངས་པ་ལྔ་ལས་བཞེངས་པར་འདྲེན་
པར་བྱེད་པས་སོ། །ཁྱོད་ནི་བསོགས་པའི་གླུས་བསྐུལ་བ་དངོས་སོ། །འོ་ན་ཁྱོད་
239-261



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མི་བསྐྱོད་པའི་གླུས་བསྐུལ་བའོ། །དེ་ལྟར་ཡིན་ན་རིགས་གཞན་ལ་ཇི་ལྟར་བྱ་ཞེ་
ན། མེ་ཏོག་མ་སོགས་ཀྱིས་རིགས་གཞན་ལ་མིང་སྤོ་ཞིང་བསྒྲེ་བར་བྱའོ། །
དེ་ལྟར་གླུས་བསྐུལ་ནས་འབྲས་བུའི་ཧེ་རུ་ཀ་བཞེངས་པ་ནི། བསྐུལ་ནས་
ནི་མཚམས་སྦྱོར་གྱི་ཚིག་གོ །དགོས་པ་ནི་རྗེས་སུ་དྲན་པའོ། །ཧཱུྃ་ལ་སོགས་པ་
བཞེངས་པ་དངོས་སྟོན་ཏེ། དབུས་སུ་མི་བསྐྱོད་པ་ཡབ་ཡུམ་ཞུ་བ་ལས་འོད་ཟེར་
འཕྲོས་པས་བུ་ཏ་མཆོད་པ་ལ་སོགས་པ་བྱས་ནས་ཚུར་འདུས་པས་ཧཱུྃ་དང་མཾ་
ང་དུ་
གྱུར། དེ་ལས་འོད་ཟེར་འཕྲོས་ནས་ཚུར་འདུས་པས་རྡོ་རྗེ་ཧཱུཾ་གིས་མཚན་པ་དང་།
གྲི་གུག་མཾ་གྱིས་མཚན་པར་གྱུར། དེ་ལས་འོད་འཕྲོས་ནས་ཚུར་འདུས་པས་
ཐུགས་ཀྱི་མཁའ་འགྲོ་ཞེས་པ་མི་བསྐྱོད་དགྱེས་པ་རྡོ་རྗེ་ཡབ་ཡུམ་དུ་གྱུར་པར་
བསྒོམ་མོ། །ཇི་ལྟ་བུ་ཞེ་ན། ཞལ་བརྒྱད་ལ་སོགས་པའི་མཚན་ཉིད་དང་ལྡན་པའོ། །
གྲི་གུག་ལ་སོགས་པ་ཡུམ་གྱི་མཚན་ཉིད་དོ། །གཉིས་མེད་རྣལ་འབྱོར་ནི་ལྷ་ཡབ་
ཡུམ་ཞལ་སྦྱར་བའོ། །རྣམ་སྣང་ཞུ་བ་ལས་འོད་འཕྲོས་ནས་ཚུར་འདུས་པས་ཨོཾ་
དང་ལཾ། དེ་ལས་འཁོར་དང་གྲི་གུག་ས་བོན་གྱིས་མཚན་པ་དེ་ལས་རྣམ་སྣང་ཡབ་
ཡུམ་བསྐྱེད་པ་ནི་རྣམ་སྣང་དཀར་ཞེས་པ་ལ་སོགས་པའོ། །རིན་ཆེན་འབྱུང་ལྡན་
ཞུ་བའི་ཐིག་ལེ་ལས་ཀྲྀ་ཏཾ། དེ་ལས་རིན་པོ་ཆེ་དང་གྲི་གུག་ས་བོན་གྱིས་མཚན་པ།
དེ་ལ་རིན་ཆེན་རྒྱལ་པོ་སེར་པོའི་མདོག་ལ་སོགས་པའི་མཚན་ཉིད་ལ་སོགས་པ་
དང་ལྡན་པར་བསམ་མོ། །སྣང་བ་མཐའ་ཡས་ཞུ་བ་ལས་ཨོཾ་དང་པཾ། དེ་ལས་པད་
མ་དང་གྲི་གུག །དེ་ལ་སྣང་བ་མཐའ་ཡས་དམར་པོ་ལ་སོགས་པའི་མཚན་ཉིད་
དང་ལྡན་པའོ། །དོན་ཡོད་གྲུབ་པ་ཞུ་བ་ལས་ཏྲ་དང་ཁ་དེ་ལས་རལ་གྲི་དང་གྲི་
གུག་ས་བོན་གྱིས་མཚན་པ། དེ་ལས་དོན་ཡོད་གྲུབ་པ་ཡབ་ཡུམ་གྱི་སྐུར་བསྐྱེད་
239-262



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
པ་ནི། ལྗང་ པའི་རྟ་ལ་སོགས་པས་བསྟན་ཏོ། །ལྷ་མོ་རྣམས་ ལ་སོགས་པས་
རིགས་ལྔའི་ཡུམ་གྱི་ཐུན་མོང་གི་ཆོས་བསྟན་ཏོ། །
རྡོ་རྗེ་སེམས་དཔའ་ཡང་
། འབྲས་བུའི་ཧེ་རུ་ཀའི་ཐུགས་ཁར་ཡེ་ཤེས་
སེམས་དཔའ་དགོད་པ་བསྟན་ཏེ། རྡོ་རྗེ་ནི་མི་བསྐྱོད་དགྱེས་པ་རྡོ་རྗེ་ལ་སོགས་པ་
རིགས་ལྔའོ། །སྙིང་ཁ་ནི་དམ་ཚིག་སེམས་དཔའ་ལྔའི་ཐུགས་ཀར་རོ། །ཡེ་ཤེས་
གནས་དགོད་ནི་མདོར་བསྟན་པའོ། །དེ་ཇི་ལྟར་དགོད་པར་བྱ་ཞེ་ན། རང་སྔགས་
ཡི་གེ་སྟེ་སོ་སོའི་ཐུགས་ཁར་སོ་སོའི་ས་བོན་བསམ་མོ། །ས་བོན་དེ་རྣམས་ལས་
འོད་ཟེར་འཕྲོས་ནས་ཚུར་འདུས་པས་མཚན་མ་བརྟག་པར་བྱ་སྟེ། རྡོ་རྗེ་ལ་
སོགས་པའི་ཕྱག་མཚན་སོ་སོའི་ས་བོན་གྱིས་མཚན་པར་བསྒོམ། དེ་རྣམས་གྱུར་
པ་ལས་ལྷའི་སྐུ་ཕྱག་རྒྱ་ཆེན་པོ་ཚོན་གང་པ་རེ་བསྒོམ་མོ། །སྙིང་ཀ་ནི་དམ་ཚིག་
སེམས་དཔའ་ཐུགས་ཁར་ཡེ་ཤེས་སེམས་དཔའི་ཐུགས་ཁར་དམ་ཚིག་ཅེས་པ་
ཏིང་ངེ་འཛིན་སེམས་དཔར་བསྒོམ་པ་ལས་མི་འདའ་བའོ། །
ཇི་ལྟར་བསྒོམ་ཞེ་ན་ཕྱག་རྒྱ་མཚན་མ་སྟེ་སོ་སོ་ཕྱག་མཚན་རྡོ་རྗེ་ལ་སོགས་
པ་ནས་རེ་ཙམ་བསྒོམ། དེའི་ལྟེ་བ་ལ་ཉི་མའི་དཀྱིལ་འཁོར་དྲན་ཆུན་གཤགས་
པའི་གའུ་ཙམ་རེ་བསྒོམ། དེའི་དབུས་སུ་རང་སྔགས་ཡི་གེ་སྟེ་སོ་སོའི་ས་བོན་སྤུས་
བྲིས་པ་ཙམ་རེ་བསྒོམ། དེ་ལྟར་ཡེ་ཤེས་སེམས་དཔའ་གསུམ་བརྩེགས་སུ་བསྒོམ་
པ་དེ་ཉིད་ལ་བརྟེན་པ་ཞེས་བྱའོ། །ཡེ་ཤེས་སེམས་དཔའ་ལས་གསུམ་བརྩེགས་
སུ་བསྒོམས་པའི་ཕན་ཡོན་ནམ་དགོས་པ་བསྟན་ཏོ། །དེ་ལྟར་འབྲས་བུའི་ཧེ་རུ་ཀ་
རྣམས་བཞེངས་པ་དང་
། དྷརྨ་དྷ་དུ་སྔགས་བརྗོད་པས་ལྷའི་སྐུ་སྣང་ལ་རང་བཞིན་
མེད་པ་འཇའ་ཚོན་ནམ་སྒྱུ་མའི་རྣམ་པ་དགུར་བརྟག་པ་དང་པོའོ། །
239-263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༡༨༽
དེ་ལ་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བའི་
བསྙེན་པ་བྱ་བ་ནི། ཏིང་ངེ་འཛིན་གྱི་སེམས་དཔའ་སོ་སོའི་ས་བོན་ལས་འོད་ཟེར་
ལྕགས་ཀྱུའི་རྣམ་པ་སྤྲོས་པས། མདུན་གྱི་ནམ་མཁར་རིགས་བསྡུས་པའི་དཀྱིལ་
འཁོར་སྤྱན་དྲངས་ལ། ཕྱིའི་མཆོད་པ་སྤོས་དང་མེ་ཏོག་ལ་སོགས་པ་དང་
། ནང་
གི་མཆོད་པ་འདོད་པའི་ཡོན་ཏན་ལྔ་དང་
། གསང་བའི་མཆོད་པ་ཤ་ལྔ་བདུད་རྩི་
དང་། དེ་ཁོ་ན་ཉིད་ཀྱི་མཆོད་པ་ཌ་བི་ནིས་སྤྲོས་ནས་སྙོམས་འཇུག་གི་མཆོད་པ་
མཆོད་དེ། བསྟོད་པ་རྒྱས་བསྡུས་ཅི་རིགས་པས་བསྟོད་ནས། ཡེ་ཤེས་སེམས་
དཔའི་འཁོར་ལོ་དེ་རང་ཉིད་དམ་ཚིག་སེམས་དཔའ་ལ་གྷོ་རི་ཛ་ཞེས་པས་སོ་སོའི་
མགོ་ཐོག་ཏུ་དགུག །ཙོ་རི་ཧཱུྃ་གིས་གཞུག །བྷེ་ཏ་ལི་བང་གིས་བཅིང་
། གྷསྨ་རི་
ཧོས་མི་མཉེས་པ་མེད་པར་མཉེས་པར་བསྒོམ་མོ། །
དེ་ལྟར་དམ་ཚིག་སེམས་དཔའ་ལ་ཡེ་ཤེས་སེམས་དཔའ་དགུག་བཞུག་
བཅིངས་ནས་གཉིས་སུ་མེད་པར་བསྲེས་ལ། དེ་གཉིས་གཟེར་གདབ་པའི་སྤྱིར་སྐྱེ་
མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། གཏི་མུག་རྡོ་རྗེ་དཀར་མོ་
མཾ་ལས་བསྐྱེད་པ་མིག་ཏུ་དགོད་དོ། །རྣ་བར་དྷེ་ལས་བསྐྱེད་པའི་ཞེ་སྡང་རྡོ་རྗེ་མ་
སྔོན་མོ། སྣ་ལ་མཾ་ལས་སེར་སྣ་རྡོ་རྗེ་མ་སེར་མོ། ཁ་ལ་རཾ་ལས་འདོད་ཆགས་རྡོ་
རྗེ་མ་དམར་མོ། དཔྲལ་བར་ཨི་ལས་ཕྲ་དོག་རྡོ་རྗེ་མ་ལྗང་ཀུ། སྙིང་ཁར་ཨ་ལས་
བདག་མེད་མ་སྔོན་མོ། །
དེ་ལྟར་ལྷ་མོ་དྲུག་གི་ཐུན་མོང་གི་ཆོས་ནི། ཞལ་གཅིག་ལ་སོགས་པའོ། །
དེ་བཞིན་གཤེགས་པས་སྐུ་གསུང་ཐུགས་བྱིན་གྱིས་བརླབ་པ་སྟོན་ཏེ། མཁའ་སྤྱོད་
ནི་སྙིང་ཀར་ཐུགས་རྡོ་རྗེའི་བདག་ཉིད་ཅན་དགོད་དེ། མགྲིན་པར་ས་གཅོད་མ་
239 -264



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
གསུང་རྡོ་རྗེའི་བདག་ཉིད་ཅན་ནོ། །སྤྱི་བོར་འོག་མ་སྐུ་རྡོ་རྗེའི་བདག་ཉིད་ཅན་
དགོད་དོ། །ཐུགས་ལ་སོགས་པ་དགོད་པ་བསྟན། ཐུགས་ལ་སོགས་པས་ས་བོན་
སྟོན་ཏེ། ཨོཾ་ཨ་ཧཱུཾ་ཞེས་པའོ། ཁེ་ཙེ་ར་ནི་ཐུགས་བྱིན་གྱིས་བརླབ་པའི་སྔགས་སོ། །
བྷུ་ཙི་ར་ནི་སྐུའིའོ། །པ་ཏ་ལ་ནི་གསུང་བྱིན་གྱིས་བརླབ་པའི་སྔགས་སོ། །
དེ་ནས་དབང་བསྐུར་ཏེ། རྡོ་རྗེ་མ་ལ་སོགས་པ་གསུམ་ནི་སྐུ་རྡོ་རྗེ་མ་ལ་
སོགས་པ་གསུམ་མོ། །ལྔ་ནི་ཡུམ་ལྔའོ། །མཁའ་འགྲོ་ནི་ཡབ་ལྔའོ། །ལྡན་པ་ནི་
ཡབ་ཡུམ་སྙོམས་པར་འཇུག་པ་ནི་རིགས་ལྔའི་མདུན་གྱི་ནམ་མཁར་སྤྱན་དྲངས།
དེ་ལ་ལྷ་མོ་བརྒྱད་ཀྱིས་མཆོད། དེ་ནས་དབང་བསྐུར་བར་གསོལ་བ་གདབ། དེ་
ནས་རིགས་ལྔ་སྤྱན་དྲངས་པའི་ཐུགས་ཁོ་ནས་སོ་སོའི་འཁོར་གྱི་མཁའ་འགྲོ་མ་
སྟོན་ལ་དེ་རྣམས་ཀྱིས་དབང་བསྐུར་ཏེ། ཕྱག་ན་བུམ་པ་དམ་ཚིག་གི་རྫས་ལྔས་
གང་བ་ཐོགས་ནས་དབང་བསྐུར་བ་པའི་ཆུས་ཉོན་མོངས་པ་དག་ནས་ཆུ་ཡར་
འཁྱིལ་པས་སོ་སོའི་ཕྱག་མཚན་གྱི་སྟེང་དུ་རིགས་ལྔའི་ཞི་བ་རེ་རེས་དབུ་བརྒྱན་
བར་བསྒོམ་མོ། །དེ་ཡང་རིག་མ་བརྒྱད་ནི་སོ་སོའི་ལྷ་མོ་གྷོ་རི་མ་དང༌
། སྐམ་པ་མོ་
ལ་སོགས་པའོ། །མཁའ་འགྲོ་ལྔ་ནི་སྤྱན་དྲངས་པའི་རིགས་ལྔའོ། །དབང་བསྐུར་
བའི་ཆུ་གྱེན་དུ་འཁྱིལ་བས་དབང་རྟགས་སུ་འབྲས་བུའི་ཧེ་རུ་ཀ་ཌཱ་ཀི་མ་ལྔ་པོ་ལ་
འཁོར་ལ་སོགས་པ་སོ་སོའི་ཕྱག་མཚན་གྱི་སྟེང་དུ་སངས་རྒྱས་ལྔ་ཞི་བའི་སྐུ་རེ་རེ་
བསྒོམ། སྟེང་དུ་ནི་མི་བསྐྱོད་པའི་དབུའི་སྟེང་དུ་ཐུགས་ཀྱི་མཁའ་འགྲོ་མ་མི་
བསྐྱོད་པ་ཞི་བ་བསྒོམ་མོ། །
དེ་ལ་རྡོ་རྗེ་མི་བསྐྱོད་དགྱེས་པ་རྡོ་རྗེ་ལ་སོགས་པ་རིགས་ལྔའོ། །བདག་པོ་
བཞི་ནི་གཙོ་བོ་ལྔ་ལ་རིགས་ཀྱི་བདག་པོས་དབུ་བརྒྱན་པར་བསྒོམ་མོ། །དཀྱིལ་
239 -265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འཁོར་ནི་མི་བསྐྱོད་དགྱེས་པ་རྡོ་རྗེ་ལ་སོགས་པའོ། །གོ་རིམ་བཞི་ནི་རིགས་ལྔ་ཁྲོ་
བོ་ལ་རིགས་ལྔ་ཞི་བས་དབུ་བརྒྱན་པའོ། །ཐུགས་དབང་མི་བསྐྱོད་དགྱེས་པ་རྡོ་རྗེ་
ལ་མི་བསྐྱོད་པས་དབུ་བརྒྱན། བརྟགས་ནི་རྣམ་སྣ ང་ཧེ་བཛྲ་ལ་རྣམ་སྣང་གིས་
དབུ་བརྒྱན། རིན་ཆེན་བདག་ནི་རིན་ཆེན་འབྱུང་ལྡན་ཧེ་བཛྲ་ལ་རིན་ཆེན་འབྱུང་
ལྡན་གྱིས་དབུ་བརྒྱན། བདག་མེད་སྣང་བ་མཐའ་ཡས་ལ་སྣང་བ་མཐའ་ཡས་
ཀྱིས་དབུ་བརྒྱན་པས་རིགས་ལྔའི་སྤྱི་བོར་འཆང་བའོ། །སརྦ་ཏ་ཐཱ་ག་ཏ་ཨ་བི་ཤེ་
ཀ་ནི་དབང་བསྐུར་བའི་རྒྱས་གདབ་བོ། །
བདུད་རྩི་མྱང་པ་གཉིས་ལས། བདུད་རྩི་མྱང་པ་དངོས་ནི། ཤ་ལྔས་དངོས་
གྲུབ་ཐམས་ཅད་འགུགས་པའི་ཕྱིར་རོ། །དབང་པོ་ལྔ་ནི་རྣམ་པར་རྟོག་པ་དང་
ཉོན་མོངས་པ་ཐམས་ཅད་འགུགས་པའི་ཕྱིར་རོ། །ཐོད་ནང་ཞུ་ཞིང་འབར་བ་
འབྱུང་ནི་ཐོད་པའི་འོག་ཏུ་ཡཾ་ལས་རླུང་དང་རཾ་ལས་མེ་འབར་བས་ཐོད་པའི་ཤ་ལྔ་
དང་བདུད་རྩི་ལྔ་སྲོག་ཨ་རྣམ་པ་ལྔ་ཨཱི་ལྔར་བསྒོམས་པས་དམ་ཚིག་བདུད་རྩི་
ཁོལ་བ་དང་སྟེང་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་ཕབ་ཡི་གེ་གསུམ་བརྗོད་
པས་བརླབས་ལ། ནས་ འབྲུ་ ཙམ་ གྱིས་རྡོ་ རྗེ་ ལྔ་པོ་ནི་བདུད་རྩིར་བྱིན་ གྱིས་
བརླབས་པ་དེའོ། །རྡོ་རྗེ་དག་གིས་བཏུང་པར་བྱ་ནི་ལྷ་ཐམས་ཅད་ཀྱིས་རྫས་རྡོ་རྗེ་
ནས་འབྲུ་ཙམ་གྱིས་དྲངས་ནས་གསོལ་བས། ཤིན་ཏུ་མཉེས་ཤིང་ཚིམ་པར་བསྒོམ་
མོ། །སྔགས་ཀྱི་རྒྱས་གདབ་པ་ནི། ཨོཾ་སརྦ་ཏ་ཐཱ་ག་ཏ་ཨ་མྲྀ་ཏ་ཞེས་པས་སོ། །
མཆོད་པ་ལ་ཡང་གཉིས་ལས། མཆོད་པ་དངོས་ནི། ཡེ་ཤེས་མཆོད་པ་སྣ་
ཚོགས་ནི་ཕྱིའི་མཆོད་པ་སྤོས་དང་མེ་ཏོག་ལ་སོགས་པ་ལྔ་དང་
། ནང་གི་བདུད་རྩི་
དང་གསང་བ་ཌ་བི་ནི་རྣམས་ཀྱི་མཆོད་པའོ། །འབྱིན་པའི་ལྷ་མོ་རང་བཞིན་གྷོ་རི་
239-266



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
བདུད་རྩི་བྱང་སེམས་ཀྱིས་ཐོད་པ་བསྐང་ནས་དྷཾ་བྷ་ནི་དེ་ཁོ་ན་ཉིད་ཀྱིས་མཆོད་
པར་བྱའོ། །རིམ་པར་བདག་ཉིད་ནི་ཐུགས་ཀ་ནས་འོད་སྤྲོས་ཚུར་བསྡུས་རྡོ་རྗེ་
ནས་བྷ་གར་ཕབ་ནས་གཟུགས་རྡོ་རྗེ་མ་ལ་སོགས་པའི་ལྷ་མོར་སྤྲུལ་ལ། འཁོར་
ལོ་ཅན་རྣམས་ནི་རང་དང་དཀྱིལ་འཁོར་གྱི་འཁོར་ལོ་ལའོ། །ཨོཾ་སརྦ་ཏ་ཐཱ་ག་ཏ་
སྔགས་ཀྱིས་རྒྱས་གདབ་པའོ། །
བསྟོད་པ་ལ་གཉིས་ལས། བསྟོད་པ་ནི་ཁྱོད་ནི་རྣལ་འབྱོར་མའི་ཚོགས་
ཀྱིས་ཡོངས་སུ་བསྐོར་ཞེས་པའི་ཚིག་བཞིའོ། །ཨོཾ་སརྦ་ཏ་ཐཱ་ག་ཏ་སཱུ་ཏི་ནིའི་
སྔགས་ཀྱི་རྒྱབ་གདབ་པའོ། །བསྐྱེད་པའི་རིམ་པའི་ཏིང་ངེ་འཛིན་ལ་གཉིས་ལས།
བསྐྱེད་རིམ་དངོས་ནི། ཕོ་བྲང་བུ་ཏ་རྣམ་པར་སྣང་མཛད་ནི་ཕོ་བྲང་བུ་ཏ་རྣམ་པར་
སྣང་མཛད་དུ་འཇོག་པ་ཅི་ཡིན་ན། རྣམ་སྣང་གཟུགས་ཀྱི་ཕུང་པོ་གནས་གྱུར་པ་
ཡིན་ཧཱུྃ་ལས་གཞལ་ཡས་ཁང་བསྐྱེད་པ་ཡང་དག་པའི་ཆོས་མཐུན་པས་སོ། །
དབང་ནི་དབང་བསྐུར་བ་མི་བསྐྱོད་པའི་དེ་བཞིན་གཤེགས་པའི་ཡན་ལག་ཏུ་
བསྒོམ་ཏེ། མི་བསྐྱོད་པ་གཟུང་འཛིན་གྱིས་མི་བསྐྱོད་པ་དབང་བསྐུར་བས་ཀྱང་
གཟུང་འཛིན་གྱིས་མི་བསྐྱོད་པའོ། །བདུད་རྩི་མྱང་བ་ནི་མགྲིན་པ་ལོངས་སྤྱོད་
འོད་དཔག་མེད་གསུང་གི་ལྷ་ཡིན་པས་བསྒོམ་མོ། །སྟོད་པ་རིན་ཆེན་འབྱུང་ལྡན་
དུ་བསྒོམ་པ་ནི། སྟོད་པ་ཡོན་ཏན་སྣ་ཚོགས་ཀྱི་སྒོ་ནས་བསྟོད་པ་རིན་འབྱུང་ཡང་
ཡོན་ཏན་གྱི་ལྷ་ཡིན་ནོ། །
མཆོད་པ་དོན་ཡོད་གྲུབ་པའི་ཡན་ལག་ཏུ་བསྒོམ་པ་ནི། དོན་ཡོད་གྲུབ་པ་
འཕྲིན་ལས་ཀྱི་ལྷ་ཡིན་ལ། མཆོད་པ་འཕྲིན་ལས་དང་ཆོས་མཐུན་པས་སོ། །རྗེས་
ཆགས་རྡོ་རྗེ་སེམས་དཔའི་ཡན་ལག་ཏུ་བསྒོམ་པ་ནི། རྡོ་རྗེ་སེམས་དཔའ་བདེ་བ་
239 -267



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཡིན་ལ་རྗེས་སུ་ཆགས་པ་ཡང་བདེ་བ་ཡིན་ནོ། །ཡན་ལག་དྲུག་བསྒོམ་ན་དེ་ལྟར་
བསྐྱེད་རིམ་ཡན་ལག་དྲུག་གོ །བདག་བྱིན་གྱིས་བརླབ་པ་ནི་བརྟེན་གྱི་གང་ཟག་
གིས་འགྲུབ་པར་འགྱུར་རོ་ཞེས་བྱའོ། །
གཉིས་པ་ཕན་ཡོན་ནི། སྔོན་དུ་མཚན་མ་མཚོན་པ་ནི། གོ་རིམ་བཞིན་དུ་
ཡན་ལག་དྲུག་བསྒོམས་ན། དང་པོ་སྤྲིན་དང་འདྲ་བར་སྣང་ཞེས་བྱའོ། །དེ་ལུས་
ཀྱི་ཞེན་ པ་བཟློག་པ་བསྐྱེད་པའི་རིམ་པ་བསྒོམ་པ་ནི། རིགས་མཐུན་གྱི་གཙོ་བོ་ལྔ་
བསྐྱེད་དེ་དེ་ལ་འཁོར་བརྒྱད་བརྒྱད་ཀྱིས་བསྐོར་བ་བསྐྱེད། སོ་སོའི་ཐུགས་ཁར་
རང་འདྲའི་ཡེ་ཤེས་སེམས་དཔའ་མཚོན་གང་པ་བསྐྱེད། དེའི་ཐུགས་ཁར་པད་
མའི་སྟེང་དུ་དེའི་དབུས་སུ་ཉི་མའི་དཀྱིལ་འཁོར་བསྒོམ། དེའི་དབུས་སུ་སོ་སོའི་
མཚན་ལ་རྡོ་རྗེ་དང་རིན་པོ་ཆེ་ལ་སོགས་པའི་མཚན་མ་ནས་བརྩམས་བསྒོམ། དེ་
ལ་སོ་སོའི་ས་བོན་ཧཱུཾ་ལ་སོགས་པ་སྤུས་བྲིས་པ་ཙམ་པ་ཏིང་ངེ་སེམས་དཔའ་འོ། །
དེ་ནས་དབང་བསྐུར་ནས་བསྟོད་པ་ཡན་ཆད་བྱས་ལ་བསྐྱེད་པའི་རིམ་པའི་ཏིང་ངེ་
འཛིན་བསྒོམ། དེ་བསྒོམས་པའི་རྟགས་གསལ་མི་གསལ་སྒོ་ནས་བསྟན་ཏེ་དཀྱུས་
བལྟའོ། །
དེ་ནས་ཡེ་ཤེས་ཀྱི་ཞེན་པ་བཟློག་པ་རྫོགས་རིམ་བསྒོམ་པ་ནི། ད་ཅིའི་
ཏིང་ངེ་འཛིན་སེམས་པའི་ཉི་མའི་སྟེང་དུ་ཟླ་བ་བསྒོམ། ཟླ་བ་དེ་ཉིད་ལས་འོད་ཁ་
དོག་ལྔ་འཕྲོས་ཏེ། དེ་འོད་ཀྱང་སྔོན་པོར་འགྲོ་བ་ཞེ་སྡང་ཅན་གྱི་དོན་ལས་དེས་
འདྲེའོ། །འོད་སྤྲོས་ཏེ་ཚུར་བསྡུས་པ་ལས་ཉི་མའི་དཀྱིལ་འཁོར་དུ་རྡོ་རྗེ་རྩེ་དགུ་པ་
གཅིག་ཏུ་གྱུར་ཏེ། དེའི་ལྟེ་བ་ལ་ཐིག་ལེ་སྲན་མ་ཙམ་གཅིག་བསྒོམ། དེའི་ནང་དུ་
རྟོགས་པ་ཆེ་ན་ལྷ་བཞི་བཅུ་ཞེ་དགུ་ལ་ཀ་བསྒོམ། བློ་ཆུང་ལྷ་དགུ་བསྒོམ། དེ་
239 --268



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐོབས།
གསལ་བའི་རྟགས་འབྱུང་དང་པོ་ཕྲིན་དང་འདྲ་བ་སྟེ། ཞེས་པ་ལ་སོགས་པའོ། །
དེ་ལ་པཎྜི་ཏ་ཚེ་ལུང་པ་ནི་ཟླ་བའི་སྟེང་དུ་ཧཱུྃ་ལ་འདོད་དོ། །དེ་གྱུར་པ་ལས་རྡོ་རྗེ་
དེའི་ལྟེ་བ་ལ་ཐིག་ལེའི་ནང་དུ་ལྷ་ཚོགས། དེ་ལས་ཡེ་ཤེས་སེམས་དཔའ་སྤྱན་
དྲངས་ནས་མཆོད་སྟོད་བདུད་རྩི་མྱང་པ་ཡན་ཆད་བྱེད་པའོ། །དེ་ནས་རྟགས་
འདྲའོ་ཟེར་རོ། །གཞན་ནི་འདྲ་སྟེ། ཐིག་ལེའི་ནང་དུ་ཡང་ཡི་དམ་གྱི་ལྷ་ལས་འོད་
སྤྲོས་ཏེ། དེ་ཡང་དང་པོར་ཐིག་ལེ་ནས་དེ་ནས་རྡོ་རྗེ་གསལ་དེ་ནས་ཟླ་བ་གསལ་
དེ་ནས་ཉི་མ་གསལ་དེ་ནས་པད་མ་གསལ་དེ་ནས་རྡོ་རྗེ་གསལ། དེ་ནས་ཡེ་ཤེས་
སེམས་དཔའ་གསལ་དེ་ནས་གཙོ་བོ་གསལ། དེ་ནས་འཁོར་ལྷ་གསལ། དེ་ནས་
གཞལ་ཡས་ཁང་དུར་ཁྲོད་རྡོ་རྗེ་ར་བ་མེ་རི་གསལ། དེ་ནས་འོད་སྤྲོས་སེམས་ཅན་
གྱི་དོན་བྱས་ཡང་རིམ་གྱིས་ཚུར་འདུས་ནས་ཐིག་ལེ་ཞུགས་པས་ཞུ་སྟེ། མཉུག་
མའི་ཨ་བ་དྷཱ་ཏཱིར་ཞུགས་ཏེ་བྱང་ཆུབ་ཀྱི་སེམས་ཀྱི་ཚུལ་དུ་བྱུང་སྟེ། ཡུམ་གྱི་ཁ་ཁོ་
མུ་ཁའི་སྣ་རྩེར་ཐིག་ལེ་ཉུངས་དཀར་ཙམ་བསྒོམ། དེ་བསྒོམས་པས་རྟགས་འབྱུང་
ངོ༌། དེ་ལྟར་དེ་ལ་བརྟན་པ་ཐོབ་ནས་ཐིག་ལེ་ཉུངས་དཀར་ཙམ་དེའི་ནང་གི་ལྷ་ལ་
འོད་སྤྲོས་ཏེ། ཁམས་གསུམ་གྱི་རྒྱུ་བ་ཐམས་ཅན་ལྷར་བྱས་མི་རྒྱུ་བ་བསྣོད་གཞལ་
ཡས་ཁང་དུ་བྱས་སོ། །དེ་བསྒོམས་པས་བྱིན་རླབས་ཞེས་པ་རྟགས་ལྔ་ཕན་ཡོན་
བརྒྱད་འབྱུང་བའོ། །
དང་པོར་སྤྲིན་དང་འདྲ་བར་སྣང་ནི། རྟགས་དྲོ་བོ་ལྟ་བུ་ལ་སོགས་པའོ། །
ཕྱི་ནས་ནི་བསྣོད་བཅུད་ཀྱི་ཆོས་ཐམས་ཅད་སྒྱུ་མའི་རྣམ་པ་ལྟ་བུར་འཆར་རོ། །
རྫོགས་རིམ་ལ་གཉིས་ལས་ཕྲ་མོ་ནི། སྙིང་ཁའི་དབུས་སུ་སོན་ནི་རང་གི་
སྙིང་ཁར་ཟླ་བའི་དཀྱིལ་འཁོར་བསྒོམ་མོ། །གཟུགས་བརྙན་བཞིན་ཟླ་བ་བརྟེན་
239--269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ནས་སུ་ཐིག་ལེ་སྲན་མ་ཙམ་ཀ་ཙམ་དཀར་ལ་འཚེར་བ་བསྣུམ་པ་འདྲིལ་བ་བསྒོམ་
མོ། །དེ་ནས་སྲན་མ་ཙམ་སྤྲོ་བསྡུ་དེ་ནས་ཡི་གེ་དེ་ལས་ཕྱག་མཚན་དེ་ནས་སྐུ་
བརྒྱན་ཅིང་དཀྱིལ་འཁོར་ལྷ་ཚོགས་སོ། །སྣ་ཚོགས་འོད་ཀྱི་ནི་ཐིག་ལེ་དེའི་ནང་དུ་
ཧེ་བཛྲ་ལྷ་དགུ་ཚན་ལྔའི་དཀྱིལ་འཁོར་བསྒོམ་པའོ། །དེ་ལ་རྡོ་རྗེ་དགུ་ཚན་ལྔའི་
དཀྱིལ་འཁོར་བསྒོམ་པའོ། །
ཐིག་ལེ་གདབ་པ་ནི་རྡོ་རྗེ་ནི་ཐིག་ལེ་ནི། ཕྱིས་མི་བསྐྱོད་ཧེ་བཛྲ་དང་ལྷ་མོ་
བདག་མེད་མ་དང་སྦྱོར་མཚམས་སུ་ཐིག་ལེ་བསྒོམ་པའོ། །མཁའ་འགྲོ་མ་ནི་ཟླ་
ཀི་མའི་པད་མར་ཐིག་ལེ་གཅིག་གི་ནང་དུ་དགུ་ཚན་ལྔས་བསྡུས་པའི་ལྷ་ཐམས་
ཅད་གསལ་བར་བསྒོམ། ཆོ་ག་ནི་འོད་སྤྲོ་བསྡུ་ཡང་ན་སྙོམས་འཇུག།མཁའ་འགྲོ་
མ་ནི་སྣ་རྩེར་བྱས་པ་ནི་ཐིག་ལེ་ལ་བརྟེན་ནས་ཕྲ་མོ་བསྒོམ་པ་ཉུངས་དཀར་ཙམ་
དུ་ཐིག་ལེ་དེའོ། །ཉུངས་དཀར་ལ་ནི་ཐིག་ལེ་དེའི་ནང་ན་དགུ་ཚན་ལྔའམ་མི་
བསྐྱོད་པའི་དཀྱིལ་འཁོར་བསྒོམས། དེ་ལས་འོད་སྤྲོས་བསྡུས་པས་ལུས་ཐམས་
ཅད་ཁྱབ་ནས་བདེ་སྟོང་གི་ཉམས་སྐྱེས་པར་བསྒོམ། ཁམས་གསུམ་མི་རྒྱུ་བ་རྟེན་
གཞལ་ཡས་སོ། །རྒྱུ་བ་བརྟེན་པ་ལྷའོ། །དེ་ལྟར་གོང་དུའོ། །བསྒོམས་པར་བྱེད་
པའི་རང་བྱིན་གྱིས་རློབ་པར་རབ་ཏུ་གྲུབ་བོ། །
བཟླས་པ་གསུམ་ལས་བཟླས་པའི་རྒྱུ་ནི། རུ་རག་ཤ་ནི་དབུས་མི་བསྐྱོད་
པས་བཟུང་། དུང་ནི་ཤར་རྣམ་པར་སྣང་མཛད་ཀྱི་བཟུང་
། རལ་གྲི་ནི་ལྷོར་རིན་
འབྱུང་གིས་རྒྱུ་ཙན་དན་ལ་དབྱིབས་རལ་གྲི། བོ་དེ་རྩེ་ལྔ་ཀའིའོ། །པད་འབྲས་
ནུབ་སྣང་མཐའི་བསྒོམ་ཆེན་པས། མུ་ཏིག་ལ་སོགས་ཤར་རྣམ་སྣང་ལ་སོགས་པ་
གང་ན་གང་གིས་ཚགས་བྱ། བཟླས་པའི་ཐབས་ནི་སྔགས་ཀར་བཀོད་ལ་བཟླས་
239 -270



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ཐམས་རྨ་བྱ་སྦོམས་པ་ལ་སོགས་གསུམ་གྱིས། བཟླས་པའི་སྔགས་ནི་ཨཱ་དྷ་ར་མི་
བསྐྱོད་པའི་ཏིང་ངེ་འཛིན་གྱིས་བཟླས། ཨོཾ་ཤ་ཤད་སྣམ་སྣང་ཏིང་ངེ་འཛིན་གྱིས་
བཟླས། ཨོཾ་བཛྲ་སུརྱ་ལྷོ་རིན་འབྱུང་གི་ཏིང་ངེ་འཛིན་གྱི་བཟླས། ཨོཾ་བཛྲ་དྷརྨ་
ནུབ་སྣང་བ་མཐའ་ཡས་ཀྱི་ཏིང་ངེ་འཛིན་གྱིས་བཟུང་། ཨོྃ་ཕུ་ཕུ་བྱང་དོན་ཡོད་
གྲུབ་པའི་ཏིང་ངེ་འཛིན་དུ་ཞུགས་ནས་བཟླས་པ་བྱ་བ་ནི་སྔགས་དེ་རེ་རེ་རྒྱ་རྩ་
བརྒྱད་བཟླས་སོ། །
རྣམ་པར་དག་པ་དྲན་པར་བྱ་བ་ནི། རྣལ་འབྱོར་དུབ་པ་ནི་བསྐྱེད་རྫོགས་
བཟླས་པས་དུབ་ན། དེ་ཚེ་དག་པ་ནི་མངོན་རྟོགས་བགྲིགས་ནས་བསྐྱེད་རིམ་གྱི་
བཤམ་དུ་འོང་གསུང་། ཐུགས་རྗེ་སྤྱན་ནི་དམར་པོ་སྟེ་ཞེས་པ། བསྐལ་བ་གྲོངས་
མེད་པ་གསུམ་དུ་བཅོམ་ལྡན་འདས་ཧེ་བཛྲས་སྙིང་རྗེ་ཆེན་པོ་བསྒོམས་པས་སྤྱན་
རྩ་དམར་པོའོ། །སྤྱན་གསུམ་པོ་ཡིས་ནི་སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེ་གསུམ་
གྱི་བརྡར་རོ། །ཞལ་རྣམ་པ་བརྒྱད་ནི་རྣམ་པར་ཐར་པ་སྒོ་བརྒྱད་ཀྱི་བརྡའོ། །ཕྱག་
བཅུ་དྲུག་ནི་སྟོང་པ་ཉིད་བཅུ་དྲུག་གམ་སྙིང་རྗེ་བཅུ་དྲུག་གི་བརྡའོ། །བསྡུ་བའི་
དངོས་པོ་བཞིས་སེམས་ཅན་གྱི་དོན་བྱེད་པའི་རྟགས་སུ་ཞབས་རྣམ་པ་བཞིར་
བརྗོད་དོ། །རུས་པའི་བརྒྱན་ཆ་ལྔ་པོ་རྣམས་ནི་བུ་ཏ་རིགས་ལྔའོ། །གདུལ་གདུག་
པ་ཅན་འདུལ་བའི་ཕྱིར་འབྲོ་བར་མཛད་པའོ། །སྡུག་བསྔལ་གྱི་བདེན་པ་དང་
།
ཀུན་འབྱུང་དང༌། འགོག་པ་དང༌། ལམ་གྱི་བདེན་པ་དང་འཕགས་པའི་བདེན་པ་
བཞིའི་བརྡ་རུས་པ་རྣམས་སུ་བསྒོམ་པའོ། །གཟུགས་ཀྱི་ནི་གཟུགས་ཀྱི་ཕུང་པོ་
རྣམ་པར་དག་པ་རྡོ་རྗེ་མ་ལ། རྡོ་རྗེ་མ་རྣམ་པར་དག་པ་གཟུགས་ཀྱི་ཕུང་པོའི་
འབྱུང་བ་པའོ། །དེ་བཞིན་དུ་ཚོར་བ་དང་ཆུ་རྣམ་པར་དག་པ་གསང་བའི་གྷོ་རི།
239-271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
མེ་དང་འདུ་ཤེས་ཕུང་པོ་ཆུ་མ། འདུ་བྱེད་དང་རླུང་རྡོ་རྗེ་ཊཱ་ཀི་མ། རྣམ་ཤེས་དང་
ནམ་མཁའ་བདག་མེད་མའོ། །
ཕུང་པོ་དོན་དམ་དག་ཏུ་མེད་པ་ནི་དོན་དམ་དེ་བཞིན་ཉིད་ཀྱི་རྣམ་དག་ནི།
ཕུང་པོ་དང་། ཁམས་དང༌། སྐྱེ་མཆེད་ལྷའི་སྐུ་དེ་སྐྱེ་མེད་ཀྱི་རྒྱས་ཐེབས་པར་
བསྒོམ་པའོ། །སྐྱེ་མཆེད་དྲུག་རྣམ་པར་དག་པས་དེ་ཉིད་ ཀྱིས་ ཕྱག་རྒྱ་མཆོག་
འགྲུབ་བོ། །ཞེ་སྡང་ཉིད་བཤད་རྡོ་རྗེ་ནི་མང་ཞེ་སྡང་རྣམ་པར་དག་པ་རྡོ་རྗེ་མ་ལ་
སོགས་པ་ལྔའོ། །འབྱུང་བ་ས་རྣམ་པར་དག་པ་ནི་པུ་ཀ་པི་ཞེས་པར་བཤད་པ་ན་
མར་འབྱུང་བ་བཞི་ལྷ་མོ་བཞིའོ། །གཟུགས་ལ་གྷོ་རིར་བརྟག་ཏུ་བཤད་ན་མར་
གཟུགས་རྣམ་པར་དག་པ་ལྷ་མོ་གྷོ་རི་མ་ལ་སོགས་པ་དྲུག་གོ །གློ་དང་དབུགས་
ཞེས་པ་ན་མར་ཕྱག་མཚན་གྱི་རྣམ་དག་བསྟོན་ཏེ། གླང་པོ་ལ་སོགས་རབ་ཏུ་
གྲགས་ཞེས་པ་མི་བསྐྱོད་པ་ཧེ་བཛྲའི་ནད་ར་ཤས་ཆེ་བའི་སེམས་ཅན་བརྒྱད་ཐོད་
པར་བཟུང་ནས་ནད་བཟློག་པའི་བརྡའོ། །རྫི་མ་འབྱེ་བ་ལ་སོགས་པ་ནི་མར་རྣམ་
སྣང་གི་ཕྱག་མཚན་རྣམ་དག་གོ །རྐང་བམ་ན་མར་རིན་འབྱུང་སྟེ་ཧེ་བཛྲའི་ཕྱག་
མཚན་རྣམ་དག་བརྗོད་བྱེད་དང་ནི་མང་སྣང་བ་མཐའ་ཡས་ཧེ་བཛྲའི་ཕྱག་མཚན་
རྣམ་དག་གོ །རླུང་མཁྲིས་ན་མར་དོན་ཡོད་གྲུབ་པ་ཧེ་བཛྲའི་ཕྱག་མཚན་རྣམ་དག་
ཏེ། དེ་རྣམས་ཀྱི་གཡོན་པ་ཐམས་ཅད་ནི་དབུགས་འབྱིན་པའི་ལྷ་ཡིན་པས་རྣམ་
དག་མི་དགོས་པས་མ་བཤད་དོ། །
གཏོར་མ་ལ་བཞི་ལས་དགོས་པ་ནི། ལྷག་མ་ནི་ལྷ་མོའོ། །བསྡུས་པ་ནི་
དོན་ལ་ཕུང་པོ་ཁམས་དང་སྐྱེ་མཆེད་ལྷ་དང་ལྷ་མོར་བསྒོམས་ནས་གཙོ་བོ་དང་ལྷ་
མོར་བཅས་པ་གསལ་བར་བསྒོམ་པ་དང་། ཡང་ན་སོ་སོའི་ལྷ་མོ་སོ་སོ་ལ་བསྡུས་
239 --272



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
ནས་ཕྱོགས་ཀྱི་གཙོ་བོ་བཞི་པོ་ཡང་དབུས་ཀྱི་གཙོ་བོ་ལ་བསྡུས་ལ་མི་བསྐྱོད་ཧེ་
བཛྲར་བསྒོམ་པའོ། །འདོད་པའི་ཚིག་གཉིས་དགོས་པའོ། །ཕྱག་ནི་རིགས་ ཀྱི་
བདག་པོས་དབུ་བརྒྱན་པའོ། །སྔགས་ཀྱི་ལེའུ་ནི་གཏོར་མའི་སྔགས་ཏེ་པུ་ཙ་དང་
བྷ་ཁ་རྒྱུ་ཡོད་ཀྱི་དོན་རྡེབ་པའོ། །ལྷ་ནི་ལྷ་ཆེན་པོ་བརྒྱད་དོ། །བསོགས་ནི་ཀླུ་ཆེན་
བརྒྱད་དང་ཕྱོགས་སྐྱོང་བརྒྱད་མགྲོན་ཉི་ཤུ་བཞིའོ། གཉིས་པ་མགྲོན་བསྐྱེད་པ་ནི་
ནམ་མཁའ་ལ་ཡི་ནི་མདུན་དུ་ཆོས་འབྱུང་དཀར་པོ་གྲུ་གསུམ་པ་ནམ་མཁའི་
ཁམས་ཐམས་ཅད་ཁྱབ་པའོ། །པད་མ་ནི་སྟེང་དཀར་བ་འོག་སྔོ་དམར་པོ་འདབ་
བརྒྱད་ཚན་གསུམ་བསྒོམ་མོ། །སློབ་དཔོན་མི་ཐུབ་ཟླ་བ་གུར་ལེའུ་གསུམ་པའི་
རྗེས་སུ་འབྲངས་ཏེ། སྟེང་པད་མ་དཀར་པོ་བརྒྱད་ལ་ ཨོ་བརྒྱད་ལས་ལྷ་ཆེན་
བརྒྱད་བསྒོམ་པ་ནི། ཚེ་ཉི་ཟླ་ཚངས་པ་ལ་སོགས་པ་ན་མར་བསྟོན་ནོ། །དེ་ཀུན་
སྟེང་ནི་པད་མ་དཀར་པོ་འདབ་མ་བརྒྱད་ལ་བསྒོམ་པའོ། །བར་གྱི་སྔོན་པོ་བརྒྱད་
ལ་ཧཱུྃ་བརྒྱད་ལས་ཕྱོགས་སྐྱོང་བརྒྱད་བསྒོམ་པ་ནི་དབང་པོ་ཤར་གྱི་འདབ་མར་
བསམ་པ་ལ་སོགས་པའོ། །
འོག་པད་མ་དམར་པོ་བརྒྱད་ལ་ཨ་བརྒྱད་ཀླུ་ཆེན་བརྒྱད་བསྒོམ་པ་ནི།
སྟོབས་ཀྱི་རྒྱུ་ཤར་དུ་བསྒོམ་པ་ལ་སོགས་པའོ། །འོ་ན་དེ་ཚོ་བསྐྱེད་པའི་ས་བོན་
གང་ཡིན་ན། ཨཱི་ལས་ཚངས་པ་ལ་སོགས་པའི་ལྷ་ཆེན་བརྒྱད་བསྐྱེད་པའོ། །ཧཱུཾ་
ལས་མ་ཆགས་པ་ནི་བརྒྱ་བྱིན་གྱི་མཆོད་སྦྱིན་གྱི་དུམ་བུ་བརྒྱ་མ་ཆག་པར་བླངས་
པས་ཕྱོགས་སྐྱོང་བརྒྱད་དང་
། ཨ་ལས་སྟོབས་ཀྱི་རྒྱུ་བསོགས་ནི་བརྒྱད་བརྒྱད་
ལས་སྟོབས་ཀྱི་རྒྱུ་ལ་སོགས་པ་བརྒྱད་བསྐྱེད་པའོ། །ལག་གཉིས་ནི་མགྲོན་ཉི་ཤུ་
རྩ་བཞིའོ། །སྟེང་གི་ལྷ་ཆེན་པོ་བརྒྱད་པོ་སྐུ་མདོག་དཀར་པོའོ། །དབང་པོ་ལ་
239 -273



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སོགས་པ་ཕྱོགས་སྐྱོང་བརྒྱད་ཀ་ནག་པོའི། །སྟོབས་ཀྱི་རྒྱུ་ལ་སོགས་པ་ཀླུ་ཆེན་
བརྒྱད་ཀ་དམར་པོའོ། །རང་མཚུངས་ནི་ཡབ་དང་འདྲ་བའི་རིག་མ་ནི་ཡུམ་དང་
ཞལ་སྦྱར་རོ། །རྡོ་རྗེ་ནི་གཡས་པ་ཐམས་ཅད་དྲིལ་བུ་ནི་གཡོན་པ་ཐམས་ཅད་དོ། །
གཡས་བརྐྱང་པའི་ཞབས་སྟན་ནི་གདན་ནོ། །དཀར་མོས་འགུགས་པ་ནི་ཐུགས་
ཁ་ནས་གྷོ་རི་ལྕགས་ཀྱུ་ཐོགས་པས་དགུག་པ་དང་
། ཆོམ་རྐུན་ཞགས་པས་ཐོགས་
པས་བསྟིམ་པ་དང་
། རོ་ལངས་མའི་ལྕགས་སྒྲོག་གིས་བཅིང་པ་དང་།འགས་མ་རི་
དྲིལ་བུ་ཐོགས་པ་དཔག་ཏུ་མེད་པས་མཉེས་པར་བྱས་ལ། གྷོ་རི་ཛ་ཡང་བརྗོད་དོ། །
དེ་ནས་ལྷ་མོ་བདུད་རྩི་བུམ་ཆུ་ཐོགས་པས་དབང་བསྐུར་ལ། ཚངས་པ་ལ་
སོགས་ནི་ལྷ་ཆེན་བརྒྱད་ལ་རྣམ་སྣང་བརྟག་པ་དེས་རྒྱས་བདབ། མཆོད་སྦྱིན་ནི་
བརྒྱ་བྱིན་ལ་སོགས་པ་ཕྱོགས་སྐྱོང་བརྒྱད་ལ་རྡོ་རྗེ་མི་བསྐྱོད་པས་དབུ་བརྒྱན།
སྟོབས་ཀྱི་རྒྱུ་ལ་སོགས་པ་ནི་ཀླུ་ཆེན་བརྒྱད་ལ་གར་བདག་ཏེ་སྣང་བ་མཐའ་ཡས་
དབུ་བརྒྱན། ཐམས་ཅད་ནི་ཐམས་ཅད་སྐུ་རྡོ་རྗེ་གསུང་རྡོ་རྗེ་ཐུགས་རྡོ་རྗེའོ། །བྷ་
ལི་དབུལ་བ་ནི་མཆོད་ཡིན་ནི་ཛཧཱུྃ་བཾ་ཧོརཾ་ཞེས་པ་དང་། ཞབས་བསིལ་ནི་རི་
ཏིས་སྔགས་འདིས་ཡིས་སོ། །
དེ་ནས་བྷ་ལིང་ཡཾ་ལས་རླུང་རཾ་ལ་མེ་ཨ་ལས་ཐོད་པ་བསྒོམས་ལ་རྫས་ཤ་
ལྔ་བདུད་རྩི་ལྔ་དམ་ཚིག་བསྐོལ་ལ་ཡེ་ཤེས་བདུད་རྩི་ཕབ་པ་དང་འདྲེས་པ་ལ་ཨོཾ་
ཨ་ཧཱུྃ་ཞེས་བརྗོད་པས་བྱིན་གྱིས་བརླབས་ལ། ཕྱིས་ནི་འཐོར་འཐུང་གི་གཏོར་
སྔགས་ལན་གསུམ་མམ་ལྔ་བརྗོད་པས་ལྷ་ཆེན་བརྒྱད་ལ་སོགས་པའི་མགྲོན་
ཐམས་ཅད་ལྗགས་རྡོ་རྗེ་ནས་འབྲུ་ཙམ་དྲངས་ནས་གསོལ་བར་བསྒོམ། དེ་ནས་
སྟོད་པ་དང་ཡི་གེ་བརྒྱ་པས་གཤགས་པ་བྱ། དེ་ནས་འཕྲིན་ལས་བཅོལ་ལ། ཨོཾ་
239 ----274



དགྱེས་རྡོར་མཁའ་འགྲོ་ལྔ་ཡི་སྒྲུབ་ཐབས།
བཛྲ་སཏྭཱ་ནས་མུཞེས་པའི་བར་གྱིས་གཤེགས་སུ་གསོལ་ལོ། །
མཇུག་ལ་གཉིས་ལས་གཞན་དོན་དུ་བསྔོ་བ་ནི། ལྷ་མོ་ཚོགས་གཉིས་རྣམ་
པ་ལྷ་བཅུ་བཞིའོ། །དཀྱིལ་འཁོར་ལྔའི་མངའ་བདག་གཙོ་བོ་ལྔ། མཁའ་འགྲོ་མ་
སྒོ་བ་བཞི་དང་བཞི་དགུའོ། །ལེགས་པར་བརྗོད་པས་ཐོབ་པ་ནི་དེ་ལ་བརྟེན་ནས་
ལྷ་དང་བཞི་བཅུ་ཞེ་དགུའི་དེ་སེམས་ཅན་གཞན་གྱིས་ཐོབ་པར་ཤོག་ཅིག་པའོ། །
དགེ་བ་དེས་ནི་སྐྱེ་བོ་སེམས་ཅན་རྣམས་གཞན་དོན་དུ་མཁའ་འགྲོ་ལྔ་འཐོབ་པར་
ཤོག་གཅིག་པའོ། །
རང་དོན་དུ་བསྔོ་བ་ནི་ཌཱ་ཀི་མ་ལྔའི་དཀྱིལ་འཁོར་ནི་རིགས་བསྡུས་པ་ལྔ་
ཚན་ལྔའི་དཀྱིལ་འཁོར་རྒྱ་མཚོ་དང་འདྲ་བ། མི་ཐུབ་ཟླ་བས་སྤྲོས་པ་འགྱུར་པའི་
ངག་ནི་འདིའོ། །རྦ་རླབས་ནི་རང་གི་རྣམ་པར་རྟོག་པའི་རྦ་རླབས་ཆེན་པོ་དག་
རྣམ་བཅོམ་ནི་རྟོག་པ་ལ་སོགས་པ་དེའོ། །གཏི་མུག་བྲལ་བ་ནི་དཔལ་
དགྱེས་པ་རྡོ་རྗེའི་དགུ་ཚན་ལྔའི་དཀྱིལ་འཁོར་གྱི་འཁོར་ལོ་ཆེན་པོ་དེ་ཐོབ་པར་
ཤོག་ཅིག་ཞེས་སོ། །མཁའ་འགྲོ་ལྔའི་སྒྲུབ་ཐབས་ནི་སླད་དོན་གཞུང་མཇུག་
གསུམ་དུ་བྱས་ནས། རྫོགས་སོ།།
།
239-275



༄༅། །རྩ་ལྟུང་བཅུ་བཞི་ཡན་ལག་དང་བཅས་པའི་
རྣམ་བཤད་བཞུགས་སོ། །
འཕགས་པ་འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ། །རྩ་ལྟུང་
བཅུ་བཞི་པོ་ཡན་ལག་དང་བཅས་པ་འཆད་པའི་བསྟན་བཅོས་འདི་ལ་དོན་རྣམ་པ་
ལྔས་རིག་པར་བྱ་སྟེ། རྩོམ་པ་པོ་གང་གིས་རྩམ་པ་དང་
། ཕྱོགས་གར་གཏོགས་པ་
དང་། དགོས་པ་གང་གི་དོན་དུ་མཛད་པ་དང་
། མཚན་ཅི་ལས་གསོལ་པ་དང་
།
དབུ་ནས་ཞབས་སུ་བསྡུས་པའི་དོན་དུས་སྟོན་པའོ། དེ་ལས་རྩོམ་པ་པོ་ནི་སློབ་
དཔོན་བྷ་ལི་ལ་ཞེས་བྱ་བ་ཡིན་སྟེ། འདིའི་ལོ་རྒྱུས་གཞན་དུ་ཤེས་པར་བྱའོ། །
ཕྱོགས་གར་གཏོགས་པ་ནི་སྤྱིར་སངས་རྒྱས་ཀྱི་བསྟན་པ་ལ་ཐེག་པ་ཆེ་ཆུང་གཉིས་
ཡོད་པ་ལས་འདི་ཐེག་པ་ཆེན་པོར་གཏོགས་ལ། ཐེག་ཆེན་ལ་ཡང་གསང་སྔགས་
དང་ ཕ་རོལ་ དུ་ ཕྱིན་པ་ གཉིས་ ཡོད་ པ་ ལས་འདི་ གསང་ སྔགས་ ཀྱི་ ཐིག་པར་
གཏོགས་སོ། །དགོས་པ་གང་གི་དོན་དུ་མཛད་པ་ནི་གསང་སྔགས་ལ་ཞུགས་པའི་
གང་ཟག་རྣམས་ཀྱིས། གྲོགས་དམ་ཚིག་ཐམས་ཅད་བདེ་བླག་དུ་རྟོག་པར་བྱ་བའི་
དོན་དུ་མཛད་ པའོ། །མཚན་ཅི་ ལས་ གསོལ་བ་ནི། སྤྱིར་ཡུལ་ལས་མཚན་དུ་
གསོལ་བ་དང་། གང་ཟག་ལས་མཚན་དུ་གསོལ་བ་དང་
། ཤུ་ལོ་ཀ་ལས་མཚན་དུ་
གསོལ་བ་དང་
། དཔེ་ལས་མཚན་དུ་གསོལ་བ་དང་། དོན་ལས་མཚན་དུ་གསོལ་
བ་དང་ལྔ་ཡོད་པ་ལས། འདི་དོན་ལ་མཚན་དུ་གསོལ་བ་ཡིན་ནོ། །
འདི་ལ་ཡང་མཚན་བསྟན་པ་དང་། མཚན་བསྒྱུར་བ་དང་
། མཚན་བཤད་
239 --276



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
པ་དང་གསུམ་གྱིས་ཤེས་པར་བྱའོ། །དེ་ལ་མཚན་བསྟན་པ་ནི། རྒྱ་གར་སྐད་དུ།
བཛྲ་ཡ་ན་མུ་ལ་པ་ཏི་ཞེས་པ་སྟེ། འདིས་ཡིད་ཆེས་སངས་རྒྱས་རྒྱ་གར་དུ་བྱོན
། ཆོས་རྒྱ་གར་
ནས་བྱུང་བས་ཁུངས་བཙུན་ཞིང་ཡིད་ཆེས་པའོ་ཤིང་ ཁུངས་ བཙུན་ པར་ བྱེད་ པ་ ཡིན་ནོ། །
མཚན་བསྒྱུར་བ་ནི་བོད་སྐད་དུ། རྡོ་རྗེ་ཐེག་པའི་རྩ་བའི་ལྟུང་བ་ཞེས་པ་སྟེ། འདིས་
བརྡའ་ བཛྲ་ནི་རྡོ་རྗེ། ཡ་ན་ན་ཐེག་པ། མུ་ལ་ན་རྩ་བུ། པ་ཏ་ནི་ལྟུང་བ་ཕྲད་ཅིང་ ཤན་འབྱོར་ པར་
བྱེད་པ་ཡིན་ནོ། །མཚན་བཤད་པ་ནི་དོན་གོ་བར་བྱེད་པ་སྟེ། དེ་ཡང་རྡོ་རྗེ་ཞེས་པ་
ནི་ཐབས་དང་ཤེས་རབ་ཀྱི་བདག་ཉིད་དེ། འདིས་ གཟུང་འཛིན་གྱི་རྣམ་རྟོག་
ཐམས་ཅད་འཇོམས་པའི་ཕྱིར་རོ། །ཐེག་པ་ཞེས་པ་ནི་འདིར་འདོང་བ་ན་ཐེག་པ་
སྟེ། ཆོས་སྐུ་སྐྱེ་མེད་ཀྱི་ངང་དུ་འདོང་བའོ། །འདིས་འདོང་བས་ནི་ཐེག་པ་སྟེ། ལྷ་
སྤྱོད་གཉིས་ལ་ཞོན་ནས་འདོང་བའོ། །རྩེ་བ་ཞེས་པ་ནི་བཅུ་བཞི་པོ་སྟེ། མ་ཉམས་
ན་དངོས་གྲུབ་ཐམས་ཅད་ཀྱི་རྩ་བ་ཡིན་པའི་དོན་ཏོ། །ལྟུང་བ་ཞེས་པ་ནི་ཉམས་
ནས་ཐབས་ཀྱིས་མ་གསོས་ན་དམྱལ་བ་ལ་སོགས་པར་ལྟུང་བའི་དོན་ཏོ། །
འཇམ་དཔལ་གཞོན་ནུར་གྱུར་པ་ལ་ཕྱག་འཚལ་ལོ་ཞེས་པ་ནི་ལོ་ཙ་བས་
ཆོས་འདི་བསྒྱུར་གར་རང་གི་འདོད་པའི་ལྷ་ལ་ཕྱག་འཚལ་བའི་ཚིག་ཡིན་ནོ། །
དབུ་ནས་ཞབས་སུ་བསྡུས་པའི་དོན་དུས་སྟོན་ན་གསུམ་སྟེ། ཀླད་ཀྱི་དོན་བཤད་
པ་ལ་འཇུག་པའི་ཡན་ལན་དང་
། གཞུང་རྩ་བ་སོ་སོའི་མཚན་ཉིད་དང་
། མཇུག་
གོང་མའི་དོན་ཉེ་བར་བསྡུས་ཏེ་གདམས་པའོ། །དང་པོ་ལ་གཉིས་ཏེ། མཆོད་པར་
བརྗོད་པ་དང་། བཤད་པ་དམ་བཅའ་བའོ། །དེ་ལ་དང་པོ་ནི་ཀུན་ནས་དང་བས་
བླ་མ་ཡི། །ཞབས་ ཀྱི་པད་མ་རབ་བཏུད་དེ། ཞེས་པ་སྟེ། འདི་ལ་ཡང་ གསུམ་
ལས། དགོས་པའི་དོན་ནི་ཡ་རབས་ཀྱི་ཚུལ་དང་ཡ་རབས་དང་ཚུལ་མཐུན་པ་རང་ལ་དགོས་
239 -277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པ་ཅི་ཡོད་ན། མ་འོངས་པའི་གང་ཟག་གིས་རྩོམ་པ་པོ་ཡ་རབས་སུ་གོ་བས། ཡ་རབས་ཀྱིས་བརྩམས་པའི་
བསྟན་བཅོས་ལ་འཇུག་པར་འགྱུར་བའོ་མཐུན་པར་ བྱ་བའི་ ཕྱིར་ རོ། །བསྡུས་ པའི་དོན་ནི་
གསུམ་སྟེ། གང་གིས་བཏུད་པ་དང་
། གང་ལ་བཏུད་པ་དང་། ཚུལ་ཇི་ལྟར་བཏུད་
པའོ། །ཚིག་གི་དོན་ནི་གང་གིས་བཏུད་ན། རབ་བཏུད་དེ་ཞེས་པ་སྟེ། སློབ་དཔོན་
བྷ་པི་ལས་རབ་ཏུ་བཏུད་པའོ། །གང་ལ་བཏུད་ན། བླ་མའི་ཞབས་ཀྱི་པད་མར་
ཞེས་པ་སྟེ། བླ་མ་ གདེན་པད་མ་དང་བཅས་པ་ལ་བཏུད་པའོ། །ཚུལ་ཇི་ལྟར་
བཏུད་ན། ཀུན་ནས་དང་བས་ཞེས་པ་སྟེ། ལུས་ཀུན་ནས་དང་བ་འདུད་པ་དང་
བཅས། ངག་ཀུན་ནས་དང་བ་བསྟོད་པ་དང་བཅས། ཡིད་ཀུན་ནས་དང་བ་གུས་
པ་དང་བཅས་པས་སོ། །
བཤད་པར་དམ་བཅའ་བ་ནི། རྩ་བའི་ལྟུང་བ་བཅུ་བཞི་ནི། རྒྱུད་ལས་
གསུངས་པ་བཤད་པར་བྱ་ཞེས་པ་སྟེ། འདི་ལ་ཡང་གསུམ་ལས། དགོས་པའི་དོན་
ནི་གཞུང་ཡོངས་སུ་རྫོགས་པར་བྱ་བའི་ཕྱིར་རོ། །བསྡུས་པའི་དོན་ནི་གསུམ་སྟེ།
གང་ གིས་ འཆད། གང་འཆད། ཚུལ་ ཇི་ལྟར་འཆད་པའོ། །ཚིག་གི་དོན་ནི་ གང་
གིས་འཆད་ན། བཤད་པར་བྱ་ཞེས་པ་སྟེ། སློབ་དཔོན་བྷ་པི་ལས་བཤད་པར་
དམ་བཅས་པའོ། །གང་འཆད་ན་རྩ་བའི་ལྟུང་བ་བཅུ་བཞི་ནི་ཞེས་པ་སྟེ། དེ་ཡང་
རྩ་ བ་ ནི་ ཡན་ ལག་ དམ་ཚིག་ཉི་ཤུ་རྩ་བརྒྱད་གསང་བ་ཆེན་པོའི་གཞུང་ལས་འབུམ་སྡེར་བཞུགས་པ་
རྣམས་ཀྱི་ཡང་རྩ་བར་གྱུར་བས་ནའོ། །བརྒྱད་ལ་སོགས་པ་རྣམས་ཀྱི་གཞི་མའམ་རྩ་བར་
གྱུར་པས་ནའོ། །ལྟུང་བ་ཞེས་ནི་ཉམས་ན་ངན་སོང་དུ་ལྟུང་བས་སོ། །བཅུ་བཞི་ནི་
གསལ་བའི་དབྱེ་བ་སྟེ། གཞུང་གི་ཚོགས་སོ། །ཚུལ་ཇི་ལྟར་འཆད་ན། རྒྱུད་ལས་
གསུངས་པ་ཞེས་པ་སྟེ། རྣལ་འབྱོར་གྱི་རྒྱུད་གཤིན་རྗེ་ནག་པོ་ལ་སོགས་པ་དང་
།
239 -278



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
རྣལ་འབྱོར་མའི་རྒྱུད་མཁའ་འགྲོ་མ་གུར་ལ་སོགས་པ་ནས་གསུངས་པའི་དོན་
འཆད་ཞེས་བྱ་བའོ། །དེས་ནི་རང་བཟོ་སྤངས་པ་ཡང་ཡིན་ནོ། །དེ་ཡན་ཆད་ཀྱིས་
ཀླད་ཀྱི་དོན་བཤད་པ་ལ་འཇུག་པའི་ཡན་ལག་བཤད་ཟིན་ཏོ། །
ད་ནི་གཞུང་རྩ་ལྟུང་སོ་སོའི་མཚན་ཉིད་འཆད་དེ། འདི་ལ་ཡང་བསྡུས་
དོན་རྣམ་པར་གཞག་པ་དང༌། གཞུང་དོན་སྟན་ལ་དབབ་པ་གཉིས་ཀྱིས་ཤེས་པར་
བྱའོ། །དེ་དང་པོ་ལ་དོན་རྣམས་བཅུ་གསུམ་སྟེ། རྟེན་གྱི་གང་ཟག་དང་ལྟུང་པའི་ངོ་
བོ་དང་། ངེས་ཚིག་དང་། མིང་གི་རྣམ་གྲངས་དང་
། དབྱེ་བ་དང་
། ལྟུང་བ་འབྱུང་
བའི་རྒྱུ་དང་
། མི་འབྱུང་བའི་རྒྱུ་དང་
། གྲངས་ངེས་པ་དང་
། གོ་རིམ་ངེས་པ་དང་
།
མཚན་ཉིད་དང་
། ཕྱིར་བཅོས་པའི་ཐབས་དང་། ལྕི་ཡང་རྣམ་པར་གཞག་པ་དང་
།
ཤན་འདྲ་ཕྱོགས་སུ་བསྡུའ་བའོ། །དེ་ལ་དང་པོ་ལྟུང་བའི་རྟེན་གྱི་གང་ཟག་ནི་
དབང་ཐོབ་ལ་མ་ཉམས་པའམ། ཉམས་ན་ཡང་ཕྱིས་གསོས་པའི་གང་ཟག་དེའོ། །
དབང་མ་ཐོབ་པའམ་ཉམས་པ་གཅིག་ཡིན་ན། དངོས་པོ་འདི་རྣམས་བྱས་ཀྱང་
ལྟུང་བའི་མིང་མི་ཐོབ་དེ། མི་དགེ་བ་ཞེས་པའམ་སྡིག་པ་ཞེས་བྱའོ། །དེ་ལྟར་ཡང་
རྒྱ་ཆེར་འགྲེལ་ལས། ཉེས་པ་དེ་དག་ཀུན་གྱི་ཐུན་མོང་དུ་དབང་དཔལ་ལྡན་པ་
རྣམས་ལ་ཤེས་པར་བྱའོ། །ཞེས་གསུངས་སོ། །ལྟུང་བའི་ངོ་བོ་ནི་རང་བཞིན་གྱི་ཁ་
ན་མ་ཐོ་བ་དང་བཅས་པའི་ཁ་ན་མ་ཐོ་བའོ། །ངེས་ཚིག་ནི་འདི་དག་གིས་མི་
འདོད་པར་ལྟུང་བར་བྱེད་པས་ན་ལྟུང་བ་ཞེས་བྱའོ། །མིང་གི་རྣམ་གྲངས་ནི་ལྟུང་
བ་དང་ཉེས་པ་ལ་སོགས་པའོ། །དབྱེ་ན་བཅུ་བཞིའོ། །ལྟུང་བ་འབྱུང་པའི་རྒྱུ་ནི་
བཞི་སྟེ། མི་ཤེས་པ་ལྟུང་བ་འབྱུང་པའི་རྒྱུ་དང༌། བག་མེད་པ་ལྟུང་བ་འབྱུང་བའི་
རྒྱུ་དང་། ཉོན་མོངས་པས་ལྟུང་བ་འབྱུང་བའི་རྒྱུ་དང་
། མ་གུས་པ་ལྟུང་བ་འབྱུང་
239 ---279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བའི་རྒྱུའོ། །ལྟུང་བ་མི་འབྱུང་པའི་རྒྱུ་ནི་དྲན་པ་དང་ཤེས་བཞིན་དང་ལྡན་པའོ། །
གྲངས་ངེས་པ་དང་གོ་རིམ་ངེས་པའི་རྒྱུ་མཚན་ནི་ཕྱིའི་རྒྱ་མཚོ་ཆེན་པོ་ལས་ནོར་བུ་
རིན་པོ་ཆེའི་ ལེན་པའི་མཐུན་རྐྱེན་མཐུན་རྐྱེན་གྱི་གྲངས་ཀྱང་བཅུ་བཞི་སྟེ། མང་མི་དགོས་ཉུང་ན་
མི་ཆོག་གོ །གོ་རིམ་ཀྱང་དེད་དཔོན་ལ་སོགས་པས་མ་ཞུགས་པ་གཅིག་དགོས་སོ་རྣམས་དང་འདྲའོ། །
མཚན་ཉིད་ནི་སྦྱོར་བ་བདུན་དང་ལྡན་པའོ། །བཅོས་པའི་ཐབས་དབང་བསྐུར་
དང་ཚོགས་འཁོར་ལ་སོགས་པའོ། །ལྕི་ཡང་རྣམ་པར་གཞག་པ་ནི་ཡུལ་གྱི་སྒོ་ནས་
བཞག་པ་དང༌། བསམ་པའི་སྒོ་ནས་གཞག་པ་དང་
། སྦྱོར་བའི་སྒོ་ནས་གཞག་
དང༌། དུས་ཀྱི་སྒོ་ནས་གཞག་པ་དང་
། ཉེས་པའི་སྒོ་ནས་གཞག་ པ་ དང་། ལན་
གྲངས་ཀྱི་སྒོ་ནས་གཞག་པ་སྟེ། རྒྱས་པ་གཞན་དུ་བལྟའོ། །ཤན་འདྲ་ཕྱོགས་སུ་
བསྡུ་བ
བ་ནི་ཡུལ་གྱི་ཤན་འདྲ་དང་
། བསམ་པའི་ཤན་འདྲ་དང་། སྦྱོར་བའི་ཤན་པ་
དང༌། དུས་ཀྱི་ཤན་འདྲ་སྟེ། རྒྱས་པར་གཞན་དུ་བལྟའོ། །
དེ་ལྟར་བསྡུས་དོན་རྣམ་པར་གཞག་པར་བསྟན་ནས། ད་ནི་གཞུང་དོན་
གཏན་ལ་དབབ་པ་འཆད་དེ། འདི་ལ་བཅུ་བཞི་ཡོད་པ་ལས། ཐོག་མར་རྡོ་ རྗེ་
སློབ་དཔོན་ལ་བརྙས་པའི་ལྟུང་བ་བཤད་པར་འདོད་ནས། གང་ཕྱིར་རྡོ་རྗེ་འཛིན་
པ་ཡིས། །དངོས་གྲུབ་སློབ་དཔོན་རྗེས་འབྲང་གསུངས། དེ་བས་དེ་ལ་བརྙས་པ་
ནི། །རྩ་བའི་ལྟུང་བ་དང་པོར་བཤད། །ཞེས་སྨོས་སྟེ། འདི་ལ་ཡང་ལྟུང་པའི་ཡུལ་
དང་། ལྟུང་བ་དངོས་དང་
། ལྟུང་བའི་བསྐང་ཐབས་དང་
། ལྟུང་ པའི་གྲངས་དང་
བཞི་ཤེས་པར་བྱའོ། །དེ་ཡང་ལྟུང་བའི་ཡུལ་ནི་གང་ཕྱིར་ཞེས་པ་ནས་དེ་ལ་ཞེས་
པ་ཡན་ཆད་དེ། དེ་ཡང་གང་ཕྱིར་ཞེས་པ་ནི་རྒྱུ་མཚན་ཉེ་བར་འདྲེན་པའི་ཚིག་གོ །
རྡོ་རྗེ་འཛིན་པ་ནི་དཔལ་རྡོ་རྗེ་འཆང་ཆེན་པོའོ། །དངོས་གྲུབ་ནི་ཐུན་མོང་གི་དངོས་
239 -280



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
གྲུབ་དང་། མཆོག་གི་དངོས་གྲུབ་བོ། །དེ་ལ་ཐུན་མོང་གི་དངོས་གྲུབ་ནི་བརྒྱད་དེ།
མིག་སྨན་དང་། རྐང་ མགྱོགས་དང་། རི་ ལུ་དང༌། ས་འོག་དང་། རལ་གྲི་དང༌།
མཁའ་ སྤྱོད་དང༌། མི་སྣང་བ་ དང༌། བཅུད་ལེན་ནོ། །མཆོག་གི་དངོས་གྲུབ་ནི་
སངས་རྒྱས་ཀྱི་ས་བཅུ་གསུམ་ལ་སོགས་པའོ། །ས་བཅུ་གསུམ་གྱི་མིང་ཡང་ངེས་
པར་བརྗོད་པའི་རྒྱུད་བླ་མ་ལས། རབ་དུ་དགའ་དང་དྲི་མ་མེད། །འོད་བྱེད་པ་དང་
འོད་འཕྲོ་མ། །སྦྱང་དགའ་བ་དང་སྔོན་དུ་གྱུར། །རིང་དུ་སོང་དང་མི་གཡོ་བ། །
ལེགས་པའི་བློ་གྲོས་ཆོས་ཀྱི་སྤྲིན། །དཔེ་མེད་པ་དང་ཡེ་ཤེས་ལྡན། །རྡོ་རྗེའི་ས་ནི་
བཅུ་ གསུམ་པ། །ཞེས་ གསུངས་སོ། །སློབ་དཔོན་ཞེས་པ་ནི་གསུམ་ ལྡན་དང་།
གཉིས་ལྡན་དང་
། བྱེ་བྲག་པའོ། །
དེ་ལ་གསུམ་ལྡན་ནི། དབང་བསྐུར་བ་དང་རྒྱུད་བཤད་པ་དང་མན་ངག་
བྱིན་པ་གསུམ་གཅིག་གིས་བྱས་པ་དེའོ། །གཉིས་ལྡན་ནི་དེ་གསུམ་གྱི་གང་
རུང་གཉིས་གཅིག་གིས་ བྱས་ པ་དེའོ། །བྱེ་བྲོག་ པ་ནི་གང་ཡང་རུང་བ་གཅིག་
གཅིག་ གིས་ བྱས་པ་དེའོ། །རྗེས་འབྲང་ཞེས་ པ་ནི་དངོས་གྲུབ་དེ་སློབ་དཔོན་
མཉེས་པ་ལས་འབྱུང་བའམ། །སློབ་དཔོན་ལ་རག་ལས་པའི་དོན་ནོ། །ཇི་ཙམ་
ཞིག་རག་ལས་ཞེ་ན། དབང་དང་རྒྱུད་དང་མན་ངག་གསུམ་རག་ལས་པའོ། །དེ་
བས་ཞེས་པ་ནི་གོང་མའི་དོན་དེ་དག་རྒྱུ་མཚན་དུ་བཏང་བའོ། །དེ་ལས་ཞེས་པ་ནི་
སློབ་དཔོན་དེ་ལའོ། །ལྟུང་བ་དང་དངོས་ནི་བརྙས་པ་ནི་ཞེས་པས་བསྟན་ཏེ། འདི་
ཡང་ཕམ་པ་དང་། ལྟུང་བ་དང༌
། ལྕི་བ་དང༌། སྦོམ་པོ་དང་
། ཉེས་པ་དང་
། ཕྲ་མོ་
དང་། ཉེས་པ་མེད་པ་རྣམས་ཀྱིས་ཤེས་པར་བྱའོ། །དེ་ལ་ཕན་པ་ནི་སྦྱོར་བ་བདུན་
དང་ལྡན་པར་རྡོ་རྗེ་སློབ་དཔོན་འཚོ་བ་དང་ཕྲལ་ནས་མ་བཤགས་པར་ལོ་གསུམ་
239 281



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འདས་པའོ། །དེ་ལྟར་ཡང་རྒྱ་ཆེར་འགྲེལ་ལས། གལ་ཏེ་སྦྱོར་བ་དེ་དག་དང་ལྡན་
པས་འཚོ་བ་དང་ཕྲལ་ནས་ཚད་ལས་འདས་པ་དང་ཕམ་པའོ། །ཞེས་གསུངས་སོ། །
དེ་ཡང་ཕམ་པ་མཚན་ཉིད་པ་ནི་སླར་གསོ་བའམ་ཕྱིས་སྐྱེ་བའི་སྐལ་བ་མེད་པ
དཔེར་ན་རྫ་ཆག་པའམ་ཤིང་རྟ་ལ་མགོ་བཅད་པ་ལྟ་བུའོ་སྟེ། དེ་ནི་ཉན་ཐོས་པ་ལ་
འབྱུང་བ་ཡིན་གྱི། ཐེག་པ་ཆེན་པོ་ནས་བཤད་པའི་ཕམ་པ་འདི་ནི་རིན་པོ་ཆེ་ཆག་
པའམ་ལྗོན་ཤིང་བཅད་པ་ལྟར། སླར་གསོའ་ཞིང་ཕྱིས་སྐྱེ་བའི་སྐལ་བ་ཡོད་པས་
ཕམ་པ་བཏགས་པ་བ་ཞེས་བྱའོ། །
ལྟུང་བ
བ་ནི་གཉིས་སྟེ། སྦྱོར་བ་རྫོགས་པའི་ལྟུང་བ་དང་
། གོང་མ་ན་སྨད་
པའི་
འི་ལྟུང་བའོ། །དེ་ལ་དང་པོ་ནི་སྦྱོར་བ་བདུན་ལྡན་ཏེ། རྒྱ་ཆེར་འགྲེལ་པ་ལས་
ཀྱང་། བདུན་གྱི་སྦྱོར་བ་དང་ལྡན་པས་ལྟུང་བར་འགྱུར་སྟེ། ཞེས་གསུངས་སོ། །
དེ་ཡང་ལོ་གསུམ་མ་འདས་ཚུན་ཆད་པ་ལ་དེར་གཞག་གི །འདས་ན་གཞན་དུ་
འགྱུར་བར་གོང་དུ་བཤད་དོ། །དེ་ལ་སྦྱོར་བ་བདུན་ནི་སློབ་དཔོན་ཡིན་པ་དང་
།
ཉོན་མོངས་པས་ཀུན་ནས་བླང་བ་དང་
། དེ་ལ་དེར་ཤེས་པ་དང་། ལུས་ངག་གི་
སྦྱོར་བ་བསྟན་པ་དང་
། མཚོན་ཆ་ལ་སོགས་པས་འཚོ་བ་ཕྱོགས་པ་
པ་དང་།
ཡོངས་
སུ་ཤེས་ཤིང་འགྱོད་པ་མེད་པ་དང་
། རྗེས་སུ་ཡི་རང་ཞིང་བདག་ཉིད་མ་འཁྲུལ་
བའོ། །དེ་དག་ཀྱང་ཁ་ཅིག་ཡན་ལག་གི་སྒོ་ནས་འཇོག་སྟེ། ཡུལ་གྱི་ཡན་ལག་
དང་། བསམ་པའི་ཡན་ལག་དང་
། སྦྱོར་བའི་ཡན་ལག་དང་
། མཐར་ཐུག་གི་ཡན་
ལག་དང༌། རྗེས་ཀྱི་ཡན་ལག་གོ །དེ་ལ་ཡུལ་གྱི་ཡན་ལག་ནི་སློབ་དཔོན་རྣམ་པ་
གསུམ་གང་ཡང་རུང་བ་ཞིག་གོ །བསམ་པའི་ཡན་ལག་ལ་ཀུན་སློང་དང་འདུ་
ཤེས་གཉིས་ལས། ཀུན་སློང་ནི་ཉོན་མོངས་པས་བླང་བའི་བསམ་པ་སྟེ། ཞེ་སྡང་
239 -282



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
དྲག་པོ་ལ་སོགས་པས་སོ། །འདུ་ཤེས་ནི་དེ་ལ་དེར་ཤེས་པ་སྟེ། སློབ་དཔོན་ལ་
སློབ་དཔོན་ཡིན་པར་ཤེས་པའོ། །སྦྱོར་བའི་ཡན་ལག་ནི་ལུས་ངག་གིར་སྦྱོར་
བསྟན་པ་སྟེ། ལུས་ཀྱིས་བརྡེག་པ་ལ་སོགས་པ་དང་ངག་གི་སྤྲོ་བ་ལ་སོགས་པ་
རང་གིས་བྱས་པའམ་གཞན་བྱེད་དུ་རྩལ་བའོ། མཐར་ཐུག་གི་ཡན་ལག་ནི་མཚོན་
ཆ་ལ་སོགས་པས་འཚོ་བ་དང་ཕྲོགས་པ་སྟེ། དེ་ཡང་འཚོ་བ་གསུམ་ལས། སྲོག་གི་
འཚོ་བ་ཕྲོགས་པ་ནི་བསད་པའོ། །ལོངས་སྤྱོད་ཀྱི་འཚོ་བ་ཕྲོགས་པ་ནི་རྫས་དང་
ཡོ་བྱད་ཕྲོགས་པའོ། །བདེ་བའི་འཚོའ་བ་ཕྲོགས་པ་ནི་སྡུག་བསྔལ་ཆེན་པོ་ལ་
གཏེད་པའོ། །
རྗེས་ཀྱི་ཡན་ལག་ནི་བཞི་ལས། ཡོངས་སུ་ཤེས་པ་ནི་ཉེས་པས་བྱས་པ་ལ་
བྱས་པར་ཤེས་པའོ། །འགྱོད་པ་མེད་པ་ནི་ཡིད་ལ་མི་བཅགས་པའོ། །རྗེས་སུ་ཡི་
རང་བ་ནི་དགའ་བ་དང་སྤྲོ་བ་སྐྱེས་པའོ། །མ་འཁྲུལ་བ་ནི་བསྙོའ་བ་ལ་སོགས་པ་
མ་ཡིན་པའོ། །ཡན་ལག་དེ་དག་གང་ཡང་རུང་བ་མི་ཚང་བས་ནི་ཉེས་མེད་དམ་
ཉེས་པ་གཞན་དུ་གྱུར་སྟེ། དེ་ཡང་ཡུལ་གྱི་ཡན་ལག་མ་ཚང་ན་ཉེས་པ་མེད་པར་
འགྱུར་རོ། །ཡུལ་གཞན་ བླ་མའི་བླ་མ་དང་
། བླ་མའི་བཙུན་མོ་ལ་སོགས་པ་ཡིན་ན་ཉེས་པ་ཤིན་
ཤན་
འདྲ་བ་ལ་སོགས་པ་གཞན་དུ་འགྱུར་རོ། །ཡན་ལག་གཞན་འཚོགས་ཀྱང་བསམ་པའི་
ཡན་ལག་གི་ཀུན་སློང་མ་ཚང་ན་ཉེས་བྱས་སུ་འགྱུར་རོ། །འདུ་ཤེས་མ་ཚང་ན་
ཡང་ཉེས་བྱས་སུ་འགྱུར་རོ། །སྦྱོར་བའི་ཡན་ལག་མ་ཚང་བས་སྦོམ་པོ་ལ་སོགས་
པར་འགྱུར་རོ། །མཐར་ཐུག་གི་ཡན་ལག་མ་ཚང་བས་ཉེས་པ་ཅིར་འགྱུར་བ་ནི་
འོག་ནས་སྟོན་ཏོ། །གཞན་འཚོགས་ཀྱང་རྗེས་ཀྱི་ཡན་ལག་གང་ཡང་རུང་བ་མ་
ཚང་ན་ཡན་ལག་མ་ཚང་བའི་སྦོམ་ དེ་ཡན་ཆད་ཀྱིས་སྦྱོར་བ་རྫོགས་པའི་ལྟུང་བ་བཤད་ཟིན་ཏོ་
239-283



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པོར་འགྱུར་རོ། །གོང་མ་ན་སྨད་པའི་ལྟུང་བ་ནི་གོང་དུ་བཤད་པའི་ཕམ་པ་དེ
བཤགས་ཚད་ཀྱིས་བཤགས་པས། ཕམ་པ་དག་ནས་ལྟུང་བ་ཚད་ལྡན་དུ་གྱུར་པ་
སྟེ། སྐྱེད་ཁོར་ནས་དངོས་ལུས་པ་ལྟ་བུའོ། །དེ་ལྟར་ཡང་རྒྱ་ཆེར་འགྲེལ་པ་ལས།
ཕྱིས་ཚད་དུ་བཤགས་ན་ལྟུང་པར་འགྱུར་རོ། །ཞེས་གསུངས་སོ། །ཡན་ལག་གི་
གཙོ་ ཕམ་པའི་ཡན་ལག་གཅིག་པུ་སྟེ། ཡན་ལག་གི་གཙོ་བོ་ལ་སོགས་པ་ཞེས་བྱའོ་བོ་ བྱུང་ བ་ དང་
སྦྱོར་བ་མ་རྫོགས་ པ་ནི་སྦོམ་པོའོ་ སྦྱོར་བ་དྲུག་ཚང་ཡང་མཐར་ཐུག་གཅིག་བུ་མ་ཚང་བ་སྟེ། སྦྱོར་
བ་བདུན་གྱིས་རྡོ་རྗེ་སློབ་དཔོན་འཚོལ་མདང་བྲལ་བའི་ལས་བྱས་ཀྱང་དེ་འཚོལ་བ་དང་བྲལ་བར་མ་གྱུར་
པའོ། །དེ་བཤགས་པ་དུས་ལས་འདས་པ་ནི་ལྕི་བའོ། །ཡན་ལག་དྲུག་མེད་པར་
དངོས་གཞི་རྫོགས་ན་ཉེས་བྱས་སོ། །འགོང་མིན་ལ་འགོངས་ཤིང་བརྗེས་མིན་ལ་
བརྫིས་ པ་ ལ་ སྐུའི་སྲབ་མེ་དང་
། གདན་ལ་སོགས་པ་སོགས་ པ་ནི་ ལུས་ ཀྱི་ ཕྲ་མོའོ། །ངན་
སྨྲས་དང་ཕྱར་ཀ་གཅིག་ནས་གཉིས་ལ་སོགས་པར་སྨྲས་པ་ནི་ངག་གི་ཕྲ་མོའོ། །
མ་དད་ཅིང་མ་གུས་པའི་བསམ་པ་གཅིག་ནས་གཉིས་ལ་སོགས་པར་སྐྱེས་པ་ནི་
ཡིད་ཀྱི་ཕྲ་མོའོ། །སྐྱེ་བ་མེད་པར་རྟོགས་པ་དང་། གཞན་གྱི་དོན་མཐོང་བ་དང་
།
བར་ཆད་དུ་འགྲོ་བ་དང་
། གནང་བ་ཐོབ་པ་དང་
། ན་བ་ལ་སོགས་པའི་དུས་སུ་དེ་
དག་བྱུང་བ་ནི་ཉེས་པ་མེད་པའོ། །
ལྟུང་བའི་བསྐང་ཐབས་ནི་དྲུག་སྟེ། ལྟུང་བ་དངོས་ཀྱི་བསྐང་ཐབས་དང་
།
ཕམ་ པའི་
བསྐང་ ཐབས་ དང༌། ལྕི་ བའི་ བསྐང་ ཐབས་ དང༌། སྦོམ་ པོའི་ བསྐང་
ཐབས་དང་། ཉེས་བྱས་ཀྱི་བསྐང་ཐབས་དང་། ཕྲ་མོའི་བསྐང་ཐབས་སོ། །དེ་ལ་
ལྟུང་ བ་དངོས་ཀྱི་བསྐང་ཐབས་ནི་སློབ་དཔོན་གསུམ་ལྡན་ལ་བརྟེན་ནས་ལྟུང་བ་
བྱུང་ན་ལྟུང་བ་ཕོག་པའི་གང་ཟག་དེས་དང་པོར་འགྱོད་པ་དྲག་པོ་བསྐྱེད། དེ་ནས་
239-284



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
བླ་མ་ལ་བདོག་པ་ཐམས་ཅད་ཕུལ་ལ་རྗེས་གནང་བླང་
། དེ་ནས་བཅོས་ཐབས་བྱ་
སྟེ། དེ་ཡང་དབང་ལ་མོས་ན་དབང་བསྐུར་ལན་བདུན་བྱའོ། །ཚོགས་འཁོར་ལ་
མོས་ན་ཉི་ཤུ་རྩ་གཅིག་དུ་བསྐོར། སྦྱིན་སྲེག་ལ་མོས་ན་འབུམ་ཕྲག་བདུན་དུ་བྱའོ། །
བཟླས་བརྗོད་ལ་མོས་ན་བྱེ་བ་ཕྲག་ལྔ་བཟླས་སོ། །གཏོར་མ་ལ་མོས་ན་བྱེ་བ་
ཕྲག་གཅིག་གཏང་ངོ༌
། །མཎྜལ་ལ་མོས་ན་འབུམ་ཕྲག་གཉིས་དབུལ་ལོ། །སྲོག་
འདོན་ལ་མོས་ན་སེམས་ཅན་བྱེ་བའི་ཚེ་བསྐྱབ་བོ། །སློབ་དཔོན་གཉིས་ལྡན་ལ་
བརྟེན་ནས་ལྟུང་ན་དབང་བསྐུར་ལ་སོགས་པ་སྔར་བསྟན་པ་དེ་དག་གར་མོས་ཀྱི་
གྲངས་གསུམ་གཉིས་ཀྱིས་བྱའོ། །སློབ་དཔོན་བྱེ་བྲག་པ་ལ་བརྟེན་ནས་ལྟུང་བ་
བྱུང་ན་སྔར་བསྟན་པ་དེ་དག་གར་མོས་ཀྱི་གྲགས་སུམ་ཆས་བྱའོ། །
ཕམ་པའི་བསྐང་ཐབས་ནི་གསུམ་ལྡན་ལ་བརྟེན་ནས་ཕམ་པ་བྱུང་ན།
གསུམ་ལྡན་གྱི་ལྟུང་བའི་བསྐང་ཚད་དེ་སུམ་གྱུར་དུ་བྱ་བའོ། །གཉིས་ལྡན་ལ་
བརྟེན་ནས་ཕམ་པ་གྱུར་ན། གཉིས་ལྡན་གྱི་ལྟུང་བའི་བསྐང་ཚད་དེ་སུམ་འགྱུར་དུ་
བྱའོ། །བྱེ་བྲག་པ་ལ་བརྟེན་ནས་ཕམ་པར་གྱུར་ན། བྱེ་བྲག་པའི་ལྟུང་བའི་བསྐང་
ཚད་དེ་སུམ་འགྱུར་དུ་བྱའོ། །ལྕི་བའི་བསྐང་ཐབས་ནི་ལྟུང་བའི་བསྐང་ཚད་ཀྱི་
དྲུག་ཆས་བསྐང་བའོ། །སྦོམ་པོའི་བསྐང་ཐབས་ནི་དེའི་སུམ་ཆས་བསྐང་བའོ། །
ཉེས་བྱས་ཀྱི་བསྐང་ཐབས་ནི་ཆ་གཅིག་པའི་མཆོད་པ་དང་མཎྜལ་གྱིས་བསྐང་
བའོ། །ཕྲ་མོའི་བསྐང་ཐབས་ལ། ལུས་ཀྱི་ཕྲ་མོ་རེ་རེ་ལ་ནི་སྦྱིན་སྲེག་རེ་རེས་སོ། །
ངག་གི་ཕྲ་མོ་རེ་རེ་ལ་གཏོར་མ་བཅུ་བཅུས་སོ། །ཡིད་ཀྱི་ཕྲ་མོ་རེ་རེ་ལ་ནི་
བསམ་གཏན་གྱི་སྦྱོར་བ་ལ་ལྔས་སོ། །ཉེས་པ་མེད་པ་ལ་ནི་བསྐང་ཐབས་མི་
དགོས་སོ། །ལྟུང་བའི་གྲངས་ནི་རྩ་བའི་ལྟུང་བ་དང་པོར་བཤད་ཞེས་པའོ
། །ལྟུང་
239 -285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བ་དང་པོའི་བཤད་ཟིན་ཏོ།། །།
ད་ནི་ལྟུང་བ་གཉིས་པ་བཤད་པར་འདོད་ནས། བདེ་གཤེགས་བཀའ་
ལས་འདས་པ་ནི། །ལྟུང་བ་གཉིས་པ་ཡིན་པར་བཤད། །ཞེས་སྨོས་སྟེ། འདི་ཡང་
ལྟུང་བའི་ཡུལ་དང་། ལྟུང་བ་དངོས་དང་
། ལྟུང་བའི་བསྐང་ཐབས་དང་
། ལྟུང་བའི་
གྲངས་དང་བཞིས་ཤེས་པར་བྱའོ། །དེ་ལ་ལྟུང་བའི་ཡུལ་ནི་བདེ་གཤེགས་བཀའ་
ཞེས་པས་སོ། །དེ་ལ་བདེ་གཤེགས་ནི་རྡོ་རྗེ་འཆང་ཆེན་པོ་སྟེ། ལམ་བདེ་བ་ནས་
འབྲས་བུ་བདེ་བར་གཤེགས་པས་སོ། །དེའི་བཀའ་ནི་དགོངས་པ་སྣ་ཚོགས་ཏེ།
དྲང་བའི་དོན་དང་ངེས་པའི་དོན་ལ་སོགས་པ་མཐར་དྲུག་ཚུལ་བཞི་བཤད་ཐབས་
ཀྱི་ཡན་ལག་གཉིས་སུ་ཡོད་པའོ། །ལྟུང་བ་དངོས་ནི་ལས་འདས་པ་ནི་ཞེས་པ་སྟེ།
དེ་ཡང་འདས་ལུགས་ནི་བཀའ་ནས་གསུངས་པའི་སྒྲའི་དོན་ལ་འཇུག་ཅིང་
། ཡང་
དག་པའི་དོན་ལ་རྨོངས་ནས་བཀའ་ལོག་པར་སྤྱད་པ་སྟེ། དཔེར་ན་བཀའ་ནས་
ཆགས་སྡང་ལམ་དུ་བསྟན་པ་དེ་ཟབ་མོའི་དོན་ལ་དགོང་པ་དང་བརྟན་པ་ཐོབ་
པའི་གང་ཟག་ལ་དགོངས་པའི་ཚིག་ཡིན་པ་ལ། སྒྲ་ཇི་བཞིན་དུ་བཟུང་ནས་ལམ་
དུ་བྱས་པ་ལྟ་བུའོ། །དེ་ལྟར་ཡང་རྒྱ་ཆེར་འགྲེལ་ལས། འདོད་ཆགས་ཞེ་སྡང་ལམ་
དག་གི །ཚིག་གི་དོན་ལ་ཆགས་མི་བྱ། །ཆགས་ན་བདེ་གཤེགས་བཀའ་ལས་
འདས། །ཞེས་གསུངས་སོ། །
ཡང་དཔེར་ན་ཡང་དག་གི་དོན་མ་རྟོགས་པར། སྟོང་ཉིད་དང་བྱེར་མེད་ལ་
སོགས་པའི་ཚིག་འབྲུ་ལ་བློ་གཏད་ནས། སེམས་བསྐྱེད་དང་འགྲོ་དོན་དང་
། ཕ་
རོལ་ཕྱིན་པ་དང་
། ས་ལམ་ལ་སོགས་པའི་བྱང་ཆུབ་ཀྱི་སྤྱོད་པ་བོར་ནས། ལོག་
པར་མངོན་པར་ཞེན་པ་ལྟ་བུའོ། །དེ་ལྟར་ཡང་རྒྱ་ཆེར་འགྲེལ་ལས། བདེ་གཤེགས་
239 ---286



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
ཟབ་ མོའི་ ཆོས་ སྤངས་ནས། །ཕྱི་རོལ་ བསྟན་ བཅོས་ལ་དགའ་བ། །དམ་ཚིག་
བསླབ་པ་ཁྱད་དུ་གསོད། །དེ་ཕྱིར་བཀའ་ལས་འདས་པའོ། །ཞེས་གསུངས་སོ། །
འདི་ཡང་ལྟུང་བ་དང་། སྦོམ་ པ་དང་། ཉེས་བྱས་དང༌། འཕྲའ་མོ་དང་
། ཉེས་པ་
མེད་པ་རྣམས་ཀྱིས་ཤེས་པར་བྱའོ། །
དེ་ལ་ལྟུང་བ་ནི་སྦྱོར་བ་བདུན་ལྡན་ཏེ། དེ་ཡང་ཡན་ལག་ལྔར་འདུས་པ་
ལས། ཡུལ་གྱི་ཡན་ལག་ནི་བདེ་བར་གཤེགས་པ་དང་སློབ་དཔོན་གྱི་བཀའོ། །
བསམ་པའི་ཡན་ལག་ལ་གཉིས་ལས། ཀུན་སློང་ནི་ཉོན་མོངས་པ་སྟེ། དགོངས་
དོན་མ་རྟོགས་པ་སྟེ་གཏི་མུག་གམ། རང་གི་ཞེ་འདོད་དང་མ་མཐུན་པས་ཞེ་སྡང་
ལ་སོགས་པས་སྐྱེས་པའོ། །འདུ་ཤེས་ནི་དེ་ལ་དེར་ཤེས་པ་སྟེ་ཡུལ་མ་འཁྲུལ་བའོ། །
སྦྱོར་བ
ར་བའི་ཡན་ལག་ནི་ལུས་ངག་གི་སྦྱོར་བ་བསྟན་པ་སྟེ། ཆགས་སྡང་ལ་སོགས་
པ་ལམ་དུ་བྱས་པ་དང་། བྱང་ཆུབ་ཀྱི་སྤྱོད་པ་བོར་ནས་ལོག་པར་མངོན་པར་ཞེན་
པ་ལྟ་བུའོ། །མཐར་ཐུག་གི་ཡན་ལག་ནི་རང་ཉིད་སྣང་བར་མ་གྱུར་པ་སྟེ་དངོས་
གཞི་རྫོགས་ཙམ་ན་སྦྱོར་བའི་རྒྱུན་འགགས་པའོ། །རྗེས་ཀྱི་ཡན་ལག་ནི་ཡོངས་སུ་
ཤེས་ཤིང་འགྱོད་པ་མེད་པ་དང་
། རྗེས་སུ་ཡི་རང་ཞིང་བདག་ཉིད་མ་འཁྲུལ་བའོ། །
ཡན་ལག་དེ་དག་ལས་གང་ཡང་རུང་བ་མ་ཚང་ན་ཉེས་མེད་དམ་ཉེས་པ་གཞན་དུ་
འགྱུར་སྟེ་གོང་བཞིན་དུ་བརྟག་པར་བྱའོ། །འདི་ལ་ཕམ་པ་མེད་དོ། །
ཡན་ ལག་ གི་ གཙོ་ བ་ བསམ་པའི་ཡན་ལག་ཏེ། དེ་ལ་དེར་ཤེས་པ་ལ་ཉོན་མོངས་པའི་
འ སྤྱི་ཙམ་
བའོ། །ཡན་ལག་དྲུག་མེད་པར་དངོས་གཞིའི་རྫོགས་སྦྱོར་བ་དྲུག་མ་ཚང་བར་བཀའ་ལོག་
པར་སྤྱད་པའོ་ན་ཉེས་བྱས་སོ། །སྦྱོར་བའི་གྲོགས་ གཞན་བཀའ་ལས་འདའ་བའི་གྲོགས་བྱས་པ་
*མ༔
239 -287



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཙམ་ནི་ ཕྲ་མོའོ། ཁྱད་པར་གྱི་དགག་ སེམས་ཅན་གྱི་དོན་མཐོང་བ་ལ་སོགས་ལྟུང་བ་འགེགས་
པས་རྐྱེན་ཡོད་པ་ཡོད་པ་ནི་ཉེས་པ་མེད་པའོ། །ལྟུང་བའི་བསྐང་ཐབས་ནི་ལྔ་ལས།
ལྟུང་བ་དངོས་ཀྱི་བསྐང་ཐབས་ནི། ལྟུང་བ་བྱུང་ནས་ལོ་གསུམ་འདས་ན་དབང་
བཞི་པ་མན་ཆད་ཀྱིས་བསྐང་ངོ༌
། །ལོ་གཉིས་འདས་ན་གསུམ་པ་མན་ཆད་ཀྱིས་
སོ། །ལོ་གཅིག་འདས་ན་ གཉིས་པ་མན་ཆད་ཀྱིས་སོ། །དང་པོའི་ལོ་ལ་བུམ་
དབང་གིས་སོ། །ལྕི་བའི་བསྐང་ཐབས་ནི་ཚོགས་ཀྱི་འཁོར་ལོས་སོ། །སྦོམ་པོ་ནི་
ཚོགས་ཀྱི་མཆོད་པས་སོ། །ཉེས་བྱས་ནི་མཎྜལ་སྔོན་དུ་འགྲོ་བས་སོ། །ཕྲ་མོ་ནི་སྨེ་
བཤགས་ཀྱིས་སོ། །ཉེས་པ་མེད་པ་ནི་བསྐང་ཐབས་མི་དགོས་སོ། །ལྟུང་བའི་
གྲངས་ནི། ལྟུང་པ་གཉིས་པ་ཡིན་པར་བཤད། །ཞེས་པའོ། །
ད་ནི་ལྟུང་བ་གསུམ་པ་བཤད་པར་འདོད་ནས། རྡོ་རྗེ་སྤུན་ལས་ཁྲོས་ནས་
ནི། །ཉེས་པ་བརྗོད་ པ་ གསུམ་ པ་ ཡིན། ཞེས་སྨོས་ཏེ། འདི་ ལ་ ཡང་ བཞི་ལས།
དངོས་ལྟུང་བའི་ཡུལ་ནི་རྡོ་རྗེ་སྤུན་ལ་ཞེས་པ་སྟེ། དེ་ཡང་སྤྱི་རྡོ་རྗེའི་སྤུན་དང༌
། ཉེ་
བའི་སྤུན་དང༌
། མཛེས་ པའི་སྤུན་དང་
། རང་བཞིན་གྱི་སྤུན་དང་། བཞིར་ ཡོད་
ཀྱང་
། ལྟུང་བ་གསུམ་པའི་ཡུལ་ནི་རྡོ་རྗེའི་སྤུན་ནོ། །འདི་ལ་ཡང་གསུམ་ཡོད་དེ།
དཀྱིལ་འཁོར་གཅིག་ཏུ་ཞུགས་ནས། དབང་བཞི་པར་སློབ་དཔོན་ གཅིག་དང་
རིགས་མ་གཅིག་ལས་ཐོབ་པ་ནི་ཁྱད་པར་གྱི་རྡོ་རྗེའི་སྤུན་ཞེས་བྱའོ། །དབང་
གཉིས་ཙམ་སྟབས་ གཅིག་དུ་ཐོབ་པ་ནི་ཉེ་བའི་རྡོ་རྗེ་སྤུན་ཞེས་བྱའོ། །གཅིག་
སྟབས་གཅིག་ཏུ་ཐོབ་པ་ནི་བྱེ་བྲག་གི་རྡོ་རྗེ་སྤུན་ཞེས་བྱའོ། །
ལྟུང་བ་དངོས་ནི་ཁྲོས་ནས་ནི་ཉེས་པ་བརྗོད་པ་ཞེས་པ་སྟེ། འདི་ཡང་ཕམ་
པ་ དང༌། ལྟུང་བ་ དང་། ལྕི་བ་ དང༌། སྦོམ་པོ་ དང༌། ཉེས་བྱས་ དང༌ ཕྲ་མོ་དང༌།
239-288



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
ཉེས་པ་མེད་པ་རྣམས་ཀྱིས་ཤེས་པར་བྱའོ། །དེ་ལ་ཕམ་པ་ནི་ལྟུང་བ་འདི་བྱུང་
ནས་མ་བཤགས་པ་ལོ་གསུམ་འདས་པའོ། །དེ་ལྟར་ཡང་
། རྒྱ་ཆེར་འགྲེལ་ལས།
རྩ་བ་དུས་འདས་ཕམ་པ་འདྲ། ཞེས་གསུངས་སོ། །ལྟུང་བ་ནི་སྦྱོར་བ་བདུན་ལྡན་
སྟེ། དེ་ཡང་ལོ་གསུམ་མ་འདས་ཚུན་ཆད་པའོ། །དེ་ལྟར་ཡང་
། ཚད་ལྡན་ལྟུང་
བར་བཤད་པ་ཡིན། ཞེས་གསུངས་སོ། །སྦྱོར་བ་བདུན་པོ་དེ་ཡང་ཡན་ལག་ལྔར་
འདུས་འདུས་ཏེ། ཡུལ་གྱི་ཡན་ལག་ནི་རྡོ་རྗེ་སྤུན་རྣམ་པ་གསུམ་པོ་དེའོ། །བསམ་
པའི་ཡན་ལག་ལ་གཉིས་ལས། ཀུན་སློང་ནི་ཉོན་མོངས་པས་བསླང་བ་སྟེ། ཞེ་
སྡང་ཕྲག་དོག་ལ་སོགས་པས་སོ། །འདུ་ཤེས་ནི་དེ་ལ་དེར་ཤེས་པ་སྟེ། རྡོ་རྗེ་སྤུན་
ལ་སྤུན་དུ་ཤེས་པའོ། །སྦྱོར་བའི་ཡན་ལག་ནི་སྦྱོར་བ་གཉིས་བསྟན་པ་སྟེ། ལུས་
ཀྱིས་བརྡེག་པ་ལ་སོགས་པ་དང་
། ངག་གི་སྤྱོ་བ་ལ་སོགས་པའོ། །མཐར་ཐུག་གི་
འཚོ་བ་དང་ཕྲལ་ནས་ཡན་ལག་ནི་རང་དུས་འདས་པ་སྟེ། དངོས་གཞི་རྫོགས་ཙམ་ན་
སྦྱོར་བའི་རྒྱུན་འགགས་པའོ། །
རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་པ་ལ་སོགས་པའོ། །
ཡན་ལག་དེ་དག་གང་ཡང་རུང་བ་མ་ཚང་ན་ཉེས་མེད་དམ་ཉེས་པ་གཞན་དུ་
འགྱུར་ སྟེ་ གོང་བཞིན་དུ་བརྟག་པར་བྱའོ། །ཡན་ བསམ་པའི་ཡན་ལག་གཅིག་བུ་བྱུང་བ་སྟེ་
ཡུལ་མ་འཁྲུལ་བ་ལ་ཉོན་མོངས་པའི་བསམ་པ་སྐྱེས་པའོ་ལག་གི་གཙོ་བོ་བྱུང་བ་དང༌། སྦྱོར་བ་
མ་ སྦྱོར་བ་དྲུག་ཚང་བ་ལ་མཐར་ཐུག་མ་ཚང་བའི་སྦྱོར་བ་མ་རྫོགས་པ་ཞེས་བྱའོ་རྫོགས་ པ་ ནི་ སྦོམ་
པོའོ། །དེ་དག་བཤགས་པ་དུས་འདས་ལོ་གསུམ་ལས་པ་ནི་ལྕི་བའོ། །ཡན་ལག་དྲུག་
མེད་ པར་ དངོས་སྦྱོར་བ་དྲུག་དང་མི་ལྡན་པར་མཐར་ཐུག་གཅིག་པུ་ཚང་བ་གཞི་རྫོགས་ན་ཉེས་
བྱས་ སོ། །སྦྱོར་ བའི་ གྲོགས་ བྱས་ ནས་ ཕྲ་མོའོ། །གནང་ བ་ བླ་མ་ལ་སོགས་པས་ལ་
239 -289



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སོགས་པ་ནི་ཉེས་པ་མེད་པའོ། །ལྟུང་བའི་བསྐང་ཐབས་ལ་དྲུག་ལས། ཕམ་པའི་
བསྐང་ཐབས་ལོག་སྲེད་ཅན་བཤགས་པ་བྱེད་དུ་མི་འདོད་པ་ལས་ཕམ་པ་འབྱུང་
བས། སྙིང་རྗེ་དང་ལྡན་པའི་རྣལ་འབྱོར་ལ་རྫུ་འཕྲུལ་གྱིས་བརྟུལ་ནས་བཤགས་
པ་བྱེད་དུ་འཇུག་པ་སྟེ། དེ་ཡང་ལྟུང་བའི་བསྐང་ཚད་སུམ་འགྱུར་དུ་བྱས་པའོ། །
ལྟུང་བ་དངོས་ཀྱི་བསྐང་ཐབས་ནི་དབང་བསྐུར་གྱིས་བྱ་བའོ། །ལྕི་བའི་བསྐང་
ཐབས་ནི་ཚོགས་ཀྱི་འཁོར་ལོས་སོ། །སྦོམ་པ་ནི་ཚོགས་ཀྱི་མཆོད་པས་སོ། །ཉེས་
བྱས་ནི་ཚོགས་ པ་ ལས་ བཤགས་པའོ། །ཕྲ་མོ་ནི་མཎྜལ་གྱིས་ སོ། །ལྟུང་བའི་
གྲངས་ནི་གསུམ་པ་ཡིན་ཞེས་པའོ། །
ད་ནི་ལྟུང་བ་བཞི་པ་བཤད་པར་འདོད་ནས། སེམས་ཅན་རྣམས་ལ་བྱམས་
སེམས་སྤོང་
། །བཞི་པ་ཡིན་པར་རྒྱལ་བས་གསུངས། །ཞེས་སྨོས་ཏེ། འདི་ལ་ཡང་
བཞི་ལས། དང༌ པོ་ ལྟུང་ བའི་ ཡུལ་ནི་སེམས་ཅན་རྣམས་ལ་ཞེས་པ་སྟེ། སྤྱིར་
སངས་རྒྱས་མ་རྟོགས་པ་འཕགས་པ་རྣམས་ཀྱང་སེམས་ཅན་ཡིན་པ་ལས། ད་
རེས་ལྟུང་བའི་ཡུལ་གྱི་སེམས་ཅན་ནི་ཁམས་གསུམ་གྱི་སོ་སོའི་སྐྱེ་བོ་རྣམས་ཡིན་
ནོ། །ལྟུང་བ་དངོས་ནི་བྱམས་སེམས་སྤོང་ཞེས་པ་སྟེ། འདི་ཡང་ ལྟུང་བ་དང་།
སྦོམ་པོ་དང་། ལྕི་བ་དང་
། ཉེས་བྱས་དང༌
། འཕྲའ་མོ་དང་
། ཕམ་པ་དང་རྣམས་
ཀྱིས་ཤེས་པར་བྱའོ། །
དེ་ལ་ལྟུང་བ་ནི་མནར་སེམས་དགུ་དང་ལྡན་པར་ཞེ་སྡང་བསྐྱེད་པའོ། །དེ་
ལ་མནར་སེམས་དགུ་ནི་འདིས་བདག་ལ་གནོད་པ་ བྱས་སོ་བྱེད་དོ་བྱེད་པར་
འགྱུར་རོ་སྙམ་པ་གསུམ། འདིས་བདག་གི་བཤེས་ལ་གནོད་པ་བྱས་སོ་བྱེད་དོ་
བྱེད་པར་འགྱུར་རོ་སྙམ་པ་གསུམ། འདི་བདག་གི་དགྲ་ལ་ཕན་པ་བྱས་སོ་བྱེད་དོ་
239 290



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
བྱེད་པར་འགྱུར་རོ་སྙམ་པ་གསུམ་མོ། །དེ་ཡང་ཡན་ལག་ལྔར་འདུས་པ་ལས།
ཡུལ་གྱི་ཡན་ལག་ནི་ཁམས་གསུམ་གྱི་སེམས་ཅན་ནོ། །བསམ་པའི་ཡན་ལག་ལ་
གཉིས་ལས། ཀུན་སློང་ནི་ཉོན་མོངས་པ་སྟེ་ཞེ་སྡང་ངོ༌
། །འདུ་ཤེས་ནི་དེ་ལ་དེར་
ཤེས་པ་སྟེ་ཡུལ་མ་འཁྲུལ་བའོ། །སྦྱོར་བའི་ཡན་ལག་ནི་བདག་གིས་ཕན་གདགས་
པ་ནུས་བཞིན་དུ་མ་བཏགས་པར་མནར་སེམས་དགུ་ལྡན་གྱི་ཞེ་སྡང་བསྐྱེད་པའོ། །
མཐར་ཐུག་གི་ཡན་ལག་ནི་རང་དུས་འདས་པའོ། །རྗེས་ཀྱི་ཡན་ལག་ནི་ཡོངས་སུ་
ཤེས་ཤིང་འགྱོད་པ་མེད་པ་ལ་སོགས་པའོ། །
ཡན་ལག་གང་ཡང་རུང་བ་སྟེ་མ་ཚང་བས་ནི་ཉེས་པ་གཞན་དུ་འགྱུར་སྟེ་
བརྟག་པར་བྱའོ། །སེམས་གློ་བུར་དུ་ཁོང་ནས་འཁྲུག་པ་ནི་སྦོམ་པོའོ། །དུས་ལོ་
གསུམ་འདས་སུ་འདུད་པར་འཛིན་པ་ནི་ལྕི་བའོ། །སྦྱོར་བའི་གྲོགས་གཞན་བྱང་སེམས་
སྤོང་བའི་གྲོགས་བྱས་པ་ཙམ་བྱས་པ་ནི་ཉེས་བྱས་སོ། །ལུས་ངག་ཉེས་ཀུན་སློང་མེད་པརལུས་
ངག་གི་ཁྲོ་ལྡུམ་པ་ནི་ཕྲ་མོའོ། །གཞན་ལ་སྦྱོར་བ་དངོས་གཞི་སྐྱེས་པ་མ་བཤགས་པར་
མི་སྣང་བར་གྱུར་པ་དང་། རང་དེ་ལྟ་བུ་གཞན་ཆོས་བཞིན་དུ་བཤགས་པ་ལས།
རང་དང་གཞན་དྲི་མ་ལས་ལྡང་བར་མི་བྱེད་པར་རང་སྣང་བར་མ་གྱུར་ན་ཕམ་
པའི་ཕྱོགས་སོ། །ལྟུང་བའི་བསྐང་ཐབས་ལ་དྲུག་ལས། ལྟུང་བ་དངོས་ཀྱི་བསྐང་
ཐབས་ནི་ཚོགས་པ་ལ་ཚོགས་ཀྱི་མཆོད་པས་ཀྱིས་སོ། །ལྕེ་བ་ནི་མ་འདལ་དང་ངག་
གི་སྦྱོར་བས་སོ། །སྦོམ་པོ་ནི་ནོར་ལ་སོགས་པས་དགའ་བར་བྱ་བའོ། །ཉེས་བྱས་
ནི་དེ་ཉིད་ལ་བཤགས་པའོ། །ཕྲ་མོ་ནི་སྲོག་ཆགས་གཞན་གྱི་ཚེ་སྐྱབས་པ་ལ་
སོགས་པའོ། །ཕམ་པ་ནི་སྤྱིར་ཁམས་གསུམ་གྱི་སེམས་ཅན་ཐམས་ཅད་ལ་ཚད་
མེད་པ་བསྒོམ་ཞིང་
། ཁྱད་པར་དུ་ཡུལ་ཉེ་བ་རྣམས་ལ་བསྒོམས་པས་སོ། །ལྟུང་
239 -291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བའི་གྲངས་ནི། བཞི་པ་ཡིན་པར་རྒྱལ་བས་གསུངས་ཞེས་པའོ། །
ད་ནི་ལྟུང་བ་ལྔ་པ་བཤད་པར་འདོད་ནས། ཆོས་ཀྱི་རྩ་བ་བྱང་ཆུབ་སེམས།
དེ་སྤོང་བ་ནི་ལྔ་པ་ཡིན། ཞེས་སྨོས་ཏེ། འདི་ལ་ཡང་དོན་བཞི་ལས། དང་པོ་ལྟུང་
བའི་ཡུལ་ནི། ཆོས་ཀྱི་རྩ་བ་བྱང་ཆུབ་སེམས་ཞེས་པ་སྟེ། འདི་ཡང་དོན་དམ་བྱང་
ཆུབ་ཀྱི་སེམས་དང་། ཀུན་རྫོབ་བྱང་ཆུབ་ཀྱི་སེམས་གཉིས་ཀྱིས་ཤེས་པར་བྱའོ། །
དེ་ལ་དོན་དམ་བྱང་ཆུབ་ཀྱི་སེམས་ནི་སེམས་ཅན་ཐམས་ཅད་ཀྱི་རྒྱུད་ལ་རང་
བཞིན་གྱིས་ཡེ་ཤེས་གནས་པ་དེའོ། །དེ་ཡང་ཇི་ལྟར་གནས་ན། ཡུལ་སྟོང་པ་ཉིད་
དང་ཡུལ་ཅན་རང་བཞིན་གྱིས་འོད་གསལ་བ་གཉིས་ཐ་དད་མེད་པའི་ཚུལ་དུ་
གནས་པའོ། །དེ་ནི་སངས་རྒྱས་ཀྱི་ཆོས་ཐམས་ཅད་ཀྱི་རྩ་བ་ཡིན་སྟེ། དེ་མ་རྟོགས་
ན་ཐར་པ་དང་ཐམས་ཅད་མཁྱེན་པ་མི་ཐོབ་པའི་ཕྱིར་རོ། །ཀུན་རྫོབ་བྱང་ཆུབ་ཀྱི་
སེམས་ནི་མེ་ཏོག་ཀུནྡ་ལྟ་བུ་སྟེ། འདི་མ་ཉམས་ཤིང་འཕེལ་བ་ལ་རྟེན་ནས་ཏིང་ངེ་
འཛིན་ལ་སོགས་པའི་ཡོན་ཏན་ཐམས་ཅད་འབྱུང་བས་ཆོས་ཀྱི་རྩ་བ་ཡིན་ནོ། །
ལྟུང་བ་དངོས་ནི། དེ་སྤོང་བ་ནི་ཞེས་པ་སྟེ། འདི་ཡང་ལྟུང་བ་དང༌
། ལྕི་བ་
དང༌། སྦོམ་པོ་དང་། ཉེས་བྱས་དང་། ཕྲ་མོ་དང་
། ཉེས་པ་མེད་པ་རྣམས་ ཀྱིས་
ཤེས་པར་བྱའོ། །དེ་ལ་ལྟུང་བ་ནི་སྦྱོར་བ་བདུན་ལྡན་སྟེ། དེ་ཡང་ཡན་ལག་ལྔར་
འདུས་པ་ལས། ཡུལ་གྱི་ཡན་ལག་ནི་བྱང་ཆུབ་ཀྱི་སེམས་གཉིས་པོ་དེའོ། །བསམ་
པའི་ཡན་ལག་ནི་གཉིས་ལས། ཀུན་སློང་ནི་ཉོན་མོངས་པ་སྟེ། དེ་ཡང་དང་པོའི་
དབང་དུ་བྱས་ན་གཏི་མུག་གོ །གཉིས་པའི་དབང་དུ་བྱས་ན་འདོད་ཆགས་སོ། །
འདུ་ཤེས་ནི་དེ་ལ་དེར་ཞེས་པའོ། །སྦྱོར་བའི་ཡན་ལག་ནི་དང་པོའི་དབང་དུ་བྱས་
ན་ཡིད་ཀྱིས་དེ་ལྟ་མ་ཡིན་པ་རྟོགས་པའམ། སྨོན་འཇུག་གཉིས་ཀྱིས་བསྒོམ་
239 -292



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
མི་བྱེད་པའོ། །གཉིས་པའི་དབང་དུ་བྱས་ན་ལུས་ཀྱི་རྩོམ་པའོ། །མཐར་ཐུག་གི་
ཡན་ལག་ནི་བྱང་སེམས་དོར་བའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་
འགྱོད་པ་ལ་སོགས་པའོ། །ཡན་ལག་དེ་དག་གང་ཡང་རུང་བ་མ་ཚང་བས་ནི་ཉེས་
པ་གཞན་དུ་འགྱུར་སྟེ་བརྟག་པར་བྱའོ། །ཡན་ལག་གི་གཙོ་བོ་ཙམ་བསམ་པའི་ཡན་
ག་ཞིག་བྱུང་བ་ནི་སྦོམ་པོའོ། །དེ་ལོ་གསུམ་བཤགས་པ་དུས་ལས་འདས་པ་ནི་ལྕི་
བའོ། །སྦྱོར་གཞན་བྱང་སེམས་འདོར་བའི་བའི་གྲོགས་བྱས་པ་ནི་ཉེས་བྱས་སོ། །རྗེས་སུ་
ཡི་གཞན་གྱིས་བྱང་སེམས་སྤངས་པ་ལ་རང་སྐྱེས་པ་ནི་ཕྲ་མོའོ། །གཞན་ཡང་གསང་དབང་
བསྐུར་བའི་དོན་དུ་ཀུན་རྫོབ་ཀྱི་བྱང་སེམས་སྤངས་པ་ནི་ཉེས་པ་མེད་པའོ། །
དེ་དག་བསྐང་བའི་ཐབས་ལ་ལྔ་ལས། ལྟུང་བ་ནི་དབང་གི་རིམ་པས་
བསྐང་བ་སྟེ། དེ་ཡང་དོན་དམ་སྤངས་ནས་བཞི་པ་མན་ཆད་ཀྱིས་བསྐང་བའོ། །
ཀུན་རྫོབ་སྤངས་ན་གསང་དབང་མན་ཆད་ཀྱིས་བསྐང་བའོ། །ལྕི་བ་ནི་ཚོགས་ཀྱི་
འཁོར་ལོ་སོགས་སོ། །སྦོམ་པོ་ནི་ཚོགས་ཀྱི་མཆོད་པས་སོ། །ཉེས་བྱས་ནི་ཚོགས་
པ་ལ་བཤགས་པའོ། །ཕྲ་མོ་ནི་མཎྜལ་དབུལ་བའོ། །ལྟུང་བའི་གྲངས་ནི། ལྔ་པ་
ཡིན་ཞེས་པའོ། །
ད་ནི་ལྟུང་བ་དྲུག་པ་བཤད་པར་འདོད་ནས། རང་ངམ་གཞན་གྱི་གྲུབ་
པའི་མཐའ། །ཆོས་ལ་སྨོད་པ་དྲུག་པ་ཡིན། །ཞེས་སྨོས་སྟེ། འདི་ལ་ཡང་དོན་བཞི་
ལས། དང་པོ་ལྟུང་བའི་ཡུལ་ནི། རང་ངམ་གཞན་གྱི་གྲུབ་པའི་མཐའ། །ཆོས་ལ་
ཞེས་པ་སྟེ། དེ་ཡང་རང་གི་གྲུབ་མཐའ་ནི་བདག་མེད་པར་སྨྲ་བ་སྟེ། སངས་རྒྱས་
པའི་ཆོས་རྣམས་སོ། །གཞན་གྱི་གྲུབ་མཐའ་ནི་བདག་དུ་སྨྲ་བ་སྟེ། མུ་སྟེགས་པའི་
ཆོས་རྣམས་སོ། །ལྟུང་བ་དངོས་ནི་སྨོད་པ་ཞེས་པ་སྟེ། འདི་ཡང་ལྟུང་བ་དང་
།
239-293



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སྦོམ་པོ་དང་། ཉེས་བྱས་དང༌
། ཕྲ་མོ་དང་བཞིས་ཤེས་པར་བྱའོ། །དེ་ལ་ལྟུང་བ་ནི་
ཡུལ་གསང་སྔགས་ཀྱི་རྒྱུད་ལ་སྦྱོར་བ་བདུན་རྫོགས་པ་ཡིན་ཏེ། དེ་ཡང་ཡན་ལག་
ལྔར་འདུས་པ་ལས། ཡུལ་གྱི་ཡན་ལག་ནི། གསང་སྔགས་ཀྱི་རྒྱུད་དོ། །བསམ་
པའི་ཡན་ལག་གཉིས་ལས་ཀུན་སློང་ནི་ཉོན་མོངས་པ་སྟེ་གཏི་མུག་གམ་ཞེ་སྡང་
ལ་སོགས་པས་སོ། །འདུ་ཤེས་ནི་དེ་ལ་དེར་ཤེས་པའོ། །སྦྱོར་བའི་ཡན་ལག་ནི་
ལུས་ངག་གིས་དེ་ལྟར་མིན་ཞེས་སུན་ཕྱུང་བའོ། །མཐར་ཐུག་གི་ཡན་ལག་ནི་རང་
དུས་འདས་པའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་པ་ལ་
སོགས་པའོ། །ཡན་ལག་དེ་དག་གང་ཡང་རུང་བ་མ་ཚང་བ་ནི་ཉེས་པ་གཞན་དུ་
འགྱུར་སྟེ་བརྟག་པར་བྱའོ། །དེ་ལྟར་ཡན་ལག་ལྔ་ལྡན་དུ་ཐེག་པ་ཆེན་པོའི་མདོ་སྡེ་
ལ་སྨད་ན་སྦོམ་པོའོ། །ཉན་ཐོས་ཀྱིས་སྨད་ན་ཉེས་བྱས་སོ། །ཕྱི་རོལ་མུ་སྟེགས་པ་
ལ་སྨད་ན་ཕྲ་མོའོ། །དེ་དག་བསྐང་བའི་ཐབས་ལ། །ལྟུང་བའི་བསྐང་ཐབས་ནི་
ཕྱིས་བསྡམས་ལ་ཚོགས་པ་ལ་བཤགས་ པའོ། །སྦོམ་པོ་ལ་སོགས་པའི་བསྐང་
ཐབས་ནི་ཕྱིས་བསྡམས་པ་དམ་ཞིག་ལ་བཤགས་པའོ། །ལྟུང་བའི་ གྲངས་ནི།
དྲུག་པ་ཡིན་ཞེས་པའོ། །
དེ་ནས་ལྟུང་བ་བདུན་པ་བཤད་པར་འདོད་ནས། ཡོངས་སུ་མ་སྨིན་སེམས་
ཅན་ལ། །གསང་བ་སྒྲོག་པ་བདུན་པ་ཡིན། །ཞེས་སྨོས་ཏེ། འདི་ལ་ཡང་དོན་བཞི་
ལས་དང་པོ་ལྟུང་བའི་ཡུལ་ནི། ཡོངས་སུ་མ་སྨིན་སེམས་ཅན་ལ་ཞེས་པ་སྟེ། དེ་
ཡང་སྣོད་མ་སྨིན་པ་དང་
། ཆོ་གས་སྨིན་པར་མ་བྱས་པ་དང་
། ཆོ་ག་རྫོགས་པས་
སྨིན་པར་མ་བྱས་པ་དང་
། ཟབ་པས་འཇིགས་པས་མ་སྨིན་པ་དང་། ཉམས་པས་
མ་སྨིན་པའོ། །དེ་ལ་དང་པོ་ནི་སྣོད་ཁ་བུབ་པ་ལྟ་བུ་སྟེ། ལོག་སྲེད་ཅན་ནོ། །ཆོ་
239 --294



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
གས་སྨིན་པར་མ་བྱས་པ་ནི་སྣོད་སོ་མ་བཏང་པ་ལྟ་བུ་སྟེ་དབང་བསྐུར་མ་ཐོབ་
པའོ། །ཆོ་ག་རྫོགས་པས་སྨིན་པར་མ་བྱས་པ་ནི་སྣོད་སོ་མ་ཚོས་པ་ལྟ་བུ་སྟེ་དབང་
མ་རྫོགས་པའོ། །ཟབ་པས་འཇིགས་པས་མ་སྨིན་པ་ནི་སྣོད་ཆུང་པ་ལྟ་བུ་སྟེ།
དབང་རྫོགས་ཀྱང་རིག་པ་བརྟུལ་ཞུགས་ཀྱི་སྤྱོད་པ་ལ་སོགས་པ་ཟབ་མོའི་དོན་ལ་
འཇིགས་པ་རྣམས་སོ། །ཉམས་པས་མ་སྨིན་པ་ནི་སྣོད་དུག་ཅན་ལྟ་བུ་སྟེ། དམ་
ཚིག་ཉམས་ནས་བསྐང་བཤགས་མ་བྱས་པ་རྣམས་སོ། །ལྟུང་བ་དངོས་ནི་གསང་
འ་སྒྲོགས་པ་ཞེས་སྟེ། འདི་ལ་ཡང་ལྟུང་བ་དང་
། སྦོམ་པོ་དང་
། ཉེས་བྱས་དང་།
ལྕི་བ་དང་
། ཕྲ་མོ་རྣམས་ཀྱིས་ཤེས་པར་བྱའོ། །
དེ་ཡང་ལྟུང་བ་ནི་སྦྱོར་བ་བདུན་ལྡན་སྟེ། དེ་ཡང་ལག་ལྔར་འདུས་པ་ལས།
ཡུལ་གྱི་ཡན་ལག་ནི་མ་སྨིན་པའི་གང་ཟག་གོ །བསམ་པའི་ཡན་ལག་ལ་གཉིས་
ལས། ཀུན་སློང་ནི་ཉོན་མོངས་པ་སྟེ། འདོད་པ་དང་འཇིག་རྟེན་ཆོས་བརྒྱད་ཀྱིས་
སོ། །འདུ་ཤེས་ནི་ཡུལ་དེ་ལ་དེར་ཤེས་པའོ། །སྦྱོར་བའི་ཡན་ལག་ནི་ལུས་ངག་
གིས་སྟེ། དེ་ཡང་སྣོད་མ་ཡིན་པ་ལ་དབང་བསྐུར་བ་དང་
། ཆོ་གས་མ་སྨིན་པ་དང་
ཉམས་པས་མ་སྨིན་པ་ལ་ཆོས་བཤད་པ་དང་
། ཟབ་པས་འཇིགས་པས་མ་སྨིན་པ་
སྤྱོད་པ་ལ་སོགས་པ་བསྟན་པའོ། །
མཐར་ཐུག་གིས་ཡན་ལག་ནི་རང་དུས་འདས་པ་སྟེ། ཕ་རོལ་པོས་དོན་གོ་
བའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་པ་ལ་སོགས་པའོ། །
ཡན་ལག་དེ་དག་གང་ཡང་རུང་བ་མ་ཚང་བས་ནི་ཉེས་པ་གཞན་དུ་འགྱུར་ཏེ་
བརྟག་པར་བྱའོ། །འདོད་པའི་བསམ་པ་མེད་པར་སྙིང་རྗེས་གསང་བ་བསྒྲུགས་ན་
སྦོམ་པོའོ། །ཡུལ་ལ་ཐེ་དབང་མ་ཐོབ་པ་སྙམ་པ་ཚོམ་ཟ་བ་བཞིན་དུ་དབང་ཐོབ་མ་ཐོབ་
239-295



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལུས་ངག་གི་བརྡས་མ་དྲིས་པར་གསང་བ་བཤད་ན་ཉེས་བྱས་སོ། །འོག་མའི་ཆོ་
ག་བྱས་པ་ལ་གོང་མའི་ཆོས་སྟོན་ན་ལྕི་བའོ། །མ་རྟོགས་དབང་མ་ཐོབ་པ་ལ་ཐོབ་སྙམ་ནས་
བཤད་པ་པ་ཕྲ་མོའི་ཉེས་བྱས་སོ། །བསྐང་པའི་ཐབས་ནི་བདུན་ལས། ལྟུང་བ་
བ་དུས་
ཡོལ་བ་ནི་དབང་རྣམ་པ་གསུམ་གྱིས་བསྐང་བའོ། །ལྟུང་བ་དུས་མ་ཡོལ་བ་ནི་
ཚོགས་འཁོར་གྱིས་སོ། །སྦོམ་པོ་དུས་ཡོལ་བ་ནི་ཚོགས་ཀྱི་མཆོད་པས་སོ། །སྦོམ་
པོ་དུས་ མ་ ཡོལ་བ་ནི་ དཔའ་ པོའི་སྟོན་མོས་སོ། །ཉེས་བྱས་ནི་འདུས་ པ་ ལ་
བཤགས་སོ། །ལྕི་བ་ནི་ཆོད་པའི་ལས་ཀྱིས་ཏེ། ཚ་ཚ་ལ་སོགས་པས་སོ། །ཕྲ་མོ་
ནི་མཎྜལ་དབུལ་བས་སོ། །ལྟུང་བའི་གྲངས་ནི། བདུན་པ་ཡིན་ཞེས་པའོ། །
དེ་ནས་ལྟུང་བ་བརྒྱད་པ་བཤད་པར་འདོད་ནས། ཕུང་པོ་སངས་རྒྱས་མངའ་
བདག་ཉིད། །དེ་ལ་བརྙས་བྱེད་བརྒྱད་པ་ཡིན། །ཞེས་སྨོས་ཏེ། འདི་ལ་ཡང་དོན་
བཞི་ལས། དང་པོ་ལྟུང་བའི་ཡུལ་ནི། ཕུང་པོ་སངས་རྒྱས་མངའ་བདག་ཉིད་ཅེས་
པ་སྟེ། དེ་ལ་ཕུང་པོ་ནི་གཟུགས་ཀྱི་ཕུང་པོ་ལ་སོགས་པ་ལྔའོ། །སངས་རྒྱས་
མངའ་བདག་ཅེས་པ་ནི་ཕུང་པོ་འདི་རང་བཞིན་གྱིས་སངས་རྒྱས་ཡིན་པ་དང་
།
བྱིན་གྱིས་བརླབས་པས་སངས་རྒྱུས་ཡིན་པའི་དོན་ནོ། །དེ་ལ་རང་བཞིན་གྱིས་
སངས་རྒྱས་ཡིན་པ་ནི་བཟོད་མ་ནས་སྐྱེ་བ་མེད་པ། འོད་གསལ་བ། ཤེས་བྱ་དང་
ཤེས་བྱེད་ཐ་དད་དུ་མེད་པ་སྟེ་ཆོས་ཀྱི་སྐུར་གནས་པའོ། །བྱིན་གྱིས་བརླབས་པས་
སངས་རྒྱས་ཡིན་པ་ནི་ཕུང་པོ་འདི་བླ་མས་རྫོགས་པའི་སངས་རྒྱས་སུ་དབང་
བསྐུར་ བ་ དང་། རང་ གིས་ ཀྱང་ བསྐྱེད་ རིམས་ བསྒོམས་ པས་ གཟུགས་ ཀྱི་ སྐུ་
གསལ་བཏབ་པས་སོ། །ལྟུང་བ་དངོས་ནི་དེ་ལ་བརྙས་བྱེད་ཞེས་པ་སྟེ། འདི་ཡང་
ལྟུང་བ་དང་། ལྕི་བ་དང་། སྦོམ་པོ་དང་
། ཉེས་བྱས་དང་
། ཕྲ་མོ་རྣམས་ཀྱིས་ཤེས་
239-296



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
པར་བྱའོ། །དེ་ལ་ལྟུང་བ་ནི་སྦྱོར་བ་བདུན་ལྡན་ཏེ། དེ་ཡང་ཡན་ལག་ལྔ་འདུས་པ་
ལས། ཡུལ་གྱི་ཡན་ལག་ནི་རང་གི་ཕུང་པོའོ། །བསམ་པའི་ཡན་ལག་ལ་གཉིས་
ལས། ཀུན་སློང་ནི་ཉོན་མོངས་པ་སྟེ་ཞེ་སྡང་ལ་སོགས་པའོ། །འདུ་ཤེས་ནི་ཡུལ་
དེ་ལ་དེར་ཤེས་པའོ། །
སྦྱོར་བའི་ཡན་ལག་ནི་ལུས་ངག་ཡིད་གསུམ་གྱིས་ཏེ། གསད་པ་དང་།
དབྱུག་པ་དང་། བཅིངས་བ་དང༌
། ཐ་ཀིའོ་སྙམ་དུ་ང་ལས་ངག་པ་མེད་སྙམ་ནས་ཡི་མུག་པ་
སེམས་དཔའ་དང་། བསྙུང་བར་གནས་པ་དང་། བཀའ་ཐུབ་ལ་སོགས་པ་བྱས་
པའོ། །མཐར་ཐུག་གི་ཡན་ལག་ནི་རང་དུས་འདས་པའོ། །རྗེས་ཀྱི་ཡན་ལག་ནི་
ཡོངས་སུ་ཤེས་ཤིང་འགྱོད་པ་ལ་སོགས་པའོ། །ཡན་ལག་དེ་དག་གང་ཡང་རུང་བ་
མ་ཚང་བས་ནི་ཉེས་པ་གཞན་དུ་འགྱུར་ཏེ་བརྟག་པར་བྱའོ། །ཡན་ལག་གི་གཙོ་བོ་
བྱུང་ན་སྦོམ་པོའོ། །དེ་བཤགས་ པ་དུས་ལས་འདས་པ་ན་ལྕི་བའོ། ། །སྦྱོར་བའི་
གྲོགས་བྱས་ན་ཉེས་བྱས་སོ། །གཞན་དེ་ལྟར་བྱེད་པ་ལ་ཡི་རང་སྐྱེས་ན་འཕྲལ་
མོའོ། །དེ་བསྐང་བའི་ཐབས་ལ་ལྔ་ལས། ལྟུང་བ་ནི་ཚོགས་ཀྱི་འཁོར་ལོས་སོ། །
ལྕི་བ་ནི་ཚོགས་ཀྱི་མཆོད་པས་སོ། །སྦོམ་པོ་ནི་ཚོགས་པ་ལ་བཤགས་པས་སོ། །
ཉེས་བྱས་ནི་དམ་པ་ཞིག་ལ་བཤགས་པས་སོ། །ཕྲ་མོ་ནི་མཎྜལ་དབུལ་བས་སོ། །
ལྟུང་བའི་གྲངས་ནི། བརྒྱད་པ་ཡིན་ཞེས་སོ། །
དེ་ནས་ལྟུང་བ་དགུ་པ་བཤད་པར་འདོད་ནས། རང་བཞིན་དག་པའི་ཆོས་
རྣམས་ལ། །སོམ་ཉི་ཟ་བ་དགུ་པ་ཡིན། །ཞེས་སྨོས་སྟེ། འདི་ལ་ཡང་དོན་བཞི་
ལས། དང་པོ་ལྟུང་བའི་ཡུལ་ནི། རང་བཞིན་དག་པའི་ཆོས་རྣམས་ལ་ཞེས་པ་སྟེ།
གང་ཟག་གི་བདག་དང་ཆོས་ཀྱི་བདག་གཉིས་ཀྱིས་སྟོང་པ་རང་བཞིན་གྱིས་རྣམ་
239-297



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
པར་དག་པའི་དོན་དེའོ། །ལྟུང་བ་དངོས་ནི་སོམ་ཉི་ཟ་བ་ཞེས་པ་སྟེ། དེ་ཡང་ཟ་
ལུགས་ནི་མུ་སྟེགས་པ་ལྟར་ཕྱ་དང་དབང་ཕྱུག་ལ་སོགས་པ་གང་ཟག་གི་བདག་
འདི་ཡོད་དམ་ཡང་སྙམ། རང་བཞིན་རྣམ་དག་དུ་སྨྲ་བའི་ཆོས་འདི་བདེན་ནམ་
ཡང་སྙམ་པ་དང་། ཉན་ཐོས་ པ་ལྟར་ཕྱི་གཟུང་བའི་ཡུལ་དང་ནང་འཛིན་པའི་
སེམས་ཀྱི་རང་བཞིན་དུ་གྱུར་པ་ཆོས་ཀྱི་བདག་འདི་ཡོད་དམ་ཡང་སྙམ།
རང་བཞིན་རྣམ་དག་དུ་སྨྲ་བ་འདི་བདེན་ནམ་ཡང་སྙམ་པ་དང་
། རྣམ་རིག་
པ་ལྟར་ཡུལ་ནི་སེམས་ཀྱི་རང་བཞིན་ཡིན་ལ། སེམས་ནི་རང་རིག་རང་གསལ་དུ་
ཡོད་དམ་ཡང་སྙམ། རང་བཞིན་རྣམ་དག་དུ་སྨྲ་བས་ཆོས་འདི་བདེན་ནམ་ཡང་
སྙམ་པའོ། །འདི་ཡང་སྦྱོར་བ་བདུན་ལྡན་ཡིན་སྟེ། དེ་ཡང་ཡན་ལག་ལྔར་འདུས་
པ་ལས། ཡུལ་ ཀྱི་ཡན་ལག་ནི་རང་བཞིན་གྱིས་དག་པ། བརྗོད་བྱ་དང་བརྗོད་
བྱེད་དོ། །
བསམ་པའི་ཡན་ལག་ལ་གཉིས་ལས། ཀུན་སློང་ནི་ཉོན་མོངས་པ་སྟེ་གཏི་
མུག་གོ །འདུ་ཤེས་ནི་དེ་ལ་དེར་ཤེས་པའོ། །སྦྱོར་བའི་ཡན་ལག་ནི་ཡིད་ཀྱིས་ཐེ་
ཚོམ་དུ་རྟོག་ཅིང་ངག་གིས་གཞན་ལ་ཡང་སྨྲ་བའོ། །མཐར་ཐུག་གི་ཡན་ལག་ནི་
རང་དུས་འདས་པའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་པ་
ལ་སོགས་པའོ། །ཡན་ལག་དེ་དག་གང་ཡང་རུང་བ་མ་ཚང་བས་ནི་ཉེས་པ་གཞན་
དུ་འགྱུར་ཏེ་བརྟག་པར་བྱའོ། །སྦོམ་པོ་ལ་སོགས་པ་ཡང་དོན་ཀྱིས་རིག་པར་བྱའོ། །
ལྟུང་བ་དེ་བསྐང་བའི་ཐབས་ནི་ཚོགས་པ་ལ་བཤགས་པའོ། །སྦོམ་པོ་ལ་སོགས་
པའི་བསྐང་ཐབས་བློས་ཕྱེ་ལ་ཤེས་བྱའོ། །ལྟུང་བའི་གྲངས་ན། དགུ་པ་ཡིན་ཞེས་
པའོ། །
239 --298



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
དེ་ནས་ལྟུང་བ་བཅུ་པ་བཤད་པར་འདོད་ནས། གདུག་ལ་རྟག་ཏུ་བྱམས་
སེམས་ལྡན། །བྱེད་པ་དེ་ནི་བཅུ་པར་འདོད། །ཞེས་པ་སྨོས་སྟེ། འདི་ལ་ཡང་དོན་
བཞི་ལས། དང་པོ་ལྟུང་བའི་ཡུལ་ན། གདུག་ལ་ཞེས་པ་སྟེ། འདི་ཡང་རང་བཞིན་
གྱིས་གདུག་པ་དང་། རྐྱེན་གྱིས་གདུག་པ་གཉིས་སུ་ཤེས་པར་བྱའོ། །དེ་ལ་རང་
བཞིན་གྱིས་གདུག་པ་ནི་བདུད་དང་མུ་སྟེགས་ལ་སོགས་པ་སྟེ། དེ་ཡང་ཐབས་
གཞན་གྱིས་ནི་མི་ཐུལ་ལ། རྫུ་འཕྲུལ་ལམ་དྲག་ཤུལ་གྱི་བརྟུལ་ན་ཐུལ་བ་དེའོ། །
རྐྱེན་གྱིས་གདུག་པ་ནི་བླ་མ་དང་དཀོན་མཆོག་དང་སེམས་ཅན་ཕལ་པོ་ཆེ་ལ་
གནོད་པའི་གང་ཟག་གོ །ལྟུང་བ་དངོས་ནི་རྟག་ཏུ་བྱམས་ལྡན་པར་བྱེད་པ་དེ་ནི།
ཞེས་པའོ། །འདི་ཡང་འབྱོར་བ་བདུན་ལྡན་ཡིན་སྟེ། དེ་ཡང་ཡན་ལག་ལྔར་འདུས་
པ་ལས། ཡུལ་གྱི་ཡན་ལག་ནི་གདུག་པ་ཅན་ནོ། །
བསམ་པའི་ཡན་ལག་ལ་གཉིས་ལས། ཀུན་སློང་ནི་ཉོན་མོངས་པ་སྟེ། དེ་
དག་ལས་འཐོབ་པའི་རྙེད་པ་ལ་སོགས་པ་ལ་ཆགས་པས་སམ། དེ་དག་ལ་ཞེ་སྡང་
སྐྱེས་པས་སོ། །སྦྱོར་བའི་ཡན་ལག་ནི་ཆགས་པའི་ཕྱོགས་ནས་དགའ་བར་བྱེད་པ་
དང་། སྡང་བའི་ཕྱོགས་ནས་དྲག་པོས་མི་འདུལ་བའོ། །མཐར་ཐུག་གི་ཡན་ལག་
ནི་རང་དུས་འདས་པའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་
པ་ལ་སོགས་པའོ། །ཡན་ལག་དེ་དག་གང་ཡང་རུང་བ་མ་ཚང་བས་ནི་ཉེས་པ་
གཞན་དུ་འགྱུར་ཏེ་བརྟག་པར་བྱའོ་ སྦྱོར་བ་པོ་ལ་སོགས་པ་ཡང་དོན་གྱིས་རིག་པར་བྱའོ། །ལྟུང་
བསྐང་ཐབས་ནི་ཚོགས་པ་ལས་བཤགས་སྟེ་འཕྲིན་ལས་བཞིས་སེམས་ཅན་
གྱི་དོན་བྱའོ། །ལྟུང་བའི་གྲངས་ནི། བཅུ་པར་འདོད་ཞེས་པའོ། །
དེ་ནས་ལྟུང་བ་བཅུ་གཅིག་པ་བཤད་པར་འདོད་ནས། མིང་སོགས་བྲལ་
བའི་
239 -299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བའི་ཆོས་རྣམས་ལ། །དེར་རྟོག་པ་ནི་བཅུ་གཅིག་པ། །ཞེས་སྨོས་ཏེ། འདི་ལ་ཡང་
དོན་བཞི་ལས། དང་པོ་ལྟུང་བའི་ཡུལ་ན། མིང་སོགས་བྲལ་བའི་ཆོས་ཞེས་པ་སྟེ་
ཆོས་ཉིད་དོན་དམ་པ་ཡེ་ནས་མིང་དང་ཚིག་དང་ཡི་གེ་ལ་སོགས་པ་བརྗོད་པར་
བྱེད་པའི་ཐ་སྙད་ལས་འདས་པ། ཤེས་པར་བྱ་བའི་ཡུལ་ལས་འདས་པའི་དོན་
དེའོ། །ལྟུང་བ་དངོས་ནི་དེར་རྟོགས་པ་ཞེས་པ་སྟེ། རྟག་པ་དང་ཆད་པའི་མཐར་
རྟོག་པའོ། །འདི་ཡང་སྦྱོར་བ་བདུན་ལྡན་ཡིན་ཏེ། དེ་ཡང་ཡན་ལག་ལྔར་འདུས་
པ་ལས་ཡུལ་གྱི་ཡན་ལག་ནི་མིང་སོགས་དང་བྲལ་བའི་དོན་ཏོ། །བསམ་པའི་
ཡན་ལག་ལ་གཉིས་ལས། ཀུན་སློང་ནི་ཉོན་མོངས་པ་སྟེ་གཏི་མུག་གོ །འདུ་ཤེས་
ནི་ཆོས་ཉིད་དོན་དམ་པ་སྟེ་མིང་སོགས་དང་བྲལ་བར་བླ་མ་གསུངས་བའམ་མདོ་
རྒྱུད་ནས་བཤད་པར་ཤེས་བཞིན་དུའོ། །སྦྱོར་བའི་ཡན་ལག་ནི་ཡིད་ཀྱིས་རྟག་
ཆད་ཀྱི་མཐར་རྟོག་པའོ། །མཐར་ཐུག་གི་ཡན་ལག་ནི་རྟག་པའམ་ཆད་པར་ངེས་
པའོ། །རྗེས་ཀྱི་ཡན་ལག་ནི་ཡོངས་སུ་ཤེས་ཤིང་འགྱོད་པ་མེད་པ་ལ་སོགས་པའོ། །
ཡན་ལག་དེ་དག་གང་ཡང་རུང་བ་མ་ཚང་བས་ནི་ཉེས་པ་གཞན་དུ་འགྱུར་ཏེ་
བརྟག་པར་བྱའོ། །བཅུ་གཅིག་པ་འདི་ཡུལ་ཤིན་ཏུ་ཕྲ་ཕྲ་བས་སྦོམ་པ་ལ་སོགས་
པ་ལ་གཙོས་པའོ། །ལྟུང་བ་དེ་བསྐང་བའི་ཐབས་ནི་ཚོགས་པ་ལ་བཤགས་པའོ། །
ལྟུང་བའི་གྲངས་ན། བཅུ་གཅིག་པ་ཞེས་པའོ། །
དེ་ནས་ལྟུང་བ་བཅུ་གཉིས་པ་བཤད་པ་འདོད་ནས། སེམས་ཅན་དད་དང་
ལྡན་པའི། །སེམས་སུན་འབྱིན་པ་བཅུ་གཉིས་པ། ཞེས་སྨོས་ཏེ། འདི་ལ་ཡང་དོན་
བཞི་ལས། དང་པོ་ལྟུང་བའི་ཡུལ་ནི་སེམས་ཅན་དད་དང་ལྡན་པའི་སེམས་ཞེས་
པ་སྟེ། སེམས་ཅན་གསང་སྔགས་ཀྱི་ཐེག་པ་ལ་གསར་དུ་ཞུགས་པའི་དད་པ་ཅན་
239 300



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
མ་མོས་པའི་སྤྱོད་པ་མ་མཐོང་ན་ལྡོག་པ་དེ་དང་
། ཞུགས་ནས་ཡུན་རིང་ལོན་ཡང་
བློ་མི་བརྟན་པ་དང་
། མ་ཞུགས་ཀྱང་གསང་སྔགས་ལ་དད་ པ་དང་། རིགས་མ་
ངེས་པ་རྣམས་སོ། །ལྟུང་བ་དངོས་ནི་སུན་འབྱིན་པ་ཞེས་པ་སྟེ། གསང་བ་སྒྲོགས་
པ་དང་ཤ་ལྔ་བདུད་རྩི་ལྔ་ལྗོལ་ཉོལ་དུ་སྤྱོད་པ་ལ་སོགས་པ་ལུས་ངག་གི་བག་མེད་
པ་དག་གོ །འདི་ཡང་སྦྱོར་བ་བདུན་ལྡན་ཡིན་ཏེ། དེ་ཡང་ཡན་ལག་ལྔར་འདུས་པ་
ལས། ཡུལ་གྱི་ཡན་ལག་ནི་གང་ཟག་བཞི་པོ་དེའོ། །བསམ་པའི་ཡན་ལག་ལ་ལ་
གཉིས་ལས། ཀུན་སློང་ནི་ཉོན་མོངས་པ་སྟེ་ཞེ་སྡང་གིས་སམ་འདོད་ཆགས་ཀྱིས་
སོ། །འདུ་ཤེས་ནི་དེ་ལ་དེར་ཤེས་པའོ། །
སྦྱོར་བའི་ཡན་ལག་ནི་ལུས་ངག་གིས་བག་མེད་པར་སྤྱད་པའོ། །མཐར་
ཐུག་གི་ཡན་ལག་ནི་ཡུལ་དེ་མ་དད་ནས་སུན་ཕྱུང་བའོ། །རྗེས་ཀྱི་ཡན་ལག་ནི་
ཡོངས་སུ་ཤེས་ཤིང་འགྱོད་པ་མེད་པ་ལ་སོགས་པའོ། །ཡན་ལག་དེ་དག་གང་
ཡང་རུང་བ་མ་ཚང་བས་ནི་ཉེས་པ་གཞན་དུ་འགྱུར་ཏེ་བརྟག་པར་བྱའོ། །ཡན་
ལག་གཙོའ་བོ་ཙམ་བྱུང་བ་ནི་སྦོམ་པོའོ། །བཤགས་པ་དུས་ལས་འདས་པ་ནི་ལྕི་
བའོ། །ཡན་ལག་དྲུག་མེད་པར་དངོས་གཞི་རྫོགས་ན་ཉེས་བྱས་སོ། །སྦྱོར་བའི་
གྲོགས་བྱས་ན་ཕྲ་མོའོ། །བསྐང་བའི་ཐབས་ལ་ལྔ་ལས། ལྟུང་བ་ནི་ཚོགས་པ་ལ་
བཤགས་སོ། །ལྕི་བ་ནི་མཎྜལ་གྱིས་སོ། །སྦོམ་པོ་ནི་དམ་པ་ཞིག་ལ་བཤགས་
པས་སོ། །ཉེས་བྱས་ནི་ སེམས་ ཀྱིས་བསྡམས་པས་སོ། །ཕྲ་མོ་དེ་ཉིད་རྗེས་སུ་
གཟུང་བས་སོ། །ལྟུང་བའི་གྲངས་ན། བཅུ་གཉིས་པ་ཞེས་པའོ། །
དེ་ནས་ལྟུང་བ་བཅུ་གསུམ་པ་བཤད་པར་འདོད་ནས། དམ་ཚིག་ལ་ནི་ཇི་
བཞིན་སྙེད། །མི་བརྟེན་པ་ནི་བཅུ་གསུམ་པ། །ཞེས་སྨོས་ཏེ། འདི་ལ་ཡང་དོན་
239 -301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
བཞི་ལས། དང་པོ་ལྟུང་བའི་ཡུལ་ནི་དམ་ཚིག་ལ་ནི་ཇི་བཞིན་སྙེད་ཞེས་པ་སྟེ། དེ་
ཡང་དམ་ཚིག་ནི་རྒྱ་གར་སྐད་དུ་ས་མ་ཡ་ཞེས་བྱ་བ་ཡིན་ལ། ས་མ་ཡའི་སྒྲ་ནི་མི་
འདའ་བའི་དོན་ལ་འཇུག་སྟེ། དེས་ན་མི་འདའ་བའི་དོན་གྱིས་ན་དམ་ཚིག་ཞེས་
བྱའོ། །དེ་ལྟར་ཡང་རྣལ་འབྱོར་གྱི་རྒྱུད་ལས
། །དེ་བཞིན་གཤེགས་པ་ཐམས་ཅད་
ཀྱིས། །འདའ་བ་རུ་ནི་མི་མཛད་པས། །ཕྱག་རྒྱ་དམ་ ཚིག་ རྗེས་སུ་བསྒྲགས། །
ཡིད་ཀྱི་གཟུགས་ནི་བསྟན་ཕྱིར་རོ། །ཞེས་གསུངས་སོ། །
གང་ལས་མི་འདའི་ན། སྔར་བཤད་པ་དང་འཆད་པར་འགྱུར་བའི་དམ་
ཚིག་རྣམས་དང་
། གཞན་ཡང་ཉམས་སུ་བླང་བའི་དམ་ཚིག་དང་
། མི་སྤང་བའི་
དམ་ཚིག་དང་
། བཟའ་བའི་དམ་ཚིག་དང་
། མི་དོར་བའི་དམ་ཚིག་དང་
། ཡན་
ལག་གི་དམ་ཚིག་དང་། བླང་དོར་མེད་པའི་དམ་ཚིག་རྣམས་ལས་མི་འདའ་བའོ། །
དེ་ལ་ཉམས་སུ་བླང་བའི་དམ་ཚིག་ནི་སྐུའི་དམ་ཚིག་ལྷའི་རྣལ་འབྱོར་བསྒོམ་པ་
དང་། གསུང་གི་དམ་ཚིག་གསང་སྔགས་ཀྱི་བཟླས་པ་དང་། ཐུགས་ཀྱི་དམ་ཚིག་
བདེན་པ་གཉིས་ཀྱི་ཚུལ་གྱིས་མི་རྟོག་པ་དང་རྩའི་འཁྲུལ་འཁོར་བསྒོམ་པ་སྟེ།
འདི་ནི་ཕལ་ཆེར་བུམ་དབང་གི་དམ་ཚིག་ཡིན་ནོ། །མི་སྤང་བའི་དམ་ཚིག་ནི་
འདོད་ཆགས་ལ་སོགས་པ་ཉོན་མོངས་པ་ལྔ་རང་བཞིན་མེད་པར་བྱས་ནས་མི་
སྤང་བ་སྟེ། འདི་ནི་དབང་གསུམ་པའི་དམ་ཚིག་ཡིན་ནོ། །བཟའ་བའི་དམ་ཚིག་ནི་
བདུད་རྩི་ལྔ་པོ་དེའི་འབར་སྦྱད་ཀྱིས་བྱིན་གྱིས་བརླབས་ནས་བཟའ་བ་སྟེ། འདི་
ནི་གསང་དབང་གི་དམ་ཚིག་ཡིན་ནོ། །མི་འདོར་བའི་དམ་ཚིག་ནི་རྩ་སུམ་ཅུ་རྩ་
གཉིས་ནས་འབབ་པའི་བྱང་སེམས་སུམ་ཅུ་རྩ་གཉིས་པོ་འདིར་ཕྱིར་མི་དོར་བར་
སླར་ལུས་ལ་བརྟེན་པ་སྟེ། འདི་ཡང་གསང་དབང་གི་དམ་ཚིག་ཡིན་ནོ། །
239 -302



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
ཡན་ལག་གི་དམ་ཚིག་ནི་གཞུང་སོ་སོ་ནས་བཤད་པའི་ཡན་ལག་གི་དམ་
ཚིག་རྣམས་བསྟན་པ་སྟེ། འདི་ནི་དབང་བཞི་ཆར་དང་འབྲེལ་བའི་དམ་ཚིག་ཡིན་
ནོ། །བླང་དོར་མེད་པའི་དམ་ཚིག་ནི་རྟོག་བྲལ་མཉམ་ཉིད་ཀྱི་ངང་ལ་གནས་པ་སྟེ།
འདི་ནི་དབང་བཞི་པའི་དམ་ཚིག་ཡིན་ནོ། །ཡང་ཁ་ཅིག་ནི་རིགས་ཀྱི་དམ་ཚིག་
བཅུ་བཞི་ལ་འདོད་དེ། དེ་བཞིན་གཤེགས་པའི་རིགས་ཀྱི་དམ་ཚིག་གསུམ། རྡོ་རྗེ་
རིགས་ ཀྱི་ དམ་ ཚིག་ བཞི། །པད་ མའི་ རིགས་ ཀྱི་ དམ་ ཚིག་ གསུམ། །ལས་ ཀྱི་
རིགས་ཀྱི་དམ་ཚིག་གཅིག་གོ །དེ་ལ་དང་པོ་ནི་སངས་རྒྱས་ཆོས་དང་དགེ་འདུན་
གསུམ་ལ་ལྷར་གཟུང་ནས་སྐྱབས་སུ་འགྲོ་ཞིང་དུས་ནམ་དུ་ཡང་མི་གཏོང་བའོ།
གཉིས་པ་ནི་དབང་བསྐུར་བའི་རྡོ་རྗེ་དྲིལ་བུ་དང་མི་འབྲལ་བར་བྱ་ཞིང་དབང་
བསྐུར་བྱེད་ཀྱི་རྡོ་རྗེ་སློབ་དཔོན་དེ་མི་བརྗེད་པར་གུས་པའི་བློས་གཟུང་བའོ། །
གསུམ་པ་ནི་ཟང་ཟིང་དང་མི་འཇིགས་པ་དང་། ཆོས་དང༌། བྱམས་པའི་
སྦྱིན་པ་རྣམས་ཉིན་རེ་ཞིང་དུ་དྲུག་དུ་སྦྱིན་པའོ། །བཞི་པ་ནི་ཕྱི་ཉན་རང་གི་ཐིག་པ་
ནང་ཕར་ཕྱིན་གྱི་ཐིག་པ་གསང་བ་གསང་སྔགས་ཀྱི་ཐེག་པ་སྟེ། ཐེག་པ་གསུམ་གྱི་
དོམ་ཆོས་བཟུང་བའོ། །ལྔ་པ་ནི་སྡོམ་པ་ཐམས་ཅད་དང་ལྡན་པ་དེས་དཀོན་མཆོག་
མཆོད་པའི་ལས་ཅི་ནུས་སུ་བྱེད་པའོ། །དེ་ལྟར་ཡང་རྡོ་རྗེ་རྩེ་མོ་ལས། སངས་རྒྱས་
ཆོས་དང་དགེ་འདུན་ཏེ། །བླ་ན་མེད་པའི་དཀོན་མཆོག་གསུམ། །དེ་ནས་བརྩམས་
ཏེ་ གཟུང་ བར་ བགྱི། །ནམ་ དུ་ ཡང་ནི་ མི་ གཏང་ངོ་། །ཞེས་ པ་ ལ་ སོགས་ པ་
གསུངས་སོ། །
ལྟུང་བ་དངོས་ནི་མི་བརྟེན་པ་ནི་ཞེས་པ་སྟེ། དེ་དག་ལས་འདའ་བར་བྱེད་
པའོ། །འདི་ཡང་སྦྱོར་བ་བདུན་ལྡན་ཡིན་ཏེ། དེ་ཡང་ཡན་ལག་ལྔར་འདུས་པ་
239 --303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ལས། ཡུལ་གྱི་ཡན་ལག་ནི་བཤད་ཟིན་དང་འཆད་འགྱུར་གྱི་དམ་ཚིག་རྣམས་
སམ། དེ་ལས་གཞན་པའི་དམ་ཚིག་རྣམས་སོ། །བསམ་པའི་ཡན་ལག་ལ་གཉིས་
ལས། ཀུན་སློང་ནི་ཉོན་མོངས་པ་སྟེ་གཏི་མུག་ལ་སོགས་པའོ། །འདུ་ཤེས་ནི་
ལ་དེར་ཤེས་པའོ། །སྦྱོར་བའི་ཡན་ལག་གི་ལུས་ངག་གིས་དེ་དག་ལས་འདས་
པའོ། །མཐར་ཐུག་གི་ཡན་ལག་ནི་མི་བརྟེན་ཅིང་སྨོད་པའོ། །རྗེས་ཀྱི་ཡན་ལག་
ནི་ཡོངས་སུ་ཤེས་ཤིང་འགྱོད་པ་ལ་སོགས་པའོ། །ཡན་ལག་དེ་དག་གང་ཡང་རུང་
བ་མ་ཚང་བས་ནི་ཉེས་པ་གཞན་དུ་འགྱུར་ཏེ་བརྟག་པར་བྱའོ། །འདིའི་སྦོམ་པོ་ལ་
སོགས་པ་ནི་ཡུལ་མང་པས་མ་བརྩིས་ཏེ་དོན་གྱིས་ཤེས་པར་བྱའོ། །དེ་བསྐང་པའི་
ཐབས་ནི་བཤད་ཟིན་དང་འཆད་འགྱུར་གྱི་ཐད་ཀར་ཤེས་པར་བྱ་བའམ། ཡང་ན་
གང་ལས་འདས་པ་དེ་ཡུལ་ཁྱད་པར་ཅན་གྱི་སྤྱན་སྔར་བཤགས་པ་ལ་སླར་བརྟེན་
པར་བྱའོ། །ལྟུང་བའི་གྲངས་ནི། བཅུ་གསུམ་ལ་ཞེས་པའོ། །
དེ་ནས་ལྟུང་བ་བཅུ་བཞི་པ་བཤད་པར་འདོད་ནས། ཤེས་རབ་རང་བཞིན་
བུད་མེད་ལ། །སྨོད་པར་བྱེད་པ་བཅུ་བཞི་པ། །ཞེས་སྨོས་ཏེ། འདི་ལ་ཡང་དོན་
བཞི་ལས། དང་པོ་ལྟུང་བའི་ཡུལ་ནི། ཤེས་རབ་རང་བཞིན་བུད་མེད་ཞེས་པ་
''སྟེ།
འདི་ཡང་མཚོན་བྱའི་ཤེས་རབ་མ་དང་། མཚོན་པར་བྱེད་པའི་ཤེས་རབ་མ་གཉིས་
ཀྱིས་ཤེས་པར་བྱའོ། །
དེ་ལ་དང་པོ་ནི་གང་ལ་དམིགས་ན་སངས་རྒྱས་ཐམས་ཅད་བསྐྱེད་པའི་
ཡུམ་ཤེས་རབ་ཀྱི་ཕ་རོལ་དུ་ཕྱིན་མའོ། །དེ་མཚོན་པར་བྱེད་པའི་ཤེས་རབ་མ་ནི་
གསང་དབང་དང་ཤེས་རབ་ཡེ་ཤེས་ཀྱི་དབང་གི་དུས་སུ་གཟུང་བ་དང་
། རིགས་
པ་བརྟུལ་ཞུགས་ཀྱི་སྤྱོད་པའི་དུས་སུ་བརྟེན་པ་དེའོ། །དེ་ཡང་རིགས་མ་གཅིག །
239 ---304



རྩ་ལྷུང་བཅུ་བཞི་པ་ཡན་ལག་དང་བཅས་པའི་བཤད་པ།
དབང་གཉིས་སྤྱོད་པ་དང་གསུམ་ཀའི་དུས་སུ་བཟུང་བ་ཡིན་ན་གསུམ་ལྡན་གྱི་
ཤེས་རབ་མ་ཞེས་བྱའོ། །གཉིས་ཀྱི་དུས་སུ་བཟུང་བ་ཡིན་ན་གཉིས་ལྡན་གྱི་ཤེས་
རབ་མའོ། །གང་ཡང་རུང་བ་རེ་རེའི་དུས་སུ་བཟུང་བ་ཡིན་ན་བྱེ་བྲག་གི་ཤེས་
རབ་མའོ། །ལྟུང་བ་དངོས་ནི་སྨོད་པར་བྱེད་པ་ཞེས་པའོ། །འདི་ཡང་ལྟུང་བ་དང་
།
སྦོམ་པོ་དང་
། ལྕི་བ་དང་། ཉེས་བྱས་དང་
། ཕྲ་མོ་དང་རྣམས་ཀྱིས་ཤེས་པར་བྱའོ། །
དེ་ལ་ལྟུང་བ་ནི་སྦྱོར་བ་བདུན་ལྡན་སྟེ། དེ་ཡན་ལག་ལྔར་འདུས་པ་ལས།
ཡུལ་གྱི་ཡལ་ལག་ནི་གསུམ་ལྡན་ལ་སོགས་པའི་ཤེས་རབ་མའོ། །བསམ་པའི་
ཡན་ལག་ལ་གཉིས་ལས། ཀུན་སློང་ནི་ཉོན་མོངས་པ་སྟེ་ཞེ་སྡང་ལ་སོགས་པའོ། །
འདུ་ཤེས་ནི་ཡུལ་དེ་ལ་དང་ཤེས་པའོ། །སྦྱོར་བའི་ཡན་ལག་ནི་ལུས་ངག་གི་རྩོམ་
པ་སྟེ། དབྱུག་པ་རྡེག་པ་ལ་སོགས་པ་དང་སྦྱོར་བའི་ཚིག་ལ་སོགས་པ་སྨྲས་པའོ། །
མཐར་ཐུག་གི་ཡན་ལག་ནི་ཡུལ་དེས་སྨད་པའི་དོན་གོ་བའོ། །རྗེས་ཀྱི་ཡན་ལག་
ནི་ཡོངས་སུ་ཤེས་ཤིང་འགྱོད་པ་མེད་པ་ལ་སོགས་པའོ། །ཡན་ལག་དེ་དག་གང་
ཡང་རུང་བ་མ་ཚང་བས་ནི་ཉེས་པ་མེད་པའམ་ཉེས་པ་གཞན་དུ་འགྱུར་ཏེ་བརྟག་
པར་བྱའོ། །ཡན་ལག་གི་གཙོ་བོ་བྱུང་བ་ནི་སྦོམ་པོའོ། །དེ་བཤགས་པ་དུས་ལས་
འདས་པ་ནི་ལྕི་བའོ། །ཡན་ལག་དྲུག་མེད་པར་དངོས་གཞི་རྫོགས་པ་ནི་ཉེས་བྱས་
སོ། །སྦྱོར་བའི་གྲོགས་ཙམ་བྱས་ན་ཕྲ་མོའོ། །
དེ་བསྐང་བའི་ཐབས་ལ་ལྔ་ལས། ལྟུང་བ་ནི་ཚོགས་ཀྱི་འཁོར་ལོས་སོ།
སོ། །
ལྕི་བ་ནི་ཚོགས་ཀྱི་མཆོད་པས་སོ། །སྦོམ་པ་ནི་ཚོགས་པ་ལ་བཤགས་སོ། །ཉེས་
བྱས་ནི་དམ་པ་ཞིག་ལ་བཤགས་པས་སོ། །ཕྲ་མོ་ནི་མཎྜལ་གྱིས་སོ། །ལྟུང་བའི་
གྲངས་ན། བཅུ་བཞི་པ་ཞེས་པའོ། །དེ་ཡན་ཆད་ཀྱིས་གཞུང་རྩ་ལྟུང་བཅུ་བཞི་པོ་
WWWWWWW
239-305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
སོ་སོའི་མཚན་ཉིད་བཤད་ཟིན་ཏོ། །བཅུ་བཞི་པོ་དེ་སྤང་ནི་དམ་ཚིག་ཞེས་བྱ་བ་
ཡིན་ལ་མ་སྤང་ན་ལྟུང་བ་ཞེས་བྱ་བ་ཡིན་ནོ། །
འཇུག་གོང་མའི་དོན་ཉེ་བར་བསྡུས་སྟེ་གདམས་པ་ནི་སྔགས་པས་ཞེས་པ་
ལ་སོགས་པ་སྟེ། དེ་ཡང་བཅུ་བཞི་པོ་དེ་སྤངས་ན་ཡོན་ཏན་ཅི་ཡོད་ཞེ་ན། སྔགས་
པས་འདི་དག་སྤངས་ན་ནི། །དངོས་གྲུབ་ངེས་པར་ཐོབ་པར་འགྱུར། །ཞེས་པས་
སྤང་བའི་ཕན་ཡོན་སྟོན་ཏེ། དེ་ལ་སྔགས་པ་ནི་ཐབས་དང་ཤེས་རབ་ལ་སོགས་
པས་བདག་གཞན་གྱི་དོན་བྱ་བར་འདོད་ཅིང་། ལམ་སྨིན་གྲོལ་གཉིས་ལ་ཞུགས་
པ་རྣམས་སོ། །དེ་དག་ཞེས་པ་ནི་བཅུ་བཞི་པོ་དེ་དག་གོ །སྤངས་ན་ནི་ཞེས་པ་ནི་
ཉེས་པས་མ་གོས་པ་བྱས་པ་དང་
། ཉེས་པ་བྱུང་ན་ཡང་ཕྱིས་གསོལ་བའོ། །དངོས་
གྲུབ་ནི་མཆོག་དང་ཐུན་མོང་སྟེ་གོང་དུ་བཤད་ཟིན་ནོ། །ངེས་པར་འཐོབ་པར་
འགྱུར། ཞེས་པ་ནི་ཐེ་ཚོམ་མི་ཟ་བར་འབྱུང་བའི་དོན་ཏོ། །
འོ་ན་དེ་དག་མ་སྤང་ན་སྐྱོན་ཅི་ཡོད་ཞེ་ན། གཞན་དུ་དམ་ཚིག་ལས་ཉམས་
ན། ཉམས་པ་བདུད་ཀྱིས་ཟིན་པ་འགྱུར། །དེ་ནས་སྡུག་བསྔལ་མྱོང་འགྱུར་ཞིང་
། །
མཐུར་དུ་བལྟས་སྟེ་དམྱལ་བར་འགྲོ། །ཞེས་པས་མ་སྤངས་པའི་ཉེས་པ་དམིགས་
སྟོན་སྟེ། གཞན་དུ་ཞེས་པ་ནི་མ་སྤངས་པ་ལས་གཞན་དུ་གྱུར་པའོ། །དམ་ཚིག་
ཞེས་པ་ནི་མི་འདའ་བར་བྱ་བའི་དོན་དེ་དག་གོ །ལས་ཉམས་ན་ཞེས་པ་ནི་འདས་
པར་གྱུར་ནའོ། །ཉམས་པ་ཞེས་པ་ནི་ཉམས་པ་པོ་སྟེ་གང་ཟག་གོ །བདུད་ཀྱིས་
ཟིན་པར་འགྱུར་ཞེས་པ་ནི་བདུད་རིས་ཀྱི་ལྷའམ་བདུད་རིས་ཀྱི་ཡི་དགས་ཀྱིས་
སེམས་ལ་ཟིན་ནས་རྒྱུད་འཁྲུག་པའོ། །
དེ་ནས་སྡུག་བསྔལ། མྱོང་འགྱུར་ཞིང་ཞེས་པ་ནི་ཚེ་འདི་ལའོ། །ཐུར་དུ་
239 -306



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
བལྟས་ཏེ་དམྱལ་བར་འགྲོ་ཞེས་པ་ནི་ཚེ་ཕྱི་མ་ལའོ། །འོ་ན་ལྟུང་བ་འདི་དག་
ཐབས་ ཇི་ལྟ་བུས་སྤང་ཞེ་ན། དེ་བས་ང་རྒྱལ་བཅོམ་ནས་ནི། །བདག་ཉིད་མ་
འཁྲུལ་ཤེས་པར་བྱ། །ཞེས་པས་ཉེས་ལྟུང་གི་སྤང་ཐབས་སྟོན་ཏེ། དེ་བས་ཞེས་པ་
ནི་རྩ་ལྟུང་སྤངས་ན་ཕན་ཡོན་ཆེ་ལ་མ་སྤངས་ན་ཉེས་དམིགས་ཆེ་བ་དེ་བས་ནའོ། །
ང་རྒྱལ་བཅོམ་ནས་ནི་ཞེས་པ་ནི་མ་གུས་པ་ལ་སོགས་པ་ལྟུང་བ་འབྱུང་བའི་རྒྱུ་
བཞི་སྤངས་ནས་ཞེས་བྱ་བའི་དོན་ཏོ། །
བདག་ཉིད་མ་འཁྲུལ་ཤེས་པར་བྱ་ཞེས་པ་ནི་དྲན་པ་དང་ཤེས་བཞིན་
གཉིས་ཀྱི་སྒོ་ནས་ཉེས་ལྟུང་ཅི་མ་ཕོག་ཏུ་བྱ་བྱ་བའི་དོན་ཏོ། །གལ་ཏེ་ཉེས་པས་
གོས་ན་ཇི་ལྟར་བྱ་ཞེ་ན། མཉམ་པར་བཞག་པས་བླ་མ་ལ། །ཅི་འབྱོར་བ་ཡིས་
མཆོད་བྱ་སྟེ། །ཞེས་པ་ལ་སོགས་པས་ཉེས་པ་ཕྱིར་བཅོས་པའི་ཐབས་སྟོན་ཏེ།
མཉམ་པར་བཞག་པ་ཞེས་པ་ནི་མ་ཡེངས་ཤིང་གུས་པའི་བསམ་པས་སོ། །བླ་མ་
ལ་སོགས་པ་ནི་གོ་སླའོ། །བྱང་ཆུབ་སེམས་ཞེས་པ་ནི་བྱང་ཆུབ་སེམས་དཔའི་སྡོམ་
པའོ། །སོགས་ཀྱིས་ནི་སོ་སོར་ཐར་པའི་སྡོམ་པ་དང་གསང་སྔགས་ཀྱི་སྡོམ་པ་
བསྡུས་སོ། །གལ་ཏེ་བདག་ལ་ཕན་འདོད་ན་ཞེས་པ་ནི་དགོས་པའོ། །སྔགས་པ་
ནི་རྟེན་གྱི་གང་ཟག་གོ །འབད་དེ་བཟུང་བར་བྱ་ནི་བརྩོན་འགྲུས་ཀྱི་སྒོ་ནས་སོ། །
དེ་ལྟར་དམ་ཚིག་བསྲུང་བའི་ཕན་ཡོན་དང་། མ་སྲུང་བའི་ཉེས་དམིགས་དང་། ཇི་
ལྟར་ བསྲུང་བའི་ཐབས་ དང་། ཉམས་ན་ཕྱིར་བཅོས་པའི་ ཐབས་དང་རྣམ་པ་
བཞིས་འཇུག་གོང་མའི་དོན་ཉེ་བར་བསྡུས་ཏེ་གདམས་པ་བཤད་ཟིན་ཏོ། །
རྡོ་རྗེ་ཐེག་པའི་རྩ་བའི་ལྟུང་བ་བཅུ་བཞི་པ་རྫོགས་སོ་ཞེས་པ་ནི་མ་ལུས་
པའི་དོན་ཏོ། །ཡན་ལག་གི་ཉེས་པ་ལ་དོན་གསུམ་སྟེ། ཀླད་ཀྱི་དོན་བཤད་པ་ལ་
239-307



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
འཇུག་པའི་ཡན་ལག་དང་
། གཞུང་ཡན་ལག་སོ་སོའི་མཚན་ཉིད་དང་། འཇུག་དེ་
དག་གི་ཉེས་དམིགས་བསྟན་པའོ། །དང་པོ་ལ་ཡང་གཉིས་ཏེ། མཆོད་པ་བརྗོད་
པ་དང་། བཤད་པ་དམ་བཅའ་བའོ། །དེ་ལ་དང་པོ་ནི་ཧེ་རུ་ཀ་ཞེས་པ་ལ་སོགས་
པ་སྟེ། འདི་ལ་ཡང་དོན་གསུམ་ལས། དགོས་དོན་དང་བསྡུས་དོན་ནི་གོང་དང་
འདྲའོ། །ཚིག་དོན་འཆད་པ་ལ། ཧེ་རུ་ཀ་སློབ་དཔོན་ལ་ཕྱག་འཚལ་ལོ་ཞེས་པ་
འདིས་རྣམ་ཐར་སྒོ་གསུམ་དང་ལྡན་པའི་ཧེ་རུ་ཀ་དང་བླ་མ་ཐ་མི་དད་པ་ལ་ཕྱག་
འཚལ་བའི་དོན་ཏོ། །འོ་ན་ཧེ་རུ་ཀ་དེ་རྣམ་ཐར་སྒོ་གསུམ་དང་ཇི་ལྟར་ལྡན་ཞེ་ན།
ཧེ་ནི་སྐྱེ་བ་མེད་པ་སྟེ་རྣམ་པར་ཐར་པའི་སྒོ་སྟོང་པ་ཉིད་དོ། །རུ་ནི་ཚོགས་དང་
བྲལ་བ་སྟེ་རྣམ་པར་ཐར་པའི་སྒོ་མཚན་མ་མེད་པའོ། །ཀ་གང་དུ་ཡང་མི་གནས་པ་
སྟེ། རྣམ་པར་ཐར་པའི་སྒོ་སྨོན་པ་མེད་པའོ། །དེ་ལྟར་ཡང་ཀྱེའི་རྡོ་རྗེའི་རྒྱུད་ལས།
ཧེ་ནི་རྒྱུ་སོགས་སྟོང་པ་སྟེ། །རུ་ནི་ཚོགས་དང་བྲལ་བ་ཉིད། །ཀ་ནི་གང་དུའང་མི་
གནས་པའོ། །ཞེས་གསུངས་སོ། །
བཤད་པར་དམ་བཅའ་བ་ལ་ཡང་དོན་གསུམ་ཡོད་པ་ལས། དགོས་དོན་
དང་བསྡུས་དོན་གོང་དང་འདྲའོ། །ཚིག་དོན་འཆད་པ་ལ། རབ་ཏུ་བདེ་བ་ཞེས་པ
ནི་འཇིག་རྟེན་དང་འཇིག་རྟེན་ལས་འདས་པའི་བདེ་བ་སྟེ་དཔེར་ན་ལོ་ཐོག་ལྟ་
བུའོ། །དེ་གང་ལས་སྐྱེ་ན། གཞི་དམ་ཚིག་མ་ཉམས་པས་གཞིའ་ལྟ་བུ་ལས་
བའོ། །དམ་ཚིག་ས་གཞི་ལྟ་བུ་འདི་ཉམས་ན་བདེ་བ་ཐོ་ཐོག་ལྟ་བུ་འདི་ཕྲོགས་པ་
ལྟར་གྱུར་བས་ན། འཕྲོག་བྱེད་པའི་ཡན་ལག་ཉེས་པ་ཞེས་གསུངས་སོ། །འོ་ན་
བརྒྱད་པ་འདི་རྩ་ལྟུང་དུ་མི་འཇོག་པར་ཡན་ལག་ཏུ་འཇོག་པ་ཅིའི་ཕྱིར་ཞེ་ན།
འདི་དག་ལ་སྦྱིན་པ་བདུན་ཚང་ཡང་ཡུལ་མང་བས་དངོས་གཞི་མི་རྫོགས་ཏེ།
239 --308



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
དེས་ན་ཡན་ལག་དུ་བགྲང་བའོ། །ང་ཡིས་བཤད་ཞེས་པ་ནི་དམ་བཅས་པའོ། །
བཤད་པ་ལ་འཇུག་པའི་ཡན་ལག་བཤད་ཟིན་ཏོ།
གཞུང་ཡན་ལག་སོ་སོའི་མཚན་ཉིད་ལ་བརྒྱད་ལས། ཉེས་པ་དང་པོ་
བཤད་པར་འདོད་ནས། དམ་ཚིག་དང་ནི་མི་ལྡན་པའི། །རིགས་མ་བསྟེན་པར་
དགའ་བ་ནི། །ཡན་ལག་ཉེས་པ་དང་པོ་ཡིན། །ཞེས་སྨོས་ཏེ། འདི་ཡང་ཉེས་པའི་
ལྟུང་ དང་། ཉེས་ པ་ དངོས་ དང་། ཉེས་ པ་ བསྐང་ བའི་ ཐབས་ དང་། ཉེས་ པའི་
གྲངས་དང་བཞིས་ཤེས་པར་བྱའོ། །དེ་ལ་ཉེས་པའི་ཡུལ་ནི་དམ་ཚིག་དག་དང་མི་
ལྡན་པའི་རིགས་མ་ཞེས་པ་སྟེ། དབང་མ་ཐོབ་པ་དང་
། གསང་མི་ཐུབ་པ་དང་།
སྔགས་པ་བདག་ཉིད་ལ་མ་དད་པ་དང་
། སྐུ་གསུང་ཐུགས་ཀྱི་རིགས་མའི་ལོ་
གྲངས་དང་མཚན་ཉིད་དང་མི་ལྡན་པའོ། །ཉེས་པ་དངོས་ནི་བརྟེན་པར་དགའ་བ་
ཞེས་པ་སྟེ། དམ་ཚིག་མེད་པའི་རིགས་མ་དངོས་སུ་བསྟེན་ན་སྦོམ་པོའོ། །ཡང་
ཡུལ་དམ་ཚིག་དང་ལྡན་ཡང་རང་ཉིད་མྱ་ངན་ལས་འདས་པའི་དོན་ལ་མི་དམིགས་
པར། ཆགས་པས་བསྟེན་པར་བྱེད་ན་ཡན་ལག་གི་ཉེས་པའོ། །དེ་བསྐང་བའི་
ཐབས་ནི་ཚོགས་པ་ལ་བཤགས་ཏེ། དམ་ཚིག་དག་ལྡན་པ་ལ་རྗེས་སུ་སློབ་པའོ། །
ཉེས་པའི་གྲངས་ནི་ཡན་ལག་ཉེས་པ་དང་པོ་ཡིན་ཞེས་པའོ། །འདི་ནི་རྩ་ལྟུང་
བདུན་པའི་ཡན་ལག་ཡིན་ནོ། །
དེ་ནས་ཡན་ལག་གི་ཉེས་གཉིས་པ་བཤད་པར་འདོད་ནས། ཚོགས་ཀྱི་
འཁོར་ལོར་རྩོད་པ་ནི། ཡན་ལག་ཉེས་པ་གཉིས་པ་ཡིན། །ཞེས་སྨོས་ཏེ། འདི་ལ་
ཡང་དོན་བཞི་ལས། དང་པོ་ཉེས་པའི་ཡུལ་ནི་ཚོགས་ཀྱི་འཁོར་ལོར་ཞེས་པ་སྟེ།
ཚོགས་ཀྱི་འཁོར་ལོ་དང་ཚོགས་ཀྱི་མཆོད་པ་དང་ཚོགས་ཀྱི་སྟོན་མོའི་ནང་དུའོ། །
239 --309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ཉེས་པ་དངོས་ནི་རྩོད་པ་ནི་ཞེས་པ་སྟེ། ཡུལ་དེ་དག་དང་རྩོད་པ་བྱས་ནས་རྟེན་དེ་
ཉིད་ལ་ཞི་བ་ནི་སྦོམ་པའོ། །ཉེས་པ་ལ་བསྐང་བའི་ཐབས་ནི་དེ་ཉིད་ལ་བཤགས་
ཤིང་ཉེས་པའི་རིམ་པས་ཚོགས་ཀྱི་འཁོར་ལོ་ལ་སོགས་པས་དྲི་མ་ལས་ལྡང་ངོ་
། །
ཉེས་པའི་ གྲངས་ནི་ཡན་ལག་ ཉེས་གཉིས་པ་ཡིན་ཞེས་སོ། །འདི་ནི་ལྟུང་བ་
གསུམ་པའི་ཡན་ལག་ཡིན་ནོ། །
དེ་ནས་ཡན་ལག་གི་ཉེས་པ་གསུམ་པ་བཤད་པར་འདོད་ནས། མ་གསུངས་
པའི་ རིགས་ མ་ ལས། སྔགས་པས་བདུད་རྩི་ཐོབ་བྱེད་པ། །ཡན་ལག་ཉེས་པ་
གསུམ་པ་ཡིན། །ཞེས་སྨོས་ཏེ། འདི་ལ་ཡང་དོན་བཞི་ལས། དང་པོ་ཉེས་ པའི་
ཡུལ་ནི་མ་གསུངས་པའི་རིགས་མ་ཞེས་པ་སྟེ། མ་གསུངས་པ་ནི་སྨད་པ་
སྟེ་དམ་
ཚིག་མེད་པའོ། །ཉེས་པ་དངོས་ནི། སྔགས་པས་བདུད་རྩི་ཐོབ་བྱེད་པ་ཞེས་པ་སྟེ།
པད་མ་རཀྟ་ལ་སོགས་པའི་བདུད་རྩི་ཐོབ་པར་བྱས་ན་སྒོམ་པའོ། །ཉེས་པ་བསྐང་
བའི་ཐབས་ནི་ཚོགས་པ་ལ་བཤགས་ནས་གསུངས་པའི་རྗེས་སུ་འཇུག་པའོ། །
ཉེས་པའི་གྲངས་ནི་ཡན་ལག་གསུམ་པ་ཡིན་ཞེས་པའོ། །འདི་ནི་རྩ་ལྟུང་བདུན་
པའི་ཡན་ལག་ཡིན་ནོ། །
དེ་ནས་ཡན་ལག་གི་ཉེས་པས་བཞི་པ་བཤད་པར་འདོད་ནས། གསང་
ཆོས་ཡན་ལག་ཤེས་གྱུར་ཀྱང་
། །གཞན་ལ་མི་སྟོན་ཤེས་རབ་ངན། །ཡན་ལག་
ཉེས་པ་བཞི་པ་ཡིན། །ཞེས་སྨོས་ཏེ། འདི་ལ་ཡང་དོན་བཞི་ལས། དང་པོ་ཉེས་
པའི་ཡུལ་ནི་གསང་ཆོས་ཡན་ལག་ཤེས་གྱུར་ཀྱང་གཞན་ལ་ཞེས་པ་སྟེ། བདག་
གིས་ནི་གསང་སྔགས་ཀྱི་ཆོས་ངོ་མཚར་ཅན་ཤེས་ལ། གཞན་སྣོད་ལྡན་ཞིག་ནི་
ཆོས་དེ་འདོད་པའོ། །
239 -310



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
གཉིས་པ་དངོས་ནི་མི་སྟོན་ཤེས་རབ་ངན་ཞེས་པ་སྟེ། ནོར་ལ་སོགས་ པ་
འདོད་ པའི་བསམ་ པས་སྟོན་པར་མི་བྱེད་ན་ སྦོམ་པོའོ། །ཉེས་པ་བསྐང་བའི་
ཐབས་ནི་གཅིག་ལ་བཤགས་ཏེ་གཞན་ལ་ཕན་འདོགས་པའོ། །ཉེས་པའི་གྲངས་
ནི་ཡན་ལག་ཉེས་པ་བཞི་པ་ཡིན་ཞེས་པའོ། །འདི་ནི་ལྟུང་བ་བཅུ་གཉིས་པའི་ཡན་
ལག་ཡིན་ནོ། །དེ་ནས་ཡན་ལག་གི་ཉེས་པ་ལྔ་པ་བཤད་པར་འདོད་ནས། དད་
པས་སེམས་ཅན་ཆོས་ཀྱི་རྒྱུ། །གཞན་གྱི་གཏམ་བྱེད་བྱང་ཆུབ་སེམས། །ཡན་ལག་
ཉེས་པ་ལྔ་པ་ཡིན། །ཞེས་སྨོས་ཏེ། འདི་ལ་ཡང་དོན་བཞི་ལས། དང་པོ་ནི་ཉེས་
པའི་ཡུལ་ནི། དད་ པས་སེམས་ཅན་ཆོས་ཀྱི་རྒྱུ་ཞེས་པ་དང་
། བྱང་ཆུབ་སེམས་
ཞེས་པ་དང་སྟེ། དད་པ་དང་ལྡན་པའི་སེམས་ཅན་ཆོས་ཀྱི་རྒྱུ་བྱང་ཆུབ་ཀྱི་སེམས་
ལ་སོགས་པའི་གཏམ་འདྲི་ནའོ། །ཉེས་པ་དངོས་ནི་གཞན་གྱི་གཏམ་བྱེད་ཞེས་པ་
སྟེ། ཆགས་པའི་དབང་གིས་བྲེ་མོ་གཏམ་ལ་སྦྱོར་བར་བྱེད་ན་སྦོམ་པོའོ། །ཉེས་པ་
བསྐང་བའི་ཐབས་ནི་མཎྜལ་སྔོན་དུ་འགྲོ་བས་དམ་པ་གཅིག་ལ་བཤགས་པ་
བསྡམ་ཞིང་རྗེས་སུ་བཟུང་བར་བྱ་བའོ། །ཉེས་པའི་གྲངས་ནི་ཡན་ལག་ཉེས་པ་ལྔ་
པ་ཡིན་ཞེས་པའོ། །འདི་ནི་རྩ་བ་བདུན་པའི་ཡན་ལག་ཡིན་ནོ། །
དེ་ནས་ཡན་ལག་གི་ཉེས་པ་དྲུག་པ་བཤད་པར་འདོད་ནས། ཉན་ཐོས་
ནང་དུ་ཞག་བདུན་འདས། །ཡན་ལག་ཉེས་པ་དྲུག་པ་ཡིན། །ཞེས་སྨོས་ཏེ།
ལ་ཡང་དོན་བཞི་ལས། དང་པོ་ཉེས་པའི་ཡུལ་ནི་ཉན་ཐོས་ནང་དུ་ཞེས་པ་སྟེ།
ཉན་ཐོས་ནི་གང་ཟག་ལ་བདག་མེད་པ་ཙམ་རྟོགས་ཤིང་
། ལུས་ངག་གི་བསླབ་པ་
ལ་གནས་ནས། རང་གི་དོན་གྱིས་མྱ་ངན་ལས་འདས་པ་དོན་དུ་གཉེར་ཞིང༌
། ཟབ་
མོའི་དོན་ལ་འཇིགས་པ་དེའོ། །ཉེས་པ་དངོས་ནི་ཞག་བདུན་འདས་ཞེས་པ་སྟེ།
239 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
དེའི་ནང་དུ་ཞག་དུ་རང་གི་སྤྱོད་པ་བཞི་གནས་སྐབས་དང་
། བསྟུན་པ་མི་བྱེད་
པར་འདས་ན་སྦོམ་པོའོ། །ཉེས་པ་བསྐང་བའི་ཐབས་ནི་ཚོགས་པ་ལ་བཤགས་ལ་
རྗེས་སུ་བསླབ་པའོ། །ཉེས་པའི་གྲངས་ནི་ཡན་ལག་ཉེས་པ་དྲུག་པ་ཡིན་ཞེས་
པའོ། །འདི་ཡང་རྩ་ལྟུང་བདུན་པའི་ཡན་ལག་ཡིན་ནོ། །
དེ་ནས་ཡན་ལག་ནི་ཉེས་པ་བདུན་པ་བཤད་པར་འདོད་ན། རྣལ་འབྱོར་
ཡེ་ཤེས་མི་ཤེས་པར། །ང་ནི་སྔགས་པ་ཡིན་ཟེར་བ། །ཡན་ལག་ཉེས་པ་བདུན་པ་
ཡིན། །ཞེས་སྨོས་ཏེ། འདི་ལ་ཡང་དོན་བཞི་ལས། དང་པོ་ཉེས་པའི་ཡུལ་ནི་རྣལ་
འབྱོར་ཡེ་ཤེས་ཞེས་པ་སྟེ། སྔགས་ཀྱི་དེ་ཁོ་ན་ཉིད་དོ། །སྔགས་ཀྱི་དེ་ཁོ་ན་ཉིད་ནི་
བཞི་སྟེ། བདག་གི་དེ་ཁོ་ན་དང་ལྷའི་དེ་ཁོ་ན་དང་། སྔགས་ཀྱི་དེ་ཁོ་ན་དང་
། ཡེ་
ཤེས་ཀྱི་དེ་ཁོ་ནའོ། དེ་ལ་བདག་གི་དེ་ཁོ་ན་ནི་ཕུང་པོ་ལྷར་བསྒོམ་པའོ། །ལྷའི་དེ་
ཁོ་ན་ནི་ལྷ་སྒྱུ་མ་ལྟ་བུར་བསྒོམ་པའོ། །སྔགས་ཀྱི་དེ་ཁོ་ན་ནི་ཡིད་སྐྱོབ་པར་
ར་བྱེད་
པ་གསང་སྔགས་ཀྱི་བཟླས་པའོ། །ཡེ་ཤེས་ཀྱི་དེ་ཁོ་ན་ནི་སྤྲོས་མེད་ལྷན་ཅིག་སྐྱེས་
པའི་དོན་ཤེས་པའོ། །ཉེས་པ་དངོས་ནི་མི་ཤེས་པར་ང་ནི་སྔགས་པ་ཡིན་ཟེར་བ་
ཞེས་པ་སྟེ། སྒྲ་ཙམ་ལ་མངོན་པར་ཞེན་པས་ང་ནི་སྔགས་པའོ་ཞེས་མངོན་པའི་ང་
རྒྱལ་གྱིས་རློམ་སེམས་ན་སྦོམ་པོའོ། །ཉེས་པ་བསྐང་བའི་ཐབས་ནི་མཎྜལ་སྔོན་དུ་
འགྲོ་བས་དམ་པ་ཞིག་ལ་བཤགས་པར་བྱ་བའོ། །ཉེས་པ་གྲངས་ནི་ཡན་ལག་
ཉེས་པ་བདུན་པ་ཡིན་ཞེས་པའོ། །འདི་ནི་རྩ་ལྟུང་བཅུ་གསུམ་པའི་ཡན་ལག་ཡིན་
ནོ། །
དེ་ནས་ཡན་ལག་གི་ཉེས་པ་བརྒྱད་པ་བཤད་པར་འདོད་ནས། སྣོད་མིན་
སེམས་ཅན་ཐམས་ཅད་ལ། །ཕྱིའི་ཆོས་བཤད་ཡིན་པ་ལ། །གསང་བ་ཆོས་རྣམས་
239 -312



རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ།
བཤད་པ་ནི། །ཡན་ལག་ཉེས་པ་བརྒྱད་པའི་ཞེས་སྨོས་ཏེ། འདི་ལ་ཡང་དོན་བཞི་
ལས། དང་པོ་ཉེས་པའི་ཡུལ་ནི་སྣོད་མིན་སེམས་ཅན་ཐམས་ཅད་ལ་ཞེས་པ་སྟེ།
སྣོད་མིན་སེམས་ཅན་ནི་རྐྱེན་དུ་མི་འཚམ་པའི་གང་ཟག་ཞེས་བྱ་བ་དབང་ཐོབ་
ཀྱང་སེམས་རྒྱུད་དམའ་བ་དགའོ། །ཕྱིའི་ཆོས་བཤད་ཡིན་པ་ལ་ཞེས་པ་ནི་ཐོག་
མར་སྐྱབས་འགྲོ་དང་དྲི་ཡ་ལ་སོགས་པའི་ཆོས་བཤད་པའི་འོས་ཡིན་པའོ། །ཉེས་
པ་དངོས་ནི་གསང་བའི་ཆོས་རྣམས་བཤད་པ་ནི་ཞེས་པ་སྟེ། འདོད་པའི་བསམ་
པས་རྣལ་འབྱོར་ཆེན་པོའི་ཆོས་བཤད་པར་གྱུར་ན་སྦོམ་པོའོ། །
འདི་ལྟུང་བ་བདུན་པ་དང་ཁྱད་ཅི་ཡོད་སྙམ་ན། ལྟུང་བ་བདུན་པ་ནི་མ་
སྨིན་པ་ལ་གསང་བ་བསྒྲགས་པ་ཡིན་ལ། འདི་ནི་ལས་དང་པོ་བ་ལ་གསང་བ་
བསྒྲགས་པ་ཡིན་ནོ། །ཉེས་པ་བསྐང་བའི་ཐབས་ནི་ཚོགས་པ་ལ་བཤགས་པའོ། །
ཉེས་པའི་གྲངས་ནི་ཡན་ལག་ཉེས་པ་བརྒྱད་པ་ཡིན་ཞེས་པའོ། །འདི་ཡང་ལྟུང་བ་
བདུན་པའི་ཡན་ལག་ཡིན་ནོ། །བརྒྱད་པོ་དེ་དག་ཀྱང་བཤགས་ པ་དུས་ལས་
འདས་ན་ལྕི་བའོ། །ཡན་ལག་ནི་གཙོ་བོ་ཡོད་པ་ནི་སྦོམ་པོའི་སྦོམ་པོའོ། །སྦྱོར་
བའི་ གྲོགས་ བྱས་ན་ཉེས་བྱས་སོ། །རྗེས་སུ་ཡི་རང་ན་ཕྲ་མོའོ། །གནང་བ་ལ་
སོགས་པ་ནི་ཉེས་པ་མེད་པའོ། །དེ་དག་གི་བསྐང་ཐབས་ནི་ཡན་ལག་སོ་སོའི་
བསྐང་ཐབས་ཉིད་བཤད་ཟིན་ཏོ། །
འཇུག་དེ་དག་གི་ཉེས་དམིགས་བསྟན་པ་ནི། འདི་རྣམས་ཡན་ལག་ཉེས་
པ་སྟེ། །བསྐལ་བ་མང་པོར་དམྱལ་བར་སྐྱེ། །ཞེས་པ་སྟེ། ཡན་ལག་གི་ཉེས་པ་
གཅིག་ལོ་གསུམ་མ་བཤགས་པར་དུས་འདས་ན། བསྐལ་པ་མང་པོར་དམྱལ་
བར་འགྲོའོ། །དེའི་ཕྱིར་འཇིགས་པ་དང་བཅས་པས་མི་ཉམས་པར་བྱ་ཞིང་ཉམས་
239 -313



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༨༽
ན་ཡང་འབྱོར་བ་ཅི་ཡོད་པས་དྲི་མ་ལས་ལྡང་བར་བྱའོ། །ཡན་ལག་ནི་ཉེས་པའི་
བཤད་པའོ། །རྩ་ལྟུང་བཅུ་བཞི་པ་ཡན་ལག་དང་བཅས་པའི་བཤད་པ། ཚེའུ་གྱི་
བན་དེས་སློབ་དཔོན་འཇམ་དཔལ་གྲགས་པའི་རྗེས་སུ་འབྲངས་ནས་སྦྱར་བ་
རྫོགས་སོ།། །།
རྩ་བ་ཡན་ལག་དང་བཅས་འདི། །རྡོ་རྗེ་འཆང་གིས་རྒྱུད་དུ་གསུངས། །བྷ་
བི་ལ་ཡིས་རྩ་བར་བཀོད། །འཇམ་དབྱངས་གྲགས་པས་བཤད་པས་བཀྲོལ། །
སྨན་ཆུ་ལུང་པས་བདག་ལ་གསུངས། །བདག་གིས་ཁྱེད་ཀྱི་རྗེས་འབྲངས་ནས། །
འགྲེལ་ཆུང་ལམ་གྱི་སྒྲོན་མ་སྦྱར། །དགེ་བས་འགྲོ་ཀུན་རྒྱལ་གྱུར་ཅིག །དམ་ཚིག་གི་ངོ་
བོ་ནི། སྲུང་བྱའི་དོན་ལ་སེམས་ས་བོན་དང་བཅས་པའོ། །ངེས་ཚིག་ནི་བསྲུངས་ཀྱང་ཚིག་ཉོན་མོངས་མ་བསྲུངས་ཀྱང་ཡེ་ཤེས་ཚིག །དེ་
ཡང་བཤད་རྒྱུད་རིན་ཆེན་འཕྲེང་བ་ལས། །འདའ་བར་བྱས་པ་མ་ཡིན་ཏེ། །འདིས་ན་འཚིག་ཕྱིར་དམ་ཚིག་གོ །ཞེས་སོ། །དབྱེ་བ་སུམ་
བརྒྱ་དྲུག་ཅུ་ལ་སོགས་པ་བསམ་གྱིས་མི་ཁྱབ་བོ། (སྤྱི།
11
239-314



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
aང
*#ཊ%E * ︽f རྩིས
&A# # % f;
& , ༔ ཚེ ཝཱ ཙྪཱ ཙྪཱ ཙྪཱ
#& རg % ཚུ ༔



die



རྩོམ་སྒྲིག་འགན་འཁུར་བ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
པེ ས་པོའི་ཚུལ་བཞག།
དེབ་ཉིས་བརྒྱ་དང་སོ་དགུ་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
༡༨༼༣༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
*
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢པར་པར་གཞི་དང་པོ་བསྒྲིགས།
སྤྱི་ལོ་༢༠༡༡ ལོའི་ཟླ་༡ ༢ པར་པར་ཐེངས་དང་པོ་བཏབ
དེབ་ཚད། ༨༨༠ X ༡ ༢༣*mm ༡/༣༢
དུ་རོ་གངས་ ༠༠༠༡ཨཁབ་ ༡ ༧༠༠
ISBN 978 ལ 7-ཁ་ཡལ80253 ཡ 4 40 ཁ 7/B. 127
གསུང་འབུམ་ཆ་ཚང་ལ་( དེབ་༡ - ༣༤ཡོད་）སྒོར། ༡༠༣༠.༠༠



责任编辑:聪博
特约编辑:主灯 益西向秋
封面设计:多吉
.
图书在版编母(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编,- - 北京:
中国藏学出版社,2011.12 (先封遗书)
ISBN 978-7-80253 ~ 440-7
1.0俄… 1.0俄… 百…1.0喇嘛教
- 文集 - 藏语 1.08946.6 - 53
中国版本图书馆CP数据核字(2011)第260106号
先哲遗书
(第239类)
俄派师徒文集
18/34
俄,秋谷多吉等著
中国藏学出版社出版发行
(北京市北四环东路131号)
深圳市海键印刷有限公司印刷
开本:886x1230毫米/32 印张:49,375
2011年12月第1版 2011年12月第三次印
年数:10-17
ISBN 978 7 83253 44.78.127
本文集总定价(1-34册):1030.00元



Hom
పంపాలు
3)
ISBN 978-7-80253–440-7
9 11787802115 34 407 ||
4.1-34 2): 1030.00 T
