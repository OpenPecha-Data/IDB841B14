༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2679
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
13
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༣༤
N༥་༠ཙུན་པ་དང་ དུས་ཀྱི་ འ c༠ཉིད་ཡི་རྒྱུར་ཕྱིར་བརྒྱ་པ་པོའི་རྒྱ་ཡིག ༢་འཁྲབ་པ་དྲི་བ་བསད་པའི་འོད་སྟེང་ཕྲག་བཅུ་གཉིས་པ༢ 1:
ཀྱི་ཡི་གེ་ཉམས་ཀྱི་ཏུང་པོཇོ་མཔ་་ཡིག་པས་ཁོག་པ་པོ དེ་ཞི་ཡ་ལསག་་་པ་ལྔ་ནི་མ་ ཡི་ ཁྱུ་ཏེ་་ལེ་ ཏོ་
1༥ ཀོ་ར་
༥་༣༠༠ ་ ཅ1༠་ནི་
བར་ བube
དང་མིབའགྱུར་རི༣ 1ངེས་སོགས་ལ་འབད་དབཀ་༡)
1 ཡེ་ཉི ༤༦gp་རྗེ་ཡི་ཞེ་ས་
འི ་གི་ཟ་ཁང་
ནས་ཚ་
ཤ་ཝ་བྱ་བའི་
སྐབས་པའི་ཤུ་་ཧཞིན་སྤྱོད་སོན་ཏན་དུབ་་༤༠།
ཆཛམ་ དུམ༦༤༢ བ》ཅབ ་ 9vq145 རྐུན གྱི ༣ ༣༧ སོ །
འ14 5 11:|:་པ13 14 ༣༤ 1924 10 1) }
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
བ་ལྟ་བུའི་
རིགྱི་༠་༠114 ་རུང ་ ས ༣ ་ས ་ཏུས་
༡ བཙ1 ཡིན པ ན 19338 ང་བ་1
| ཆུ་མས་ཁ་ཅན་
1༧ lཉི་ཤ1t190 pན་ཉིད་དུ་ཁང་ཉིན་༨་པ་རང་
༽༡༥ ་ ། ༠11རྒྱུ་བ ༥ ༣༤ ༥ རང ༨༤༠ ད 108༧༽༦༠༧། 1 ཚན ༢ ༡༨ 1:|
41 1༥) དེ༨))yMv/1/01//༧༽tv1c1) ༣༢ དུ རུ ལ ༢ ༡༢
ད་ལ་ འི་འི་མི་རྗེ་ཅན་ནི་་བ་ངང་ཆུ་རང་བྱི་ཏ་ལ་རུ་
༄༅། །རྫོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
༡༣/༣༤)
234
(༡༣/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



#S**
ཙ#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༡༣/༣༤ )
རྔོག་ཆོས་ཀྱི་རྒྱལ་མཚན་གྱི་གསུང་།
དབཔ་བརྩེགས་
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
རྒྱུ
#e
ofE



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་པ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



རྔོག་ཆོས་ཀྱི་རྒྱལ་མཚན་ལ་ན་མོ།



3%
ཨ
རི་



དཀར་ཆག
(1)
(11)
(57)
(67)
(68)
༄༅། །དཔལ་ཀྱེ་རྡོ་རྗེའི་འགྲེལ་པ་རིན་ཆེན་རྒྱན་ཞེས་བྱ་བའི་
སྨད་ཆ་བཞུགས་སོ། །
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ།
བརྟག་བ་ཕྱི་མ།
རྒྱུད་ཀྱི་གླེང་གཞི་བསྟན་པ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་འབེབས་པ་བཤད་པ།
ལེའུ་གསུམ་པ་གླེང་གཞི་དང་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ། -
ལེའུ་དྲུག་པ་བྲིས་སྐུ་བྲི་བའི་ཆོ་ག་བཤད་པ།
ལེའུ་བདུན་པ་གླེགས་བམ་བྲི་བའི་ཐབས་བཤད་པ།
ལེའུ་བརྒྱད་པ་ལས་ཀྱི་ཕྱག་རྒྱའི་མཚན་ཉིད་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟའ་བའི་ཐབས་བཤད་པ།
(95)
(139)
.... (179)
(237)
(286)
(292)
(304)
(310)
(326)
234 -1



(329)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལེའུ་བཅུ་གཅིག་པ་རིགས་ཀྱི་མཚན་མ་བརྟག་ཐབས་བཤད་པ།
ལེའུ་བཅུ་གཉིས་པ་རྡོ་རྗེ་པདྨ་བྱིན་བརླབ་པ་བཤད་པ།
རྒྱུད་ཀྱི་རྫོགས་ཚིག་སྨོས་པ།
(333)
. (337)
234 2



༄༅། །དཔལ་ཀྱེ་རྡོ་རྗེའི་འགྲེལ་པ་རིན་ཆེན་རྒྱན་
ཞེས་བྱ་བ་བཞུགས་པ་ལགས་སོ། །
༈ ད་ལེའུ་དགུ་པ་འདི་སྟོན། དགུ་ པ་འདི་ལ་ཡང་ལེའུ་ལེའུའི་འབྲེལ།
ལེའུ་མདོར་བསྟན་རྒྱས་བཤད་ཀྱི་འབྲེལ། ལེའུ་མངོན་པར་རྟོགས་པའི་འབྲེལ་
དང་གསུམ་ཡིན། ལེའུ་ལེའུའི་འབྲེལ་ཟེར་ཙ་ན། བསྐྱེད་པའི་རིམ་པ་དེ་ལ་རྣམ་
པར་དག་པས་རྒྱས་གདབ་ནས་མ་བསྒོམ་ན་འཁོར་བར་འཆིང་བས། ལེའུ་དགུ་པ་
རྣམ་དག་གི་ལེའུ་འདི་བྱུང་བ་ཡིན། ལེའུ་མདོར་བསྟན་རྒྱས་བཤད་ཀྱི་འབྲེལ་ཟེར་
ཙ་ན། ཁར་ཙང་ལེའུ་དང་པོར་གནས་དང་བྱ་བའི་ཚིག་གིས་མདོར་བསྟན།
དེའི་དོན་དེ་ལེའུ་འདིར་རྒྱས་པར་འཆད་ པར་ བྱེད་ པ་ལ། ལེའུ་མདོར་
བསྟན་རྒྱས་བཤད་ཀྱི་འབྲེལ་ཟེར་བ་ཡིན། ལེའུ་མངོན་པར་རྟོགས་པའི་འབྲེལ་
གོང་དང་འདྲ། ལེའུ་འདི་རང་ལ་ཡང་ཆོས་གསུམ་ལས། བཤད་པར་ཞལ་གྱིས་
བཞེས་པ་སྟོན་པ། དེ་ནས་མཆོག་ཏུ་རྣམ་པར་དག་པའི་ལེའུ་བཤད་པར་བྱའོ། །
ལེའུ་བརྒྱད་པ་བཤད་པའི་རྗེས་དེ་ནས། མཆོག་ཏུ་རྣམ་པར་དག་པ། དོན་
དམ་དེ་བཞིན་ཉིད་ཀྱི་རྣམ་པར་དག་པ་དང་། ཀུན་རྫོ་བ་ལྷ་སོ་སོའི་རྣམ་པར་དག་
པ་གཉིས་ལེའུའི་གཞུང་འདིར་གཏན་ལ་ཕབ་ནས་བཤད་པར་བྱའོ། །དེས་བཤད་
པར་ཞལ་གྱིས་བཞེས་པ་བཤད་ནས།
ད་ལེའུའི་གཞུང་སྟོན། གཞུང་ལ་ཆོས་གཉིས། དོན་དམ་དེ་བཞིན་ཉིད་ཀྱི་
རྣམ་དག་དང་། ཀུན་རྫོབ་ལྷ་སོ་སོའི་རྣམ་དག་གཉིས་ལས། དོན་དམ་དེ་བཞིན་
234-1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཉིད་ཀྱི་རྣམ་པར་དག་པ་ལ་མདོར་བསྟན་པ། རྒྱས་པར་བཤད་པ། དགོས་པ།
མཇུག་སྡུད་དང་བཞི། ཀུན་རྫོབ་ལྷ་སོ་སོ་ལ་ཡང་མདོར་བསྟན་པ། རྒྱས་པར་
བཤད་པ། དགོས་པ། མཇུག་སྡུད་དང་བཞི་ལས། དང་པོ་དོན་དམ་དེ་བཞིན་
ཉིད་ཀྱི་རྣམ་དག་མདོར་བསྟན་སྟོན་པ། ངེས་པར་དངོས་པོ་ཐམས་ཅད་ཀྱི། །ངེས་
པར་ཐེ་ཚོམ་མེད་པར། དངོས་པོ་ལྷ་མོ་བཅོ་ལྔ་ལ་དངོས་པོར་ཞེན་ན་དེས་འཁོར་
བར་འཆིང་བས། དག་པ་དེ་བཞིན་ཉིད་དུ་བརྗོད། །དག་པ་རང་བཞིན་གྱིས་ལྷར་
དག །ལྷ་བདེ་སྟོང་དབྱེར་མེད་དུ་དག་པར་བསྒོམ་ན། དེ་བཞིན་ཉིད་ཆོས་ ཀྱི་
དབྱིངས་སྟོང་ཉིད་དུ་དག་པར་བརྗོད།
ད་ཀུན་རྫོབ་ལྷ་སོ་སོའི་རྣམ་དག་མདོར་བསྟན་སྟོན་པ། ཕྱི་ནས་རེ་རེའི་
སྦྱོར་བ་ཡིས། །དོན་དམ་དེ་བཞིན་ཉིད་ཀྱི་རྣམ་དག་མདོར་བསྟན་བཤད་པའི་ཕྱི་
ནས་ལྷ་རེ་རེ་ལ་དག་སྐུ་རེ་རེ་སྦྱོར་བ་ཡིས། ལྷ་རྣམས་ཀྱིས་ནི་བརྗོད་པར་བྱ། །ལྷ་
རྣམས་ཀྱི་དག་རྒྱུ་བརྗོད་པར་བྱ། དག་རྒྱུ་གང་ཡིན། ཕུང་པོ་ལྔ་དང་དབང་པོ་དྲུག །
ཕུང་པོ་ལྔ་ ཡིན། ཉོན་མོངས་པ་ལྔ། དབང་པོ་དྲུག །སྐྱེ་མཆེད་དྲུག་དང་འབྱུང་
ཆེནལྔ། སྐྱེ་མཆེད་དྲུག །ཡུལ་དྲུག །འབྱུང་ཆེན་ལྔ། དག་ རྒྱུ་ སུམ་ཅུ་ རྩ་ གཉིས་
ཡིན། དག་ལུགས་ཇི་ལྟར་དུ་དག་ན། རང་བཞིན་གྱིས་ནི་རྣམ་པར་དག །རང་
བཞིནགྱིས་འབད་བརྩོལ་མེད་པར་ཆུ་ནང་གི་ཟླ་བའམ། སྣང་ལ་རང་བཞིན་མེད་
པ་ནམ་མཁའི་འཇའ་ཚོན་བཞིན་དུ་རྣམ་པར་དག །ཉོན་མོངས་ཤེས་བྱའི་སྒྲིབ་
སྦྱོང་བྱ། །བྱ་བའི་གཞུང་ཚིག་གཅིག་པོ་འདི་ས་བཅད་རྐང་པ་གཉིས་དང་སྦྱར་
ནས་འཆད། དང་པོར་ཀུན་རྫོབ་ལྷ་སོ་སོའི་རྣམ་དག་གི་དགོས་པ་སྟོན་པ། ཉོན་
མོངས་ སྒྲིབ་ བྱང་ བྱ། བྱ་བས་ སྟོན་ པར་ བྱེད། འདི་ ལ་ དག་ རྒྱུ། དག་ པ། དག་
234 -2



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལུགས། དག་པའི་དགོས་པ་དང་བཞི་ཡིན། དག་རྒྱུ་སུམ་ཅུ་རྩ་གསུམ། དག་པ་
ལྷ་མོ་བཅོ་ལྔ། དག་ལུགས་འབད་བརྩོལ་མེད་པར་ཆུ་ནང་གི་ཟླ་བ་བཞིན་དུ་དག །
དག་པའི་དགོས་པ་ཉོན་མོངས་སྒྲིབ་སྦྱང་བྱ། ཉོན་མོངས་པའི་སྒྲིབ་པ་ཕྲ་རགས་
དང་བཅས་པ་སྦྱོང་བར་བྱེད། དེ་ཀུན་རྫོབ་ལྷ་སོ་སོའི་རྣམ་དག་གི་དགོས་པ་ཡིན།
དེ་ལྟར་ཀུན་རྫོབ་ལྷ་སོ་སོ་ལ་ཞེན་ནས་དོན་དམ་དེ་བཞིན་ཉིད་ཀྱི་རྣམ་དག་གི་
རྒྱས་འདེབས་མ་ཤེས་ན། དཔེར་ན། མི་ཞིག་གསེར་གྱི་སྒྲོག་གིས་བཅིངས་པ་
དང་། གྲེས་མའི་སྒྲོག་གིས་བཅིངས་པ་གཉིས་འཆིང་བྱེད་བཟང་ངན་གཉིས་མ་
གཏོགས་པ། འཆིང་བའི་སྒོ་ནས་ཁྱད་པར་མེད། དཔེ་དེ་བཞིན་དུ། ཀུན་རྫོབ་ལྷ་
སོ་སོ་ལ་ཞེན་པས་ཀྱང་བདེ་འགྲོ་ལྷ་མིའི་གོ་འཕང་ལས་མི་ཐོབ། ཕུང་པོ་ཁམས་
དང་སྐྱེ་མཆེད་ཀྱིས་བསྡུས་པའི་ཉོན་མོངས་པ་ལ་འཁོར་བའི་པ་ཆོས་རྣམས་ལ་
ཞེན་ཅིང་ཆགས་པས་ངན་སོང་གསུམ་དུ་འཆིང་བས། འཁོར་བར་འཆིང་བྱེད་
བཟང་ངན་ཙམ་མ་གཏོགས་པ། འཁོར་བར་འཆིང་བའི་སྒོ་ནས་ཁྱད་པར་མེད།
དོན་དམ་ དེ་བཞིན་ཉིད་ ཀྱི་རྣམ་དག་གི་རྒྱས་འདེབས་ཤེས་ དགོས་ པས། དེའི་
དགོས་པ་སྟོན་པ། ཤེས་བྱའི་སྒྲིབ་སྦྱང་བྱ། བྱ་བ་འདི་སྟོན་པར་བྱེད། དོན་དམ་དེ་
བཞིན་ཉིད་ཀྱི་རྣམ་དག་གི་དགོས་ པ་ འདི་ལས་ ཡང་། དག་རྒྱུ། དག་པ། དག་
ལུགས། དག་པའི་དགོས་པ་དང་བཞི་ཡིན། དག་རྒྱུ་ལྷ་མོ་བཅོ་ལྔ། དག་པ་ཆོས་
ཀྱི་དབྱིངས་བདེ་སྟོང་དབྱེར་མེད་དུ་དག །དག་ལུགས་སྣང་ལ་རང་བཞིན་མེད་པ་
ནམ་མཁའ་འཇའ་ཚོན་བཞིན་དུ་དག །དག་པའི་དགོས་པ་ཤེས་བྱའི་སྒྲིབ་སྦྱང་བྱ།
ཤེས་བྱའི་སྒྲིབ་པ་བག་ཆགས་ས་བོན་དང་བཅས་པ་སྦྱོང་བར་བྱེད། དེས་དོན་
དམ་དེ་བཞིན་ཉིད་ཀྱི་རྣམ་དག་གི་དགོས་པ་བཤད་ནས།
234 -3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་དོན་དམ་དེ་བཞིན་ཉིད་ཀྱི་རྣམ་དག་གི་རྒྱས་བཤད་སྟོན་པ། རང་རིག་
བདག་ཉིད་དག་པ་ཉིད། །ཡང་དག་པར་རང་གི་བདེ་སྟོང་དབྱེར་མེད་ཀྱི་དོན་དེ་
རིག་ཅིང་རྟོགས་པའི་བདག་ཉིད་དུ་དག་པར་བསྒོམ་པ་ཉིད་ཀྱིས་རྣམ་པར་གྲོལ་
ཞིང་
། དག་པ་གཞན་གྱི་རྣམ་གྲོལ་མིན། །དག་པ་གཞན། ཉན་ཐོས་རང་སངས་
རྒྱས་སེམས་ཙམ་པ་ལ་སོགས་པའི་གཟུང་འཛིན་དང་བཅས་པའི་ལྟ་བས་རྣམ་
པར་གྲོལ་བ་མིན། འོ་ན་དག་རྒྱུ་རང་གང་ཡིན་སྙམ་ན། ཡུལ་གྱི་དངོས་པོ་དག་
པའི་ཕྱིར། །ཡུལ་ལ་སོགས་པའི་དངོས་པོ་ཐམས་ཅད་རང་བཞིན་གྱིས་ལྷར་དག་
ལྷ་བདེ་སྟོང་དབྱེར་མེད་དུ་དག་པར་བྱ་བའི་ཕྱིར། རང་གི་རིག་པའི་བདེ་བ་མཆོག །
ལྷ་དེ་ཡང་རང་གིས་ཡང་དག་པར་ན། བདེ་སྟོང་དབྱེར་མེད་དུ་རིག་ཅིང་རྟོགས་
པའི་དོན་དུ། བདེ་བ་མཆོག །བདེ་སྟོང་དབྱེར་མེད་དུ་དག་པར་བསྒོམ། གོང་ན།
ཡུལ་གྱི་དངོས་པོ་དག་པའི་ཕྱིར། །གསུངས་པའི་དག་རྒྱུ་དེ་རང་གང་ཡིན་སྙམ་ན།
གཟུགས་ལ་སོགས་པའི་ཡུལ་རྣམས་དང་། །གཟུགས་ལ་སོགས་པའི་ཡུལ་དྲུག་པོ་
རྣམས་དང་། གཞན་ཡང་རྣལ་འབྱོར་པས་མཐོང་བ། །གཞན་ཡང་རྣལ་ འབྱོར་
པས། ཕུང་པོ་ལྔ་ཉོན་མོངས་པ་ལྔ། འབྱུང་ཆེན་ལྔ་སྐྱེ་མཆེད་དྲུག་ལ་སོགས་པ་
དག་རྒྱུ་འདི་དག་མཐོང་བས། དངོས་པོ་འདི་ཀུན་དག་པ་སྟེ། །དངོས་པོ་དག་རྒྱུ་
འདི་ཀུན་རང་བཞིན་གྱིས་ལྷར་དག །ལྷ་བདེ་སྟོང་དབྱེར་མེད་དུ་རྣམ་པར་དག་པ་
སྟེ། འདི་ལྟར་འགྲོ་བ་སངས་རྒྱས་དག །འདི་ལྟར་རང་བཞིན་གྱིས་ལྷར་དག །
ལྷ་བདེ་སྟོང་དབྱེར་མེད་དུ་དག་པར་བསྒོམས་ན། འགྲོ་བ་རྟེན་གྱི་གང་ཟག་དེ་
རང་བཞིན་གྱིས་སངས་རྒྱས་ཀྱི་སར་འགྲོ་བར་ཤེས་སོ། །
འོ་ན་མ་དག་པ་གཅིག་ཀྱང་མེད་པར་སེམས་ཅན་ཐམས་ཅད་འབད་པ་
234-4



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མེད་པར་གྲོལ་བར་འགྱུར་སྙམ་ན་དྲིས་པ། ཀྱེ་བཅོམ་ལྡན་འདས་ཞེས་བོས་ནས།
རྣམ་པར་མ་དག་པ་དེ་རང་གང་ལགས་བྱས་ནས་དྲིས་པས། ལན་བཅོམ་ལྡན་
འདས་ཀྱིས་བཀའ་སྩལ་པ། གཟུགས་ལ་སོགས་པའོ། །གཟུགས་ལ་སོགས་པའི་
ཕུང་པོ་ཁམས་དང་སྐྱེ་མཆེད་ཀྱིས་བསྡུས་པའི་སུམ་ཅུ་རྩ་གསུམ་པོ་འདི་རྣམས་མ་
དག་ པའོ། །རྒྱུ་མཚན་གཏན་ཚིགས་ཅིའི་སླད་དུ་མ་དག་ཞེ་ན། གཟུང་བ་དང་
འཛིན་པའི་ཕྱིར་རོ། །
ཕྱི་གཟུང་བར་བྱ་བ་ཡུལ་གྱི་རྟོག་པ། ནང་འཛིན་པར་བྱེད་པ་ཤེས་པའི་
རྟོག་པ། གཟུང་འཛིན་གྱི་རྣམ་པར་རྟོག་པས་བཅིངས་པའི་ཕྱིར་མ་དག་པ་ཡིན།
རྡོ་རྗེ་སྙིང་པོས་གསོལ་བ། ཀྱེ་བཅོམ་ལྡན་འདས་ཞེས་བོས་ནས། གཟུང་བ་དང་
འཛིནཔའི་ ཆོས་ དེ་ རང་ གང་ ལགས། བྱས་ ནས་ དྲིས་ པས། ལན། བཅོམ་ལྡན་
འདས་ཀྱིས་བཀའ་སྩལ་པ། མིག་གིས་གཟུགས་ནི་གཟུང་བར་བྱ། །མིག་གི་ཡུལ་
དུ་གཟུགས་སྡུག་པ་ལ་ཆགས། མི་སྡུག་པ་ལ་ཞེ་སྡང་
། བར་པ་ལ་གཏི་མུག །དེ་
བཞིན་དུ་གཞན་ཀུན་ལ་ཡང་སྦྱོར་མཛོད། སྒྲ་ནི་རྣ་བས་མཉན་པར་བྱ། །དྲི་ནི་སྣ་
ཡིས་ཚོར་བར་བྱ། །ལྕེ་ཡིས་རོ་ནི་རེག་པར་བྱ། །དངོས་པོ་ལུས་ཀྱིས་རེག་པར་བྱ། །
ཡིད་ཀྱིས་བདེ་སོགས་ཐོབ་པ་ནི། །ཡིད་བདེ་བ་ལ་ཆགས། མི་བདེ་བ་ལ་ཞེ་སྡང་
།
བར་པ་ལ་བཏང་སྙོམས་སུ་གྱུར་པ་ཡིན།
དག་པ་དུག་མེད་བྱས་ནས་ནི། །དག་པ་རང་བཞིན་གྱིས་ལྷར་དག །ལྷ་
བདེ་སྟོང་དབྱེར་མེད་དུ་དག་པར་བྱས་ནས། སྤང་བྱ་ཉོན་མོངས་པ་དང་
། རྣམ་
པར་རྟོག་པའི་དུག་མེད་དུ་དག་པར་བྱས་ནས་ནི། འོ་ན་ཉན་ཐོས་དང་རང་སངས་
རྒྱས་བཞིན་དུ་གཞི་སྤང་ངམ་སྙམ་ན། བརྟེན་བྱ་འདི་དག་བརྟེན་པ་ཉིད། །ཉན་
234-5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཐོས་རང་སངས་རྒྱས་བཞིན་དུ་ཉོན་མོངས་པའི་གཞི་མི་སྤོང་བར་བརྟེན་པར་བྱ་
བའི་ཆོས་འདི་དག་རང་བཞིན་གྱི་ལྷར་དག །ལྷ་བདེ་སྟོང་དབྱེར་མེད་དུ་དག་པར་
བྱས་ནས་བརྟེན་པ་ཉིད།
ད་ཀུན་རྫོབ་ལྷ་སོ་སོའི་རྣམ་དག་གི་རྒྱས་བཤད་སྟོན་པ། གོང་ནས་བརྟེན་
བྱ་འདི་དག་བརྟེན་པ་ཉིད་ཟེར་བས། བརྟེན་ལུགས་རང་ཇི་ལྟར་དུ་བརྟེན་སྙམ་ན།
གཟུགས་ཕུང་རྡོ་རྗེ་མ་ཡིན་ཏེ། །གཟུགས་ཀྱི་མཚན་ཉིད་གཞིག་ཅིང་གཞོམ་དུ་
རུང་བའི་རིགས། ཕུང་པོའི་མཚན་ཉིད་ཆ་དུ་མ་སྤུངས་པ། དབྱེ་ན་དབང་པོ་ལྔ།
དོན་ལྔ། རིགས་བྱེད་ ཀྱི་གཟུགས། རིག་བྱེད་མ་ཡིན་ པའི་ གཟུགས་དེ་རྣམས་
གཟུགས་ཀྱི་ཕུང་པོ་ཡིན་པས་དེ་རྣམ་པར་དག་པ། ལྷ་མོ་རྡོ་རྗེ་མ། ལྷ་མོ་རྡོ་རྗེ་མ་
ཉིད་ཀྱང་བདེ་སྟོང་དབྱེར་མེད་དུ་དག་པར་བསྒོམ། དེ་བཞིན་དུ་གཞན་ཀུན་ལ་
ཡང་སྦྱོར་མཛོད། ཚོར་བ་ ལ་ ཡང་ དཀར་མོར་ བརྗོད། །འདུ་ ཤེས་ ཆུ་ ཡི་རྣལ་
འབྱོར་མ། །འདུ་བྱེད་རྡོ་རྗེ་མཁའ་འགྲོ་མ། །རྣམ་ཤེས་ཕུང་པོའི་ཚུལ་གྱིས་ནི། །
བདག་མེད་རྣལ་འབྱོར་མ་གནས་སོ། །
ད་དེ་རྣམས་ཀྱི་མཇུག་སྡུད་སྟོན་པ། རྟག་ཏུ་འདི་དག་རྣམ་དག་པས། །
དུས་རྟག་ཏུ་ཕུང་པོ་ལྔ་པོ་འདི་དག་ལྷར་རྣམ་པར་དག་པར་བསྒོམས་ན། དེ་ཉིད་
རྣལ་འབྱོར་པས་འགྲུབ་འགྱུར། །ལྷ་མོ་བཅོ་ལྔ་པོ་དེ་ཉིད་བདེ་སྟོང་དབྱེར་མེད་དུ་
དག་པར་བསྒོམས་ན་རྣལ་འབྱོར་ པས་ ཕྱག་རྒྱ་ཆེན་པོ་མཆོག་གི་དངོས་གྲུབ་
འགྲུབ་ པར་ འགྱུར། ནང་ གི་ འཕར་མའོ། །འགོད་ པ་ནང་ གི་ འཕར་ མའི་ པདྨ་
འདབ་མ་བཞི་དབུས་ཀྱི་ལྟེ་བ་དང་ལྔ་ལ་བཀོད་ནས་བསྒོམ། དགོད་པའི་གནས།
དེ་ནས་ཕྱི་ཡི་འཕར་མ་བཤད། །ཕྱི་རོལ་གྱི་འཕར་མ་པདྨ་འདབ་མ་བརྒྱད་ལ།
234 -6



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དབང་ལྡན་དུ་ནི་པུཀྐ་སཱི། །དབང་ལྡན་བྱང་ཤར་གྱི་མཚམས་སུ་པུཀྐ་སཱི། མེར་ནི་
དེ་བཞིན་རི་ཁྲོད་ལ། །མེ་ཤར་ལྷོ་མཚམས་སུ་རི་ཁྲོད་མ། བདེན་བྲལ་གདོལ་བ་
མོ་བཞག་ཅིང་
། །བདེན་བྲལ་ལྷོ་ནུབ་ཀྱི་མཚམས་སུ་གདོལ་པ་མོ། རླུང་དུ་གཡུང་
མོ་ཡང་དག་བཞག །རླུང་ནུབ་བྱང་གི་མཚམས་སུ་གཡུང་མོ། ཕྱི་མ་ལྷ་མོ་དཀར་
མོ་སོགས། །ཕྱིའི་ཕྱོགས་ཀྱི་འདབ་མ་བཞིར་དཀར་མོ་ལ་སོགས་པའི་ལྷ་མོ་བཞི་
དགོད་པ། དབང་དཀར་གཤིན་རྗེ་ཆོམ་རྐུན་མ། །དབང་པོ་ཤར་གྱི་ཕྱོགས་སུ་ལྷ་
མོ་དཀར་མོ། གཤིན་རྗེ་ལྷོའི་ཕྱོགས་སུ་ལྷ་མོ་ཆོམ་རྐུན་མ། ཆུ་བདག་ཕྱོགས་སུ་
རོ་ལངས་མ། །ཆུ་བདག་ནུབ་ཀྱི་ཕྱོགས་སུ་ལྷ་མོ་རོ་ལངས་མ། ལུས་ངན་པོར་ནི་
གྷསྨ་རི། །ལུས་ངན་བྱང་ཕྱོགས་གནོད་སྦྱིན་གནས་པའི་སར་ལྷ་མོ་གྷསྨཱ་རཱི། གཙོ་
མོའི་འོག་ཏུ་ས་སྤྱོད་མ་ཞེས་བརྗོད། གཙོ་མོའི་སྟེང་དུ་མཁའ་སྤྱོད་མ་ཞེས་བཤད།
དགོད་པ་དེ་རྣམས་ཡིན་ན་དུས་ནམ་གྱི་དུས་ན་བསྒོམ་སྙམ་ན། བསྐྱེད་
པའི་རིམ་པ་ཉིད་ཀྱི་ཕྱོགས། །ལྷ་མོ་བཅོ་ལྔའི་བསྐྱེད་རིམ་གྱི་དཀྱིལ་འཁོར་གྱི་
འཁོར་ལོ་བསྒོམ་པའི་དུས་སུ་དེ་རྣམས་སུ་བཀོད་ནས་བསྒོམ། སྲིད་དང་ཞི་བའི་
རང་བཞིན་གྱིས། །སྲིད་པ་རྟག་པའི་རང་བཞིན་རྣམ་པར་དག་པ་ལྷ་མོ་ས་སྤྱོད་མ།
ཞི་བ་ཆད་ པའི་ རང་བཞིན་རྣམ་པར་དག་པ་ལྷ་མོ་མཁའ་སྤྱོད་མ། ལྷ་མོ་འདི་
གཉིས་རྣམ་པར་གནས། །རྟག་ཆད་གཉིད་སྤངས་པའི་ལྷ་མོ་འདི་གཉིས་སྟེང་འོག་
གཉིས་སུ་རྣམ་པར་གནས་པ་དགོད། དེ་རྣམས་ཡིན་ན་ལྷ་མོ་བཅུ་པོ་དེའི་དག་རྒྱུ་
གང་ཡིན་ན། གཟུགས་ལ་དཀར་མོ་རྟག་ཏུ་བཤད། །ཡུལ་གཟུགས་ཀྱི་མཚན་
ཉིད། གཟུགས་ སུ་ རུང་ བ། དབྱེ་ ན་ ཁ་ དོག་ གི་ གཟུགས་ དང༌། དབྱིབས་ ཀྱི་
གཟུགས་གཉིས། དེ་གཉིས་ལས་དབྱེ་ན་རྣམ་པ་ཉི་ཤུ། དེ་གཟུགས་ཡིན། དེ་ཉིད་
234 -7



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྣམ་པར་དག་པ་ལྷ་མོ་དཀར་མོ། དཀར་མོ་ཉིད་ཀྱང་བདེ་སྟོང་དབྱེར་མེད་དུ་དག་
པར་བསྒོམ། དེ་བཞིན་དུ་གཞན་རྣམས་ལའང་སྦྱོར་མཛོད། སྒྲ་ལ་ཆོམ་རྐུན་མར་
རབ་གྲགས། །དྲི་ཡི་ཆ་ལ་རོ་ལངས་མ། །རོ་ལ་གྷསྨ་རཱི་རབ་གྲགས། །རེག་ལ་ས་
སྤྱོད་མ་ཞེས་བརྗོད། །ཆོས་ཀྱི་དབྱིངས་ལ་མཁའ་སྤྱོད་མ། །
ད་དེ་རྣམས་ཀྱི་མཇུག་སྡུད་སྟོན་པ། རྟག་ཏུ་འདི་རྣམས་རྣམ་དག་པས། །
དུས་རྟག་ཏུ་ཡུལ་དྲུག་པོ་འདི་རྣམས་ལྷ་མོ་དྲུག་གིས་རྣམ་པར་དག་པར་བསྒོམ་
ཞིང་
། དེ་ཉིད་རྣལ་འབྱོར་པས་འགྲུབ་འགྱུར། །ལྷ་མོ་དྲུག་པོ་དེ་ཉིད་སྐྱེ་མེད་ཀྱིས་
རྒྱས་བཏབ་ནས་བསྒོམ་ན། རྣལ་འབྱོར་པས་ཕྱག་རྒྱ་ཆེན་པོ་མཆོག་གི་དངོས་
གྲུབ་འགྲུབ་པར་འགྱུར།
ད་མཚམས་ཀྱི་ལྷ་མོ་བཞིའི་དག་རྒྱུ་སྟོན་པ། ས་ནི་པུཀྐ་སཱི་ཞེས་བཤད། །
འབྱུང་བ་ས་རྣམ་པར་དག་པ་ལྷ་མོ་པུཀྐ་སཱི་ཉིད་ཀྱང་བདེ་སྟོང་དབྱེར་མེད་དུ་རྣམ་
པར་དག་པར་བསྒོམ། དེ་བཞིན་དུ་གཞན་ཀུན་ལའང་སྦྱོར། ཆུ་ཁམས་རྔོན་པ་མོ་
ཞེས་བརྗོད། །མེ་ནི་གཏུམ་མོར་ཤེས་པར་བྱ། །རླུང་ནི་གཡུང་མོར་རབ་ཏུ་གྲགས། །
ད་ནང་གི་ལྷ་མོ་ལྔ་པོ་འདིས་ཕུང་པོ་ལྔ་རྣམ་པར་དག་པར་མ་ཟད། ཉོན་
མོངས་པ་ལྔ་ཡང་རྣམ་པར་དག་པར་སྟོན་པ། ཞེ་སྡང་ཞེས་བཤད་རྡོ་རྗེ་མ། །རང་
ག་མའི་ཉོན་མོངས་པ་ཞེ་སྡང་ལ། ཀུན་བརྟགས་མཐོང་སྤང་ཡང་
། ལྷན་སྐྱེས་
སྒོམ་སྤང་གིས། ཞེ་སྡང་རྣམ་པར་དག་པ་ལྷ་མོ་རྡོ་རྗེ་བདག་མེད་མ། བདག་མེད་
མ་ཉིད་ཀྱང་བདེ་སྟོང་དབྱེར་མེད་དུ་དག་པར་བསྒོམ། དེ་བཞིན་དུ་གཞན་ཀུན་
ལའང་སྦྱོར་མཛོད། འདོད་ཆགས་ཆུ་ཡི་རྣལ་འབྱོར་མ། །ཕྲག་དོག་རྡོ་རྗེ་མཁའ་
འགྲོ་མ། །སེར་སྣ་གསང་བའི་དཀར་མོ་ཉིད། །གཏི་མུག་དེ་བཞིན་རྡོ་རྗེར་བཤད། །
234 -8



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ད་དེ་རྣམས་ཀྱི་མཇུག་སྡུད་སྟོན་པ། ཞེ་སྡང་ལ་སོགས་རྣམ་སྦྱོང་བ། །ཞེ་
སྡང་ལ་སོགས་པའི་ཉོན་མོངས་པ་ལྔ་པོ་འདི་ལྷ་མོ་ལྔར་བསྒོམས་པས་སྦྱོང་
། དུས་
ནམ་གྱི་དུས་སུ་བསྒོམ་ན། བསྐྱེད་པའི་རིམ་པའི་ཕྱོགས་ལ་ནི། །ལྷ་མོ་བཅོ་ལྔའི་
བསྐྱེད་རིམ་གྱི་དཀྱིལ་འཁོར་བསྒོམ་པའི་དུས་སུ། རྣམ་དག་དེ་བཞིན་དུ་བསྒོམ།
འདིས་ནི་ཕུང་པོ་སྦྱང་བར་བྱ། ཞེ་སྡང་ལ་སོགས་པའི་ཉོན་མོངས་པ་ལྔ་པོ་ལྷ་མོ་
ལྔར་བསྒོམས་པས་སྦྱོང་
། དུས་ནམ་གྱི་དུས་སུ་བསྒོམ་ན། བསྐྱེད་པའི་རིམ་པའི་
ཕྱོགས་ལ་ནི། །ལྷ་མོ་བཅོ་ལྔའི་བསྐྱེད་རིམ་གྱི་དཀྱིལ་འཁོར་བསྒོམ་པའི་དུས་སུ།
རྣམ་དག་དེ་བཞིན་དུ་བསྒོམ། འདིས་ནི་ཕུང་པོ་སྦྱང་བར་བྱ། །ལྷ་མོ་བཅོ་ལྔ་པོ་
འདིས་ནི་ཕུང་པོ་དང་ཁམས་དང་སྐྱེ་མཆེད་ཀྱི་དག་རྒྱུ་སུམ་ཅུ་རྩ་གསུམ་པོ་ཐམས་
ཅད་སྦྱར་བར་བྱ། ལྷ་མོ་བཅོ་ལྔ་ལ་རྣམ་པར་དག་པ་རྒྱས་པར་བྱུང་ནས། ཧེ་རུ་ཀ་
ལ་རྣམ་དག་མེད་དམ་སྙམ་ན། ཟུར་ཙམ་ཞིག་ཡོད། ཕྱག་གི་དག་པ་སྟོང་པ་ཉིད། །
ཕྱག་བཅུ་དྲུག་ཏུ་བྱུང་བས་སྟོང་པ་ཉིད་བཅུ་དྲུག་རྣམ་པར་དག །བསྡུ་དག་པ་ལས་
ཞབས་རྣམས་ཉིད། །ཞབས་བཞིར་བྱུང་བས་བསྡུ་བའི་དངོས་པོ་བཞི་རྣམ་པར་
དག །རྣམ་ཐར་བརྒྱད་ཀྱི་ཞལ་རྣམས་ཉིད། །ཞལ་བརྒྱད་དུ་བྱུང་བས་རྣམ་པར་
ཐར་པ་བརྒྱད་རྣམ་པར་དག །རྡོ་རྗེ་གསུམ་གྱིས་དག་པའི་སྤྱན། །སྤྱནགསུམ་དུ་
བྱུང་བས་སྐུ་རྡོ་རྗེ། གསུང་རྡོ་རྗེ། ཐུགས་རྡོ་རྗེ་གསུམ་རྣམ་པར་དག །
ད་ཀུན་རྫོབ་ལྷ་སོ་སོའི་རྣམ་དག་གི་མཇུག་སྡུད་སྟོན་པ། གང་དང་གང་
གིས་འཇིག་རྟེན་འཆིང་འགྱུར་པ། །ཕུང་པོ་ལྔ་དང་ཡུལ་དྲུག་པོ་གང་དང༌། ཉོན་
མོངས་པ་ལྔ་དང་འབྱུང་བ་ལྔ་པོ་གང་གིས། འཇིག་རྟེན་པ་རྣམས་དེ་ལ་ཞེན་ཅིང་
ཆགས་ན་འཁོར་བར་འཆིང་བར་འགྱུར་བས། དེ་དང་དེས་ནི་འཆིང་བ་ལས་གྲོལ་
234 ལ



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཏེ། ལྷར་དག་པ་དེ་དང་ལྷར་བསྒོམ་པ་དེས་ནི་སྲིད་པ་འཁོར་བར་སྐྱེ་བའི་འཆིང་
བ་ལས་རྣམ་པར་གྲོལ་བར་འགྱུར།
ད་དོན་དམ་དེ་བཞིན་ཉིད་གྱི་རྣམ་དག་གི་མཇུག་སྡུད་སྟོན་པ། དེ་ཉིད་མི་
ཤེས་འཇིག་རྟེན་མི་གྲོལ་ཞིང་
། །ཀུན་རྫོབ་ལྷ་སོ་སོའི་དེ་བཞིན་ཉིད་ལ་ཞེན་ནས་
དོན་དམ་དེ་བཞིན་ཉིད་ཀྱི་རྣམ་དག་གིས་རྒྱས་འདེབས་མི་ཤེས་ན། འཇིག་རྟེན་པ་
རྣམས་མི་གྲོལ་ཞིང་འཁོར་བ་ནས་འཁོར་བར་སྐྱེ་བར་འགྱུར། འོ་ན་ཉན་ཐོས་རང་
སངས་རྒྱས་བཞིན་དུ་ཉོན་མོངས་པའི་གཞི་སྤང་ངམ་སྙམ་ན། དེ་ཉིད་རྣམ་སྤངས་
དངོས་གྲུབ་རྙེད་མི་འགྱུར། །ཉན་ཐོས་རང་སངས་རྒྱས་བཞིན་དུ་གཞི་རྣམ་པར་
སྤངས་ཀྱང་དངོས་གྲུབ་མི་ཐོབ་པའི་དེའི་ཕྱིར། དེ་ཕྱིར་དྲི་མེད་སྒྲ་མེད་གཟུགས་
ཉིད་མེད། །དེ་ཕྱིར་ཀུན་རྫོབ་ལྷ་སོ་སོ་ལ་ཞེན་ནས་དོན་དམ་དེ་བཞིན་ཉིད་ཀྱི་
རྣམ་དག་གིས་རྒྱས་འདེབས་མ་ཤེས་ན་མི་གྲོལ་ཞིང་
། ཉན་ཐོས་རང་སངས་རྒྱས་
བཞིན་དུ་གཞི་རྣམ་པར་སྤངས་ཀྱང་དངོས་གྲུབ་མི་ཐོབ་པ་དེའི་ཕྱིར། ཡུལ་དྲི་ལ་
ཞེན་པ་མེད། སྒྲ་ལ་ཞེན་པ་མེད། གཟུགས་ཉིད་ལ་ཞེན་པ་མེད། རོ་དང་སེམས་
ཀྱི་རྣམ་པར་དག་པ་མེད། །རེག་མེད་ཆོས་མེད་ཐམས་ཅད་རྣམ་པར་དག །དེ་
རྣམས་ཐམས་ཅད་རང་བཞིན་གྱིས་ལྷར་དག །ལྷ་བདེ་སྟོང་དབྱེར་མེད་དུ་དག་
པར་བསྒོམ། རང་བཞིན་དག་པའི་འགྲོ་ལ་འགྲོ་བར་ཤེས། །རང་བཞིན་གྱིས་
ལྷར་དག །ལྷ་བདེ་སྟོང་དབྱེར་མེད་དུ་དག་པར་བསྒོམས་ན་འགྲོ་བ་གང་ཟག་དེ་
རང་བཞིན་གྱིས་སངས་རྒྱས་ཀྱི་སར་ངེས་པར་འགྲོ་བར་ཤེས་སོ། །
དེས་དོན་དམ་དེ་བཞིན་ཉིད་ཀྱི་མཇུག་སྡུད་བཤད། དེ་རྣམས་ཀྱིས་མཇུག་
བསྡུ་བ། དགོས་པ། རྒྱས་བཤད། མདོར་བསྟན་བཞིས། དོན་དམ་དེ་བཞིན་ཉིད་
234 -10



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཀྱི་རྣམ་པར་དག་པ་བཤད། ཀུན་རྫོབ་ལྷ་སོ་སོ་ལ་ཡང་མདོར་བསྟན། རྒྱས་པར་
འཆད། དགོས་པ། མཇུག་སྡུད་དང་བཞིར་བྱས་ནས། ཀུབ་རྫོབ་ལྷ་སོ་སོའི་རྣམ་
དག་ བཤད། བཤད་ པར་ ཞལ་ གྱིས་ བཞེས་ པ་ དང་ གཉིས་ བཤད། ད་ ལེའུའི་
མཚན་སྟོན་པ་རྣམ་པར་དག་པའི་ལེའུ། དོན་དམ་དེ་བཞིན་ཉིད་ཀྱི་རྣམ་དག་དང་།
ཀུན་རྫོབ་ལྷ་སོ་སོའི་རྣམ་པར་དག་པ་གཞུང་དུ་གཏན་ལ་དེ་བཞིན་དུ་ཕབ་ནས་
བཤད་པ་ཡིན། ལེའུ་པ་ཏ་ལ་གཞུང་གཅོད་ཅིང་སྐྱོང་བར་བྱེད་པ་དགུ་པའོ། །
གྲངས་ཀྱི་གནས་གཞན་ལེའུ་དགུ་པ་ཡན་བཅད་བཤད།།
11
༈ ད་ལེའུ་བཅུ་ པ་ འདི་སྟོན། ལེའུ་བཅུ་པ་ འདི་ ལ་ ལེའུ་ ལེའུའི་ འབྲེལ།
ལེའུ་མདོར་བསྟན་རྒྱས་བཤད་ཀྱི་འབྲེལ། ལེའུ་མངོན་པར་རྟོགས་པའི་འབྲེལ་
དང༌ གསུམ་ ཡིན། ལེའུ་ལེའི་ འབྲེལ་ ཟེར་ ཙ་ན། བསྐྱེད་རིམ་ རྣམ་ དག་ དང་
བཅས་པའི་སྔོན་དེར་གཞིའི་རྒྱུད་མ་སྨིན་པ་སྨིན་པར་བྱེད་པ་ལ་དབང་བསྐུར་
དགོས་པས། ལེའུ་བཅུ་པ་འདི་དབང་གི་ལེའུར་བྱུང་བ་ལ་ལེའུ་ལེའུའི་འབྲེལ་ཟེར་
བ་ཡིན།
ལེའུ་མདོར་བསྟན་རྒྱས་བཤད་ཀྱི་འབྲེལ་ཟེར་ཙ་ན། ལེའུ་དང་པོ་དེར་ཇི་
ལྟར་རིགས་པའི་རྣལ་འབྱོར་མའི་ཚིག་གིས་མདོར་བསྟན། དེའི་དོན་ལེའུ་འདིར་
རྒྱས་པར་འཆད། ལེའུ་མངོན་པར་རྟོགས་པའི་འབྲེལ་གོང་དང་འདྲ། ལེའུ་བཅུ་པ་
འདི་རང་ལ་ཡང་ཆོས་གསུམ་ལས། བཤད་པར་ཞལ་གྱིས་བཞེས་པ། དེ་ནས་ཇི་
ལྟར་དཀྱིལ་འཁོར་གྱི། །རིམ་པ་ཡང་དག་རབ་ཏུ་བཤད། །ལེའུ་དགུ་པ་བཤད་
པའི་ རྗེས་དེ་ནས། ཇི་ ལྟར་དཀྱིལ་ འཁོར་ གྱི་ རིམ་པ། བསྙེན་པ། ས་ཆོག །སྟ་
གོན། དཀྱིལ་འཁོར་བྲི་ཞིང་སྒྲུབ་པའི་རིམ་པ་རྣམས་ཡང་དག་པར་བཤད་པར་བྱ།
234 ---11



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གང་གིས་སློབ་མ་དབང་བསྐུར་བའམ། རྡོ་རྗེ་སློབ་དཔོན་མཚན་ཉིད་དང་ལྡན་པ་
གང་གིས་སློབ་མ་དཀྱིལ་འཁོར་དུ་འཇུག་ཅིང་ལྷ་ངོ་བསྟན་ནས། དབང་བསྐུར་
བའི་ཆོ་ག་རབ་ཏུ་བཤད་པ་བྱ། །དེའི་ཆོ་གའི་གོ་རིམ་ལེའུའི་གཞུང་འདིར་བཤད་
པར་བྱ། དེས་བཤད་པར་ཞལ་གྱིས་བཞེས་པ་བཤད།
ད་ལེའུའི་གཞུང་ལ་ཆོས་བཞི་ལས། རྡོ་ རྗེ་ སློབ་ དཔོན་ གྱི་མཚན་ཉིད་
འདིར་མ་བཤད། ཕྱི་མའི་ལེའུ་དང་པོ་ནས། རང་འདོད་ལྷ་མཉམ་རྣལ་འབྱོར་
པས། །རབ་མཐོང་སྔགས་ཀྱི་ཕ་རོལ་སོན། །བྱ་བའི་མཚན་ཉིད་གསུམ་དང་ལྡན་
པར་བཤད། གུར་ལེའུ་བརྒྱད་པ་ནས། བརྟན་ཞིང་ཟབ་མོའི་ཆོས་ལྡན་དང་
། །
རིག་པའི་གནས་རྣམས་ཀུན་ལ་མཁས། །བྱ་བ་ལ་སོགས་པ་མཚན་ཉིད་བཅོ་
བརྒྱད་དང་ལྡན་པར་གསུངས། དེས་རྡོ་རྗེ་སློབ་དཔོན་གྱི་མཚན་ཉིད་བཤད།
ད་ སློབ་ དཔོན་གྱི་ལས་སྟོན། དེ་ལ་ཆོས་བཞི་ལས། བསྙེན་པའི་ཆོ་ག་
སྟོན་ པ། འཁོར་ ལོའི་ བདག་ པོ་བཟླས་ པ་ འབུམ། །དཀྱིལ་ འཁོར་ ཅན་ གྱི་དེ་
བཞིན་ཁྲི། །འདི་ལ་གུར་གྱི་རྗེས་སུ་འབྲང་བ་དང༌
། སཾ་བུ་ཊའི་རྗེས་སུ་འབྲང་བ་
གཉིས་ཡིན། གུར་གྱི་རྗེས་སུ་འབྲང་ན་དང་པོ་ཕྲེང་སྔགས་ལ་ཁྲི་ཚོ་གཅིག་སྐྱེལ་
ནས་གཟོད་གཙོ་མོའི་སྔགས་ལ་ཁྲི་ཚོ་དགུ་ སྐྱེལ་བ་ ཡིན། སཾ་བུ་ཊའི་ རྗེས་སུ་
འབྲངས་ན། ཨོ་དང་སཱ་ཧཱའི་བར་དུ་སོ་སོའི་ས་བོན་བཅུག་ནས་གཙོ་མོ་ལ་འབུམ།
འཁོར་ལྷ་མོ་རྣམས་ལ་ཁྲི་ཚོ་རེ་རེའི་བསྙེན་པ་བྱེད། དེ་གཉིས་གང་ལྟར་བྱེད་ཀྱང་
།
འཁོར་ལོའི་བདག་པོ་བཟླས་པ་འབུམ། །འཁོར་ལོའི་བདག་པོ་གཙོ་མོ་བདག་
མེད་མ་ལ་འབུམ་དུ་བཟླས། དཀྱིལ་འཁོར་ཅན་གྱི་དེ་བཞིན་ཁྲི། །དཀྱིལ་འཁོར་
གྱི་ལྷ་མོ་རྣམས་ལ་ཁྲི་ཕྲག་རེ་རེ་སྐྱེལ་བར་བྱེད་པ་དེ་བསྙེན་པ་ཡིན།
234 -12



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ད་སའི་ཆོ་ག་སྟོན་པ། དེ་ལ་ས་ཆོག་གི་གནས་བརྟགས་པ། ས་བླང་བ།
ས་སྦྱང་བ། བསྲུང་བ། བཟུང་ཞིང་བྱིན་གྱིས་བརླབས་པ་དང་ལྔ་ལས། ས་ཆོག་
གི་གནས་བརྟགས་པ། ཚལ་དང་སྐྱེ་བོ་མེད་གནས་དང་
། །ཚལ་ནགས་ཚལ་ཆེན་
པོ་ཡོད་པའི་ས་ཡིན། སྐྱེ་བོ་མེད་གནས་དམ་ཚིག་མི་གཅིག་པའི་མི་མེད་པའི་
གནས། བྱང་ཆུབ་སེམས་དཔའི་ཁྱིམ་ དང་ནི། །རིགས་གསུམ་མགོན་པོའི་རྟེན་
བཞུགས་པའི་གནས་ཡིན། དཀྱིལ་འཁོར་ཁང་པའི་ནང་དུ་ཡང་། །དཀྱིལ་འཁོར་
གྱི་ཁང་པ་བྱ་བ་རྒྱ་གར་ཕར་བཅད་ན་རྒྱལ་པོའམ་རྒྱལ་པོའི་བློན་པོ་དྲ་མ་ལ་
དབང་ བསྐུར་ བྱེད་ པའི་དུས་སུ། གྲོང་ལས་ ཕ་ཚད་ཐག་ རིང་བའི་སར་ཀ་བ་
བཞིས་བཏེག །ཐོག་ཕུབ་ལོགས་མེད་པར་བྱས། ལོགས་ལ་ཡོལ་བ་བཏང་ནས་
བྱེད་པ་ཡོད་པར་འདུག །དཀྱིལ་འཁོར་དམ་པ་རབ་ཏུ་བཞེངས། །དཔལ་ཀྱི་རྡོ་
རྗེའི་དཀྱིལ་འཁོར་ཐུགས་ཀྱི་རིགས་མཚོན་པའམ། གསང་སྔགས་རྒྱུད་སྡེ་བཞིའི་
དམ་པར་གྱུར་པའི་རྡུལ་ཚོན་གྱི་དཀྱིལ་འཁོར་ཞིག་བཞེངས་པར་བྱེད་པ་ལ།
དེ་ལྟ་བུའི་གནས་དེར་ཕྱིན་མཎྜལ་དང་མཆོད་པ་གཏོར་མ་ལ་སོགས་པ་
བཤམས་ནས། བཞག་པར་བྱེད་པ་དེ་ས་ཆོག་གི་གནས་བརྟགས་པ་
བླང་བར་བྱེད་པ། དང་པོར་ལྷ་ཡི་བདག་ཉིད་ལྷ་མོ་བཅོ་ལྔའི་མངོན་པར་རྟོགས་
པ་ཚར་གཅིག་བསྒོམ། ཕྲེང་སྔགས་ལ་བཟླས་པ་ཐུན་གཅིག་བྱས་ནས། འཁོར་
གྱི་ལྷ་མོ་རྣམས་གཙོ་མོའི་ཐུགས་ཀར་བསྡུ། གཙོ་མོ་རང་ཡང་ཧེ་རུ་ཀ་ཞལ་གཅིག་
ཕྱག་གཉིས་པའི་སྐུར་བསྒྱུར་ནས། རྣལ་འབྱོར་པས་ནི་ནོར་འཛིན་སྦྱང་
། །རྣལ་
འབྱོར་པ་རང་ལྷའི་ང་རྒྱལ་དང་ལྡན་པའི་རྣལ་འབྱོར་པས་ནི། ནོར་འཛིན་དེ་ས་ལ་
ཟེར་བ་ཡིན། སྦྱངས་པ་མ་བླངས་པར་སྦྱང་རྒྱུ་མི་རྙེད་པས་སྔོན་དུ་ས་སློང་དགོས་
་ ཡིན།
234-13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པས། ས་ཕྱོགས་དེར་ས་གཉན་གཞན་ཞིག་ནས་བྱུང་བའི་སའི་མཎྜལ་ཁྲུ་གང་བ་
ཞིག་ བྱས། དེར་དྲིའི་ཐིག་ལེ་གྲུ་བཞི་ པ་ཞིག་ བྱས། མེ་ཏོག་གི་ཚོམ་བུ་ཞིག་
སྤུངས། དེར་ཁཾ་ལས་ སའི་ལྷ་མོ་ལྟེ་བ་ཡན་ཆད་ས་གསེབ་ནས་ཐོན་པ། ལྟེ་བ་
མན་ཆད་ས་གསེབ་ན་གནས་པ། ཕྱག་གཡས་པ་ཁས་ལེན་གྱི་ཕྱག་རྒྱ་བྱས་པ།
གཡོན་པས་རིན་པོ་ཆེའི་བུམ་པ་དཀུར་བརྟེན་པ། སྐུ་མདོག་གསེར་གྱི་བརྟེན་པ་
ཕྱིས་པ་ལྟ་བུ། བདག་གིས་ཅི་བགྱི་ཟེར་བ་ལྟ་བུ་ཞིག་བསྐྱེད།
དེ་ལ་ཡེ་ཤེས་སེམས་དཔའ་སྤྱན་འདྲེན་པ། བཤད་པའི་རྒྱུད་སཾ་བུ་ཊར་
བཤད་པའི། ༀ་ཚུར་ བྱོན་ཚུར་བྱོན་ལྷ་མོ་ཆེ། །ས་ཡི་ལྷ་མོ་འཇིག་རྟེན་ཡུམ། །
རིན་ཆེན་ཀུན་གྱིས་རབ་གང་བའི། །མཆོག་གི་རྒྱན་གྱིས་རབ་ཏུ་བརྒྱན། །མགུལ་
རྒྱན་ཞབས་གདུབ་སིལ་སིལ་ཅན། །རྡོ་རྗེ་སེམས་དཔའ་རབ་མཆོད་མ། །མཆོད་
ཡོན་འདི་ནི་བཞེས་མཛོད་ལ། །དལ་ལས་རྣམས་ནི་རབ་ཏུ་སྒྲུབས། །ཧཱིཧི་ཧཱུཾ་བཾ་
ཛ༔ཧཱུྃ་བཾ་ཧོ༔ ཞེས་བརྗོད་པའི་ཡེ་ཤེས་ཀྱི་སའི་ལྷ་མོ་སྤྱན་དྲངས། གཉིས་སུ་མེད་
པར་བསྲེ། དབང་བསྐུར། མཆོད་ཡོན་སྔོན་དུ་སོང་བས། མཆོད་པ་རྣམ་པ་ལྔས་
མཆོད་ནས། གསོལ་བ་གདབ་པ། མ་མ་རིན་ཆེན་སྣ་ཚོགས་འཛིན། །ཀྱེ་ཡི་རྡོ་རྗེ་
ཁྲོས་མཆོད་པའི། །ལྷ་མོ་ཁྱོད་ནི་དཔང་དུ་མཛོད། །རྗེ་བདག་ནི་དཀྱིལ་འཁོར་བྲི། །
ཞེས་བརྗོད་ནས་གསོལ་བཏབ་པས་སའི་ལྷ་མོ་དེའི་ཞལ་ནས། ས་ཕྱོགས་ནམ་
མཁའ་ལྟར་དྲི་མ་མེད་པ་འདིར་སློབ་མ་རྣམས་ཀྱི་དོན་དུ་སང་ནུབ་བཅོམ་ལྡན་
འདས་ཀྱི་རྡོ་ རྗེའི་དཀྱིལ་འཁོར་ཡིད་དུ་འོང་བར་བྲིས་ཤིག །བྱ་བའི་རྗེས་སུ་
གནང་བ་བྱིན་པར་བསམས་ནས། ཡེ་ཤེས་ཀྱི་སའི་ལྷ་མོ་གཤེགས། དམ་ཚིག་གི་
སའི་ལྷ་མོ་མི་དམིགས་པར་བྱས་ནས། ས་དེ་རང་གི་གནས་སུ་ཅི་རིགས་པར་
234 -14



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྐྱེལ་བར་བྱེད་པ་དེ་ས་བླང་བ་ཡིན།
ས་ བླང་ བ་ བྱས་ པའི་ རྗེས་ལ། ས་ སྦྱང་བ། ལས་དང་བྱ་བས་ སྦྱང་བ།
སྔགས་དང་ཏིང་ངེ་འཛིན་གྱིས་སྦྱང་བ་གཉིས་ཡིན། ལས་དང་བྱ་བས་སྦྱང་བ་ཟེར་
ཙ་ན། ས་དེ་པུས་མོ་ནུབ་ཙམ། སྐེད་པ་ནུབ་ཙམ། ལྐོག་མ་ནུབ་ཙམ། འདོམ་གང་
ཙམ་གྱི་བར་དུ་བརྐོས་ནས། སའི་རོ་ལྔ་སེལ་བར་བྱེད་པ་ལ། སེམས་ཅན་གྱི་རོ་
རུས་པ། སའི་རོ་གྱོ་མོག །ཤིང་གི་མགལ་དུམ། གོས་ཀྱི་རོ་རེ་བ། འབྲུའི་རོ་ཕུབ་
མ་དང་སའི་རོ་ལྔ་བསལ་བས། སྒྲུབ་པ་པོའི་ལུས་ལ་གཟེར་ནད་ལ་སོགས་པ་མི་
འབྱུང་བའི་དགོས་པ་ཡོད། སྔགས་དང་ཏིང་ངེ་འཛིན་གྱིས་སྦྱང་བ། གུར་ལེའུ་
བརྒྱད་པར་བསྟན་པ་བཞིན། ཨོཾ་བྷཱུ་ཛཾ་ཁཾ་ཧཱུྃ་བྱ་བའམ། ༀ་མེ་དྷི་ནི་བཛྲ་བྷཱ་དྷཱ་ཧཱུཾ།
ཞེ་བརྗོད་ནས། ས་གཞི་ཐམས་ཅད་ཉེས་པའི་སྐྱོན་གྱིས་མ་གོས་པ་སྟོང་པ་ཉིད་དུ་
བསྒོམ། ས་བསྲུང་བ། འབད་པས་ཧཱུྃ་ལས་རྡོ་རྗེ་ཅན། །འབད་པ་བརྩོན་འགྲུས་
དང་བཅས་པས། ས་ཕྱོགས་དེར་བསང་གཏོར་ཞིག་བྱས་ནས། རཾ་ཞུ་བ་ལས་ཉི་
མའི་དཀྱིལ་འཁོར་ཞིག་བསྒོམ། ཧཱུྃ་ལས་རྡོ་རྗེ་ཅན།
དེའི་དབུས་སུ་ཧཱུྃ་ཡོངས་སུ་གྱུར་པ་ལས་རྡོ་རྗེ་རྒྱ་གྲམ་པ་ལྟེ་བ་ནག་པོ་ཧཱུཾ་
གིས་མཚན་པ་ཞིག་བསྒོམ། རྒྱ་གྲམ་པ་ལས་རྒྱ་གྲམ་དཔག་ཏུ་མེད་པ་སྤྲོས་པས།
སྟེང་དུ་སོང་བས་རྒྱ་གྲམ་པའི་གུར་དང་བླ་རེར་བྱས་པར་བསམ། འོག་ཏུ་སོང་བ
ཐམས་ཅད་རྡོ་རྗེའི་ས་གཞི། བར་སྣང་ལ་སོང་བ་ཐམས་ཅད་རྒྱ་གྲམ་པའི་རེ་བ་
དང་དྲི་བ་བྱས་པར་བསམ། རྒྱ་གྲམ་པ་ལས། རྡོ་རྗེ་རྐྱང་པ་ནས་འབྲས་ཙམ་པ་
དཔག་ཏུ་མེད་པ་སྤྲོས་པས། རྒྱ་གྲམ་པས་མ་ཁེགས་པའི་བུ་ག་སང་སིང་ཁྲལ་
ཁྲོལ་ཐམས་ཅད་རྡོ་རྗེ་རྐྱང་པས་བཀག །ཞ་བའི་ཚུལ་དུ་བྱས་པར་བསམས་ནས།
234--15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གོང་དུ་གསུངས་པའི་སྔགས་ཉིད་ཀྱིས། གོང་ལེའུ་གཉིས་པར་གསུང་པའི་སྔགས་
ཉིད། ཨོ་ རཀྟ་ རཀྟའི་སྔགས་ཉིད་ཀྱིས། མཁས་པས་འཛིན་པ་རྣམ་པར་སྦྱང་
། །
མཁས་པ་ས་བསྲུང་བའི་ལས་ལ་མཁས་པས་འཛིན་པ་རྣམ་པར་སྦྱང་ཟེར་ཡང་
།
དོན་ལ་ས་བསྲུང་བ་ཡིན། ད་ས་བཟུང་ཞིང་བྱིན་གྱིས་བརླབ་པའི་ཆོ་ག་སྟོན་པ།
དེ་ནས་དཀྱིལ་འཁོར་ཁྲུ་གསུམ་དང་
། ས་བསྲུང་བའི་རྗེས་དེ་ནས། དཀྱིལ་འཁོར་
ཁྲུ་ གསུམ་ པ། གུར་ནས། རྡོ་ རྗེ་ ཅན་ གྱི་ ཁྲུ་ གསུམ་ དང༌། །ཞེས་ གསུངས་ པས།
སྤྱིར་མི་བསྐྱོད་དགྱེས་པ་རྡོ་རྗེའི་སྟེགས་བུའི་ཚད། ངོས་རེ་ལ་ཁྲུ་གསུམ་གསུམ་
བྱེད་པ་ཡིན་པ་ལ། མཐེ་བོང་གསུམ་གྱིས་ལྷག་པར་བྱ། །ལྷ་མོ་བཅོ་ལྔ་ནི་འཕར་
མ་རིག་པ་གཅིག་གིས་ཆེ་བ་ཡིན་པས་ཁྲུ་གསུམ་གྱི་སྟེང་ནས་མཐེ་བོང་གསུམ་
ཙམ་གྱིས་ལྷག་པར་བྱ།
དེ་ཡང་དབུས་གཙོ་བོ་བཞུགས་པའི་ས་ཡིན་པས་བབས་ཀྱིས་མཐོ་བར་
བྱེད། ཤར་རམ་བྱང་དུ་སློབ་མ་འཇུག་པའི་སའམ་འཁོར་བཞུགས་པའི་ས་ཡིན་
པས་བབས་ཀྱིས་དམའ་བར་བྱེད། དེའང་ས་འཇམ་པོའི་ས་ཁགས་མ་གཅིག །རྡོ་
འཇམ་པོས་རྡོ་ཆག་ཀྱང་བྱེད། ཆུ་འཇམ་པོས་ཆུ་ཆག་ཀྱང་བྱེད། མེ་ལོང་གི་ངོས་
ལྟར་ཐར་ རེ་ ཐང་ ངེ་བ་ཞིག་བྱས། དབུས་དེར་མེ་ཏོག་གི་ཚོམ་བུ་ཞིག་སྤུངས།
དེར་ དེ་ བཞིན་ གཤེགས་ པའི་ སྐུ་ གསུང་ ཐུགས་ ཀྱི་རྟེན་ རབ་ གནས་ ཅན་ཞིག་
བཞུགས་སུ་འཇུག །ས་ཕྱོགས་ཐམས་ཅད་རྡོ་རྗེའི་ས་གཞིར་བསྒོམས་པ་དེ་ས་
བཟུང་ཞིང་བྱིན་གྱིས་བརླབས་པའི་ཆོ་ག་ཡིན། དེས་ས་ཆོག་གི་གནས་བརྟགས་
པ། ས་ བླང་བ། སྦྱང་བ། བསྲུང་བ། གཟུང་ཞིང་ བྱིན་གྱིས་བརླབ་པ་དང་ལྔ་པོ་
དེས་སའི་ཆོ་ག་བྱ་བ་ནུབ་དང་པོའི་ཆོས་དེ་བཤད་ནས། ད་སྟ་གོན་གྱི་ཆོ་ག་བྱ་བ།
234 -16



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ནུབ་གཉིས་པའི་ཆོས་འདི་སྟོན་པར་བྱེད་པས། དོ་ནུབ་སྟ་གོན་བྱེད་པའི་དེ་རིང་
ནས་ལྷ་སྟ་གོན་དུ་ཉེ་བར་མཁོ་བའི་རྫས་ལ། མེ་ཏོག་གི་ཚོམ་བུ་བཅོ་ལྔ། སྤོས་ཀྱི་
རིང་བུ། དྲིའི་དུང་ཆོས། ལྷ་བཤོས་མར་མེ་བཅོ་ལྔ་ལ་སོགས་པ་ལྷ་སྟ་གོན་ལ་ཉེ་
བར་མཁོ་བའི་རྫས་དང༌
། བུམ་པ་སྟ་གོན་ལ་དགོས་པའི་བུམ་པ་བཅུ་དྲུག་གི་ཁ་
རྒྱན། མགུལ་ཆིངས། གཟུངས་ ཐག །སྨན་དང་། དྲི་དང༌། རིན་པོ་ཆེ་སྣ་ཚོགས་
པ། བུམ་པ་སྟ་གོན་ལ་ཉེ་བར་མཁོ་བའི་རྫ་ས་དང་ཡོ་བྱད་རྣམས་བསོག །
སློབ་མ་སྟ་གོན་ལ་དགོས་པའི་ཀུ་ཤ །སོ་ཤིང་། སྐྱོར་ཆུ། བསྲུང་སྐུད་ལ་
སོགས་པ་སློབ་མ་སྟ་གོན་ལ་ཉེ་བར་མཁོ་བའི་རྫས་དང་ཡོ་བྱད་རྣམས་བསགས་
ནས། རྡོ་རྗེ་སློབ་དཔོན་ཆོ་ག་ལ་འཇུག་རན་པར་སོང་བ་དང་
། ཁྲུས་དང་གཙང་
སྦྲ་དྲི་ཞིམ་ལུས། །ཁྲུས་ཡན་ལག་སྨད་ལྔ་ཁྲུས་བྱེད། གཙང་སྦྲ་ཁར་བདུད་རྩིའི་
རིལ་བུ་འཇུག །ལུས་ལ་དྲི་ཞིམ་པོའི་ཆུའི་བྱུག་པ་བྱེད། སྣ་ཚོགས་རྒྱན་གྱིས་རྣམ་
པར་བརྒྱན། རུས་པ་དང་གསེར་དང་དབུ་རྒྱན་ལ་སོགས་པའི་རྒྱན་སྣ་ཚོགས་ཀྱིས་
བརྒྱན་ནས། རྡོ་རྗེ་སློབ་དཔོན་ས་སྟེགས་སྟེགས་བུའི་དབུས་སུ་སྟན་ནང་ཚངས་
ཅན་བཏིང་བའི་སྟེང་དུ་ནུབ་ནས་ཤར་དུ་ཞལ་གཟིགས་པར་བྱེད། མཆོད་གཡོག་
པ་རྣམས་ཤར་ནས་ནུབ་ཏུ་བལྟ་བར་བྱེད། གཡས་སུ་མཆོད་པ་ལྔ། གཡོན་དུ་ཆུ་
གསུམ། མདུན་དུ་རྡོ་རྗེ་དང་དྲིལ་བུ། བཟེད་ཞལ་རྣམས་བཞག །
དང་པོར་བར་ཆད་ཞི་ཞིང་ལས་འགྲུབ་པར་བྱ་བའི་དོན་དུ་འབྱུང་པོ་ལ་
ཨིནའི་གཏོར་མ་ཞིག་བཏང་བའི་རྗེས་ལ། བསྲུང་བ་ཇི་ལྟར་བསྲུང་བ་ཉིད།
།
བདག་དང་གནས་དང་རྣལ་འབྱོར་གསུམ་བསྲུང་བའི་བསམ་པ་དང་ལྡན་པས་
རཀྟའི་སྔགས་ལན་གསུམ་བརྗོད་ནས། ཇི་ལྟར་བསམ་གཏན་དེ་བཞིན་འདིར། །
234 -17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཇི་ལྟར་བསམ་གཏན་གོང་ལེའུ་བརྒྱད་པར་བསྟན་པའི་བསམ་གཏན། འདིར་ཡང་
ལྷ་མོ་བཅོ་ལྔའི་མངོན་པར་རྟོགས་པ་རྒྱས་པ་ཚར་ཅིག་བསྒོམ། ཕྲེང་སྔགས་ལ་
བཟླས་པ་ཐུན་གཅིག་བྱེད། དེ་ཚར་བ་དང་ལུས་ཀྱི་བརྡ་དང་ངག་གི་བརྡ་ཞིག་
བྱས་པས། མཆོད་དང་གསོལ་བ་གདབ་པ་ཉིད། །མཆོད་གཡོག་པ་བཞི་ཡོད་ན་
བཞིས། བཞི་མེད་ན་གཅིག་གིས་རེས་འཇོག་གིས་ཤར་ཕྱོགས་ནས། དེ་བཞིན་
གཤེགས་ པ་ ཀུན་ཞི་བའི། །དེ་བཞིན་གཤེགས་པ་ ཀུན་ གྱི་གནས། །བྱ་བ་ལ་
སོགས་པས་གོ་རཱི་མའི་ང་རྒྱལ་དང་ལྡན་པས། མཆོད་བསྟོད། གསོལ་བ་འདེབས་
པ། ལྷོ་ཕྱོགས་ནས་ཙོ་རཱི་མའི་ང་རྒྱལ་དང་ལྡན་པས། མཆོད་བསྟོད། གསོལ་བ་
འདེབས་པ། ནུབ་ཕྱོགས་ནས་བེ་ཏ་ལིའི་ང་རྒྱལ་དང་ལྡན་པས། མཆོད་བསྟོད་
གསོལ་ འདེབས། ནུབ་ ཕྱོགས་ ནས་ གྷསྨ་ རཱིའི་ ང་ རྒྱལ་ དང་ ལྡན་ པས། མཆོད་
བསྟོད། གསོལ་ འདེབ་ དང་། མཆོད་ བསྟོད་ གསོལ་ བ་ བཏབ་ པའི་ རྗེས་ ལ།
འཁོར་གྱི་ལྷ་མོ་རྣམས་གཙོ་མོའི་ཐུགས་ཀར་བསྡུ། གཙོ་མོ་ཡར་ཞལ་གཅིག་ཕྱག་
གཉིས་པའི་སྐུར་བསྒྱུར་ནས། མིག་རྐང་བྱིན་གྱིས་བརླབ་པར་བྱེད་པ་ལ། མིག་
གཡས་པར་མ་ལས་ཉི་མའི་དཀྱིལ་འཁོར། གཡོན་པར་ཏ་ལས་ཟླ་བའི་དཀྱིལ་
འཁོར། མིག་འབྲས་གཉིས་ལས་རྡོ་རྗེ་འཕྲེད་ཉལ་རེ་བསྒོམ། སྨིན་མཚམས་སུ་
ཉི་ཟླ་འདྲེས་མའི་སྤྱན་བྱ་བ་རྡོ་རྗེ་རྒྱ་གྲམ་པ་ཞིག་བསྒོམ། རྐང་པ་གཉིས་ཀྱི་འོག་
ཏུ་རྡོ་རྗེ་རྒྱ་གྲམ་པ་རེ་རེ་མནན་པར་བསམས་ནས། རྡོ་རྗེ་སེམས་དཔའི་སྙོམས་
བྱས་ནས། །རང་ལྷའི་ང་རྒྱལ་དང་ལྡན་པས། །རྐང་པ་གཡས་པ་བརྐྱང་མཛད་དེ། །
ཕྱག་གཉིས་ཀྱི་ཡི་རྡོ་རྗེ་སྦྱོར། །བྱ་བ་ཡིན་པས། རྡོ་རྗེ་སློབ་དཔོན་བཞུགས་གདན་
གྱི་དབུས་ནས་ཡར་བཞེངས་ནས། ཁ་ཡི་པདྨ་འཛུམ་མ་དང་བཅས། །ཅུང་ཟད་
234 --18



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དམར་ བའི་ མཆེ་བ་ འཆང་། །སྐུ་མདོག་ དཀར་ གསལ་ སོ་ ཡི་ ཕྲེང་། བྱ་ བ་ ལ་
སོགས་པས་ཧེ་རུ་ཀའི་ང་རྒྱལ་བསྐྱེད་པར་བྱེད། སློབ་དཔོན་གྱིས་སྟེགས་བུའི་བྱང་
ཤར་མཚམས་སུ་གམ་གྱིས་ཕྱིན། སྟེགས་བུ་ལ་ཞལ་ནང་དུ་གཟིགས་ནས།
ཧཱུཾ། ང་ནི་དཔལ་ལྡན་སྙིང་རྗེའི་སྟོབས། །བསྲུང་བའི་འཁོར་ལོ་སྦྱོར་བ་པོ། །
རྡོ་རྗེ་རྩེ་མོ་འབར་བ་སྟེ། །བྱ་བ་ལ་སོགས་པ་ཚིགས་བཅད་ཀྱི་སྒོ་ནས་བགེགས་
བསྐྲད་པ་དང་། བཤད་པའི་རྒྱུད་སཾ་བུ་ཊར་བཤད་པའི། བདག་རྡོ་རྗེ་སློབ་དཔོན་
རྒེ་མོ་ཞེས་བྱ་བས། སློབ་མ་རྗེ་མོ་ཞེས་བྱ་བ་རྣམས་བླ་ན་མེད་པའི་བྱང་ཆུབ་ལ་
འགོད་པར་བྱ་བའི་ཕྱིར། ས་ཕྱོགས་ནམ་མཁའ་ལྟར་དྲི་མ་མེད་པ་འདིར་སང་ནུབ་
བཅོམ་ལྡན་འདས་ཀྱི་རྡོ་རྗེ་བདག་མེད་ལྷ་མོ་བཅོ་ལྔའི་དཀྱིལ་འཁོར་ཆེན་པོ་ཞིག་
འབྲི་ཡིས། བྱ་བ་ལ་སོགས་པ་ཚིག་ལྷུག་པའི་སྒོ་ནས་བགེགས་བསྐྲད་པ་དང་
།
ཨཥཱ་ཎ་དང་། ཁྲོ་བོ་བཅུ་དང་
། བདུད་རྩི་འཁྱིལ་པའི་སྔགས། སུམ་སྦྲེལ་ལ་ལན་
གསུམ་བཟླས་པར་བྱེད་པ་དེ་བགེགས་ལ་བཀའ་བསྒོ་བ་ ཡིན། བགེགས་ལ་
བཀའ་བསྒོ་བྱས་པའི་རྗེས་ལ། ཧཱུཾ་ཧཱུཾ་སྙེམས་པ་བྱས་ནས་ནི། །ངག་ཏུ་ཧཱུྃ་ཧཱུྃ་འབའ་
ཞིག་བརྗོད་ནས་དཀྱིལ་འཁོར་ལ་ལན་གསུམ་གཡས་བསྐོར་བྱས་པས། ཏིང་ངེ་
འཛིན་གྱི་ཧེ་རུ་ཀའི་འོད་ཟེར་བགེགས་ལ་ཕོག་པས། བགེགས་ཐམས་ཅད་སྲན་
ཕུང་ལ་རྡོ་རྒྱབ་པ་བཞིན་དུ་དཔག་ཚད་དང་རྒྱང་གྲགས་ན་ཕར་ཐོ་ར་ར་བྲོས་པར་
བསྒོམ། གཡས་བསྐོར་ལན་གསུམ་ཐེམ་པ་དང༌། ཧི་ཧི་རྣམ་པས་འཇིགས་བྱེད་
བདག །ངག་ཏུ་ཧི་ཧི་འབའ་ཞིག་བརྗོད་ནས་དཀྱིལ་འཁོར་ལ་གཡོན་བསྐོར་ལན་
གསུམ་བྱས་པས། བདག་མེད་མའི་བདེ་བའི་འོད་ཟེར་ བགེགས་ལ་ཕོག་པས་
བགེགས་ཐམས་ཅད་ཆང་གིས་བཟི་བ་བཞིན་དུ་མྱོས་མྱོས་པོ། རྟབ་རྟབ་པོར་སོང་
234 --19



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ནས་དཔོན་སློབ་རྣམས་ལ་གནོད་པའི་སྦྱོར་བ་བྱེད་མི་ཤེས་པར་བསམ། གཡས་
བསྐོར་དང་གཡོན་ཐེམ་པ་དང་
། རྡོ་རྗེ་སློབ་དཔོན་སྤྲོས་པ་ལ་དགའ་ན།
གུར་ ལེའུ་བཅུ་བཞི་ པར་ བསྟན་ པའི། ཤར་ དུ་ གཡས་ བརྐྱང་བ། ལྷོར་
གཡོན་བརྐྱང་བ། ནུབ་ཏུ་ཟླུམ་པོ། བྱང་དུ་སོགས་ཀ །དབུས་སུ་གྲུ་བཞིར་བྱེད།
དབུས་སུ་སྡད་ནས་རྡོ་རྗེ་འཕྱར་བའི་ཚུལ་བྱེད། ཤར་དུ་འཁོར་ལོ་འཕྱར་བའི་ཚུལ་
བྱེད། ལྷོར་རིན་པོ་ཆེ་འཕྱར་བའི་ཚུལ་བྱེད། ནུབ་ཏུ་པདྨ་འཕྱར་བའི་ཚུལ། བྱང་
དུ་རལ་གྲི་འཕྱར་བའི་ཚུལ། མདའ་འཕེན་པའི་ཚུལ། མདུང་འཕེན་ པའི་ ཚུལ།
རི་བོ་འདེགས་པའི་ཚུལ། རོལ་བསྐྱོད། ཁྲོ་བསྐྱོད། རྒྱ་མཚོའི་རླབས། རུ་སྦལ་གྱི་
སྟབས། བུང་བའི་དྲ་བ་ལ་སོགས་པ་སྟང་སྟབས་ཀྱི་སྒོ་ནས་བགེགས་བསྐྲད་པར་
བྱེད། རྡོ་རྗེ་སློབ་དཔོན་སྤྲོས་པ་ལ་མི་དགའ་ན། གཡས་བསྐོར་གཡོན་བསྐོར་དེ་
ཙམ་མ་བྱས་ནས། སླར་བཞུགས་གདན་ལ་བཞུགས་ནས། བསྲུང་བའི་འཁོར་ལོ་
རྒྱས་པ་ཚར་ཅིག་བསྒོམ་དེ་བསྒོམས་ཟིན་པ་དང༌། སློབ་དཔོན་གྱི་གདན་དང་
མཆོད་པ་རྣམས་ལོགས་ཤིན་ཏུ་བསྡུ། ད་ཅི་བར་སྟངས་སྟབས་བྱས་པའི་ས་རྡུལ་
དེ་རྣམས་ རྔ་ ཕྱགས་བཟང་པོའམ། འཇག་ཕྱགས་ཤིག་གིས་སིངས་ཀྱིས་ཕྱགས་
ནས་འཇོག་པར་བྱེད་པ། དེ་ཡན་ཆད་དཀྱིལ་འཁོར་གྱི་བགེགས་སེལ་བའི་རིམ་
པ་བྱ་བ་ཡིན།
ད་སྟ་གོན་དངོས་ལ་ཆོས་གསུམ་ལས། ལྷ་སྟ་གོན་དུ་གནས་པར་བྱེད་པ།
པ་ སྟེང་ སྟེགས་བུ་དེ་ལ། མ་ད་ན་བདུད་ རྩི་ སྦྱར་བས་བྱུག་པ་ཞིག་བྱེད། དེའི་
དབུས་སུ་དྲིའི་ཐིག་ལེ་སྣུམ་པོར་བྱུག །དྲིའི་ཡི་གེ་བཅོ་ལྔ་བྱེད། མེ་ཏོག་གི་ཚོམ་
བུ་བཅོ་ལྔ་བཀྲམ། དེར་སྙིང་པོ་ཚིག་ཙམ་གྱིས་ལྷ་མོ་བཅོ་ལྔ་དམ་ཚིག་པ་ བསྐྱེད་
234 20



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཡེ་ཤེས་ཀྱི་ལྷ་མོ་བཅོ་ལྔ་སྤྱན་དྲངས། གཉིས་སུ་མེད་པར་བསྲེ་བར་བྱེད། དབང་
བསྐུར་ནས་ མཆོད་ པ་འབུལ། མེ་ཏོག་སྣ་ཚོགས་ཉེ་བར་བརྒྱན། །མེ་ཏོག་སྣ་
ཚོགས་པ། མེ་ཏོག་གི་ཕུང་པོ་བཅོ་ལྔ། བདུག་པ་མར་མེ་དེ་བཞིན་དྲི། །བདུག་པ་
སྤོས་ཀྱི་རེང་བུ་བཅོ་ལྔ། ལྷ་བཤོས་བཅོ་ལྔ། མར་མེ་བཅོ་ལྔ། དེ་བཞིན་དུ་དྲི་དུང་
ཆོས་ བཅོ་ལྔ་ལ་སོགས་པ་བཅོ་ལྔ་ཚར་འབྱོར་ཚར་ཀྱི་སྒོ་ནས། ཕྱིའི་མཆོད་པ་
རྣམས་ཀྱིས་མཆོད། ནང་གི་མཆོད་པ་ཤ་ལྔ་བདུད་རྩི་ལྔས་མཆོད། གསང་བའི་
མཆོད་པ་ལྷ་མོ་ཌ་བྷི་ནིས་མཆོད། བསྟོད་པ་རྒྱས་བསྡུས་ཅི་རིགས་པས་བསྟོད།
བདུད་རྩི་མྱང་བའི་གཏོར་མ་ཞིག་ཕུལ་བའི་ རྗེས་ལ་ སློབ་དཔོན་དང་མཆོད་
གཡོག་པ་གཉིས་ཀྱི་ལག་ཏུ་སྤོས་ཀྱི་རེང་བུ་རེ་རེ་བཟུང་ནས། གཉིས་མེད་ཡེ་
ཤེས་ལས་བྱུང་བའི། །ཁྱབ་བདག་དངོས་གྲུབ་བདག་ཉིད་ཅན། །སྟོན་པའི་གཙོ་
བོ་ཁྲག་འཐུང་དཔལ། །བྱ་བ་ལ་སོགས་པས་སྟ་གོན་གྱི་ལྷ་ལ་སྙན་གསན་ཕབ།
སྟ་གོན་གྱི་ལྷ་ཚོགས་ཡེ་ཤེས་པ་མི་གཤེགས། དམ་ཚིག་པ་མི་སྡུད་པར་སྤོས་དང་
མར་མེ་མཚན་ཐུབ་ཕུལ། དེ་ནས་སྟ་གོན་གྱི་ལྷ་ལ་མཆོད་པ་འོ་མི་བརྒྱལ་བ་
འབུལ་བར་བྱེད་པ་དེ་ཡན་བཅད་ལྷ་སྟ་གོན་དུ་གནས་པ་ཡིན།
ད་བུམ་པ་སྟ་གོན་དུ་གནས་པར་བྱེད་པ། བུམ་པ་བརྒྱད་ལ་སོགས་པར་
ལྡན། །བུམ་པ་ བརྒྱད། སོགས་ ཁོངས་སུ་བརྒྱད་དང་དྲུག་ལ། ལྷ་མོ་བཅོ་ལྔར་
བུམ་པ་བཅོ་ལྔ། ལས་ཐམས་ཅད་ཀྱི་བུམ་པ་དང་བཅུ་དྲུག་གི་ཕྱི་ནང་དག་པར་
བཀྲུས། ས་དཀར་གྱིས་བྱུག །ཉི་མ་ལ་སྐམས། གུ་གུལ་གྱིས་དུད་པས་བདུགས།
ཉུངས་དཀར་གྱིས་བགེགས་བསྐྲད་ནས། མཚན་མ་འདེབས་པར་བྱེད་པ་ལ། ལྷ་
མོ་བཅོ་ལྔའི་བུམ་པ་ལ་གྲི་གུག་བཅོ་ལྔ་བྲི། ལས་ཐམས་ཅད་པའི་བུམ་པ་ལ་རྡོ་རྗེ་
234 --21



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྒྱ་གྲམ་པ་ཞིག་བྲིས་ནས། བུམ་པ་རྒྱན་ཆས་སུ་འཇུག་པར་བྱེད་པ། དེ་ཡང་ཡལ་
ག་ལ་སོགས་བརྒྱན། །ཤིང་རྩི་མོང་གི་ཆ་ལས་བྱུང་བའི་ཡལ་ག་ལོ་འདབ་དང་
བཅས་པས་ཁ་རྒྱན་བྱེད། མགྲིན་པ་གོས་ཀྱིས་བཀབ་པ་དང་
། རས་ཁ་ཚར་མ་
ཉམས་པ་ཟུང་རེས་མགུལ་ཆིངས་བྱེད། རིན་ཆེན་ལྔ་ནི་ཡོངས་སུ་གཞུག །དེའི་
ནང་ན་རིན་ཆེན་སྣ་ལྔ། སྨན་ལྔ། འབྲས་བུ་ལྔ། དྲི་ལྔ། སྙིང་པོ་ལྔ། ཆུ་གཙང་མ་
སྲོག་ཆག་མེད་པ་འོ་མ་དང་བསྲེས་པ། ཕྱེད་མཐོ་ཙམ་རེ་བཀང་ནས། རྣམ་པར་
རྒྱལ་བ་ཤར་དུ་སྦྱིན། །ཟེར་ནས། གཞུང་ན་ ཕྱོགས་ངེས་པ་ཅན་དུ་དགོད་པར་
བཤད་འདུག་སྟེ། བླ་མའི་ཕྱག་བཞེས་མཛད་པའི་དུས་སུ། ས་སྟེགས་སྟེང་བུའི་
ཕྱོགས་གང་དབེན་པར་སྣམ་བུའམ་ རས་དཀར་པོ་དྲི་མ་མེད་པའི་སྟེང་དུ་ནས་
བརྡལ། དེའི་སྟེང་དུ་བུམ་པ་རྣམས་ལྷ་དགོད་པའི་གོ་རིམ་བཞིན་དུ་བཀོད། བུམ་
པའི་མཎྜལ་བྱས་ནས་འཇོག །
དེ་ནས་བུམ་པ་སྒྲུབ་པ་ལ། ལྷ་མོ་བཅོ་ལྔའི་བུམ་པ་དེ་མི་དམིགས་པ་སྟོང་
པ་ཉིད་དུ་བསྒོམ། སྟོང་ པའི་ ངང་ལས་ཧཱུཾ་ལས། དབྱིབས་བུམ་ པར་ འདུག་ པ།
ནང་ལྷ་བཞུགས་པའི་གཞལ་ཡས་ཁང་པར་འོས་པ། རྒྱུ་རིན་པོ་ཆེ་སྣ་ལྔ་ལས་
གྲུབ་ པའི་བུམ་པར་བསྐྱེད། དེའི་ནང་དུ་ལྷ་མོ་བཅོ་ལྔ་དམ་ཚིག་པ་བསྐྱེད། ཡེ་
ཤེས་ཀྱི་ལྷ་མོ་བཅོ་ལྔ་སྤྱན་དྲངས་ནས་བསྟིམས། དབང་བསྐུར། མཆོད་བསྟོད།
བདུད་རྩིའི་གཏོར་མ་ཕུལ་ནས། ཀ་པ་ལར་མ་ད་ན་བདུད་རྩི་སྦྱར་བའི་སྟེང་དུ།
རྡོ་རྗེའི་ལྟེ་བ་ལ་གཟུངས་ཐག་དང་བཅས་པ་བུམ་པའི་ཁ་རྒྱན་གྱི་སྟེང་དུ་བཞག །
གཟུངས་ཐག་སྣ་གཅིག་སློབ་དཔོན་གྱིས་གཟུངས་ནས་ཕྲེང་སྔགས་ཀྱི་བཟླས་པ་
བྱས་པས། སྔགས་ཀྱི་འོད་ཟེར་གཟུངས་ཐག་ལ་འཁྲིལ་ནས་བུམ་པའི་ནང་དུ་
234-22



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སོང་བས། བུམ་པའི་ནང་ན་ཡར་ལ་བདུད་རྩིའི་ཆུ་རྒྱུན་དཔག་ཏུ་མེད་པས་དཀར་
མོ་རེ་རེ་པ
གང་བར་བསམ། བཟླས་པ་ཐེབ་པ་དང་
། ཆུ་དེ་བུམ་པ་རྣམས་ཀྱི་ནང་དུ་
ཐིགས་པ་རེ་བླུགས་པས། ལྷ་རྣམས་བདུད་རྩིའི་ཆུར་ལྟེམས་ཀྱིས་ཞུ་བར་བསམ།
དེ་ལྷ་མོ་བཅོ་ལྔའི་བུམ་པ་བསྒྲུབ་པ་ཡིན།
ད་ལས་ཐམས་ཅད་པའི་བུམ་པ་སྒྲུབ་པ། ལས་བུམ་དེ་ཡང་མི་དམིགས་པ་
སྟོང་པ་ཉིད་དུ་བསྒོམ། སྟོང་ཉིད་ཀྱི་ངང་ལས་ཧཱུཾ་ལས་རིན་པོ་ཆེའི་བུམ་པར་
བསྐྱེད། དེའི་ནང་དུ་ཁྲོ་བོ་བདུད་རྩི་འཁྱིལ་པ་སྐུ་མདོག་སྔོན་པོ་ཞལ་གཅིག་ཕྱག་
གཉིས་པ། གཡས་ན་རྡོ་རྗེ་གཡོན་པས་སྡིགས་མཛུབ་ཐུགས་ཀར་མཛད་པ། རྒྱན་
ཆ་ལུགས་དང་ལྡན་པའི་སྐུར་བསྐྱེད། དབང་བསྐུར། མཆོད་པ་བྱེད། བསྟོད་པ་
བྱེད། བདུད་རྩི་མྱང་
། གཏོར་མ་ཕུལ་ནས། རྡོ་རྗེའི་ལྟེ་བ་གཟུང་ཐག་དང་བཅས་
པ་ལས་བུམ་གྱི་ཁ་རྒྱན་གསེབ་ཏུ་བཞག །ཨོཾ་ཨ་མྲྀ་ཏ་ཀུནྟཱ་ལི་ཧ་ན་ཧ་ན་ཧཱུྃ་ཕཊ་
ཀྱིས་སྔགས་ལ་བཟླས་པ་བྱས་པས། སྔགས་རྡོ་རྗེ་གཟུངས་ཐག་ལ་འཁྲིལ་ནས་
བུམ་པའི་ནང་དུ་སོང་བས། བུམ་པའི་ནང་ན་ཡར་ལ་ཁྲོ་བཅུ་རྡུལ་ཕྲ་རབ་ཀྱི་
གྲངས་དང་མཉམ་པ་དཔག་ཏུ་མེད་པའི་མེ་རེ་རེ་གང་བར་བསྒོམ། བཟླས་པ་
ཐེམ་པ་དང་། ཁྲོ་བོའི་སྐུ་མི་ཞུ་བར་མཆོད་བརྗོད་ཅིག་བྱེད་པ། རང་བཞིན་རྣམ་
དག་ཆོས་ཀྱི་དབྱིངས་ལས་མ་གཡོས་ཀྱང་
། །ཐབས་ཀྱིས་སྤྲུལ་སྐུ་སྣ་ཚོགས་སྟོན་
མཛད་པ། །གདུག་པ་འདུལ་ཕྱིར་འཇིགས་པའི་སྐུར་སྟོན་པའི། །ཁྲོ་རྒྱལ་བདུད་
རྩི་འཁྱིལ་པ་ཁྱོད་ལ་འདུད། །བྱ་བའི་མཆོད་བརྗོད་ཅིག་བྱས་ནས། བདག་ཅག་
དཔོན་སློབ་རྣམས་ཀྱི་ཆོ་གའི་རིམ་པ་འདི་མ་ཚར་གྱི་བར་དུ་བར་དུ་གཅོད་པ་མི་
འཇུག་པའི་དཔང་པོར་ཁྲོ་བོའི་རྒྱལ་པོ་ཁྱེད་བཞུགས་པ་ཡིན་ནོ། །ཞེས་བརྗོད་
234 -23



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ནས་འཇུག་ སྒོའི་གཡས་ངོས་སུ་འཇོག་ པའམ་དཀྱིལ་འཁོར་གྱི་བྱང་ཤར་གྱི་
མཚམས་སུ་འཇོག་པར་བྱེད་པ་དེ་ལས་ཐམས་ཅད་པའི་བུམ་པ་བསྒྲུབས་པ་ཡིན།
དེ་རྣམས་ཀྱིས་བུམ་པ་སྟ་གོན་དུ་གནས་པ་བཤད།
ད་སློབ་མ་སྟ་གོན་དུ་གནས་པ་སྟོན་པར་བྱེད་པ། སློབ་མ་རྣམས་ཡོལ་
བའི་ ཕྱི་རོལ་ཏུ་ བསྡུས། ལས་ཐམས་ཅད་ པའི་བུམ་པའི་ཆུས་ཁྲུས་བྱེད། གོས་
གཙང་མ་བཀོན། མཎྜལ་མེ་ཏོག་དང་བཅས་པ་བླ་མ་ལ་འབུལ། ལག་པ་མེ་ཏོག་
དང་བཅས་པ་ཐལ་མོ་སྦྱར་ནས། ཙོག་པུར་འདུག་ཏུ་བཅུག་པ་ལ། སློབ་དཔོན་
གྱིས། སྔགས་ ཀྱི་དངོས་གྲུབ་དོན་གཉེར་གང་
། དཀྱིལ་འཁོར་འདིར་ནི་འཇུག་
པར་བྱ། །བསོད་ནམས་འདོད་པ་དེ་ལས་གཞན། །བྱ་བ་ལ་སོགས་པས་ཐེག་པ་
ཆེན་པོ་གསང་སྔགས་སུ་གདམས་པ་བྱེད། སློབ་མས། དགའ་ཆེན་ཁྱེད་བདག་
སྟོན་པ་བས། །སློབ་དཔོན་ཁྱོད་ནི་དགོངས་སུ་གསོལ། །བྱང་ཆུབ་ཆེན་པོའི་ཚུལ་
སྟོན་པའི། །བྱ་བ་ལ་སོགས་པས་ཐུན་མོང་མ་ཡིན་པའི་སེམས་བསྐྱེད་པའི་དོན་དུ་
གསོལ་བ་གདབ། སློབ་དཔོན་གྱིས། བུ་ཚུར་ཐེག་པ་ཆེན་པོ་ལ། །གསང་སྔགས་
ཚུལ་ཆེན་སྣོད་ཡིན་གྱིས། །གསང་སྔགས་སྤྱོད་ཚུལ་ཆོ་ག་འདི། །བྱ་བ་ལ་སོགས་
པས། ཐེག་པ་ཆེན་པོ་གསང་སྔགས་ལ་བློ་གཞུག །རྟོག་པ་ཐམས་ཅད་ལེགས་
པར་ བསྡུས་ནས་ནི། །ཤིན་ཏུ་ བསམ་ པ་ བཟང་ པོ་ ལྡན་ པས་ ཉོན། །བྱ་ བ་ ལ་
སོགས་པ་གསུངས་པས་ཉན་པ་རྣ་བ་གཏད་པར་བསྐུལ་བར་བྱེད། སློབ་མའི་རྒྱུད་
ཡོངས་སུ་དག་པའི་དོན་དུ་ལྔ་པོ་རྣམ་དག་བྱ། སྐུ་གསུང་ཐུགས་ཀྱི་ལྷས་སློབ་མའི་
ལུས་ངག་ཡིད་གསུམ་ལ་རབ་ཏུ་གནས་པ་བྱེད། སོ་ཤིང་སོར་བཅུ་གཉིས་པ་རྩེ་མོ་
མེ་ཏོག་གིས་མཚན་པ་བྱིན་ལ། དངོས་གྲུབ་རབ་འབྲིང་གི་མཚན་མའི་ལྟས་བརྟག །
234-24



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ངག་གི་སྡིག་སྒྲིབ་དག་པའི་དོན་དུ་སྐྱོར་ཆུ་བླུད། རྨི་ལམ་གྱི་ལྟས་བརྟག་པའི་དོན་
དུ་ཀུ་ཤའི་སྟན་དང་སྔས་བྱིན། བར་ཆད་ཞི་བའི་དོན་དུ་བསྲུང་སྐུད་མདུད་པ་
གསུམ་དང་ལྡན་པ་དཔུང་པ་གཡོན་པའི་རྩ་བར་བཅིངས་ནས། ཟབ་ཅིང་རྒྱ་ཆེ་
བའི་སྒོ་ནས་ཆོས་བཤད་པར་བྱེད་པ།
འཇིག་རྟེན་ཁམས་ནི་ཐམས་ཅད་དུ། །ཐམས་ཅད་མཁྱེན་པ་འབྱུང་མི་
འགྱུར། །ཨུ་དུམྦུ་རའི་མེ་ཏོག་བཞིན། །བྱ་བ་ལ་སོགས་པའི་མཐར་ཟབ་ཅིང་རྒྱ་
ཆེ་བའི་ཆོས་བཤད་པར་བྱས་ནས། སློབ་མ་རྣམས་ལ། བློ་གཡས་པ་ཕོབ། སེང་
གེའི་ཉལ་སྟབས་སུ་ཉོལ། བཅོམ་ལྡན་འདས་ལྷ་མོ་བཅོ་ལྔའི་དཀྱིལ་འཁོར་བླ་མ་
དང་བཅས་པ་ཡིད་ལ་གྱིས་ལ་ཉོལ་ཅིག །རྨི་ལམ་བཟང་ངན་གྱི་མཚན་མའི་བྱེ་
བྲག་ལྟས་དང་བཅས་པ་ཞིག་རྨི་བས། དེ་ཚ་བ་ཞིག་རྨིས་ཀྱང་སང་ངའི་མདུན་དུ་
གབ་པ་དང་སྦས་པ་མེད་པར་ཤོད་ཅིག །ཅེས་བརྗོད་ནས་སློ་མ་རྣམས་ཉལ་དུ་
བཅུག །སློབ་དཔོན་ཡོལ་བའི་ནང་དུ་ཕྱིན་ནས་དཀྱིལ་འཁོར་ལྷ་ཚོགས་ལ་མཆོད་
པ་བྱེད། བསྟོད་པ་བྱེད། བཟོད་པར་གསོལ། ཕྲིན་ལས་བཅོལ། འདོད་པའི་དོན་
དུ་གསོལ་བ་འདེབས། དགེ་བའི་རྩ་བར་བསྔོ་བ་བྱས་ནས། ནུས་ན་དགེ་སྦྱོར་
བྱེད། མི་ནུས་ན་ཆོས་ཀྱི་དབྱིངས་སུ་ཉལ། ནང་པར་སྔ་བར་ལངས་ནས་ཡན་
ལག་དྲུག་དང་ལྡན་པའི་བསྐྱེད་པའི་རིམ་པ་རྒྱས་པ་ཚར་ཅིག་བསྒོམ། བུམ་པ་ལ་
བཟླས་པ་ཚར་ཅིག་བྱེད། སྟ་གོན་གྱི་ལྷ་ཚོགས་ནམ་མཁའ་ལ་བཏེག །སློབ་མ་
རྣམས་ལ་རྨི་ལམ་དྲིས། བཟང་ན་བཟང་བའི་ལྟས་བརྗོད། ངན་ན་བཟློག་པའི་
ཐབས་བྱེད། དེས་ནུབ་གཉིས་པ་སྟ་གོན་གྱི་ཆོ་ག་བཤད།
ད་དཀྱིལ་འཁོར་ཞག་གི་ཆོ་ག་སྟོན། དེ་ལ་ཆོས་བཞི་ལས། ཐིག་གི་ཆོ་
234 --25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གས་ཐིག་འདེབས་པར་ བྱེད་པ། རང་འདོད་ལྷ་ཡི་གཟུགས་ཀྱིས་ནི། །བསྐྱེད་
རིམ་རང་འདོད་པ་ཡིད་ཀྱི་ལྷའི་གཟུགས་ཡིད་ལ་ལྷའི་ང་རྒྱལ་དང་མི་འབྲལ་བར་
བྱས་ནས། གསར་བ་ལེགས་པར་བཀལ་བ་དང་། །གསར་ པ་ཐིག་སྐུད་གཞན་
གྱིས་ལོངས་མ་སྤྱད་པ་ཡིན། ལེགས་པར་བཀལ་བ་འཇུར་མདུད་མེད་པ། ཤིན་
ཏུ་ཚད་མ་མཛེས་པ་ཡིས། །ཤིན་ཏུ་ཚད་མ་དཀྱིལ་འཁོར་ཀྱི་ཉིས་འགྱུར་ཡོད་པ།
མཛེས་པ། ཚོན་སྣ་ལྔའི་བསྒྱུར་ཡོད་པ། སྲད་བུ་ཤེས་རབ་ཅན་གྱིས་ གདབ། །
བྱིན་གྱིས་བརླབས་པའི་སྲད་བུ་ཤེས་རབ་ཅན། ཆགས་ཅན་ཡིན་ན་ཤེས་རབ་མ་
དང་གཉིས་ཀྱིས་ཐིག་གདབ། ཆགས་བྲལ་ཡིན་ན་གྲོགས་ཤེས་རབ་ཅན་ཐིག་གི་
ལས་མཁས་པ་ཞིག་དང་གཉིས་ ཀྱིས། ཆ་ཆེན་པོ་ཉི་ཤུ་ཐམ་པར་ཐིག་འདེབས་
པར་བྱེད་པ་ལ། ཐིག་ཚོན་བྱིན་གྱིས་བརླབ་པ་ལག་ལེན་གྱི་དུས་སུ་སྐབས་འདིར་
བྱེད་ཀྱང་
། བཤད་པ་ལ་ཚོན་བྱིན་གྱིས་བརླབ་པའི་སྐབས་སུ་བྱེད་པ་ཡིན་པས།
ཐིག་སྐུད་ཆང་བུ་རྣམས་ལ་བསྒྲིལ་ནས། ཡེ་ཤེས་ཀྱི་ཐིག་ཆེན་བརྒྱད་གནམ་ཐིག་
ཏུ་འདེབས།
དེ་ནས་ཐིག་སྐུད་གཞན་ཡོད་ན་གཞན་ཞིག་གིས་འདེབས། མེད་ན་དེ་
རང་གི་ཡེ་ཤེས་སེམས་དཔའ་གཤེགས། དམ་ཚིག་སེམས་དཔའ་མི་དམིགས་པ་
བྱས་ནས། ས་དཀར་གྱི་གསེབ་ཏུ་བསྒྲིལ་ནས་ཐིག་འདེབས་ པར་ བྱེད་པ་ལ།
གུར་ལེའུ་བརྒྱད་པ་ནས། དང་པོ་ཚངས་པའི་ཐིག་ཡིན་ཏེ། །གཉིས་པ་གྲྭ་ཡི་ཐིག་
ཡིན་ནོ། །གསུམ་པ་ངོས་བཞི་པ་རྣམས་སུ། །ཐིག་བཞི་རབ་ཏུ་གདབ་པར་བྱ། །
ཞེས་གསུངས་པས། ཚངས་ཐིག །ཟུར་ཐིག །ལོགས་ ཐིག །ཐིག་ཆེན་བརྒྱད་པོ་
གནམ་ཐིག་བཞིན་དུ་འདེབས། ཆ་བགོ་བར་བྱེད་པ་ལ། གུར་ནས། དེ་ནས་གོ་ཆ་
234 -26



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བོར་བ་ལ། །ཆ་དགུར་རབ་ཏུ་གདབ་པར་བྱ། །ཞེས་གསུངས་པས། སྒོ་སྟོད་ཀྱི་ཆ་
ཆེན་པོ་གཅིག་བོར་བའི་གཡས་ན་ཆ་ཆེན་བཅུ། གཡོན་ན་ཆ་ཆེན་བཅུ། ཆ་ཆེན་
པོ་ཉི་ཤུ་ཐམ་པར་ཐིག་བཏབ་ནས། ཆ་བྲན་དགོད་པར་བྱེད་པ་ལ། གུར་ནས།
འཁོར་ལོའི་བརྒྱད་ཆ་སྒོ་ཡིན་ཏེ། །བྱ་བ་ལ་སོགས་པ་གསུངས་པས། ཆ་བྲན་
དགོད་པ་ལ་སོགས་པ་རྣམས་བྱས་ནས། ཚངས་ཐིག་གི་གཡས་ནས་ཆ་ཆེན་བཅུ།
གཡོན་ན་ཆ་ཆེན་བཅུའི་དབུས་དེར་ཐུར་མ་ཞིག་བཙུགས་ནས། དང་པོར་ཆ་ཆེན་
པོ་གཅིག་བསྐོར་བ་ལ་དབུས་ཀྱི་ལྟེ་བ་བྱེད། དེའི་ནང་ནས་ཆ་བྲན་གཅིག་བསྐོར་
བ་ལ་ཟེའུ་འབྲུ་བྱེད། དེའི་ཕྱི་ནས་ཆ་ཆེན་པོ་གཉིས་བསྐོར་བ་ལ་པདྨ་འདབ་མ་
བཞི་པ་དང་བརྒྱད་པ་བྱེད
། ནང་ནས་ཆ་བྲན་གཅིག་བསྐོར་བ་ལ་ཐོད་ཕྲེང་གི་ས་
བྱེད། དེའི་ཕྱི་ནས་ཆ་ཆེན་གཅིག་བསྐོར་བ་ལ་ལྷ་སྣམ་བྱེད་དེའི་ཕྱི་ནས་ཆ་ཆེན་
བཞི་བགོས་ནས་སྒོ་དང་རྟ་བབས་ཀྱི་ས་བྱེད། དེའི་ཕྱི་ནས་ཆ་ཆེན་གཅིག་བསྐོར་
བ་ལ་དུར་ཁྲོད་ཀྱི་ས་བྱེད། དེའི་ཕྱི་ནས་ཆ་ཆེན་གཅིག་ལ་ཕྱེད་དུ་གཤགས་ནས་
ནང་མ་ལ་རྡོ་རྗེའི་ར་བ་བྱེད། ཕྱི་མ་ལ་མེ་རིའི་ས་བྱེད།
དེ་ནས་ཐིག་རྐང་དགོས་པ་རྣམས་བཞག །མི་དགོས་པ་རྣམས་དྲིའི་ཆུས་
ཕྱིས་ལ། དཀྱིལ་འཁོར་གྱི་རྣམ་པ་ལྟ་བུ་ཝལ་ལེ་བ་ཞིག་འབྱུང་
། དེ་ལས་བཤད་
པ་བྱེད་པ། སྟོན་པས་དཀྱིལ་འཁོར་འདི་སྐད་གསུངས། །སྔོན་འབྱུང་དུ་སྟོན་པ།
རྗེས་འཇུག་ཏུ་བླ་མས་དཀྱིལ་འཁོར་གྱི་རིམ་པ་འདི་སྐད་དུ་གསུངས། གྲུ་བཞི་
ཡང་དག་འབར་བ་ཉིད། །ངོས་བཞི་མི་མཉམ་པ་མེད་པར་མཉམ་པའི་རྟགས་སུ་
གྲུ་བཞི། ཡང་དག་འབར་བ། འོད་འཕྲོ་འདུ་དང་བཅས་པ། སྒོ་བཞི་གཟི་བརྗིད་
ཆེན་པོ་སྟེ། རྣམ་པར་ཐར་པ་བཞི་མཚོན་པའི་རྟགས་སུ་སྒོ་བཞི། འོད་ཟེར་གྱི་
234 -27



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གཟི་བརྗིད་ཆེན་པོ་སྟེ། དོ་ཤལ་དོ་ཤལ་ཕྱེད་པས་བརྒྱན། །དྲུ་བ་དང་དྲ་བ་ཕྱེད་
པས་བརྒྱན་པ་ཡིན། ཕྲེང་བ་ལ་སོགས་ རྔ་ཡབ་ལྡན། །རྒྱན་གྱི་བྱེ་བྲག་ཡིན། ཀ་
བ་བརྒྱད་ཀྱིས་ཉེ་བར་བརྒྱན། །རྟ་བབས་འདེགས་པར་བྱེད་པའི་ཀ་བ་བརྒྱད་
ཀྱིས་ཉེ་བར་བརྒྱན་ཏེ་བསྒོམ་པ་ལ་དགོངས་པ་ཡིན། རྡོ་རྗེ་སྲད་བུས་མཉམ་པར་
ལྡན། །ཐིག་གདབ་པ་ཐམས་ཅད་བདེ་སྟོང་དབྱེར་མེད་ཀྱི་ཐིག་ཏུ་ལྷན་ལྷན་བྱུང་
བར་བསམ། དེས་ཐིག་གདབ་པ་བཤད་ནས།
ད་ཚོན་གྱི་ཆོ་གས་ཚོན་བྲི་བ་སྟོན་པ། ཕྱི་ནས་དཀྱིལ་འཁོར་བྲི་བར་བྱ། །
ཐིག་གདབ་པ་ཐམས་ཅད་བདེ་སྟོང་དབྱེར་མེད་ཀྱི་ཐིག་ཏུ་ལྷན་ལྷན་བྱུང་བར་
བསམ། དེས་ཐིག་གདབ་པ་བཤད་ནས། ད་ཚོན་གྱི་ཆོ་གས་ཚོན་བྲི་བ་སྟོན་པ།
ཕྱི་ནས་དཀྱིལ་འཁོར་བྲི་བར་བྱ། །ཐིག་གདབ་པའི་ཕྱི་ནས། ཚོན་ གྱི་ ཆོ་ གས་
དཀྱིལ་ འཁོར་ བྲི་བར་ བྱེད་ པ་ལ། རྡུལ་ཚོན་དམ་ པའི་ ཚོན་དང་ནི། །ཡང་ན་
འབྲིང་པོ་ཉིད་ཀྱིས་ཏེ། །
དེས་མདོར་བསྟན། རྒྱས་པར་འཆད་པ། རྡུལ་ཚོན་དམ་པའི་ཚོན་རྒྱས་
པར་འཆད་པ་ལ། རིན་ཆེན་སྣ་ལྔའི་ཕྱེ་མའམ། །སློབ་མ་འབྱོར་བ་རབ་ཡིན་ན་
རིན་ཆེན་སྣ་ལྔ་ལ་བྱེད། ཡང་ན་འབྲིང་པོ་ཉིད་ཀྱིས་ཏེ། །བྱ་བའི་དོན་རྒྱས་བཤད།
ཡང་ན་ འབྲས་ ལ་ སོགས་ པའོ། །སློབ་ མ་ འབྱོར་ པ་ འབྲིང་ ཡིན་ན། འབྲས་ལ་
སོགས་པའི་འབྲུ་སྣ་ལྔ་ལ་བྱེད། སློབ་མ་འབྱོར་པ་ཐ་མ་ཡིན་ན། གོང་ལེའུ་གཉིས་
པར་བསྟན་པའི་དུར་ཁྲོད་ཀྱི་སོལ་བ། སོ་ཕག་ལ་སོགས་པ་རྣམས་ལ་བྱེད། དེ་
ནས་ཚོན་སྣ་ལྔ་པོ་དེ་ཐོད་ཆུང་ལྔའི་ནང་དུ་བླུགས་ནས། ནག་པོ་ལ་ཧཱུྃ་བྲི་ནས་
དབུས་སུ་འཇོག །དཀར་པོ་ལ་ཧཱུྃ་བྲིས་ནས་ཤར་དུ་འཇོག །སེར་པོ་ལ་ཛི་བྲིས་
234 -28



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ནས་ལྷོར་འཇོག །དམར་པོ་ལ་ཨོ་བྲིས་ནས་ནུབ་ཏུ་འཇོག །ལྗང་ཁུ་ལ་ཁཾ་བྲིས་
ནས་བྱང་དུ་འཇོག །དེ་རྣམས་ཀྱི་ཟླ་ལ་ཐིག་སྐུད་ལྔ་ཡང་བཞག་ནས། ས་བོན་ལྔ་
ལས་ རིགས་ ལྔ་བསྐྱེད། ཡེ་ཤེས་ཀྱི་རིགས་ ལྔ་ སྤྱན་དྲངས་ནས་བསྟིམ། དབང་
བསྐུར། མཆོད་ པ་ བྱེད། བསྟོད་ པ་ བྱེད། ཨོ་ ཨཱཧཱུྃ་ ཞེས་ བརྗོད་ནས། རིགས་ ལྔ་
ཐིག་དང་ཚོན་གྱི་ངོ་བོར་ལམ་གྱིས་ཞུ་བར་བསམ་ པ་ དེ་ ཐིག་ཚོན་བྱིན་གྱིས་
བརླབས་པ་ཡིན། ཚོན་གྱི་པྲ་བརྟག་པར་བྱེད་པ། བྱང་ཤར་མཚམས་སུ་ཕྱི་ཏ་
དཀར་ པོ་ ཁྱིད་གང་བ་ཞིག་ཐོན། དེའི་ནང་དུ་ལྗང་ཁུ། དེའི་ནང་དུ་དམར་པོ།
དེའི་ནང་དུ་སེར་པོ། དེའི་ནང་དུ་ནག་པོ་ཁྱུད་རེ་བ་རེ་ཐོན། དེ་རྣམས་ཀྱི་སྟེང་དུ་
ཐོད་པ་དུམ་བུ་གཅིག་པ་ཞིག་དབུབ། དེའི་སྟེང་དུ་རྡོ་རྗེ་གཅིག་བཞག །ནས་འབྲུ་
འགའ་བཟུང་ནས།
ཆོས་དབྱིངས་འདི་ནི་དག་པ་སྟེ། སེམས་ཅན་ཁམས་རྣམས་རབ་གྲོལ་
བྱེད། །རྒྱལ་ཆེན་ཀྱེ་ཡི་རྡོ་རྗེ་ཡི། །དཀྱིལ་འཁོར་རབ་ཏུ་བྲི་བར་བྱ། །ཞེས་བརྗོད།
ནས་འབྲུ་འགའ་དེ་གཏོར་ནས་འཇོག་པ་དེ་ཚོན་གྱི་པྲ་བརྟག་པ་བྱ་བ་ཡིན། ཚོན་
བྲི་བར་བྱེད་པ་ལ་ཕུར་ཁུང་དེ་ཚོན་གྱི་པྲ་བརྟག་པ་བཞིན་དུ་དགང་
། དབུས་ཀྱི་ལྟེ་
བ་ནག་པོ་བྱེད། ཟེའུ་འབྲུ་བཅུ་དྲུག་ཁྲ་བོ་བྱེད། པདྨ་འདབ་མ་བཞི་པ་དང་བརྒྱད་
པ་ དམར་ པོར་ བྱེད། གོང་ རས་ནག་པོར་བྱེད། ཐོད་ཕྲེང་དམར་པོ། ལྷ་རྣམས་
ཕྱོགས་ཚོན་དུ་བྱེད། པན་ཙ་ ར་ གའི་རྩིག་པ་ཚོན་པྲ་བརྟག་པ་བཞིན་དུ་བྱེད།
འདོད་ཡོན་སྣམ་བུ་བཞི་དམར་པོ། རིན་ཆེན་ཕ་གུ་གཞི་མ་སེར་པོ། དྲུ་བ་དང་དྭ་
བ་ཕྱེད་ དང༌། རིན་ཆེན་ ཤར་ བུ། གཞི་ མ་ ནག་པོའམ། མཐིང་ ག་ ལ་ ཁོལ་ མ་
དཀར་པོར་བཏང་
། སྒོ་རྟ་བབས་མཛེས་ཚོན་དུ་བྱེད། དུར་ཁྲོད་གཞི་མ་ནག་པོ་
234 -29



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལ་ཁོལ་མ་སྣ་ཚོགས་སུ་བཏབ། རྡོ་རྗེ་ར་བ་གཞི་མ་དཀར་པོ་ས་རྡོ་རྗེ་ནག་པོར་
བཏང་། མེ་རི་གཞི་མ་སེར་པོ་ལ་མེ་དམར་ནག་ཏུ་སྤེལ་མར་བཏབ་ནས།
ད་ཐུགས་ཕྱག་མཚན་དགོད་པར་བྱེད་པ། འཕར་མ་གཉིས་བཟང་རྣམ་
བྲིས་ནས། །འཕར་མ་གཉིས། པདྨ་འདབ་མ་བཞི་པ་དང་བརྒྱད་པ་གཉིས་བྲིས་
ནས། མྱུར་ དུ་ དཀར་ མོ་ ལ་ སོགས་ བྲི། །མྱུར་དུ་བརྩོན་ འགྲུས་ དང་ བཅས་ པ་
དཀར་མོ་ལ་སོགས་པའི་ལྷ་མོ་རྣམས་ཀྱི་ཕྱག་མཚན་དགོད་པར་བྱེད་པ། ཤར་དུ་
གྲི་གུག་རེ་རེ་བྲི། །ཤར་གྱི་པདྨ་ཕྱི་ནང་གཉིས་ལ་གྲི་གུག་རེ་རེ་བྲི། ལྷོ་དང་ནུབ་
ཏུའང་དེ་བཞིན་ནོ། །ལྷོའི་པདྨ་ ཕྱི་ནང་གཉིས་དང་ནུབ་ཀྱི་པདྨ་ ཕྱི་ནང་གཉིས་
ལའང་གྲི་གུག་རེ་རེ་བྲི། བྱང་དང་མེ་ཡི་མཚམས་དང་ནི། །བྱང་གི་པདྨ་ཕྱི་ནང་
གཉིས་དང་མེའི་མཚམས་ཤར་ལྷོའི་མཚམས་ཀྱི་པདྨ་ལ་གྲི་གུག་རེ་རེ་བྲི། བདེན་
བྲལ་རླུང་དུའང་དེ་བཞིན་ནོ། །བདེན་བྲལ་ལྷོ་ནུབ་མཚམས་དང་རླུང་ནུབ་བྱང་གི་
མཚམས་ཀྱི་པདྨ་ལ་གྲི་གུག་རེ་རེ་བྲི། དབང་ལྡན་དུ་ནི་ཅི་གསུངས་པ། །དབང་
ལྡན་བྱང་ཤར་མཚམས་ཀྱི་པདྨ་ལ་གྲི་གུག་གཅིག་བྲི།
དེ་ལྟར་དེ་ལྟར་འོག་དང་སྟེང་
། །ཕྱོགས་བཞི་མཚམས་བཞིར་གྲི་གུག་རེ་
བྲི་བ་དེ་ལྟར། འོག་དང་སྟེང་གཉིས་སུ་ཡང་གྲི་གུག་རེ་བྲི་བར་བྱེད་པ་ལ། སྟེང་
འོག་ཏུ་བྲི་མི་ཤེས་པས། བཤད་པའི་རྒྱུད་སཾ་བུ་ཊ་ནས། ལྷོ་ནས་སེར་དང་སྔོ་བའི་
མདོག །བྱང་ནས་དམར་དང་ལྗང་བའི་མདོག །ཟེར་ནས་ལྷོ་བྱང་དུ་བྲི་བ་ཞིག་
བཤད་ནས་འདུག་སྟེ། བླ་མའི་ཕྱག་བཞེས་མཛད་པའི་དུས་སུ་ཤར་གྱི་ལྷ་སྣམ་
དང་ནུབ་ཀྱི་ལྷ་རྣམ་གཉིས་སུ་གྲི་གུག་རེ་རེ་བྲི་བར་བྱེད། དེའི་རྗེས་ལ་ཚོན་ལྷག་
ཆད་རྣམས་གདབ། ཆད་པ་རྣམས་གསོས། ཚོན་ལྷག་མ་རྣམས་ཡེ་ཤེས་སེམས་
234 --30



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དཔའ་ གཤེགས། དམ་ ཚིག་ སེམས་ དཔའ་མི་དམིགས་ པར་ བྱས་ནས། ལོགས་
གོལ་ས་ཞིག་ཏུ་ཕར་སྐྱེལ་བར་བྱེད་པ་ཡན་ཆད་འབྲི་བ་ཡིན།
ད་དཀྱིལ་འཁོར་གྱི་གནས་ཉེ་བར་བརྒྱན་ནས། དཀྱིལ་འཁོར་སྒྲུབ་པར་
བྱེད་པ་ལ། དཀྱིལ་འཁོར་ཁང་པ་དེ་ལ་གནམ་ཡོལ་དང་གདུང་ཡོལ་དང་ལོགས་
ཡོལ་ལ་སོགས་པ་རྣམས་བྲེས། དང་བའི་དད་པ་འདྲེན་པའི་དོན་དུ་སྐུ་གསུང་
ཐུགས་ཀྱི་རྟེན་འབུར་དུ་བཏོད་པ། ལུགས་སུ་བླུག་པ། བྲིས་སུ་བྲིས་པ་རྣམས་
བཞུགས་སུ་བཅུག །བསྲུང་བ་ཡན་ལག་གི་རྫས་ལ། རལ་གྲི་བརྒྱད། མདའ་བོ་
ཆེ་བརྒྱད། དཀྱིལ་འཁོར་གྱི་ཕྱོགས་བཞི་མཚམས་བཞིར་བཙུགས། མེ་ལོང་རེ་
ཡང་འདོགས། བར་ཚོན་སྐུད་ཀྱི་དྲྭ་བས་སྦྲེལ་ནས། དཀྱིལ་འཁོར་མཆོད་པའི་བྱེ་
བྲག་ལ། རྣམ་ལྔ་ཡན་ལག་དང་བཅས་པ་བརྒྱུའམ། སྟོང་ངམ་བཅུ་ལས་ཉུང་དུ་མི་
རུང་། དཔའ་བོ་མཁའ་འགྲོ་ལ་ཚོགས་ཀྱི་འཁོར་ལོའི་བྱེ་བྲག་བརྒྱའམ། སྟོང་ངམ་
བཅུ་ལས་ཉུང་དུ་མི་རུང་། མཁའ་འགྲོ་དང་ཆོས་སྐྱོང་། འབྱུང་པོ་ལ་གཏོར་མའི་བྱེ་
བྲག་བརྒྱའམ། སྟོང་ངམ་བཅུ་ལས་ཉུང་དུ་མི་རུང་བ། རྡུལ་ཚོན་གྱི་དཀྱིལ་འཁོར་
མཐའ་མ་སྒོར་གྱིས་འཁོར་བར་བསམས་ནས། རྡོ་རྗེ་སློབ་དཔོན་ཆོ་ག་ལ་འཇུག་
རན་དུ་སོང་བ་དང་ཡན་ལག་སྨད་ལྔ་ཁྲུས་བྱེད། ཁར་བདུད་རྩི་རིལ་བུ་འཇུག །
ལུས་ལ་ཞིམ་པོའི་ཆུས་བྱུག་པ་བྱེད། ཆོས་ཀྱི་སྒོ་ནས་ཀྱང་བྱིན་རླབས་འཇུག་པ་
ཡིན་ པས། གསེར་ དང་། དངུལ་ དང་། དབུ་ རྒྱན་ དང་། རུས་ པའི་ རྒྱན་ ཆ་ ལ་
སོགས་པའི་རྒྱན་བཟང་པོ་རྣམས་ཀྱིས་བརྒྱན་ནས། དཀྱིལ་འཁོར་གྱི་ཤར་ཕྱོགས་
སུ་ཁྲི་བརྩེགས། སྟན་ནང་ཚངས་ཅན་བཏིང་བའི་དབུས་སུ་འདུག་ནས། ཤར་
ནས་ནུབ་ཏུ་ཁ་བལྟ་བར་བྱེད། གཡས་གཡོན་དུ་མཆོད་གཡོག་པ་རྣམས་འདུག །
234 -31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གཡས་སུ་མཆོད་པ་ལྔ། གཡོན་དུ་ཆུ་གསུམ། མདུན་དུ་རྡོ་རྗེ་དང་དྲིལ་བུ། བཟེད་
ཞལ་རྣམས་བཞག་ནས། དང་པོར་བར་ཆད་ཞི་ཞིང་ལས་སྒྲུབ་པར་བྱ་བའི་དོན་དུ་
འབྱུང་པོ་ལ་ཨིནྡྷའི་གཏོར་མ་ཞིག་བཏང་བའི་རྗེས་ལ། བསྲུང་བ་ཇི་ལྟར་བསྲུང་
བ་ཉིད། །བདག་དང་གནས་དང་རྣལ་འབྱོར་བསྲུང་བའི་བསམ་པ་དང་ལྡན་པས་
རཀྟའི་སྔགས་ལན་གསུམ་བརྗོད། དྲིལ་བུ་ལན་གསུམ་དུ་དཀྲོལ་ནས། ཀ་པཱ་ལ་
མཱ་ད་ན་བདུད་རྩི་དང་སྦྱར་བའི་ནང་དུ་རྡོ་རྗེའི་རྩེ་མོ་ཞིག་བཅུག་ནས། རྡུལ་ཚོན་
གྱི་དཀྱིལ་འཁོར་ལ་ཐིག་གཏོར་ཞིག་བྱས་པས་ལྷ་རྣམས་ཀྱི་ཕྱག་མཚན་ལ་ཕོག །
དེས་རྐྱེན་བྱས་ནས་ལྷ་མོ་བཅོ་ལྔ་རྟེན་གཞལ་ཡས་ཁང་བརྟེན་པ་ལྷ་དང་བཅས་པ་
ཐབས་ཤེས་རབ་དབྱེར་མེད་ཀྱི་སྐུར་དུས་གཅིག་ཏུ་ཁྲོང་གིས་བསྐྱེད། སྟ་གོན་གྱི་
ལྷ་ནམ་མཁའ་ལ་བཏེག་པ་དེ་དང་གཉིས། དགུག་གཞུག་ཅིང་གཉིས་སུ་མེད་
པར་བསྲེ། དེ་མི་དམིགས་པར་བྱ་བའི་ཡུལ་དེར་བཞག་ནས།
ཇི་ལྟར་བསམ་གཏན་དེ་བཞིན་འདིར། །ཇི་ལྟར་གོང་ལེའུ་བརྒྱད་པར་
བསྟན་པའི་བསམ་གཏན་འདིར་ཡང་ལྷ་མོ་བཅོ་ལྔའི་མངོན་པར་རྟོགས་པ་རྒྱས་པ་
ཚར་ཅིག་བསྒོམ། ཕྲེང་སྔགས་ལ་བཟླས་པ་ཐུན་གཅིག་བྱེད། མཆོད་དང་གསོལ་
བ་གདབ་ པ་ཉིད། །དེ་ དཀྱིལ་འཁོར་སྒྲུབ་ པའི་ གནས་ སྐབས་ཡིན་པས། ཕྱིའི་
མཆོད་པ་ལ་མཆོད་པ་རྣམ་པ་ལྔ། རྒྱལ་སྲིད་རིན་ཆེན་སྣ་བདུན། སྒེག་མོའི་དྲུག་
འགྱུར། རིག་མ་བཅུ་དྲུག །ལྷ་མོ་བརྒྱད་ཀྱི་མཆོད་པ་ལ་སོགས་པ་ཕྱིའི་མཆོད་པ་
རྣམས་ཀྱིས་མཆོད། ནང་གི་མཆོད་པ་ཤ་ལྔ་བདུད་རྩི་ལྔས་མཆོད། གསང་བའི་
མཆོད་པ་ལྷ་མོ་ཌ་བྷི་མོས་སྙོམས་འཇུག་དེ་ཁོ་ན་ཉིད་ཀྱིས་མཆོད། བསྟོད་པ་ལ།
ཁྱད་པར་གྱི་བསྟོད་པ། ཐུན་མོང་གི་བསྟོད་པ་ལ་སོགས་པ་བསྟོད་པ་རྒྱས་བསྡུས་
234 -32



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཇི་ལྟར་རིགས་པས་བསྟོད། བདུད་རྩི་མྱང་བའི་གཏོར་མ་ཞིག་ཕུལ་ནས། སློབ་མ་
དཀྱིལ་འཁོར་དུ་འཇུག་པའི་དོན་དུ། ནམ་མཁའ་ལས་བྱུང་མཚན་ལྡན་ཕྱིར། །
ཐོག་མ་ཐ་མ་མེད་པའི་མཆོག །བྱ་བ་ལ་སོགས་པས་འདོད་པའི་གླུས་ཉེ་བར་
ལོངས་སྤྱོད་པ་ཡན་བཅད་དེ་དཀྱིལ་འཁོར་སྒྲུབ་པ་ཡིན།
ད་སློབ་དཔོན་བདག་འཇུག་སྟོན་པ། གོང་གི་ཨ་སོགས་རྗེས་སུ་ནི། གོང་
ལེའུ་གཉིས་པར་བསྟན་པའི་ཨ་ཀ་རོ་མུ་ཁཾ་གི་སྔགས་དང་སོགས་ཁོངས་སུ་ཕྱི་
མའི་ཨིན་ཏྲའི་སྔགས་ཀྱིས། དེ་ལ་གཏོར་མ་རྣམ་པར་སྦྱིན། །གཏོར་མའི་མགྲོན་
ཉི་ཤུ་རྩ་བཞི་པོ་དེ་ལ་བར་ཆད་ཞི་ཞིང་ལས་སྒྲུབ་པར་བྱ་བའི་དོན་དུ་འབྱུང་པོ་ལ་
གཏོར་མ་ཞིག་ བྱིན་ནས། སློབ་དཔོན་དཀྱིལ་ འཁོར་འཇུག་ པ་ཉིད། །སློབ་མ་
དཀྱིལ་འཁོར་དུ་མ་བཅུག་པའི་སྔོན་རོལ་ཏུ་སློབ་དཔོན་རང་ཉིད་དཀྱིལ་འཁོར་དུ་
ཞུགས་ནས། སློབ་མ་ལ་དབང་ཇི་ཙམ་བསྐུར་བ་ཞིག་དཀྱིལ་འཁོར་གྱི་ལྷ་ཚོགས་
རྣམས་ལ་བླངས་ནས། སློབ་དཔོན་ནུས་ པ་ དང་ལྡན་པས་ སློབ་མ་ལ་ནུས་པ་
དགོད་ནུས་པ་ཡིན། དེ་ཡན་བཅད་སློབ་དཔོན་བདག་འཇུག་བྱ་བ་ཡིན།
དོན་བཞི་པོ་དེ་ཡར་དྲིལ་བས། སློབ་དཔོན་གྱི་ལས་བཤད། ད་སློབ་མ་
དཀྱིལ་འཁོར་དུ་འཇུག་ཅིང་ལྷ་ངོ་བསྟན་པར་བྱེད་པ་ལ། སློབ་མ་རྣམས་ཡོལ་
བའི་ཕྱི་རོལ་ཏུ་བསྡུས། ལས་ཐམས་ཅད་པའི་བུམ་པའི་ཆུས་ཁྲུས་བྱེད། མཎྜལ་
མེ་ཏོག་དང་བཅས་པ་བླ་མ་ལ་ཕུལ། ཡོལ་བའི་ནང་དུ་ཁྲིད། ཐོབ་པ་འདྲི། སྒོ་
བཞི་ནས་གཞུག་པ་བྱེད། སླར་ཤར་སྒོར་འཇོག །དམ་ཚིག་དང་སྡོམ་པ་འབོགས།
སློབ་མས་ཀྱང་དམ་ཚིག་དང་སྡོམ་པ་ཁས་བླང་། ཡི་དམ་གྱི་ལྷའི་དམ་བསྒྲགས་པ།
རྡོ་རྗེ་སློབ་དཔོན་གྱི་དམ་བསྒྲགས་པ་རྣམས་བྱེད། ཡེ་ཤེས་དབབ། གདོང་གཡོག་
234 -33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དཀྲོལ་ནས། ལྷ་ངོ་བསྟན་པ་འདིར་མ་བཤད། ཕྱི་མའི་ལེའུ་ལྔ་པ་ནས། དེ་ནས་
ཐུན་ཚོད་ གཉིས་ པ་ལ། །གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་
འཇུག་ པ་ ཉིད། །ཕྱི་ ནས་ དཀྱིལ་ འཁོར་ རབ་ཏུ་བསྟན། །ཞེས་ གསུངས། དེས་
སློབ་མ་དཀྱིལ་འཁོར་དུ་འཇུག་ཅིང་ལྷ་ངོ་བསྟན་པ་བཤད།
ད་ དབང་ བསྐུར་བ་སྟོན། དེ་ལ་བཞི་ལས། དང་ པོར་བུམ་པའི་དབང་
བསྐུར་བ་སྟོན་པར་བྱེད་པ། གང་ཞིག་དབང་གིས་རབ་ཕྱེ་བའི། གང་ཞིག་བུམ་
དབང་ལ་དབང་བསྐུར་བཅུ་གསུམ་དུ་རབ་ཏུ་ཕྱེ་བས། འོ་ན་དེ་རྒྱུད་གཞན་
ནས་བསྟན་ཅིང་རྒྱུད་གཞན་ནས་ཤེས་པ་ལྟ་བུ་ཡིན་ནམ་སྙམ་ན་དེ་མ་ཡིན། རང་
གི་དཀྱིལ་འཁོར་ཆོ་གས་སྦྱིན། བཅོམ་ལྡན་འདས་དཔལ་ཀྱི་རྡོ་རྗེ་འདི་རང་གི་རྩ་
རྒྱུད་བཤད་རྒྱུད་གཉིས་ནས་བཤད་པའི་དཀྱིལ་འཁོར་གྱི་ཆོ་གས་སྦྱིན། སྦྱིན་
ལུགས་ཇི་ལྟར་དུ་སྦྱིན་ན། ཇི་ལྟར་བཤད་པ་དེ་བཞིན་འདིར། ཇི་ལྟར་བཤད་པ
དེ་འཕགས་པ་མཁའ་འགྲོ་མ་རྡོ་རྗེ་གུར་ནས། བུམ་པའི་དབང་ཞིབ་པར་བཤད་
པས།
དེ་ནས་ཇི་ལྟར་བསྟན་པ་བཞིན། འདིར་ཡང་ཆུ། ཅོད་པན། རྡོ་རྗེ། དྲི་བུ།
མིང་ དང་ལྔ། སྐུ་གསུང་ཐུགས་ གསུམ་ གྱི་ དབང་ གསུམ་དང་བརྒྱད། དབུགས་
དབྱུང་། ལུང་ བསྟན། གཟེངས་བསྟོད་ པ་ གསུམ་ དང༌ བཅུ་ གཅིག །རྡོ་ རྗེ་ སློབ་
དཔོན་གྱི་དབང་བསྐུར་བ་དང་བཅུ་གཉིས། བརྟན་པར་བྱེད་པ་བརྟུལ་ཞུགས་ཀྱི་
དབང་དང་ བཅུ་ གསུམ། དེའི་སྟེང་དུ་བཤད་པའི་རྒྱུད་ སམྦུ་ཊ་ནས། གང་ གང་
བཤད་པ་དེ་དེ་རྣམས། །ཆོས་ཀྱི་འཁོར་ལོ་ཀུན་ཏུ་བསྐོར། །ཞེས་གསུངས་པས།
བླ་མའི་ཕྱག་བཞེས་མཛད་པའི་དུས་སུ་རིགས་ལྔའི་རྗེས་སུ་གནང་བ་ལྔ་བསྣན་
234 -34



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ནས་བཅོ་བརྒྱད་པོ་དེ་སྲོད་ལ་བསྐུར་ནས། སྤྱིར་ལུས་ངག་ཡིད་གསུམ་གྱི་དྲི་མ་
དག །ཁྱད་པར་དུ་ལུས་ཀྱི་དྲི་མ་བ་མོ་ལ་ཉི་མ་ཕོག་པའམ། གཞོབ་རོ་རྡོག་པས་
བརྫིས་པའམ། བྱ་སྒྲོ་མེས་བཤུར་བ་བཞིན་དུ་སིངས་ཀྱིས་དག་པར་བསྒོམ། དེ་
སྲོད་ལ་རྡུལ་ཚོན་ཤར་གྱི་ཕྱོགས་སུ་བུམ་པའི་དབང་བསྐུར་བ་བཤད་ནས། ནམ་
ཕྱེད་ན་རྡུལ་ཚོན་དཀྱིལ་འཁོར་ལྷོའི་ཕྱོགས་སུ་གསང་བའི་དབང་བསྐུར་བ་འདུག་
སྟེ་སང་བྱ།
ད་ནམ་ཕྱེད་ན་རྡུལ་ཚོན་གྱི་དཀྱིལ་འཁོར་ལྷོ་ཕྱོགས་སུ་གསང་བའི་དབང་
བསྐུར་བ་སྟོན་པར་བྱེད་པ། དེར་ནི་རིགས་ལྔ་ལས་བྱུང་བ་བྱ་བ་ལ་སོགས་པས་
སྟོན་པར་བྱེད། སྐབས་འདིར་བླ་མ་པས་དབང་གི་རྣམ་པར་བཞག་པ་བྱ་བ་འདི་
ལྟ་བུ་ཞིག་རྩི་བར་བཞེད། དང་པོར་དབང་བཞི་བསྐུར་བ་ལ་དུས་ཚོད་རྣམ་པ་
བཞི་བྱ་བ་ལ། སྲོད་ཀྱི་དུ་སུ་བུམ་པའི་དབང་བསྐུར། ནམ་ཕྱེད་དུས་སུ་གསང་
བའི་དབང་བསྐུར། ཐོ་རངས་ ཁ་ཤེས་རབ་ཡེ་ཤེས་ཀྱི་དབང་བསྐུར། ཉི་མ་རྩེ་
ཤར་ཁར་དབང་བཞི་པ་ཚིག་དབང་དུ་བསྐུར།
ད་ དབང་ བཞི་ བསྐུར་ བའི་ ཕྱོགས་རྣམ་པ་བཞི་ ཟེར་ ཙ་ན། རྡུལ་ཚོན་
དཀྱིལ་འཁོར་ཤར་ཕྱོགས་སུ་བུམ་པའི་དབང་བསྐུར། ལྷོ་ཕྱོགས་སུ་གསང་བའི་
དབང་བསྐུར། ནུབ་ཕྱོགས་སུ་ཤེས་རབ་ཡེ་ཤེས་ཀྱི་དབང་བསྐུར། བྱང་ཕྱོགས་སུ་
དབང་བཞི་པ་བསྐུར། དབང་བཞི་བསྐུར་བའི་དབང་སྟེགས་རྣམ་པ་བཞི་ཟེར་ཙ་
ན་བའི་རྣམ་ལྔས་བྱུགས་པའི་མཎྜལ་གྱི་སྟེང་དུ་སློབ་མ་བཞག་ནས་བུམ་པའི་
དབང་བསྐུར། བདུད་རྩི་ལྔས་བྱུགས་པའི་མཎྜལ་གྱི་སྟེང་དུ་སློབ་མ་བཞག་ནས་
གསང་བའི་དབང་བསྐུར། བདུད་རྩི་བྱང་ཆུབ་སེམས་ཀྱིས་བྱུགས་པའི་མཎྜལ་གྱི་
234-35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྟེང་དུ་སློབ་མ་བཞག་ནས། ཤེས་རབ་ཡེ་ཤེས་ཀྱི་དབང་བསྐུར། རཀྟ་འམ་ཆང་
གིས་བྱུགས་པའི་མཎྜལ་གྱི་སྟེང་དུ་སློབ་མ་བཞག་ནས་དབང་བཞི་པ་བསྐུར།
དབང་བཞི་བསྐུར་བའི་དཀྱིལ་འཁོར་རྣམ་པ་བཞི་ཟེར་ཙ་ན། རྡུལ་ཚོན་གྱི་དཀྱིལ་
འཁོར་དུ་སློབ་མ་བཞག་ནས་བུམ་པའི་དབང་བསྐུར། སློབ་དཔོན་གྱི་ལུས་ཀྱི་
དཀྱིལ་འཁོར་དུ་ སློབ་མ་བཅུག་ནས་གསང་བའི་དབང་བསྐུར་ལུས་ཀྱི་དཀྱིལ་
འཁོར་བྱ་བ་བཤད་པ་རང་ཅང་ཡོད་དམ་སྙམ་ན། བཤད་པའི་རྒྱུད་སམྦུ་ཊ་ནས།
དཀྱིལ་འཁོར་ལུས་སུ་གསུངས་པ་ཡིན། །ཞེས་གསུངས། ཆོས་འབྱུང་གི་དཀྱིལ་
འཁོར་དུ་སློབ་མ་བཅུག་ནས་ཤེས་རབ་ཡེ་ཤེས་ཀྱི་དབང་བསྐུར། སེམས་ཉིད་
འོད་གསལ་གྱི་དཀྱིལ་འཁོར་དུ་སློབ་མ་བཅུག་ནས་དབང་བཞི་པ་བསྐུར། དབང་
བཞི་བསྐུར་བའི་སློབ་དཔོན་བཞི་ཟེར་ཙ་ན། བུམ་དབང་བསྐུར་བའི་དུས་སུ་ཕ་རྡོ་
རྗེ་སློབ་དཔོན་དུ་འགྱུར། གསང་བའི་དབང་གི་དུས་སུ་མ་རྡོ་རྗེ་སློབ་དཔོན་དུ་
འགྱུར། གསུམ་པའི་དུས་སུ་སྲིང་མོ་རྡོ་རྗེ་སློབ་དཔོན་དུ་འགྱུར། བཞི་པ་བསྐུར་
བའི་དུས་སུ་རང་སེམས་རྡོ་རྗེ་སློབ་དཔོན་དུ་འགྱུར། རང་སེམས་སློབ་དཔོན་དུ་
འགྱུར་བ་ཅང་ཡོད་དམ་སྙམ་ན།
བཤད་པའི་རྒྱུད་སམྦུ་ཊ་ནས། དཀྱིལ་འཁོར་གཙོ་བོའི་ རང་བཞིན་ཏེ།
སློབ་ དཔོན་ སེམས་ ཀྱི་ རྒྱལ་ པོ་ ཡིན། ཞེས་ གསུངས། དབང་བཞི་ བསྐུར་ བའི་
དབང་རྫས་བཞི་ཟེར་ཙ་ན། བུམ་པའི་དབང་གི་དུས་སུ་ཆུ། ཅོད་པན། རྡོ་རྗེ་དྲིལ་
བུ། མིང་རྣམས་དབང་ རྫས་ སུ་འགྲོ། གསང་ དབང་ གི་དུས་སུ་ཐིག་ལེ་དཀར་
དམར་དབང་རྫས་སུ་འགྲོ། གསུམ་པའི་དུས་སུ་ལས་ཀྱི་ཕྱག་རྒྱ་མཚན་དང་ལྡན་
པ་དབང་རྫས་ སུ་འགྲོ། བཞི་པའི་དུས་སུ་སིནྡྷ་ ར་ དབང་རྫས་སུ་འགྲོ། དབང་
234-36



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཞི་བསྐུར་བས་དྲི་མ་བཞི་འཁྲུ་བར་བྱེད། བུམ་དབང་བསྐུར་བས་ལུས་ཀྱི་དྲི་མ་
འཁྲུ། གསང་དབང་བསྐུར་བས་ངག་གི་དྲི་མ་འཁྲུ། གསུམ་པ་བསྐུར་བས་ཡིད་
དང་སེམས་ཀྱི་དྲི་མ་དག །བཞི་པ་བསྐུར་བས་ལུས་ངག་ཡིད་གསུམ་ཐ་དད་པར་
འཛིན་པའི་དྲི་མ་དག །
ད་དབང་བཞི་བསྐུར་བས་རྗེས་སུ་གནང་བ་བཞི་ཐོབ་པར་བྱེད་དེ། བུམ་
པའི་དབང་བསྐུར་བས་རྒྱུད་ཉན་དུ་རུང་
། བཤད་དུ་རུང་། བསྐྱེད་རིམ་སྒོམ་དུ་
རུང་། ལས་ཚོགས་སྒྲུབ་ཏུ་རུང་
། གཏོར་མ་བཏང་དུ་རུང་བའི་རྗེས་སུ་གནང་བ་
ཐོབ། གསང་བའི་དབང་བསྐུར་བས་ཤ་ལྔ་དང་བདུད་རྩི་ལྔ་བརྟེན་དུ་རུང་
། རྩ་
དང་རླུང་གི་རྫོགས་རིམ་སྒོམ་དུ་རུང་བའི་རྗེས་སུ་གནང་བ་ཐོབ། དབང་གསུམ་པ་
བསྐུར་བས་ལྷ་ཞལ་སྦྱོར་གྱི་བསྐྱེད་རིམ་སྒོམ་དུ་རུང་
། གཞན་ལུས་ལས་ཀྱི་ཕྱག་
རྒྱའི་རྫོགས་རིམ་སྒོམ་དུ་རུང་བའི་རྗེས་སུ་གནང་བ་ཐོབ། དབང་བཞི་པ་བསྐུར་
བས་ཕྱག་རྒྱ་ཆེན་པོའི་ས་རྫོགས་རིམ་སྒོམ་དུ་རུང་བའི་རྗེས་སུ་གནང་བ་ཐོབ།
ད་དབང་བཞི་བསྐུར་བས་དམ་ཚིག་བསྲུང་བར་བྱེད་པ་ལ། དབང་བཞི་
ལ་རྩ་ལྟུང་བཅུ་བཞི་བསྒོས་ནས་བསྲུང་བའི་ལུང་ཡོད་པར་འདུག་སྟེ། འདིར་
དབང་ བཞི་ རྫོགས་ པར་ ཐོབ་ནས། རྩ་བའི་ལྟུང་བ་བཅུ་བཞི། ཡན་ ལག་ དང་
བཅས་པ་རྫོགས་པར་བསྲུང་བར་བྱེད།
ད་དབང་བཞི་བསྐུར་ བས་ནུས་ པ་བཞི་འཇོག་པར་བྱེད། བུམ་དབང་
བསྐུར་བས་བྱང་ཆུབ་དཔའི་ནུས་པ་འཇོག །གསང་དབང་བསྐུར་བས་དེ་བཞིན་
གཤེགས་པའི་སའི་ནུས་པ་འཇོག །གསུམ་པ་བསྐུར་བར་རྡོ་རྗེ་འཆང་གི་སའི་
ནུས་པ་འཇོག །བཞི་པ་བསྐུར་བས་བདེ་བ་ཆེན་པོའི་སའི་ནུབ་པ་འཇོག །དབང་
234-37



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བཞི་བསྐུར་བས་ནུས་པ་བཞི་འཇོག་པ་བསྟན། དེས་དབང་གི་རྣམ་པར་འཇོག་པ་
བཤད་ནས། ད་དབང་བསྐུར་བ་དངོས་སྟོན་པར་བྱེད་པ་ལ། རྒྱ་གར་ན་པཎྜི་ཏ་ཁ་
ཅིག་ན་རེ། ན་ཉིང་ལྟ་བུར་བུམ་དབང་བསྐུར་བ། དོ་ཅིག་གསང་དབང་བསྐུར་
བས་ཆོག །བར་དུ་ལོ་དང་ཟླ་བས་ཆོད་ཀྱང་མི་སྟོ་ཟེར་བར་འདོད་པ་ཡོད་པར་
འདུག་སྟེ།
ཇོ་བོ་ནཱ་རོ་པའི་བཞེད་ཀྱིས། རྡུལ་ཚོན་གྱི་དཀྱིལ་འཁོར་དང་དབང་བཞི་
གསུམ་སྦྲེལ་བར་བཞེད་པས། དེར་ནི་རིགས་ལྔ་ལས་བྱུང་བའི། རྡུལ་ཚོན་གྱི་
དཀྱིལ་འཁོར་མ་གཤེགས་པའི་སྐབས་དེར་ནི་རིགས་ལྔ་ལས་བྱུང་བའི་ཕྱག་རྒྱ་མ།
གོང་ལེའུ་ལྔ་པར་བསྟན་པའི
། གར་མ་ཚོས་མ་རྡོ་རྗེ་མ་བྱ་བའམ། རྡོ་རྗེའི་ཕྱག་རྒྱ་
གཡུང་མོ་ཡིན། ཞེས་གསུངས་པའི་ཡི་དམ་གྱི་ལྷའི་རིགས་ལས་བྱུང་བའི་ཕྱག་རྒྱ་
མ་རིགས་ལྔ་ཡིན། རིག་མ་བཟང་མོ་རྣམ་པར་གཞུག །གྲོལ་ལམ་པ་ཡིན་ན་རིག་
མ་བཟང་མོ། ཡིད་ཀྱི་རིག་མ་མཱ་མ་ཀིའམ་བདག་མེད་མ་ལྟ་བུ་ཡིན། ཆགས་ལམ་
པ་ཡིན་ན། དངོས་ཀྱི་རིག་མ་བཟང་མོ། རྒྱུད་བཟང་བ། སྙིང་རྗེ་ཆེ་བ། གསང་
སྔགས་ལ་དད་ཅིང་མོས་པ། ཤེས་རབ་ཆེ་བ་མཚན་ཉིད་བཞི་དང་ལྡན་པའི་རིག་
མ་དེ་རྡུལ་ཚོན་གྱི་དཀྱིལ་འཁོར་དུ་རྣམ་པར་གཞུག་ཅིང་བུམ་པའི་དབང་སྔོན་དུ་
བསྐུར། ཡང་ན་ཇི་ལྟར་གང་རྙེད་དེ། ཡང་ན་མཚན་ཉིད་བཞི་དང་ལྡན་པ་མ་རྙེད་
ན་ཡང་། ཇི་ལྟར་གང་རྙེད་པ་མཚན་ཉིད་བཞི་ལས་གང་ཡང་རུང་བ་ཞིག་དང་
ལྡན་ པ་ གཅིག་ལ་བྱ། དེ་ ཡང་ མ་རྙེད་ན། དེ་ལྟར་བཅུ་ དྲུག་ལོན་ པ་ ཉིད། ལོ་
གྲངས་ཀྱི་ཡོན་ཏན་ལོ་བཅུ་དྲུག་ལས་མི་གཞོན། ཉི་ཤུ་རྩ་ལྔ་ལས་མི་རྒན་པའི་
ཕྱག་རྒྱ་མ་ཞིག་བཙལ་ནས། ཕྱག་རྒྱའི་གདོང་ཡང་བཅིང་བ་དང་
། །ལས་ཀྱི་ཕྱག་
234-38



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རྒྱ་མ་དེའི་གདོང་དར་རམ་རས་དམར་པོ་དྲི་མ་མེད་པས་བཅིང་། ཐབས་ཀྱི་གདོང་
ཡང་དེ་བཞིན་ནོ། །ཐབས་སློབ་མ་རྣམས་ཀྱི་གདོང་ཡང་དར་རམ་རས་དམར་པོ་
དྲི་མ་མེད་པས་གཡོགས།
དེ་ནས་རྡོ་རྗེ་སློབ་དཔོན་གྱིས་གནས་དྲུག་ཏུ་དྲིའི་ཐིག་ལེ་བྱས། འཁོར་
ལོས་བསྒྱུར་བའི་རྒྱལ་པོ་དྲུག་བསྐྱེད། ཡེ་ཤེས་སེམས་དཔའ་སྤྱན་དྲངས་གཉིས་
སུ་མེད་པར་བསྲེ་བར་བྱས་ནས། སློབ་དཔོན་གྱི་ལུས་ཀྱི་དཀྱིལ་འཁོར་དུ་སློབ་མ་
བཅུག །ཡེ་ཤེས་དབབ། མེ་ ཏོག་དོར། གདོང་ གཡོགས་བཀྲོལ། ལྷ་ ངོ་ བསྟན་
ནས། དབང་བསྐུར་བར་བྱེད་པ་ལ། ཇི་སྲིད་ཁུ་བ་ལྡན་གྱུར་པ། །དུས་ཇི་སྲིད་ཁུ་
བ་བྱང་ཆུབ་ཀྱི་སེམས་མ་བྱུང་གི་བར་དུ། དེ་སྲིད་ཕྱག་རྒྱ་བརྟེན་པར་བྱ། །དུས་དེ་
སྲིད་དུ་རྟེན་ལས་ཀྱི་ཕྱག་རྒྱ་མ་བརྟེན་པར་བྱ་སྟེ། གྲོལ་ལམ་པས་ཡིད་ཀྱི་རིག་མ་
མཱ་མ་ཀཱིའམ་བདག་མེད་མ་ལྟ་བུ་དང་སྙོམས་པར་འཇུག་པ་བྱས་པ་དང་
། བྱང་
ཆུབ་སེམས་ཀྱི་ཐིག་ལེ་དཀར་དམར་ཕྱིར་ཕྱུང་བར་བསམས་ནས། འོ་མ་དང་
བདུད་རྩི་སྦྱར་བ་སློབ་མའི་ལྕེ་ཐོག་ཏུ་འཇོག །ཆགས་ཅན་པ་ཡིན་ན། བརྟེན་པ་
དེ་ལས་གང་བྱུང་བ། དངོས་ཀྱི་རིག་མ་བརྟེན་པ་དེ་ལས། བྱང་ཆུབ་སེམས་ཀྱི་
ཐིག་ལེ་དཀར་དམར་ཕྱིར་བྱུང་བ་དེ་ལ། སློབ་མ་དབང་པོ་རབ་ཀྱིས་པདྨ་ནས་
ལེན་ནུས། འབྲིང་གིས་རྡོ་རྗེ་ནོར་བུའི་རྩེ་མོ་ནས་ལེན་ནུས། སློབ་མ་དབང་པོ་ཐ་
མས་དུང་ཆུ་ལ་སོགས་པའི་ནང་དུ་ཀ་ར་ལ་སོགས་པས་རོ་བསྒྱུར། ག་པུར་ལ་
སོགས་པས་དྲི་བསྒྱུར་ནས། སློབ་མའི་ཁར་ནི་བཏུང་བར་བྱ། །ཕྱི་མའི་ལེའུ་བཅུ་
གཉིས་པར་བསྟན་པའི། ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་
རྣམས་དབང་བསྐུར་ལྟར། །བྱ་བ་ལ་སོགས་པའི་ཚིགས་སུ་བཅད་པ་བརྗོད་ནས་
234 w39



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སློབ་མའི་ལྕེ་ཐོག་ཏུ་འཇོག་པར་བྱེད། རོ་མཉམ་སློབ་མའི་སྤྱོད་ཡུལ་ཉིད། །སློབ་
དཔོན་གྱིས་སློབ་མའི་རྩ་དབའ་རླབས་གཉིས་ནེམས་པ་རེ་བཙིར་ནས། དེ་ལ་
བརྟེན་ནས་ཟག་པ་མེད་པའི་ཉམས་སུ་མྱོང་བ་རྒྱུད་ལ་སྐྱེ་བར་འགྱུར། དེས་ལུས་
ངག་ཡིད་གསུམ་གྱི་སྒྲིབ་པ་དག ཁྱད་པར་དུ་ངག་གི་དྲི་མ་བ་མོ་ལ་ཉི་མ་ཕོག་པ་
བཞིན་དུ་དག་པར་འགྱུར། དེས་ནམ་ཕྱེད་ན་རྡུལ་ཚོན་དཀྱིལ་འཁོར་ལྷོའི་ཕྱོགས་
སུ་གསང་བའི་དབང་བསྐུར་བ་བཤད།
ད་ཐོ་རངས་ཁར་རྡུལ་ཚོན་གྱི་དཀྱིལ་འཁོར་ནུབ་ཏུ་ཤེས་རབ་ཡེ་ཤེས་ཀྱི་
དབང་བསྐུར་བ་སྟོན། དེ་ལ་དོན་དྲུག་གིས་སྟོན་པར་བྱེད་པ་ལས། དང་པོར་ཤེས་
རབ་ཡེ་ཤེས་ཀྱི་དབང་གིས་སྣ་ཚོགས་སྒྱུ་མར་བསྟན་པ། དེ་ཉིད་ལ་ཡང་བྱ་བར་
བྱ། གསང་དབང་དུས་ཀྱི་ཕྱག་རྒྱ་དེ་ཉིད་ལ། གསུམ་པའི་དུས་ཀྱི་ཕྱག་རྒྱ་མ་ཡང་
བྱ་བར་བྱ་ཟེར་བ་གཞུགས་ནས་བཤད་འདུག་སྟེ། བླ་མའི་གསུང་ནས་གསང་
དབང་དུས་སུ་བླ་མས་ལོངས་སྤྱད་པའི་ཕྱག་རྒྱ་མ་ལ། གསུམ་པའི་དུས་སུ་སློབ་
མས་ལོངས་སྤྱད་དུ་མི་རུང་བས། ཕྱག་རྒྱ་མ་གཉིས་པ་ཞིག་འཇུག་དགོས་པ་ཡིན་
གསུང་ནས། ཕྱག་རྒྱ་མ་གཉིས་པ་ཞིག་བཙལ། དེ་དང་པོར་བླ་མ་ལ་ཕུལ། བླ་
མས་རྡུལ་ཚོན་གྱི་དཀྱིལ་ འཁོར་དུ་ བཅུག །བུམ་པའི་དབང་དང་ གསང་བའི་
དབང་སྔོན་དུ་བསྐུར་ནས། ཤེས་རབ་ཡེ་ཤེས་ཀྱི་དབང་བསྐུར་བའི་དུས་སུ་རྡུལ་
ཚོན་གྱི་དཀྱིལ་འཁོར་ནུབ་ཕྱོགས་སུ་ཚོན་དཀར་པོས་ཆོས་འབྱུང་གྲུ་གསུམ་པ་
ཞིག་བྲིས། དྲིའི་ཐིག་ལེ་བཅོ་ལྔ་བྱས། མེ་ཏོག་གི་ཚོམ་བུ་བཅོ་ལྔ་བཀྲམ། ལྷ་མོ་
བཅོ་ལྔའི་དམ་ཚིག་པ་བསྐྱེད། ཡེ་ཤེས་ཀྱི་ལྷ་མོ་བཅོ་ལྔ་སྤྱན་དྲང་
། གཉིས་སུ་
མེད་པར་བསྲེ། ཆོས་འབྱུང་གི་དཀྱིལ་འཁོར་དུ་སློབ་མ་བཅུག །ཡེ་ཤེས་དབབ།
234 -40



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མེ་ཏོག་དོར། གདོང་གཡོགས་བཀྲོལ། ལྷ་ངོ་བསྟན་ནས་དབང་བསྐུར་བར་བྱེད་
པ་ལ། སློབ་དཔོན་གྱིས་ལས་ཀྱི་ཕྱག་རྒྱ་མ་ལྷར་བསྐྱེད། རྡོ་རྗེ་དང་པདྨ་བྱིན་གྱིས་
བརླབས་ནས། ཕྱི་མའི་ ལེའུ་བཅུ་ གཉིས་ པར་ བསྟན་ པའི། ལྷ་ མོ་ དགའ་ སྦྱིན་
གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ། །བྱ་བ་ལ་སོགས་ པའི་
ཚིགས་སུ་བཅད་པ་བརྗོད་ནས། སློབ་མ་ ལ་ གཏད། སློབ་མས་དེ་དང་གཉིས་
སྙོམས་པར་འཇུག་པ་བྱས་པས། དབང་གསུམ་པའི་དུས་ཀྱི་ཉམས་སུ་མྱོང་བ་རྒྱུད་
ལ་སྐྱེ་བ་ལ། རང་རིག་ཡེ་ཤེས་དེ་ཉིད་འགྱུར། །དབང་གསུམ་པའི་དུས་སུ་རང་
གིས་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་རིག་ཅིང་རྟོགས་པ་ལས།
ཟག་པ་མེད་པའི་ཡེ་ཤེས་སུ་འགྱུར། རང་གཞན་ཡང་དག་རིག་པ་སྤང་
། །
དབང་གསུམ་པའི་དུས་སུ་ཉམས་སུ་མྱོང་བ་འདིས་འཛིན་པའི་ཆ། གཞན་གཟུང་
བའི་ཆ། གཟུང་འཛིན་གཉིས་ཀྱི་རྣམ་པར་རྟོག་པའི་རིག་པ་ཡང་དག་པར་སྲུང་
།
མཁའ་མཉམ་རྡུལ་བྲལ་སྟོང་པ་ཉིད། །དབང་གི་དུས་སུ་ཉམས་སུ་མྱོང་བ་འདི་
ཡང་སྣང་ལ་རང་བཞིན་མེད་པའི་དེས་ནམ་མཁའ་དང་མཉམ། ཉོན་མོངས་པ་
དང་རྣམ་པར་རྟོག་པའི་རྡུལ་དང་བྲལ། རྟོག་པ་འགགས་ཤིང་སྒྲོ་འདོགས་གཅོད་
པར་བྱེད་པ་སྟོང་པ་ཉིད། དངོས་དང་དངོས་མེད་བདག་ཉིད་མཆོག །དངོས་དང་
དགའ་བའམ། བདེ་བ་དངོས་མེད་སྟོང་པའམ། དགའ་བྲལ་བདག་ཉིད་མཆོག །
ཆོས་ཐམས་ཅད་དོན་དམ་ལྷན་ཅིག་སྐྱེས་པའི་ཡེ་ཤེས་སུ་གཉིས་སུ་མེད་པར་དྲེས་
ཤིང་རོ་གཅིག་པ་ཡིན། ཐབས་དང་ཤེས་རབ་ཤིན་ཏུ་འདྲེས། །ཐབས་རྟོག་བཅས་
ཀྱི་དགའ་བ་གཉིས། ཤེས་རབ་རྟོག་མེད་ལྷན་ཅིག་སྐྱེས་པའི་ཡེ་ཤེས་ཤིན་ཏུ་
འདྲེས། ཆགས་ དང༌ ཆགས་ བྲལ་རྣམ་པར་འདྲེས། །ཆགས་དང་ དགའ་བ་དང་
234-41



ཡི་གེ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མཆོག་དགའ། ཆགས་བྲལ་དགའ་བྲལ་རྣམ་པར་འདྲེས། །ཆོས་ཐམས་ཅད་ལྷན་
ཅིག་སྐྱེས་པའི་ཡེ་ཤེས་ཀྱི་རང་བཞིན་དུ་རྣམ་པར་འདྲེས། དེ་ཉིད་སྲོག་ཆགས་
རྣམས་ཀྱི་སྲོག །ལྷན་ཅིག་སྐྱེས་པའི་ཡེ་ཤེས་དེ་ཉིད། སྲོག་ཆགས་རྣམས་ཀྱི་སྲོག་
དེ་ལྷན་ཅིག་སྐྱེས་པའི་ཡེ་ཤེས་དེས་སེམས་ཅན་འཚོ་ཞིང་འཛིན་པར་བྱེད་པས།
སྲོག་ཆགས་རྣམས་ཀྱི་སྲོག་ཏུ་བྱུང་
། དེ་ཉིད་ཡི་གེ་དམ་པ་ཡིན། །ལྷན་ཅིག་སྐྱེས་
པའི་ཡེ་ཤེས་དེ་ཉིད། ཡི་གེ་དམ་པ་བྱ་བ་འདི་རྒྱ་གར་སྐད་དུ་ཀ་ར་བྱ་བའི་སྒྲ་ལ་
དྲངས་ན་འགྱུར་བ་ལ་འགྲོ་བས། ཉོན་མོངས་པ་དང་རྣམ་པར་རྟོག་པའི་ཆོས་སུ་
འགྱུར་བ་ཡིན་པ་ལ། ཨ་ཀྱཱ་ ར་ བྱ་བའི་སྒྲ་ལ་དྲངས་ན། ཨས་བཀག་ པས་ མི་
འགྱུར་བས། ཉོན་མོངས་པ་དང་རྣམ་རྟོག་གི་ཆོས་སུ་མི་འགྱུར་བས་ན།
དམ་པ་ཡིན། དབང་གསུམ་པའི་དུས་ཀྱི་ཉམས་སུ་མྱོང་བ་འདི་ལ།
ཇོ་བོ་མི་ཏྲི་བས། དཔེའི་ལྷན་ཅིག་སྐྱེས་པའི་ཡེ་ཤེས་སུ་བཞེད། དཔེར་ན་
མེ་ལོང་ལ་ཕར་བལྟས་པའི་བྱད་དེ། བྱད་དངོས་ཡིན་ནམ་མ་ཡིན་ན། དངོས་དེ་
མ་ཡིན། མཚོན་པར་བྱེད་པའི་དཔེ་དེ་དང་འདྲ་བ་ཞིག་ཡིན། དཔེ་དེ་བཞིན་དུ་
དབང་གསུམ་པའི་དུས་ཀྱི་ཉམས་སུ་མྱོང་བ་འདི། དོན་གྱི་ལྷན་ཅིག་སྐྱེས་པའི་ཡེ་
ཤེས་དངོས་ཡིན་ནམ་མ་ཡིན་ན། དངོས་དེ་མ་ཡིན། མཚོན་པར་བྱེད་པའི་དཔེ་དེ་
དྲ་བ་ཞིག་ཡིན་གསུང་ནས། དཔེའི་ལྷན་ཅིག་སྐྱེས་པའི་ཡེ་ཤེས་སུ་བཞེད། ཇོ་བོ་
ཆེན་པོ་ནཱ་རོ་པས་འདི་དོན་གྱི་ལྷན་ཅིག་སྐྱེས་པའི་ཡེ་ཤེས་སུ་བཞེད། དཔེར་ན་
ལྕགས་མག་བརྡབས་པའི་མེ་སྟག་ཕྲ་མོ་དེ་མེ་དངོས་ཡིན་ནམ་མ་ཡིན་ མེ་
དངོས་དེ་ཡིན། བཙོ་བསྲེག་བྱ་བ་བྱེད་ནུས་པའི་མེ་ཆེན་པོ་དེ་ཡིན་ནམ་མ་ཡིན་ན།
མེའི་ངོ་བོ་དེ་ལས་ལྷག་པ་མ་ཡིན། ཡང་སྐར་ཁུང་ན་ཕར་ལ་བལྟས་པའི་ནམ་
234 -42



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
་ནམ་
མཁའ་ དེ། ནམ་ མཁའ་ དངོས་ ཡིན་ནམ་ མ་ ཡིན། ནམ་ མཁའ་ དངོས་ དེ་ ཡིན།
ནམ་མཁའ་མཐོན་པོ་ནས་བལྟས་པའི་ནམ་མཁའ་རྒྱ་ཆེན་པོ་དེ། དངོས་ཡིན་
མ་ཡིན་ན་ངོ་བོ་དེ་ལས་ལྷག་པ་མེད། ངོ་བོ་དེ་ལས་ གཞན་མ་ཡིན། དཔེ་དེ་
བཞིན་དུ། དབང་གསུམ་པའི་དུས་ཀྱི་ཉམས་སུ་མྱོང་བ་དེ་ཡང་དོན་གྱི་ལྷན་ཅིག་
སྐྱེས་པའི་ཡེ་ཤེས་དངོས་ཡིན་ནམ་མ་ཡིན་ན། དངོས་དེ་ཡིན། མཉམ་བཞག་དང་
རྗེས་ཐོབ་གཉིས་འདྲེས་པའི་ལྷན་ཅིག་སྐྱེས་པའི་ཡེ་ཤེས་དེ་ཡིན་ནམ་མ་ཡིན་ན།
དོན་གྱི་ངོ་བོ་དེ་ལས་གཞན་དུ་འགྱུར་བ་མ་ཡིན། དེ་རྩུབ་ཤིང་ཞིག་ལ་རྩུབ་སྟན་
ཞིག་གིས་སྐྱེས་བུའི་ལག་པས་བསྲུབས་པས། དང་པོར་དྲོ་བ་འབྱུང་
། དེ་ནས་དུ་
བ་འབྱུང་། དེ་ལས་འོད་མེ་འབར་བ་བཙོ་བསྲེག་གི་བྱ་བ་བྱེད་ནུས་པ་འབྱུང་།
དེ་བཞིན་དུ་དབང་གསུམ་པའི་དུས་ཀྱི་ཉམས་སུ་མྱོང་བ་འདི་ཡང་ལམ་
ཆགས་ཅན་དང་
། ཆགས་བྲལ་ལ་བརྟེན་ནས་བསྒོམས་པས་མཉམ་བཞག་
སུ་བདེ་སྟོང་དབྱེར་མེད་ཀྱི་ཉམས་སུ་མྱོང་བ་རྒྱུད་ལ་སྐྱེ། རྗེས་ཐོབ་ཀྱི་དུས་སུ་
མིག་གིས་གཟུགས་མཐོང་བ། རྣ་བས་སྒྲ་ཐོས་པ། སྣས་དྲི་ཚོར་བ་ཐམས་ཅད་ལ་
མཉམ་བཞག་གི་དུས་ཀྱི་བདེ་སྟོང་དབྱེར་མེད་དེས་རྒྱས་བཏབ་ནས་བསྒོམས་
པས། དུས་ཅི་ཞིག་ཙ་ན་མཉམ་བཞག་དང་རྗེས་ཐོབ་འདྲེས་ནས་བསྒོམས་པས་
ཉམས་མྱོང་ཆེར་འགྲོ་རྒྱུ་མེད། མ་བསྒོམས་ཀྱང་ཉམས་མྱོང་ཆུང་དུ་འགྲོ་རྒྱུ་མེད་
པའི་དུས་ཤིག་འབྱུང་
། དུས་དེ་ཙ་ན་བཙོ་བསྲེག་བྱ་བ་བྱེད་ནུས་པའི་མེ་ཆེན་པོ་ལྟ་
བུའམ། ལ་ཁ་མཐོན་པོ་ཞིག་ནས་བལྟས་པའི་གཟའ་དང་རྒྱུ་སྐར་སྣ་ཚོགས་སུ་རྒྱུ་
བའི་ནམ་མཁའ་རྒྱ་ཆེན་པོ་ལྟ་བུ་དང་འདྲ་བར། མཉམ་བཞག་རྗེས་ཐོབ་འདྲེས་
པའི་ལྷན་ཅིག་སྐྱེས་པའི་ཡེ་ཤེས་ཇི་ལྟར་བ་བཞིན་དུ་མངོན་སུམ་དུ་འགྱུར་བ་ཡིན་
བཞག་གི་དུས་
234 43



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གསུང་ནས་། དོན་གྱི་ལྷན་ཅིག་སྐྱེས་པའི་ཡེ་ཤེས་སུ་བཞེད་དོ། །
རྗེ་བཙུན་མར་པའི་གསུང་ནས། འདི་གང་ཟག་དབང་པོ་རབ་འབྲིང་ཐ་
གསུམ་དུ་ཕྱེ་ན་གོ་བདེ་བར་འདུག་གསུང་ནས། གང་ཟག་དབང་པོ་རབ་ཀྱིས་དོན་
གྱི་ལྷན་ཅིག་སྐྱེས་པའི་ཡེ་ཤེས་སུ་གོ །གང་ཟག་དབང་པོ་འབྲིང་གིས་དཔེའི་ལྷན་
ཅིག་སྐྱེས་པའི་ཡེ་ཤེས་སུ་གོ །གང་ཟག་དབང་པོ་ཐ་མས་དཔེ་དོན་གཉིས་ཀ་ལ་
ཡང་མི་ཟིན་པའི་ཉེན་ཡོད་གསུངས། དེ་ཉིད་འགྲོ་བའི་བདག་ཉིད་དེ། །ལྷན་ཅིག་
སྐྱེས་པའི་ཡེ་ཤེས་ཀྱི་དོན་དེ་ཉིད་འགྲོ་བ་རིགས་དྲུག་པོ་ཐམས་ཅད་ཀྱི་བདག་ཉིད་
དུ་འབྱུང་ལ། དེ་ཉིད་ཐམས་ཅད་ཁྱབ་པ་པོ། །ལྷན་ཅིག་སྐྱེས་པའི་ཡེ་ཤེས་དེ་ཉིད་
ཀྱིས་ཕྱི་སྣོད། ནང་བཅུད། བརྟན་གཡོའི་ཆོས་ཐམས་ཅད་ལ་ཁྱབ་པ་པོ་གང་ལ་
ཁྱབ། ཐམས་ ཅད་ ཡུལ་ལ་རྣམ་ པར་ གནས། །ཕྱི་སྣོད་ནང་བཅུད་ སྣང་ གྲགས་
བརྟན་གཡོའི་ཆོས་ཐམས་ཅད་ཀྱི་ཡུལ་ལམ་ལུས་ལ་དོན་དམ་ལྷན་ཅིག་སྐྱེས་པའི་
ཡེ་ཤེས་དེ་ཉིད་དུ་རྣམ་པར་གནས། དངོས་དང་མེད་དེ་ལས་བྱུང་། །དངོས་དང་
ཀུན་རྫོབ་ཀྱི་བདེན་པའམ་ གཟུགས་ལ་སོགས་པ། དངོས་མེད་དོན་ དམ་པའི་
བདེན་པའམ་ཆོས་ཉིད་སྟོང་པ་དེ་ལས། འཁོར་འདས་ཀྱི་ཆོས་ཐམས་ཅད་ལྷན་
ཅིག་སྐྱེས་པའི་ཡེ་ཤེས་དེ་ལས་བྱུང་
། གཞན་རྣམས་གང་རྣམས་དེ་རྣམས་དང་
། །
གཞན་རྣམས་མིག་དང་རྣ་བ་སྣ་ལ་སོགས་པའི་དབང་པོ་དྲུག་ཡིན།
གང་རྣམས་བརྟན་པ་སྣོད་ཀྱི་འཇིག་རྟེན། དེ་རྣམས་གཡོ་བ་ནང་བཅུད་ཀྱི་
སེམས་ཅན། རྣམ་པར་ཤེས་པ་ ཀུན་ གྱི་ཚུལ། །མིག་ གི་རྣམ་པར་ཤེས་ པ་ ལ་
སོགས་པའི་རྣམ་པར་ཤེས་པ་ཚོགས་དྲུག །ཉོན་མོངས་པ་ཅན་གྱི་ཡིད། ཀུན་
གཞིའི་རྣམ་ཤེས་དང་བཅས་པའི་རྣམ་པར་ཤེས་པ་ཚོགས་བརྒྱད་ཀུན་གྱི་ཚུལ་དུ་
234 -44



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལྷན་ཅིག་སྐྱེས་པའི་ཡེ་ཤེས་དེ་འབྱུང་བ་ཡིན། ལྷན་ཅིག་སྐྱེས་པའི་ཡེ་ཤེས་དེ་ཆོས་
ཀུན་གྱི་རང་བཞིན་ཡིན་ན་གྲུབ་མཐའ་ངན་པས་བཏགས་པའི་ཆོས་སུ་འགྲོའམ་
སྙམ་ན། གྲུབ་མཐའ་ ངན་ པའི་ མིང་ གིས་ ཀྱང་ བཏགས་ སུ་ བཏུབ། ཇི་ ལྟར་ དུ་
འདོགས་ན། སྐྱེས་བུ་སྔོན་རབས་དབང་ཕྱུག་དང་
། །བྱ་བའི་མིང་གི་བཏགས་སུ་
བཏུབ། །སྐྱེས་བུ་བྱ་བ་འདི་རྒྱ་གར་གྱི་སྐད་དུ་པུ་ར་བྱ་བའི་སྒྲ་ལ་དྲངས་ན།
འགོངས་པའམ་འཇུག་པ་ལ་འགྲོ། དེ་བཞིན་དུ་ལྷན་ཅིག་སྐྱེས་པའི་ཡེ་ཤེས་དེ་
ཀྱང་སྣོད་ཀྱི་འཇིག་རྟེན་བཅུད་ཀྱིས་འགེངས་པའི་ཕྱིར་ན་སྐྱེས་བུ་བྱ་བའི་མིང་གི་
བཏགས་སུ་བཏུབ། སྔོན་རབ་བྱ་བ་འདི་པྲི་ཏ་ཀ་བྱ་བའི་སྒྲ་ལ་དྲངས་ན་ཕྱའམ་
མེས་པོ་ཚངས་པ་ལ་འགྲོ། ཕྱའམ་མེས་པོ་ཚངས་པས་ཐམས་ཅད་བསྐྱེད་པར་
འདོད་པ་བཞིན་དུ། ལྷན་ཅིག་སྐྱེས་པའི་ཡེ་ཤེས་དེས་ཀྱང་བརྟན་གཡོའི་ཆོས་
ཐམས་ ཅད་ བསྐྱེད་ཅིང་འབྱུང་ བར་ བྱེད་ པས་ སྔོན་ རབས་ བྱ་ བའི་ མིང་ གིས་
བཏགས་སུ་བཏུབ། དབང་ཕྱུག་བྱ་བ་འདི་མ་ཧེ་ཤྭ་ར་བྱ་བའི་སྒྲ་ལ་དྲངས་ན་ཀུན་
ལ་ཁྱབ་ཅིང་ཀུན་ལ་དབང་བསྒྱུར་བ་ལ་འགྲོ།
དེ་བཞིན་དུ་ལྷན་ཅིག་སྐྱེས་པའི་ཡེ་ཤེས་དེས་ཀྱང་བརྟན་གཡོའི་ཆོས་
ཐམས་ཅད་ལ་ཁྱབ་ཅིང་དབང་བསྒྱུར་བར་བྱེད་པས་དབང་ཕྱུག་བྱ་བའི་མིང་གིས་
བཏགས་སུ་བཏུབ། བདག་དང་གསོ་བ་སེམས་ཅན་དང་། བདག་མཆོག་ཏུ་རྟག་
པ། གསོ་བ་བདག་གཞན་གཉིས་ཀ །ལྷན་ཅིག་སྐྱེས་པའི་ཡེ་ཤེས་གསོ། སེམས་
ཅན་ནུས་པ་དང་ལྡན་པས་ཤེད་ཡིན། དུས་དང་གང་ཟག་ཉིད་དང་ནི། །དུས་ཡོན་
ཏན་དང་འདོད་པ་བསྐྱེད་པ། ལྷན་ཅིག་སྐྱེས་པའི་ཡེ་ཤེས་སུ་གསོ། ཉོན་མོངས་
པ་དང་རྣམ་པར་རྟོག་པ་ཐམས་ཅད་ཟག་པ་ཉིད་དང་ནི། དེར་མ་ཟད། དངོས་པོ་
234 ---45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཀུན་གྱི་རང་བཞིན་འདི། དངོས་པོ་ཕྱི་སྣོད་ནང་བཅུད་འཁོར་འདས་ཀྱི་ཆོས་ལམ་
རིགས་དྲུག་ལ་སོགས་དངོས་པོ་ཀུན་ལྷན་ཅིག་སྐྱེས་པའི་ཡེ་ཤེས་ཀྱི་རང་
ང་བཞིན་
འདི་ལས་མ་འདས་པས། སྒྱུ་མའི་གཟུགས་ཀྱིས་ཡང་དག་གནས། །ཆོས་ཐམས་
ཅད་སྣང་ལ་རང་བཞིན་མེད་པ་སྒྱུ་མ་ལྟ་བུ་ཡིན་པ་ལ། ལམ་སྔགས་དང་ཕྱག་རྒྱའི་
དཀྱིལ་འཁོར་ལ་སོགས་པ་སྒྱུ་མའི་རྣམ་པར་ཉམས་སུ་ལེན་པས་འབྲས་བུ་སྐུ་དང་
ཡེ་ཤེས་ལ་སོགས་པ་སྒྱུ་མའི་རྣམ་པར་ཡང་དག་པར་གནས། དབང་གི་དུས་ཀྱི་
དགའ་བའི་མཚན་ཉིད་སྟོན་པ། དབང་གསུམ་པའི་དུས་སུ་རྣལ་འབྱོར་པ་ཞིག་
གིས་ལས་ཀྱི་ཕྱག་རྒྱ་མ་མཚན་དང་ལྡན་པ་གཅིག་དང་གཉིས་རྡོ་རྗེ་དང་པདྨ་བྱིན་
གྱིས་བརླབས་ནས་ སྙོམས་པར་འཇུག་པ་བྱས། སྙོམས་འཇུག་གི་དུས་ སུ་རྣམ་
རྟོག་རགས་ལ་བདེ་བ་ཤས་ཆུང་བའི་དུས་ན།
དང་པོ་དགའ་བ་ཙམ་ཉིད་དེ། །དང་པོ་ཉམས་མྱོང་རྒྱུད་ལ་སྐྱེ་བའི་གོ་རིམ་
གྱི་མགོ་རྩོམ་པ་ཡིན། དགའ་བ་ཙམ་ལས་དགའ་བ་ཙམ་ཉིད་དེ། དེ་ལས་ཀྱང་
སྙོམས་འཇུག་བྱས་ཐིག་ལེ་རྡོ་རྗེ་ནོར་བུའི་རྩ་བར་ཕྱིན། རྣམ་རྟོག་ད་ཅི་བས་ཆུང༌
།
བདེ་བ་ད་ཅི་བས་ཤས་ཆེ་བའི་དུས་ན། གཉིས་པའི་གྲངས་ལས་མཆོག་དགའ་
ཉིད། །གཉིས་པ་གྲངས་སམ་གོ་རིམ་ཉིད། དགའ་བ་བཞི་ལས་མཆོག་ཏུ་དགའ་
བ། དེ་ལས་ཀྱང་སྙོམས་འཇུག་བྱས། ཐིག་ལེ་རྡོ་རྗེ་ནོར་བུའི་རྩེ་མོར་བབས། །
ལུས་ཀྱི་འཁྲུལ་འཁོར་དྲུག་གིས་བཟུང་ཐིག་ལེ་གཟུང་བཟློག་ལ་བརྟེན་ནས་ལྷན་
ཅིག་སྐྱེས་པའི་ཡེ་ཤེས་ཀྱི་ཉམས་སུ་མྱོང་བ་རྒྱུད་ལ་སྐྱེ་བའི་དུས་སུ་གསུམ་པ་ལ་
ནི་དགའ་བྲལ་བཤད། །བཞི་པ་ལྷན་ཅིག་སྐྱེས་པར་བརྗོད། །ཟེར་ཡང་། གཞུང་
ངག་གི་འདོན་པ་བསྒྱུར་ནས། གསུམ་པ་ལྷན་ཅིག་སྐྱེས་པར་བརྗོད། །དགའ་བ་
234 --46



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཞི་ལས་ལྷན་ཅིག་སྐྱེས་པའི་དགའ་བ། དེ་ནས་ཐིག་ལེ་འཆོར་བ་འདྲ་བ་གྱེན་ལ་
བཟློག །རྩ་མིག་ཏུ་འདེབས། རླུང་དང་བསྲེ། རྗེས་ཀྱི་ཤེས་པ་རྟོག་དཔྱོད་ཀྱི་བློ་
དང་བཅས་པའི་དུས་སུ། བཞི་པ་ལ་ནི་དགའ་བྲལ་བཤད། །དགའ་བ་བཞི་ལས་
དགའ་བྲལ་གྱི་དགའ་བ། དེས་དབང་གི་དུས་སུ་དགའ་བ་བཞིའི་མཚན་ཉིད་སྟོན་
པ་བཤད།
ད་རྡོ་རྗེ་སེམས་དཔའ་བརྒྱལ་ཞིང་འགྱེལ་བ་སྟོན་པ་རྡོ་རྗེ་སྙིང་པོ་ལ་
སོགས་ཀུན། །རྡོ་རྗེ་སྙིང་པོ་ལ་སོགས་པ་ཐབས་ཀྱི་འཁོར་དང༌། བདག་མེད་མ་
ལ་སོགས་པ་ཤེས་རབ་ཀྱི་འཁོར་ཀུན་གྱིས། མཁས་པས་དེ་སྐད་ངེས་ཐོས་ནས། །
སྟོན་པ་རྡོ་རྗེ་འཆང་ཆེན་པོ་དེས་གདུལ་བྱ་འདུལ་བའི་དོན་ལ་མཁས་པས་དེ་སྐད་
གསུངས་པ།
ངེས་པར་ཐོས་ནས་ནི། མཆོག་ཏུ་ངོ་མཚར་གྱུར་ནས་ནི། །མཆོག་ཏུ་
ངོ་མཚར་བ་རྟོག་བཅས་ཀྱི་དགའ་བ་ལ་བརྟེན་ནས་རྟོག་མེད་ལྷན་ཅིག་སྐྱེས་པའི་
ཡེ་ཤེས་ཀྱི་དགའ་བ་རྒྱུད་ལ་སྐྱེ་ཟེར་བ་ལ། མཆོག་ཏུ་ཤིན་ཏུ་ངོ་མཚར་བར་གྱུར་
ནས་ནི། བརྒྱལ་ཞིང་པ་ལ་འགྱེལ་བར་འགྱུར། །སེམས་བརྒྱལ་ཞིང་ལུས་ས་ལ་
འགྱེལ་བ་དང་། འདར་བ་ལ་སོགས་པར་གྱུར་ཏོ། །
ད་བརྒྱལ་བ་བསློང་བའི་དོན་དུ། རྟོག་བཅས་གསུམ་པོ་དོར་ནས་རྟོག་
མེད་བཞི་པ་ཉམས་སུ་བླང་བྱ་འཐད་པ་དང་བཅས་པ་སྟོན་པ། དང་པོར་དགའ་བ་
འགྲོ་བའི་གཟུགས། །བྱ་བ་ལ་སོགས་པས་སྟོན་པར་བྱེད། འོག་ནས་སངས་རྒྱས་
ཀུན་ གྱི་ སྐུ་ གཅིག་ པོ། །སངས་ རྒྱས་ ཆོས་ ཀྱི་སྐུ། ལོངས་ སྤྱོད་ རྫོགས་ པའི་ སྐུ།
སྤྲུལ་པའི་སྐུ་དང་གསུམ། གཅིག་པོ་སྐུ་གསུམ་རོ་གཅིག་ཏུ་གྱུར་པ་བདེ་བ་ཆེན་
པོའི་སྐུ་ཡིན། དེ་གང་གི་སྐུ་ཡིན་ན་ཀྱི་རྡོ་རྗེ་བཅོམ་ལྡན་འདས་དཔལ་ཀྱི་རྡོ་རྗེའི་
234 -47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྐུ་ཡིན། སུས་ བཀའ་སྩལ་ན། བཅོམ་ལྡན་བཀའ་སྩལ་ ཀྱེ་རྡོ་རྗེ། །བཅོམ་ལྡན་
འདས་སྟོན་པ་རྡོ་རྗེ་འཆང་གིས་བཀའ་སྩལ། དགོས་པ་གང་གི་དོན་དུ་བཀའ་སྩལ་
ན། རྡོ་རྗེ་སྙིང་པོས་རྟོགས་བྱའི་ཕྱིར། །སྡུད་པ་པོ་རྡོ་རྗེ་སྙིང་པོས་ལྷན་ཅིག་སྐྱེས་
པའི་ཡེ་ཤེས་རྟོགས་པར་བྱ་བའི་ཕྱིར། ཐེ་ཚོམ་ལེགས་པར་སེལ་བ་ནི། །བློའི་ཐེ་
ཚོམ་སོམ་ཉི་ལེགས་པར་སེལ་བའི་དོན་དུ་བཀའ་སྩལ། བཀའ་སྩལ་ལུགས་ཇི་
ལྟར་དུ་སྩལ་ན། དང་པོར་དགའ་བ་འགྲོ་བའི་གཟུགས། །དང་པོར་དགའ་བ་བཞི་
ལས། དགའ་བ་རྒྱུད་ལ་སྐྱེ་བའི་དུས་སུ། འགྲོ་བའི་གཟུགས་བདེ་བ་འདི་ལས་
ལྷག་པ་མེད་བསམ་པའི་ངར་འཛིན་གྱི་རྟོག་པ་འོང་
།
དེ་རྟོག་བཅས་ཀྱི་ཆོས་འཁོར་བར་སྐྱེ་བའི་ཆོས་ སུ་འདུག །དེ་བཞིན་
མཆོག་ དགའ་ འགྲོ་བ་ཉིད། །དགའ་བ་རྟོག་བཅས་སུ་ འདུག་ པ་ དེ་བཞིན་དུ།
མཆོག་དགའ་རྒྱུད་ལ་སྐྱེས་པའི་དུས་ན་བདེ་བ་འདི་ལས་ལྷག་པ་མེད་སྙམ་པའི་
ངར་འཛིན་གྱི་རྟོག་པ་ཡོད། དེ་རྟོག་བཅས་ཀྱི་ཆོས་འཁོར་བར་སྐྱེ་བའི་ཆོས་སུ་
འདུག །དགའ་བྲལ་དགའ་བའང་འགྲོ་བ་ཉིད། །དགའ་བྲལ་ གྱི་དགའ་བ་རྒྱུད་
ལ་སྐྱེ་བའི་དུས་སུ་འགྲོ་བའམ་ཉིད། མྱ་ངན་ལས་འདས་པ་ལ་ཞེན་ཅིང་མཐར་
ཐུག་ཏུ་བྱས་པས། ཞི་གནས་ཕྱོགས་གཅིག་ཏུ་ལྷུང་
། དེ་ཡང་རྟོག་བཅས་ཀྱི་ཆོས་
འཁོར་བར་སྐྱེ་བའི་ ཆོས་ སུ་འདུག །གསུམ་ པ་ ལྷན་ ཅིག་ སྐྱེས་པ་མེད། རྟོག་
བཅས་ཀྱི་དགའ་བ་གསུམ་གྱི་སྐྱོན་དེ་ལྷན་ཅིག་སྐྱེས་པའི་ཡེ་ཤེས་ལ་སྤངས་ནས།
རྟོག་བཅས་ ཀྱི་ དགའ་བའི་ སྐྱོན་མེད། མེད་ ལུགས་ ཇི་ ལྟར་དུ་མེད་ན། འདོད་
ཆགས་མེད་ཅིང་ཆགས་བྲལ་མེད། །བཞི་པ་ལྷན་ཅིག་སྐྱེས་པའི་ཡེ་ཤེས་དེ་ལ་
འདོད་ཆགས་མཆོག་དགའི་སྐྱོན་མེད་ཅིང་། ཆགས་བྲལ་དགའ་བྲལ་གྱི་སྐྱོན་མེད།
234-48



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དབུ་མར་དམིགས་པར་མི་འགྱུར་རོ། །སྲིད་པ་དང་ཞི་བ་གཉིས་ཀྱི་དབུས་མ་
དགའ་བ་ཙམ་དུ་ཡང་དམིགས་པར་མི་འགྱུར་རོ། །གསུམ་པ་སྤངས་པ་ཉིད་ཀྱི་
ཕྱིར། །རྟོག་བཅས་ཀྱི་དགའ་བའི་སྐྱོན་གསུམ་སྤངས་པའི་ཕྱིར། ལྷན་ཅིག་སྐྱེས་
པའི་ཡེ་ཤེས་བརྗོད། རྟོག་བཅས་ཀྱི་དགའ་བ་དེ་ལ་བརྟེན་ནས་རྟོག་མེད་ལྷན་
ཅིག་སྐྱེས་པའི་ཡེ་ཤེས་རྒྱུད་ལ་སྐྱེས་ཙ་ན་བྱང་ཆུབ་ཞེས་བྱ་བ་སངས་རྒྱས་ཞེས་བྱ་
བ། འབྲས་བུ་ཐོབ་པ་ཞེས་བྱ་བར་བརྗོད། ལྷན་ཅིག་སྐྱེས་པའི་ཡེ་ཤེས་རྟོགས་ན་
ཐམས་ཅད་ཀྱི་བདག་ཉིད་ཡིན་ལ། མ་རྟོགས་ན་ཀུན་གྱིས་སྤང་བར་བསྟན་པ།
ཡང་ན་དེ་ཉིད་ཐམས་ཅད་བདག །
ཡང་ན་རྟོག་བཅས་ཀྱི་དགའ་བ་ལ་བརྟེན་ནས་རྟོག་མེད་ལྷན་ཅིག་སྐྱེས་
པའི་ཡེ་ཤེས་རྒྱུད་ལ་སྐྱེས་ཙ་ན་བྱང་ཆུབ་ཏུ་བརྗོད། བྱ་བའི་དོན་དེ་ཉིད་རྟོགས་
པར་སོང་ན་བརྟན་གཡོའི་ཆོས་ཐམས་ཅད་ཀྱི་བདག་ཉིད་དུ་འདུག །འོ་ན་དེ་རང་
རྒྱུད་ལ་སྐྱེ་འམ་ སྙམ་ན། ཡང་ན་ཀུན་གྱིས་རྣམ་པར་སྤང་
། །ཡང་ན་ལྷན་ཅིག་
སྐྱེས་པའི་ཡེ་ཤེས་དེ་ཡིད་ལ་ཡོད་ཀྱང་རྣམ་པར་རྟོག་པ་དུ་མའི་ཆོས་སུ་སོང་ནས་
སྐད་ཅིག་ཙམ་ཡང་རྒྱུད་ལ་མི་སྐྱེ་བས། ཀུན་གྱིས་རྣམ་པར་སྤང་ཟེར་བ་ཡིན།
ད་དགའ་བའི་གོ་རིམ་སྟོན་པ། དེ་ཡང་དགའ་ བྲལ་དང་པོར་མཚོན། །
ལྷན་ཅིག་སྐྱེས་པའི་ཡེ་ཤེས་དེ་ཡང་དགའ་བ་དང་མཆོག་དགའི་ཡང་མཐའ་དགའ་
བྲལ་གྱི་དང་པོ་དེར་ལྷན་ཅིག་སྐྱེས་པའི་ཡེ་ཤེས་མཚོན་པར་བྱེད་པ་དེ། དགའ་བ་
གསུམ་པོ་རྣམ་པར་སྤང་། །རྟོག་བཅས་ཀྱི་དགའ་བ་གསུམ་སྤངས་པའི་རྗེས་ལ།
རྟོག་མེད་ལྷན་ཅིག་སྐྱེས་པའི་ཡེ་ཤེས་ཀྱི་དགའ་བ་ཁྱད་པར་ཅན་རྒྱུད་ལ་སྐྱེ། དེ་
ལྟར་ཕྱི་མའི་ལེའུ་གཉིས་པ་ནས། མཆོག་མཐའ་དགའ་བྲལ་དང་པོར་ནི། །མུན་
234 -49



•ཡེ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
པ་ ལ་ནི་ མར་ མེ་ལྟར། །དེ་བཞིན་བུས་ ཀྱང་ ཡིད་ཆེས་ཀྱིས། །ཞེས་ གསུངས།
དེས་དགའ་བའི་གོ་རིམ་བསྟན། དོན་དྲུག་པོ་དེ་ཡར་དྲིལ་བས་ཤེས་རབ་ཡེ་ཤེས་
ཀྱི་དབང་བསྐུར་བ་བསྟན།
ད་བསྒོམས་པའི་རྟགས་གྷང་འདུག་སྟེ། དང་པོར་དབང་བཞི་པ་བསྐུར་བ་
སྟོན། དེ་ལ་ཆོས་གཉིས་ལས། ཚིག་དབང་རིན་པོ་ཆེས་ལྟ་བ་དངོས་བསྟན་ནས།
ལྷན་ཅིག་སྐྱེས་པའི་ཡེ་ཤེས་ཀྱི་རོལ་པ་སྣ་ཚོགས་སུ་འཆར་བར་སྟོན་པ། ཕྱི་ནས་
དེ་ཉིད་ཡང་དག་བཤད། །དབང་གསུམ་པར་སྒོ་ཕྱེ་བའི་ཕྱི་ནས
། དབང་བཞི་པར་
ཚིག་ གིས་ གཏན་ ལ་ འབེབས་ པར་ བྱེད་ པའི་ དོན་ དེ་ ཉིད། ཡང་ དག་ པར་སྒོ་
འདོགས་སྐུར་འདེབས་དང་བྲལ་བའི་དོན་དེ་ཉིད་བཤད་པར་བྱ། རྣམ་དག་
ཤེས་གཟུགས་ཅན་དང་
། །རྣམ་པར་དག་པའི་ཡེ་ཤེས་ཀྱི་གཟུགས། སངས་རྒྱས་
ཀྱི་ཐུགས་གཉིས་སུ་མེད་པའི་ཡེ་ཤེས་དང་
། འཁོར་བ་རྣམ་པར་བྱང་བ་དག །
འཁོར་བ་རྣམ་པར་བྱང་བ་སེམས་ཅན་གྱི་སེམས་ཉིད་གཉུག་མ་གཉིས་སུ་མེད་པ་
དེ་ གཉིས། ཁྱད་ པར་ཅུང་ ཟད་ ཡོད་ མ་ ཡིན། །དབང་ བཞི་ གསུམ་ གྱི་ དུས་ སུ་
སེམས་ཅན་གྱི་སེམས་ཉིད་གཉུག་མ་གཉིས་སུ་མེད་པར་རྟོགས་ན། སངས་རྒྱས་
ཀྱི་གཉིས་སུ་མེད་པའི་ཡེ་ཤེས་དང་སེམས་ཅན་གྱི་སེམས་ཉིད་གཉིས་ལ་ཁྱད་པར་
མེད། མེད་ལུགས་ཇི་ལྟར་དུ་མེད་ན། མཆོག་དགར་སྒོམ་པ་མེད་ཅིང་། སྒོམ་
པོའང་མེད། མཆོག་དགའ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུ་རྟོགས་ཙ་ན།
སྒོམ་པར་བྱ་བའི་ཡུལ་མེད་ཅིང་
། བསྒོམ་པ་པོ་རྟེན་གྱི་གང་ཟག་གཅིག་ཏུ་གྲུབ་
མེད། ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་ངོ་བོར་སོང་ཙ་ན། ལུས་ཀྱང་
མེད་ཅིང་གཟུང་དང་འཛིན་པའང་མེད། །ལུས་ལ་སོགས་པ་ཕྱི་གཟུང་བར་བྱ་བའི་
པ་
234 --50



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཡུལ་མེད་ཅིང་
། ནང་འཛིན་པར་བྱེད་པའི་ཤེས་པའང་མེད། ཤ་དང་ཁྲག་ ཀྱང་
མེད་ཅིང་གཤང་དང་གཅི་བའང་མེད། །སྐྱུག་བྲོ་རྨོངས་མེད་གཙང་སྦྲ་མཆོད་ཕྱིར་
ཐོགས་མེད་དང་། ཆགས་མེད་སྡང་བ་མེད་དང་རྨོངས་མེད་ཕྲག་དོག་མེད། །སེར་
སྣ་མེད་དང་ང་རྒྱལ་མེད་ཅིང་མཐོང་བར་བྱ་བའི་ཡུལ་ཞིག་གུད་ན་ལེགས་ན་མེད། །
སྒོམ་དང་བསྒོམ་པ་མེད་ཅིང་བཤེས་དང་དགྲ་མེད་ཅིང་
། །རློམ་སེམས་མེད་པ་
ཐམས་ཅད་ལ། ངར་འཛིན་མེད་པའི་རློམ་སེམས་མེད་པའི་ལྷན་ཅིག་སྐྱེས་པའི་ཡེ་
ཤེས་དེ་ལ། ད་ལྟ་འཁོར་འདས་ཀྱི་རྣམ་པར་རྟོག་པ་རྣམ་པ་སྣ་ཚོགས་ཉིད་དུ་སྣང་
ད་རྩད་པའི་སྐྱོན་སྤངས་ཤིག་འདུག་སྟེ། དང་པོ་བསྒོམས་པའི་རྟག་གྷང་
འདུག་པ་དེ་ལོང་
། དང་པོ་སྤྲིན་དང་འདྲ་བ་ཡིན། །དབང་བཞི་གསུམ་གྱི་ཉམས་
སུ་མྱོང་བ་སྤྲིན་མཐོངས་ཀྱི་ཟླ་བ་དང་འདྲ། སྤྲིན་གྱི་མཐོངས་སུ་ཟླ་བ་དེ་བྱུང་ན་
གསལ། མ་བྱུང་ན་མི་གསལ། དཔེ་དེ་བཞིན་དུ་དབང་བཞི་གསུམ་གྱི་དུས་ཀྱི་
ཉམས་ སུ་ མྱོང་ བ་ དེ་ ཡང་ ལམ་ ཆགས་ ཅན་ དང་ ཆགས་ བྲལ་ ལ་ བརྟེན་ནས་
བསྒོམས་ན་གསལ། མ་བསྒོམས་ན་མི་གསལ། དེ་བས་བརྟན་ཙ་ན། གྲུབ་པས་
སྒྱུ་མ་ལྟ་བུར་འགྱུར། །ཆོས་ཐམས་ཅད་སྣང་ལ་རང་བཞིན་མེད་པ་སྒྱུ་མའི་རྣམ་པ་
ལྟ་བུར་འགྲུབ་པར་འགྱུར། དེ་ནི་བསྒོམས་པའི་རྟགས་ཡིན། ཉལ་དང་ལོག་པའི་
ཁྱད་ པར་ ལས། །ཉལ་ བ་ གཉིད་ཉལ་ བ། ལོག་ པ་ གཉིད་ སད་ པ། ཁྱད་ པར་
གཉིད་ཉལ་མ་ཉལ་གྱི་ཁྱད་པར་མེད་པར། རྟག་ཏུ་རྨི་ལམ་འདྲ་བར་འགྱུར། །
དུས་རྟག་ཏུ་སྣང་གྲགས་ཀྱི་ཆོས་ཐམས་ཅད་སྣང་ལ་རང་བཞིན་མེད་པ་རྨི་ལམ་གྱི་
སྣང་བ་ལྟ་བུ་དང་འདྲ་བར་རྟོགས་པར་འགྱུར། འདི་གཉིས་བྱུང་ཙ་ན་སྤྱོད་པ་
་པ་བྱ་
234 51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རན་པའི་རྟགས་ཡིན། མན་ངག་ཏུ་རྨི་ལམ་དང་བསམ་གཏན་དུ་བསྲེ་བར་
བྱེད་
པའི་ཚིག་ཀྱང་འདིས་ཟིན་པ་ཡིན་གསུངས། དངོས་པོའི་མཚན་ཉིད་མི་ཕྱེད་པའི། །
དངོས་ པོ་ སྣང་ གྲགས་ སམ། འཁོར་ འདས་ ཀྱི་ ཆོས་ རྣམས་ ཡིན། མཚན་ ཉིད་
འཁོར་འདས་ཀྱི་ཆོས་ཐམས་ཅད་ཀྱི་མཚན་ཉིད་བདེ་སྟོང་དབྱེར་མི་ཕྱེད་པ། ཕྱག་
རྒྱ་རྣལ་འབྱོར་པ་ཡིས་འགྲུབ། །སྣང་གྲགས་ཀྱི་ཆོས་ཐམས་ཅད་བདེ་སྟོང་དབྱེར་
མེད་དུ་རྟོགས་ཙ་ན། ཕྱག་རྒྱ་ཆེན་པོ་མཆོག་གི་དངོས་གྲུབ་རྣལ་འབྱོར་པ་ཡིས་
འགྲུབ་པར་འགྱུར་བས། འདི་གཉིས་ འབྲས་ བུའི་རྟགས་ཡིན། །དེས་བསྒོམས་
པའི་རྟགས་བཤད།
ད་རྩད་པའི་སྐྱོན་སྤོངས་པ་སྟོན་པ། རྡོ་རྗེ་སྙིང་པོས་འདི་སྐད་གསོལ། །བྱ་
བ་ལ་སོགས་པ་སྟོན་པར་བྱེད། སེམས་ཀྱི་ངོས་ནས་རང་བཞིན་གྱིས་འོད་གསལ་
བ་ཡིན་ཡང་
། ལུས་རང་བཞིན་གྱིས་ལྷན་ཅིག་སྐྱེས་པའི་ཡེ་ཤེས་སུ་དག །བྱ་བ་
ནི་མི་རིགས་པས། ལུས་དག་པའི་རྒྱུ་མཚན་ཁོངས་སུ་བཞག་ནས་འདྲི་བ། གཟོད་
ནས་རང་བཞིན་མེད་པ་ཡིས། །ཡེ་ཤེས་ཀྱི་ངོས་ནས་གདོད་མ་ནས་རང་བཞིན་
མེད་པ་འོད་གསལ་བ་ཡིན་ཡང་། ལུས་ཀྱི་རང་བཞིན་དག་པ་ནི། །འབྱུང་བ་བཞི་
ལས་གྲུབ་པའི་ལུས་དེ་རང་བཞིན་གྱིས་ལྷན་ཅིག་སྐྱེས་པའི་ཡེ་ཤེས་སུ་དག་བྱ་བ་
ནི་མི་རིགས་པས། ཅི་སླད་འབྱུང་བའི་བདག་ཉིད་ལགས། །གཏན་ཚིགས་ཅིའི་
ཕྱིར་མི་རིགས་སྙམ་ན། ལུས་འབྱུང་བ་ལྔ་དང་ཕུང་པོའི་བདག་ཉིད་ ལས་གྲུབ་
པའི་ལུས་ལགས་ན། དག་པ་ཡང་ཇི་ལྟར་དུ་དག་པ་ལགས། བྱས་ནས་དྲིས་པས།
ལེན།
དེ་ནས་བཅོམ་ལྡན་རྡོ་རྗེ་ཅན། །དེ་ནས་སྡུད་པ་པོས་མཚམས་སྦྱར་བའི་
234 -52



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཚིག་ཡིན། བཅོམ་ལྡན་རྡོ་རྗེ་ཅན། རྒྱུད་ཀྱི། སྟོན་པ་རྡོ་རྗེ་ཅན་གྱིས། མཁའ་འགྲོ་
བདེ་བ་སྦྱིན་པས་གསུངས། །ཡུམ་མཁའ་འགྲོ་མ་ལ་ཟག་པ་མེད་པའི་བདེ་བ་སྦྱིན་
པའི་སྟོན་པ་དེས་གསུངས་པའི། རློམ་སེམས་མེད་པའི་རང་བཞིན་གྱིས། །ཐམས་
ཅད་ལ་ངར་འཛིན་པའི་རློམ་སེམས་མེད་པའི་ལྷན་ཅིག་སྐྱེས་པའི་ཡེ་ཤེས་ཀྱི་རང་
བཞིན་ཉིད་ནི། ཐམས་ཅད་ལུས་ལ་རྣམ་པར་གནས། །འགྲོ་བ་ཐམས་ཅད་ཀྱི་
ལུས་ལ་ལྷན་ཅིག་སྐྱེས་པའི་ཡེ་ཤེས་དེ་རང་ཆས་སུ་རྣམ་པར་གནས་པས་རིགས།
ལུས་ལ་གནས་ཀྱང་ལུས་དག་པའི་རྒྱུ་མཚན་འདྲི་བ་ཀྱེ་བཅོམ་ལྡན་འདས་ཞེས་
བོས་ནས། གཏན་ཚིགས་ཅིའི་སླད་དུ་ལུས་འདི་འབྱུང་བ་ཆེན་པོ་ལྔ་དང་
། ཕུང་པོ་
ལས་གྲུབ་པའི་ལུས་ལགས་ན། དག་པ་ཇི་ལྟར་དག་བྱས་ནས་དྲིས་པས། ལན།
བཅོམ་ལྡན་འདས་ཀྱིས་བཀའ་སྩལ་པ། བྷོ་ལ་ཀ་ཀྐོ་ལ་སྦྱོར་བས། །ཕ་མ་
གཉིས་སྙོམས་པར་འཇུག་པ་བྱས་པའི་དུས་ཀྱི་ཐིག་ལེ་དཀར་དམར་གཉིས་པོ་དེ་
ལས། རེག་པ་སྲ་བའི་ཆོས་ཀྱིས་ནི། །ས་ནི་དེ་ལས་སྐྱེ་བར་འགྱུར། །སྲ་བ་
་སའི་
ཆོས་ཡོད་པས་གཟུགས་སུ་གྲུབ། བྱང་སེམས་ཆུ་ཡི་རྣམ་པ་ལས། །ཆུ་ཡི་ཁམས་
ནི་འབྱུང་བར་འགྱུར། །གཤེར་བ་ཆུའི་ཆོས་ཡོད་པས་གཅིག་ཏུ་བསྡུས། བསྐྱེད་པ་
ལས་ནི་དྲོད་སྐྱེ་སྟེ། །དྲོ་བ་མེའི་ཆོས་ཡོད་པས་སྨིན་པར་བྱས། འགྲོ་བ་རླུང་དུ་
རབ་ཏུ་གྲགས། །གཡོ་བ་རླུང་གི་ཆོས་ཡོད་པས་འགུལ་བ་དང་འཕྲིག་པ་འབྱུང་
།
བདེ་བ་ནམ་མཁའ་ཉིད་ཀྱི་ཁམས། །སྙོམས་འཇུག་ལ་བརྟེན་པའི་བདེ་བ། ནམ་
མཁའ་ཉིད་ཀྱི་ཁམས་འབྱུང་བ་བཞི་ཀ་ལ་ཁྱབ་ཅིང་རེག་བྱ་ཐོགས་པ་དང་བྲལ་
བར་འགྱུར་བས། གཉུག་མ་གཉིས་སུ་མེད་པའི་བདེ་བ་ཡང་དེ་ལ་བརྟེན་ནས་
འབྱུང་བ་ཡིན་པས། ལྔ་པོ་རྣམས་ཀྱིས་ཡོངས་སུ་བསྐོར། །ལུས་ཆགས་པའི་དུས་
234-53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སུ་འབྱུང་བ་ལྔ་པོ་དེ་རྣམས་ཀྱི་ཡོངས་སུ་བསྐོར་ནས་གནས་པས། དེ་རྣམས་བདེ་
བ་ལས་འབྱུང་བའི་ལུས་བདེ་བའི་ལུགས་སུ་བླུགས་པ་ཞེས་བྱ་སྟེ། ཁམས་ལྔ་པོ་
བསྐོར་བས། མཚོན་བྱ་གདོད་མ་ནས་དག་པ་ཡིན། གང་ཕྱིར་འབྱུང་བ་ཆེ་བདེ་བ། །
གང་ཕྱིར་འབྱུང་བ་ལྔས་བསྐོར་ནས་གནས་སྙམ་ན། འབྱུང་བ་ཆེ་བདེ་བ། འབྱུང་
བ་ཆེན་པོའི་བདེ་བར་གནས་པས། ཀུན་རྫོབ་ཟག་པ་དང་བཅས་པ་བདེ་བར་
གནས་པ་ཡིན།
དེ་ཕྱིར་བདེ་བ་དེ་ཉིད་མིན། །ཁམས་ལྔ་པོས་བསྐོར་བའི་ཀུན་རྫོབ་ཟག་
བཅས་བདེ་བར་གནས་པ་དེའི་ཕྱིར་བདེ་བ་དེ་ཉིད་མིན། ཀུན་རྫོབ་མཚོན་པའི་
བདེ་བ་ཡིན་གྱིས་དོན་དམ་དངོས་པོ་གཤིས་ཀྱི་བདེ་བ་མཚོན་པར་བྱེད་པ་དེ། དེ་
ཉིད་མིན་ཏེ། དེས་རྒྱུས་བསྐྱེད་བྱེད་མེད་ པ་ཡིན། །དོན་དམ་དངོས་ པོ་ གཤིས་
ཆོས་ཉིད་ཀྱི་བདེ་བ་དེ་གང་ལ་སྐྱེ་ཞིང་ཇི་ལྟར་དུ་གནས་ན། ལྷན་ཅིག་སྐྱེས་པའི་
གང་སྐྱེས་པ། །ལྷན་ཅིག་ཏུ་སྐྱེས་པ་དོན་དམ་ཆོས་ཉིད་ཀྱི་རང་བཞིན་ཟོག་མེད་
ལྷག་ཅིག་སྐྱེས་པའི་ཡེ་ཤེས་དེ་གང་ལས་སྐྱེ་བྱས་ནས་དྲིས་པས། ལྷན་ཅིག་སྐྱེས་
པར་དེ་བརྗོད་བྱ། །དཔེར་ན་བུམ་པ་གྲུབ་པའི་དུས་སུ་བུམ་པའི་ནང་དུ་ནམ་
མཁའ་རང་ཆས་སུ་གྲུབ་པ་དང་འདྲ་བར། ལུས་འདི་གྲུབ་པའི་དུས་སུ་ཆོས་ཉིད་
ཟག་མེད་ལྷན་ཅིག་སྐྱེས་པའི་ཡེ་ཤེས་དེ་རང་ཆས་སུ་གྲུབ་པས། ལུས་དང་སེམས་
ཟག་མེད་གཉིས་ལྷན་ཅིག་ཏུ་སྐྱེས་པར་དེ་བཞིན་དུ་བརྗོད་པར་བྱ། རང་བཞིན་
ལྷན་ཅིག་སྐྱེས་ཞེས་བརྗོད། །དཔེར་ན་བུམ་པ་གྲུབ་པའི་དུས་སུ་ལུས་བདེ་བའི་
ལུགས་སུ་བླུགས་ཙ་ན། སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེས་སེམས་ཅན་
ཐམས་ཅད་ཀྱི་སེམས་ཟག་མེད་དེ་ཡང་བདེ་བའི་ལུགས་སུ་བླུགས་པས། ལུས་
234-54



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དང་སེམས་ཟག་མེད་གཉིས་རང་བཞིན་ནམ་གདོད་མ་ནས་ལྷན་ཅིག་ཏུ་སྐྱེས་པར་
དེ་ལྟར་དུ་བརྗོད་པར་བྱ།
འོ་ན་དོན་དམ་མཚོན་པའི་བདེ་བ་དེ་རང་བཞིན་ལྷན་ཅིག་སྐྱེས་པའི་ཡེ་
ཤེས་སུ་འགྱུར་བའི་རྒྱུ་མཚན་ཅི་ཡིན་སྙམ་ན། རྣམ་པར་ཐམས་ཅད་སྡོམ་པ་གཅིག །
རྣམ་པ་རྒྱུ་ལམ་འབྲས་བུ་གསུམ་ཡིན། རྒྱུ་དངོས་པོ་རྒྱུ་སྣང་བ་ཐམས་ཅད་ལམ་
སྔགས་དང་ཕྱག་རྒྱ། དཀྱིལ་འཁོར་དང་སྦྱིན་བསྲེག འབྲས་བུ་ཐ་དད་དུ་སྐྱེས་
རྣམས་ཡིན་པས། རྒྱུ་ལམ་འབྲས་བུ་རྣམ་པ་ཐམས་ཅད་སྡོམ་པ་ཟག་པ་མེད་པའི་
ཡེ་ཤེས་ སུ་སྡོམས་ཤིང་རོ་གཅིག །ཆོས་ཐམས་ཅད་ཟག་མེད་ཀྱི་ཡེ་ཤེས་སུ་
གཅིག་ལུགས་རང་ཇི་ལྟར་དུ་གཅིག་ན། ཕྱག་རྒྱ་རྒྱུ་དང་བྲལ་བ་ལས། །སྟོང་ཉིད་
ཀྱིས་རྒྱས་འདེབས་པར་བྱེད་པས་ཕྱག་རྒྱ་གང་ལ་རྒྱས་འདེབས་ན། རྒྱུ་དང་བྲལ་
བ་ལས། རྒྱུ་རྒྱུད་པ་སྟེ། གཅིག་དང་དུ་མ་དང་བྲེལ་བ། ལམ་སྔགས་དང་ཕྱག་རྒྱ།
དཀྱིལ་འཁོར་དང་སྦྱིན་བསྲེག་ལ་སོགས་པ་ཡང་རང་བཞིན་གྱིས་སྟོང་། འབྲོས་
བུ་སྤྲོས་པ་དང་བྲལ་བས་ཤེས་རབ་སྟོང་པས་བསྡུས་པ་ཡིན་པས།
དེ་ལྟར་རྒྱུ་ལམ་འབྲས་བུ་རང་རྒྱུད་པ་གསུམ་དང་བྲལ་བའི་དོན་དམ་ཤེས་
རབ་སྟོང་པ་དེའི་ངོས་ནས། སྔགས་ ཀྱི་བཟླས་མེད་དཀའ་ཐུབ་མེད་དང་སྦྱིན་
བསྲེག་མེད། །སྔགས་སྙིང་པོ་དང་ཉེ་སྙིང་ལ་སོགས་པའི་སྔགས་ཀྱི་བཟླས་པའང་
མེད། དཀའ་ཐུབ་ཤ་དང་ཆང་བསྲུང་བ། ཕྱི་དྲོའི་ཁ་ཟས་སྤང་བ་ལ་སོགས་པའི་
དཀའ་ཐུབ་དང་དཀའ་སྤྱད་དུ་གྲུབ་པའང་མེད་ལ། ཞི་རྒྱས་དབང་དྲག་གི་ཕྲིན་
བཞིའི་ སྦྱིན་བསྲེག་ཀྱང་མེད། དཀྱིལ་འཁོར་ཅན་ ཡང་མེད་ཅིང་ དཀྱིལ་
འཁོར་ཡང་ནི་མེད། །དཀྱིལ་འཁོར་ཅན་གཙོ་བོ་སྒོམ་པ་ཡང་མེད་ཅིང་དཀྱིལ་
234-55



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འཁོར་གྱི་ལྷ་སྒོམ་པ་ཡང་མེད། འོ་ན་སྟོང་ཉིད་རྒྱུན་ཆད་པས་ལྷ་དང་སྔགས་ལ་
སྐུར་པ་བཏབ་ཅིང་ཐབས་དང་ཤེས་རབ་ཡ་བྲལ་སྙམ་ན། ཡོ་གི་སྙིང་རྗེ་ཐབས་སུ་
འགྱུར། །ཡོ་གི་རྣལ་འབྱོར་པ་གང་ཟག་དེའི་རྒྱུད་ལ་སྙིང་རྗེའི་ཆ་ཞིག་ཡོད་པས།
དེ་ཐབས་བདེ་བ་ཆེན་པོའི་རང་བཞིན་དུ་འགྱུར། ཐབས་བདེ་བ་དེ་ལ་ཤེས་རབ་
སྟོང་པའི་རང་བཞིན་དེས་རྒྱས་བཏབ་ཅིང་བསྒོམས་པས། ཐབས་ཤེས་རབ་ཟུང་
འཇུག་དབྱེར་མེད་དུ་གནས་པ་ཡིན།
དེ་ནི་གསང་སྔགས་བཟླས་ཏེ་དཀའ་ཐུབ་དེ་སྦྱིན་བསྲེག །ཐབས་ཤེས་
རབ་ཟུང་འཇུག་དབྱེར་མེད་དུ་གནས་པའམ། སྟོང་པ་དང་སྙིང་རྗེ་དབྱེར་མེད་པ་
དེ་ནི་སྔགས་ཀྱི་བཟླས་པའང་དེ་ཡིན། དཀའ་ཐུབ་ཀྱང་དེ་ཡིན། ཕྲིན་ལས་བཞིའི་
སྦྱིན་བསྲེག་དེ་ཡིན་པས་ཡོད། དེ་ནི་དཀྱིལ་འཁོར་ཅན་དང་དཀྱིལ་འཁོར་ཉིད། །
དཀྱིལ་འཁོར་ཅན་དང་གཙོ་བོ་སྒོམ་པའང་དེ་ཡིན། དཀྱིལ་འཁོར་གྱི་འཁོར་ལོ་
ལྷ་སྒོམ་པའང་དེ་ཡིན་པས་ཡོད། དོན་ལ་སྣང་བ་ཐམས་ཅད་ལྷན་ཅིག་སྐྱེས་པའི་
ཡེ་ཤེས་བདེ་སྟོང་དབྱེར་མེད་ལས་མ་འདས་པ་ཡིན། སྟོང་ཉིད་སྙིང་རྗེ་དབྱེར་མེད་
པ། །ཤེས་རབ་སྟོང་པའི་ངོ་བོ་དང་སྙིང་རྗེ་ཐབས་བདེ་བ་དེ་གཉིས་ཟུང་འཇུག་
དབྱེར་མི་ཕྱེད་པས། བྱང་ཆུབ་སེམས་ནི་རབ་ཏུ་བརྗོད། །དོན་དམ་པ་ལྷན་ཅིག་
ས་པའི་ཡེ་ཤེས་ཟུང་འཇུག་དབྱེར་མི་ཕྱེད་པའི་གནས་ལུགས་ཀྱི་དོན་དེ་ལ།
བྱང་ཆུབ་ཀྱི་སེམས་ཞེས་བྱ་བར་དེ་བཞིན་དུ་རབ་ཏུ་བརྗོད། མདོར་བསྡུས་ནས་ནི་
སེམས་སུ་འདུས་པའི་གཟུགས་ཅན་ནོ། །
མདོར་བསྡུས་ནས་ནི་སྟོང་པ་དང་སྙིང་རྗེ་དབྱེར་མེད་པ་དེ་ལས་མདོར་
བསྡུས་པ་དེ་ནི། སེམས་འདུས་བྱས་དང་འདུས་མ་བྱས་ཀྱི་སེམས་ནི་ཟག་མེད་
234-56



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན་དུ་འདུས་པའི་གཟུགས་ཅན་ནོ། །
དེས་རྩོད་པའི་སྐྱོན་སྤངས་པ་བཤད། དེའི་གོང་དེར་ཚིག་དབང་རིན་པོ་
ཆེས་ལྟ་བ་དངོས་བསྟན་ནས་ལྷན་ཅིག་སྐྱེས་པའི་རོལ་པ་སྣ་ཚོགས་སུ་འཆར་བ་
གཉིས་ཀྱིས་དབང་བཞི་པ་བསྐུར་བ་བཤད། དོན་བཞིས་དབང་བསྐུར་བ་བསྟན།
དེའི་གོང་དེར་སློབ་མ་དཀྱིལ་འཁོར་དུ་འཇུག་ཅིང་ལྷ་ངོ་བསྟན་པ། སློབ་དཔོན་གྱི་
ལས། རྡོ་ རྗེ་ སློབ་ དཔོན་ གྱི་ མཚན་ ཉིད་ བཞི་ པོ། དངོས་ལེའུའི་ གཞུང་བཤད།
བཤད་པར་ཞལ་གྱིས་བཞེས་པ་བཤད། ལེའུའི་མཚན་སྟོན་པ། དབང་གི་ལེའུ།
དབང་ལ་ཨ་བྷི་ཥིཉྩ་བྱ་བའི་སྒྲ་ལ་དྲངས་ན། དྲི་མ་འཁྲུད། ཨ་བྷི་ཥེ་ཀ་བྱས་ནས་
ནུས་ པ
་པ་འཇོག་པ་ལ་འགྲོ་བས། དྲི་མ་འཁྲུད་པའམ་ནུས་པ་འཇོག་པའི་དོན་དུ་
དབང་བསྐུར་བའི་ཐབས་ཀྱི་རིམ་པ་གཞུང་འདིར་བཤད་པ་ཡིན། ལེའུ་པོ་ཏ་ལ་
གཞུང་གཅོད་ཅིང་སྐྱོང་བར་བྱེད་པ། བཅུ་པའོ། །གྲངས་ཀྱི་གནས་གཞན་ལེའུ་
བཅུ་པ་ཡན་བཅད་བཤད།། །།
༈ ད་ ལེའུ་བཅུ་ གཅིག་ པ་འདི་སྟོན། བཅུ་གཅིག་པ་འདི་ལ་ ཡང་ལེའུ་
ལེའུའི་ འབྲེལ། ལེའུ་ མདོར་ བསྟན་ རྒྱས་ བཤད་ ཀྱི་ འབྲེལ། ལེའུ་ མངོན་ པར་
རྟོགས་པའི་འབྲེལ་དང་གསུམ་ཡིན། ལེའུ་ལེའུའི་འབྲེལ་ཟེར་ཙ་ན། ཁ་རྩེང་ལེའུ་
དང་ པོར། གཞི་ རང་ བཞིན་ འབྲས་ བུའི་ རྒྱུད་ གསུམ་ མདོར་ བསྟན་ པ་ དེ་ ལ།
སྔགས་མེད་ན་མི་འགྲུབ་པས་ལེའུ་གཉིས་པ་སྔགས་ཀྱི་ལེའུར་བྱུང༌
། སྔགས་དེ་
ཡང་ལྷ་དང་བྲལ་ན་མི་འགྲུབ་པས། ལེའུ་གསུམ་པ་ལྷའི་ལེའུར་བྱུང་
། ལྷ་དེ་ལ་
ཡང་དབང་མ་བསྐུར་ན་གནས་སྐབས་ཀྱི་ཆོ་ག་རྫོགས་པར་མི་འགྱུར་བས། ལེའུ་
བཞི་པ་ལྷ་དབང་བསྐུར་བའི་ལེའུར་བྱུང་
། དབང་བསྐུར་ཡང་འབྲས་བུ་མཐར་
234 ---57



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཐུག་རྫོགས་པའི་སངས་རྒྱས་ཐོབ་པར་བྱེད་པ་ལ། ལམ་དུ་རྫོགས་རིམ་བསྒོམ་
དགོས་པས་ལེའུ་ལྔ་པ་དེ་ཁོ་ན་ཉིད་ཀྱི་ལེའུར་བྱུང་། རྫོགས་རིམ་དེ་ཡང་སེམས་
མི་གནས་པ་གནས་པར་བྱ་བའི་དོན་དུ་ལན་ཅིག་བསྒོམ། གནས་པ་བརྟན་པའི་
དོན་དུ་ཡང་བསྒོམ་ཡང་བསྒོམ་བྱེད། བརྟན་པ་བོགས་དབྱུང་བའི་དོན་དུ་རིག་པ་
བརྟུལ་ཞུགས་ཀྱི་སྤྱོད་པ་བྱེད་དགོས་པས་ལེའུ་དྲུག་པ་སྤྱོད་པའི་ལེའུར་བྱུང་
།
སྤྱོད་པ་བྱེད་པའི་དུས་སུ་ཀྱི་རྡོ་རྗེའི་སྤུན་དང་མིང་སྲིང་དུ་ངོ་ཤེས་པར་བྱ་བའི་ཕྱིར་
བརྡ་ བྱེད་ དགོས་ པས་ ལེའུ་བདུན་པ་བརྡའི་ལེའུར་བྱུང། བརྡ་ དང་ སྤྱོད་པ་དེ་
གཉིས་ཀྱི་རྡོ་རྗེའི་རྣལ་འབྱོར་པ་གཅིག་པུས་བྱེད་པར་མ་ཟད། བདག་མེད་མའི་
རྣལ་འབྱོར་པས་ཀྱང་བྱ་བར་བསྟན་པས་ལེའུ་བརྒྱད་པ་མཁའ་འགྲོ་མ་འདུ་བའི་
ལེའུར་བྱུང་
། བསྐྱེད་པའི་རིམ་པ་དེ་ལ་རྣམ་པར་དག་པ་མ་བསྒོམས་ན་འཁོར་
བར་འཆིང་བས་ལེའུ་དགུ་པ་རྣམ་དག་གི་ལེའུར་བྱུང་། བསྐྱེད་རིམ་རྣམ་དག་དང་
བཅས་པའི་སྔོན་དེར་གཞིའི་རྒྱུད་མ་སྨིན་པ་སྨིན་པར་བྱེད་པ་དབང་བསྐུར་དགོས་
པས་ལེའུ་བཅུ་པ་དབང་གི་ལེའུར་བྱུང་
། དབང་བསྐུར་བསྐྱེད་རྫོགས་བསྒོམས་
པས་མཐར་ཐུག་གི་འབྲས་བུ་མཆོག་གི་དངོས་གྲུབ་ཐོབ་ནས། གནས་སྐབས་ཀྱི་
འབྲས་བུ་ཐུན་མོང་གི་ལས་ཚོགས་འདི་རྣམས་འགྲུབ་བྱ་བ་ལ། ལེའུ་བཅུ་གཅིག་
པ་ལྟ་སྟངས་ཀྱི་ལེའུ་འདི་བྱུང་བ་ལ། ལེའུ་ལེའུའི་འབྲེལ་ཟེར་བ་ཡིན།
ལེའུ་མདོར་བསྟན་རྒྱས་བཤད་ཀྱི་འབྲེལ་ཟེར་ཙ་ན། ཁར་རྩང་ལེའུ་དང་
པོ་དེར། ལྟ་སྟངས་བྱ་བའི་ཚིག་གིས་མདོར་བསྟན། དེའི་དོན་འདིར་རྒྱས་པར་
འཆད་པར་བྱེད་པ་དེ་ལ། ལེའུ་མདོར་བསྟན་རྒྱས་བཤད་ཀྱི་འབྲེལ་ཟེར་བ་ཡིན།
ལེའུ་མངོན་པར་རྟོགས་པའི་འབྲེལ་ཟེར་ཙ་ན། སློབ་དཔོན་གཞན་དག་རྣམས་
234 --58



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཀྱིས་མཛད་པའི་བསྟན་བཅོས། སྒྲུབ་ཐབས། དཀྱིལ་འཁོར་ཆོ་ག་ལ་སོགས་པ་
རྣམས་ལ་རག་ལྟོས་མི་དགོས་པར་རྒྱུད་འདི་རང་གི་ནང་འཐོར་བ་ཕན་ཚུན་དུ་
བསྒྲིགས་ནས་གང་ཟག་གི་ཆ་རྐྱེན་དུ་སློང་བར་བྱེད་པ་ཡིན།
ལེའུ་འདི་རང་ལ་ཡང་དོན་ལྔ་ལས། དང་པོར་སྒྲོལ་མའི་སྒྲུབ་ཐབས་ཀྱིས་
དབང་དུ་བྱ་བར་སྟོན་པ། ཀུ་རུ་ཀུལླེའི་སྒྲུབ་ཐབས་བཤད་པར་བྱ་སྟེ། འདིར་ལྷ་
མོ་ཀུ་རུ་ཀུལླེའི་སྒྲུབ་ཐབས་མདོར་བསྡུས་ཤིག་བཤད་པར་བྱ་སྟེ། གོང་དུ་བརྟག་
པ་བཅུ་ གཉིས་ལས། རྒྱས་པར་བཤད་པ་མདོ་རུ་བསྡུ། །ཟེར་ཡང་། གཞུང་ གི་
འདོན་ པ་བསྒྱུར་བར་བྱེད་པས། རྒྱས་པར་བརྟག་པ་བཅུ་གཉིས་ལས། ལྷ་མོ་ཀུ་
རུ་ཀུལླེའི་སྒྲུབ་ཐབས་རྒྱས་པ་བརྟག་པ་བཅུ་གཉིས་པར་བཤད། གོང་དུ་གསུངས་
པ་མདོ་རུ་བསྡུ། །གོང་ལེའུ་གཉིས་པར་ཀུ་རུ་ཀུལླེའི་སྔགས་གསུངས། དེའི་སྒྲུབ་
ཐབས་མདོར་བསྡུས་ཤིག་འདིར་སྟོན་པར་བྱེད་པས།
ཧཱི༔ལས་བྱུང་བའི་ལྷ་མོ་ནི། །འདིར་ལྷ་མོ་ཀུ་རུ་ཀུལླེའི་མངོན་པར་རྟོགས་
པ་ཐོ་ཝལ་ཙམ་ཞིག་བཤད་པས། ལྷ་མོ་ཀུ་རུ་ཀུལླེའི་དཀྱིལ་འཁོར་དུ་དབང་ཐོབ་
པ་ཞིག་གིས་ཀུ་རུ་ཀུལླེའི་ཐང་སྐུ་བྲི། རབ་ཏུ་གནས་པ་བྱས། རི་བྲག་ལ་སོགས་
པའི་གནས་སུ་ཁྱེར། དེར་མཎྜལ་དང་མཆོད་པ་གཏོར་མ་ལ་སོགས་བཤམ། ཐང་
སྐུ་བཀྲམ་ཁྲུས་བྱས། སྟན་བདེ་བའི་སྟེང་དུ་འདུག་ནས། སྔོན་འགྲོ་དང་དངོས་
གཞི་རྗེས་གསུམ་ལས། སྔོན་འགྲོ་ལ་ཀུ་རུ་ཀུལླེ། བླ་མ་དང་བཅས་པ་མདུན་གྱི་
ནམ་མཁར་སྤྱན་དྲངས། བདུན་པོ་རྣམ་པར་ དག་ པ་ བྱེད། །ཚད་མེད་པ་བཞི་
བསྒོམ། དངོས་གཞི་ལ་བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམ།
སྟོང་ཉིད་ཀྱི་ངང་ལས་གདན་པདྨ་དང༌
། ཉི་མའི་དཀྱིལ་འཁོར་གྱི་སྟེང་དུ། རོའི་
234-59



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གདན་ གྱི་སྟེང་དུ་ ས་བོན་བསྡུ་བ། ཧཱུྃལས་ བྱུང་ བའི་ ལྷ་མོ་ནི། །ཧཱིདམར་ པོ་
གཅིག་ཏུ་ས་བོན་བསྡུ། གཟུགས་རྫོགས་པ་ལྷ་མོ་ནི། ཁ་དོག་དམར་ཞིང་ཕྱག་
བཞི་མ། །སྐུ་མདོག་དམར་མོ་ཞལ་གཅིག་ཕྱག་བཞི་མ། མདའ་དང་གཞུ་ཡི་ལག་
པོ་མ། །གཡས་དང་པོ་ན་མདའ། གཡོན་དང་པོ་ན་གཞུ། ཨུཏྤ་ལ་དང་ལྕགས་ཀྱུ་
འཛིན། །གཡས་ ཀྱི་འོག་མ་ན་ཨུཏྤལ། གཡོན་གྱི་འོག་མ་ན་ཀྱུ་འཛིན་པའི་སྐུ་
གཟུགས་རྫོགས། ཡི་གེ་དགོད་པ། སྤྱི་བོར་ཨོཾ། མགྲིན་པར་ཨཱཿ སྙིང་གར་ཧཱུྃ་དུ་
ཡི་གེ་དགོད། རྗེས་ལ་རང་འདྲ་བའི་ཡེ་ཤེས་སེམས་དཔའ་སྤྱན་དྲངས། གཉིས་སུ་
མེད་པར་བསྲེ་བ་བྱེད། །དབང་བསྐུར་དབུ་རྒྱན་སངས་རྒྱ་སྣང་བ་མཐའ་ཡས་
ཀྱིས་དབུ་བརྒྱན་པར་བསམས་ནས།
ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ས་བོན་ཧཱིདམར་པོའི་མཐའ་
མ། ཨོ་ཀུ་རུ་ཀུལླེ་ཧཱུྃསྭཱ་ཧཱ། བྱ་བ་སྔགས་ཀྱིས་བསྐོར་བ་ལ་དམིགས་ནས་བསྙེན་
པ་དང་སྒྲུབ་ པ་ལས་ལ་སྦྱོར་པའི་སྔགས་རྣམས་གནས་སྐབས་དང་སྦྱར་ནས་
བཟླས་པ་བྱ། འདི་ནི་བསྒོམས་པ་ཙམ་གྱིས་ནི། །འདི་ནི་ལྷ་མོ་ཀུ་རུ་ཀུལླེའི་སྐུར་
བསྒོམས། བསྙེན་སྒྲུབ་སྔོན་དུ་སོང་བས་ལས་ལ་སྦྱར་བ་ཙམ་གྱིས་ནི། འཇིག་
རྟེན་གསུམ་པོ་དབང་དུ་བྱེད། །འཇིག་རྟེན་གསུམ་པོ་ས་འོག །ས་སྟེང་
། ས་བླའི་
འཇིག་རྟེན་གསུམ་དབང་དུ་བྱེད། གྲངས་ཀྱི་བསྙེན་པ་ཇི་ཙམ་ཞིག་གིས་དབང་དུ་
བྱེད་ན། འབུམ་ཕྲག་གཅིག་གིས་རྒྱལ་པོ་རྣམས་དབང་དུ་བྱེད། ཁྲི་ཡིས་འཇིག་
རྟེན་ཕལ་པ་རྣམས་དབང་དུ་བྱེད། བྱེ་བ་ཕྱུགས་དང་ནོར་སྦྱིན་སོགས་པ་དབང་དུ་
བྱེད། འབུམ་ཕྲག་བདུན་གྱིས་ལྷ་མ་ཡིན་དབང་དུ་བྱེད། འབུམ་ཕྲག་གཉིས་ཀྱིས་
ལྷ་རྣམས་ཉིད་དབང་དུ་བྱེད། བརྒྱ་ཕྲག་གཅིག་གིས་སྔགས་པ་ཉིད། སྔགས་པ་བྱ་
234 ----60



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བ་འདི་རྒྱ་གར་གྱི་སྐད་དུ། མན་དྲི་བྱ་བའི་སྒྲ་ལ་དྲངས་ན་སྔགས་པའི་བློན་པོ་ལ་
འགྲོ་བས། སྔགས་བརྒྱ་ཕྲག་གཅིག་བཟླས་ན་སྔགས་པའམ་བློན་པོ་ལ་སོགས་པ་
དབང་དུ་བྱེད།
ད་ལྟ་སྟངས་བཞིས་ལས་བཞི་བསྒྲུབ་པ་སྟོན་པར་བྱེད་པ། མཉམ་པར་མ་
རུངས་དཔྲལ་བ་ཅན། །མིག་གཉིས་ཧར་ཕྱེད་ལ། ཐར་ཚུགས་པར་བྱས་ནས།
དཔྲལ་བ་ན་ཡར་ལ་ཧྲིལ་གྱིས་བལྟས། ཐུར་དུ་ཕབ་ནས་བལྟས་ན། རྟོག་ཏུ་ལྟུང་
བར་ བྱེད་ པར་ བརྗོད། ལྟུང་ བར་ བྱེད་ པའི་ ལས་ འགྲུབ། དབང་ གི་ ལྟ་ སྟངས་
གཡོན་ན་གནས། །གཡོན་པ་ལས་ནི་གཟུགས་བརྙན་གཉིས། །མགོ་མི་འགུལ་
བར་མིག་གཉིས་གཡོན་ཕྱོགས་སུ་ཧྲིལ་གྱིས་བལྟས་པས། གཟུགས་བརྙན་གཅིག་
ལ་གཉིས་སུ་སྣང་བ་བྱུང་ན་དབང་གི་ལས་གྲུབ། གཡས་པའི་ཆ་ལ་དགུག་པ་ཉིད། །
སྟེང་ནས་ཀྱང་ནི་གཟུགས་བརྙན་གཉིས། མགོ་མི་འགུལ་བར་མིག་གཉིས་གཡས་
ཕྱོགས་སུ་ཧྲིལ་གྱིས་བལྟས་པས། གཟུགས་བརྙན་གཅིག་ལ་གཉིས་སུ་སྣང་བ་
བྱུང་ན་དགུག་པའི་ལས་གྲུབ། དབུ་མ་རེངས་པའི་ལྟ་སྟངས་ཉིད། །སྣ་ཡི་རྩེ་མོའི་
དབུས་སུ་གཉིས། །མིག་གཉིས་རྣའི་རྩེ་མོར་གཤིབས་ཀྱི་བལྟས་པས་གཟུགས་
བརྙན་གཅིག་ལ་གཉིས་སུ་སྣང་བ་བྱུང་བ་ན་རེངས་པའི་ལས་གྲུབ། དེ་རྣམས་དེ་
ལྟ་སྟངས་རྣམ་པ་བཞི་ཡིན།
ད་རླུང་རྣམ་པ་བཞི་བྱ་བ་ལ། འབྱུང་བ་ཉིད་ཀྱིས་ལྟུང་བར་བྱེད། །རླུང་
ཕྱིར་ལ་ཧི་ཞེས་དབྱུང་བར་བྱེད་པས་ལྟུང་བར་བྱེད་པའི་ལས་གྲུབ། བརྒྱད་པ་ཡི་
ནི་ནི་དབང་དུ་བྱེད་
། །རླུང་ནང་དུ་རྔུབ་པར་བྱེད་པས་དབང་དུ་བྱ་བའི་ལས་
འགྲུབ། གང་བ་ཡིས་ནི་འགུགས་པར་བྱེད། །རླུང་ནང་དུ་མེར་གྱིས་འགེངས་པར་
234 61



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བྱེད་པས་དགང་བ། འགུགས་པར་བྱེད་པའི་ལས་འགྲུབ། ཞི་བ་ཡི་ནི་རེངས་པར་
བྱེད། །རླུང་དལ་བུས་ཕྱིར་གཏོང་བས་ཞི་བ་རེངས་པར་བྱེད་པའི་ལས་འགྲུབ། དེ་
རླུང་བཞི་ཡིན།
འདི་རྣམས་ཉམས་སད་པའམ་རང་སད་པའི་གནས་བཞི་བྱ་བ་ཡིན་པས།
རློན་པའི་ཤིང་ལས་ལྟུང་བྱེད་ཉིད། །འདི་ཡ་ཀི་ན། མཉམ་པར་མ་རུངས་དཔྲལ་
བ་ཅན། །རྟག་ཏུ་ལྟུང་བར་བྱེད་པར་བརྗོད། །བྱ་བའི་ལྟ་སྟངས་དེ་དང་
། འབྱུང་
བ་ཉིད་ཀྱིས་ལྟུང་བར་བྱེད། བྱ་བའི་རླུང་གཉིས་པོ་དེ་བསྟུན་པས། རློན་པའི་ཤིང་
ལས་ལྟུང་བར་བྱེད་པ། ཤིང་རློན་པའི་ལོ་འདབ་མ་ཕབ་པར་ལྟ་སྟངས་བྱས་པ་
ཙམ་གྱིས་ས་ལ་སིལ་སིལ་ཕེབས་པ་བྱུང་ན་ལྷ་མི་རུ་ལྟུང་། རྒྱལ་པོ་འབངས་ལ་
སོགས་པར་ལྟུང་། མི་དམྱལ་བ་ཡི་དྭགས་དུད་འགྲོ་ལ་སོགས་པར་ལྟུང་བའི་ལས་
འགྲུབ། དབང་ནི་མེ་ཏོག་རབ་ཏུ་ གྲགས། །འདི་ཡ་ཀི་ན། དབང་གི་ལྟ་སྟངས་
གཡོན་ན་གནས། །གཡོན་པ་ནས་ནི་གཟུགས་བརྙན་གཉིས། །བྱ་བའི་ལྟ་སྟངས་
དེ་དང་
། རྔུབ་ ས་ཡིས་ནི་དབང་དུ་བྱེད། །བྱ་བའི་རླུང་གཉིས་པོ་དེ་བསྟུན་ནས།
དབང་ནི་མེ་ཏོག་རབ་ཏུ་གྲགས། །མེ་ཏོག་དང་པོ་ཁ་ཕར་བསྟན་ནས་འདུག་པ་དེ།
ལྟ་སྟངས་བྱས་པས་ཁ་ཚུར་ལ་བསྒྱུར་ནུས་པ་བྱུང་ན་དབང་གི་ལས་གྲུབ། རྡོ་རྗེ་
ཤིང་ ལས་དགུག་ པ་ཉིད། །འདི་ ཡ་ཀི་ན། གཡས་པའི་ཆ་ ལ་ དགུག་པ་ཉིད། །
སྟེང་ནས་ཀྱང་ནི་གཟུགས་བརྙན་གཉིས། །བྱ་བའི་ལྟ་སྟངས་དེ་དང༌། དགང་བ་
ཡིས་ནི་འགུགས་པར་བྱེད། །བྱ་བའི་རླུང་གཉིས་པོ་དེ་བསྟུན་ནས། རྡོ་རྗེ་ཤིང་
ལས་དགུག་པ། ཤིང་ཤི་རི་ཁ་རྡ་བྱ་བ་དེ་ལ། མ་ཕུག་པར་ལྟ་སྟངས་བྱས་པས།
འོ་མ་ད་ལྟ་རང་སྐྱ་ཀྱུར་ཀྱུར་ཐོན་པ་བྱུང་ན་དགུག་པའི་ལས་གྲུབ། གཡོ་བཅས་རྩ་
234-62



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལ་རེངས་པ་ཉིད། འདི་ཡ་ཀི་ན། དབུ་མ་རེངས་པའི་ལྟ་སྟངས་ཉིད། །སྣ་ཡི་རྩེ་
མོའི་དབུས་སུ་གཉིས། །བྱ་བའི་ལྟ་སྟངས་དེ་དང་
། ཞི་བ་ཡི་ནི་རེངས་པར་བྱེད། །
བྱ་བའི་རླུང་གཉིས་པོ་དེ་བསྟུན་པས། གཡོ་བཅས་རྩ་ལ་རེངས་པར་བྱེད་པ། ལ་
ཁའི་འཇག་མ་རླུང་གིས་བསྐྱོད་ནས་ཤུ་ཤུ་ཟེར་བ་དེ་ལ་ལྟ་སྟངས་བྱས་པས་འགུལ་
མ་ནུས་ན་རེངས་པར་བྱེད་པའི་ལས་གྲུབ། ཟླ་དྲུག་བསྒོམས་པའི་སྦྱོར་བ་ཡིས། །
བླ་མ་ར་ལོ་ཙཱ་བའི་གསུང་ནས། གཞན་ལ་བྱེད་ན། བསྙེན་པ་ཟླ་བ་དྲུག་
གིས་འགྲུབ་སྲིད་ཀྱང་
། མི་ལ་བྱེད་ན་མི་བསོད་ནམས་ཀྱིས་བརྒྱན་པ་ཡིན་པས།
བསྙེན་པ་ཟླ་བ་དྲུག་བསྐྱར་ནས་བྱེད་དགོས་པས། ཟླ་དྲུག་བལྡབས་པའི་སྦྱོར་བ་
ཡིས། །བྱ་བ་ཡིན་གསུངས། འགྲུབ་འགྱུར་འདི་ལ་ཐེ་ཚོམ་མེད། །བསྙེན་པ་ཟླ་བ་
དྲུག་བྱས་པས་ལས་འདི་རྣམས་འགྲུབ་པར་ཐེ་ཚོམ་མེད། འདི་ལ་འཁྲུལ་པར་མི་
བྱ་སྟེ། ལས་འདི་རྣམས་སྒྲུབ་པའི་དུས་སུ་འཁྲུལ་པའམ། ཐེ་ཚོམ་དང་ཡིད་གཉིས་
མི་བྱ། དེ་ཅིའི་ཕྱིར་སྙམ་ན། སངས་རྒྱས་རྫུ་འཕྲུལ་བསམ་མི་ཁྱབ། །སངས་ཀྱི་
རྫུ་འཕྲུལ་གྱིས་རྣམ་པར་འཕྲུལ་པའི་ལས་འདི་རྣམས་བསམ་གྱིས་མི་ཁྱབ་པའི་
ཕྱིར། ཐེ་ཚོམ་མི་བྱ། དེའི་དོན་དགོས་པ། ལྟ་སྟངས་བཞི་པ་བསྒྲུབས་ནས་ནི། །
ལྟ་སྟངས་ བཞིའི་ སྒོ་ནས་ ལས་ བཞི་ བསྒྲུབས་ པར་ བྱས་ནས་ནི། མཁས་ པས་
སེམས་ཅན་འཇུག་པར་བྱ། །ལས་བཞི་སྒྲུབ་པའི་ཐབས་ལ་མཁས་པས་སེམས་
ཅན་རྣམས་སངས་རྒྱས་ཀྱི་བསྟན་པ་ལ་གཞུག་པར་བྱ། གསད་པ་འདི་ལ་བྱ་བ་
མིན། །ཞེ་སྡང་གི་སྒོ་ནས་གསད་པར་བྱ་བ་འདི་ལ་མ་ཡིན།
དེའི་གདམས་པ། དམ་ཚིག་ངེས་པར་ཉམས་པར་འགྱུར་པ་ཡིན། སེམས་
ཅན་བསླུ་བ་སྤངས་ནས་ནི། །སེམས་ཅན་བསླུ་བའམ་གཡོ་སྒྱུ་སྤངས་ནས་ནི། བྱ་
234 -63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བ་མ་ཡིན་ཐམས་ཅད་བྱ། །སྡིག་ཏུ་གྱུར་པའི་བྱ་བ་མ་ཡིན་པ་གཞན་ཐམས་ཅད་
བྱ། སེམས་ཅན་གནོད་པ་ཙམ་གྱིས་ནི། །སེམས་ཅན་རྣམས་ལ་གནོད་པ་ཆ་ཕྲ་མོ་
བསྐྱལ་བ་ཙམ་གྱིས་ཀྱང་
། ཕྱག་རྒྱའི་དངོས་གྲུབ་རྙེད་མི་འགྱུར། །དེས་ཕྱག་རྒྱ་
ཆེན་པོ་མཆོག་གི་དངོས་གྲུབ་ཐོབ་པར་མི་འགྱུར། ད་གྲོགས་ཤ་ལྔ་བདུད་རྩི་ལྔ་
བཟའ་བར་སྟོན་པ། དེ་ལ་དམ་ཚིག་བཟའ་བྱ་བ། །ཀུ་རུ་ཀུལླེའི་རྣལ་འབྱོར་པ་དེ་
ལ་དམ་ཚིག་ཤ་ལྔ་བདུད་རྩི་ལྔ་བཟའ་བ་ལས་མི་འདའ་བས་ཤ་ལྔ་བདུད་རྩི་ལྔ་
བཟའ་བར་བྱ་བ་ནི། ན་དང་གྷ་ཧ་དང་པོ་དང་། །ན་ན་ར་མི་ཤ་དང༌། གྷ་གྷ་བིང་
བ་ལང་གི་ཤ་དང་གཉིས། ཧ་ཧ་སྟི་གླང་པོ་ཆེའི་ཤ་དང་གསུམ། མཐའ་ཡི་ཤུ་དང་
དང་པོའི་ཤུ །སྭ་སྭ་ན་ཁྱིའི་ཤ་དང་བཞི། ཨ་ཡ་ཤྭ་ཏ་རྟའི་ཤ་དང་ལྔ། ཀྱེ་ཡི་རྡོ་
རྗེའི་དངོས་གྲུབ་ཕྱིར། །ཀུ་རུ་ཀུལླེའི་རྣལ་འབྱོར་པ་གཅིག་པུས་བཟའ་བར་མ་
ཟད། ཀྱེ་རྡོ་རྗེའི་རྣལ་འབྱོར་པས་ཀྱང་དངོས་གྲུབ་ཐོབ་པར་བྱ་བའི་ཕྱིར་བཟའ།
བདུད་རྩི་ལྔ་ཡང་ དེ་བཞིན་བཟའ། །བདུད་ རྩི་ལྔ་ལ། བྱང་ཆུབ་ཀྱི་སེམས། དྲི་
ཆེན་དང་དྲི་ཆུ། རཀྐ་དང་བསྒྱུངས་པ་ལྔ་པོ་དེ་ཤ་ལྔ་བཟའ་བ་བཞིན་དུ་བདུད་རྩི་
ལྔ་པོ་དེ་ཡང་བྱིན་གྱིས་བརླབས་ཤིང་བཟའ།
ད་སྐྱེ་བ་བདུན་པའི་ཤ་བཟའ་བ་ཕན་ཡོན་དང་བཅས་པ་སྟོན་པ། ཀྱེ་ཡི་རྡོ་
རྗེའི་གསུངས་མཚན་ཉིད། །འོ་ན་ཀྱི་རྡོ་རྗེའི་རྒྱུད་འདིར་ཤ་ལྔ་བདུད་རྩི་ལྔ་མ་
གཏོགས་པ་དམ་ཚིག་རྫས་གཞན་མ་གསུངས་སམ་སྙམ་ན། བཅོམ་ལྡན་འདས་
ཀྱི་རྡོ་རྗེའི་རྒྱུད་འདིར་དམ་ཚིག་གི་རྫས་གཞན་ཡང་གསུངས་པའི་མཚན་ཉིད་ནི།
སྐྱེ་བ་བདུན་པ་དེ་ནས་མཚོན། །སྐྱེ་བ་བདུན་པའི་ཤ་བཟའ། སྐྱེ་བ་བདུན་པའི་ཤ་
ཟོས་ པས་ཅིར་འགྱུར་ན། དགའ་བྲལ་དགའ་ བ་ ལ་ སྨོད་པ། །དགའ་ བྲལ་ གྱི་
234-64



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དགའ་བ་ལ་དགའ་ཞིང་
། ལྷན་ཅིག་སྐྱེས་པའི་དགའ་བ་ལ་སྨོད་པའི་མི་དེ་ཡིས་
ཀྱང་། ལན་བདུན་པས་ནི་འགྲུབ་པར་འགྱུར། །ལན་བདུན་པ་སྐྱེ་བ་བདུན་པའི་
ཤ་ཟོས་པས་མཆོག་གི་དངོས་གྲུབ་ཀྱི་རྒྱུད་པའི་རྒྱུར་འགྲོ་ཞིང་
། ཐུན་མོང་གི་
དངོས་གྲུབ་འགྲུབ་པར་འགྱུར། སྐྱེ་བ་བདུན་པ་དེ་ངོ་མཚར་ཅན་ཞིག་ཡོད་པར་
འདུག །མཚན་ཉིད་རང་ཅི་དང་ལྡན་སྙམ་ན། སྐད་སྙན་མིག་དང་ལྡན་པ་དང་
། །
སྐད་ སྙན་ པ་ དང་ གཅིག །མིག་ དང༌ ལྡན་ པ་ མིག་མས་འགེབས། མིག་དཀྱུས་
རིང་
། མིག་རྩ་དམར་བ་དང་གཉིས། དྲི་ལུས་གཟི་བརྗིད་ཆེན་པོ་དང༌། །དྲི་ལུས་
ལ་དྲི་ཞིམ་པོ་བྲོ་བ་དང་གསུམ། གཟི་བརྗིད་ཆེན་པོ་ལུས་ལ་འོད་མདངས་ཡོད་པ་
དང་བཞི།
དེ་ཡི་གྲིབ་མ་བདུན་དུ་འགྱུར། །མར་མེའི་འོད་ལ་བལྟས་པའི་དུས་སུ་
གྲིབ་མ་བདུན་དུ་འགྱུར་བ་དང་ལྔ། ལྡོག་ན་གཡས་ངོས་སུ་ལྡོག་པ་དང་དྲུག །
འགྲོ་ན་བྱ་ངང་པའི་འགྲོས་སུ་འགྲོ་བ་དང་བདུན། མཐོང་ནས་རྣལ་འབྱོར་པ་ཡིས་
མཚོན། །མཚན་ཉིད་བདུན་དང་ལྡན་པར་མཐོང་ནས། རྣལ་འབྱོར་པས་སྐྱེ་བ་
བདུན་ པ། ཡིན་པར་མཚོན་ཞིང་ཤེས་པ་ཡིན། །འོ་ན་སྐྱེ་བ་བདུན་པ་དེ་དང་
འཕྲད་མ་ཐག་ཏུ་མཚོན་བཅུག་ནས་གསོད་པ་ལྟ་བུ་ཡིན་ནམ་སྙམ་ན། དེ་མ་ཡིན།
སྐྱེ་བ་བདུན་པ་དེ་དང་ནམ་འཕྲད་འཕྲད་ཀྱིས་ཕྱག་བྱེད། བསྐོར་བ་བྱེད། ཕྱག་ཏུ་
མེ་ཏོག་འབུལ། ཞབས་སྤྱི་བོར་བླངས་ནས། བདག་རྗེས་སུ་འཛིན་པར་ཞུ་བྱས་
པས། ཁོ་བྱང་ཆུབ་སེམས་དཔའི་རིགས་ཡིན་པས་སྔགས་པ་དམ་ཚིག་ཅན་ལ་
ཕན་ཐོགས་པར་དགོངས་ནས། ཡེ་ཤེས་དེ་འཕོས་ནས་ལུས་དེ་སྟེར་དུ་འོང་
། དེ་
ཙ་ན། དེ་ནི་ཟོས་པ་ཙམ་གྱིས་ནི། །དེའི་ཤ་དང་པགས་པ་ལ་རི་ལུ་བྱས་ནས་ཟོས་
234-65



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པ་ཙམ་གྱིས་ནི། སྐད་ཅིག་གཅིག་གིས་མཁའ་སྤྱོད་འགྱུར། །སྐད་ཅིག་དེ་ཉིད་ལ་
མཁའ་སྤྱོད་ཀྱི་དངོས་གྲུབ་ཚེ་ཉི་ཟླ་དང་མཉམ་པ་ཐོབ་པར་འགྱུར།
དཔེར་ན་རྒྱལ་པོ་སེངྒེ་བཟང་པོ་བཞིན། །རྒྱལ་པོ་སེངྒེ་བཟང་པོ་བྱ་བ་
ཞིག་ལ། བཙུན་མོ་བཞི་ལྔ་ཙམ་ཞིག་ཡོད་པས། དེ་རྣམས་ཟ་མ་བསྐོར་རེས་བྱེད་
པ་ཡིན་པ་ལ། རེས་ཤིག་བཙུན་མོ་གཞོན་པ་ཞིག་གི་སར་ཕྱིན་པས། མོ་ལ་བྱ་ཤ་
མེད་པས་ཚོང་འདུས་ཤིག་ཡོད་པའི་སར་ཕྱིན་ཚུར་ལོག་ནས། གསེབ་ལམ་ཞིག་
ལ་ས་ངོས་ཙ་ན། དུར་ཁྲོད་ཞིག་ན་བྱིས་པ་ལོ་བདུན་བརྒྱད་ཙམ་ལོན་པ་ཞིག་གི་
རོ། ད་ཅི་སར་ཆར་པས་བཀྲུས་དག་པའི་རོ་ཡིད་གར་འོང་བ་ཞིག་འདུག་ནས།
དེའི་ཤ་ཆེ་བ་རྣམས་ཚུར་བཅད་ནས་འོངས། སྤྱོད་ལ་སོགས་བཏབ། རྒྱལ་པོ་ལ་
དྲངས་པས། ཤ་དེའི་ནུས་པས་མོའི་རྐང་པ་ས་ལ་མི་རེག་པར་བྱུང་བ་དང་
། རྒྱལ་
པོས་འཁོར་ལོ་བདེ་མཆོག་ཉན་མྱོང་། བདེ་མཆོག་ནས་སྐྱེ་བ་བདུན་པའི་ལོ་རྒྱུས་
ཞིབ་པར་ཡོད་པས། ལག་པ་གཅིག་གིས་བཙུན་མོའི་ལག་པ་བཟུང་
། ལག་པ་
གཅིག་གིས་རལ་གྲི་དྲངས་ནས། ཁྱོད་ཤ་འདི་གང་ནས་བྱུང་ལེགས་པོར་ཤོད།
མི་བཤད་ན་གསོད་པ་ཡིན་བྱས་པས། བཙུན་མོས་སྔར་གྱི་ལོ་རྒྱུས་རྣམས་བཤད་
པ་དང་། ཤ་ལྷག་མ་ལེན་དུ་བཏང་བས་ཀྱང་ཤའི་བྱིན་བརླབས་ཀྱིས་རྐང་པ་ས་
ལ་མི་རེག་པར་བྱུང་བས། དེའི་ཤ་དང་པགས་པ་ལ་རི་ལུ་བྱས་ནས། རྒྱལ་པོ།
བློན་པོ། བཙུན་མོ། དཔོན་གཡོག་རྟ་དང་གླང་པོ་ལ་སོགས་པ་ཐམས་ཅད་ལ་
བྱིན་པས། རྒྱལ་པོ་འཁོར་དང་བཅས་པས་མཁའ་སྤྱོད་ཀྱི་དངོས་གྲུབ་ཐོབ་ནས།
ཚེ་ཉི་ཟླ་དང་མཉམ་པར་གྱུར། ད་ལྟ་ཡང་། ཁ་ཆེའི་ཡུལ་ནས་ནམ་ཟླ་དང་དུས་སུ།
རྒྱལ་པོ་སེངྒེ་བཟང་པོའི་ཕོ་བྲང་འདི་ཡིན་ཟེར་བའི་གསལ་བ་ཡོད་པར་འདུག །
234-66



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དེས་སྐྱེ་བ་བདུན་པའི་ཤ་ཟོས་པའི་ཕན་ཡོན་དང་བཅས་པ་བསྟན་པ་བཤད། དོན་
བཞི་པོ་དེ་ཡར་དྲིལ་བས་ལེའུའི་གཞུང་བཤད།
ལེའུའི་མཚན་སྟོན་པ། ཀྱེའི་རྡོ་རྗེ་མཁའ་འགྲོ་མ་དྭ་བའི་སྡོམ་པ་ལས། ཀྱེ་
རྡོ་རྗེ་ཧེ་རུ་ཀ་བཞི། མཁའ་འགྲོ་མ་བདག་མེད་མ་ལ་སོགས་པ་ལྷ་མོ་བཅོ་ལྔ། དྲྭ་
བ་གཙོ་བོ་དང་འཁོར་དུ་འབྲེལ་བ། སྡོམ་པ་ཐབས་ཤེས་རབ་དབྱེར་མེད་དམ་
བསྐྱེད་རྫོགས་ཟུང་འཇུག་དབྱེར་མེད་དུ་སྡོམ་པ་ལས། རྡོ་རྗེ་སྙིང་པོས་ཞུས་ཤིང་
དབང་བྱ་བའི་བརྟག་པ་ཡིན། མངོན་པར་བྱང་ཆུབ་པ། བསྐྱེད་རྫོགས་གཉིས་ཀྱི་
སྒོ་ནས་མངོན་པར་བྱང་ཆུབ་པ། བརྟག་པ་སེམས་ཅན་གྱི་དོན་དུ་བརྟགས་ནས་
བསྟན་པ་ཡིན། དེ་ལྟར་ཡང། སངས་རྒྱས་མཉམ་སྦྱོར་གྱི་རྒྱུད་ནས། རྣམ་པར་མི་
རྟོག་ཆོས་དག་ལ། །སེམས་ཅན་དོན་དུ་ཡང་དག་བརྟག །མི་རྟོག་བརྟག་པ་ཞེས་
བྱ་བ། །བརྟག་པས་རྟོག་པ་འཇོམས་པར་བཤད། །ཅེས་གསུངས། རྒྱལ་པོ་སྤང་
བྱ་མི་མཐུན་པའི་ཕྱོགས་མ་ལུས་པར་བཅོམ་ནས། རྒྱུད་འདི་ནས་སངས་རྒྱས་པའི་
ཐབས་ཁྱད་པར་ཅན་སྟོན་པའི་ཚིག་ཡིན། རྫོགས་སོ། །བརྟག་པ་དང་པོའི་མཐར་
ཐུག་དེས་ཚར་བར་བྱས་ནས་བཤད། རྫོགས་སོ།།
!
སེམས་ཅན་ ཐམས་ ཅད་ རྫོགས་ པའི་ སངས་ རྒྱས་ ཐོབ་ པར་ བྱ། དེའི་
ཆེད་དུ་ཐེག་པ་ཆེན་པོའི་གསང་སྔགས་ཀྱི་རྒྱུད་འདི་མཉན་ལ། ཉམས་སུ་བླང་
བར་ བྱ་ སྙམ་ དུ་ སེམས་བསྐྱེད་པར་མཛོད། རྡོ་རྗེ་སྙིང་པོས་གསོལ་བ། བཅོམ་
ལྡན་རྡོ་རྗེ་སྙིང་པོ་བདག །བྱ་བ་ལ་སོགས་པ་སྟོན་པར་བྱེད། སྙིང་པོ་ལྟ་བུའི་རྒྱུད་
ཀྱེ་རྡོ་ རྗེ་འདི་ལ་གླེང་གཞི་དང་
། རྒྱུད་ དངོས་ གཉིས་ ལས། རྒྱུད་ ཀྱི་གླེང་གཞི་
བསྟན་པ་བསྟན་ནས།
༈
234 -67



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་རྒྱུད་དངོས་སྟོན། དེ་ལ་བརྟག་པ་སུམ་ཅུ་རྩ་གཉིས་ལས། བརྟག་པ་
དང་པོ་རྡོ་རྗེ་སྙིང་པོ་མངོན་པར་བྱང་ཆུབ་པའི་བརྟག་པ་དེ་བཤད་ནས། ད་བརྟག་
པ་ ཕྱི་མ་འདི་ སྟོན། བརྟག་ པ་ ཕྱི་མ་འདི་ལ་ལེའུ་བཅུ་གཉིས་ཡོད། ལེའུ་བཅུ་
གཉིས་སུ་ཡོད་ཀྱང་
། ཁར་ཙང་བརྟག་པ་དང་པོ་བཞིན་དུ་ཆོས་གཞུང་ཚུགས་མི་
བྱེད་པར། ཕྱི་མའི་དོན་ཐམས་ཅད་བརྟག་པ་དང་པོར་ སིབ་ཀྱིས་འདེབས།
ལྟར་དུ་འདེབས་ན། མ་ཚང་བ་ཁ་བསྐོང་བ་དང་། དངོས་གྲུབ་ཀྱི་དོན་གཏན་ལ་
འབེབས་ པ། ངེས་པ་སྟེར་བ། ཐེ་ཚོམ་སེལ་བ་བཞིར་བྱས་ནས་ཡར་བརྟག་པ་
དང་པོར་འདེབས་པར་བྱེད། དེ་ལ་ཕྱི་མའི་ལེའུ་དང་པོ་འདིས་མ་ཚང་བ་ཁ་བསྐོང་
བར་བྱེད། གཉིས་པས་དངོས་གྲུབ་ཀྱི་དོན་གཏན་ལ་འབེབས་པར་བྱེད། གསུམ་
པས་ངེས་པ་སྟེར་བར་བྱེད། བཞི་པས་ཐེ་ཚོམ་སེལས་བར་བྱེད། ལྔ་པ་མན་ཆོད་
དུ་ ལེའུ་ བརྒྱད། དང་པོ་ དང་ དགུས་ མ་ཚང་བ་ ཁ་བསྐོང་ བར་ བྱས་ནས། ཡར་
བརྟག་པ་དང་པོར་སིབ་ཀྱིས་བསྡེབས་ནས་འཆད་པར།
དེ་ལ་ལེའུ་དང་པོ་འདིས་མ་ཚང་བ་ཁ་བསྐོང་བར་བྱེད། གང་དང་གང་
གིས་མ་ཚང་བ་ཁ་བསྐོང་སྙམ་ན། ཕྱི་མའི་ལེའུ་དང་པོ་འདི་ནས། དྲི་བ་སྔོན་དུ་
འགྲོ་བས་རབ་ཏུ་གནས་པ་བྱ་བའི་ཐབས་ཤིག་བསྟན་པ་འདི། ཁར་ཙང་བརྟག་
པ་དང་པོའི་ལེའུ་གསུམ་པ་དང་བརྒྱད་པར་བསྐྱེད་རིམ་སྒོམ་པ་བྱུང་། བསྐྱེད་རིམ་
སྒོམ་
པ་ལ་རྟེན་བྲིས་སྐུ་དགོས་པས། བྲིས་སྐུ་ལ་རབ་གནས་བྱ་བའི་ཐབས་ཤིག་
འོང་ཐང་སྟེ་མ་བྱུང་
། ཕྱི་མའི་ལེའུ་དང་པོ་འདིར་དྲིས་པ་སྔོན་དུ་འགྲོ་བས་རབ་
གནས་བྱ་བའི་ཐབས་ཤིག་སྟོན་པ་འདིས། བརྟག་པ་དང་པོའི་ལེའུ་གསུམ་པ་
དང༌། བརྒྱད་པའི་མ་ཚང་བ་ཁ་བསྐོར་བར་མཛོད། དེའི་རྗེས་ལ་རྡོ་རྗེ་སློབ་དཔོན་
234.68



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གྱི་མཚན་ཉིད་ཞིག་སྟོན་པ་འདིས། ཁར་ཙང་བརྟག་པ་དང་པོའི་ལེའུ་བཅུ་པ་དེར་
སློབ་དཔོན་གྱི་ལས། སློབ་མ་དཀྱིལ་འཁོར་དུ་འཇུག་ཅིང་ལྷ་ངོ་བསྟན་པ། དབང་
བསྐུར་བ་རྣམས་བྱུང་བ་ལ། རྡོ་རྗེ་སློབ་དཔོན་ཀྱི་མཚན་ཉིད་ཅིག་འོང་ཐང་སྟེ་མ་
བྱུང་
། ཕྱི་མའི་ལེའུ་དང་པོ་འདིར་རྡོ་རྗེ་སློབ་དཔོན་གྱི་མཚན་ཉིད་ཅིག་སྟོན་པས།
བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་བསྐོང་བར་བྱེད། ཕྱིའི་མཆོད་པ
འབུལ་བའི་ཐབས་ཤིག་སྟོན་པ་འདི། བརྟག་ པ་དང་པོའི་ལེའུ་གསུམ་པ་དང་
བརྒྱད་པར་ནང་གི་མཆོད་པ་དང་
། གསང་བའི་མཆོད་པ་རྒྱས་པར་འབུལ་བར་
བྱུང་བ་ལ། ཕྱིའི་མཆོད་པ་འབུལ་བ་འོང་ཐང་སྟེ་མ་བྱུང་
།
ཕྱི་མའི་ལེའུ་དང་པོ་འདིར། ཕྱིའི་མཆོད་པ་འབུལ་བའི་ཐབས་ཤིག་སྟོན་
པ་འདིས། ལེའུ་གསུམ་པ་དང་བརྒྱད་པ་མ་ཚང་བ་ཁ་བསྐོང་བར་བྱེད། སྦྱིན་
བསྲེག་བྱེད་པའི་ཐབས་ཤིག་སྟོན་པ་འདིས། བརྟག་པ་དང་པའི་ལེའུ་གཉིས་པ་
དེར་མཁའ་འགྲོ་མ་བདུན་གྱི་ལས་བདུན་སྒྲུབ་པའི་སྐབས་སུ་ཕྲིན་ལས་བཞིའི་
སྦྱིན་བསྲེག་བྱ་བའི་ཐབས་འོང་ཐང་སྟེ་མ་བྱུང་
། ཕྱི་མའི་ལེའུ་དང་པོ་འདིར་སྦྱིན་
བསྲེག་བྱ་བའི་ཐབས་ཤིག་སྟོན་པ་འདིས། བརྟག་པ་དང་པོའི་ལེའུ་གཉིས་པའི་མ་
ཚང་བ་ཁ་བསྐོང་བར་བྱེད།
དེའི་རྗེས་ལ་སའི་ལྷ་མོ་ལ་ས་བླང་བ་ཞིག་སྟོན་པ་འདི། ལེའུ་བཅུ་པ་དེར་
ས་ཆོག་གི་གནས་བརྟག་པ། ས་སྦྱང་བ། བསྲུང་བ། བཟུང་ཞིང་བྱིན་གྱིས་བརླབ་
པའི་རིམ་པ་རྣམས་རྒྱས་པར་བྱུང་བ་ལ་སའི་ལྷ་མོ་ལ་ས་བླང་བ་ཞིག་འོང་ཐང་སྟེ་
མ་བྱུང་། ཕྱི་མའི་ལེའུ་དང་པོ་འདིར་སའི་ལྷ་མོ་ལ་ས་བླང་བའི་ཐབས་ཤིག་སྟོན་
པས། བརྟག་པ་དང་པོའི་ལེའུ་བཅུ་པའི་མ་ཚང་བ་ཁ་བསྐོང་བར་བྱེད། དེས་ལེའུ་
234 -69



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་པོས་མ་ཚང་བ་ཁ་བསྐོང་དུ་བྱས་ནས་འཆད།
ད་གཉིས་པ་དངོས་གྲུབ་ཀྱི་དོན་གཏན་ལ་འབེབས་པར་བྱེད། དངོས་གྲུབ་
ཀྱི་དོན་གཏན་ལ་འབེབས་པའི་དོན་གྱི་གོ་བ་རང་གང་ཡིན་སྙམ་པ། ཁར་ཙང་
བརྟག་པ་དང་པོའི་ལེའུ་བཞི་པ་དང་བཅུ་པར་རྒྱས་པར་བསྟན་པ་བཞིན་དུ་དབང་
བསྐུར། གསུམ་ པ་ དང༌ བརྒྱད་ པར་ བསྟན་ པ་ བཞིན་ དུ་ བསྐྱེད་ རིམ་ བསྒོམ།
གཉིས་པ་བཞིན་དུ་བཟླས་པ་བྱེད། ལྔ་པ་དང་བརྒྱད་པར་བསྟན་པ་བཞིན་རྫོགས་
རིམ་བསྒོམ། དགུ་པར་བསྟན་པ་བཞིན་དུ་རྣམ་དག་བསྒོམ། དྲུག་པ་བཞིན་དུ་
སྤྱོད་པ་བྱེད། བདུན་པར་བསྟན་པར་བཞིན་དུ་བརྡ་བྱེད། བཅུ་གཅིག་པར་བསྟན་
པ་བཞིན་དུ་ཕྲིན་ལས་རྣམས་བསྒྲུབས་ཀྱང་
། དུས་ཚོད་འདི་ཙམ་ན་སངས་རྒྱས་བྱ་
ཞིག་འོང་ཐང་སྟེ་མ་བྱུང་
། ཕྱི་མའི་ལེའུ་གཉིས་པ་འདི་ནས། ཟླ་བ་གསུམ་དང་
ཞག་བདུན་སོང་བའི་ནང་པར་ཐོ་རངས་ཁར་སངས་རྒྱས་པའི་ཐབས་ཤིག་སྟོན་པ་
འདིས། ཁར་ཙང་བརྟག་ པ་དང་པོའི་ལེའུ་བཞི་པ་དང་བཅུ་པ་ གསུམ་ པ་དང་
གཉིས་པ། ལྔ་པ་དང་དགུ་པ་དྲུག་པ་དང་བདུན་པ་བཅུ་གཅིག་པ་དེ་རྣམས་ཀྱི་
དངོས་གྲུབ་ཀྱི་དོན་གཏན་ལ་འབེབས་པར་བྱེད། དེས་གཉིས་པས་དངོས་གྲུབ་ཀྱི་
དོན་གཏན་ལ་འབེབས་པར་བྱས་ནས་འཆད། ད་གསུམ་པས་ངེས་པ་སྟེར་བར་
བྱེད། ངེས་པ་སྟེར་བའི་དོན་གྱི་གོ་བ་གང་ཡིན་ན། བརྟག་པ་དང་པོར་མ་གོ་མ་
ཤེས་པ་རྣམས་འདིར་སྐྱར་ཞིང་བསྐྱར་ནས་ནན་ཆགས་བྱེད་ཅིང་སྟོན་པར་བྱེད་
པས། དོན་གསུམ་པས་ངེས་པ་སྟེར་བར་བྱེད་པ་ཡིན།
ད་བཞི་པས་ཐེ་ཚོམ་སེལ་བར་བྱེད། ཐེ་ཚོམ་སེལ་བའི་དོན་གྱི་གོ་བ་རང་
གང་ཡིན་སྙམ་ན། ཁར་ཙང་བརྟག་པ་དང་སོར་མ་གོ་མ་ཤེས་པར་ཐེ་ཚོམ་མཆིས་
234 -70



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པ་ཐམས་ཅད་ལེའུ་འདིར་གཅོད་པར་བྱེད་པས། བཞི་པས་ཐེ་ཚོམ་སེལ་བ་ཡིན།
ད་ལྔ་པ་མན་ཆད་དུ་ལེའུ་བརྒྱད་ཀྱིས་མ་ཚང་བ་ཁ་བསྐོང་བར་བྱེད། དེ་ལས་དང་
པོར་ལེའུ་ལྔ་པས་མ་ཚང་བ་ཁ་བསྐོང་བར་བྱེད། གང་དང་གང་གིས་མ་ཚང་བ་ཁ་
བསྐོང་སྙམ་ན། ཕྱི་མའི་ལེའུ་ལྔ་པ་འདི་ནས། ཧེ་རུ་ཀ་ལྷ་དགུའི་དཀྱིལ་འཁོར་
སྒོམ་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་གསུམ་པར་ཞལ་གཅིག་
ཕྱག་གཉིས་པ། ཞལ་གསུམ་ཕྱག་བཞི་པ། ཞལ་གསུམ་ཕྱག་དྲུག་པ་རྣམས་ཀྱི་
བསྒོམ་པ་རྒྱས་པར་བྱུང་བ་ལ། ཧེ་རུ་ཀ་ཞལ་བརྒྱད་ཕྱག་བཅུ་དྲུག་པའི་བསྐྱེད་
རིམ་སྒོམ་ཐབས་ཤིག་འོང་ཐང་སྟེ་མ་བྱུང་
།
ཕྱི་མའི་ལེའུ་ལྔ་པ་འདིར། ཧེ་རུ་ཀ་ལྷ་དགུའི་དཀྱིལ་འཁོར་སྒོམ་ཐབས་
ཤིག་སྟོན་པ་འདི། བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་བསྐོང་བར་
བྱེད། དེའི་རྗེས་ལ་རྐང་པ་བརྒྱད་པའི་སྔགས་སྔོན་དུ་འགྲོ་བས་ངག་གི་བཟླས་པ་
བྱ་བའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་གཉིས་པར། སྙིང་པོ་
དང་ཉེ་བའི་སྙིང་པོ་རྣམས་བྱུང་བ་ལ། རྩ་བའི་སྔགས་ཤིག་འོང་ཐང་སྟེ་མ་བྱུང་།
ཕྱི་མའི་ལེའུ་ལྔ་པ་འདིར་སྟོན་པས། བརྟག་པ་དང་པོའི་ལེའུ་གཉིས་པའི་མ་ཚང་
བ་ཁ་བསྐོང་བར་བྱེད། དེའི་རྗེས་ལ་དེ་ཉིད་ཀྱི་དཀྱིལ་འཁོར་བྲིས་ནས་དབང་
བསྐུར་བར་བསྟན་པ་འདི། བརྟག་པ་དང་པོའི་ལེའུ་བཅུ་པ་དེར་ལྷ་མོ་བཅོ་ལྔའི་
དཀྱིལ་འཁོར་བྲིས་ནས་དབང་བསྐུར་བ་རྒྱས་པར་བྱུང་བ་ལ། ཧེ་རུ་ཀ་ལྷ་དགུའི་
དཀྱིལ་འཁོར་དེ་བྲིས་ནས་དབང་བསྐུར་བ་ཞིག་འོང་ཐང་སྟེ་མ་བྱུང་
། ཕྱི་མའི་
ལེའུ་ལྔ་པ་འདིར་སྟོན་པར་བྱེད་པས། ལེའུ་བཅུ་པའི་མ་ཚང་བ་ཁ་བསྐོང་བར་
བྱེད། དེས་ལེའུ་ལྔ་པ་མ་ཚང་བ་ཁ་བསྐོང་བར་བྱས་ནས་འཆད།
234 -71



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་ལེའུ་དྲུག་པས་མ་ཚང་བ་ཁ་བསྐོང་བར་བྱེད། གང་གིས་མ་ཚང་བ་ཁ་
བསྐོང་བར་བྱེད་ན། ཕྱི་མའི་ལེའུ་དྲུག་པ་འདི་ནས་ལུས་ཀྱི་རྒྱན་ཆ་ལྔའི་དགོས་པ་
སྟོན་པ་འདི། བརྟག་པ་དང་པོའི་ལེའུ་གསུམ་པ་དང་བརྒྱད་པར། ཧེ་རུ་ཀ་དང་
བདག་མེད་མ་ལ་རུས་པའི་རྒྱན་ཆ་ལྔ་བཤད། དྲུག་པ་སྤྱོད་ པའི་དུས་སུ་རྣལ་
འབྱོར་པ་ལ་རུས་པའི་རྒྱན་ཆ་ལྔ་བཤད། བཅུ་པའི་དབང་བསྐུར་དུས་སུ་རྡོ་རྗེ་
སློབ་དཔོན་ལ་རུས་པའི་རྒྱན་ཆ་ལྔ་བཤད་པ་ལ། ལེའུ་དེ་རྣམས་སུ་ལུས་ཀྱི་རྒྱན་
ཆ་ལྔའི་དགོས་པ་ཞིག་འོང་ཐང་སྟེ་མ་བྱུང་། ཕྱི་མའི་ལེའུ་དྲུག་པ་འདིར་སྟོན་པས་
བརྟག་པ་དང་པོའི་ལེའུ་གསུམ་པ་དང༌
། བརྒྱད་པ། དྲུག་པ། བཅུ་པ་བཞིའི་མ་
ཚང་བ་ཁ་བསྐོང་བར་བྱེད། དེའི་རྗེས་ལ་བྲིས་སྐུ་བྲི་བའི་ཐབས་སྟོན་པ་འདི།
བརྟག་པ་དང་པོའི་ལེའུ་གསུམ་པ་དང་། བརྒྱད་པར་བསྐྱེད་པའི་རིམ་པ་བསྒོམ་པ་
བྱུང་། བསྐྱེད་རིམ་སྒོམ་པ་ལ་རྟེན་བྲིས་སྐུ་དགོས་པས། བྲིས་སྐུ་བྲི་བའི་ཐབས་
འོང་ཐང་སྟེ་མ་བྱུང་
། ཕྱི་མའི་ལེའུ་དྲུག་པ་འདིར་སྟོན་པས། བརྟག་པ་དང་
ལེའུ་གསུམ་པ་དང་། བརྒྱད་པའི་མ་ཚང་བ་ཁ་བསྐོང་བར་བྱེད།
ད་ལེའུ་བདུན་པས་མ་ཚང་བ་ཁ་བསྐོང་སྟེ། གང་དང་གང་གིས་མ་ཚང་བ་
ཁ་བསྐོང་ན། ལེའུ་བདུན་པ་འདི་ནས་དང་པོར་གླེགས་བམ་བྲི་བའི་ཐབས་ཤིག་
སྟོན་པ་འདིས། ཁར་ཙང་བརྟག་པ་དང་པོ་དེར་གཞི་རང་བཞིན་འབྲས་བུའི་རྒྱུད་
གསུམ་སྟོན་པ་ལ། རྒྱུད་ཀྱི་གླེགས་བམ་བྲི་བའི་ཐབས་ཤིག་འོང་ཐང་སྟེ་མ་བྱུང་
།
ཕྱི་མའི་ལེའུ་བདུན་པ་འདིར་གླེགས་བམ་བྲི་བའི་ཐབས་སྟོན་པ་འདིས། བརྟག་པ་
དང་པོ་སྤྱི་ཁྱབ་ཀྱི་མ་ཚང་བ་ཁ་བསྐོང་བར་བྱེད། དེའི་རྗེས་ལ་ཚོགས་ཀྱི་མཆོད་པ་
བྱ་བའི་ཐབས་སྟོན་པ་འདིས། བརྟག་པ་དང་པོའི་ལེའུ་བདུན་པར་ཚོགས་བྱིན་
234 72



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གྱིས་བརླབ་པར་བཤད། བཅུ་གཅིག་པར་ཚོགས་ཀྱི་ཡོ་བྱད་རྣམས་བཤད་པ་ལ།
ལེའུ་དེ་གཉིས་སུ་ཚོགས་ཀྱི་མཆོད་པ་བྱ་བའི་ཐབས་ཤིག་འོང་ཐང་སྟེ་མ་བྱུང་
། ཕྱི་
མའི་ལེའུ་བདུན་པ་འདིར་སྟོན་པས། བརྟག་པ་དང་པོའི་ལེའུ་བདུན་པ་ དང་།
བཅུ་གཅིག་པའི་མ་ཚང་བ་ཁ་བསྐོང་བར་བྱེད།
ད་ལེའུ་བརྒྱད་པས་མ་ཚང་བ་ཁ་བསྐོང་བར་བྱེད། གང་དང་གང་གིས་མ་
ཚང་བ་ཁ་བསྐོང་ན། ལེའུ་བརྒྱད་པ་ནས་དང་པོར་ལས་ཀྱི་ཕྱག་རྒྱའི་མཚན་ཉིད་
བརྟག་པའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་ལྔ་པ། བརྒྱད་པའི་
རྫོགས་རིམ་སྐབས་སུ་ལས་ཀྱི་ཕྱག་རྒྱ་བརྟེན་པར་བཤད། དྲུག་པ་སྤྱོད་པའི་དུས་
སུ་ལས་ཀྱི་ཕྱག་རྒྱ་བརྟེན་པར་བཤད། བཅུ་པ་དབང་བསྐུར་བའི་དུས་སུ་ལས་ཀྱི་
ཕྱག་རྒྱ་བརྟེན་པར་བཤད་པ་ལ། ལེའུ་འདི་རྣམས་སུ་ལས་ཀྱི་ཕྱག་རྒྱའི་མཚན་
ཉིད་བརྟག་པའི་ཐབས་ཤིག་འོང་ཐང་སྟེ་མ་བྱུང་། ཕྱི་མའི་ལེའུ་བརྒྱད་པ་འདིར་
བསྟན་པས། བརྟག་པ་དང་པོའི་ལེའུ་ལྔ་པ། བརྒྱད་པ། དྲུག་པ། བཅུ་པ་བཞིའི་
མ་ཚང་བ་ཁ་བསྐོང་བར་བྱེད། སྨོན་ལམ་གདབ་པའི་ཐབས་ཤིག་སྟོན་པ་འདིས།
བརྟག་པ་དང་པོའི་ལེའུ་གསུམ་པ་དང་བརྒྱད་པར་བསྐྱེད་རིམ་སྒོམ་པ་བྱུང་
། ལྔ་
པ་ དང་ བརྒྱད་ པར་ རྫོགས་ རིམ་ སྒོམ་ པ་ བྱུང་། བསྐྱེད་ རྫོགས་ སྒོམ་ པའི་ ཐུན་
མཚམས་སུ་སྨོན་ལམ་འདེབས་ན་འདི་བཞིན་གདབ་བྱ་བ་འོང་ཐང་སྟེ་མ་བྱུང་།
ཕྱི་མའི་ལེའུ་བརྒྱད་པ་འདིར་སྟོན་པས། བརྟག་པ་དང་པོའི་ལེའུ་གསུམ་པ་དང་
།
བརྒྱད་པ། ལྔ་པ་གསུམ་གྱིས་མ་ཚང་བ་ཁ་བསྐོང་བར་བྱེད། གདུལ་དཀའ་བའི་
སེམས་ཅན་ཇི་ལྟར་འདུལ་བའི་ཐབས་ཤིག་སྟོན་པ་འདིས། ཁར་ཙང་བརྟག་པ་
དང་པོར་གཞི་རང་བཞིན་འབྲས་བུའི་རྒྱུད་གསུམ་སྟོན་པ་ལ། མི་མོས་ཤིང་མི་
234 -73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འཇུག་པའི་རྟེན་གྱི་གང་ཟག་ཞིག་བྱུང་ན། དེ་འདུལ་དཀའ་བའི་སེམས་ཅན་ཡིན་
པས། དེ་ཇི་ལྟར་དུ་འདུལ་བའི་ཐབས་ཤིག་འོང་ཐང་སྟེ་མ་བྱུང་
། ཕྱི་མའི་ལེའུ་
བརྒྱད་པ་འདིར་སྟོན་པས། བརྟག་དང་པོ་སྤྱི་ཁྱབ་ཏུ་མ་ཚང་བ་ཁ་བསྐོང་བར་
མཛོད། དེས་ལེའུ་བརྒྱད་པས་མ་ཚང་བ་ཁ་བསྐོང་བར་བྱས་ནས་འཆད།
ད་ལེའུ་དགུ་པས་མ་ཚང་བ་ཁ་བསྐོང་སྟེ། གང་མ་ཚང་བ་ཁ་བསྐོང་ན།
ལེའུ་དགུ་པ་འདི་ནས་དང་པོར་ཁ་སྦྱར་དབྱེ་བ་སྟོན་པ་འདི། བརྟག་པ་དང་པོའི་
ལེའུ་གཉིས་པ་དེར། མཁའ་འགྲོ་མའི་སྒོ་ནས་དགྲ་གསད་པའི་ཐབས་བསྟན་པ་
ལ། ཁ་སྦྱར་དབྱེ་བ་མ་བྱས་ན་མཐུ་མི་འབྱུང་བས་ན། ཁ་སྦྱར་དབྱེ་བའི་ཐབས་
ཞིག་འོང་ཐང་སྟེ་མ་བྱུང་
། ཕྱི་མའི་ལེའུ་དགུ་པ་འདིར་སྟོན་པས། བརྟག་པ་དང་
པོའི་ལེའུ་གཉིས་པའི་མ་ཚང་བ་ཁ་བསྐོང་
། རྣམ་པར་དག་པ་ཞིག་འདིར་བསྒོམ་
པ་འདི། བརྟག་པ་དང་པོའི་ལེའུ་དགུ་པར་ཤེས་རབ་ལྷ་མོ་བཅོ་ལྔའི་རྣམ་པར་
དག་པ་རྒྱས་པར་བྱུང་བ་ལ། ཧེ་རུ་ཀ་ལྷ་དགུའི་རྣམ་དག་འོང་ཐང་སྟེ་མ་བྱུང་
།
ལེའུ་དགུ་པ་འདིར་སྟོན་པས། བརྟག་པ་དང་པོའི་ལེའུ་དགུ་པའི་མ་ཚང་བ་ཁ་
བསྐོང་
། སྔགས་བཏུ་ བ་ ཞིག་ སྟོན་ པ་ འདི། ལེའུ་ གཉིས་ པར་ སྔགས་ ཀྱི་ངོ་བོ།
ངེས་ ཚིག་རྣམས་བྱུང་བ་ལ། སྔགས་དག་པར་བྱེད་ པའི་ ཡན་ལག་ཏུ་
སྔགས་ཀྱི་བཏུ་བ་ཞིག་འོང་ཐང་སྟེ་མ་བྱུང་
། ཕྱི་མའི་ལེའུ་དགུ་པ་འདིར་སྟོན་པས།
བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་བསྐོང་།
ད་ལེའུ་བཅུ་པས་མ་ཚང་བ་ཁ་བསྐོང་
། གང་དང་གང་གིས་མ་ཚང་བ་ཁ་
བསྐོང་ན། ལེའུ་བཅུ་པ་འདི་ནས་ལས་ཚོགས་ཀྱི་ཕྲེང་བ་དང་
། ལས་གང་དང་གང་
ལ་ཟས་གང་དང་གང་བཟའ་བའི་ཐབས་བསྟན་པ་འདི། བརྟག་པ་དང་པོའི་ལེའུ་
དབྱེ་བ།
234 --74



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཉིས་པར། མཁའ་འགྲོ་མ་བདུན་ གྱིས་ ལས་བདུན་སྒྲུབ་ པའི་དུས་སུ། ལས་
ཚོགས་ཀྱི་ཕྲེང་བ་དང་
། ལས་གང་དང་གང་ལ་ཟས་གང་དང་གང་བཟའ་བའི་
ཐབས་འོང་ཐང་སྟེ་མ་བྱུང་། ཕྱི་མའི་ལེའུ་བཅུ་པ་འདིར་སྟོན་པས། བརྟག་པ་དང་
པོའི་ལེའུ་གཉིས་པའི་མ་ཚང་བ་ཁ་བསྐོང་།
ད་ལེའུ་བཅུ་གཅིག་པས་མ་ཚང་བ་ཁ་བསྐོང་
། གང་དང་གང་གིས་མ་ཚང་
བ་ཁ་བསྐོང་ན། ལེའུ་བཅུ་གཅིག་པ་འདི་ནས། གདུལ་བྱ་རིགས་ལྔའི་རིགས་ཀྱི་
མཚན་མ་བརྟག་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་ལྔ་པ། བརྒྱད་
པའི་རྫོགས་རིམ་སྐབས་སུ་གདུལ་བྱ་རིགས་ལྔ་བཤད། དྲུག་པ་སྤྱོད་པའི་དུས་སུ་
གདུལ་ བྱ་ རིགས་ ལྔ་ བཤད། བཅུ་ པ་ དབང་ བསྐུར་ དུས་ སུ་ གདུལ་ རིགས་ ལྔ་
བཤད་པ་ལ། ལེའུ་དེ་རྣམས་ སུ་ གདུལ་ བྱ་ རིགས་ ལྔ། རིགས་ཀྱི་མཚན་ཉིད་
བརྟག་ཐབས་རེ་འོང་ཐང་སྟེ་མ་བྱུང་
། བཅུ་གཅིག་པ་འདིར་སྟོན་པས། བརྟག་པ་
དང་ པོའི་ ལེའུ་ ལྔ་ པ། བརྒྱད་ པ། དྲུག་ པ། བཅུ་ པ་ དང་ བཞིའི་ མ་ ཚང་ བ་ ཁ་
བསྐོང་
། དེའི་རྗེས་ལ་ལས་ཀྱི་ཕྱག་རྒྱ་མ་དང་། ཀ་ར་ན་དང་། པན་ཌི་ཏ་ སྦྱོར་བ་
བྱ་བའི་ཐབས་ཤིག་སྟོན་པ་འདིས། བརྟག་པ་དང་པོའི་ལེའུ་ལྔ་པ། བརྒྱད་པའི་
རྫོགས་རིམ་སྐབས་སུ་ལས་ཀྱི་ཕྱག་བརྟེན་པ་བཤད། དྲུག་པ་སྤྱོད་པའི་དུས་སུ་
ལས་ཀྱི་ཕྱག་རྒྱ་བརྟེན་པར་བཤད། བཅུ་པའི་དབང་བསྐུར་དུས་སུ་ཡང་ལས་ཀྱི་
ཕྱག་རྒྱ་བརྟེན་པར་བཤད་པ་ལ། ལེའུ་དེ་རྣམས་སུ་ལས་ཀྱི་ཕྱག་མ་དང་། ཀ་ར་
ན་དང། པན་ཌི་ཏ་སྦྱོར་བ་བྱ་བའི་ཐབས་ཤིག་འོང་ཐང་སྟེ་མ་བྱུང་
། ལེའུ་བཅུ་
གཅིག་པ་འདིར་སྟོན་པས། བརྟག་པ་དང་པོའི་ལེའུ་ལྔ་པ། བརྒྱད་པ། དྲུག་པ།
བཅུ་པ་བཞིའི་མ་ཚང་བ་ཁ་བསྐོང་།
234 -75



ཐང་སྟེ་མ་བྱུང་།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་ལེའུ་བཅུ་གཉིས་པས་མ་ཚང་བ་ཁ་བསྐོང་
། གང་དང་གང་གིས་མ་ཚང་
བ་ཁ་བསྐོང་ན། ལེའུ་བཅུ་གཉིས་པ་འདི་ནས་དབང་བཞིའི་ཚིགས་བཅད་ཅིག་
སྟོན་པ་འདི། བརྟག་པ་དང་པོའི་ལེའུ་བཅུ་པ་དེར། དབང་བཞི་བསྐུར་བར་བྱུང་
བ་ ལ། བུམ་དབང་དུས་ ཀྱི་ཚིགས་བཅད་ འདི་ཡིན། གསང་དབང་གི་དུས་ ཀྱི་
ཚིགས་བཅད་འདི་ཡིན། གསུམ་པ་དང་བཞི་པ་བསྐུར་བའི་དུས་ཀྱི་ཚིགས་བཅད་
འདི་བརྗོད་པ་ཡིན་བྱ་བའི་དབང་བཞིའི་ཚིགས་བཅད་ཅིག་འོང་ཐང་སྟེ་མ་
ཕྱི་མའི་ལེའུ་བཅུ་གཉིས་པ་འདིར་སྟོན་པས། བརྟག་པ་དང་པོའི་ལེའུ་བཅུ་པའི་མ་
ཚང་བ་ཁ་བསྐོང་བར་བྱེད། དེའི་ རྗེས་ལ་རྡོ་རྗེ་དང་པདྨ་བྱིན་གྱིས་བརློབ་པའི་
སྔགས་ཤིག་སྟོན་པ་འདི། བརྟག་པ་དང་པོའི་ལེའུ་གསུམ་པར་མཁའ་གསང་བྱིན་
གྱིས་བརླབ་པར་བཤད། ལྔ་པ་དང་བརྒྱད་པའི་རྫོགས་རིམ་སྐབས་སུ། རྡོ་རྗེ་པདྨ་
བྱིན་གྱིས་བརླབ་པར་བཤད། དྲུག་པ་ སྤྱོད་ པའི་དུས་སུ་རྡོ་ རྗེ་ པདྨ་ བྱིན་གྱིས་
བརློབ་པར་བཤད། བཅུ་པ་དབང་བསྐུར་དུས་སུ་རྡོ་རྗེ་པདྨ་བྱིན་གྱིས་བརླབ་པར་
བཤད་པ་ལ། ལེའུ་དེ་རྣམས་སུ་རྡོ་རྗེ་དང་པདྨ་བྱིན་གྱིས་བརློབ་པའི་སྔགས་རེ་
འོང་ཐང་སྟེ་མ་བྱུང་། ཕྱི་མའི་ལེའུ་བཅུ་གཉིས་པ་འདི་ནས། རྡོ་རྗེ་དང་པདྨ་ བྱིན་
གྱིས་བརློབ་པའི་སྔགས་ཤིག་སྟོན་པ་འདིས། བརྟག་པ་དང་པོའི་ལེའུ་གསུམ་པ།
ལྔ་པ། བརྒྱད་པ། དྲུག་པ། བཅུ་པ་ལྔའི་མ་ཚང་བ་ཁ་བསྐོང་བར་བྱེད། དེས་ལེའུ་
བཅུ་གཉིས་པས་མ་ཚང་བ་ཁ་བསྐོང་བར་བྱས་ནས་འཆད།
དེ་ལྟར་བརྟག་པ་ཕྱི་མ་འདི་ལ་ལེའུ་བཅུ་གཉིས་སུ་ཡོད། ལེའུ་བཅུ་གཉིས་
སུ་བདོག་ཀྱང་ཁར་ཙང་བརྟག་པ་དང་པོ་བཞིན་དུ། ཆོས་གཞུང་ཚུགས་མི་བྱེད་
པར། བརྟག་པ་ཕྱི་མའི་དོན་དེ་ཡར་བརྟག་པ་དང་པོ་ལ་སིབ་ཀྱིས་འདེབས། ཇི་
234 -76



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལྟར་དུ་གདབ་ན། མ་ཚང་བ་ཁ་བསྐོང་བ། དངོས་གྲུབ་ཀྱི་དོན་གཏན་ལ་འབེབས་
པ། ངེས་པ་སྟེར་བ། ཐེ་ཚོམ་སེལ་བ་བཞིར་བྱས་ནས་ཡར་བརྟག་པ་དང་པོར་དེ་
བཞིན་དུ་བཏབ་ནས་བཤད། བརྟག་པ་ཕྱི་མ་ལ་ལེའུ་བཅུ་གཉིས་སུ་ཡོད་པ་ལས།
ལེའུ་དང་པོ་འདི་སྟོན། དེ་ལ་ཆོས་གཉིས་ལས་ལེའུའི་གཞུང་སྟོན། གཞུང་ལ་ཆོས་
ལྔ་ལས། དྲི་བ་སྔོན་དུ་འགྲོ་བས་རབ་ཏུ་གནས་པ་བྱ་བ་སྟོན་པ། རྡོ་རྗེ་སྙིང་པོས་
གསོལ་བ། བྱང་ཆུབ་སེམས་དཔའ་སྡུད་པ་པོ་རྡོ་རྗེ་སྙིང་པོས། བཅོམ་ལྡན་འདས་
ལ་གསོལ་པ། བཅོམ་ལྡན་རྡོ་རྗེ་ སྙིང་པོ་བདག །བཅོམ་ལྡན་འདས་ཞེས་བོས་
ནས། སྡུད་པ་པོ་རྡོ་རྗེ་སྙིང་པོ་བདག་ལ། སངས་རྒྱས་ཐམས་ཅད་གཅིག་བསྡུས་
པས། རབ་གནས་ཀྱི་རྒྱུ་ལ་སངས་རྒྱས་ཐམས་ཅད་གཅིག་ཏུ་བསྡུས་ཤིང་འཇུག་
པ་ཡིས། རབ་གནས་མཚན་ཉིད་བཟང་པོ་ཉིད། །རབ་ཏུ་གནས་པ་བྱ་བ་འདི་
དོན་དམ་པར་རབ་ཏུ་གནས་པ་བྱ་བར་མ་གྲུབ། བཤད་པའི་རྒྱུད་སམྦུ་ཊ་ནས།
ཆོས་ཅན་མེད་ཅིང་ཆོས་ཉིད་མེད། །བྲག་ཆའི་སྒྲ་དང་མཚུངས་དེ་ལ། །ཆོས་ཀྱི་
ཚིག་ཏུ་རབ་ཏུ་བྱུང་། །ཞེས་གསུངས་པས། དོན་དམ་པར་རབ་ཏུ་གནས་པ་བྱ་
བར་མ་བཤད་ཀྱང་།
གུར་ལེའུ་དགུ་པ་ནས། འཇིག་རྟེན་ལུགས་ རྗེས་རྟོགས་བྱས་ནས། རྟག་
ཏུ་གསུངས་པར་འགྱུར་བའོ། །ཞེས་གསུངས་པས། ཀུན་རྫོབ་ཏུ་གདུལ་བྱ་འཇིག་
རྟེན་པའི་སྣང་བ་ལ། རྒྱུ་ངན་པ་རྡོ་དང་ཟངས་མའམ་བ་བླ་ལ་སོགས་པ་རྣམས་ལ་
བྱས། བཟོ་བོ་ངན་པ་རྣམས་ཀྱིས་མགོ་རྟིང་ཟློག་པ། རྟོག་པས་བརྫི་བ། ཁ་མིག་
ཏུ་གཟོང་དང་པིར་གཏོད་པ་ལ་སོགས་པ་འདི། ཕྱག་དང་མཆོད་པའི་གནས་སུ་མི་
རུང་ངམ་སྙམ་པའི་རྣམ་པར་རྟོག་པ་ཡོད། དེ་བཟློག་པའི་དོན་དུ་རབ་གནས་བྱ་
234 -77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བར་གསུངས་པས། རབ་གནས་ལ་རབ་གནས་ཀྱི་དབྱེ་བ་སྒྲ་འཇུག་པའི་རྒྱུ་མཚན།
མ་བྱས་པའི་སྐྱོན། བྱས་པའི་ཕན་ཡོན། ཇི་ལྟར་བྱ་བའི་རིམ་པ་དང་ལྔ་ཡིན།
རབ་གནས་ལ་དབྱེ་ན། སྐུའི་རྟེན་འབུར་དུ་བཏོད་པ། ལུགས་སུ་བླུགས་
པ།
རིས་སུ་བྲིས་པ་རྣམས་ལ་རབ་གནས་བྱེད། གསུང་གི་རྟེན་པོ་ཏི་དང་གླེགས་
བམ་དང༌། དྲིལ་བུ་ལ་སོགས་པ་རྣམས་ལ་རབ་གནས་བྱེད། ཐུགས་ཀྱི་རྟེན་རྡོ་རྗེ་
དང་མཆོད་རྟེན་ལ་སོགས་པ་ལ་རབ་གནས་བྱེད། རབ་གནས་སུ་སྒྲ་འཇུག་པའི་
རྒྱུ་མཚན། པྲ་ཏིཥྛ་བྱ་བའི་སྒྲ་ལ་དྲངས་ན་ཡུན་རིང་བ་ལ་འགྲོ། པྲ་ཏིཥྛ་ན་བྱ་བའི་
སྒྲ་ལ་དྲངས་ན་དུས་རྒྱུན་དུའམ་བཟང་པོར་གནས་པ་ལ་འགྲོ་བས། དུས་ཡུན་རིང་
བའམ་དུས་རྒྱུན་དུ་བཟང་པོར་གནས་པར་བྱེད་པ་དེར། རབ་གནས་སུ་སྒྲ་འཇུག་
པའི་རྒྱུ་མཚན་ཡིན། རབ་གནས་མ་བྱས་པའི་ཉེས་དམིགས། བདེ་བར་གཤེགས་
པའི་སྐུ་གསུང་ཐུགས་ཀྱི་རྟེན་ལ་མི་མ་ཡིན་རྣམས་ཀྱིས་བདག་ཏུ་འཛིན་པས་བཀྲ་
མི་ཤིས་ཞལ་མི་དྲོ། རབ་གནས་བྱས་པའི་ཕན་ཡོན་བཀྲ་ཤིས་ཤིང་ཞལ་དྲོ་བ་
ཡིན། རབ་ གནས་ ཇི་ལྟར་དུ་ བྱ་བའི་ རིམ་པ་ལ། རབ་གནས་བསྡུས་པ་དང་།
རྒྱས་ པ། བར་པ་གསུམ། རབ་གནས་བསྡུས་པ། འོ་སྐོལ་གྱི་ད་ལྟའི་ཐད་སོའི་
རབ་གནས་བསྡུས་པ་འདི་ལ་ཟེར་བ་མ་ཡིན།
དངོས་གྲུབ་བརྙེས་པའི་སློབ་དཔོན་བིརླ་པ་དང་། སློབ་དཔོན་ཀུ་ཀུ་རི་པ།
ཇོ་བོ་ནཱ་རོ་པ་ཀུན་གྱིས་ཐུན་བཅུ་གཅིག་གི་ནང་དུ་ཚར་བར་བྱེད་པ་དེ་རབ་གནས་
བསྡུས་པ་ཡིན། རྒྱས་པ་དང་བར་པ་གཉིས་ལ་ཁྱད་པར་ཅི་ཡོད་སྙམ་ན། རབ་
གནས་ཀྱི་རྟེན་སྟ་གོན་དུ་གནས་པ་བྱས་པའི་སྔོན་རོལ་དུ། རབ་གནས་ཀྱི་ཡོན་
བདག་སྟ་གོན་དུ་གནས་པ་བྱས་ན་རྒྱས་པ་ཡིན། གཞན་བར་པ་དང་ཁྱད་པར་
234 -78



དཔལ་ཀྱི་རྡོ་རྗེའི་འགྲེལ་པ་རིན་པོ་ཆེའི་རྒྱན།
མེད། དེ་ལྟར་རབ་གནས་ལ། རབ་གནས་ཀྱི་དབྱེ་བ་སྒྲ་འཇུག་པའི་རྒྱུ་མཚན།
མ་བྱས་པའི་སྐྱོན། བྱས་པའི་ཕན་ཡོད། ཇི་ལྟར་བྱ་བའི་རིམ་པ་དང་དོན་ལྔའི་
བདག་ཉིད་ཅན་གྱི་རབ་གནས་མཚན་ཉིད་བཟང་པོ་ཉིད་ནི། རིམ་པ་ཇི་ལྟར་
བཤད་དུ་གསོལ། རབ་ཏུ་གནས་པ་ཇི་ལྟར་བྱ་བའི་རིམ་པ་ཇི་ལྟར་ལགས་པ་
བཞིན་དུ་གཞུང་འདིར་བཤད་དུ་གསོལ་བྱས་ནས་དྲིས་པས། ལན། བཅོམ་ལྡན་
འདས་ཀྱིས་བཀའ་སྩལ་པ། བྱ་བ་ལ་སོགས་པ་སྟོན་པར་བྱེད། སྤྱིར་སློབ་མ་ལ་
དབང་བཞི་ བསྐུར་ བ་དང་། སྐུ་གསུང་ཐུགས་ཀྱི་རྟེན་ལ་ རབ་གནས་བྱེད་ པ་
གཉིས་ལ་ཁྱད་པར་ཅུང་ཟད་ཀྱང་མེད་པས། སྔོན་དུ་རྡོ་རྗེ་སློབ་དཔོན་མཚན་ཉིད་
དང་ལྡན་པ་ཞིག་གིས།
གུར་ལེའུ་དགུ་པ་ནས། དང་པོར་རིག་པ་བཟུང་བྱས་ནས། །ལག་པ་རྡོ་རྗེ་
གསོར་བྱེད་ཅིང་
། །དྲིལ་བུ་དཀྲོལ་བ་དེར་འབད་བྱ། །ཞེས་གསུངས་པས། སྒྲུབ་
པའི་གྲོགས་གཅིག་དང་གཉིས་ཀྱིས་བསྙེན་པ་གཙོ་བོ་ལ་འབུམ། འཁོར་ལྷ་མོ་
རྣམས་ལ་ཁྲི་ཕྲག་རེ་རེའམ་བསྙེན་པ་སྔོན་དུ་ཐོན་པར་བྱས་ནས་ནུབ་དང་པོ་སའི་
ཆོ་ག་ལ། ས་ཆོག་གི་གནས་ བརྟག་ པ། ས་བླང་བ། སྦྱང་བ། བསྲུང་བ། བཟུང་
ཞིང་བྱིན་གྱིས་བརླབ་པའི་རིམ་པ་རྣམས་བྱེད། ནུབ་གཉིས་པ་སྟ་གོན་གྱི་ཆོ་ག་ལ།
དཀྱིལ་འཁོར་གྱི་གེགས་སེལ་བའི་རིམ་པ་བྱེད་པ་ལ། གུར་ལེའུ་དགུ་པ་ནས།
ལག་ པ་ རྡོ་ རྗེ་ གསོར་ བྱེད་ ཅིང་
། །རྐང་ པ་ གཡས་ པ་ བསྐྱང་ བར་ བྱ། །ཞེས་
གསུངས། གེགས་སེལ་བའི་རིམ་པ་རྣམས་བྱེད།
ད་སྟ་གོན་དུ་གནས་པ་ལ། བུམ་པ་སྟ་གོན་དུ་གནས་པ། རབ་གནས་ཀྱི་
ཡོན་བདག་སྟ་གོན་དུ་གནས་པ་རྣམས་བྱེད། བྱང་ཆུབ་གསུམ་པ་དཀྱིལ་འཁོར་
234-79



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཞག་གི་ཆོ་ག་ལ། ཐིག་གི་ཆོ་གས་ཐིག་བཏབ་ནས་ཚོན་གྱི་ཆོ་གས་ཚོན་འབྲི་བ་
དཀྱིལ་ འཁོར་ དམ་ པ་ བཞེངས་ པ་ དང་། ཐུགས་ ཀྱི་ རིང་ མཚོན་ པའོ། །གསང་
སྔགས་རྒྱུད་སྡེ་བཞིའི་དམ་པར་གྱུར་པའི་རྡུལ་ཚོན་གྱི་དཀྱིལ་འཁོར་ཞིག་བཞེངས་
ནས། དཀྱིལ་འཁོར་གྱི་གནས་ཉེ་བར་བརྒྱན་ནས། དཀྱིལ་འཁོར་སྒྲུབས། སློབ་
དཔོན་བདག་འཇུག་གི་རིམ་པ་རྣམས་བྱས་པའི་རྗེས་ལ་ཅི་གསུང་སྦྱིན་བསྲེག་
བྱས་ནས་ནི། འོག་ནས་ཇི་སྐད་གསུངས་པ་བཞིན་དུ་སྐབས་འདིར་ཞི་བའི་སྦྱིན་
བསྲེག་ཞིག་བྱས་ནས། རབ་གནས་ཀྱི་ཡོན་བདག་པ་དེ་དཀྱིལ་འཁོར་དུ་འཇུག །
ལྷ་ངོ་བསྟན། ཁོ་རང་ལ་དབང་ཇི་ཙམ་འདོད་པ་ཞིག་བསྐུར་ནས།
ད་སྲོད་ལ་རབ་གནས་ཀྱི་རྒྱུ་དེ་སྟ་གོན་དུ་གནས་པར་བྱེད་པ། སྔ་བར་སྐུ་
གཟུགས་སྦྱང་བ་དང་། འདི་ལ་གུར་ནས། ཐོ་རངས་སྒྲ་ནི་སྤངས་པ་ན། །བུམཔ་
ཉིད་ནི་ལྷག་གནས་བྱ། །ཞེས་གསུངས་པས། ཐོ་རངས་ཀྱི་སྒྲ་སྤངས་པ་སྲིད་ཡིན་
པས། སྲོད་ལ་མི་ཐམས་ཅད་སིབ་ཀྱིས་ཉལ་བའི་དུས་སུ། རྟེན་དེ་རྡུལ་ཚོན་གྱི་
དཀྱིལ་འཁོར་གྱི་ལྷོ་ཕྱོགས་སུ་སྟེང་བུ་ཁྲུ་དོ་གྲུ་བཞི་པ་ཞིག་བརྩིགས་པའི་སྟེང་དུ་
གདན་དྲངས་ནས་དེ་ལ་གུར་ནས། བ་ཡི་ལྔ་དང་འདག་ཆལ་ལྔ། །དྲི་ལྔའི་རྣམ་
པའི་ཁྱད་པར་གྱིས། །སྐུ་གཟུགས་ལ་ནི་བྱུག་པར་བྱ། །ཞེས་གསུངས་པས།
དང་པོར་བའི་རྣམ་ལྔས་བཀྲུ། དེ་ནས་འདག་ཆལ་ལྔས་བཀྲུ། དེ་ནས་དྲི་
ལྔས་བཀྲུ། དངོས་སུ་བཀྲུ་བཏུབ་པ་ཡིན་ན་དངོས་སུ་བཀྲུ། དངོས་སུ་བཀྲུ་མི་
བཏུབ་པ་ཡིན་ན། མེ་ལོང་ནང་དུ་གཟུང་བརྙན་འཆར་དུ་བཅུག་ལ་བཀྲུ། རྟེན་དེ་
དར་རམ་རས་ཀྱིས་བརླན་མེད་པར་སིངས་ཀྱིས་ཕྱིས་ནས། རྟེན་དེ་མི་དམིགས་པ་
སྟོང་པ་ཉིད་དུ་བསྒོམ། སྟོང་པ་ཉིད་ཀྱི་ངང་ལས་བསྲུང་བའི་འཁོར་ལོ་བསྒོམ་པ།
234 -80



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
བསྲུང་འཁོར་གྱི་ནང་དུ་ཆོས་འབྱུང་བསྒོམ།
ཆོས་འབྱུང་གི་ནང་དུ་འབྱུང་བ་རིམ་བརྩེགས། དེ་ཞུ་བ་ལས་གཞལ་ཡས་
ཁང་པ་གདན་དང་བཅས་པ། གདན་དེའི་སྟེང་དུ་བྱང་ཆུབ་པ་ལྔ་པ་ལ། རྟེན་དེ་
གང་གི་སྐུ་ཡིན་ཀྱང་
། ཀྱེ་རྡོ་རྗེ་ཡབ་ཡུམ་གྱི་སྐུར་བསྐྱེད། མཁའ་གསང་བྱིན་གྱིས་
བརླབས་ནས་སྙོམས་འཇུག་བྱེད། འཁོར་གྱི་ལྷ་མོ་བརྒྱད་བསྐྱེད། རི་ཟ་ཉེ་བར་
ཞུགས་ པ་ བྱ། མཚམས་ ཀྱི་ ལྷ་ མོ་བཞིས་མྱ་ ངན་ གྱི་ གླུས་ བསྐུལ། སྟ་གོན་ལ་
སོགས་བྱས་ནས་ནི། །ཆོ་ག་གསུམ་གྱིས་འབྲས་བུའི་ཧེ་རུ་ཀར་བསྐྱེད། སྐྱེ་མཆེད་
དྲུག་སྐུ་གསུང་ཐུགས་བྱིན་གྱིས་བརླབས་བྱས་ནས། ཡེ་ཤེས་སེམས་དཔའ་སྤྱན་
དྲངས། གཉིས་སུ་མེད་པར་བསྲེ་བ། ནམ་མཁར་བཞུགས་པའི་སངས་རྒྱས་ཀུན། །
སྐུ་གཟུགས་སྙིང་ཁར་རབ་ཏུ་གཞུག །འདི་ལ་ཚད་ཅན་དང་ཚད་མེད་གཉིས་ཡིན།
ཚད་མེད་ཕྱོགས་བཅུར་བཞུགས་པའི་སངས་རྒྱས་དང་བྱང་ཆུབ་སེམས་དཔའ་
ཏིལ་གྱི་གོང་བུ་ཙམ་མདུན་གྱི་ནམ་མཁར་སྤྱན་དྲངས་ལ་སྐུ་གཟུགས་ལ་དགུག་
གཞུག་བཅིང་གཉིས་སུ་མེད་པར་བསྲེ་བར་བྱེད། ཚད་ཅན་བཅོམ་ལྡན་འདས་
དཔལ་ཀྱེ་རྡོ་རྗེ་ལྷ་དགུ་མདུན་གྱི་ནམ་མཁར་སྤྱན་དྲངས་ལ། སྐུ་གཟུགས་དེའི་
སྙིང་ཁར་དགུག་གཞུག་བཅིང་གཉིས་སུ་མེད་པར་བསྲེ་བར་བྱེད། དབང་བསྐུར་
མཆོད་པ་བྱེད། བསྟོད་པ་བྱེད། བདུད་རྩི་མྱང་བར་བྱེད། བསྐྱེད་པའི་རིམ་པའི་
ཏིང་ངེ་འཛིན་བསྒོམས་པའི་ རྗེས་ལ། རྟེན་དེའི་ཡེ་ཤེས་དཔའ་ གཤེགས། དམ་
ཚིག་སེམས་དཔའ་མི་དམིགས་པར་བྱས། རྟེན་དེ་རྡུལ་ཚོན་གྱིས་དཀྱིལ་འཁོར་ལ་
རྒྱས་བཏབ། དར་རམ་རས་ཀྱིས་གདོང་གཡོགས་ནས་འཇོག་པ་ཡན་ཆད་དེ་སྲོད་
ལ་རབ་གནས་ཀྱི་རྒྱུ་སྟ་གོན་དུ་བྱས་པ་ཡིན།
234 -81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་ཐོ་རངས་ཁ་སྤྱན་འབྱེད་ཀྱི་ཆོ་ག་བྱེད་པ་ལ། སྟ་གོན་ལ་སོགས་བྱས་
ནས་ནི། །སྟ་གོན་དེ་ སྲོད་ལ་རབ་གནས་ཀྱི་རྒྱུ་སྟ་གོན་དུ་གནས་པ་ཡིན་ལ།
སོགས་ཁོངས་སུ་ཐོ་རངས་ཁ་སྤྱན་འབྱེད་པའི་ཆོ་ག་བྱེད་པ་ལ་གུར་ནས། ཕྱིས་
ཀྱང་ སྦྱོར་ བ་ དེ་ ཉིད་ ཀྱིས། །ཐོ་ རངས་ སྐུ་ གཟུགས་ བྱིན་ གྱིས་ བརླབ། །ཅེས་
གསུངས་པས། རྟེན་དེ་རྡུལ་ཚོན་དཀྱིལ་འཁོར་ལ་རྒྱབ་བསྟན་པ་དེ་ ཞལ་ཚུར་
བསྒྱུར། དར་རམ་རས་ཀྱིས་གདོང་གཡོགས་པ་དེ་ཚུར་བླངས་ནས་ཡང་བའི་རྣམ་
ལྔས་བཀྲུ། འདག་ཆལ་ལྔས་བཀྲུ། དྲི་ལྔས་བཀྲུ། དངོས་སུ་བཀྲུ་བཏུབ་ན་དངོས་
སུ་བཀྲུ། དངོས་སུ་བཀྲུ་མི་བཏུབ་ན། མེ་ལོང་ལ་གཟུགས་བརྙན་འཆར་དུ་བཅུག་
ལ་བཀུ།
དེ་ནས་རྟེན་དེ་མི་དམིགས་པ་སྟོང་པ་ཉིད་དུ་བསྒོམ། སྟོང་ཉིད་ཀྱི་ངང་
ལས་བསྲུང་འཁོར། བསྲུང་འཁོར་གྱི་ནང་དུ་ཆོས་འབྱུང་
། ཆོས་འབྱུང་གི་ནང་དུ་
འབྱུང་བ་རིམ་བརྩེགས་ཞུ་བ་ལས་ གཞལ་ཡས་ཁང་པ་གདོན་དང་བཅས་པ།
གདན་དེའི་སྟེང་དུ་བྱང་ཆུབ་པ་ལྔ་པ་ལ་རྟེན་དེ་གང་གི་སྐུ་ཡིན་ཡང་
། བཅོམ་ལྡན་
འདས་ཀྱི་རྡོ་རྗེ་ཡབ་ཡུམ་གྱི་སྐུར་བསྐྱེད། མཁའ་གསང་བྱིན་གྱིས་བརླབས་ནས་
སྙོམས་པར་འཇུག་པ་བྱེད། འཁོར་གྱི་ལྷ་མོ་བརྒྱད་བསྐྱེད། དྲི་ཟ་ཉེ་བར་ཞུགས་
པ་ བྱེད། སློབ་དཔོན་གྱིས་མཚམས་ཀྱི་ལྷ་མོ་བཞིས་མྱ་ངན་གྱི་གླུས་དངོས་སུ་
བསྐུལ་བར་བྱེད། ཆོ་ག་གསུམ་གྱིས་འབྲས་བུའི་ཧེ་རུ་ཀའི་སྐུར་བཞེངས། སྐྱེ་
མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས། ཚད་ཅན་དང་ཚད་མེད་པའི་
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བར་བྱེད།
དབང་བསྐུར་བ་ལ་རིག་པའི་དབང་ལྔ། བརྟན་པར་བྱེད་པ་བརྟུལ་ཞུགས་
234 -82



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཀྱི་དབང་དང་དྲུག་པོ་དེ་དངོས་སུ་བསྐུར། མཆོད་པ་བྱེད། བསྟོད་པ་བྱེད། བདུད་
རྩི་མྱང་བའི་གཏོར་མ་འབུལ། བསྐྱེད་པའི་རིམ་པའི་ཏིང་ངེ་འཛིན་བསྒོམས་ནས།
རྩ་ན་ཕར་ཡོད་པའི་གཏད་མོ་བ་དང་མཆོད་གཡོག་པ་རྣམས་ལ་མེ་ཏོག་སྤར་བ་རེ་
གཏད་ལ་རྟེན་འབྲེལ་གྱི་སྙིང་པོ་བརྒྱ་རྩ་བརྒྱད། ཡི་གེ་བརྒྱ་པ་བརྒྱ་རྩ་བརྒྱད།
བཅོམ་ལྡན་འདས་དཔལ་ཀྱེ་རྡོ་ རྗེའི་སྙིང་པོ་བརྒྱ་རྩ་བརྒྱད་རེ་ཙམ་བཟླས་སུ་
འཇུག །དེ་ཐོན་པ་དང་མེ་ཏོག་རྣམས་རྟེན་དེ་ལ་གཏོར་ནས་འཇོག་པར་བྱེད་པ་དེ་
རབ་གནས་བརྟན་པར་བྱེད་པའི་ཡན་ལག་ཡིན།
ད་རྟེན་བསྒྱུར་བར་བྱེད་པ། གུར་ནས། རྡོ་རྗེ་སེ་གོལ་སྦྱར་བ་ཡིས། །རྡོ་
རྗེ་ སེམས་དཔའ་སྒོམ་པར་བྱེད། །ཞེས་གསུངས་པས། སྔར་བཅོམ་ལྡན་འདས་
དཔལ་ཀྱེ་རྡོ་རྗེའི་སྐུར་བསྐྱེད་པ་དེ་ལ། རྡོ་རྗེ་སེམས་དཔའི་སྐུ་ལྟ་བུ་ཞིག་ཡིན་ན།
ཨོཾ་བཛྲ་སཏྭ་ཧཱུྃ་ཞེས་བརྗོད་ནས་རྡོ་རྗེ་སེམས་དཔའི་སྐུར་བསྒྱུར་ནས་གཏོང་
།
ཤཱཀྱ་ཐུབ་པའི་སྐུ་ལྟ་བུ་ཞིག་ཡིན་ན་ཨོཾ་མུ་ནི་མུ་ནི་མ་ཧཱ་མུ་ནིའི་སྔགས་ཀྱིས་ཤཱཀྱ་
ཐུབ་པའི་སྐུར་བསྒྱུར་ནས་གཏོང་། སྒྲོལ་མའི་སྐུ་ཡིན་ན། ཨོཾ་ཏཱ་རེ་ཏུཏྟཱ་རེ་ཏུ་རེའི་
སྔགས་ ཀྱིས་ སྒྲོལ་ མའི་ སྐུར་ བསྒྱུར་ ནས་ གཏོང་། གཞན་ ལྷ་ ཁང་ ཆེན་ མོའི་
འབགས་ རིས་མང་པོ་འདུག་ན། དེ་རྣམས་ཀྱི་སྙིང་པོ་གང་ཡིན་མི་ཤེས་པས་
སངས་རྒྱས་སྤྱན་མའི་སྔགས་རོ་རུ་ཕུ་རུའི་སྔགས་ཀྱིས་ལོངས་སྐུའི་ཞིང་ཁམས་
གང་ཡིན་ན་ཕར་བསྒྱུར་ནས་གཏོང་བ་དེ་རྟེན་བསྒྱུར་བ་ཡིན།
སྤྱན་འབྱེད་ཀྱི་ཆོ་ག་དངོས་སུ་བྱེད་པ་ལ། གསེར་གྱི་ཐུར་མ་དང་། རྣ་བྲུ་
དང་། རྨང་ཚོར་དང་སོ་ཤིང་དང་
། སྐྲ་བཞར་དང་། ལྕེ་བཞར་ལ་སོགས་པ་ཐོགས་
ནས། སྔགས་དང་ཚིགས་སུ་བཅད་པའི་སྒོ་ནས། དང་པོ་གསེར་གྱི་ཐུར་མ་ལག་
234 -83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཏུ་ཐོགས་ནས་སྤྱན་འབྱེད་པའི་ཚུལ་བྱེད། གསེར་གྱི་ན་བྲུ་ལ་སོགས་པ་ཐོགས་
ནས་སྙན་འབྲུ་བའི་ཚུལ་བྱེད། གསེར་གྱི་རྨང་ཚེར་དང་ཤང་ཚེར་ལ་སོགས་པ་
ཐོགས་ནས་ཤངས་ཀྱི་སྤུ་སེལ་བའི་ཚུལ་བྱེད། དངུལ་གྱི་སོ་ཤིང་ལ་སོགས་པ་
ཐོགས་ ནས་ ཞལ་ འབྱེད་ པའི་ ཚུལ་ བྱེད། རབ་ཏུ་བྱུང་ བའི་ ཆ་ ལུགས་ ཡིན་ན།
གསེར་གྱི་སྤུ་གྲི་ལ་སོགས་པ་ཐོགས་ནས་དབུ་སྐྲ་བཞར་བའི་ཚུལ་བྱེད། མཆོད་པ་
འབུལ་ བའི་ ཚུལ་ བྱེད། ལྷུང་ བཟེད་ འབུལ་ བའི་ ཚུལ་ བྱེད། བྱང་ ཆུབ་ སེམས་
དཔའི་ཆ་ལུགས་ཅན་ཞིག་ཡིན་ན། དུང་གི་སོ་མངས་ལ་སོགས་པ་ཐོགས་ནས་
དབུ་སྐྲ་བཤད་པའི་ཚུལ་བྱེད། སྟོད་གཡོགས་སྨད་གཡོགས་འབུལ་བའི་ཚུལ་བྱེད།
ཁབ་དང་སྐུད་པ་ལ་སོགས་པ་མཁོ་བའི་ཡོ་བྱད་འབུལ་བའི་ཚུལ་བྱེད། མཆོད་
རྟེན་ལྟ་བུ་ཡིན་ན། འཁོར་ལོ་བསྐོར་བའི་ཚུལ་བྱེད། བྲེ་འཛུགས་པའི་ཚུལ་བྱེད།
གདུགས་འཛུགས་པའི་ཚུལ་བྱེད། ཉི་ཟླ་དར་དཔྱངས་ལ་སོགས་པ་འདོགས་པའི་
ཚུལ་བྱེད། དེ་རྣམས་ཅི་བྱེད་ཀྱི་རྩར་ཡིད་ཆེས་པའི་ཡན་ལག་ཏུ་རབ་གནས་ཀྱི་
ཡོན་བདག་རེ་རྩར་བཞག་ནས། ཁྱོད་ཀྱི་རྟེན་འདི་ལ་རབ་གནས་ངོ་མཚར་ཅན་
ཞིག་ཚར་ནས་ཡོད་པས། ཞལ་སྤྲོས་ཀྱི་མཆོད་པ་ལ་འབུངས་བྱ་བའི་མཆོད་པའི་
རྗེས་གནང་བྱིན་པས། ཁོས་སྔར་ནས་བསྡོང་བྱས་པའི་རྣམ་ལྔ་ཡན་ལག་དང་
བཅས་པ་བརྒྱ་འམ་སྟོང་ངམ་བཅུ་ལས་ཉུང་དུ་མི་རུང་
། དཔའ་བོ་མཁའ་འགྲོའི་
ཚོགས་ཀྱི་མཆོད་ པའི་ བྱེ་བྲག་བརྒྱ་འམ་སྟོང་ངམ་བཅུ་ལས་ཉུང་དུ་མི་རུང་
།
མཁའ་འགྲོ་ཆོས་སྐྱོང་འབྱུང་པོ་ལ་གཏོང་མའི་བྱེ་བྲག་བརྒྱ་འམ་སྟོང་ངམ་བཅུ་
ལས་ཉུང་དུ་མི་རུང་
། དེར་ཚོགས་པ་རྣམས་ལ་བཟའ་བ་དང་བཏུང་བ་མྱང་བ་
ལྡག་པའི་བྱེ་བྲག་བརྒྱ་འམ་སྟོང་ངམ་བཅུ་ལས་མི་ཉུང་བ་བཤམས་པ་དེ་རྣམས་
234 -84



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལས། ཤ་ཁྲག་སྣ་ཚོགས་ལས་བྱས་པའི་གཏོར་མ་བཟང་པོ་ཞིག་བཤམ།
གུར་ལེའུ་བཅོ་ལྔ་པ་ནས་བསྟན་པའི་ཡེ་ཤེས་ཀྱི་མགོན་པོ་ནག་པོ་དམ་
ཚིག་པ་བསྐྱེད། ཡེ་ཤེས་ཀྱི་མགོན་པོ་སྤྱན་དྲངས་ནས་བསྟིམ། ཤ་ཁྲག་སྣ་ཚོགས་
ལས་བྱས་པའི་གཏོར་ཕུལ། དུས་འདི་ནས་བཟུང་ནས་སངས་རྒྱས་ཀྱི་བསྟན་པ་
གཉན་པོ་འདི་མ་ཞིག་གི་བར་དུ། བདེ་བར་གཤེགས་པའི་སྐུ་གསུང་ཐུགས་ཀྱི་
རྟེན་འདིའི་བསྲུང་མ་ཁྱོད་ཀྱིས་གྱིས་ཤིག །ཞེས་བརྗོད་ནས་གཏད་གཉེར་བཅོལ་
ནས། ཡེ་ཤེས་ཀྱི་མགོན་པོ་གཤེགས། དམ་ཚིག་གི་མགོན་པོ་མི་དམིགས་པར་
བྱས་ནས། གཏོར་མ་གཙང་སར་བསྐྱལ། རབ་གནས་མཁན་པོ་ལ་རྟ་དང་གླང་པོ་
ཆེ་ལ་སོགས་པའི་ཡོན་གྱི་མཆོག་གིས་མཉེས་པར་བྱེད།
ད་རྡོ་རྗེ་སློབ་དཔོན་གྱི་མཚན་ཉིད་སྟོན་པ། རང་འདོད་ལྷ་མཉམ་རྣལ་
འབྱོར་པས། །ཡི་དམ་ལྷའི་ང་རྒྱལ་དང་མི་འབྲལ་བའི་རྣལ་འབྱོར་པ་ཡིན། རབ་
མཐོང་སྔགས་ཀྱི་ཕ་རོལ་སོན། །རབ་མཐོང་གོསང་སྔགས་ ཀྱི་རྒྱུད་སྡེ་མང་པོ་
མཐོང་
། གསང་སྔགས་ཀྱི་རྒྱུད་སྡེ་མང་པོ་ཤེས་པ་ཞིག་དགོས། བཤད་པའི་རྒྱུད་
སམྦུ་ཊ་ནས་ཀྱང་། འབད་པས་ཐོས་བསམ་སྒོམ་ཕྱིར་ན། །རྡོ་རྗེ་སློབ་དཔོན་ཉིད་
དུ་འགྲོ། །ཞེས་གསུངས། ཡང་ན་ས་དང་པོ་ཆོས་ཉིད་ཀྱི་བདེན་པ་མཐོང་བ་ཞིག་
དགོས། སྔགས་ཀྱི་ཕ་རོལ་སོན། རྒྱུད་ཀྱི་ཕུར་པ་འདོན་ཤེས་པ་ལ་ཟེར་བ་ཡིན།
དེ་གང་ཡིན་ན་རྒྱུད་སྟོད་སྨད་ཀྱི་མ་བདེ་བ་བསྒྲིགས་ནས་སློབ་མའི་བློ་ལ་སྐྱེལ་
ཤེས་པ། སློབ་མའི་བློའི་མ་བདེ་བ་སེལ་ཤེས་པ་ཞིག་དགོས།
ད་ཕྱིའི་མཆོད་པ་འབུལ་བ་སྟོན་པ། འདིར་མདུན་དུ་མཆོད་པ་རྣམ་ལ་ལྔ་
བཤམ་འོག་ཏུ་བཤད་པ་བཞིན་བྱིན་གྱིས་བརླབས་ནས་འབུལ་བའི་སྔགས།
· 234 -85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣)
བཛྲ་པུབྦེ་ཨཱ༔ཧཱུྃ་སྭཱ་ཧཱ། ཨོཾ་བཀྲ་ཤིས་པའམ་དམ་བཅའ་བའི་ཚིག་ཡིན། བཛྲ་བདེ་
སྟོང་པུལླེ་མེ་ཏོག་ཨཱ༔ཧཱུྃ་སྐུ་གསུང་ཐུགས་གསུམ། སྭ་ཧཱ་མཉེས་པར་གྱུར་ཅིག །ཨོ་
བཛྲ་དྷུ་པེ་ཨཱཿཧཱུྃ་སྭཱ་ཧཱ། ཨོཾ་བཀྲ་ཤིས་པའམ་དམ་བཅའ་བའི་ཚིག་ཡིན། བཛྲ་བདེ་
སྟོང་། དྷ་པེ་བདུག་སྤོས། ཨཱཧཱུྃ་སྐུ་གསུང་ཐུགས་གསུམ། སྭ་ཧཱ་མཉེས་པར་གྱུར་
ཅིག །ཨོཾ་བཛྲ་གྷནྡྷེ་ཨཱཧཱུྃ་སྭཱ་ཧཱ། ཨོཾ་བཀྲ་ཤིས་པའམ་དམ་བཅའ་བའི་ཚིག་ཡིན།
བཛྲ་ བདེ་ སྟོང་། གྷནྡྷེ་ དྲི་ ཆབ། ཨོཾ་ ཨཱཧཱུྃ་ སྐུ་ གསུང་ ཐུགས་ གསུམ་ ཡིན། སྭཱ་ ཧཱ་
མཉེས་པར་གྱུར་ཅིག །ཨོཾ་བཛྲ་ནི་ཝི་དྱ་ཨཱཿཧཱུཾ་སྭཱ་ཧཱ། ཨོ་བཀྲ་ཤིས་པའམ་དམ་
བཅའ་ བའི་ ཚིག་ ཡིན། བཛྲ་ བདེ་ སྟོང་
། ནི་ ཝི་ དུ་ ཞལ་ཟས། ཨཱཧཱུྃ་ སྐུ་ གསུང་
ཐུགས་གསུམ་ཡིན། སཱ་ཧཱ་མཉེས་པར་གྱུར་ཅིག །ཨོཾ་བཛྲ་ཨཱ་ལོ་ཀེ་ཨཱཧཱུྃ་སྭཱ་ཧཱ
།
ཨོ་བཀྲ་ཤིས་པའམ་དམ་བཅའ་བའི་ཚིག་ཡིན། བཛྲ་བདེ་སྟོང་
། ཨཱ་ལོ་ཀེ་མར་
མེ། ཨཱཧཱུྃ་སྐུ་གསུང་ཐུགས་གསུམ་ཡིན། སྭ་ཧཱ་མཉེས་པར་གྱུར་ཅིག །
དེ་རྣམས་འབུལ་བའི་ཐབས། སྣ་ཚོགས་ཧཱུྃ་ནི་རྫོགས་པ་དང་
། །མེ་ཏོག་
ལ་ སོགས་པའི་ མཆོད་ པ་སྣ་ཚོགས་པ་དེ་ ཧཱུཾ་ ནི་ རྫོགས་ པ། ཧཱུྃ་ གིས་བགེགས་
བསྐྲད། ཨོཾ་ཨཱ༔ཧཱུྃ་གིས་བདེ་སྟོང་གིས་བྱིན་གྱིས་བརླབས་ནས། མེ་ཏོག་ལ་སོགས་
མཆོད་པ་རྣམ་པ་ལྔ་པོ་དེ་དབུལ། འདི་རྣམས་ཀྱི་ཟླ་ལ་མཆོད་ཡོན་ཞལ་བསིལ་མི་
དགོས་སམ་སྙམ་ན་དགོས། བྱིན་གྱིས་ཇི་ལྟར་དུ་བརློབ་ན། གོང་མའི་རྒྱུད་ཀྱི་ཆོ་
ག་རིམ་པས། གོང་མཆོད་པ་རྣམ་པ་ལྔའི་རྒྱུད་ཀྱི་ཆོ་གའི་རིམ་པ་བཞིན་དུ། ཧཱུྃ་
གིས་ བགེགས་བསྐྲད། ཨོཾ་ ཨཱཧཱུྃ་ གིས་ བདེ་ སྟོང་ དུ་ བྱིན་ གྱིས་ བརླབས་ ནས།
མཆོད་ཡོན་ཞལ་བསིལ་དབུལ་བ་ཉིད། །མཆོད་ཡོན་དང་ཞལ་བསིལ་གཉིས་
ཀྱང་གོང་བཞིན་དུ་དབུལ་ལོ། །
234 -86



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ད་སྦྱིན་བསྲེག་སྟོན། འདི་ལ་ཐབ་ཀྱི་དབྱིབས། ཐབ་ཀྱི་ཚད། ཁ་དོག་གི་
ཁྱད་པར། བསྲེག་རྫས་ཀྱི་རིམ་པ། མེ་ལ་བྱ་བའི་རིམ་པ། ལྷ་ལ་བྱ་བའི་རིམ་པ།
མེ་ལྷ་ལ་བསྐྱར་ཏེ་སྦྱིན་བསྲེག་བྱེད་པ་དང་
། དོན་བདུན་ཙམ་གྱིས་སྟོན་པར་བྱེད་
པ་ལས། དང་པོར་ཐབ་ཀྱི་དབྱིབས་སྟོན་པ་ལ། ཞི་བའི་ཐབ་ཁུང་ཟླུམ་པོ་ཉིད། །
ཞི་བའི་ལས་སྒྲུབ་པའི་དུས་སུ་ཐབ་ཀྱི་དབྱིབས་ཟླུམ་པོར་བྱེད། རྒྱས་པ་ཉིད་ཀྱི་
གྲུབ་བཞི་པ། །རྒྱས་པའི་ལས་སྒྲུབ་པའི་དུས་སུ་ཐབ་ཀྱི་དབྱིབས་གྲུ་བཞིར་བྱེད།
གསད་པའི་ལས་ནི་གྲུ་གསུམ་བརྗོད། །གསད་པའི་ལས་སྒྲུབ་པའི་དུས་སུ་ཐབ་
ཀྱི་དབྱིབས་གྲུ་གསུམ་དུ་བྱེད། དེ་ཉིད་ལ་ནི་ལྷག་མ་འགྲུབ། དེ་ཉིད་ལས་ལྷག་མ་
མངོན་སྤྱོད་དབང་དགུག་པའི་ལས་སྒྲུབ་པའི་དུས་སུ་ཡང་ཐབ་དབྱིབས་གྲུ་གསུམ་
དུ་བྱེད་པའམ། གུར་ནས་ཟླ་གམ་དུ་བཤད་པས་དེ་གཉིས་འདམ་ག་ཡིན། ཐབ་
ཀྱི་ཚད་བསྟན་པ། ཁྲུ་གང་དང་ནི་ཁྲུ་ཕྱེད་ཉིད། །རྒྱར་ཁྲུ་གང་། ཟབས་སུ་ཁྲུ་ཕྱེད་
བྱེད་པ་དེ་ཞི་བའི་ལས་སྒྲུབ་པའི་ཐབ་ཀྱི་སྟེང་དུ་འོག་ཏུ་བྱེད་པ་ཡིན། ཁྲུ་དོ་དང་ནི་
ཁྲུ་གང་ཉིད། །རྒྱར་ཁྲུ་དོ། ཟབས་སུ་ཁྲུ་གང་བྱེད་པ་དེ། རྒྱས་པའི་ལས་སྒྲུབ་པའི་
སྟེང་དང་འོག་ཏུ་བརྗོད། སོར་མོ་ཉི་ཤུའམ་དེ་ཡི་ཕྱེད། །རྒྱར་སོར་མོ་ཉི་ཤུའམ་
དེའི་ཕྱེད། ཟབས་སུ་སེར་མོ་བཅུ་བྱེད་པ་དེ། གསད་པའི་ལས་སྒྲུབ་པའི་ཐབ་ཀྱི་
སྟེང་དང་འོག་ཏུ་བྱེད་པ་ཡིན།
ད་ཐབ་ཀྱི་ཁ་དོག་སྟོན་པ། ཞི་བའི་ཁ་དོག་དཀར་པོ་ཉིད། །ཞི་བའི་ལས
སྒྲུབ་པའི་དུས་སུ་ཚོན་རྩི་ལ་སོགས་པས་ཐབ་ཀྱི་ཁ་དོག་དཀར་པོ་བྱེད་པའམ། མེ་
ཏོག་དཀར་པོའི་རྒྱན་དཀྲམ། རྒྱས་པ་སེར་པོ་དེ་བཞིན་ནོ། །རྒྱས་པའི་ལས་སྒྲུབ་
པའི་དུས་སུ་བ་བླ་ལ་སོགས་པ་ཐབ་ཀྱི་ཁ་དོག་སེར་པོ་བྱེད། མེ་ཏོག་སེར་པོའི་
234-87



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྒྱན་དཀྲམ། དབང་ལ་དམར་པོར་རབ་ཏུ་གྲགས། །མཚལ་ལམ་ལི་ཁྲིས་ཐབ་ཁ་
དོག་ དམར་ པོར་ བྱེད་ པའམ། མེ་ ཏོག་ དམར་ པོའི་ རྒྱན་ དཀྲམ། དབང་ ལ་ དེ་
བཞིན་དེ་ལྟར་དགུག །དབང་གི་ལས་སྒྲུབ་པའི་དུས་སུ་ཐབ་ཀྱི་ཁ་དོག་དམར་
པོར་བྱེད་པ་དེ་བཞིན་དུ་དགུག་པའི་ལས་སྒྲུབ་པའི་དུས་སུ་ཡང་ཁ་དོག་དམར་
པོར་བྱེད། གསད་ལ་ཇི་ལྟར་ཞེ་སྡང་སོགས། །གསད་པའི་ལས་བྱེད་པའི་དུས་སུ་
ཐབ་ཀྱི་ཁ་དོག་ནག་པོར་བྱེད་པ་ཇི་ལྟ་བར། ཞེ་སྡང་ལ་སོགས་ཞེ་སྡང་བ་དང་
སོགས་ སུ་ དབྱེ་ བ་ བསྐྲད་ པ། མནན་ པ། རེངས་ པ། ཞ་ བ། ལོང་བ། འོན་ པ།
ལྕགས་སུ་འཇུག་པ་ལ་སོགས་པ་མངོན་སྤྱོད་ཀྱི་ལས་རྣམས་ལ་ཡང་ཐབ་ཀྱི་ཁ་
དོག་ནག་པོར་བྱེད། བསྲེག་པའི་རྫས་ཀྱི་རིམ་པ་སྟོན་པ། ཞི་ལ་ཏིལ་དང་རྒྱས་ལ་
ཞོ། །བྱ་བ་ལ་སོགས་པ་སྟོན་པར་བྱེད། ཐུན་མོང་གི་བསྲེག་རྫས། གུར་ལེའུ་བཅུ་
བཞི་པ་ནས་བསྟན་པ་ཐུན་མོང་མ་ཡིན་པའི་བསྲེག་རྫས་ལེའུ་འདིར་སྟོན་པར་
བྱེད་པས། ཞི་བའི་ལས་སྒྲུབ་པའི་དུས་སུ་ཏིལ་མེད་དུ་མི་རུང༌
། རྒྱས་པའི་ལས་
སྒྲུབ་པའི་དུས་སུ་ཞོ་མེད་དུ་མི་རུང་། གསད་ལ་ཚེར་མ་དེ་བཞིན་ནོ། །གསད་པའི་
ལས་སྒྲུབ་པའི་དུས་སུ་ཚེར་མ་ཅན་གྱི་ཤིང་མེད་དུ་མི་རུང་
། སྡང་ལ་སོགས་ལའང་
ཚེར་མ་བརྗོད། །སྡང་བའམ་དབྱེ་བའི་ལས་སྒྲུབ་པའི་དུས་སུ་ཡང་ཚེར་མ་ཅན་གྱི་
ཤིང་མེད་དུ་མི་རུང་
། དབང་དང་དགུག་ལ་ཨུཏྤ་ལ། །དབང་དང་དགུག་པའི་ལས་
སྒྲུབ་པའི་དུས་སུ་ཨུཏྤ་ལའི་ཤིང་མེད་དུ་མི་རུང་
། དེ་རྣམས་ཀྱི་བསྲེག་རྫས་ཀྱི་ཁྱད་
པར་བསྟན་པ་ཡིན།
ད་མེ་ལ་ བྱ་བའི་རིམ་པ་སྟོན་པ་ལ། འདིར་སྦྱིན་བསྲེག་གི་མངོན་པར་
རྟོགས་པའི་ཆོ་གའི་དོན་ཁྲིགས་ཤིག་བཤད་ན། ཞི་བའི་སྦྱིན་བསྲེག་གི་མངོན་
234 -88



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པར་རྟོགས་པ་ཐོ་ཝལ་ཙམ་ཞིག་བསྒྲིགས་ན། སྦྱིན་བསྲེག་གཞན་རྣམས་དེས་དཔེ་
འདྲེས་ནས་ཤེས་པར་བྱེད། མདུན་འདིར་ཐང་པོ་ཐོ་ར་བ་ཞིག་ལ། ཞི་བའི་སྦྱིན་
བསྲེག་གི་ཐབ་རྒྱུར་ཁྲུ་གང་
། ཟབས་སུ་ཁྲུ་དོ་ཡོད་པ། དབྱིབས་ཟླུམ་པོ། ཁ་དོག་
དཀར་པོ་ཞིག་བྲི་ན་ཡང་བྲི། རྩིག་ན་ཡང་རྩིག །རྐོ་ན་ཡང་རྐོ། འདུ་བྱ་བའི་ཁྱད་
པར་གསུམ་གང་ཡང་རུང་བར་བྱེད། དེར་བསྲེགས་ན་དྲི་ཞིམ་པོའི་ངད་ལྡང་བ་
ཙནྡན་དང་། བ་ལུ། ཤུག་པ་ལ་སོགས་པ་ཟླུམ་པོར་རྩིག་ནས་སྔགས་པས་རྡུལ་
ཚོན་གྱི་དཀྱིལ་འཁོར་དང་འབྲེལ་བའི་སྦྱིན་བསྲེག་བྱེད་ན། ཤར་ནས་ནུབ་ཏུ་ཁ་
བལྟ། རྡུལ་ཚོན་གྱི་དཀྱིལ་འཁོར་དང་མི་འབྲེལ་བའི་སྦྱིན་བསྲེག་བྱེད་ན། ནུབ་
ནས་ཤར་ དུ་ཁ་བལྟ་བར་ བྱེད། གཡས་ སུ་ མཆོད་པ་རྣམ་པ་ལྔ། གཡོན་དུ་ཆུ་
གསུམ། མདུན་ དུ་རྡོ་ རྗེ་ དང་ དྲིལ་ བུ། བཟེད་ ཞལ། དགང་ གཟར་ དང༌ བླུགས་
གཟར་རྣམས་འཇོག །མཆོད་རྫས་དང་བསྲེག་རྫས་གཞན་ཐམས་ཅད་གཡས་
དངོས་སུ་བཞག་ནས། ཁྲུས་དང་བྱུར་བསལ་བའི་ཆོ་ག་བྱེད་པ་ལ། དང་པོ་ཁྲུས་
ཀྱི་ཆོ་ག་བྱེད་པ། བུམ་པ་མཚན་ཉིད་དང་ལྡན་པ་ཞིག་གི་ཕྱི་དང་ནང་དག་པར་
བཀྲུས། ས་ དཀར་ གྱིས་ བྱུགས། ཉི་མ་ལ་སྐམ། གུ་གུལ་ གྱི་དུད་ པས་བདུག །
ཡུངས་ཀར་གྱིས་བགེགས་བསྐྲད། མཚན་མ་གདབ། རས་ཁ་ཚར་མི་ཉམས་པས་
མགུལ་ཆིངས་བྱ། ཤིང་ལོ་འབྲས་ཅན་གྱིས་ཁ་བརྒྱན། དེའི་ནང་དུ་སྨན་ལྔ། འབྲུ་
ལྔ། དྲི་ལྔ། སྙིང་པོ་ལྔ། ཆུ་གཙང་མ་སྲོག་ཆགས་མེད་པ་འོ་མ་དང་བཅས་པས་
ཕྱེད་ཙམ་བཀང་བ་ལ།
བུམ་པ་དེ་མི་དམིགས་པའི་སྟོང་པ་ཉིད་དུ་བསྒོམ། སྟོང་ཉིད་ཀྱི་ངང་ལ་ཧཱུྃ་
ལས་ རིན་ པོ་ཆེའི་བུམ་པར་བསྐྱེད། དེའི་ནང་དུ་ཀྱི་རྡོ་རྗེ་ལྷ་དགུ་བསྒོམས་
234 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བསྐྱེད། ཡེ་ཤེས་ ཀྱི་ ལྷ་ དགུ་ སྤྱན་དྲངས་ཤིང་བསྟིམ། དབང་བསྐུར། མཆོད་པ་
བྱེད། བསྟོད་པ་བྱེད། བདུད་རྩི་མྱང་བའི་གཏོར་མ་ཞིག་ཕུལ་བའི་ རྗེས་ལ། རྡོ་
རྗེའི་ལྟེ་བ་གཟུངས་ཐག་དང་བཅས་པ་བུམ་པའི་ཁ་རྒྱན་གྱི་གསེབ་ཏུ་བཞག །
གཟུངས་ཐག་གི་སྣ་ཞིག་སྔགས་པས་བཟུང་བས་སྙིང་པོའམ་རྩ་སྔགས་ལ་བཟླས་
པ་བྱས་པས་སྔགས་ཀྱི་འོད་ཟེར་གཟུངས་ཐག་ལ་འཁྲིལ་ནས་བུམ་པའི་ནང་དུ་
སོང་བས། བུམ་པའི་ནང་ན་ཡར་བདུད་རྩིའི་ཆུ་རྒྱུན་དཔག་ཏུ་མེད་པ་སྐྱ་མེར་རེ་
རེ་གང་བར་བསྒོམ། བཟླས་པ་ཐེམ་པ་དང་
། ཆུ་དེས་ཐབ་བསང་། མཆོད་རྫས་
དང་བསྲེག་རྫས་བསང་། གནས་ཁང་ལ་གཏོར། བདག་རང་གི་ཁྲུས་བྱེད་པ་དེ་
ཁྲུས་ ཀྱི་ ཆོ་ ག་ ཡིན། བྱུར་བསལ་བའི་ ཆོ་ ག །ཟན་ སླ་མོ་ལ་ཡུངས་ ཀར་དང་
བསྲེས། ཆང་བུ་ཞིག་གིས་རང་གི་མགོ་ལུས་མེད་པར་བསྒྲེས། མེ་འདུག་གྱོག་པ་
གང་དང་བཅས་ནས་ཕྱི་སྒོའི་སྒོ་རྒྱབ་ཏུ་བསྐྱལ། དེས་ལུས་ངག་གི་ཉེས་པའི་བྱུར་
ཐམས་ཅད་ཕུད་པར་བསམ། དེ་བྱུར་བསལ་བའི་ཆོ་ག་ཡིན།
ཁྲུས་ དང་ བྱུར་བསལ་ བའི་ རྗེས་ལ། སྔགས་ པ་ སྟན་བདེ་ བའི་སྟེང་དུ་
འདུག་ལ། ཆོ་ག་ཉི་ཤུས་སྐྱེད་པའི་མངོན་པར་རྟོག་པ་ཚར་ཞིག་བསྒོམ། འཁོར་
གྱི་ལྷ་མོ་བརྒྱད་གཙོ་བོའི་ཞལ་དུ་བསྡུ། གཙོ་བོ་ཡབ་ཡུམ་གྱི་ཏིང་ངེ་འཛིན་ལ་
གནས་ལ་གནས་པར་བྱེད། དེ་ནས་ཐབ་དེར་ཨ་དང་ཧཱུྃ་ལས་ཆོ་ག་གསུམ་གྱིས་
བཅོམ་ལྡན་འདས་དཔལ་ཀྱེ་རྡོ་ རྗེ་ཡབ་ཡུམ་བསྐྱེད། དེ་སྙོམས་པར་འཇུག་པ་
བྱས་པ་ཞུ་བ་ལས་ཐབ་དེ་དབྱིབས་ ཐག་ཏུ་ འདུག་ པ། ནང་ལྷ་བཞུགས་པའི་
གཞལ་ཡས་ཁང་པར་འོས་པ། རིན་པོ་ཆེ་སྣ་ལྔ་ལས་གྲུབ་པའི་འོད་ལྷག་པ་ཞིག་
ཏུ་བསྐྱེད། ཡང་ཐབ་དེར་ཨ་དང་ཧཱུྃ་ལས། ཆོ་ག་གསུམ་གྱིས་ཀྱི་རྡོ་རྗེ་ཡབ་ཡུམ་དུ་
234 -90



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བསྐྱེད། དེ་སྙོམས་པར་འཇུག་པ་བྱས་ཞུ་བ་ལས་རོ་དང་ཛྭ་ལས་མེ་ལྷ་བསྐྱེད་པ་
ལ། མེ་ལྷ་ཁ་དོག་ལས་དང་མཐུན་པ་ཞལ་གཅིག་པ། ཕྱག་བཞི་པ། གཡས་ཀྱི་
དང་པོ་ན་མཆོད་སྦྱིན། གཉིས་པ་བགྲང་འཕྲེང་
། གཡོན་གྱི་དང་པོ་ན་རིལ་བ་སྤྱི་
བླུགས། འོག་མ་ན་དབྱུག་ཐོ་འཛིན་པ། དྲང་སྲོང་གི་ཚོགས་ཀྱིས་བསྐོརབ། རང་
འོད་ཀྱི་རིག་མ་དང་ཞལ་སྦྱར་བ། བྲམ་ཟེ་ལོ་བརྒྱད་ལོན་པའི་ན་ཚོད་ཙམ་ཞིག་ཏུ་
བསྐྱེད།
དེ་ནས་ཐབ་དེར་མེ་སྦར། མེའི་སྲོག་མར་ཡིན་པས་མེ་མི་འཆི་བར་བྱ་
བའི་དོན་དུ། མར་གྱི་དགང་བླུགས་བདུན་ཙམ་ཞིག་ཕུལ་ནས། ལུས་ཀྱི་ལག་པ་
གཡས་པའི་མཐེ་བོང་གཡབ་ཅིང་སེམས་ཀྱིས་ཤར་ལྷོའི་མཚམས་ནས་ཡེ་ཤེས་ཀྱི་
མེ་ལྷ་སྤྱན་འདྲེན་པར་བསམས་ལ། ངག་ཏུ་ཡེ་ཤེས་ཀྱི་མེ་ལྷ་སྤྱན་འདྲེན་པའི་
སྔགས། ཨོཾ་ཨག་ནེ་མ་ཧཱ་ཏེ་ཛ གཟི་བརྗིད་ཆེན་པོ་སརྦ་ཀརྨ་ལས་ཐམས་ཅད་ཕྲ་
ས་དྷ་ཀ་དོན་ཐམས་ཅད་གྲུབ་པ། ཀཱ་རུ་ན་ཡ་ཀྲི་ཏ། ཐུགས་རྗེའི་དབང་གིས།
སཏྭ་ཨརྦ། སེམས་ཅན་གྱི་དོན་དུ། ཨ་སྨི་པ་ནི་ཧི་ཏོ་བྷ་བ། འདིར་ཉེ་བ་ཉིད་དུ་
བྱོན་ཅིག །མེ་དགུག་པའོ། །
ཡེ་ཤེས་ཀྱི་མེ་ལྷ་སྤྱན་དྲངས་གཉིས་སུ་མེད་པར་བསྲེ་བ་བྱེད། དབང་
བསྐུར། མཆོད་རྫས་དང་བསྲེག་རྫས་ཀྱི་མཆོད་པ་དང་བསྟོད་པ་བྱས་ནས། མེའི་
པྲ་བརྟག་པར་བྱེད་པ་ལ། མེའི་པྲ་བཟང་ན། བཤད་པའི་རྒྱུད་སམྦུ་ཊ་ནས་བཤད་
པའི་ལྟས་འདི་རྣམས་འབྱུང་
། གདུགས་དང་རྒྱལ་མཚན་རྡོ་རྗེ་དང་
། །བུམ་པ་པདྨ་
ལ་ སོགས་ གཟུགས། །གཡས་སུ་འཁྱིལ་ཞིང་འབར་ བ་ མཆོག །མདོག་ དཀར་
འབར་བ་དགེ་བ་ཡི། །མཚན་མ་མཁས་པས་ཤེས་བྱ་སྟེ། །འཇའ་ཚོན་ལྟ་བུ་ཉིད་
234 -91



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་ནི། །སྣུན་ཞིང་འདམ་བུ་ཆུ་ཤེལ་འདྲ། །རྩེ་གསུམ་པ་དང་བེ་དུའི་མདོག །དྲི་
ཞིམ་ཡིད་འོང་དགེ་བ་ ཡིན། །རྩེ་གཅིག་རྩེ་གཉིས་རྩེ་ གསུམ་པ། །མཆོག་དང་
འབྲིང་དང་ཐ་མའོ། །གང་ལྟར་དྲི་མེད་དུ་བ་མེད། །ཉི་མ་ལྟར་གསལ་ཞི་བའོ། །
རྒྱས་པ་ཁ་དོག་སེར་པོར་ཤིས། །རྗེས་སུ་ཆགས་ལ་དམར་པོ་སྟེ། །མངོན་སྤྱོད་རྩེ་
མོ་དམར་ནག་ཤིས། །བྱ་བའི་བཟང་པོའི་ལྟས་དེ་རྣམས་འབྱུང་
། མེའི་པྲ་ངན་ན།
དུ་བ་ཁུ་ལ་མེ་སྟག་འཕྲོ། །ཀུན་ནས་སྡང་ཞིང་སྒྲ་དང་བཅས། །མྱུར་དུ་ཆད་ཅིང་
ཞན་པ་དང་། །མདངས་རྩུབ་པ་ལ་ཤ་ ཡི་མདོག །ཉི་མ་འདྲ་ཞིང་མདུང་རྩེའི་
མདོག །དེ་བཞིན་བ་ལང་མགོ་འདྲ་བ། །མི་རོའི་དྲི་དང་ཉ་ཡི་དྲི། །བོང་བུའི་དྲི་
ཅན་ བགེགས་ ཡོད་ ཡིན། །འབར་ བའི་ མཚན་ མ་ ཤེས་ བྱས་ ནས། །དེ་ ནས་
བགེགས་ནི་བཟློག་པར་བྱ། །ཞེས་གསུངས་པས་ངན་པའི་རྟགས་དེ་རྣམས་བྱུང་
ན།
དེ་ནས་མེའི་ཕྲ་བསྐྱར་ནས་བརྟགས་པས། པྲ་བཟང་ན་མེ་ལྷ་གཞལ་ཡས་
ཁང་པར་བྱ་བའི་ལུགས། མེ་ལྷ་དཔའ་བོར་བྱ་བའི་ལུགས། མེ་ལྷ་ཕྱག་ཚང་བར་
བྱ་བའི་ལུགས། མེ་ལྷའི་རང་བཞིན་དུ་བྱ་བའི་ལུགས་དང་བཞི་ལས། འདི་མེ་ལྷ་
གཞལ་ཡས་ཁང་དུ་བྱ་བའི་ལུགས་ཡིན་པས། གུར་ལེའུ་བརྒྱད་པ་ནས། རང་ཡི་
དམ་གྱི་ལྷར་བསྒོམས་ཏེ་ཞེས་གསུངས་པས། མེ་ལྷའི་ལྟོ་བར་བཅོམ་ལྡན་འདས་
དཔལ་ཀྱེ་རྡོ་ རྗེ་ ལྷ་དགུ་མངལ་སྐྱེས་སམ། རྫུས་སྐྱེས་སམ་ཆོ་གས་བསྐྱེད། ཡེ་
ཤེས་ཀྱི་ལྷ་དགུ་སྤྱན་དྲངས་ལ་བསྟིམ། དབང་བསྐུར། མཆོད་པ་བྱེད། བསྟོད་པ་
བྱས་ནས་བསྲེག་རྫས་འབུལ་བར་བྱེད་པ་ལ། བསྲེག་རྫས་མར་ལྟ་བུ་ཞིག་འབུལ་
ན། སྙིང་པོའི་ཞབས་སུ་རྩ་སྔགསལ། ཨོ་ ཨག་ནེ་ཡེ་བཏགས་ནས། གཙོ་བོ་ལ་
234 92



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བརྒྱ་རྩ་བརྒྱད་འབུལ་ན་འཁོར་རྣམས་ལ་ཉི་ཤུ་རྩ་གཅིག་འབུལ། གཙོ་བོ་ལ་ཉི་ཤུ་
རྩ་གཅིག་རེ་ཕུལ་ནས། འཁོར་རྣམས་ལ་བདུན་བདུན་འབུལ། གཙོ་བོ་ལ་བདུན་
བདུན་འབུལ་ན། འཁོར་རྣམས་ལ་གསུམ་གསུམ་འབུལ། དེ་བཞིན་དུ་ཞོ་དང་
།
ནས་དང་། དུར་བའི་ཆུན་པོ་དང་། ཨ་མ་དང་། ཉ་ཀྲེ་ཏ་ལ་སོགས་པ་རྣམས་རིམ་
་ བཞིན་ དུ་ ཕུལ་ནས། སྙིགས་མ་མེ་ལ་ ཚིག །དངས་མ་བཅོམ་ ལྡན་ འདས་
དཔལ་ཀྱེ་རྡོ་རྗེ་ལྷ་དགུའི་ཞལ་དུ་སོང་བས་ཤིན་ཏུ་དགྱེས་ཤིང་མཉེས་པར་བསྒོམ།
དེ་ནས་མཆོད་པ་བྱེད། བསྟོད་པ་བྱེད། བཟོད་པར་གསོལ། ཕྲིན་ལས་
བཅོལ། འདོད་པའི་དོན་ལ་གསོལ་བ་གདབ། དགེ་བའི་རྩ་བར་བསྔོ་བ་བྱེད། ཡེ་
ཤེས་ཀྱི་ལྷ་དགུ་གཤེགས། དམ་ཚིག་གི་ལྷ་དགུ་མི་དམིགས་པར་བྱས་ནས། ད་
མེ་ལྷ་ལ་བསྒྱུར་ཏེ་སྦྱིན་བསྲེག་བྱེད་པ་ལ། མེ་ལྷ་ཁོང་རང་གཅིག་པུ་ཤུལ་ནས་
འདུག་པ་དེ་ལ་མཆོད་རྫས་བསྲེག །ལྷ་རྫས་ལྷག་མ་རྣམས་ཀྱིས་མཆོད་པ་བྱེད།
བསྟོད་ པ་ བྱེད། བཟོད་ པར་ གསོལ། ཕྲིན་ ལས་ བཅོལ། འདོད་ པའི་ དོན་ ལ་
གསོལ་ བ་ གདབ། དགེ་ བའི་ རྩ་ བར་ བསྔོ་ བ་ བྱས་ ནས། ཡེ་ ཤེས་ ཀྱི་མེ་ ལྷ་
གཤེགས་སུ་གསོལ་བའི་སྔགས་སཱུཏྟཱ་ཎེ། སརྦ་ཨ་པ་རཱ་ཛ། ཙ་ སཱནྟི་ཏཾ། གྷ་ཙྪ་ཧ་
པྲ། བྷ་ཀྲ་ཨ་མི་ཏྱ་སི་ཡ་ཐ་ཀ་ལེ། སརྦ་སིདྷི་ཀུ་རུ་ནཱ་མོ། མེ་དགའ་བའི་སྔགས་
སོ། །འདི་རྣམས་བོད་སྐད་དུ་ཚུར་བསྒྱུར་ན། བདག་གི་དོན་དང་གཞན་གྱི་དོན། །
སྒྲུབ་ཕྱིར་བྱིན་ཟ་ཁྱོད་གཤེགས་ཤིག །འདི་ལྟར་དུས་བཞིར་སླར་གཤེགས་ནས། །
བདག་ གི་ དངོས་ གྲུབ་ ཐོབ་ པར་མཛོད། །ཡེ་ ཤེས་ ཀྱི་མེ་ ལྷ་ ཕྱིར་ གཤེགས་ སུ་
གསོལ། །ཞེས་བརྗོད་ནས། ཡེ་ཤེས་ཀྱི་མེ་ལྷ་གཤེགས། དམ་ཚིག་གི་མེ་ལྷ་མི་
དམིགས་པར་བྱས་ནས། ཐལ་ཕྱེ་དང་སོལ་ཕྱེ་ལ་སོགས་པ་ཆུ་བོ་ཆེར་དོར་ནས།
234 -93



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཕན་ཡོན་གུར་ལེའུ་བཅུ་བཞི་པར་བཤད་པའི་འདི་ཡིས་རྡོ་རྗེ་ཅན་མཉེས་ཤིང་།
ཡེ་ཤེས་མེ་ཡིས་རབ་མཉེས་སོ། །རྒྱལ་བ་རྟག་པར་དགྱེས་པ་དང་
། །གསེར་གྱི་
འོད་ཀྱང་དགྱེས་འགྱུར་ཞིང་
། །པདྨ་གར་དབང་དགྱེས་པ་དང་། །རྟ་མཆོག་རྒྱལ་
པོ་དགྱེས་པར་འགྱུར། །བྱ་བ་ལ་སོགས་པ་གསུངས།
ད་སའི་ལྷ་མོ་ལ་ས་སློང་བ་སྟོན་པ། མདུན་དེར་ས་གཉན་གཞན་ཞིག་
ནས་བྱུང་བའི་སའི་མཎྜལ་ཁྲུ་གང་བ་ཞིག་བྱས་ལ། དེར་དྲིའི་ཐིག་ལེས་གྲུ་བཞིར་
བྱུག །མེ་ཏོག་གི་ཚོམ་བུ་ཞིག་སྤུངས་ནས། དེར་བོ་ལས་སའི་ལྷ་མོ་ལྟེ་བ་ཡན་
ཆད་ས་གསེབ་ནས་ཐོན་པ། ལྟེ་བ་མན་ཆད་ས་གསེབ་ན་གནས་པ། ཕྱག་གཡས་
པས་ཁས་ལེན་གྱི་ཕྱག་རྒྱ་བྱས་པ། གཡོན་པས་རིན་པོ་ཆེའི་བུམ་པ་བསྣམས་པ་
སྐུ་མདོག་གསེར་གྱི་བརྟན་པ་ཕྱིས་པ་འདྲ་བ། བདག་གིས་ཅི་བགྱི་ཟེར་བ་ཞིག་
བསྐྱེད། དེ་ལ་ཡེ་ཤེས་ཀྱི་སའི་ལྷ་མོ་སྤྱན་འདྲེན་པ། སམྦུ་ཊར་བཤད་པའི། ཨོ་
ཚུར་བྱོན་ཚུར་བྱོན་ལྷ་མོ་ཆེ། །ས་ཡི་ལྷ་མོ་འཇིག་རྟེན་ཡུམ། །བྱ་བ་ལ་སོགས་པས་
ཡེ་ཤེས་ཀྱི་སའི་ལྷ་མོ་སྤྱན་དྲངས་ནས་བསྟིམ། དབང་བསྐུར་མཆོད་ཡོན་སྔོན་དུ་
འགྲོ་བའི་མཆོད་པ་ལྔས་མཆོད་ནས།
དེ་གསོལ་བ་གདབ་པ། མ་མ་རིན་ཆེན་སྣ་ཚོགས་འཛིན། །མ་མ་སའི་ལྷ་
མོ་ལ་བོས་པའི་ཚིག་ཡིན། རིན་ཆེན་སྣ་ཚོགས་འཛིན་རིན་པོ་ཆེའི་རྒྱན་རྣམ་པ་སྣ་
ཚོགས་པ་འཛིན་པའི། ལྷ་མོ་ཁྱོད་ནི་དཔང་དུ་འགྱུར། །སའི་ལྷ་མོ་ཁྱོད་བར་ཆད་
ཐམས་ཅད་སེལ་བའི་དཔང་པོར་གྱུར་པ་ཡིན་ཞིང་
། ཀྱེ་ཡི་རྡོ་རྗེ་ཁྲོས་མཆོད་པའི། །
བཅོམ་ལྡན་འདས་དཔལ་ཀྱེ་རྡོ་རྗེ་ཁྲོ་བོའི་སྐུས་ཀྱང་སའི་ལྷ་མོ་ཁྱོད་མཆོད་པ་ཡིན་
ན།
ཆེ་གེ་བདག་ནི་དཀྱིལ་འཁོར་འབྲི། །ཆེ་གེ་བྱ་བའི་ཐད་དེར་རྡོ་རྗེ་སློབ་དཔོན་
234 -94



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གྱི་གསང་མཚན་བཅུག་ནས་བདག་ གིས་ དཀྱིལ་ འཁོར་ བྲི་ཞེས་བརྗོད་ནས་
གསོལ་བ་གདབ། སའི་ལྷ་མོའི་ཞལ་ནས། ས་ཕྱོགས་ནམ་མཁའ་ལྟར་དྲི་མ་མེད་
པ་འདིར་སང་ནུབ་བཅོམ་ལྡན་འདས་དཔལ་ཀྱེ་རྡོ་རྗེའི་དཀྱིལ་འཁོར་ཡིད་དུ་འོང་
བ་བྲིས་ཤིག་ཟེར་བའི་རྗེས་གནང་བྱིན་པར་བསམས་ནས། ཡེ་ཤེས་ཀྱི་ལྷ་མོ་
གཤེགས། དམ་ཚིག་པའི་ལྷ་མོ་མི་དམིགས་པར་བྱས། ས་དེ་རང་གི་གནས་ཁང་
དུ་ཅི་རིགས་པར་བསྐྱལ་བར་བྱེད་པ་དེ། སའི་ལྷ་མོ་ལ་ས་བླང་བ་ཡིན།
ད་ ཕྱིའི་མཆོད་པའི་འཕྲོ་སྟོན་པ་ལ། ཨོཾ་ཛཧཱུྃ་བཾ་ཧོ༔ ཁཾ་རཾ་ཨཱཿཧཱུྃ་སྭཱ་ཧཱ།
མཆོད་ཡོན་གྱི་སྔགས་སོ། །ཨོཾ་ནཱི་ཏཱི་ཧཱུྃ་ཁཾ་རཾ་ཨཱཧཱུྃ་སྭཱ་ཧཱ། ཞལ་བསིལ་གྱི་སྔགས་
སོ། །ཨོཾ་ཧཱུཾ་ཧཱུཾ། ལྷ་བཤོས་ཀྱི་ སྔགས་སོ། །ཇོ་བོ་མེ་ཏྲི་པའི་གསུང་ནས། དཀྱིལ་
འཁོར་གྱི་ལྷ་ལ་གཏོར་མ་འབུལ་བའི་སྔགས་ཡིན་གསུངས། ཇོ་བོ་ནཱ་རོ་པ་གོང་གི་
དེ་དང་འདམ་ཀར་བཞེད། དོན་ལྔ་པོ་དེ་ཡར་དྲིལ་བས་ལེའུའི་གཞུང་བཤད།
ལེའུའི་མཚན། ཀྱེ་རྡོ་རྗེ་མཁའ་འགྲོ་མ་དྲྭ་བའི་སྡོམ་པ་ལས། ཀྱེ་རྡོ་རྗེ་ཧེ་རུ་ཀ་
བཞི། མཁའ་འགྲོ་མ་ལྷ་མོ་བཅོ་ལྔ། དྲྭ་བ་གཙོ་བོ་དང་འཁོར་དུ་འབྲེལ་བ། སྡོམ་
པ་ཐབས་ཤེས་རབ་དབྱེར་མེད་དམ། བསྐྱེད་རྫོགས་གཉིས་དབྱེར་མེད་དུ་སྡོམ་པ་
ལས། བརྟག་པ་གཉིས་པ། བརྟག་པ་དང་པོ་ལ་བལྟོས་པ་ཡིན། རབ་གནས་བྱ་
ཐབས་དོན་གྱི་གཙོ་བོར་གཏན་ལ་ཕབ་ནས་བསྟན་པའི་ལེའུ་པ་ཏ་ལ་གཞུང་
གཅོད་ཅིང་སྐྱོང་བར་བྱེད་པ། དང་པོའོ། །གྲངས་ཀྱི་གནས་གཞན་ལེའུ་དང་པོ་
ཡིན་བཅད་བཤད།། 11
༈ ད་ལེའུ་གཉིས་པ་འདི་སྟོན། གཉིས་པས་དངོས་གྲུབ་ཀྱི་དོན་གཏན་ལ་
འབེབས་པར་བྱེད། དངོས་གྲུབ་ཀྱི་དོན་གཏན་ལ་འབེབས་པར་བྱེད་པའི་དོན་གྱི་
234 --95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གོ་བ་གང་ཡིན་སྙམ་ན། ཁ་ཙང་བརྟག་པ་དང་པོའི་ལེའུ་བཞི་པ་དང༌། བཅུ་པར་
བསྟན་ པ་ བཞིན་དུ་ དབང་ བསྐུར། གསུམ་ པ་ བརྒྱད་ པར་ བསྟན་ པ་ བཞིན་ དུ་
བསྐྱེད་རིམ་བསྒོམ། གཉིས་པ་བཞིན་དུ་བཟླས་པ་བྱེད། ལྔ་པ་བརྒྱད་པར་བསྟན་
པ་བཞིན་དུ་རྫོགས་རིམ་བསྒོམ། དགུ་ པ་ བཞིན་དུ་རྣམ་དག་བསྒོམ། དྲུག་པ་
བཞིན་དུ་སྤྱོད་པ་བྱེད། བདུན་པར་བསྟན་པ་བཞིན་དུ་བརྡ་བྱེད། བཅུ་གཅིག་པར་
བསྟན་པ་བཞིན་དུ་ཕྲིན་ལས་རྣམས་བསྒྲུབས་ཀྱང་
། དུས་ཚོད་འདི་ཙམ་ན་སངས་
རྒྱས་བྱ་བ་ཞིག་འོང་ཐང་སྟེ་མ་བྱུང་
། ཕྱི་མའི་ལེའུ་གཉིས་པ་འདིར་ཟླ་བ་གསུམ་
དང་ཞག་བདུན་སོང་བའི་ནང་པར་ཐོ་རངས་ཁོར་སངས་རྒྱས་པའི་ཐབས་ཤིག་
སྟོན་པ་འདིས། ཁར་ཙང་བརྟག་པ་དང་པོའི་བཞི་པ་དང་
། བཅུ་པ་དང་། གསུམ་
པ་ དང་ བརྒྱད་པ། གཉིས་པ་དང་ལྔ་པ། དགུ་པ་དྲུག་ པ་དང་བདུན་པ། བཅུ་
གཅིག་པ་དེ་རྣམས་ཀྱི་དངོས་གྲུབ་དོན་གཏན་ལ་འབེབས་པར་བྱེད།
ཕྱི་ མའི་ ལེའུ་ གཉིས་ པ་ འདི་ རང་ ལ་ ཡང་། ལེའུའི་གཞུང་དང༌། ལེའུའི་
མཚན་གཉིས་ ལས། ལེའུའི་གཞུང་སྟོན། གཞུང་ལའང་དྲི་བ་དང་
། ལན་གཉིས་
ལས། དྲི་བ་རྡོ་རྗེ་སྙིང་པོས་གསོལ་བ། རྫོགས་རིམ་ནམ་མཁའ་ལྟ་བུའི་ཆོས་སམ།
རྒྱ་མཚོ་དང་འདྲ་བ་མི་བསྒོམ་པར། ཀུ་བ་ཇི་ལྟ་བར། དཔེར་ན་ཕྱིའི་རྒྱ་མཚོ་ལ་
ཕྱག་ཚང་ཀུ་བ་ཞིག་སྐྱུར་ནས་བཏང་ན། ཤར་ནས་རླུང་བྱུང་ནུབ་ཏུ་ཁྱེར། ལྷོ་ནས་
རླུང་བྱུང་བྱང་དུ་ཁྱེར་བའི་དེ་བཞིན་དུ་རླུང་གི་འཕར་ཁྱེར་ཆུར་ཁྱེར་བྱས་པ་ཞིག་
ལ་དགོས་པ་ཅི་ཡོད་ན། དེ་ལ་དགོས་པ་ཅི་ཡང་མེད་པ་བཞིན་དུ། ནམ་མཁའ་ལྟ་
བུའི་ཆོས་ཀུན་ལ། །རྫོགས་རིམ་བདེ་བ་དང་སྟོང་པ་དབྱེར་མེད་པ་ཡངས་ཤིང་རྒྱ་
ཆེ་བའི་དཔེ་ནམ་མཁའ་ལྟ་བུའམ་རྒྱ་མཚོའི་ཀུ་བ་ཇི་ལྟ་བར། ཟབ་ཅིང་རྒྱ་ཆེ་བའི་
234 -96



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དཔེ་རྒྱ་མཚོ་དང་འདྲ་བའི་རྫོགས་རིམ་མི་བསྒོམ་པར། བསྐྱེད་རིམ་ཕྱག་ཚང་ཀུ་
བ་དང་འདྲ་བ་འདི་བསྒོམ་པ་ ཇི་ལྟ་བར། རང་འདོད་ལྷ་ཡི་གཟུགས་ལས་ནི།
བསྐྱེད་རིམ་རང་འདོད་པ་ཡི་དམ་ལྷའི་གཟུགས་རྣམ་པར་རྟོག་པ་དུ་མས་བསྡུས་
པའི་ཆོས་འདི་བསྒོམས་པས། སེམས་ཅན་ཇི་ལྟར་འགྲུབ་པར་འགྱུར། །སེམས་
ཅན་རྣམས་ཀྱི་དོན་ཕྱག་རྒྱ་ཆེན་པོ་མཆོག་གི་དངོས་གྲུབས་ཇི་ལྟར་ཐོབ་པར་
འགྱུར། བསྐྱེད་རིམ་བསྒོམ་པ་ལ་དགོས་པ་ཅི་ཡོད་བྱས་ནས་དྲིས་པ་ཡིན། དཔེ་
དྲི་བ་བཤད།
ད་ལན་སྟོན། ལན་ལ་ཆོས་ལྔ་ལས། བསྐྱེད་པའི་རིམ་པ་སྒོམ་པ་སྟོན་པ།
དེ་ལ་དོན་བདུན་གྱིས་སྟོན་པར་བྱེད་པ་ལས། དང་པོ་ལྷ་མོ་བཅོ་ལྔའམ། ཧེ་རུ་
ཀའི་ང་རྒྱལ་གྱིས་གནས་ཀྱི། ཐ་མལ་པའི་སེམས་སུ་མི་གནས་པར་སྟོན་པ་བྱ་བ་
འདི་སྟོན། བཅོམ་ལྡན་འདས་ཀྱིས་བཀའ་སྩལ་པ། བསྐྱེད་རིམ་བསྒོམས་པ་ལ་
དགོས་པ་པོ་གང་ཡིན་ན། བདག་མེདད་རྣལ་འབྱོར་ལྡན་པའམ། །ཤེས་རབ་གཙོ་
བོར་གྱུར་པའི་བདག་མེད་མ་ལྷ་མོ་བཅུ་ལྔའི་རྣལ་འབྱོར་དང་ལྡན་པས། ཡང་ན་
ཧེ་རུ་ཀ་དཔལ་བརྩོན། །ཡང་ན་ཧེ་རུ་ཀའི་དཀྱིལ་འཁོར་གྱི་འཁོར་ལོ་བསྒོམ་པ་
ལ་བརྩོན་པས་བསྒོམས་ཀྱི། གཞན་པའི་སེམས་ཀྱིས་སྐད་ཅིག་ཀྱང་། །གཞན་ཐ་
མལ་པའི་སེམས་སུ་སྐད་ཅིག་ཙམ་ཡང་མི་གནས་པར། དངོས་གྲུབ་འདོད་པས་
མི་གནས་སོ། །ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་པས། ཐ་
མལ་གྱི་སེམས་སུ་སྐད་ཅིག་ཙམ་ཡང་མི་གནས་པར་བསྒོམ།
ད་བསྐྱེད་རིམ་བསྒོམ་པར་བྱེད་པའི་གནས་སྟོན། དང་པོར་བསྒོམ་པར་
བྱེད་དུས་ཀྱི། །དང་པོའམ་གཙོ་བོར་བསྐྱེད་རིམ་བསྒོམ་པར་བྱེད་པའི་དུས་ཀྱི་
234-97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གནས་ནི་གང་དུ་སྔགས་པའི་སེམས། གནས་ནི་ཉིན་མོ་དང་མཚན་མོའི་གནས་
ནི། གང་དུ་སྔགས་པ་རྟེན་གྱི་གང་ཟག་དེའི་སེམས། གཅིག་ཏུ་མཉམ་བཞག་
འགྲུབ་འགྱུར་བའི། །སེམས་རྩ་གཅིག་ཏུ་མཉམ་པར་བཞག་ནས་བསྒོམ་པས།
ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་འགྱུར་བའི། གནས་ནི་བཟང་
པོར་ངེས་པར་བརྟག །གནས་ནི་བཟང་པོ་ཉིན་པར། གུར་ལེའུ་བཞི་པར་བསྟན་
པའི། དུར་ཁྲོད་དང་ནི་ཆུ་འགྲམ་དང་
། །བྱ་བ་ལ་སོགས་པའི་གནས་སུ་ཕྱིན་ལ་
བསྒོམ། རང་གི་ཁྱིམ་དུ་མཚན་དུས་སུ། རང་གི་ཁྱིམ་དུ་མཚན་མོའི་དུས་སུ་འོངས་
ལ་བསྒོམ། བསྐྱེད་རིམ་ལ་བརྟན་པ་མ་ཐོབ་ཀྱི་བར་དུ་དུར་ཁྲོད་ལ་སོགས་པར་
མཚན་མོ་མི་འགྲོ་བར་རང་གི་ཁྱིམ་དུ་སོང་ལ་བསྒོམ། ཇི་ལྟར་དུ་སྒོམ་ན་བདག་
ཉིད་འགྲུབ་པའི་སེམས་ཀྱིས་ནི། བསམ་པ་བདག་ཉིད་ཀྱིས་འགྲུབ་ངེས་སྙམ་པའི་
ཡིད་ གཉིས་ མེད་ པའི་ སེམས་ ཀྱིས་བསྒོམ། གང་སྒོམ་ན། རྣལ་འབྱོར་མ་ སྒོམ་
ཤེས་རབ་ཅན། །ཤེས་རབ་གཙོ་བོར་གྱུར་པ་རྣལ་འབྱོར་མ་ལྷ་མོ་བཅོ་ལྔའི་
དཀྱིལ་འཁོར་སྒོམ་པའམ། ཡང་ན་ཧེ་རུ་ཀ་དཔལ་གཟུགས། །ཡང་ན་ཧེ་རུ་ཀ་
བཞིའི་དཀྱིལ་འཁོར་གྱི་འཁོར་ལོའི་གཟུགས་སུ་བསྒོམ། སྤྱོད་ལམ་ཐམས་ཅད་དུ་
བསྐྱེད་པའི་རིམ་པའི་ཉམས་དང་མི་འབྲལ་བར་སྒོམ་པ་སྟོན་པ། རྐང་པ་འཁྲུད་
དང་ ཟེ་བ་ དང་། །བྱ་བ་ ལ་སོགས་ པ་ སྟོན་ པར་ བྱེད། སྤྱིར་རྒྱ་ གར་ན་བསྐྱེད་
རྫོགས་གཉིས་སྒོམ་དགོས་པ་མཐུན་པར་བྱུང་བ་ལ། བསྒོམ་ལུགས་ལ་པཎྜི་ཏ་
རྣམས་བཞེད་པ་མི་མཐུན་པར་བྱུང་བར་འདུག །
པཎྜི་ཏ་ཁ་ཅིག་ན་རེ། ཚེ་སྟོད་ན་སོ་གཞོན་པའི་དུས་སུ་བསྐྱེད་པའི་རིམ་
པ་བསྒོམས་ནས། ཚེ་སྨད་ན་སོ་རྒན་པའི་དུས་སུ་རྫོགས་རིམ་སྒོམ་ཟེར་ནས།
234 98



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བསྐྱེད་རྫོགས་གཉིས་ཚེ་སྟོད་ཚེ་སྨད་དུ་བཅད་ནས་བསྒོམ་པའི་ལུགས་བྱ་བ་ཡོད་
སྐད།
ཇོ་བོ་ ཁ་ཅིག་ན་ རེ་ཐུན་ གཉིས་གཉིས་བསྐྱེད་རིམ་བསྒོམ། ཐུན་གཉིས་
གཉིས་རྫོགས་རིམ་བསྒོམ་ཟེར་ནས། བསྐྱེད་རྫོགས་གཉིས་དུམ་བུ་ཁྲིགས་སུ་
བཅད་ནས་བསྒོམས་པའི་ལུགས་བྱ་བ་ཡོད་སྐད། ཇོ་བོ་ཆེན་པོ་མེ་ཏྲི་བ་དང་
།
པཎྜི་ཏ་ཞི་བ་བཟང་པོ་གཉིས་ཀྱི་བཞེད་ཀྱིས། བསྐྱེད་རིམ་ལ་བརྟན་པ་མ་ཐོབ་ཀྱི་
བར་དུ་རྫོགས་རིམ་མི་སྒོམ། བསྐྱེད་རིམ་ལ་བརྟན་པ་ནམ་ཐོབ་ཙམ་ན་གཟོད་དེ་
ལ་བརྟེན་ནས་རྫོགས་རིམ་བསྒོམ་པ་ཡིན་གསུངས། འོ་ན་བསྐྱེད་རིམ་ལ་བརྟན་
པ་ཐོབ་པའི་དུས་རང་ཅང་ཡོང་ངམ་སྙམ་ན། བསྐྱེད་རིམ་ལ་བརྟན་པ་ཐོབ་པ་ལ་
ཚེགས་ མེད། གོ་ རིམ་ ལ་ བསླབ་ པ། ཐུན་ མཚམས་ལ་བསླབ་ པ། རྣམ་ པ་ ལ་
བསླབ་པ་དང་གསུམ་ཡིན། གོ་རིམ་ལ་བསླབ་པ་ཟེར་ཙམ་ན། དང་པོར་བླ་མ་
དག་པའི་ཆོ་ག་སྒོམ་པ་ལ་སློབ། དེ་ལ་མ་བརྟན་གྱི་བར་དུ་གཞན་མི་སྒོམ། དེ་ལ་
བརྟན་ནས་ཚད་མེད་པ་བཞི་སྒོམ་པ་ལ་སློབ། དེ་མ་བརྟན་གྱི་བར་དུ་གཞན་མི་
སྒོམ། དེ་བརྟེན་ནས་སྟོང་པ་ཉིད་སྒོམ་པ་ལ་སློབ། དེ་བཞིན་དུ་བསྐྱེད་པའི་རིམ་
པའི་ཏིང་ངེ་འཛིན་གྱི་བར་དུ་རིམ་གྱིས་སློབ་པར་བྱེད་པ་དེ་གོ་རིམ་ལ་བསླབ་པ་
ཟེར་བ་ཡིན།
ཐུན་མཚམས་ལ་བསླབ་པ་ཟེར་ཙམ་ན། ཐུན་བཞིར་བཅད་ནས། ཐུན་
རྩར་རྩར་གྱིས་གཏོང་བར་བྱེད་པ་དེ་ཐུན་མཚམས་ལ་བསླབ་པ་བྱ་བ་ཡིན། རྣམ་
པ་ལ་བསླབ་པ་ཟེར་ཙམ་ན། ཁང་པ་ཕྱོགས་ཕྱེད་པ་ཞིག་རྩིག །ཕྱོགས་བཞིར་གློ་
སྐར་བཞི་བཞག །དཀྱིལ་མཐོངས་མི་ཆེ་ཙམ་ཞིག་བྱེད་པུ་ཤུ་མི་མཐོ་བ་ཙམ་ཞིག་
བྱེད། ཞལ་ལ་ལྷའི་སྐུ་མདོག་དང་མཐུན་པ་བྱས་ལ། རྫས་བསག་ཅིང་ཉེ་བར་
234 - 99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དཀྲམ་པར་བྱེད་པ་ལ། རལ་གྲི་གནའ་མ་ཡོད་ན་ལྔ། མེད་ན་ཕྱིས་གསར་པ་ལྔ་
ཁང་པའི་ཕྱོགས་བཞི་དབུས་དང་ལྔར་འཇོག །དེ་རྣམས་ཀྱི་ཟླ་ལ་མེ་ལོང་ལྔ་ཡང་
འདོགས་དཀྱིལ་མཐོངས་ཀྱི་ཐད་དུ་རྩོད་ཆུ་ཟངས་གང་བཞག་ནས། ནང་པར་སྔ་
དྲོའི་དུས་སུ་ཤར་གྱི་གློག་སྐར་ནས་ཉི་མ་ལྷག་གིས་ཤར་ནས་བྱུང་བས་ནུབ་ཀྱི་
རྫས་ལ་ཕོག །ནུབ་ཀྱི་རྫས་ཀྱི་འོད་ཟེར་ཤར་གྱི་རྫས་ལ་ཕོག །ཤར་གྱི་རྫས་ཀྱི་
འོད་ཟེར་ལྷོ་དང་བྱང་རྣམས་སུ་འོད་ཟེར་ཕར་ཕོག་ཚུར་ཕོག་བྱས་པས། ཁང་པ་
འོད་ཟེར་གྱིས་མེར་གྱིས་གང་
། དེའི་འོད་གསལ་བ་ཞིག་ཏུ་ཕུར་ཆུང་ཞིག་བཏབ།
བཅོམ་ ལྡན་ འདས་ དཔལ་ ཀྱི་ རྡོ་ རྗེའི་ཐང་སྐུ་ཞིག་དཀྲམ། མདུན་དུ་སྟན་ནང་
འཚངས་ཅན་བཏིང་བའི་སྟེང་དུ་བསྡད་ནས། དང་པོར་བཅོམ་ལྡན་འདས་དཔལ་
ཀྱི་རྡོ་རྗེ་རྩ་བའི་ཞལ་ལ་ཟན་ཁམ་ཞིག་ཟ་བའི་བར་ལ་བལྟ།
དེ་ནས་རང་གི་རྒྱུད་ལ་ཟན་ཁམ་ཞིག་ཟ་བའི་བར་དུ་སྦྱངས་ནས།
བཞིན་དུ་བསྒོམས་ པས་ ཉི་མ་ཕྱེད་དུ་སོང་ ཙམ་ན། ལྷོའི་གློ་སྐར་དང་ དཀྱིལ་
མཐོང་ནས་ཉི་མ་ཤར་བས་བྱང་གི་རྫས་ལ་ཕོག །བྱང་གི་རྫས་ཀྱི་འོད་ཟེར་ལྷོའི་
རྫས་ལ་ཕོག །དེ་བཞིན་དུ་འོད་ཟེར་ཕར་ཕོག་ཚུར་ཆོག་བྱས་པས་ཁང་པ་འོད་
ཀྱིས་ མེར་ གྱིས་ཁེངས། དེའི་ འོད་ གསལ་ བ་ ཞིག་ ཏུ་ ཕུར་ ཆུང་ གཅིག་ བཏབ།
བཅོམ་ལྡན་འདས་ཀྱི་རྡོ་རྗེའི་ཐང་སྐུ་དཀྲམ། མདུན་དུ་སྟན་ནང་འཚངས་ཅན་
བཏིང་བའི་སྟེང་དུ་བསྡད། དང་པོར་བཅོམ་ལྡན་འདས་དཔལ་ཀྱི་རྡོ་རྗེའི་རྩ་བའི་
ཞལ་ཟན་ཁམ་ཞིག་ཟ་བའི་བར་དུ་བལྟ། རང་གི་རྒྱུད་ལ་ཟན་ཁམ་ཞིག་ཟ་བའི་
བར་དུ་སྦྱར་ནས་བསྒོམ། དེ་ལྟར་དུ་བསྒོམས་པས་ཉི་མ་དགོང་མོར་སོང་བ་དང་།
ནུབ་ཀྱི་གློ་སྐར་ནས་ཉི་མ་བྱུང་བ་དང་ཤར་གྱི་རྫས་ལ་ཕོག །ཤར་གྱི་རྫས་ཀྱི་འོད་
234-100



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཟེར་ལྷོ་དང་བྱང་ནུབ་རྣམས་ཀྱི་རྫས་ལ་ཕོག །དེ་བཞིན་དུ་འོད་ཟེར་ཕར་ཕོག་
ཚུར་ཕོག་བྱས་པས་ཁང་པ་འོད་ཀྱིས་མེར་གྱིས་ཁེངས། དེའི་འོད་གསལ་བ་ཞིག་
ཏུ་ཕུར་ཆུང་གཅིག་བཏབ། བཅོམ་ལྡན་འདས་དཔལ་ཀྱེ་རྡོ་རྗེའི་ཐང་སྐུ་དེ་དཀྲམ།
མདུན་དུ་སྟན་ནང་འཚངས་ཅན་བཏིང་བའི་སྟེང་དུ་བསྡད་ལ། དང་པོར་བཅོམ་
ལྡན་འདས་དཔལ་ཀྱི་རྡོ་རྗེའི་རྩ་བའི་ཞལ་ལ། ཟན་ཁམ་ཞིག་ཟ་བའི་བར་དུ་བལྟ།
དེ་ནས་རང་གི་རྒྱུད་ལ་ཟན་ཁམ་ཞིག་ཟ་བའི་བར་དུ་སྦྱར་ནས་བསྒོམ།
ཡང་བཅོམ་ལྡན་འདས་ཀྱི་རྡོ་རྗེའི་ཞལ་ལ་ཟན་ཁམ་ཞིག་ཟ་བའི་བར་དུ་
བལྟ། རང་གི་རྒྱུད་ལ་ཟན་ཁམ་ཞིག་ཟ་བའི་བར་དུ་སྦྱར་ནས་བསྒོམ། དེ་བཞིན་
དུ་ཉིན་ཕྲིལ་གྱིས་གཞན་གང་ཡང་ཡིད་ལ་མི་བྱེད་པར། བཅོམ་ལྡན་འདས་དཔལ་
ཀྱི་རྡོ་རྗེ་ཁོ་ན་ཡིད་ལ་བྱེད་ཅིང་བསྒོམས་པས། དང་པོར་རྩ་བའི་ཞལ་ལ་བརྟན་
པར་འབྱུང་། དེ་ལ་བརྟན་ནས་གཡས་ཞལ་དཀར་པོ་ལ་བརྟན་པ་འབྱུང་
། དེ་ལ་
བརྟན་ནས་གཡོན་ཞལ་དམར་པོ་ལ་བརྟན་པ་འབྱུང་
། དེ་ལ་བརྟན་ནས་གཡོན་
ཞལ་ནག་པོ་གཉིས་ལ་བརྟན་པ་འབྱུང་
། དེ་ལ་བརྟན་ནས་སྟེང་ཞལ་དུད་ཀ་ལ་
བརྟན་པ་འབྱུང་། དེ་ལ་བརྟན་ནས་ཕྱག་བཅུ་དྲུག་ཞབས་བཞི་དབུ་གཙུག་གཏོར་
ནས་ཞབས་གདན་ཁྲིའི་བར་དུ་བརྟན་ཞིང་གསལ་བ་འབྱུང་
།
གསལ་བའི་ཚད་ལ། རྣམ་པ་གསལ་བ། རྐྱེན་གཞན་གྱིས་མི་གནོད་པ།
འདོད་པས་རབ་ཏུ་ཕྱེ་སྟེ་གསལ་བ་དང་གསུམ་ཡིན། རྣམ་པ་གསལ་བ་ཟེར་ཙམ་
ན། ཁ་ཅིག་ལ་ཐང་སྐུ་ཙམ་དུ་གསལ་བ་འབྱུང་
། ཁ་ཅིག་ལ་ཐང་སྐུ་བས་ཨེན་
ཞན་པ་གསལ་བ་འབྱུང་། དེ་རྣམས་རྣམ་པ་གསལ་བ་ཟེར་བ་ཡིན། རྐྱེན་གཞན་
གྱིས་མི་གནོད་པ་ཟེར་ཙམ་ན། བཅོམ་ལྡན་འདས་དཔལ་ཀྱི་རྡོ་རྗེ་བསྒོམ་པའི་
234--101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དུས་སུ་གཞན་དག་གིས་གླུ་ལེན་པ། གར་བྱེད་པ། བྲོ་བརྡུང་བ་ཅི་བྱས་ཀྱང་དེ་ལྟ་
བུའི་རྐྱེན་གྱིས་མི་གནོད་པ་ཞིག་དགོས། གཞན་ཡང་བཅོམ་ལྡན་འདས་དཔལ་ཀྱེ་
རྡོ་ རྗེ་བསྒོམ་ པའི་ དུས་ སུ་ ཡི་དམ་གྱི་ལྷ་ གཞན་ཇོ་བོ་ཐུགས་རྗེ་ཆེན་པོའམ།
འཕགས་པ་འཇམ་དཔལ་ལམ། ཇོ་མོ་སྒྲོལ་མ་ལ་སོགས་པ་ཡི་དམ་གཞན་ཡིད་
ལ་ཝལ་གྱིས་བྱེད་ན་ཡང་
། རྐྱེན་གྱིས་གནོད་པར་འགྲོ་བས། དེ་ལྟ་བུའི་རྐྱེན་གྱིས་
མི་གནོད་པ་ཞིག་དགོས།
འདོད་པས་རབ་ཏུ་ཕྱེ་སྟེ་གསལ་བ་ཟེར་ཙམ་ན། ལོ་འདོད་དམ། ཟླ་བ་
འདོད་དམ། ཞག་འདོད་དམ། ཇི་ཙམ་འདོད་འདོད་ཀྱི་བར་དུ་བརྟན་ཞིང་གསལ་
བ་འབྱུང་། དེ་འདོད་པ་རབ་ཏུ་ཕྱེ་སྟེ་གསལ་བ་ཟེར་བ་ཡིན། དེ་ལྟར་གོ་རིམ་ལ་
བསླབ་པ། ཐུན་མཚམས་ལ་བསླབ་པ། རྣམ་པ་ལ་བསླབ་པ་གསུམ་ལ་བརྟེན་
ནས་བསྒོམས་པས་བསྐྱེད་རིམ་ལ་བརྟན་པ་ཐོབ་པ་ལ་ཚེགས་མེད། བསྐྱེད་རིམ་
ལ་བརྟན་པ་ནམ་ཐོབ་པ་དང་
། གཟོད་དེ་ལ་བརྟེན་ནས་རྫོགས་རིམ་སྒོམ་པ་ཡིན་
ཟེར་ནས་བསྐྱེད་རྫོགས་གཉིས་བརྟན་པ་ཐོབ་མ་ཐོབ་ཏུ་བཞེད།
ཇོ་བོ་ནཱ་རོ་པའི་བཞེད་ཀྱིས་ཐུན་སྟོད་ལ་བསྐྱེད་རིམ་བསྒོམ། ཐུན་སྨད་ལ་
རྫོགས་རིམ་བསྒོམས་ནས་བསྐྱེད་རྫོགས་གཉིས་ཐུན་སྟོད་སྨད་དུ་བཅད་ནས་སྟན་
གཅིག་གི་སྟེང་དུ་སྤྲུགས་ནས་བསྒོམས་པས། བརྩོན་འགྲུས་དྲག་ཏུ་བསྒོམས་ན་ཚེ་
འདི་ལ་སངས་རྒྱ་བ་ལེའུ་འདི་དང་འབྲེལ། ལེ་ལོ་ཅན་བར་དོར་སངས་རྒྱས་བ་
ལེའུ་འདི་ནས་ཇི་ལྟ་བར་མ་སྲིད་གསུང་བའི་བར་མ་དོར་སངས་རྒྱས་བ་དང་
འབྲེལ་བའམ་གུར་ལེའུ་བརྒྱད་པ་ནས། སྐྱེ་ཞིང་སྐྱེ་བ་རྣམས་སུ་ཡང་
། །འཁོར་
ལོས་ བསྒྱུར་ བར་ འགྱུར་ བའམ། །ཡང་ ན་ ས་ བདག་ ཉིད་ དུ་ འགྱུར། །ཞེས་
234-102



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གསུངས་པས། བསྐྱེད་རྫོགས་ཕན་ཡོན་དང་འབྲེལ་བ་ཡིན། ཤིན་ཏུ་ལེ་ལོ་ཅན་
སྐྱེ་བ་བརྒྱུད་ནས་སངས་རྒྱས་བ། ཕྱི་མའི་ལེའུ་བརྒྱད་པར་བསྟན་པའི་སྨོན་ལམ་
དང་འབྲེལ། དེ་ལྟར་བརྩོན་འགྲུས་ཅན་གྱི་གང་ཟག་ཚེ་འདི་ལ་སངས་རྒྱས་བར་
བྱེད་པ་ལ། ཟླ་བ་གསུམ་དང་ཞག་བདུན་ནས་སངས་རྒྱས་བར་བྱེད་པ་ལ། ཟླ་བ་
གཅིག་བསྐྱེད་པའི་རིམ་པ་བསྒོམ། དེ་ལས་ཀྱང་ཟླ་བ་ཕྱེད་ཆུ་བོའི་རྒྱུན་གྱི་རྣལ་
འབྱོར་དུ་བསྒོམས་པར་བྱེད་པས་སྤྱོད་ལམ་འདི་རྣམས་ཐམས་ཅད་དུ་བསྐྱེད་པའི་
རིམ་པའི་ཉམས་དང་མི་འབྲལ་བར་བསྒོམ།
རྐང་པ་འཁྲུད་དང་ཟོ་བ་དང་། །རྐང་པ་འཁྲུད་པ། ཁྲུས་བྱེད་པའི་དུས།
ཟ་བ། ཟས་ཟ་བའི་དུས། འཐོར་ འཐུང་ སོ་ཙི་ཟ་བ་དང་
། །འཐོར་ འཐུང་ཞལ་
བསིལ་བའི་དུས། སོ་ཙི་གོ་ལ་ཟ་ཙམ་ནས། ཙན་དན་གྱི་ནི་ལག་ཉེད་དང་། །
ཙནྡན་ གྱི་ མར་ ཁུ་ ལག་ པ་ ལ་ འཇུག་ པའི་ དུས། སྨད་ གཡོགས་ ཀྱིས་ ནི་སྐེད་
འགེབས་དང་
། །རོ་རས་དག་སྟག་ལྤགས་ལ་སོགས་པས་སྨད་གཡོགས་པའི་དུས།
སྐྱེད་འགེབས་སྐ་རགས་དཀྲི་བའི་དུས། འབྱུང་དང་སྨྲ་དང་འགྲོ་བ་དང་
། །འབྱུང་
བ་ཁང་པ་ནས་འབྱུང་བ། སྨྲ་བ་ཆོས་སྨྲ་བ། འགྲོ་བ་སེམས་ཅན་གྱི་དོན་ལ་སོགས་
པར་འགྲོ་བའི་དུས། འདུག་དང་ཁྲོ་དང་རྒོད་པ་དང་
། །འདུག་པ་ས་ལ་འདུག་པ།
ཁྲོ་བ་ཞེ་སྡང་ཅན་འདུལ་བའི་དོན་ལ་ཁྲོ་བ་ཡིན། རྒོད་པ་ཡེ་ཤེས་ཀྱི་གད་མོ་བཅུ་
གཉིས་རྒོད་པའི་དུས་དང་
། སྤྱོད་ལམ་དེ་རྣམས་ཀྱི་དུས་སུ། བཅོམ་ལྡན་འདས་
མ་བརྟེན་པ་དང་། །བཅོམ་ནས་མ་ཧེ་རུ་ཀ་ཡུམ་དང་བཅས་པ་བརྟེན་པ་དང་
།
ཤེས་རབ་བརྟུལ་ཞུགས་ཅན་ཉིད་ཀྱིས། །ཤེས་རབ་གཙོ་བོར་གྱུར་པས། བརྟུལ་
ཞུགས་ཅན་ཤ་ཡམ་གྱི་ལུས་ངག་ཡིད་གསུམ་བཏུལ་ནས། ལྷ་མོའི་རྒྱན་ཆ་ལུགས་
234 --103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སུ་ཞུགས་པ་ཅན་གྱི། རྣལ་འབྱོར་མ་ཡི་རྣམ་པར་བསྒོམ། །སྒྲུབ་པ་པོས་རྣལ་
འབྱོར་ལ་ལྷ་མོ་བཅོ་ལྔའི་དཀྱིལ་འཁོར་གྱི་རྣམ་པར་བསྒོམ།
གཞན་པའི་སེམས་ཀྱིས་སྐད་ཅིག་ཀྱང་
། །ཧེ་རུ་ཀ་ཡབ་ཡུམ་གྱི་བསྐྱེད་
རིམ་ལས་གཞན་པའི་ཤ་ཡམ་པའི་སེམས་ཀྱིས་སྐད་ཅིག་ཀྱང་མི་གནས་པར་
བསྒོམ། གདུག་པའི་སེམས་ནི་མ་རིག་པས། །དྲུག་རྩ་བའི་ཉོན་མོངས་པ། ཉི་ཤུ་
ཉེ་བའི་ཉོན་མོངས་པ་དང་བཅས་པ་རྣམས་གདུག་པའི་སེམས་མ་རིག་པ་བྱ་བ་
ཡིན་པས། བསྐྱེད་རིམ་གྱི་མཉམ་བཞག་ལ་ལྷའི་སྐུར་བསྐྱེད་པའི་རིམ་པའི་ཏིང་ངེ་
འཛིནབསྒོམ། རྗེས་ཐོབ་ལ། དྲུག་ རྩ་ བའི་ཉོན་མོངས་དང་
། ཉི་ཤུ་ཉེ་བའི་ཉོན་
མོངས་པར་མ་སོང་བར་བྱས་ནས། ཕྱི་སྣོད་ཀྱི་འཇིག་རྟེན་གཞལ་ཡས་ཁང་
། ནང་
བཅུད་ཀྱི་སེམས་ཅན་རྣམས་ལྷ་དང་ལྷ་མོའི་རང་བཞིན་དུ་བལྟ། དེ་གང་གི་དོན་དུ་
བལྟ་ན། དངོས་གྲུབ་འདོད་པས་དངོས་གྲུབ་ཕྱིར། །ཕྱག་རྒྱ་ཆེན་པོ་མཆོག་གི་
ཐོབ་པར་འདོད་ པས། དངོས་གྲུབ་ཐོབ་པར་བྱ་བའི་དོན་དུ་བལྟ།
མཁས་པས་འབད་པས་མི་གནས་སོ། །མཁས་པ་ལྷ་སྒོམ་པའི་ཐབས་ལ་མཁས་
པས། འབད་པ་བརྩོན་འགྲུས་དང་བཅས་པས། ཐ་མལ་གྱི་སེམས་སུ་སྐད་ཅིག་
ཙམ་ཡང་མི་གནས་སོ། །
བསམ་གཏན་ཉོན་མོངས་འཇིག་བྱེད་པ། །བསྐྱེད་རིམ་གྱི་བསམ་གཏན་
བསྒོམས་པས་ཐ་མལ་གྱི་ཉོན་མོངས་པའི་སྒྲིབ་པ་སྤོང་ཞིང་འཇིག་པར་བྱེད་པའི་
ཐབས་དེ་ནི། རྡོ་རྗེ་སྙིང་པོ་ངས་བཤད་ཀྱིས། །རྡོ་རྗེ་སྙིང་པོ་ཞེས་བོས་ནས། སྟོན་
པ་རྡོ་རྗེ་འཛིན་པ་ངས་བཤད་ཀྱིས། བརྩེ་བས་དངོས་གྲུབ་དོན་དུ་ཡང་
། །སེམས་
ཅན་རྣམས་ལ་ཐུགས་བརྩེ་བས། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་
དངོས་གྲུབ་
234 ---104



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྱ་བའི་དོནདུ་ ཡང་། ཟླ་བ་ཕྱེད་དུ་ཡོངས་ སུ་བརྟག །སྤྱོད་ལམ་ཅི་བྱེད་ཀྱང་
བསྐྱེད་རིམ་གྱི་ཉམས་དང་མི་འབྲལ་བའི་ཆུ་བོ་རྒྱུན་གྱི་རྣལ་འབྱོར་དུ་ཟླ་བ་ཕྱེད་
བསྒོམ། དེར་ཟླ་བ་ཕྱེད་སོང་ཙམ་ན།
ད་ཟླ་བ་ཕྱེད་བསྐྱེད་རིམ་སྒོམ་པ་གཞུང་དུ་དེ་ཙམ་དུ་ཁ་མི་གསལ་ཡང་
།
བླ་མའི་མན་ངག་གིས་ཁ་བསྐང་ནས་སྙིམ་པའི་ནང་དུ་བཅོམ་ལྡན་འདས་ཀྱི་རྡོ་རྗེ་
ལྷ་དགུའི་རྟེན་གཞལ་ཡང་ཁང་བརྟེན་པ་ལྷ་དང་བཅས་པའི་བསྐྱེད་ནས་དེ་ཟླ་བ་
ཕྱེད་བསྒོམ། བསམ་པ་ཐམས་ཅད་ཡོངས་སྤངས་ནས། །ཐ་མལ་གྱི་ཉོན་མོངས་
པའི་ བསམ་ པ་ ཐམས་ཅད་ཡོངས་ སུ་ སྤངས་ནས། ལྷ་ ཡི་ གཟུགས་ སུ་ སེམས་
དཔའ་དང་། །རང་དང་སྙིམ་པ་གཉིས་ཀ་ལྷའི་གཟུགས་བཅོམ་ལྡན་འདས་དཔལ་
ཀྱེ་རྡོ་རྗེ་རྟེན་གཞལ་ ཡས་ ཁང་བརྟེན་པ་ལྷ་དང་བཅས་པའི་དཀྱིལ་འཁོར་དུ་
སེམས་ཤིང་བསྒོམ། རེས་བསྒོམ་རེས་མི་སྒོམ་པ་ལྟ་བུ་མ་ཡིན། ཉི་མ་གཅིག་ཏུ་
མ་ཆད་པར། །ཆུ་བོའི་རྒྱུན་བཞིན་དུ་ཉི་མ་གཅིག་ཏུ་བསྒོམ་པ་བར་མ་ཆད་པར།
སྒོམ་པ་ཡོངས་སུ་གཟུང་བར་གྱིས། །ཏིང་ངེ་འཛིན་དེ་ལས་ཤེས་པ་གཞན་དུ་མི་
འཕྲོ་བར། བསྐྱེད་རིམ་བསྒོམ་པའི་དོན་ལ་ཡོངས་སུ་གཟུང་བར་གྱིས། དེར་ཟླ་བ་
ཕྱེད་སོང་བ་དང་སྙིམ་པའི་ནང་གི་ཀྱི་རྡོ་རྗེ་ལྷ་དགུའི་རྟེན་གཞལ་ཡས་ཁང་བརྟེན་
པ་ལྷ་དང་བཅས་པ་འོད་དུ་ཞུ། དེ་སྤྱི་བོར་བླུགས་པས་ལུས་ཀྱི་དྲི་མ་དག །མགྲིན་
པར་སླེབས་པས་ངག་གི་དྲི་མ་དག །སྙིང་ཁར་སླེབས་པས་ཡིད་ཀྱི་དྲི་མ་དག་
ནས། ལུས་ངག་ཡིད་གསུམ་ལ་སྐུ་གསུང་ཐུགས་ཀྱི་བྱིན་བརླབས་ཁྱད་པར་ཅན་
ཞུགས་པར་བསྒོམ།
དེ་ལྟར་བསྒོམས་པའི་དགོས་པ། རང་གཞན་དོན་ནི་རབ་སྒྲུབ་ཕྱིར། །
234 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
རང་གིས་རྫོགས་པའི་སངས་རྒྱས་ཐོབ་ནས། སེམས་ཅན་གཞན་བླ་ན་མེད་པའི་
བྱང་ཆུབ་ལ་འགོད་པར་བྱེད་པའི་དོན་རབ་ཏུ་སྒྲུབ་པར་བྱ་བའི་ཕྱིར། འཁོར་བར་
ཐབས་གཞན་ཡོད་མ་ཡིན། །ཁམས་གསུམ་གྱི་འཁོར་བ་ལས་ཐར་བར་བྱེད་པ་ལ་
སྒོམ་པ་མ་
ད་པ་མ་གཏོགས་པའི་ཐབས་གཞན་ཡོད་པ་མ་ཡིན་པས། བསྐྱེད་པའི་རིམ་པ་
བསྒོམ་པར་བྱེད།
ད་སྒོམ་པ་ལ་གདམས་པ་སྟོན་པ། རིག་མ་ལྷན་ཅིག་བསྒོམས་བྱས་པས། །
རིག་མ་ལྷ་མོ་བཅོ་ལྔ་ཡིན། རིག་མ་དང་ལྷན་ཅིག་ཧེ་རུ་ཀ་ཡུམ་དང་བཅས་པ་
ལྷན་ཅིག་ཏུ་བསྒོམས་པས། འཕྲལ་དུ་མངོན་དུ་བྱེད་པ་ཉིད། །འཕྲལ་ལམ་མངོན་
སུམ་དུ་ཡིད་ཆེས་པའི་རྟགས་འབྱུང་། ཇི་ལྟ་བུ་འབྱུང་ན། འཇིགས་སྨྱོ་དེ་བཞིན་
སྡུག་ བསྔལ་ དང་། །བསྒོམས་ པའི་ རྟེན་ གྱི་ གང་ ཟག་ ལ། འཇིགས་ པའི་ སྡུག་
བསྔལ་མི་འབྱུང་། སྨྱོ་བའི་སྡུག་བསྔལ་མི་འབྱུང་
། དེ་བཞིན་ལུས་དང་སེམས་ཀྱི་
སྡུག་བསྔལ་དྲག་པོ་མི་འབྱུང་། མྱ་ངན་གདུང་བས་འཚེ་བ་དང་
། །ལུས་སེམས་ཀྱི་
མྱ་ངན་གདུང་བ་དང་། འཚེ་བ་དང་། སྟག་དང་། དོམ་དང་། དྲེད་དང་
། རྒྱལ་པོ་
ལ་སོགས་པའི་ འཚེ་བ་མི་འབྱུང་
། འདོད་ཆགས་ཞེ་སྡང་གཏི་མུག་ཆེས། །ཉོན་
མོངས་པ་འདོད་པ་ལ་མི་ཞེན། ཞེ་སྡང་གིས་རྒྱུད་མི་དཀྲུག །གཏི་མུག་གིས་ཆེས་
མི་རྨོངས། སྒོམ་པ་པོ་ཉིད་ཉོན་མི་མོངས།
དེ་ལྟར་དུ་བསྒོམ་པར་བྱེད་པའི་གང་ཟག་ལ་ཉོན་མོངས་པ་དེ་རྣམས་ཀྱི་
གནོད་པ་མི་འབྱུང་བས་ན་ཉོན་མི་མོངས། ཕན་དང་གནོད་པའི་འབྲས་འབྱུང་
བས། །དེ་ལྟར་དུ་བསྒོམས་ན་ཕན་པའི་འབྲས་བུ་དེ་བཞིན་དུ་འབྱུང་ལ། མ་སྒོམ་
ན་གནོད་པའི་འབྲས་བུ་འབྱུང་
། གནོད་པའི་འབྲས་བུ་ཇི་ལྟ་བུ་འབྱུང་སྙམ་ན།
234 -106



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
འཇིགས་སྨྱོ་དེ་བཞིན་སྡུག་བསྔལ་དང་། །མི་སྒོམ་པའི་རྟེན་གྱི་གང་ཟག་རྣམས་ལ་
འཇིགས་ པའི་སྡུག་བསྔལ་འབྱུང་། སྨྱོ་བའི་སྡུག་བསྔལ་འབྱུང་
། མྱ་ངན་གདུང་
བོས་འཚེ་བ་དང་། སེམས་ ཀྱི་མྱ་ངན་གདུང་བ་དང་
། འཚེ་བ་དང་
། སྟག་དང་།
དོམ་དང་
། དྲེད་དང་། རྒྱལ་པོ་ལ་སོགས་པའི་འཚེ་བ་འབྱུང་ཞིང་འདུག །འདོད་
ཆགས་ཞེ་སྡང་གཏི་མུག་ཆེས། །ཉོན་མོངས་པ་འདོད་ཆགས་པ་ལ་ཞེན། ཞེ་སྡང་
གིས་རྒྱུད་དཀྲུགས། གཏི་མུག་གིས་ཆེས་རྨོངས་པས་ན། གནོད་པའི་འབྲས་བུ་དེ་
བཞིན་དུ་འབྱུང་གིན་འདུག །དེ་ལྟར་ངེས་པར་ཤེས་ནས་ནི། །སྐྱོན་དང་ཡོན་ཏན་
དེ་བཞིན་དུ་འདུག་པ་དེ་ལྟར་ངེས་པར་ཤེས་པ་མ་སྒོམ་ན་སྐྱོན་ཡོད་ལ། བསྒོམས་
ན་ཡོན་ཏན་ཡོད་པར་ཤེས་པར་བྱས་ནས་ནི། ཇི་ལྟར་དེ་ནི་སྐད་ཅིག་ཀྱང་
། །ཇི་
ལྟར་རྣལ་འབྱོར་པ་དེ་ཉིད་ཀྱིས་ཐ་མལ་གྱི་སེམས་སུ་སྐད་ཅིག་ཀྱང་མི་གནས་པར་
བསྒོམ། མ་སྒོམ་པར་སོང་ན་སྐྱོན་ཅི་ཡོད་སྙམ་ན། རྣལ་འབྱོར་པ་རྣམས་ངུ་འབོད་
གནས། །མ་སྒོམ་ན་གང་ཟག་རྣམས་ཁམས་གསུམ་གྱི་འཁོར་བར་འཁོར་ནས་
སྡུག་བསྔལ་གྱི་ཕུང་པོ་འབའ་ཞིག་ལ་ལོངས་སྤྱོད་པས་ན། རྣལ་འབྱོར་པ་རྣམས་
ངུ་འབོད་གནས། །འདི་ལ་དགེ་བའི་བློ་གྲོས་ཀྱི་འགྱུར་ན་མར་ལ། རྣལ་འབྱོར་
རྣམས་ཅ་ཅོར་གནས། །ཟེར་ནས་ནམ་ལངས་པ་དང་ཉི་མ་ནུབ་པ་མིན་པ་མི་ཚོར་
བར་འཇིག་རྟེན་གྱི་བྱ་བ་འབའ་ཞིག་གིས་སེམས་གཡེངས་པས། རྣལ་འབྱོར་པ་
རྣམས་ཅ་ཅོར་གནས་བྱ་བའི་འགྱུར་ཡོད་སྐད།
ད་མཚམས་མེད་པ་ལྔ་ལ་སོགས་པ་དབང་པོ་དམན་པས་ཀྱང་འགྲུབ་པ
སྟོན་པ། མཚམས་མེད་ལྔ་ནི་བྱེད་པ་དང་། །མཚམས་མེད་པ་ལྔ། ཕ་གསོད་པ།
མ་གསོད་པ། དགེ་འདུན་གྱི་དབྱེན་བྱེད་པ། དེ་བཞིན་གཤེགས་པའི་སྐུ་ལ་ངན་
234 -107



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སེམས་ཀྱི་ཁྲག་ཕྱུང་བ། དགྲ་བཅོམ་པ་གསོད་པ། མཚམས་མེད་པ་ལྔའི་ལས་
བྱེད་པ་དང༌
། སྲོག་ཆགས་ གསོད་ལ་ དགའ་བ་དང་། མ་བྱིན་པར་ལེན་པ་ལ་
སོགས་པ་རྣམས་ལ་དགའ་བ་ཡིན། གཞན་ཡང་སྐྱེ་བ་དམན་ པ་དང་། །སྐྱེ་བ་
དམན་པ་བུད་མེད་དམ་མ་ནིང་གི་རིགས་ཡིན། ཇོ་བོ་ཏ་ཐཱ་ག་ཏ་རཀཱི་ཏའི་གསུང་
ནས། ཁྱི་ཤ་ཟ་བའི་རིགས་ཡིན་ནམ་ཡང་ཟེར་བར་འདུག །རྨོངས་དང་མ་རུངས་
ལས་ བྱེད་དང་། །རྨོངས་པ་ལས་དགེ་ སྡིག་ངོ་མི་ཤེས་པ་ཡིན། མ་རུངས་པའི་
ལས་ལྷ་ཁང་དང་མཆོད་རྟེན་བཤིག་པ་དང་
། བླ་མའི་སྐུ་གཟུགས་འཇིག་པ
སོགས་པ་མ་རུངས་པའི་ལས་བྱེད་པ་དང་། གཟུགས་ངན་ཡན་ལག་མ་ཚང་བ། །
གཟུགས་ངན་ པ་ཞ་ བ་ དང་། འཐེང་བ་དང་། ལོང་བ་དང་། འོན་པ་ལ་ སོགས་
པའི་གཟུགས་ངན་ཞིང་ཡན་ལག་མ་ཚང་བ་རྣམས། ཆོས་གཞན་ནས་བཤད་ཙམ་
ན། དེ་ལྟ་བུ་ཆོས་སྒོར་འཇུག་ཏུ་མི་རུང་ཟེར་བ་ཡོད་པར་འདུག་སྟེ། འདིར་སྔགས་
ཀྱི་ལུགས་ཀྱིས། སྔར་བྱས་ཀྱི་སྡིག་པ་ལ་འགྱོད་པ་བསྐྱེད། ཕྱིས་མི་བྱེད་པར་དམ་
བཙའ། བཅོམ་ ལྡན་ འདས་ ཀྱི་རྡོ་ རྗེའི་དཀྱིལ་ འཁོར་དུ་ཞུགས། དབང་བསྐུར།
དམ་ཚིག་དང་སྡོམ་པ་མནོས། ཐབས་ཁྱད་པར་ཅན་བསྐྱེད་རྫོགས་ཀྱི་མན་ངག་
བསྒོམས་ན། བསམ་པས་དེ་རྣམས་འགྲུབ་པར་འགྱུར། །དེ་ལྟ་བུའི་རྟེན་གྱི་གང་
ཟག་དེས། དེ་ལྟར་དུ་བསམས་ན་ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་
པར་འགྱུར། དེ་འགྲུབ་ཏུ་རུང་བའི་རྟེན་གྱི་གང་ཟག་ཡིན།
ད་དགེ་བ་བཅུ་ལ་གོམས་པ་དང་
། བྱ་བ་ལ་སོགས་པས་སྟོན་པར་བྱེད།
གོང་མ་དེ་འགྲུབ་ཏུ་རུང་བའི་གང་ཟག་ཡིན། ད་འགྲུབ་ངེས་པའི་རྟེན་གྱི་གང་ཟག་
ཞིག་ཡོད། དེ་གང་ཡིན་ན། དགེ་བ་བཅུ་ལ་གོམས་པ་དང་
། །དགེ་བ་བཅུ་ནི་མི་
234 -108



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དགེ་བ་བཅུ་སྤངས་པ་ཡིན། སྡིག་པ་མི་དགེ་བ་བཅུ་ལ། ལུས་ཀྱི་ལས་གསུམ།
ངག་གི་ལས་བཞི། ཡིད་ཀྱི་ལས་གསུམ་དང་སྡིག་པ་མི་དགེ་བ་བཅུ་སྤངས་ནས།
གཉེན་པོ་དགེ་བ་བཅུ་ལ་གོམས་པ་དང་
། བླ་མ་ལ་གུས་དབང་པོ་དུལ། །ལུས་
ངག་ཡིད་གསུམ་བླ་མ་ལ་གུས་པ། ལུས་གུས་པ་ཕྱག་དང་བསྐུ་མཉེ་དང་མཎྜལ་
ལ་སོགས་པས་མཆོད། ངག་གུས་པ་ཕྱག་འཚལ་བའི་ཚིག་བརྗོད་པ་དང་
། སྙན་
རྨེད་པ་ལ་སོགས་པ་བྱེད། །ཡིད་གུས་པ་བླ་མ་དང་ཡི་དམ་གྱི་ལྷ་དབྱེར་མེད་དུ་
བསམས་ནས། ལུས་ངག་ཡིད་གསུམ་བླ་མ་ལ་གུས་པ་ཡིན། དབང་པོ་དུལ་ལུས་
ཀྱི་དབང་པོའི་སྒོ་དུལ་བ་ཡིན། ང་རྒྱལ་ཁྲོ་ལས་རྣམ་པར་གྲོལ། །སེམས་ཀྱི་ང་
རྒྱལ་དང་ཁྲོ་བ་དང་འགྲུབ་ངེས་ཁེངས་པ་ལ་སོགས་པ་རྣམས་ལས་གྲོལ་བའི་གང་
ཟག་ཡིན། དེས་ནི་རེ་ཞིག་ངེས་འགྲུབ་འགྱུར། །དེ་ལྟ་བུའི་གང་ཟག་དེས་ནི་རེ་
ཞིག་ཚེགས་མེད་པར་ངེས་པར་ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་
འགྱུར། དེ་ལྟར་ཡང་གུར་ལེའུ་བརྒྱད་པ་ནས། སྐྱེས་བུ་ཚུལ་ཁྲིམས་སྟོབས་ལྡན་
ཞིང་
། །བདེ་གཤེགས་བཀའ་ལས་འདའ་མིན་དང་
། །བླ་མར་གུས་ཤིང་སྙིང་རྗེར་
ལྡན། །ཀྱེ་ཡི་རྡོ་རྗེར་རབ་ཕྱེ་བའོ། །ཞེས་གསུངས།
ད་མཇུག་བསྡུ་བ་སྟོན་པ། རྟག་ཏུ་གོམས་པའི་རྣལ་འབྱོར་གྱིས། །འགྲུབ་
ཏུ་རུང་བའི་རྟེན་གྱི་གང་ཟག་དང་། འགྲུབ་ངེས་པའི་རྟེན་གྱི་གང་ཟག་གཉིས་ཆར་
གྱིས་ སྒོམ་དགོས་པས། དུས་རྟག་ཏུ་བསྐྱེད་རིམ་བསྒོམ་པའི་རྣལ་འབྱོར་གྱིས།
མཉམ་པར་བཞག་པས་དངོས་གྲུབ་ཐོབ། །གང་ཟག་གཉིས་ཆར་གྱིས་བསྒོམ་པ་
ལ་ཡང་དང་ཡང་དུ་མཉམ་པར་བཞག་པས་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ། མཇུག་བསྡུ་བ་བཤད། དོན་བདུན་པོ་དེས་བསྐྱེད་རིམ་སྒོམ་པ་བཤད།
234-109



མ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་གསང་སྒྲུབ་རྫོགས་པའི་རིམ་པ་སྒོམ་པ་སྟོན་པ། ཟླ་བ་གཅིག་ཏུ་གསང་
ལ་སྤྱོད། །ཇི་སྲིད་ཕྱག་རྒྱ་མ་རྙེད་པར། །བྱ་བ་འདིས་སྟོན་པར་བྱེད། དང་པོར།
ཇི་སྲིད་ཕྱག་རྒྱ་མ་རྙེད་པར། བསྐྱེད་རིམ་ཟླ་བ་གཅིག་བསྒོམས་ཀྱང་། དུས་ཇི་
སྲིད་དུ་ལུང་བསྟན་ཅན་གྱི་ཕྱག་རྒྱ་མ་རྙེད་ཀྱི་བར་དུ་ཟླ་བ་གཅིག་ཏུ་གསང་ལ
སྤྱོད། འདི་སྒོམ་པ་སྔོན་དུ་ཕྱུང་ནས། སྤྱོད་པ་གསང་བའི་གསང་སྤྱོད་དང་
། །སྤྱོད་
པ་སྔོན་དུ་ཕྱུང་ནས་སྒོམ་པ་གསང་བའི་གསང་སྤྱོད་གཉིས་ཡིན། སྒོམ་པ་སྔོན་དུ་
ཕྱུང་ནས་སྤྱོད་པ་གསང་བའི་གསང་སྤྱོད་ཟེར་ཙམ་ན། མི་ཀུན་གྱིས་ཀྱང་ཁོ་སྒོམ་
གྱི་འདུག་གོ་ཟེར། རང་ཉིད་ཀྱང་རི་བྲག་ལ་སོགས་པའི་གནས་སུ་ཕྱིན་ནས་སྒོམ།
སྤྱོད་པ་གསང་བ་ནང་དུ་ཤ་ལྔ་བདུད་རྩི་ལྔ་དང་ཡིད་ཀྱི་རིག་མ་གསང་ལ་སྤྱོད་པ་
བྱེད་པ་ཡིན། སྤྱོད་པ་མངོན་དུ་ཕྱུང་ནས་སྒོམ་པ་གསང་བའི་གསང་སྤྱོད་ཟེར་ཙམ་
ན། མི་ཀུན་གྱིས་ཀྱང་ཁོ་སྤྱོད་པ་བྱེད་ཀྱི་འདུག་ཟེར། རང་ཉིད་ཀྱང་སྤྲོས་བཅས་
ཀྱི་སྤྱོད་པ་ཕྱག་རྒྱ་མ་དུ་མ་ཁྲིད། ཚོགས་བཅས་ཀྱི་སྤྱོད་པ་རུས་པའི་རྒྱན་ཆ་ལ་
སོགས་པས་བརྒྱན། ཅང་ཏེའུ་དང་ཐོད་པ་ལ་སོགས་པ་བཟུང་ནས་སྤྱོད་པ་བྱེད།
སྒོམ་པ་གསང་བ་ནང་དུ་རིམ་པ་ལྔ་ལྡན་གྱི་རྫོགས་པའི་རིམ་པ་མ་ཆད་པར་སྒོམ་
པ་དང་གཉིས་ལས། འདི་སྒོམ་པ་སྔོན་དུ་ཕྱུང་ནས་སྤྱོད་པ་གསང་བའི་གསང་སྤྱོད་
བྱ་བ་ཡིན་པས། སྒོམ་པ་མངོན་དུ་ཕྱུང་བ་གཏུམ་མོའི་མེ་ལ་སེམས་དམིགས་པ་
དང་། སྒྱུ་ལུས་ལྷའི་སྐུར་དམིགས་པ་དང་འོད་གསལ་ཤེས་པ་དང་སྟོང་པ་དང་
གསུམ། སྒྱུ་ལུས་ཐབས་བདེ་བ་ལ་འོད་གསལ་ཤེས་རབ་སྟོང་པས་རྒྱས་བཏབ་
ནས། དེ་གཉིས་ཟུང་འཇུག་ཏུ་བསྒོམ་པ་དང་
། རླུང་འགྲོ་འོང་རྡོ་རྗེའི་བཟླས་པ་
དང་། རིམ་པ་ལྔ་ལྡན་གྱི་རྫོགས་པའི་རིམ་པ་རྒྱུན་མ་ཆད་པར་བསྒོམ། སྤྱོད་པ་
234 -110



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བའི་
གསང་བ་ཤ་ལྔ་བདུད་རྩི་ལྔ་དང་ཡིད་ཀྱི་རིམ་མ་ལ་གསང་ནས་སྤྱོད་པ་བྱེད་པའི་
གསང་སྒྲུབ་རྫོགས་པའི་རིམ་པ་ཟླ་བ་གཅིག་བསྒོམ།
ད་སྤྱོད་པ་བྱ་བ་སྟོན་པ། གནང་བ་རྙེད་འགྱུར་སྔགས་པ་ལ། །གསང་སྒྲུབ་
རྫོགས་པའི་ རིམ་པ་ཟླ་བ་གཅིག་བསྒོམ་ཙམ་ན། གནང་བ་རྙེད་པར་འགྱུར་བ་
ལུང་བསྟན་འབྱུང་། སུ་ལ་འབྱུང་ན་སྔགས་པ་རྟེན་གྱི་གང་ཟག་དེ་ལ་ལུང་བསྟན་
འབྱུང་། གང་གིས་ལུང་བསྟན་འབྱུང་ན། རྣལ་འབྱོར་མ་ཡིས་བསྟན་པར་བྱ། །
རྣལ་འབྱོར་མ་ཡི་དམ་གྱི་ལྷའམ་མཁའ་འགྲོ་མའི་ལུང་བསྟན་འབྱུང་། ཇི་སྐད་ཟེར་
ལུང་བསྟན་འབྱུང་ན། ཕྱག་རྒྱ་ཆེ་གེ་མོ་ཁྱེར་ལ། །ཡུལ་འདི་སྐད་བྱ་བ་ན་ཕ་
དང་མ་འདི་སྐད་བྱ་བ་ལ། བུ་མོ་ཕྱག་རྒྱ་མ་ཆེ་གེ་མོ་ཞེས་བྱ་བ་ཞིག་ཡོད་དེ་ཁྱེར་
ལ། སེམས་ཅན་དོན་གྱིས་རྡོ་རྗེ་འཛིན། །སེམས་ཅན་ཐམས་ཅད་ཀྱི་དོན་གྱིས་
ཤིག་རྡོ་རྗེ་འཛིན་པ། ཞེས་བྱ་བའི་ལུང་བསྟན་འབྱུང་
། ལུང་བསྟན་བྱུང་བའི་ཕྱག་
རྒྱ་མ་དེ་བཟང་བ་ཞིག་འོང་ངམ། ངན་པ་ཞིག་འོང་སྙམ་ན། རྙེད་པ་དེ་ཡང་མིག་
ཡངས་མ། །རྙེད་པ་ལུང་བསྟན་བྱུང་བའི་ཕྱག་རྒྱ་མ་དེ་ཡང་
། མིག་ཡངས་མ།
ཤེས་
རབ་སྟོང་ཉིད་ཀྱི་དོན་རྟོགས་པའི་རྟགས་སུ་མིག་ཡངས་མ། ཐབས་ཐུགས་
རྗེ་ཆེན་པོ་དང་ལྡན་པའི་རྟགས་སུ་མིག་རྩ་དམར་བ།
གཟུགས་དང་ལང་ཚོས་རྣམ་པར་བརྒྱན། །གཟུགས་བཟང་བ། ལང་ཚོ་
དར་ལ་བབ་པ་ལོ་བཅུ་དྲུག་ལས་མི་གཞོན་པ། ཉི་ཤུ་རྩ་ལྔ་ལས་མི་རྒན་པ་ཡིན།
སིཧྥ་ག་པུར་ཡང་དག་ལྡན། །བྱང་སེམས་ཐིག་ལེ་དཀར་དམར་གྱིས་ལུས་ཟུངས་
རྒྱས་པ། བྱང་ཆུབ་སེམས་ཀྱིས་རྣམ་པར་བརྒྱན། །བྱང་ཆུབ་ཀྱི་སེམས། སེམས་
ཅན་ཐམས་ཅད་ལ་བྱམས་པ་དང་སྙིང་རྗེ་དང་ལྡན་ཞིང་རང་ཡང་མྱ་ངན་ལས་
234 -111



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འདས་པ་ཐོབ་པར་འདོད་པའི་སེམས་ཀྱིས་རྣམ་པར་བརྒྱན་པའི་ཕྱག་རྒྱ་མ་དེའི་
རྩར་ ཕྱིན་ནས། དགེ་བ་བཅུ་ལ་བརྩམས་ནས་ནི། །ལས་དགེ་བ་བཅུ་སྤྱད་པར་
བྱས་ནས། མཐོ་རིས་ལྷ་དང་མིའི་གོ་འཕང་ཐོབ།
དེ་ལ་ཡོན་ཏན་འདི་ལྟ་བུ་ཡོད། སྡིག་པ་མི་དགེ་བ་བཅུ་སྤྱད་ན་ངན་སོང་
གསུམ་དུ་སྐྱོ། དེ་རྣམས་ལ་ལུས་ཚད་དང་ཚེ་ཚད་འདི་ལྟ་བུ་ཡོད། བྱས་ནས་ཉེས་
དམིགས་རྣམས་བཤད་པས། མོ་སྔར་ནས་ལས་འཕྲོ་ཅན་ཡིན་པས། དད་པ་དུང་
གིས་ སྐྱེས་ནས་བདག་ཆོས་སྒོར་ཞུགས་ཟེར་དུ་འོང་། དེ་ཙམ་ན། དེ་ཡི་ཆོས་ནི་
རབ་ཏུ་དབྱེ། །བཅོམ་ལྡན་འདས་ཀྱི་ རྡོ་ རྗེའི་དཀྱིལ་འཁོར་དུ་ གཞུག །དབང་
བསྐུར། དམ་ ཚིག་ དང་ སྡོམ་ པ་ འབོགས། ཐབས་ ཁྱད་ པར་ ཅན་ བསྐྱེད་རྫོགས་
གཉིས་བསྟན་ནས་སྟོམ་དུ་ གཞུག །ལྷ་ ཡི་གཟུགས་ ཀྱིས་ སེམས་དཔའ་དང་། །
རང་དང་ཕྱག་རྒྱ་མ་གཉིས་ཀར་ལྷའི་གཟུང་བ་བཅོམ་ལྡན་འདས་ཀྱི་རྡོ་རྗེ་ཡབ་
ཡུམ་གྱི་སྐུར་བསྒོམ། དམ་ཚིག་སེམས་ཀྱང་གཅིག་པ་ཉིད། རང་དང་ཕྱག་རྒྱ་མ་
གཉིས་བཟའ་བ་བཏུང་བའི་དམ་ཚིག་སེམས་ཀྱང་གཅིག་པ་ཉིད།
སྤྱོད་པའི་དུས། ཟླ་བ་གཅིག་གིས་སྐལ་ལྡན་པར། །ལུས་ངག་ཚར་གཅོད་
པའི་དོན་དུ་སྤྱོད་པ་ཟླ་བ་གཅིག་སྤྱད་པས། དངོས་གྲུབ་ཐོབ་པའི་སྐལ་པ་དང་
ལྡན་པར། འགྲུབ་འགྱུར་འདི་ལ་ཐེ་ཚོམ་མེད། །སྤྱོད་པ་ཟླ་བ་གཅིག་སྤྱད་པས་
ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་ཐེ་ཚོམ་མེད། མཆོག་ཐོབ་པ་ཡི་
བུད་མེད་གང་
། །མཆོག་ཐོབ་པ་གོང་དུ་ལུང་བསྟན་བྱུང་བའི་བུད་མེད་ལས་ཀྱི་
ཕྱག་རྒྱ་ མ་ གང་ ཡིན་པ་དེ་ ཡིན། རྟོག་ པ་ ཐམས་ ཅད་ ཡང་ དག་ སྤངས། །རྣལ་
འབྱོར་པ་བདག་རང་ཡང་རྟོག་པ་ཐམས་ཅད་སྤངས་པ་རང་གི་ཡོན་ཏན་གཞན་ལ་
234-112



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མི་ངོམ། གཞན་གྱི་ཡོན་ཏན་ལ་ཅོ་མི་འདྲི། ཞེན་པ་ཏིལ་གྱི་ཕུབ་མ་ཙམ་ཡང་མེད་
པ་ཞིག་དགོས། རང་གི་ཡོན་ཏན་གཞན་ལ་ངོམས་ན་ཕུག་ན་ང་རྒྱལ་ཡོད་པའི་
རྟོགས་ཡིན། གཞན་གྱི་ཡོན་ཏན་ལ་ཅོ་འདྲི་ན་ཕུག་ན་མ་བདེ་བ་ཡོད་པའི་རྟགས་
ཡིན། ཞེན་པ་ཡོད་ན་ཕུག་ན་འདོད་ཆགས་ཡོད་པའི་རྟགས་ཡིན།
དེ་རྣམས་གང་ཡང་མེད་པ་བྱུང་ཙམ་ན། རྟོག་པ་ཐམས་ཅད་ཡང་དག་པར་
སྤངས་པ་བྱ་བ་ཡིན་པས། དུས་དེ་ཙམ་ན་ལུང་བསྟན་མ་བྱུང་ནས་འདུག་ཀྱང་
།
ཡང་ན་བདག་གི་ནུས་པ་ཡིས། །བདག་རང་ལ་ནུས་པ་བག་ཙམ་ཡོད་པའི་རྟགས་
ཡིན་ པས། ལྷ་དང་ལྷ་མིན་མི་རྣམས་དང་
། །ལྷའི་བུ་མོ། ལྷ་མ་ཡིན་གྱི་བུ་མོ།
མིའི་བུ་མོ། གནོད་སྦྱིན་མི་འམ་ཅི་ལས་ཀྱང་
། གནོད་སྦྱིན་མའི་བུ་མོ། མི་འམ་
ཅིའི་བུ་མོ་ལས་ཀྱང་། ཕྱག་རྒྱ་བཀུག་ལ་རབ་ཏུ་བརྟག །དེ་ལྟ་བུའི་ལས་ཀྱི་ཕྱག་
རྒྱ་མ་དེ། རང་གི་ནུས་པས་བརྟག་པ། ཕྱག་རྒྱ་མ་དེ་ལ་ལས་དགེ་བ་བཅུ་སྤྱད་
པའི་ཕན་ཡོན། མི་དགེ་བ་བྱས་པའི་ཉེས་དམིགས་རྣམས་བཤད་པས་དད་པ་
སྐྱེས་ནས་བདག་ཆོས་སྒོར་འཇུག་པར་ཞུ། ཟེར་དུ་འོང་
། དེ་ཙམ་ན་གོང་ནས། དེ་
ཡི་ཆོས་ནི་རབ་ཏུ་དབྱེ། །ཞེས་གསུངས་པས། སྔར་བྱས་ཀྱི་སྡིག་པ་ལ་འགྱོད་པ་
བྱེད། ཕྱིས་མི་བྱེད་པར་དམ་བཅའ་བྱེད་དུ་བཅུག་ལ་ཀྱེ་རྡོ་རྗེའི་དཀྱིལ་འཁོར་དུ་
གཞུག །དམ་ཚིག་དང་ སྡོམ་ པ་ འབོགས། དབང་བསྐུར། ཐབས་ བསྐྱེད་རྫོགས་
བསྟན་ལ་སྒོམ་དུ་གཞུག །དེ་ཡང་ཁྱེར་ལ་སྤྱོད་པ་བྱ། །ནུས་པས་བཀུག་ཅིང་རྒྱུད་
སྦྱང་བའི་ཕྱག་རྒྱ་མ་དེ་ཁྱེར་ལ་སྤྱོད་པ་བྱ།
སྤྱོད་པ་ལ་གདམས་པ། བདག་གི་དལ་བ་མངོན་དུ་ཕྱིར། །བདག་གི་དལ་
བ་མི་ཁོམས་པའི་གནས་བརྒྱད་ལས་ལོག་ནས། དལ་འབྱོར་གྱི་ལུས་ཀྱིས་བཅོམ་
234-113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལྡན་འདས་ཀྱི་རྡོ་རྗེའི་གོ་འཕང་མངོན་དུ་བྱ་བའི་ཕྱིར། གོང་བཤད་འཇིགས་པའི་
གཟུགས་ཅན་གྱིས། །གོང་ལེའུ་དྲུག་པར་གང་བཤད་པའི་འཇིགས་པའི་གཟུགས་
ཅན། ལུས་གཅེར་བུར་ཕུད། ཐལ་བའི་ཚོམ་བུས་བྱུག་པ་བྱས་རུས་པའི་རྒྱན་ལ་
སོགས་ པས་ བརྒྱན། ཅང་ཏེའུ་ དང་ ཐོད་ པ་ ལ་ སོགས་ པ་ བཟུང་ནས་ཤིན་ཏུ་
འཇིགས་པའི་གཟུགས་ཅན་གྱིས་སྤྱོད་པ་བྱེད། སྤྱོད་པ་དེ་འཇིག་རྟེན་གྱི་བཟའ་
བཏུང་གི་དོན་དུ་སྤྱོད་པ་བྱའམ་སྙམ་ན། དེ་མ་ཡིན། སྤྱོད་པ་ལོངས་སྤྱོད་ཕྱིར་མ་
གསུངས། སྤྱོད་པ་དེ་འཇིག་རྟེན་གྱི་བཟའ་བཏུང་ལ་སོགས་པ་ལོངས་སྤྱོད་ཀྱི་དོན་
དུ་བྱ་བར་མ་གསུངས། ཡིད་ནི་བརྟན་ནམ་གཡོ་འམ་ཅི། །ཡིད་ནི་ནམ་སེམས་མི་
གནས་པ་གནས་པར་བྱ་བའི། གཡོ་འམ་ཅི་སྟེ། བརྟན་པ་བོགས་དབྱུང་བའི་དོན་
དུ་སྤྱོད་པ་བྱེད། རང་གི་སེམས་ནི་སོ་སོར་བརྟག །རང་གི་སེམས་ཉིད་འདི་སོ་
སོར་ལྷན་ཅིག་སྐྱེས་པའི་ཡེ་ཤེས་བདེ་སྟེང་དབྱེར་མེད་དུ་རྟོགས་པར་བྱ་བའི་དོན་
དུ་སྤྱོད་པ་བྱེད། རྡོ་རྗེ་སྙིང་པོས་གསོལ་བ།
འོ་ན་ལྷ་མོ་བདག་མེད་མ་སྒོམ་པའི་རྟེན་གྱི་གང་ཟག་ཞིག་སྤྱོད་པ་བྱེད་ན།
རང་ལྷ་མོ་བདག་མེད་མ་བསྒོམ་པ་དང་ཕྱག་རྒྱ་མ་གཉིས་བུད་མེད་གཅིག་ཁྲིད་
ནས་བུད་མེད་གཉིས་ཀྱིས་སྤྱོད་པ་བྱས་པས་ཕྱག་རྒྱ་ཆེན་པོ་མཆོག་གི་དངོས་གྲུབ་
ཇི་ལྟར་ཐོབ་བྱས་ནས་འདྲི་བ། བདག་མེད་རྣལ་འབྱོར་ལྡན་པ་ཡིས། །སྒྲུབ་པ་པོ་
རང་ལྷ་མོ་བདག་མེད་མའི་རྣལ་འབྱོར་དང་ལྡན་པ་ཡིས། ཕྱག་རྒྱ་ཉིད་ཞེས་ཇི་
ལྟར་བརྗོད། །ཕྱག་རྒྱ་རང་ལྷ་མོ་བདག་མེད་མར་བསྒོམས་པ་དང་
། ཕྱག་རྒྱ་ཕྱག་
རྒྱ་གཉིས་དག་གིས། །ཕྱག་རྒྱ་མ་གཉིས་པ་བུད་མེད་ཅིག་ཁྲིད་ནས། བུད་མེད་
གཉིས་ཀྱིས་སྤྱོད་པ་བྱས་པས། ཕྱག་རྒྱའི་དངོས་གྲུབ་ཇི་ལྟར་འགྱུར། །དེས་ཕྱག་
234 -114



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རྒྱ་ཆེན་པོ་མཆོག་གི་དངོས་གྲུབ་ཇི་ལྟར་ཐོབ་པར་འགྱུར། བྱས་ནས་དྲིས་པ་ཡིན།
བཅོམ་ལྡན་འདས་ཀྱིས་བཀའ་སྩལ་བ།
དེ་རྟེན་བསྒྱུར་བར་བྱེད་པ་ཡིན་པས། བུད་མེད་གཟུགས་ནི་སྤངས་ནས་
སུ། །བུད་མེད་ལྷ་མོ་བདག་མེད་མའི་སྐུར་བསྒོམས་པའི་གཟུགས་དེ་སྤངས་ནས་
གཞན་ དུ་བསྒྱུར། གང་ དུ་ བསྒྱུར་ན། བཅོམ་ ལྡན་ འདས་ ཀྱི་གཟུགས་ སུ་ བྱ། །
བཅོམ་ལྡན་འདས་ཧེ་རུ་ཀའི་གཟུགས་སུ་བསྒྱུར་ནས་བསྒོམ། ཇི་ལྟར་དུ་བསྒྱུར་
ན། ནུ་མ་སྤངས་པ་བྷོ་ལར་འགྱུར། །ནུ་མ་གཉིས་སྤངས་པ་ལས་བྷོ་ལ་རུ་བསྒྱུར་
བར་བྱེད། ཀ་ཀྐོ་ལ་དབུས་ཡང་དག་གནས། །ཀ་ཀྐོ་ལ་བྷ་གའི་དབུས་སུ་གནས་
པར་བསྒོམ། འགྲམ་གཉིས་དྲིལ་བུ་གཉིས་སུ་འགྱུར། །པདྨའི་འགྲམ་གཉིས་པོ་
འབྲས་བུ་དྲིལ་བུ་གཉིས་སུ་འགྱུར། ཟེའུ་འབྲུ་བྷོ་ལ་ཅན་དུ་འགྱུར། །པདྨའི་ཟེའུ་
འབྲུ་དེ་བློ་ལ་རྡོ་རྗེའི་བུ་ག་ཅན་དུ་འགྱུར། དེ་རྣམས་སུ་གྱུར་ནས། ལྷག་མ་བདག་
ཉིད་ཆེན་པོ་ཉིད། །ལུས་ལྷག་མ་རྣམས་དེ་བདག་ཉིད་ཆེན་པོ་ཧེ་རུ་ཀའི་གཟུགས་
སུ་བསྒོམ། དགའ་ཆེན་ཧེ་རུ་ཀ་ཡི་གཟུགས། །དགའ་ཆེན་ནི་ཧེ་རུ་ཀའི་གཟུགས་
སུ་བསྒྱུར་བར་བྱེད་པ་ཐབས་བདེ་བ་ཆེན་པོའི་རང་བཞིན་ཡིན།
ཧེ་རུ་ཀ་སྦྱོར་སྐྱེས་བུ་ཉིད། །རང་གི་ལུས་ངག་ཡིད་གསུམ་ཧེ་རུ་ཀ་སྦྱོར་
སྐྱེས་བུ་ཉིད་དུ་གནས་པར་བསྒོམས་པས་ཏིང་ངེ་འཛིན་ལ་བརྟན་པ་ཐོབ་པ་ལ་
ཚེགས་མེད། འབད་པ་མེད་པར་སྐྱེས་བུར་འགྱུར། །འབད་པ་མེད་པར་ཚེགས་
མེད་པར་སྐྱེས་བུ་ཧེ་རུ་ཀའི་སྐུར་འགྱུར། དེ་ལྟར་བསྒྱུར་མི་ནུས་སྙམ་ན། གསལ་
བར་ནུས་པའི་རྣལ་འབྱོར་པ། །ཏིང་ངེ་འཛིན་བརྟན་ཅིང་གསལ་བར་ནུས་པའི་
གང་ ཟག་རྣལ་ འབྱོར་པ་དེ་ཡིས། དེ་ ཕྱིར་ ཕྱག་རྒྱའི་དངོས་གྲུབ་འགྱུར། །རྟེན་
234 -115



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བསྒྱུར་ནས་བསྒོམ་པ་དེའི་ཕྱིར། དེས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་
པར་འགྱུར། འོ་ན་ལྷ་མོའི་གཟུགས་བཤིག་ནས་ཧེ་རུ་ཀའི་གཟུགས་སུ་འགྲོ་བས།
ཐབས་ཤེས་རབ་ཕྱོགས་གཅིག་ཏུ་ཐག་ཆོད་དམ་སྙམ་ན། ཆགས་དང་འཇིགས་པ་
དག་གིས་ཀྱང་
། །ཆགས་པ་ཧེ་རུ་ཀའི་ཆགས་པ་དང་
། བདག་མེད་མའི་གཟུགས་
འཇིགས་ པ་ དག་ གིས་ ཀྱང་། ཐབས་དང་ཤེས་ རབ་ གནོད་ མི་ འགྱུར། །ཐབས་
ཤེས་རབ་གཉིས་ཀྱི་རང་བཞིན་ལ་གནོད་པར་མི་འགྱུར་ཞེས་དམ་བཅའ།
གང་ ཕྱིར་ཐབས་ནི་འབྱུང་བ་ཉིད། །གཏན་ཚིགས་གང་གི་ཕྱིར་གནོད་
པར་མི་འགྱུར་སྙམ་ན། ཐབས་ནི་འབྱུང་ཞིང་འདུག །སྐྱེ་ཞིང་འབྱུང་བར་འདུག་
པའི་ཕྱིར་ན་མི་གནོད། འཇིག་པ་ཤེས་རབ་སྲིད་མཐར་བྱེད། །འཇིག་པ་འཆི་བ་
ཡིན། ཤེས་རབ་སྲིད་མཐར་ཆོས་ཐམས་ཅད་སྟོང་པ་ཉིད་ཀྱི་རང་བཞིན་དུ་མཐར་
བྱེད། དེས་ན་རབ་འཇིགས་ཡོད་མ་ཡིན། །ཐབས་ཤེས་རབ་ ཕྱོགས་གཅིག་ཏུ་
ཐག་ཆོད་པ་མེད་པ་དེས་ན། དོན་དམ་པར་ཐབས་ཤེས་རབ་གཉིས་ལ་རབ་ཏུ་
འཇིགས་པ་ཡོད་པ་མ་ཡིན་ཏེ་སྟོང་པ་ཉིད་དུ་གནས་པ་ཡིན། དེ་ཉིད་ལ་ནི་ཆགས་
པ་མེད། །ཐབས་ཤེས་རབ་ལ་ཐིམ། ཤེས་རབ་ཐབས་ལ་ཐིམ། ཀུན་རྫོབ་ཏུ། ལ་
ལ་འཇིག་པས་འཇིག་པར་འགྱུར། །འཆི་བ་དང་འགག་པ་ཡིན། འཇིག་པ་དངོས་
མེད་ཟད་པ་མེད། །ཐབས་ཤེས་རབ་གཉིས་ཀྱི་རང་བཞིན་དེ་ལ། འཇིག་པའི་
དངོས་པོ་མེད་ཅིང་། ཐབས་ཤེས་རབ་གཉིས་ལ་ཟད་མེད་འཕེལ་བ་མེད། དོན་
ལ་སྐྱེ་བ་ཐམས་ཅད་ནི་ཐབས་ཡིན།
འཇིག་པའི་ཆོས་ཐམས་ཅད་ནི་ཤེས་རབ་ཡིན་པས། ཐབས་ཤེས་རབ་
ཕྱོགས་གཅིག་ཏུ་ཐང་ཆོད་པ་མ་ཡིན། ད་སྤྲོ་བསྡུ་བྱས་ཏེ་འབྲས་བུ་སངས་རྒྱས་
234 --116



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཐོབ་པར་སྟོན་པ། བསྐྱེད་པའི་རིམ་པའི་རྣལ་འབྱོར་གྱིས། །བྱ་བ་ལ་སོགས་པ་
སྟོན་པར་བྱེད། སྤྱོད་པ་ཟླ་བ་གཅིག་བྱས་སོང་བ་དང་སྤྱོད་པའི་གྲོགས་ལས་ཀྱི་
ཕྱག་རྒྱ་མ་དེ་ཡོན་གྱི་མཆོག་གིས་མཉེས་པར་བྱེད། མོ་རང་གི་ཡུལ་དུ་བཏང་
།
བདག་སྔར་གྱི་སྒྲུབ་ཁང་དུ་བསྡད་ནས། བསྐྱེད་པའི་རིམ་པའི་རྣལ་འབྱོར་གྱིས། །
བསྐྱེད་པའི་རིམ་པའི་ཏིང་ངེ་འཛིན་ལ་གནས་ནས། བརྟུལ་ཞུགས་ཅན་གྱིས་སྤྲོས་
བསྒོམ། །བརྟུལ་ཞུགས་ཅན་ རིག་ པ་བརྟུལ་ཞུགས་ ཀྱི་ སྤྱོད་པ་བྱེད་པའམ།
སྒྲུབ་པ་མཐར་ཕྱིན་པའི་དོན་དུ། ཡི་དམ་གྱི་ལྷའི་སྤྲོ་བསྡུ་བསྒོམ། ཇི་ལྟ་བུའི་སྤྲོ་
བསྡུ་སྙམ་ན། སྤྲོས་པ་རྨི་ལམ་ལྟར་བྱས་ནས། །སྤྲོས་པ་དེ་སྣང་གྲགས་ཀྱི་ཆོས་
ཐམས་ཅད་རྨི་ལམ་ལྟར་བྱས་ནས། སྣང་ལ་རང་བཞིན་མེད་པའི་རྨི་ལམ་གྱི་རྣམ་
པ་ལྟ་བུར་བྱེད་པའམ། ཇི་ལྟར་སྒྱུ་མ་རྨི་ལམ་དང་། དེས་ཇི་ལྟར་ སྣང་ལ་རང་
བཞིན་མེད་པ་སྒྱུ་མ་ལྟ་བུའམ། ཇི་ལྟར་བར་མའི་སྲིད་ཡིན་པས། །སྣང་ལས་རང་
བཞིན་མེད་པ་བར་མ་དོའི་སྲིད་པ་བཞིན་དུ་བསྒོམ། རྟག་ཏུ་གོམས་པའི་སྦྱོར་བ་
ལས། །དུས་རྟག་ཏུའམ་དུས་རྒྱུན་དུ་ལམ་གྱི་དུས་སུ་བསྒོམས་པའི་སྦྱོར་བ་ལས།
དཀྱིལ་འཁོར་ཉིད་ནི་དེ་བཞིན་འདོད། །ཡི་དམ་གྱི་ལྷའི་དཀྱིལ་འཁོར་གྱི་སྤྲོ་བསྡུ་
ཉིད་ཀྱིས་སྣང་ལ་རང་བཞིན་མེད་པ་དེ་བཞིན་ཉིད་སྒྱུ་མའམ་རྨི་ལམ་གྱི་སྣང་བར་
འདོད།
དེ་གང་ལས་བྱུང་སྙམ་ན། ཕྱག་རྒྱ་ཆེན་པོར་དབང་བསྐུར་བར། །དབང་
གསུམ་པར་སྒོ་ཕྱེ། བཞི་པར་ཚིག་གིས་གཏན་ལ་ཕབ། དབང་བཞི་གསུམ་གྱི་
དུས་སུ་ཕྱག་རྒྱ་ཆེན་པོའི་དབང་བསྐུར་བས། ཇི་ལྟར་ཤེས་པའི་བདེ་ཆེན་པོ། །ཇི་
ལྟར་དབང་གི་དུས་སུ་ཤེས་པའི་བདེ་ཆེན་པོ། བདེ་སྟོང་དབྱེར་མེད་ཀྱི་རྟོགས་པ་
234 -117



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཡིན། དེ་ཡི་འདི་ནི་བྱིན་བརླབས་ཡིན། །ཕྱག་རྒྱ་ཆེན་པོ་དེའི་དཀྱིལ་འཁོར་ལ་
སོགས་པ་སྒྱུ་མའམ་རྨི་ལམ་གྱི་རྣམ་པ་ལྟ་བུར་གོ་བ་འདི་ནི། དབང་གི་དུས་ཀྱི་
བདེ་སྟོང་དབྱེར་མེད་ཀྱི་བྱིན་བརླབས་ཡིན། གཞན་ལས་དཀྱིལ་འཁོར་འབྱུང་བ་
མེད། །དབང་བཞི་གསུམ་གྱི་དུས་སུ་ཕྱག་རྒྱ་ཆེན་པོ་མ་གཏོགས་པ། གཞན་ལས་
དཀྱིལ་འཁོར་སྣང་ལ་རང་བཞིན་མེད་པ་སྒྱུ་མའམ་རྨི་ལམ་གྱི་རྣམ་པར་གོ་བ་འདི་
འབྱུང་བ་མེད། དེ་ཡན་བཅད་དུ་ཡི་དམ་ལྷའི་སྤྲོ་བསྡུ་གཅིག་ཏུ་བསྒོམ།
ད་སྤྲོ་བསྡུ་དངོས་ལ། བདེ་བ་གནག་ཅིང་བདེ་བ་སེར། །བདེ་བ་ནག་པོ་
མི་བསྐྱོད་པའི་སྐུ་སྤྲོ་བསྡུ་ཞག་གཅིག །བདེ་བ་སེར་པོ་རིན་ཆེན་འབྱུང་ལྡན་གྱི་སྐུ་
སྤྲོ་བསྡུ་ཞག་གཅིག །བདེ་བ་དམར་པོ་བདེ་བ་དཀར། །བདེ་བ་དམར་པོ་སྣང་བ་
མཐའ་ཡས་ཀྱི་སྐུ་སྤྲོ་བསྡུ་ཞག་གཅིག །བདེ་བ་དཀར་པོ་རྣམ་པར་སྣང་མཛད་ཀྱི་
སྐུ་སྤྲོ་བསྡུ་ཞག་གཅིག །བདེ་བ་ལྗང་གུ་བདེ་བ་སྤྲོ། །བདེ་བ་ལྗང་གུ་དོན་ཡོད་
གྲུབ་པའི་སྐུ་སྤྲོ་བསྡུ་ཞག་གཅིག །བདེ་བ་སྔོན་པོ་རྡོ་རྗེ་འཆང་གི་སྐུ་སྤྲོ་བསྡུ་ཞག་
གཅིག །བདེ་བ་རྒྱུ་དང་མི་རྒྱུ་དང༌
། །བདེ་བ་རྒྱུ་བ་ལྷ་ཡིན། མི་རྒྱུ་བ་གཞལ་ཡས་
ཁང་། བདེ་བ་ཤེས་རབ་བདེ་བ་ཐབས། །བདེ་བ་ཤེས་རབ་ཡུམ་ལྔ་ཡིན། །བདེ་
བ་ཐབས་ཧེ་རུ་ཀ་རིགས་ལྔ། དེ་བཞིན་ཀུན་ཏུ་རྒྱུ་སྐྱེས་བདེ། །དབང་གསུམ་པའི་
དུས་ཀྱི་བདེ་བ་དེ་ཡིན། བདེ་བ་དངོས་པོ་དངོས་མེད་བདེ། །བདེ་བ་དངོས་པོ་
ལུས། དངོས་མེད་དེ་སེམས། རྡོ་རྗེ་སེམས་དཔའ་བདེ་བར་བརྗོད། །རྡོ་རྗེ་སྟོང་
པ། སེམས་དཔའ་རིག་པ། བདེ་བར་བརྗོད་རིག་སྟོང་དབྱེར་མེད་ཀྱི་རོ་བདེ་བ་
དང་བདེ་བ་ཆེན་པོ། བདེ་སྟོང་དབྱེར་མེད་དུ་བརྗོད།
དེ་ལྟར་སྤྲོ་བསྡུ་ཞག་བདུན་སོང་བའི་ནང་པར་ཐོ་རངས་ཁར་སོང་ཙམ་ན།
234 -118



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མེ་
བཤད་པའི་རྒྱུད་སམྦུ་ཊར་བཤད་པའི་སངས་རྒྱས་པའི་རྟགས་འདི་རྣམས་འབྱུང་
བར་འགྱུར་ཏེ། རིག་པའི་སྐྱེས་བུ་གྲུབ་པའི་ཚེ། །ལྟས་འདི་ལྟ་བུ་དག་འབྱུང་བར་
འགྱུར་ཏེ། ས་ཆེན་པོ་འདི་རྣམ་པ་དྲུག་ཏུ་གཡོ་ཞིང་། ཡིད་དུ་འོང་བའི་སྒྲ་གྲགས་
ལ། ཕྱོགས་ཐམས་ཅད་དུ་འོད་ཆེན་པོ་བསྐལ་པའི་མེ་ལྟ་བུ་འབྱུང་ཞིང་
། བདུད་
ཀྱི་གནས་སུ་ཆ་ལང་ལྟ་བུའི་སྒྲ་གྲགས་པས་སྐར་མདའ་ལྟུང་ཞིང་
། རྒྱ་མཚོ་ཆེན་པོ་
འཁྲུག་པ་དང༌། ཐོག་འབེབ་པ་དང་
། ཕྱག་རྒྱའི་སྙིང་པོ་ཅན་གྱི་ཡེ་ཤེས་ཀྱི་མེ་
འབར་བས་བསྐྱིངས་ཤིང་ཁམས་གསུམ་པོ་སྣང་བར་མཛད་དེ། ཚངས་པ་དང༌།
ཁྱབ་འཇུག་དང་། ཆུ་ལྷ་དང་། བརྒྱ་བྱིན་དང་
། དྲང་པོ་དང་། སྨིན་དྲུག་དང་།
དང༌། ཉི་མ་དང་། ཟླ་བ་དང་། གནོད་སྦྱིན་གྲུབ་པ་དང་
། དྲི་ཟ་དང་། མི་འམ་ཅི་
དང༌། ལྷོ་འཕྱེ་ཆེན་པོ་དང་
། རིག་ འཛིན་ དང་། རིའི་ ལྷ་མོ་ལ་ སོགས་ པ་དང་།
གཞན་ཡང་སུམ་ཅུ་རྩ་ གསུམ་གྱི་ལྷ་རྣམས་དེར་ལྷགས། མེ་ཏོག་ཀུན་ཏུ་འཐོར་
ཞིང་
། གླིང་ བུ་ དང༌། པི་ ཝཾ་ དང་། ཀུ་ མུ་ ཏ་ དང་། ཅང་ ཏེའུ་ དང་། དུང་ དང་།
ཟངས་ཀྱི་སྤྱད་པ་དང་། ས་ཏ་ཧ་དང་། རྡོ་རྔ་ལ་སོགས་པའི་སྒྲ་རྣམས་ཀྱིས་ནམ་
མཁའ་ལ་གནས་ཏེ་མཆོད་ཅིང་
། མཚོ་སྨན་དང་། རིག་འཛིན་ལ་སོགས་པའི་བུ་
མོ་རྣམས་གླུ་ལེན་ཅིང་གར་བྱེད་ལ། མི་འམ་ཅི་དང་
། གནོད་སྦྱིན་ལ་སོགས་པ་
རྣམས་དགའ་མགུར་རྩེ་ཞིང་རྒྱལ་བར་གྱུར་ཅིག་ཅེས་སྒྲ་འབྱིན་ཏོ། །
ལྷ་རྣམས་ནམ་མཁའ་ལ་གནས་ཏེ་ལེགས་སོ་སྦྱིན་པར་བྱེད་ལ་གཞན་ཡང་
དགའ་ལྡན་ན་གནས་པའི་ལྷ་རྣམས་དང་
། འོག་མིན་གྱི་མཐར་ཐུག་པའི་ལྷ་རྣམས་
འོངས་ཏེ། ཕྱག་འཚལ་ཞིང་
། གུས་པའི་ཚུལ་གྱིས་མེ་ཏོག་དང་བདུག་པ་དང་དྲི་
སྣ་ཚོགས་ཀྱི་ཆར་འབེབས་ཏེ། མདོར་ན་སྒྲུབ་པ་པོའི་བསོད་ནམས་ཀྱིས་ཁམས་
234--119



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གསུམ་ན་ཡོད་པའི་མཆོད་པ་རྣམས་ཀྱིས་མཆོད་པར་འགྱུར་རོ། །ཞེས་གསུངས་
པའི་རྟགས་དེ་རྣམས་འབྱུང་
། སངས་རྒྱས་པའི་རྟགས་དེ་རྣམས་འབྱུང་བར་རིགས་
པ་ཡིན་པ་ལ། མ་བྱུང་ན་ད་དུང་ནང་ན་རྣམ་པར་རྟོག་པའི་ལྷག་མ་བག་ཙམ་ཡོད་
པའི་རྟགས་ཡིན་པས། ལྷ་གནད་ལ་བོར་བའི་ཆོ་ག་བྱེད་པ།
གུར་ལེའུ་གཉིས་པ་ནས་བཟླས་དང་སྒོམ་ལ་མངོན་དགའ་བའི། །དངོས་
གྲུབ་གལ་ཏེ་མི་སྟེར་ན། །དེ་ཚེ་མཁའ་འགྲོ་མ་བཞི་ཡིས། །སངས་རྒྱས་རྣམས་ལ
སྟོབ་ ཀྱིས་འགྲུབ། །གསུངས་པའམ། གུར་ལེའུ་དགུ་པ་ནས། སངས་རྒྱས་ཕུར་
གདབ་ གནད་ ལ་ བོར། །གསུངས་ པ་ དང་། གུར་ ལེའུ་ བཅོ་ ལྔ་ པ་ ནས། རྡོ་ རྗེ་
མཆོད་པ་རབ་བསམས་ནས། །སྔགས་པས་རྟག་པ་འགྲུབ་པ་དང་། །རྡོ་རྗེ་ཅན་དུ་
འགྲུབ་འགྱུར་ཏེ། །ཀུན་གྱི་གཙོ་བོའང་འགྲུབ་པར་འགྱུར། །ཞེས་གསུངས་པས།
དོན་དམ་གྱི་ལྷ་ལ་དོན་དམ་གྱི་ཕུར་པ་གདབ། དྲག་ཤུལ་གྱིས་ལྷ་གནད་ལ་བོར་
བའི་ཆོ་ག་ཞག་བདུན་བྱེད། གཟོད་སྒྲུབ་པ་ཞག་བདུན་བྱས་པའི་ནང་པར་ཐོ་
རངས་ཁར་སོང་ཙམ་ན། སྤྲོས་པ་ཉིད་ན་སྤྲོས་མེད་བྱེད། །སྤྲོས་པ་སྣང་གྲོགས་ཀྱི་
ཆོས་ཐམས་ཅད་རང་གི་ལུས་ལ་བསྡུ། རང་གི་ལུས་ཀྱང་སྤྲོས་མེད་འོད་གསལ་
ཆོས་ཀྱི་སྐུའི་རང་བཞིན་ཅན་དུ་བྱེད། འོད་གསལ་སྟོང་ཉིད་ཆོས་ཀྱི་སྐུའི་ངང་ནས
།
གཟུགས་ཀྱི་སྐུ་མཚན་བཟང་པོ་སུམ་ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ།
འོད་དང་འོད་ཟེར་གྱིས་སྤུས་པའི་རང་བཞིན་ཅན་དུ་བྱེད།
དེ་ལྟར་ཡང་བཤད་པའི་རྒྱུད་སམྦུ་ཊ་ནས། སྦྱོར་བས་བསྒོམས་པར་གྱུར་
ནས་ནི། །གང་ཚེ་ལས་ ཀྱིས་ལུས་ཞིག་ནས། །ལྷ་ཡི་ལུས་ སུ་གྱུར་མཐོང་སྟེ། །
གསུངས་པ་དང་། གུར་ལེའུ་དང་པོ་ནས། དེ་ནི་དེ་ཡི་སྔོན་འགྲོ་བ། །ནོར་བུ་སྣ་
234 -120



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཚོགས་གཟུགས་ཇི་བཞིན། །གསུངས་པའམ། གུར་ལེའུ་བཅུ་བཞི་པ་ནས། རྣམ་
པ་ལྔ་རྣམས་སྤངས་པ་ཡི། །བདག་ཉིད་མགོན་པོ་ཧེ་རུ་ཀ །འཇའ་ཚོན་ལྟ་བུ་ཉི་
དང་ནི། །ཞེས་གསུངས་པ་དང་། ལེའུ་བཅུ་བཞི་པ་དེ་ཉིད་ནས། མཚན་བཟང་པོ་
སུམ་ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ། འོད་དང་འོད་ཟེར་གྱིས་སྤུས་
པའི་སྐུ་དེ་ནི་ང་ཡིན་ནོ། །ཞེས་གསུངས། སངས་རྒྱས་པའི་དུས་སུ་སེམས་ཅན་གྱི་
དོན་རང་ཇི་ལྟར་དུ་བྱེད་སྙམ་ན། སམྦུ་ཊ་ནས། ཡིད་བཞིན་གྱི་ནོར་བུ་རིན་ཆེན་
ལྟར་སྐྱེ་བོ་རྣམས་ཀྱི་དོན་བྱེད་ཅིང་
། ཞེས་གསུངས་པས། དཔེར་ན་ཡིད་བཞིན་གྱི་
ནོར་བུ་རིན་པོ་ཆེ་དེ་ལ། སེམས་ཅན་འདི་དང་འདིའི་དོན་བྱེད་སྙམ་པ་མེད་ཀྱང་
རང་བཞིན་ལྷུན་གྲུབ་ཏུ་སེམས་ཅན་གྱི་དོན་འབྱུང་བ་བཞིན་དུ། སངས་རྒྱས་པའི་
དུས་སུ་སེམས་ཅན་འདི་དང་འདིའི་དོན་བྱེད་སྙམ་པ་མེད་ཀྱང་རང་བཞིན་ལྷུན་
གྲུབ་ཀྱིས་སེམས་གྱི་དོན་འབྱུང་
།
དེ་ལྟར་ཡང་གུར་ལེའུ་དང་པོ་ནས། གང་དང་གང་གིས་འདུལ་བ་ཡི། །
སེམས་ཅན་རྣམས་ནི་འདུལ་བར་འགྲོ། །གསུངས་པའམ། བསྡུ་ཕྱིར་རྡོ་རྗེ་ཅན་
འཁོར་ལོ། །དུ་མའི་རྣམ་པར་རང་ཉིད་འགྱུར། །ཞེས་གསུངས། སྤྲོ་བསྡུ་དེ་རྣམས་
ལེའུ་འདི་ནས་ཞག་བདུན་དུ་སྒོམ་པར་བཤད། གུར་ལེའུ་བཅོ་ལྔ་པར་བཤད་ཙམ་
ན། ཉི་མ་ གཅིག་ གིས་ འགྲུབ་ འགྱུར་ རམ། །ཆོ་ ག་ ཉི་ མ་ གཉིས་ནའམ། །ཉིན་
གསུམ་རབ་ཏུ་སྦྱར་བྱས་སམ། །དེ་བཞིན་ཉི་མ་བཞི་ཡིས་སམ། །ཉིན་ལྔ་རབ་ཏུ་
སྦྱར་བ་ཡིས། །འགྲུབ་འགྱུར་འདི་ལ་ཐེ་ཚོམ་མེད། །གསུངས་པའམ། སྦྱོར་བ་
འདི་ནི་རབ་བརྩམས་ན། །སྐྱ་རིངས་ཤར་བའི་དུས་སུ་ནི། །འགྲུབ་འགྱུར་འདི་ལ་
ཐེ་ཚོམ་མེད། །ཞེས་གསུངས། སངས་རྒྱས་པའི་དུས་སུ་ཟུང་འཇུག་རྡོ་རྗེ་འཆང་དེ་
234 -121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལ། མཚན་ཉིད་བརྒྱད་ཀྱི་ཡོན་ཏན་འབྱུང་བར་འགྱུར་ཏེ། ཕྲ་བ་དང་ཡང་བ་དང་།
བདག་པོར་འགྱུར་བས། གར་ཡང་ཕྱིན་པ། མཆོད་པར་འོས་པ། འདོད་དགུར་
བསྒྱུར་བ། དགའ་མགུར་གནས་པ། དབང་དུ་གྱུར་པ་དང་། མཚན་ཉིད་རྣམས་
པ་བརྒྱད་ཀྱི་ཡོན་ཏན་འབྱུང་
། འོ་ན་སངས་རྒྱས་པའི་དུས་སུ་འགྲོ་བ་རང་གར་
འགྲོ། གནས་པ་རང་གར་གནས་སྙམ་ན།
བཤད་པའི་རྒྱུད་སམྦུ་ཊ་ནས། རིག་པའི་སྐྱེས་བུ་གྲུབ་པའི་ཚེ། །གང་དུ་
འགྲོ་ཞིང་གང་དུ་གནས། །བྱས་ནས་དྲིས་པས། ལན་དུ། རིག་པའི་སྐྱེས་བུ་གྲུབ་
པའི་ཚེ། །གང་དུ་མི་འགྲོ་གར་མི་གནས། །ཐོག་མར་དུས་མཐའ་རྣམ་པར་སྤོངས། །
ཞེས་གསུངས་པས་ཆོས་ཀྱི་སྐུའི་དབང་དུ་བྱས་ནས། སྐྱེ་འགག་གནས་གསུམ་དང་
བྲལ་བར་བྱས་ནས་ལན་བཏབ། གཟུགས་ཀྱི་སྐུའི་དབང་དུ་བྱས་ནས། མཚན་
བཟང་པོ་སུམ་ཅུ་རྩ་གཉིས། དཔེ་བྱད་བཟང་པོ་བརྒྱད་ཅུ། འོད་དང་འོད་ཟེར་
གྱིས་སྤྲས་པའི་སྐུ་རུ་སངས་རྒྱས། དེ་ལྟར་ཡང་བཤད་པའི་རྒྱུད་སམྦུ་ཊ་ནས།
གཉིས་མེད་སྲིད་གསུམ་སྣང་བ་པོ། །ཞེས་གསུངས།
སངས་རྒྱས་པའི་དུས་འདི་ལ། ཇོ་བོ་མེ་ཏྲི་པས། མེ་ལོང་ལ་ཧས་བཏབ་པ་
ཡལ་བ་བཞིན་དུ་སངས་རྒྱ་བར་བཞེད། ཇོ་བོ་ཆེན་པོ་ནཱ་རོ་པས། སྦྲུལ་གྱི་པགས་
པ་བརྗེས་ པ་བཞིན་དུ་སངས་རྒྱ་བར་བཞེད། དེ་སྤྲོས་བསྡུ་བྱས་ཏེ་འབྲས་བུ་
སངས་རྒྱས་ཐོབ་པར་བྱ་བ་བཤད། ད་བརྩད་པའི་སྐྱོན་སྤངས་སྟོན། དེ་ལ་དྲི་བ་
དང་། ལན་གཉིས་ལས། དྲིས་ པ། རྡོ་ རྗེ་ སྙིང་པོས་གསོལ་བ། བྱ་བ་ལ་སོགས་
པས་སྟོན་པར་བྱེད། རྫོགས་རིམ་དཀྱིལ་འཁོར་སྣང་ལ་རང་བཞིན་མེད་པ་ཕྱག་
རྒྱ་ཆེན་པོར་ཤར་ཙམ་ན་བསྐྱེད་པའི་རིམ་པ་སྒོམ་དགོས་སམ་མི་དགོས་སྙམ་ནས་
234 -122



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དྲིས་པ། རྫོགས་པའི་རིམ་པའི་རྣལ་འབྱོར་འདི། རྫོགས་པའི་རིམ་པ་བདེ་བ་དང་
བདེ་བ་ཆེན་པོ། བདེ་སྟོང་དབྱེར་མི་ཕྱེད་པའི་རྣལ་འབྱོར་འདི། དེ་ཡི་བདེ་བ་བདེ་
ཆེན་བརྗོད། །དེའི་རོ་བདེ་བ་དང་བདེ་བ་ཆེན་པོ་བདེ་སྟོང་དབྱེར་མེད་ཀྱི་རང་
བཞིན་བརྗོད། རྫོགས་པའི་སྒོམ་པ་མེད་པ་སྟེ། །དེ་ལྟ་བུའི་རྫོགས་རིམ་གྱི་སྣང་
ལ་ རང་བཞིན་མེད་པ་ཕྱག་རྒྱ་ཆེན་པོར་ཤར་ཙམ་ན། སྒོམ་པ་མེད་པ་སྟེ། དུས་
འདི་ཙམ་ན་བསྐྱེད་པའི་རིམ་པ་དམིགས་པ་རྩེ་གཅིག་ཏུ་གཏད་པའི་སྒོམ་པ་མེད་
པ་སྟེ། བསྐྱེད་པའི་ཡིས་ནི་ཅི་ཞིག་འཚལ། །བསྐྱེད་རིམ་སྒོམ་པ་ལ་དོན་ཅི་ཞིག་
འཚལ་ཏེ། བསྐྱེད་རིམ་སྒོམ་པ་ལ་དགོས་པ་ཅི་ཡོད་བྱས་ནས་དྲིས་པ་ཡིན། དེས་
དྲི་བ་བཤད་ནས།
ད་ལན་སྟོན། དེ་ལ་བཞི་ལས། ངོ་མཚར་བ་སྔོན་དུ་འགྲོ་བས་བསྐྱེད་རིམ་
མེད་ན་འགྲུབ་པར་མི་འགྱུར་བ་དཔེ་དོན་གྱིས་བསྟན་པ། བཅོམ་ལྡན་འདས་ཀྱིས་
བཀའ་སྩལ་བ། ཨེ་མ་བྱང་ཆུབ་ སེམས་ པདའ་ཆེ། །ཨེ་མ་ངོ་མཚར་བའི་ཚིག་
ཡིན། བྱང་ཆུབ་སེམས་དཔའ་ཆེན་པོ་ཞེས་ སྡུད་ པ་པོ་ལ་བོས་ནས། དད་ པའི་
ཤུགས་ཀྱིས་རབ་ཏུ་ཉམས། སྡུད་པ་པོ་རྡོ་རྗེ་སྙིང་པོ་ཁྱོད། རྫོགས་རིམ་ལ་ཤིན་ཏུ་
དད་པར་གྱུར། །ལེའུའི་མགོ་ན་མར་ལ། ནམ་མཁའ་ལྟ་བུའི་ཆོས་ཀུན་ལ། རྒྱ་
མཚོ་ཀུ་བ་ཇི་ལྟ་བར། །ཟེར་ནས་རྫོགས་རིམ་ནམ་མཁའ་ལྟ་བུ་འམ། རྒྱ་མཚོ་
དང་འདྲ་བ་མི་སྒོམ་པར་བསྐྱེད་རིམ་ཕྱག་ཚང་ཀུ་བ་ལྟ་བུ་བསྒོམས་པས། སེམས་
ཅན་གྱི་དོན་ཇི་ལྟ་བུ་འགྲུབ་པར་འགྱུར་ཟེར་ནས་འདྲིར་བྱུང་
། འདིར་ཡང་དཀྱིལ་
འཁོར་ སྣང་ལ་རང་བཞིན་མེད་པ་ཕྱག་རྒྱ་ཆེན་པོར་ཤར་ཙམ་ན། བསྐྱེད་རིམ་
བསྒོམས་པས་དོན་ཅི་ཞིག་འཚལ་ཟེར་ནས་ལན་གཉིས་འདྲིར་བྱུང་བས། སྡུད་པ་
234-123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པོ་ཁྱོད་རྫོགས་རིམ་ལ་ཤིན་ཏུ་དད་པར་འདུག །དེའི་ཤུགས་ཀྱིས་བསྐྱེད་རིམ་ཆ་
བག་ཙམ་ཞིག་ཉམས། དེས་ཆོས་བདེན་པ་གཉིས་ཡ་བྲལ་དུ་སོང་བ་ཡིན། ལུས་
ཀྱི་དངོས་མེད་གང་ལ་བདེ། །བསྐྱེད་ རིམ་ལུས་ཀྱི་དངོས་པོ་མེད་པར། རྫོགས་
རིམ་ཟག་མེད་ཀྱི་བདེ་བ་དེ་གང་ལ་བརྟེན་ནས་སྐྱེ་སྟེ། བདེ་བར་སྨྲ་བར་མི་ནུས་
སོ། །
ལུས་ཀྱི་གནས་ལུགས་མི་ཤེས་ པར་རྩའི་གནས་ལུགས་མི་ཤེས། རྩའི་
གནས་ལུགས་མི་སེས་ པས་ རྩ་མདུད་ཀྱི་གནས་ལུགས་མི་ཤེས། རྩ་མདུད་གྱི་
གནས་ལུགས་མི་ཤེས་པར་ཕ་དང་མའི་ཐིག་ལེ་དཀར་དམར་གྱི་སྡོད་པ་མི་ཤེས།
དེ་མ་ཤེས་པས་སེམས་ཀྱི་རྒྱལ་པོའི་བཞུགས་པ་མི་ཤེས། དེ་མི་ཤེས་པས་དུས་
འདི་དང་གནས་འདིར་བསྒོམ་ན་བདེ་སྟོང་གི་ཉམས་མྱོང་རྒྱུད་ལ་སྐྱེ་བ་དང་
། དུས་
འདི་དང་གནས་འདིར་བསྒོམ་ཀྱང་བདེ་སྟོང་གི་ཉམས་མྱོང་རྒྱུད་ལ་མི་སྐྱེ་བྱ་བའི་
གནད་མི་ཤེས་པས་ན། བདེ་བར་སྨྲ་བར་མི་ནུས་སོ། །ཁྱབ་དང་ཁྱབ་བྱེད་ཚུལ་
གྱིས་ནི། །ཁྱབ་བྱ་ལྷའི་སྐུ་དང་ཁྱབ་བྱེད་བདེ་བ་གཉིས་ཕན་ཚུན་དང་ཁྱབ་བྱ་དང་
ཁྱབ་བྱེད་ཀྱི་ཚུལ་དུ་གནས་པ་ཡིན། བདེ་བས་འགྲོ་བ་ཁྱབ་པ་ཉིད། །དེ་བས་ན་
བདེ་སྟོང་དབྱེར་མེད་ཀྱི་བདེ་བ་དེས་འགྲོ་བ་ཐམས་ཅད་ཀྱི་ལུས་ལ་རང་ཆས་སུ་
ཁྱབ་པ་ཉིད།
ད་ཁྱབ་བྱ་ལྷའི་སྐུ་ལོག་ན་ཁྱབ་བྱེད་བདེ་བ་ལྡོག་པ་དཔེ་ཡི་སྒོ་ནས་བསྟན་
པ། ཇི་ལྟར་མེ་ཏོག་ལ་གནས་དྲི། །དཔེ་ཇི་ལྟར་མེ་ཏོག་ཨུ་དུམྦ་ར་ལ་གནས་པའི་
དྲི་དེ། མེ་ཏོག་དངོས་མེད་ཤེས་མི་འགྱུར། །མེ་ཏོག་ཨུ་དུམྦ་རའི་དངོས་པོ་དེ་མེད་
ན། དེ་ལ་བརྟེན་པའི་དྲི་མ་ཁ་དོག་དེ་ཤེས་པར་མི་འགྱུར། དེ་བཞིན་གཟུགས་
234 -124



དཔལ་ཀྱི་རྡོ་རྗེའི་འགྲེལ་པ་རིན་པོ་ཆེའི་རྒྱན།
སོགས་དངོས་མེད་པར། །དཔེ་དེ་བཞིན་དུ་གཟུགས་ལ་སོགས་པ་བསྐྱེད་རིམ་
ལུས་ཀྱི་དངོས་པོ་མེད་པར། བདེ་བ་ཉིད་ཀྱང་དམིགས་མི་འགྱུར། །རྫོགས་རིམ་
ཟག་མེད་ཀྱི་བདེ་བ། བདེ་སྟོང་དབྱེར་མེད་ཀྱི་བདེ་བ་དེ་དམིགས་ཤིང་རྟོགས་
པར་མི་འགྱུར་བས། བསྐྱེད་རྫོགས་ཡ་མ་བྲལ་བར་ཟུང་འཇུག་དབྱེར་མེད་དུ་
སྒོམ་དགོས།
ད་དངོས་པོ་དང་དངོས་པོ་མེད་པ་ཐམས་ཅད་བདེ་སྟོང་གཉིས་མེད་ལས་
མ་འདས་པར་སྟོན། དངོས་དང་དངོས་མེད་ཉིད་ཀྱང་ང་
། །དངོས་དང་ཕྱི་སྣོད་ཀྱི་
འཇིག་རྟེན་ནང་བཅུད་ཀྱི་སེམས་ཅན་དང་། བསྐྱེད་པའི་རིམ་པ་ཉིད་ཀྱང་ང་
། །
དངོས་མེད་དེའི་ རང་བཞིན་སྟོང་ པ་དང་། རྫོགས་ པའི་ རིམ་པ་ཉིད་ཀྱང་ང་། །
དངོས་ པོ་རྟོགས་ ཕྱིར་ སངས་རྒྱས་ང་། དངོས་ པོ་ རང་རྒྱུད་པ་ མིན་ པ་ སྟེ། སྣང་
གྲགས་ ཀྱི་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་ སུ་རྟོགས་པའི་ ཕྱིར།
སངས་རྒྱས་ཀྱང་ང་ཡིན་ནོ། །རྟེན་གྱི་གང་ཟག་ཐམས་ཅད་ཀྱིས་རྟོགས་སམ་སྙམ་
པ། གང་ ཞིག་ལེ་ ལོས་ བསྣུན་པ་ དང་། །རྟེན་གྱི་གང་ ཟག་ གང་ ཞིག་ ལེ་ལོས་
བསྣུན་པ་འཇིག་རྟེན་གྱི་བྱ་བ་ལ་དགའ་བ་ཡིན། རྨོངས་པ་གང་གིས་ང་མི་ཤེས། །
ལྷན་ཅིག་སྐྱེས་པའི་ཡེ་ཤེས་ལ་རྨོངས་པའི་གང་ཟག་གིས། ལྷན་ཅིག་སྐྱེས་པའི་ཡེ་
ཤེས་ང་མི་ཤེས།
དེ་གང་ལ་བརྟེན་ནས་རྟོགས་ཤིང་ཤེས་སྙམ་ན། རྫོགས་རིམ་གཞན་ལུས་
དང་རང་ལུས་གཉིས་ལ་བརྟེན་ནས་བསྒོམས་པས་རྟོགས་པར་འགྱུར། དང་པོར་
གཞན་ལུས་ལས་ཀྱི་ཕྱག་རྒྱ་ལ་བརྟེན་ནས་རྟོགས་པར་སྟོན་པ། རྡོ་རྗེ་བཙུན་མོའི་
བྷ་ག་ནི། །རྡོ་རྗེ་རྣལ་འབྱོར་ པའི་ ཐབས་ ཀྱི་ རྡོ་ རྗེ་ རྩེ་ལྔ་ པར་ བྱིན་གྱིས་རློབ།
234 -125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བཙུན་མོའི་བྷ་ག་ལས་ཀྱི་ཕྱག་རྒྱའི་ཆོས་འབྱུང་པདྨར་བྱིན་གྱིས་རློབ། ཨེ་ཡི་རྣམ་
པའི་ཆ་བྱད་གཟུགས། །རྒྱ་གར་གྱི་ཡི་གེ་ཨེ་དེ་དབྱིབས་གྲུ་གསུམ་དུ་ཡོད་པ་
བཞིན་དུ་ལས་ཀྱི་ཕྱག་རྒྱའི་ཆོས་འབྱུང་གི་རྩ་ཁ་ཁ་མུ་ཀ་བྱ་རོག་གི་གདོང་ཅན་བྱ་
བའི་དབྱིབས་ཀྱང་གྲུ་གསུམ་དུ་ཡོད། སངས་རྒྱས་རིན་ཆེན་ཟ་མ་ཏོག །དེ་ལ་
བརྟེན་ནས་བསྒོམས་པས་དོན་དམ་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེས་ཙམ་
ན། རྣམ་རྟོག་འགགས་ པས་ སངས་རྒྱས། དགོས་འདོད་ཐམས་ཅད་སྟེར་ བས་
རིན་པོ་ཆེ། ཟ་མ་ཏོག་རྡོ་རྗེ་དང་པདྨ་ཁ་སྦྱར། བྱིན་གྱིས་རློབ་ཅིང་སྙོམས་པར་
འཇུག་པ་བྱས་པས། བདེ་བ་ཅན་དུ་རྟག་ཏུ་བཞུགས། །ཐིག་ལེ་གཟུང་བཟློག་ལ་
བརྟེན་ནས་བདེ་སྟོངདབྱེར་མེད་ཀྱི་དོན་དེ་རྒྱུད་ལ་སྐྱེ། དེ་གཞན་ལུས་ལས་རྒྱས་
བཏབ་སྟེ་རྟོགས་པར་སྟོན།
ད་རང་ལུས་ལ་བརྟེན་ཏེ་རྟོགས་པར་སྟོན་པ། རྡོ་རྗེ་བཙུན་མོའི་བྷ་ནི། །རྡོ་
རྗེ་སྤྱི་བོར་བདེ་ཆེན་གྱི་ཡི་གེ་ཧཾ་འཁྱོག་པོ་བྱང་ཆུབ་སེམས་ཀྱི་ཐིག་ལེའི་བདག་
ཉིད་མགོ་ཐུར་དུ་བསྟན་པ་དེ་ཡིན། བཙུན་མོའི་བྷ་ག་ལྟེ་བའི་རྩ་མདུད་ཡིན། ཨེ་
ཡི་རྣམ་པའི་ཅ་བྱད་གཟུགས། །རྒྱ་གར་གྱི་ཡི་གེ་ཨེ་དེ་གུ་གསུམ་དུ་ཡོད་པ་བཞིན་
དུ་ལྟེ་བའི་རྩ་མདུད་ཀྱི་དབྱིབས་ཀྱང་གྲུ་གསུམ་དུ་ཡོད། སངས་རྒྱས་རིན་ཆེན་ཟ་
མ་ཏོག །དོན་ དམ་ ལྷན་ ཅིག་ སྐྱེས་ པའི་ ཡེ་ཤེས་རྟོགས་ པའི་ཚེ་ན། རྣམ་རྟོག་
འགགས་པས་སངས་རྒྱས། དགོས་འདོད་སྟེར་བས་རིན་པོ་ཆེ། །ཟ་མ་ཏོག་ལྟེ་
བའི་ཨ་དེ་སྤྱི་བོའི་ཧཾ་ཁ་སྦྱར་བ་གཏུམ་མོ་འབར་འཛག་ལ་བརྟེན་ནས་བསྒོམས་
པས། བདེ་བ་ཅན་དུ་རྟག་ཏུ་བཞུགས། །བདེ་བ་ཅན་བདེ་སྟོང་དབྱེར་མེད་པའི་
རང་བཞིན་ལྷན་ཅིག་སྐྱེས་ པའི་ཡེ་ཤེས་རྒྱུད་ལ་སྐྱེ། དེ་ གཞན་ལུས་ རང་ལུས་
234 -126



རིག་རྟེན་
དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཉིས་ལ་བརྟེན་ནས་རྟོགས་པར་བསྟན།
དབང་བཞི་གསུམ་དང་ལམ་ཆགས་ཅན་དང་ཆགས་བྲལ་གཉིས་ལ་བརྟེན་
ནས་ལྷན་ཅིག་སྐྱེས་པའི་ཡེ་ཤེས་ཤིག་རྒྱུད་ལ་སྐྱེས་ཙམ་ན། འཆད་པ་པོ་ང་ཆོས་
ཀྱང་། །དུས་འདི་ཙམ་ན་འཆད་པ་པོ་སྟོན་པར་བྱུང་བ་ཡང་ལྷན་ཅིག་སྐྱེས་པའི་ཡེ་
ཤེས་ང་རང་ཡིན། བཤད་རྒྱུའི་ཆོས་སུ་བྱུང་བའང་ལྷན་ཅིག་སྐྱེས་པའི་ཡེ་ཤེས་ང་
ཡིན། རང་གི་ཚོགས་ལྡན་ཉན་པ་ང་
། །རང་གི་ཚོགས་དང་ལྡན་པ་ཉན་པ་པོར་
བྱུང་བའང་ལྷན་ཅིག་སྐྱེས་པའི་ཡེ་ཤེས་ང་ཡིན། འཇིག་རྟེན་སྟོན་པ་བསྒྲུབ་བྱ་ང་
། །
འཇིག་ ་པ་རྣམས་ཀྱི་སྟོན་པར་བྱུང་བའང་ང་ཡིན། བསྒྲུབ་པར་བྱ་བའི་ཆོས་
བདེ་སྟོང་དབྱེར་མེད་དུ་བྱུང་བ་དང་ང་ཡིན། དེར་མ་ཟད། འཇིག་རྟེན་འཇིག་རྟེན་
འདས་པ་ང་། །འཇིག་རྟེན་པ་འཁོར་བའི་ཆོས་སུ་བྱུང་བའང་ང་རང་ཡིན། འཇིག་
རྟེན་ལས་འདས་དཔལ་རྣམ་པར་བྱང་བ་མྱ་ངན་ལས་འདས་པའི་ཆོས་སུ་བྱུང་བ
ཡང་ང་རང་ཡིན། ང་དེ་རང་གང་ཡིན་སྙམ་ན། ལྷན་ཅིག་སྐྱེས་དགའི་རང་བཞིན་
ང་། །ལྷན་ཅིག་སྐྱེས་པའི་ཡེ་ཤེས་ཀྱི་དགའ་བའི་རང་བཞིན་བདེ་བ་དང་སྟོང་པ་
དབྱེར་མེད་པའི་དོན་དེ་ཡིན།
འོ་ན་བདེ་སྟོང་དབྱེར་མེད་ལྷན་ཅིག་སྐྱེས་པའི་ཡེ་ཤེས་དེ། དབང་བཞི་
གསུམ་དང་ལམ་ཆགས་ཅན་དང་ཆགས་བྲལ་གྱི་དུས་སུ་དགའ་བའི་གོ་རིམ་གར་
གཏོགས་ན། མཆོག་མཐའ་དགའ་བྲལ་དང་པོར་ནི་དགའ་བ་དང་མཆོག་དགའི་
མར་མཐའ། དགའ་བྲལ་གྱི་ཡར་མཐའ་དང་པོ་དེར། མུན་པ་ལ་ནི་མར་མེ་ལྟར། །
དཔེ་མུན་པ་ལ་མར་མེ་བཏེགས་པ་ལྟར་རྟོགས་པ་འགྱུར། དཔེར་ན་འོ་སྐོལ་
དཔོན་སློབ་རྣམས་ལ་མཛོད་མུན་ནག་ཞིག་ན། གསེར་གྱི་བུམ་པ་ཞིག་ཡོད་པའི་
234 -127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དབང་དུ་བྱས་ནས་གང་ཟག་ཞིག་མར་མེ་འམ་གསལ་སྒྲོན་མེད་པར་དེ་ལེན་དུ་
བཏང་བས། གསེར་གྱི་བུམ་པ་མ་རྙེད་པར་ཁོང་རང་གི་མགོ་བརྡབས་ནས་འོང་
།
རྟེན་གྱི་གང་ཟག་གཞན་ཞིག་ལ་མར་མེ་འམ་གསལ་སྒྲོན་ཞིག་བསྐུར་ནས་བཏང་
བས། གསེར་གྱི་བུམ་པ་ཡང་རྙེད། ཁོང་རང་གི་མགོ་ཡང་མ་བརྡབས་པར་འོང་
།
དཔེ་དེ་བཞིན་དུ་མཛོད་མུན་ནག་དང་འདྲ་བ་དེ་རང་གི་རྒྱུད་ཉོན་མོངས་དུག་ལྔ་
དུག་གསུམ་མཐའ་དག་དང་བཅས་པ་ཡིན། གསེར་གྱི་བུམ་པ་དང་འདྲ་བར་ལྷག་
མཐོང་གསལ་བའི་ལྷན་ཅིག་སྐྱེས་པའི་ཡེ་ཤེས་དེ་ཡིན། མར་མེའི་གསལ་བ་དང་
འདྲ་བ་དེ་ལམ་ཆགས་ཅན་དང་ཆགས་བྲལ་ཡིན། གང་ཟག་ཞིག་གིས་མར་མེ་
འམ་གསལ་སྒྲོན་དང་འདྲ་བའི་ལམ་ཆགས་ཅན་དང་ཆགས་བྲལ་ལ་མ་བརྟེན་
པར། གསེར་གྱི་བུམ་པ་དང་འདྲ་བའི་ལྷན་སྐྱེས་པའི་ཡེ་ཤེས་རྟོགས་སུ་རེ་བ་ནི།
བསྒོམས་པས་གསེར་གྱི་བུམ་པ་མ་སྙེད་པར་མགོ་བརྡབས་པ་དང་འདྲ་བར། ལྷན་
ཅིག་སྐྱེས་པའི་ཡེ་ཤེས་མ་རྟོགས་པར་ཁོང་རང་ལ་མཛེ་འམ། དམུ་ཆུ། སྐྱ་རྦབ།
རླུང་སྨྱོན་ལ་སོགས་བསྒོམ་སྐྱོན་སྣ་ཚོགས་འབྱུང་བའི་ཉེན་ཡོད་པས།
དེ་ལ་རྟེན་གྱི་གང་ཟག་ཞིག་གིས་མར་མེ་འམ་གསལ་སྒྲོན་དང་འདྲ་བའི་
ལམ་ཆགས་ཅན་དང་ཆགས་བྲལ་གཉིས་ལ་བརྟེན་ནས་བསྒོམས་པས། གསེར་
གྱི་བུམ་པ་ཡང་རྙེད་མགོ་བོ་ཡང་མ་བརྡབས་པ་དང་འདྲ་བར། ལྷག་མཐོང་གཉིས་
སུ་མེད་པ་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེ་བར་འགྱུར། དེ་བཞིན་བུས་ཀྱང་
ཡིད་ཆེས་ཀྱིས། །དཔེ་དེ་བཞིན་དུ་བུ་བྱ་བ་འདིར་སློབ་མ་རྣམས་ཀྱིས་ཀྱང་དེར་
རྟོགས་པའི་ཉམས་སུ་མྱོང་བའི་དོན་དེ་ལ་ཡིད་ཆེས་པར་གྱིས་ལ་བསྒོམ། ཡུལ་གྱི་
གནད་གང་བརྟེན་ནས་རྟོགས་སྙམ་ན། བཙུན་མོའི་བྷ་ག་བདེ་ཆེན་དུ། །ཆགས་
234 -128



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཅན་གྱིས་བཙུན་མོའི་བྷ་ག་ལས་ཀྱི་ཕྱག་རྒྱའི་ཆོས་འབྱུང་ལ་བརྟེན་ནས་རྟོགས།
ཆགས་བྲལ་གྱིས་བདེ་ཆེན་ལྟེ་བའི་རྩ་མདུད་གྲུ་གསུམ་མམ་རྩའི་འཁོར་ལོ་བཞི་
ལ་བརྟེན་ནས་རྟོགས། སྟོན་པ་སུམ་ཅུ་རྩ་གཉིས་མཚན། །རྩའི་ནང་གི་ཀུན་རྫོབ་
བྱང་ཆུབ་སེམས་ཀྱི་ཐིག་ལེ་དེ་མཚན་བཟང་པོ་སུམ་ཅུ་རྩ་གཉིས་དང་
། གཙོ་བོ་
དཔེ་བྱད་བརྒྱད་ཅུར་ལྡན། །དཔེ་བྱད་བཟང་པོ་བརྒྱད་ཅུ་དང་ལྔ་པར་གནས་པས།
དེའི་རང་བཞིན་སྟོང་པར་འདུག་པ་ཆོས་ཀྱི་སྐུ་ཡིན།
དེ་ལ་བརྟེན་ནས་བདེ་བ་འབྱུང་བས་ལོངས་སྤྱོད་རྫོགས་པའི་སྐུ་ཡིན། དེ་
ལ་མིའི་གཟུགས་སུ་གྲུབ་པས་སྤྲུལ་པའི་སྐུ། དེ་རྣམས་དངོས་པོ་གནས་ལུགས་ཀྱི་
སྐུ་གསུམ་བྱ་བ་ཡིན་པས། སྐུ་གསུམ་པོ་དེ་ལམ་གྱི་དུས་སུ་རྫོགས་རིམ་ཆགས་
ཅན་དང་ཆགས་བྲལ་གཉིས་ལ་བརྟེན་ནས་བསྒོམས་པས། ཁུ་བ་ཞེས་བྱ་རྣམ་
པར་གནས། །ལམ་གྱི་དུས་སུ་སྐུ་གསུམ་པོ་དེ་ཁུ་བའི་ཐིག་ལེ་ཞེས་བྱ་བའི་རྣམ་
པར་གནས། ཁུ་བའམ་ཐིག་ལེ་དེ་མེད་ན་ཅི་སྟེ་སྙམ་ན།
དེ་མེད་པས་ན་བདེ་མེད་འགྱུར། །ཁུ་བའམ་ཐིག་ལེ་དེ་མེད་ན། དེ་ལ་
བརྟེན་པའི་བདེ་བ་དེ་མེད་པར་འགྱུར། བདེ་བ་མེད་ན་དེ་མེད་འགྱུར། །དེ་ལ་
བརྟེན་པའི་བདེ་བ་མེད་ན་སྟོང་པ་མི་རྟོག་པ་དེ་མེད་པར་འགྱུར། བདེ་བ་དང་སྟོང་
པ་སོ་སོར་རྒྱུད་ལ་སྐྱེ་འམ་སྙམ་ན། ནུས་པ་མེད་ ཕྱིར་བལྟོས་དང་བཅས། །སོ་
སོར་རྒྱུད་ལ་སྐྱེ་བའི་ནུས་པ་མེད་པའི་ཕྱིར་བསྐྱེད་རིམ་ལྷ་ཁ་སྦྱར་རིམ། རྫོགས་
རིམ་ཐིག་ལེ་ལ་སོགས་པ་ལ་བལྟོས་པ་དང་བཅས་པ་ཡིན་པས་ཁུ་བ་ལ་བདེ་བ།
བདེ་བ་ལ་སྟོང་པ། སྟོང་པ་ལ་མི་རྟོག་པ་འབྱུང་
། ཉམས་སུ་མྱོང་བ་དེ་ཡང་རྟེན་
གང་ལ་བརྟེན་ནས་སྐྱེ་སྙམ་ན། ལྷ་ཡི་རྣལ་འབྱོར་ལས་བདེ་བ། །བསྐྱེད་རིམ་ལྷའི་
234 -129



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྣལ་འབྱོར་བསྒོམས་པ་ལ་བརྟེན་ནས་རྫོགས་རིམ་ཟག་མེད་ཀྱི་བདེ་བ་འབྱུང་།
དེ་ཕྱིར་སངས་རྒྱས་དངོས་པོ་མིན། །བསྐྱེད་རིམ་ལྷའི་རྣལ་འབྱོར་དང་ཀུན་རྫོབ་
བྱང་ཆུབ་ཀྱི་སེམས་ལ་བརྟེན་ནས་སྒོམ་དགོས་པ་དེའི་ཕྱིར། སངས་རྒྱས་དངོས་པོ་
མིན། སངས་རྒྱས་དེ་དངོས་པོ་རང་རྒྱུད་པ་ཞིག་ཡོད་པ་མ་ཡིན། དོན་དམ་པ་སྟོང་
པ་ཉིད་ཆོས་ཀྱི་སྐུ་ཡིན།
འོ་ན་སྟོང་ཉིད་ཕྱད་ཆད་ཅིག་ཡིན་ནམ་སྙམ་ན། དེ་ཉིད་དངོས་མེད་ཚུལ་
ཡང་མིན། །སངས་རྒྱས་དེ་ཉིད་དངོས་མེད་སྟོང་པ་ཕྱད་ཆད་ཅིག་གི་ཚུལ་ཡང་
མིན། ཞལ་ཕྱག་རྣམ་པའི་གཟུགས་ཅན་ཉིད། །ཀུན་རྫོབ་ཏུ་ཞལ་ཕྱག་རྣམ་པའི་
གཟུགས་ཅན་དུ་ཡོད། མཆོག་ཏུ་བདེ་བ་གཟུགས་མེད་པ། །དོན་དམ་དུ་མཆོག་ཏུ་
བདེ་བ་སེམས་ཡིན། སེམས་དེ་ནི་གཟུགས་མེད་ པ་བདེ་བ་དང་སྟོང་པ་དབྱེར་
མེད་ དུ་ གནས་ པས། དེ་ ཕྱིར་ འགྲོ་ ཀུན་ ལྷན་ཅིག་སྐྱེས། །ཀུན་རྫོབ་དོན་དམ་
དབྱེར་མེད་དུ་གནས་པའམ། བདེ་སྟོང་དབྱེར་མེད་དུ་གནས་པའི་ཕྱིར། འགྲོ་བ་
ཀུན་དང་ལྷན་ཅིག་ཏུ་སྐྱེས་ནས་གནས་པས། དེ་ལས་མ་འདས་པ་ཡིན།
རང་བཞིན་ལྷན་ཅིག་ སྐྱེས་ པར་བརྗོད། །ལུས་ དང་ སེམས་ཐམས་ཅད་
རང་བཞིན་ནམ་གདོད་མ་ནས་ལྷན་ཅིག་སྐྱེས་པའི་ཡེ་ཤེས་སུ་བརྗོད་ཅིང་བསྟན་
པ་ཡིན་གྱིས། གློ་བུར་དུ་རྒྱས་བཏབ་པ་ལྟ་བུ་མ་ཡིན། རྣམ་པར་དག་པའི་སེམས་
ཀྱིས་ནི། །ཆོས་ཐམས་ཅད་རང་བཞིན་གྱིས་རྣམ་པར་དག་པའི་བདག་ཉིད་དུ་
སེམས་ཀྱིས་རྟོགས་ནས་ནི། རང་བཞིན་མྱ་ངན་འདས་པ་ཉིད། །སེམས་ཉིད་རང་
བཞིན་གྱིས་མྱ་ངན་ལས་འདས་པ་བདེ་བ་སྟོང་པ་དབྱེར་མེད་དུ་གནས་པ་ཡིན།
ལུས་ ཀྱི་ ངོས་ ནས། ལྷ་ ཡི་ རྣམ་ པའི་ གཟུགས་ ཀྱིས་ ནི། །སེམས་ ཅན་
234 -130



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཐམས་ཅད་རང་བཞིན་གྱིས་ཕོ་ཐམས་ཅད་ཧེ་རུ་ཀ །མོ་ཐམས་ཅད་བདག་མེད་མ་
ལས་མ་འདས་པ་ཡིན། བཞིན་ལག་ཁ་དོག་གནས་པ་ནི། །བཞིན་དང་ལག་པ་
དང་ཁ་དོག་ལ་སོགས་པ་དང་ལྡན་པར་གནས་པས་གདོད་མ་ནས་ལྷའི་
བཞིན་ལས་མ་འདས་པ་ཡིན། སྐྱེ་བ་ཙམ་དུ་རྣམ་པར་གནས། །ཀུན་རྫོབ་ལ་
སོགས་པ་ཐ་སྙད་དུ་སྐྱེ་བ་ཙམ་དུ་རྣམ་པར་གནས། འོ་ན་སེམས་ཅན་ཐམས་ཅད་
འབད་པ་མེད་པར་གྲོལ་བར་ཐལ་སྙམ་ན། འོན་ཀྱང་བག་ཆགས་ཕལ་པས་སོ། །
འོན་ཀྱང་བློ་འཁྲུལ་པའི་དྲི་མ་བག་ཆགས་རྣམ་པར་རྟོག་པས་སྒྲིབ་པ་ཡིན། དེས་
དེ་ཡང་ཐ་དད་པ་མ་ཡིན་ཏེ་དངོས་པོ་དང་དངོས་མེད་ཐམས་ཅད་བདེ་སྟོང་གཉིས་
མེད་ལས་མ་འདས་པར་བཤད།
ད་གདུལ་བྱའི་བག་ཆགས་སྦྱང་བའི་དོན་དུ་རིགས་མཐུན་གཉེན་པོར་
བཏང་བ་འཐད་པ་དང་བཅས་པ་སྟོན་པ། དུག་གི་དུམ་བུ་གང་ཉིད་ཀྱིས། །བྱ་བ་
ལ་སོགས་ པས་ སྟོན་པར་བྱེད། མཚན་ཉིད་ཕ་རོལ་དུ་ཕྱིན་པའི་ཐེག་པ་དང་
།
གསང་སྔགས་རྡོ་རྗེའི་ཐེག་པ་གཉིས་ཉོན་མོངས་པ་སྤོང་དགོས་པར་འདོད་པ་
མཐུན་པར་བྱུང་བ་ལ། སྤོང་ལུགས་ལ་ལམ་དུ་འདོད་པ་མི་མཐུན་པར་བྱུང་བས།
མཚན་ཉིད་ཕ་རོལ་དུ་ཕྱིན་པའི་ལུགས་ཀྱིས་རིགས་མི་མཐུན་པ་ལམ་དུ་བྱེད་པས།
འདོད་ཆགས་ཀྱི་གཉེན་པོར་མི་སྡུག་པ་བསྒོམ། ཞེ་སྡང་གི་གཉེན་པོར་བྱམས་པ།
གཏི་མུག་གི་གཉེན་པོར་རྟེན་འབྲེལ་བཅུ་གཉིས། ང་རྒྱལ་གྱི་གཉེན་པོར་ཁམས་
ཀྱི་རབ་ཏུ་དབྱེ་བ། ཕྲག་དོག་གི་གཉེན་པོར་བདག་གཞན་བརྗེ་བ་ལ་སོགས་པ་མི་
མཐུན་པ་ལམ་དུ་བྱེད། གསང་སྔགས་རྡོ་རྗེ་ཐེག་པའི་ལུགས་ཀྱིས་རིགས་མཐུན་
ལམ་དུ་བྱེད་པ་དཔེ་དུ་མའི་སྒོ་ནས་སྟོན་པ། དེ་ལྟར་ཡང་བཤད་པའི་རྒྱུད་སམུ་
234-131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཊའི་རྒྱུད་ཕྱི་མ་ནས། དཔེར་ན་ཀེ་ཏ་ཀའི་མེ་ཏོག་སྤོས་གླང་པོ་ཆེས་ཟོས་ནས་གླ་
རྩིའི་དྲི་སྨིན་པར་འགྱུར་ལ། གླང་པོ་ཆེ་ཕལ་པས་ཟོས་ན་གཤང་བའི་དྲིར་སྨིན་
པར་འགྱུར་ཏེ། དེ་ཡང་ཀེ་ཏ་ཀའི་མེ་ཏོག་ཉེས་པ་མ་ཡིན་ནོ། །
དེ་བཞིན་དུ་འདོད་ཆགས་ལ་སོགས་པ་ཡང་བསམ་པའི་ཁྱད་པར་རམ་བྱེ་
བྲག་གི་རྒྱུད་རྣམ་པར་དག་པ་ལ་གནས་པས་ནི་འབྲས་བུ་ཁྱད་པར་ཅན་སྨིན་པར་
འགྱུར་རོ། །ཡང་དཔེར་ན་འོ་མ་ནི་སྦྲུལ་ལ་སོགས་པས་ཟོས་ན་དུག་ཏུ་སྨིན་པར་
འགྱུར་ལ། སྐྱེས་བུ་གཞན་གྱིས་ཟོས་ན་ནི་བདུད་རྩིར་སྨིན་པར་འགྱུར་ཏེ། རིགས་
ཀྱི་བུ་དེ་ལྟར་འདོད་ཆགས་ལ་སོགས་པ་སྒོམ་པ་དང་རབ་ཏུ་སྦྱོར་བའི་ཁྱད་པར་
གྱིས་འབྲས་བུ་ཁྱད་ པར་ཅན་ སྨིན་པར་འགྱུར་ཏེ། ཞེས་གསུངས་པས། རིགས་
མཐུན་གཉེན་པོར་བཏང་བ་དཔེ་དུ་མའི་སྒོ་ནས་བཤད།
ལེའུ་འདིར་ཡང་རིགས་མཐུན་གཉེར་པོར་བཏང་བ་དཔེ་དུ་མའི་སྒོ་ནས་
སྟོན་པ། དུག་གི་དུམ་དུ་གང་ཉིད་ཀྱིས། །དུག་གི་སྔགས་མི་ཤེས་པའི་གང་ཟག་
ཞིག་གིས་དུག་ཟོས་ན། སྐྱེ་བོ་ཐམས་ཅད་འཆི་བར་འགྱུར། །སྐྱེ་བོ་དུག་ཟོས་པའི་
གང་ཟག་དེ་འཆི་བར་འགྱུར། དུག་གི་དེ་ཉིད་ཤེས་པ་དེས། །དུག་གི་སྔགས་ཤེས་
པའི་གང་ཟག་ གིས་དུས་ཟོས་ན། དུག་ གིས་དུག་ནི་འབིགས་པར་བྱེད། །སྙིང་
རླུང་དང་ལྷོག་པ་ལ་ཕན་པས་དུག་རང་སྨན་དུ་འགྱུར། ཇི་ལྟར་རླུང་གིས་ཟིན་པ་
དེ། །དཔེ་ཇི་ལྟར་རླུང་གིས་ཟིན་པ་དེ། རླུང་ལངས་པའི་རྟེན་གྱི་གང་ཟག་ཞིག་ལ་
རླུང་བཅོས་ཇི་ཙམ་བྱས་ཀྱང་ཕན་དུ་མ་བཏུབ་ན། མོན་སྲན་གྲེའུའི་བཟའ་བ་
བཟའ་བ་སྦྱིན། །
མོན་སྲན་གྲེའུ་སྲན་ཆུང་ལ་ཟེར། སྲན་ཆུང་གི་ཐུག་པ་རླུང་ལ་གནོད་པས། སྲན་
ཆུང་གི་ཐུག་པ་འཐུང་ཐུབ་ཚད་ཅིག་བྱིན། རླུང་ཡན་དུ་བཅུག །གཟོད་རླུང་བཅོས་
234 -132



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྱས་ན་དྲག་ནས་འགྲོ། བཟློག་པའི་སྨན་ནི་བརྟགས་པ་ལས། །བཟློག་པའི་སྨན་
གྱིས་དེ་བཞིན་དུ་བརྟགས་ པ་ ལས། རླུང་གིས་རླུང་ལ་བསྣུན་པར་བྱེད། །རླུང་
གིས་རླུང་ལ་དེ་བཞིན་དུ་བསྣུན་པ་དང་
། དྲི་མས་དྲི་མ་འཁྲུད་པར་བྱེད་པ་དེ་
བཞིན་དུ། རྣམ་རྟོག་ལ་ནི་རྣམ་རྟོག་དང་
། །རྣམ་པར་རྟོག་པས་རྣམ་རྟོག་སྦྱོང་
། །
སྲིད་པ་ཉིད་ཀྱིས་སྲིད་པ་དག །སྲིད་པ་ཕྱི་སྣོད་ཀྱི་འཇིག་རྟེན། ནང་བཅུད་ཀྱི་
སེམས་ཅན་རྣམས་ཡིན།
སྲིད་པ་ཕྱི་སྣོད་ཀྱི་འཇིག་རྟེན་གཞལ་ཡས་ཁང་
། ནང་བཅུད་ཀྱི་སེམས་
ཅན་ལྷ་དང་ལྷ་མོར་བསྒོམས་པས་སྲིད་པ་འཁོར་བའི་སྐྱོན་རྣམ་པར་དག་པ། ཇི་
ལྟར་ རྣ་ བར་ ཆུ་ ཞུགས་ པ། །རྣ་ བར་ ཆུ་ ཐིག་ པ་ གཅིག་ ཞུགས་ ནས། སྤྲུགས་
བརྡབས་ཅི་བྱས་ཀྱང་མ་ཐོན། ཆུ་ཉིད་ཀྱིས་ནི་དགུག་པར་བྱེད། །ཆུས་མེར་གྱིས་
བཀང་ནས་ཚུར་བྱོ་ན། སྔར་གྱི་ཆུ་ཉུང་ངུ་དེ་ཡང་མང་བ་དེའི་ཟླ་ལ་འོང་
། དེ་
བཞིན་དངོས་པོའི་རྣམ་རྟོག་ཀྱང་
། །དཔེ་དེ་བཞིན་དུ་དངོས་པོ་དང་མཚན་མར་
འཛིན་པའི་གཟུང་འཛིན་གྱི་རྣམ་རྟོག་ཀྱང་། རྣམ་པར་ངེས་པར་སྦྱང་བར་བྱ། །
རིགས་མཐུན་གཉེན་པོར་བཏང་བས་སྦྱོང་བར་བྱེད། དཔེར་ན་བདེ་ཡིས་ཚིག་པ་
ཡང་། །ཡང་དཔེར་ན་མེས་ཚིག་པའི་གང་ཟག་ཞིག་སྨན་སྦྱོར་ཅི་ཙམ་བྱས་ཀྱང་མ་
ཕན་ན། སླར་ཡང་ཡེ་ཡིས་གདུང་བར་བྱ། །རྨ་དེ་མར་ གསར་པས་བླུགས། མེ་
འམ་ཉི་མ་ཞིག་ལ་ཚུང་ཚད་ཅིག་བསྲོ། གཟོད་སྨན་སྦྱོར་བྱས་ན་དྲག་ནས་འགྲོ།
དེ་བཞིན་འདོད་ཆགས་མེས་ཚིག་པ། །དཔེ་དེ་བཞིན་དུ་ཉོན་མོངས་པ་རང་ག་
མའི་འདོད་ཆགས་ཀྱི་མེས་ཚིག་པའི་རྟེན་གྱི་གང་ཟག་གིས་ཀྱང་
། འདོད་ཆགས་
ཉིད་ཀྱིས་འདུལ་བར་བྱ། །བསྐྱེད་རིམ་ལྷ་ཁ་སྦྱོར་རམ། རྫོགས་རིམ་གཞན་ལུས་
234 --133



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལ་བརྟེན་ནས་བསྒོམས་པས་འདོད་ཆགས་འདུལ་བར་བྱེད། སྐྱེ་བོ་མི་བཟད་པ་
ཡི་ལས། །སྐྱེ་བོ་རྟེན་གྱི་གང་ཟག་མི་བཟད་པའི་ལས་ཉོན་མོངས་པ་དུག་ལྔ་དུག་
གསུམ་དང་བཅས་པ་ཡིན།
གང་དང་གང་གིས་འཆིང་འགྱུར་བ། །དུག་ལྔ་དུག་གསུམ་དེ་རྣམས་ལ་
ཞེན་ན་འཁོར་བར་འཆིང་། ཐབས་དང་བཅས་ན་དེ་ཉིད་ཀྱིས། །ཐབས་གཞན་
ལུས་དང་ རང་ལུས་ལ་བརྟེན་ནས་བསྒོམས་ན། སྲིད་པའི་འཆིང་བ་ལས་ གྲོལ་
འགྱུར། །སྲིད་པ་འཁོར་བར་སྐྱེ་བའི་རྒྱུ་ཉོན་མོངས་པ་དང་རྣམ་པར་རྟོག་པའི་
འཆིང་བ་ལས་རྣམ་པར་གྲོལ་བར་འགྱུར། ཚིག་འདི་རྣམས་ལ་ཇོ་བོ་ནཱ་རོ་པའི་
རྫོགས་ རིམ་ལུས་ ཀྱི་གནད་བཞི་དང་སྦྱར་ནས་འཆད། དང་ པོར་ གཏུམ་མོའི་
རྫོགས་རིམ་དང་སྦྱར་ནས་འཆད་ན། སྐྱེ་བོ་མི་བཟད་པ་ཡི་ལས། །ཐ་མལ་རྣམ་
རྟོག་མི་དྲན་དགུ་དྲན་གྱི་དུས་དེ། ངོ་བོ་རྫོགས་པའི་རིམ་པ་གཤའ་མ་ཞིག་ཡིན།
གང་དང་གང་གིས་འཆིང་འགྱུར་བ། །ཐ་མལ་རང་རྒྱུད་པ་དེ་ལ་ཞེན་ན་འཁོར་
བར་འཆིང་། ཐབས་དང་བཅས་ན་དེ་ཉིད་ཀྱིས། །ཐབས་ལྟེ་བར་ཤེས་པ་གཏད།
གཏུམ་མོའི་རྫོགས་རིམ་ལ་བརྟེན་ནས་བསྒོམས་ན། སྲིད་པའི་འཆིང་བ་ལས་
གྲོལ་འགྱུར། །སྲིད་པ་འཁོར་བར་སྐྱེ་བའི་འཆིང་བ་ལས་རྣམ་པར་གྲོལ་བར་
འགྱུར། འོད་གསལ་གྱི་རྫོགས་རིམ་དང་སྦྱར་ནས་བཤད་ན། སྐྱེ་བོ་མི་བཟད་པ་
ཡི་ལས། །གཉིད་འཐུག་པོ་ཉལ་བའི་དུས་དེ་ངོ་བོ་རྫོགས་པའི་རིམ་པ་གཤའ་མ་
ཞིག་ཡིན།
གང་དང་གང་གིས་འཆིང་འགྱུར་བ། །ཐ་མལ་རང་རྒྱུད་པ་དེ་ལ་ཞེན་ན་
འཁོར་བར་འཆིང་
། ཐབས་དང་བཅས་ན་དེ་ཉིད་ཀྱིས། །ཐབས་སྙིང་ཁར་ཤེས་པ་
234 -134



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཏད། འོད་གསལ་གྱི་རྫོགས་རིམ་ལ་བརྟེན་ནས་བསྒོམས་ན། སྲིད་པའི་འཆིང་
བ་ལས་གྲོལ་འགྱུར། །སྲིད་པ་འཁོར་བར་སྐྱེ་བའི་རྒྱུ་ཉོན་མོངས་པ་དང་རྣམ་རྟོག་
གི་འཆིང་བ་ལས་གྲོལ་བར་འགྱུར། སྒྱུ་ལུས་ཀྱི་རྫོགས་རིམ་དང་སྦྱར་ནས་བཤད་
ན། སྐྱེ་བོ་མི་བཟད་པ་ཡི་ལས། །རྨི་ལམ་མང་པོ་ཟིང་གིས་རྨིས་པའི་དུས་དེ་ངོ་བོ་
རྫོགས་པའི་རིམ་པ་གཤའ་མ་ཞིག་ཡིན། གང་དང་གང་གིས་འཆིང་འགྱུར་བ། །
ཐ་མལ་རང་རྒྱུད་པ་དེ་ལ་ཞེན་ནས་འཁོར་བར་འཆིང་། ཐབས་དང་བཅས་ན་
ཉིད་ཀྱིས། །ཐབས་མགྲིན་པར་ཤེས་པ་གཏད། སྒྱུ་ལུས་ཀྱི་རྫོགས་རིམ་ལ་བརྟེན་
ནས་བསྒོམས་ན། སྲིད་པའི་འཆིང་བ་ལས་གྲོལ་འགྱུར། །སྲིད་པ་འཁོར་བར་སྐྱེ་
བའི་འཆིང་བ་ལས་གྲོལ་བར་འགྱུར། གཞན་ལུས་ཀྱི་རྫོགས་རིམ་དང་སྦྱར་ནས་
བཤད་ན། སྐྱེ་བོ་མི་བཟད་པ་ཡི་ལས། །ཐ་མལ་བུད་མེད་དང་སྙོམས་པར་འཇུག་
པའི་དུས་དེ་ངོ་བོ་རྫོགས་པའི་རིམ་པ་གཤའ་མ་ཞིག་ཡིན། གང་དང་གང་གིས་
འཆིང་འགྱུར་བ། །ཐ་ལམ་རང་རྒྱུད་པ་དེ་ལ་ཞེན་ན་འཁོར་བར་འཆིང་
། ཐབས་
དང་བཅས་ན་དེ་ ཉིད་ ཀྱིས། །ཐབས་ སྤྱི་བོར་ཤེས་ པ་ གཏད། གཞན་ ལུས་ ཀྱི་
རྫོགས་ རིམ་ལ་བརྟེན་ནས་བསྒོམས་ན། སྲིད་པའི་འཆི་བ་ལས་ གྲོལ་འགྱུར། །
སྲིད་པ་འཁོར་བར་སྐྱེ་བའི་འཆིང་བ་ལས་རྣམ་པར་གྲོལ་བར་འགྱུར།
དེས་ཇོ་བོ་ནཱ་ རོ་ པའི་ རྫོགས་ རིམ་ལུས་ ཀྱི་གནད་བཞི་དང་སྦྱར་ནས་
བཤད། ཆགས་པས་འཇིག་རྟེན་འཆིང་འགྱུར་བ། །ཐ་མལ་དུ་ཆགས་ཤིང་ཞེན་ན་
འཇིག་རྟེན་པ་རྣམས་འཁོར་བར་འཆིང་བར་འགྱུར། འདོད་ཆགས་ཀྱིས་ནི་རྣམ་
གྲོལ་འགྱུར། །རང་ག་མའི་འདོད་ཆགས་ཀྱི་གཉེན་པོར་བསྐྱེད་རིམ་ལྷ་ཁ་སྦྱོར་ལ་
སོགས་པ་བསྒོམས་པས། ཐ་མལ་གྱི་འདོད་ཆགས་ཀྱི་འཆིང་བ་ལས་གྲོལ་བར་
234 --135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འགྱུར། བཟློག་པའི་སྒོམ་ པ་ འདི་ ཉིད་ ནི། །འདོད་ ཆགས་ ཀྱིས་ འདོད་ ཆགས་
འདུལ། ཞེ་སྡང་གིས་ཞེ་སྡང་འདུལ་བ་ལ་སོགས་པའི་བཟློག་པའི་སྒོམ་པ་འདི་
ཉིད་ནི། སངས་རྒྱས་མུ་སྟེགས་ཀྱི་མི་ཤེས། །སངས་རྒྱས་ཀྱི་མུ་སྟེགས། ཉན་ཐོས་
རང་ སངས་རྒྱས། ཕ་རོལ་ཏུ་ཕྱིན་པའི་ཐེག་པ་བ་རྣམས་ཀྱིས་འདི་མི་ཤེས། དེ་
ལྟར་ཡང་སམྦུ་ཊ་ནས། གོ་བཟློག་པ་ཡི་སྦྱོར་བ་ནི། །སངས་རྒྱས་མུ་སྟེགས་ཀྱིས་
མི་ཤེས། །ཞེས་གསུངས།
ད་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་སྟོན་པ། འབྱུང་བ་ལྔ་
ཡི་རང་བཞིན་ལས། །ལྷན་ཅིག་སྐྱེས་པའི་ཡེ་ཤེས་དེ་ཉིད་འབྱུང་བ་ལྔའི་སངས་
རྒྱས་སུ་བསྟན་པས། ལུས་ལ་ལྷན་ཅིག་སྐྱེས་པའི་ཡེ་ཤེས་དེ་གནས་ཙམ་ན། ལུས་
འབྱུང་བ་ལྔས་གྲུབ་པའི་དུས་སུ་རིགས་ལྔར་གནས། ཀུན་དུ་རུ་ལ་ལྔ་རུ་འགྱུར། །
ཀུན་དུ་རུའི་སྦྱོར་བ་ལས་རིགས་ལྔར་འབྱུང་
། དགའ་བ་ཆེན་པོ་གཅིག་ཉིད་ལས། །
དགའ་བ་ཆེན་པོ་དོན་དམ་སེམས་ཉིད་གཅིག་པུ་ལས། དབྱེ་བས་རིགས་ལྔའི་ཡེ་
ཤེས་ལྔ་རུ་འགྲོ་བར་འགྱུར། དེས་མདོར་བསྟན་རྒྱས་པར་འཆད་པ། བྷོ་ལ་ན་ཀོ་
ལ་སྦྱོར་བས། །ཕ་མ་གཉིས་སྙོམས་འཇུག་བྱེད་པའི་དུས་ཀྱི་ཐིག་ལེ་དཀར་དམར་
གཉིས་ལ། རེག་པ་སྲ་བའི་བག་ཆགས་ཉིད། །རེག་པ་སྲ་བའི་བག་ཆགས་ཡོད་
པ་དེས་སྲ་བ་ས་བསྐྱེད། སྲ་བ་གཏི་མུག་ཆོས་ཀྱི་ཕྱིར། །སྲ་བ་ས་དེས་ཉོན་མོངས་
པ་གཏི་མུག་བསྐྱེད། གཉིས་པོ་དེ་སྦྱང་གཞིར་བྱས་ནས།
དེ་སྦྱོང་བར་བྱེད་ པ་ལ། གཏི་མུག་རྣམ་པར་སྣང་མཛད་བརྗོད། །གཏི་
མུག་རྣམ་པར་དག་པ་རྣམ་པར་སྣང་མཛད་བསྒོམས་པས་སྦྱོང་
། དེ་བཞིན་དུ་
གཞན་ཀུན་ལ་ཡང་སྦྱོར་མཛོད། གང་ཕྱིར་བྱང་སེམས་གཤེར་བ་ཉིད། །གཤེར་
234--136



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བ་ཆུ་ཡི་ཁམས་སུ་བརྗོད། །ཆུ་ནི་མི་བསྐྱོད་གཟུགས་ཀྱི་ཕྱིར། །ཞེ་སྡང་འདྲེན་པ་
མི་བསྐྱོད་པ། །གཉིས་ཀྱིས་བསྐྱོད་པའི་སྦྱོར་བ་ལས། །དྲོད་ནི་རྟག་ཏུ་སྐྱེ་བར་
འགྱུར། །འདོད་ཆགས་དཔག་མེད་རྡོ་ རྗེ་ཡིན། །འདོད་ཆགས་དྲོད་ལས་འབྱུང་
བར་འགྱུར། །ཀ་ཀོ་ལ་ནི་གང་ཞིག་སེམས། །དེ་ནི་རླུང་གི་རང་བཞིན་ཅན། །
ཕྲག་དོག་དོན་ཡོད་གྲུབ་པ་ཡིན། །དོན་ཡོད་རླུང་ལས་འབྱུང་བ་ཉིད། །བདེ་བས་
འདོད་ཆགས་ཁྲག་ཏུ་འགྱུར། །དགའ་བ་ནམ་མཁའི་མཚན་ཉིད་དེ། །ནམ་མཁའ་
སེར་སྣ་རྡོ་རྗེར་འགྱུར། །སེར་སྣ་ནམ་མཁའ་ལས་འབྱུང་ཉིད། །དེ་རྣམས་ཐམས་
ཅད་ཀྱང་ཚུར་བསྡུས་ན། སེམས་ནི་ཆེན་པོ་གཅིག་ཉིད་ལས། །རང་གི་སེམས་ནི་
གཅིག་པུར་བསྡུར་བཏུབ། དེ་ལ་ཕར་དབྱེ་ན། འདོད་ཆགས་ལ་སོགས་སེམས་ལྔ་
ཡིས། །དབྱེ་བ་ལྔ་རུ་འགྲོ་བར་འགྱུར། །འདོད་ཆགས་ལ་སོགས་པ་ཉོན་མོངས་པ་
ལྔའི་སྒོ་ནས་ཕྱེ་བས། ད་སྦྱང་གཞི་རྣམ་པ་ལྔ་རུ་དབྱེར་བཏུབ། དེ་སྤང་བྱ་ཉོན་
མོངས་པའི་སྒོ་ནས་དབྱེ་བ་ཡིན།
སྤོང་བྱེད་གཉེན་པོའི་སྒོ་ནས་ཕྱེ་ན། ལྔ་ཡི་གཟུགས་ཀྱི་རྣམ་པར་མཚོན། །
རིག་ལྔའམ་ཡེ་ཤེས་ལྔ་རུ་དབྱེར་བཏུབ། རིགས་ནི་ལྔ་པོ་དེ་ཉིད་ལས། །རིགས་
ལྔའམ་ཡེ་ཤེས་ལྔ་པོ་དེ་ཉིད་ལས། ཚུར་བསྡུས་ན། དེ་ཕྱིར་འདི་དག་རང་བཞིན་
གཅིག །བདེ་ཆེན་མཆོག་ཏུ་ཕན་པ་ཉིད། །ཐམས་ཅད་ལྷན་ཅིག་སྐྱེས་པའི་ཡེ་
ཤེས་ཀྱི་རིགས་གཅིག་ཏུ་བསྡུར་བཏུབ། དེ་ཕར་དབྱེ་ན། རིགས་གཅིག་ལ་ནི་དེ་
བཞིན་གཤེགས་པས་ཚོགས། །རིགས་གཅིག་ལ་ནི་རྡོ་རྗེའི་རིགས་ལྟ་བུ་ཞིག་ལ་
ནང་གསེས་ཕར་དབྱེ་ན། དེ་བཞིན་གཤེགས་པའི་ཚོགས། རྡོ་རྗེའི་རིགས་ཀྱི་རྡོ་རྗེ་
རིགས། །རྡོ་ རྗེའི་ རིགས་ ཀྱི་དེ་བཞིན་གཤེགས་པའི་རིགས། རྡོ་ རྗེའི་ རིགས་ཀྱི་
234 -137



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རིན་པོ་ཆེའི་རིགས། རྡོ་རྗེའི་རིགས་ཀྱི་པདྨའི་རིགས། རྡོ་རྗེའི་རིགས་ཀྱི་ལས་ཀྱི་
རིགས་རྣམས་སུ་དབྱེར་བཏུབ་པས། དེ་བཞིན་གཤེགས་པའི་རིགས་ཀྱི་ཚོགས་
ཟེར་བ་ཡིན། རིགས་ཀྱི་ཚོགས་ལ་རིགས་ནི་དུ་མ་རྣམས། རིགས་ལྔ་རེ་རེ་ལ་ནང་
གསེས་དེ་བཞིན་དུ་ལྔ་ལྔར་ཕྱེ་བས་ཉི་ཤུ་རྩ་ལྔ་རུ་དབྱེར་བཏུབ།
དེ་རེ་རེ་ལ་རིགས་ལྔ་དང་ཡེ་ཤེས་ལྔ་ལྔར་ཕྱེ་བས། དེ་རྣམས་རིགས་ལ་
རིགས་ནི་རྣམ་པ་བརྒྱ། །དེ་ལ་རིགས་བརྒྱ་འམ་བརྒྱ་ཉི་ཤུ་རྩ་ལྔ་རུ་དབྱེར་བཏུབ།
དེ་རེ་རེ་ལ་ཡང་རིགས་ལྔ་དང་ཡེ་ཤེས་ལྔ་ལྔར་ཕྱེ་བས། སྟོང་ཕྲག་དུ་མ་སྐྱེས་པ་
ཉིད། །སྟོང་ཕྲག་དུ་མ་ཙམ་དུ་དབྱེར་བཏུབ། དེ་རེ་རེ་ལ་ཡང་རིགས་ལྔ་དང་ཡེ་
ཤེས་ལྔ་ལྔར་ཕྱེ་བས། དེ་རྣམས་ལ་ཡང་འབུམ་ཕྲག་རིགས་ཆེན་རྣམས། འབུམ་
ཕྲག་རིན་པོ་ཆེ་ཙམ་དུ་དབྱེར་བཏུབ། དེ་རེ་རེ་ལ་རིགས་ལྔ་དང་ཡེ་ཤེས་ལྔ་ལྔར་
ཕྱེ་བས། གང་གའི་ཀླུ་བཅུའི་བྱེ་སྙེད་ཀྱི། །ཆུ་བོ་གང་གའི་ཀླུང་བཅུའི་བྱེ་མ་སྙེད་
ཀྱི་གྲངས་དང་མཉམ་པ་ཙམ་དུ་དབྱེར་བཏུབ། དེ་རེ་རེ་ལ་ཡང་རིགས་ལྔ་དང་ཡེ་
ཤེས་ལྔར་ཕྱེ་བས། དབྱེ་བའི་རིགས་ལ་གྲངས་ནི་མེད་པར་འགྱུར། །དེ་ལ་རིགས་
ལ་གྲངས་མེད་རིགས་རྣམས་ཉིད། རིགས་ལ་གྲངས་མེད་པ་ཙམ་དུ་དབྱེར་བཏུབ།
མཆོག་ཏུ་བདེ་བའི་རིགས་ལས་བྱུང་བ་རྣམས། །མཆོག་ཏུ་བདེ་བ་སྤོང་དུ་བསྟན་
པའི་ རིགས་དེ་རྣམས་ཐམས་ཅད་ཚུར་བསྡུ་ན། དེ་ཕྱིར་འདི་དག་ རང་བཞིན་
གཅིག །བདེ་ཆེན་མཆོག་ཏུ་ཕན་པ་ཉིད། །ལྷན་ཅིག་སྐྱེས་པའི་ཡེ་ཤེས་ཀྱི་རིགས་
གཅིག་ཏུ་བསྡུར་བཏུབ་པས། དབྱེ་བ་མང་དུ་དབྱེར་བཏུབ། བསྡུ་ན་ཉུང་ངུར་ཡང་
བསྡུར་བཏུབ་གསུངས། དེས་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་
བསྟན་པ་བཤད། དོན་བཞི་པོ་དེ་ཡར་དྲིལ་བས་ལན་བཤད། དྲི་བ་བཤད། དྲིས་
234-138



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལན་གཉིས་ཀྱིས་རྩད་པའི་སྐྱོན་སྤང་བཤད། དོན་ལྔ་པོ་དྲིལ་བས་ལན་བཤད།
དྲི་བ་བཤད། དྲིས་ལན་གཉིས་ཀྱི་ལེའུའི་གཞུང་བཤད་ནས།
ལེའུའི་མཚན་སྟོན་པ། ཀྱི་རྡོ་རྗེ་མཁའ་འགྲོ་མ་དྲྭ་བའི་སྡོམ་པ་ལས། ཀྱེ་
རྡོ་རྗེ་ཧེ་རུ་ཀ་བཞི། མཁའ་འགྲོ་མ་ལྷ་མོ་བཅོ་ལྔ། དྲྭ་བ་གཙོ་བོ་དང་འཁོར་དུ་
འབྲེལ་བ། སྡོམ་པ་བསྐྱེད་རྫོགས་དབྱེར་མེད་དུ་སྡོམ་པ། དངོས་གྲུབ་གཏན་ལ་
དབབ་པ། དུས་ཚོད་འདི་ཙམ་ན་སངས་རྒྱས་བྱ་བའི་དོན་གྱི་གཙོ་བོར་གཏན་ལ་
ཕབ་ནས་བཤད་པ་ཡིན། ལེའུ་པ་ཏ་ལ་གཞུང་གཅོད་ཅིང་སྐྱོང་བ་གཉིས་པའོ། །
གྲངས་ཀྱི་གནས་གཞན་ལེའུ་གཉིས་པའོ།།
11
༈ གཉིས་ པས་ དངོས་གྲུབ་ ཀྱི་དོན་གཏན་ ལ་ འབེབས་ པར་ བྱས་ནས་
བཤད། ད་གསུམ་པས་ངེས་པ་སྟེར་བར་བྱེད་པའི་དོན་གྱི་གོ་བ་གང་ཡིན་སྙམ་ན།
ཁར་ཙང་བརྟག་པ་དང་པོ་དེར་མ་གོ་མ་ཤེས་པ་རྣམས་འདིར་སྦྱར་ཞིང་བསྐྱར་
ནས་ནན་ཆགས་བྱས་ཤིང་སྟོན་པར་བྱེད་པས་ན་ངེས་པ་སྟེར་བ་ཡིན།
ལེའུ་གསུམ་པ་འདི་རང་ལ་ཡང་ལེའུའི་གཞུང་དང་མཚན་གཉིས་ལས།
ལེའུའི་གཞུང་སྟོན། གཞུང་ལ་ཆོས་གཉིས་ལས། མཚམས་སྦྱར་སྔོན་དུ་འགྲོ་བས་
སྡོམ་པ་ལ་སོགས་ པ་མདོར་བསྟན་པ། དེ་ནས་རྡོ་ རྗེ་ཅན་གྱིས་རྣལ་འབྱོར་པ་
རྣམས་ལ་རྒྱུད་ཐམས་ཅད་ཀྱི་གླེང་གཞི་ཞེས་བྱ་བའི་ཐབས་བཀའ་སྩལ་པ། བྱ་བ་
ལ་སོགས་པ་སྟོན་པར་བྱེད། ལེའུ་གཉིས་པ་བསྟན་པའི་རྗེས་དེ་ནས། སྟོན་པ་རྡོ་
རྗེ་ཅན་གྱིས་འཁོར་རྣལ་འབྱོར་མ་རྣམས་ཀྱི་ངོར་བྱས་ནས། དེ་ཕྱིར་ཨེ་ཝཾ་བརྗོད་
པར་བྱ། །ཞེས་གསུངས། ཞེས་བྱ་བ་གཞུང་ཚིག་དང་ཡི་གེར་ཕྱེ་ནས་གཏན་ལ་
འབེབས་པར་བྱེད། ཐབས་གཞན་ལུས་དང་རང་ལུས་གཉིས་ཀྱི་སྒོ་ནས་ཉམས་སུ་
234 -139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བླང་བའི་ཐབས་བཀའ་སྩལ་པ།
ལེའུ་འདི་རང་ལ་སྦྱར་ནས་བཤད་ན། དེ་ནས་རྡོ་རྗེ་ཅན་གྱིས་རྣལ་འབྱོར་
མ་རྣམས་ཀྱི་ངོར་བྱས་ནས་རྒྱུད་ཐམས་ཅད་བརྟག་པ་དང་པོ་ལ་སོགས་པ་རྣམས་
ཡིན། གླེང་གཞི་ནི་ད་ན་བྱ་བའི་སྒྲ་ལས་དྲངས་ན་ནི་ངེས་པ་ཡིན། ད་ན་སྟེར་བ་
ཡིན་པས། ངེས་པ་སྟེར་བའི་ཕྱིར་ན་གླེང་གཞི་ཡིན། དེ་ལྟར་ཡང་དཔལ་མཆོག་
ཤེས་རབ་ཀྱི་དུམ་བུ་ལས། ངེས་པ་སྟེར་བ་གླེང་གཞི་སྟེ། །དུམ་བུ་བཞི་སྟོན་རྩ་
བའི་ རྒྱུད། །དངོས་ གྲུབ་ མཆོག་ སྟེར་ རྒྱུད་ ཕྱི་ མ། །ཞེས་ གསུངས། ཞེས་ བྱ་ བ་
གཞུང་ཚིག་དང་ཡི་གེར་ཕྱེ་ནས་གཏན་ལ་འབེབས། ཐབས་གཞན་ལུས་རང་ལུས་
ཀྱི་སྒོ་ནས་ཉམས་སུ་ལེན་པའི་ཐབས་ཤིག་གཞུང་འདིར་བཀའ་སྩལ་པ། སྡོམ་པ་
དང་ནི་དབང་དང་ཡང་
། །ལེའུ་དང་ པོར་ གསུངས་ པའི། སྡོམ་ པ་ དང་ནི། ལེའུ་
བཅུ་པར་བསྟན་པའི། དབང་དང་ཡང་། དེ་བཞིན་དགོངས་པའི་སྐད་ཉིད་དང་
།
དེ་བཞིན་དུ་ལེའུ་བདུན་པའི་ལུས་ངག་གི་བརྡ་ཡི་དགོངས་པའི་སྐད་ཉིད་དང་
།
དགའ་དང་སྐད་ཅིག་དབྱེ་བ་དང་། །ལེའུ་དང་པོ་དང་བརྒྱད་པ་བཅུ་པ་རྣམས་སུ་
བསྟན་པའི་དགའ་བ་བཞི་དང་སྐད་ཅིག་མ་བཞིའི་དབྱེ་བ་དང་
། གཞན་ཡང་
བཟའ་ བ་ ལ་ སོགས་ པ། །གཞན་ ཡང་ ལེའུ་ བདུན་ པ་ དང་། བཅུ་ གཅིག་ པར་
བསྟན་པའི་བཟའ་བ་ལ་སོགས་པའི་ངེས་པ་སྟེར་རོ། །
དེས་མཚམས་སྦྱར་བ་སྔོན་དུ་འགྲོ་བས་སྡོམ་པ་ལ་སོགས་པ་མདོར་བསྟན་
པ་བཤད། ད་རྒྱས་པར་བཤད་པ་སྟོན། དེ་ལ་དགུ་ལས། དང་པོར་སྡོམ་པའི་ངེས་
པ་སྟེར་བ་སྟོན་པ། དེ་ལ་སྡོམ་པ་བཀའ་སྩལ་པ། དེ་ཁྱབ་པ་སྤྱིར་བསྟན་པའི་ཚིག་
ཡིན་ལ། བཀར་ནས་སྟོན་པའི་ཚིག་སྡོམ་པ། ལེའུ་དང་པོར་གསུངས་པའི་སྡོམ་
234-140



དཔལ་ཀྱི་རྡོ་རྗེའི་འགྲེལ་པ་རིན་པོ་ཆེའི་རྒྱན།
པའི་དོན་ཞིག་བཀའ་སྩལ་པ། སངས་རྒྱས་ཀུན་གྱི་སྡོམ་པ་ནི། །སངས་རྒྱས་རྣམ་
པར་སྣང་མཛད་སོགས་ཁོངས་སུ་མི་བསྐྱོད་པ་ལ་སོགས་པའི་རིགས་ལྔ་ཀུན་ལྷན་
ཅིག་སྐྱེས་པའི་ཡེ་ཤེས་སུ་སྡོམ་ཞིང་རོ་གཅིག་པ་ནི། ཨེ་ཝཾ་རྣམ་པར་རབ་ཏུ་
གནས། ཨེ་སྟོང་པ། ལཾ་བདེ་བ། བདེ་སྟོང་དབྱེར་མེད་ཀྱི་དོན་ལ་རབ་ཏུ་གནས།
དེ་ལྟ་བུའི་དོན་དེ་གང་གིས་རྟོགས་ཤིང་རབ་ཏུ་ཤེས་པར་འགྱུར་སྙམ་ན། ཨེ་ཝཾ་
རྣམ་པའི་བདེ་ཆེན་པོ། །བདེ་སྟོང་དབྱེར་མེད་ཀྱི་བདག་ཉིད་ཅན་གྱི་སྡོམ་པ་དེ་ནི།
དབང་ལས་ཡང་དག་ཤེས་པར་འགྱུར། །དབང་གསུམ་པར་སྒོ་ཕྱེ། བཞི་པར་ཚིག་
གིས་གཏན་ལ་ཕབ་ནས། དབང་བཞི་གསུམ་གྱི་དུས་སུ་རྟོགས་ཤིང་ཤེས་པར་
གྱིས་ལ། རང་ལུས་དང་གཞན་ལུས་གཉིས་ཀྱིས་ཉམས་སུ་ལོངས་ཤིག །དེ་ནས་
རྣལ་འབྱོར་མ་རྣམས་ཀྱིས། བཅོམ་ལྡན་འདས་རྡོ་རྗེ་སེམས་དཔའ་ལ་འདི་སྐད་
ཅེས་གསོལ་ཏོ། །བཅོམ་ལྡན་སྟོན་པ་འགྲོ་བའི་བླ། །བཅོམ་ལྡན་ སྤང་བྱ་ཉོན་
མོངས་པ་དང་རྣམ་པར་རྟོག་པ་ཐམས་ཅད་བཅོམ་པའི་སྒོ་ནས་བོས་པ་ཡིན། འགྲོ་
བའི་བླ་མ་སྔགས་ཀྱི་སྲིད་ཞུ་ཁྱད་པར་ཅན་གྱི་སྒོ་ནས་བོས་པ་ཡིན།
མཁའ་འགྲོ་མ་ཡི་སྡོམ་པ་ཉིད། །བདག་ཅག་མཁའ་འགྲོ་མ་རྣམས་ཀྱི་ཨེ་
ཝཾ་གྱི་སྡོམ་པ་ཉིད་ནི། ཨེ་ཝཾ་རྣམ་པས་ཅི་ཞིག་བརྗོད། བདག་ཅག་མཁའ་འགྲོ་མ་
རྣམས་ལ་ཨེ་ཝཾ་གྱི་དོན་དེ་མེད་པ་ཡིན་ནམ། འོན་ཏེ་སྟོན་པས་ཐུགས་མི་བརྩེ་
ནས་མི་གནང་བ་ལགས་སམ། རིམ་ པ་ ཇི་ལྟར་བཤད་དུ་གསོལ། །རིམ་པ་ཇི་
ལྟར་ལགས་ པ་བཞིན་དུ་གཞུང་འདིར་བཤད་དུ་གསོལ། བྱས་ནས་དྲིས་པས།
ལན། བཅོམ་ལྡན་འདས་ཀྱིས་བཀའ་སྩལ་པ། ཁྱེད་མཁའ་འགྲོ་མ་རྣམས་ཨེ་ཝཾ་
གྱི་དོན་དེ་མེད་པ་མ་ཡིན། སྤྱིར་ཨེ་ཝཾ་ལ། རང་བཞིན་གྱི་ཨེ་ཝཾ། གནས་པའི་ཨེ་
234-141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཝཾ། རྟོགས་ པའི་ ཨེ་ཝཾ་དང་ གསུམ། རང་ བཞིན་ གྱི་ ཨེ་ཝཾ་དེ། སངས་ རྒྱས་ ཀྱི་
ཐུགས་གཉིས་སུ་མེད་པའི་ཡེ་ཤེས་དང་
། སེམས་ཅན་གྱི་སེམས་ཉིད་གཉུག་མ་
གཉིས་ སུ་མེད་པ། དེ་གཉིས་དབྱེར་མི་ཕྱེད་པ་དེ་ཡིན། གནས་པའི་ཨེ་ཝཾ་དེ་
སེམས་ཅན་གྱི་རྩའི་འཁོར་ལོ་བཞི་ན། ཕ་མ་གཉིས་ཀྱི་ཁུ་ཁྲག་གི་ཐིག་ལེ་གཉིས་
གཉིས་གནས། དེ་ལ་སེམས་ཀྱི་རྒྱལ་པོའི་རྟེན་བཅས་ནས་གནས་པས་དེ་གནས་
པའི་ཨེ་ཝཾ་ཡིན། རྟོགས་པའི་ཨེ་ཝཾ་དེ་རྩའི་འཁོར་ལོ་བཞི་དང་གཞན་ལུས་རང་
ལུས་ལ་བརྟེན་ནས་བསྒོམས་པས་མི་རྟོག་པའི་ཉམས་སུ་མྱོང་བ་རྒྱུད་ལ་སྐྱེ་བ་དེ་
རྟོགས་པའི་ཨེ་ཝཾ་ཡིན།
དེ་གཞན་ལུས་རང་ལུས་ལ་བརྟེན་ནས་རྟོགས་པར་ནུས་སམ་སྙམ་ན།
རྟོགས་ནུས་པར་སྟོན་པ་ལ། དང་པོར་གཞན་ལུས་ལ་བརྟེན་ནས་རྟོགས་པར་
ཨེ་ཡི་ཆ་བྱད་བཟང་པོ་གང་། །རྒྱ་གར་གྱི་ཡི་གེ་ཨེ་དེ་ཆ་བྱད་དབྱིབས་གྲུ་
གསུམ་དུ་ཡོད་པ་བཞིན་དུ། ལས་ཀྱི་ཕྱག་རྒྱའི་ཆོས་འབྱུང་དེའི་དབྱིབས་ཀྱང་གྲུ་
གསུམ་དུ་ཡོད། བཟང་པོ་གང་
། དེས་སྟོང་པ་ཉིད་མཚོན་པ་ཡིན། དབུས་སུ་ཝཾ་
གིས་རྣམ་པར་བརྒྱན། རྣལ་འབྱོར་པའི་ཐབས་ཀྱི་རྡོ་རྗེ་དེ། རྡོ་རྗེ་རྩེ་ལྔ་པར་བྱིན་
གྱིས་བརླབ། བདེ་བ་ཐམས་ཅད་ཀྱི་ནི་གནས། །བྱང་ཆུབ་སེམས་ཀྱི་ཐིག་ལེ་རྡོ་རྗེ་
ནོར་བུའི་རྩེ་མོར་ཕབ། ལུས་ཀྱི་འཁྲུལ་འཁོར་དྲུག་གིས་བཟུང་བའི་དུས་སུ། བདེ་
བ་ཐམས་ཅད་ཀྱི་གནས་དང་འབྱུང་ས་རུ་འདུག །སངས་རྒྱས་རིན་ཆེན་ཟ་མ་ཏོག །
དོན་དམ་ལྷན་ཅིག་སྐྱེས་པའི་ཡེ་ཤེས་རྟོགས་པའི་ཚེ་ན་རྣམ་པར་རྟོག་པ་འགགས་
པས་སངས་རྒྱས། དགོས་འདོད་སྟེར་བས་རིན་ཆེན། ཟ་མ་ཏོག་རྡོ་རྗེ་དང་པདྨ་ཁ་
སྦྱར་བ་བྱིན་གྱིས་བརླབ་ཅིང་སྙོམས་པར་འཇུག་པ་བྱས་པས། ཐིག་ལེ་བཟུང་
པ།
234 -142



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཟློག་ལ་བརྟེན་ནས་བདེ་སྟོང་དབྱེར་མེད་ཀྱི་ཉམས་སུ་མྱོང་བ་རྒྱུད་ལ་སྐྱེ།
ད་རང་ལུས་ཐབས་ལམ་ལ་བརྟེན་ནས་རྟོགས་པར་འདོད་པ། ཨེ་ཡི་ཆ་
བྱད་བཟང་པོ་གང་། །རྒྱ་གར་གྱི་ཡི་གེ་ཨེ་དེ་དབྱིབས་གྲུ་གསུམ་དུ་ཡོད་པ་བཞིན་
དུ། ལྟེ་བ་རྩ་མདུད་ཀྱི་དབྱིབས་གྲུ་གསུམ་དུ་ཡོད། བཟང་པོ་གང་དེས་སྟོང་པ
ཉིད་མཚོན་པར་བྱེད། དབུས་སུ་ཝཾ་གིས་རྣམ་པར་བརྒྱན། །སྤྱི་བོ་བདེ་ཆེན་གྱི་ཧཾ་
བྱང་ཆུབ་སེམས་ཀྱི་ཐིག་ལེའི་བདག་ཉིད་ཅན་མགོ་ཐུར་དུ་བསྟན་པ་དེ་ཡིན།
བདེ་བ་ཐམས་ཅད་ཀྱི་ནི་གནས། །དེ་འབར་འཛག་གི་དུས་ཀྱི་ཉམས་སུ་མྱོང་བའི་
བདེ་བ་ཐམས་ཅད་ཀྱི་གནས་དང་འབྱུང་ས་རུ་འདུག །སངས་རྒྱས་རིན་ཆེན་ཟ་མ་
ཏོག །དོན་དམ་ལྷན་ཅིག་སྐྱེས་པའི་ཡེ་ཤེས་རྟོགས་པའི་ཚེ་ན་རྣམ་རྟོག་འགགས་
པས་སངས་རྒྱས། དགོས་འདོད་སྟེར་བས་རིན་ཆེན། ཟ་མ་ཏོག་ལྟེ་བའི་ཨ་དང་
སྤྱི་བོའི་ཧཾ་ལ་སྦྱར་བ། གཏུམ་མོ་འབར་འཛག་ལ་བརྟེན་ནས་བསྒོམས་པས་ལྷན་
ཅིག་སྐྱེས་པའི་ཡེ་ཤེས་རྟོགས་པར་འགྱུར། དེས་གཞན་ལུས་རང་ལུས་གཉིས་ལ་
བརྟེན་ནས་རྟོགས་པར་བསྟན།
ད་དགའ་བ་བཞི་དང་སྐད་ཅིག་མ་བཞིའི་ངེས་པ་སྟེར་བ་སྟོན་པ། སྐད་
ཅིག་དབྱེ་བས་ཕྱེ་བ་ཉིད། །བྱ་བ་ལ་སོགས་པ་སྟོན་པར་བྱེད། དབང་བཞི་གསུམ་
དང་ལམ་ཆགས་ཅན་དང་ཆགས་བྲལ་གྱི་དུས་སུ། དགའ་བ་བཞི་དང་སྐད་ཅིག་
མ་བཞིའི་གོ་རིམ་ཇི་ལྟར་དུ་རྟོགས་པར་འགྱུར་སྙམ་ན། སྐད་ཅིག་དབྱེ་བས་ཕྱེ་བ་
ཉིད། །རྣམ་གཅོད་སྐད་ཅིག་མ་བཞིའི་དབྱེ་བས་ཕྱེ་བ་ཉིད་ཀྱིས། དགའ་བ་དེ་
ལས་སྐྱེ་བར་འགྱུར། །ཐོབ་བྱ་ཡོངས་གཅོད་དགའ་བ་བཞིའི་བདེ་བ་དེ་ལས་སྐྱེ་
བར་འགྱུར། སྐད་ཅིག་ཤེས་ནས་བདེ་ཤེས་པ། །དུས་ཚོད་དང་རྣམ་པ་མི་ འདྲ་
234 -143



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བར་གཅོད་པའི་ངོས་ནས་སྐད་ཅིག་མ་བཞི་ཤེས་ན་བདེ་ཤེས་པ། ཡེ་ཤེས་རང་གི་
ངོ་བོའི་སྒོ་ནས་ཐོབ་བྱ། ཡོངས་གཅོད་དགའ་བ་བཞིའི་བདེ་བ་ཤེས་པར་འགྱུར།
ཨེ་ཝཾ་རྣམ་པར་རབ་ཏུ་གནས། །ཨེ་སྟོང་པ། ཝཾ་བདེ་བ་བདེ་སྟོང་དབྱེར་མེད་ཀྱི་
དོན་ལ་རྣམ་པར་རབ་ཏུ་གནས།
དེས་མདོར་བསྟན་ནས། རྒྱས་པར་འཆད་པ། སྐད་ཅིག་མ་བཞིའི་མིང་
གང་གང་ཡིན་ན། སྣ་ཚོགས་དང་ནི་རྣམ་སྨིན་དང༌
། །རྣམ་པ་སྣ་ཚོགས་པའི་སྐད་
ཅིག་མ། རྣམ་པར་སྨིན་པའི་སྐད་ཅིག་མ། རྣམ་ཉེད་དེ་བཞིན་མཚན་ཉིད་བྲལ། །
རྣམ་པར་ཉེད་པའི་སྐད་ཅིག་མ། མཚན་ཉིད་དང་བྲལ་བའི་སྐད་ཅིག་མ་དང་བཞི་
ཡིན། སྐད་ཅིག་བཞི་ནི་ རབ་ཤེས་པས། །དུས་ཚོད་དང་རྣམ་པར་མི་འདྲ་བར་
གཅོད་པའི་ངོས་ནས་སྐད་ཅིག་མ་བཞི་ནི་རབ་ཏུ་ཤེས་པས། དེ་ལྟར་རྣལ་འབྱོར་
པས་ཤེས་འགྱུར
། དེ་ལྟར་རྣལ་འབྱོར་པས་ཐོབ་བྱ་ཡོངས་གཅོད་དགའ་བ་བཞིའི་
བདེ་བ་ཤེས་པར་འགྱུར། དེ་ལས་བདེ་སྟོང་དབྱེར་མེད་ཀྱི་བདེ་བའི་ཉམས་སུ་
མྱོང་བ་རྒྱུད་ལ་སྐྱེ་བར་འགྱུར།
དེས་རྒྱས་པར་བཤད། དེའི་དོན་ཤིན་ཏུ་རྒྱས་པར་འཆད་པ། འཁྱུད་དང་
འོ་བྱེད་ལ་སོགས་བྱ་བ་ནས། ཆགས་དང་ཆགས་བྲལ་རྣམ་པར་སྤངས། །བྱ་བའི་
བར་དེས་སྟོན་པར་བྱེད། འདི་རྣམས་དེ་གཞན་ལུས་རང་ལུས་གཉིས་དང་སྦྱར་
ནས་བཤད། དེ་ལ་དང་པོར་གཞན་ལུས་དང་སྦྱར་ནས་འཆད་ན། རྣལ་འབྱོར་པ་
ཞིག་གིས་རྟེན་ལས་ཀྱི་ཕྱག་རྒྱ་མ་མཚན་ཉིད་དང་ལྡན་པ་གཅིག་དང་གཉིས་རྡོ་རྗེ་
པདྨ་བྱིན་གྱིས་བརླབས་ནས་སྙོམས་པར་འཇུག་པ་བྱས། སྙོམས་འཇུག་གི་དུས་
སུ་རྣམ་རྟོག་ རགས་ལ་བདེ་བ་ནས་ཆུང་བའི་དུས་ན། འཁྱུད་དང་འོ་བྱེད་ལ་
234 -144



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སོགས་པ། །སྣ་ཚོགས་རྣམ་པ་སྣ་ཚོགས་བཤད། །སྐད་ཅིག་མ་བཞི་ལས་རྣམ་པ་
སྣ་ཚོགས་པའི་སྐད་ཅིག་མ། དེ་ལས་སྙོམས་འཇུག་བྱས་པས་བྱང་ཆུབ་སེམས་ཀྱི་
ཐིག་ལེ་རྡོ་རྗེ་ནོར་བུའི་རྩེ་མོར་ཕྱིན། རྣམ་རྟོག་ད་ཅི་བས་ཤས་ཆུང་
། བདེ་བ་ད་ཅི་
བས་ཤས་ཆེ་བའི་དུས་ན། རྣམ་པར་སྨིན་པ་དེ་ལས་བཟློག །སྐད་ཅིག་མ་བཞི་
ལས་རྣམ་པར་སྨིན་པའི་སྐད་མ། དེ་ལས་བཟློག །བྱ་བ་ཉུང་བ་བདེ་བ་ཤས་ཆེ་
བའི་དུས། བདེ་བའི་ཡེ་ཤེས་ཟ་བ་ཉིད། །ཞི་གནས་ཀྱི་བདེ་བའི་ཡེ་ཤེས་ཟ་ཞིང་
སྤྱོད་པས། བདེ་བ་འདི་བས་ལྷག་པ་མེད་སྙམ་པའི་ངར་འཛིན་གྱི་རྟོག་པ་དང་
བཅས་པའི་དུས། དེ་བས་ཀྱང་སྙོམས་འཇུག་བྱས། ཐིག་ལེ་རྡོ་རྗེ་ནོར་བུའི་རྩེ་
མོར་ཕབ། ལུས་ཀྱི་འཁྲུལ་འཁོར་དྲུག་གིས་ཐིག་ལེ་བཟུང་བཟློག་ལ་བརྟེན་ནས།
བདེ་སྟོང་དབྱེར་མེད་ཀྱི་དོན་དེ་རྟོགས་པའི་དུས་སུ། མཚན་ཉིད་བྲལ་བ་གསུམ་
ལས་གཞན། །གཟུང་འཛིན་ལ་སོགས་པའི་མཚན་ཉིད་དང་བྲལ་བའི་སྐད་ཅིག་
མ་དེ་གོང་གི་རྟོག་བཅས་ཀྱི་སྐད་ཅིག་མ་གསུམ་ལསགཞན་དུ་གྱུར་པ། ཆགས་
དང་ཆགས་བྲལ་རྣམ་པར་སྤངས། །ཆགས་དང་རྣམ་པ་སྣ་ཚོགས་པའི་སྐད་ཅིག་
མ་དང་། རྣམ་པར་སྨིན་པའི་སྐད་ཅིག་མ་དང་། ཆགས་བྲལ་རྣམ་པར་ཉེད་པའི་
སྐད་ཅིག་མ་སྤངས་པའི་རྗེས་ལ། མཚན་ཉིད་དང་བྲལ་བའི་སྐད་ཅིག་མ། དེ་ནས་
ཐིག་ ལེ་ འཆར་ བ་འདྲ་ན་ གྱེན་ལ་བཟློག །རྩ་ མིག་ཏུ་གདབ། རླུང་དང་ བསྲེ།
རྗེས་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པའི་དུས་སུ། བདག་གི་བདེ་བ་ཟོས་
པ་ཡིན། གོང་མ་ལ་རྟོག་དཔྱོད་ཀྱི་བློ་དང་བཅས་པའི་དུས། གྲོས་ནི་རྣམ་པར་
ཉེད་པར་བརྗོད། ཡིད་དང་གྲོས་གཉིས་བྱེད་པའི་དུས་དེ། སྐད་ཅིག་མ་བཞི་ལས་
རྣམ་པར་སྨིན་པའི་སྐད་ཅིག་མ། དེས་གཞན་ལུས་དང་སྦྱར་ནས་བཤད།
234-145



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་རང་ལུས་ཐབས་ལམ་དང་སྦྱར་ནས་བཤད་ན། རབ་ཏུ་བྱུང་བའི་དགེ་
སློང་ངམ། ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས། སྟན་བདེ་བའི་སྟེང་
དུ་ལུས་བཅོས་རླུང་ནང་དུ་བསྡིགས་པས་རྣམ་རྟོག་རགས་ལ་བདེ་བ་ནས་ཆུང་བའི་
དུས་ན། འཁྱུད་དང་འོ་བྱེད་ལ་སོགས་པ། །སྣ་ཚོགས་རྣམ་པ་སྣ་ཚོགས་བཤད། །
སྐད་ཅིག་མ་བཞི་ལས་རྣམ་པ་སྣ་ཚོགས་པའི་སྐད་ཅིག་མ། དེ་ལས་ཀྱང་རླུང་ནང་
དུ་བསྡིགས་པས། ལྟེ་བ་ནས་གཏུམ་མོའི་མེ་འབར་ནི་མ་འབར། འབར་ལ་ཁད་
པའི་དུས་སུ་རྣམ་རྟོག་ད་ཅི་བས་ཆུང་
། བདེ་བ་ད་ཅི་བས་ཤས་ཆེ་བའི་དུས་ན།
རྣམ་པར་སྨིན་པ་དེ་ལས་བཟློག །སྐད་ཅིག་མ་བཞི་ལས་རྣམ་པར་སྨིན་པའི་སྐད་
ཅིག་མ་དེ་ལས་བཟློག །བྱ་བ་ཉུང་ལ་བདེ་བ་ཤས་ཆེ་བའི་དུས་སུ། བདེ་བའི་ཡེ་
ཤེས་ཟ་བ་ཉིད། །ཞི་གནས་ཀྱི་བདེ་བའི་ཡེ་ཤེས་གསུམ་ཟ་ཞིང་ལོངས་སྤྱོད་པས་
བདེ་བ་འདི་ལས་ལྷག་པ་མེད་སྙམ་པའི་ངར་འཛིན་གྱི་རྟོག་པ་དང་བཅས་པ་ཡིན།
དེ་བས་ཀྱང་རླུང་ནང་དུ་བསྡིགས་པས། ལྟེ་བ་ན་གཏུམ་མོའི་མེ་འབར།
སྤྱི་བོའི་ཧཾ་ལས་བྱང་ཆུབ་སེམསཀྱི་ཐིག་ལེ་བབ། ལྟེ་བར་གཏུམ་མོའི་མེ་ལྕེ་ལ་
བྱིང་ཞིང་ཐིམ། གཏུམ་མོ་འབར་འཛག་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་
རྒྱུད་ལ་སྐྱེ་བའི་དུས་སུ། མཚན་ཉིད་བྲལ་བ་གསུམ་ལས་གཞན། །གཟུང་འཛིན་
ལ་སོགས་པའི་མཚན་ཉིད་དང་བྲལ་བའི་སྐད་ཅིག་མ་དེ། གོང་གི་རྟོག་བཅས་ཀྱི་
སྐད་ཅིག་མ་གསུམ་ལས་གཞན་དུ་གྱུར་པ། ཆགས་དང་ཆགས་བྲལ་རྣམ་པར་
སྤངས། །ཆགས་དང་རྣམ་པ་སྣ་ཚོགས་པའི་སྐད་ཅིག་མ་དང༌། རྣམ་པར་སྨིན་པའི་
སྐད་ཅིག་ལ། །ཆགས་བྲལ་རྣམ་པར་ཉེད་པའི་སྐད་ཅིག་མ་རྣམ་པར་སྤངས་པའི་
རྗེས་ལ་མཚན་ཉིད་དང་བྲལ་བའི་སྐད་ཅིག་མ། དེ་ནས་གཏུམ་མོ་དངོས་གཞིའི་
234 146



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཤེས་ པ་བཏང་། རྗེས་ ཀྱི་ཤེས་པ་རྟོག་དཔྱོད་ཀྱི་བློ་དང་ བཅས་ པའི་དུས་ན།
བདག་གི་བདེ་བ་ཟོས་པ་ཡིན། གོང་མ་ལ་རྟོག་དཔྱོད་ཀྱི་བློ་དང་བཅས་པའི་དུས།
གྲོས་ནི་རྣམ་པར་ཉེད་པར་བརྗོད། །ཡིད་དང་གཉིས་གྲོས་བྱེད་པའི་དུས་སུ་སྐད་
ཅིག་མ་བཞི་ལས་རྣམ་ པར་ཉེད་པའི་སྐད་ཅིག་མ། དེ་གཞན་ལུས་ རང་ལུས་
གཉིས་དང་སྦྱར་ནས་བཤད།
ད་དགའ་བ་བཞི་དང་སྐད་ཅིག་མ་བཞི་པོ་ཐ་མི་དད་པར་སྟོན་པ། གོང་
ནས། སྐད་ཅིག་ཤེས་ནས་བདེ་ཤེས་པ། །ཞེས་གསུངས་པའི་བདེ་བ་དེ་རྒྱས་པར་
འཆད་པ། རང་ལུས་གཞན་ལུས་གཉིས་དང་སྦྱར་ནས་འཆད། དང་པོར་གཞན་
ལུས་དང་སྦྱར་ནས་འཆད་ན། རྣལ་འབྱོར་པས་ལས་ཀྱི་ཕྱག་རྒྱ་མཚན་དང་ལྡན་པ་
གཅིག་དང་གཉིས་རྡོ་རྗེ་དང་པདྨ་བྱིན་གྱིས་བརླབས་ན་སྙོམས་པར་འཇུག་པ་བྱས་
པས། སྙོམས་འཇུག་གི་དུས་སུ་རྣམ་རྟོག་རགས་ལ་བདེ་བ་ཤས་ཆུང་བའི་དུས་སུ།
སྣ་ཚོགས་དང་པོའི་དགའ་བ་ཉིད། །སྐད་ཅིག་མ་བཞི་ལས་རྣམ་པ་སྣ་ཚོགས་པའི་
སྐད་ཅིག་མ། དགའ་བ་བཞི་ལས་དགའ་བ་ཉིད། །རང་ལུས་ཐབས་ལམ་དང་
སྦྱར་ནས་བཤད་ན། རབ་དུ་བྱུང་བའི་དགེ་སློང་ངམ། ཚངས་པར་སྤྱོད་པའི་དགེ་
བསྙེན་ཞིག་གིས་གནས་ཡིད་དང་མཐུན་པར། ལུས་བཅོས་རླུང་དུ་འཇིགས་པའི་
དུས་སུ་རྣམ་རྟོག་རིགས་ལ་བདེ་བ་ཤས་ཆུང་བའི་དུས་སུ། སྣ་ཚོགས་དང་པོའི་
དགའ་བ་ཉིད། །སྐད་ཅིག་མ་བཞི་ལས་རྣམ་པ་སྣ་ཚོགས་པའི་སྐད་ཅིག་མ།
དགའ་བ་བཞི་ལས་དགའ་བ་ཉིད། །དེ་ལས་གཞན་ལུས་ཀྱིས་དུས་ན་དེ་
ལས་ཀྱང་སྙོམས་འཇུག་བྱས། ཐིག་ལེ་རྡོ་རྗེ་ནོར་བུའི་རྩ་བར་ཕྱིན། རྣམ་པར་
རྟོག་པ་ད་ཅི་བས་ཆུང་
། བདེ་བ་ད་ཅི་བས་ཤས་ཆེ་བའི་དུས་ན། རྣམ་སྨིན་ལ་ནི་
234 -147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མཆོག་ དགའ་ཉིད། །སྐད་ཅིག་མ་བཞི་ལས་རྣམ་པར་སྨིན་པའི་སྐད་ཅིག་མ།
དགའ་བ་བཞི་ལས་མཆོག་དགའ་ཉིད། །རང་ལུས་ཀྱི་དུས་སུ་དེ་ལས་ཀྱང་རླུང་
ནང་དུ་བསྡིགས་པའི་དུས་སུ། རྣམ་རྟོག་ད་ཅི་བས་ཆུང་། བདེ་བ་ད་ཅི་བས་ཆེ་
བའི་དུས་སུ། རྣམ་སྨིན་ལས་ནི་མཆོག་དགའ་ཉིད། །སྐད་ཅིག་མ་བཞི་ལས་རྣམ་
པར་སྨིན་པའི་སྐད་ཅིག་མ། དགའ་བ་བཞི་ལས་མཆོག་དགའ་ཉིད། དེ་ལས་ཀྱང་
སྙོམས་འཇུག་བྱས། ཐིག་ལེ་རྡོ་རྗེ་ནོར་བུའི་རྩེ་མོར་ཕབ། ལུས་ཀྱི་འཁྲུལ་འཁོར་
དྲུག་གིས་བཟུང་
། ཐིག་ལེ་བཟུང་བཟློག་ལ་བརྟེན་ནས་བདེ་སྟོང་དབྱེར་མེད་ཀྱི་
ཉམས་སུ་མྱོང་བ་རྒྱུད་ལ་སྐྱེ་བའི་དུས་སུ། མཚན་བྲལ་ལྷན་ཅིག་སྐྱེས་དགའ་ཉིད། །
སྐད་ཅིག་མ་བཞི་ལས་མཚན་ཉིད་དང་བྲལ་བའི་སླད་ཅིག་མ། དགའ་བ་བཞི་
ལས་ལྷན་ཅིག་སྐྱེས་པའི་དགའ་བ་ཉིད། རང་ལུས་ཀྱི་དུས་སུ་དེ་ལས་ཀྱང་རླུང་
ནང་དུ་བསྡིགས། ལྟེ་བ་ན་གཏུམ་མོའི་མེ་འབར། སྤྱི་བོའི་ཧཾ་ལས་བྱང་སེམས་
བབ། ལྟེ་བར་གཏུམ་མོའི་མེ་ལ་བྱིང་ཞིང་ཐིམ། འབར་འཛག་ལ་བརྟེན་ནས་ལྷན་
ཅིག་སྐྱེས་པའི་ཡེ་ཤེས་སྐྱེས་པའི་དུས་སུ། མཚན་བྲལ་ལྷན་ཅིག་སྐྱེས་དགའ་ཉིད། །
ཚེ་འཁོར་བ་ཐོག་མ་མེད་པ་ནས་བསགས་པའི་རྣམ་རྟོག་བག་ཆགས་ཀྱི་དྲི་མ་དང་
བྲལ་བས་མཚན་ཉིད་དང་བྲལ་བའི་སྐད་ཅིག་མ། དགའ་བ་བཞི་ལས་ལྷན་ཅིག་
སྐྱེས་པའི་དགའ་བ་ཉིད།
དེ་ནས་ཐིག་ལེ་འཆོར་བ་འདྲ་ན་གྱེན་ལ་བཟློག །རྩ་མིག་ཏུ་གདབ། རླུང་
དང་བསྲེ། རྗེས་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པའི་དུས་ན་ཡང་
། རྣམ་
ཉེད་དགའ་བ་དགའ་བྲལ་ཉིད། །སྐད་ཅིག་མ་བཞི་ལས་རྣམ་པར་ཉེད་པའི་སྐད་
ཅིག་མ། དགའ་བ་བཞི་ལས་དགའ་བྲལགྱིགཡ་དགའ་བའོ། །དེས་གཞན་ལུས་
234 -148



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རང་ལུས་གཉིས་དང་སྦྱར་ནས་དགའ་བ་བཞི་དང་སྐད་ཅིག་མ་བཞི་ཐ་མི་དད་
པར་བསྟན་བཤད།
ད་དབང་གི་ངེས་པ་སྟེར་བ་སྟོན། དེ་ལ་དོན་ལྔ་ལས་དབང་གི་དབྱེ་བ་
སྟོན་པ། སློབ་དཔོན་གསང་བ་ཤེས་རབ་དང༌
། །སློབ་དཔོན་རྡུལ་ཚོན་གྱི་དཀྱིལ་
འཁོར། ཤར་དུ་བུམ་པའི་དབང་
། ལྷོར་གསང་བའི་དབང་། ནུབ་ཏུ་ཤེས་རབ་ཡེ་
ཤེས་ ཀྱི་ དབང་ བསྐུར། བཞི་ པ་ དེ་ ཡང་ དེ་བཞིན་ནོ། །དཀྱིལ་ འཁོར་ བྱང་ གི་
ཕྱོགས་སུ་དབང་བཞི་པ་བསྐུར་བར་བྱེད།
ད་དབང་གི་རྣམ་པར་བཞག་པ་སྟོན། དེ་ལ་གཉིས་ལས། དབྱེ་བ་གྲངས་
དང་སྦྱར་ནས་བཤད་ན། དབང་ནི་བཞི་ཡི་གྲངས་ཀྱིས་ནི། །གོང་དུ་གསུངས་པའི་
དབང་བཞི་བསྐུར་བའི་གྲངས་ཀྱི་རིམ་པ་དེས། དགའ་བ་ལ་སོགས་རིམ་ཤེས་
བྱས། །བུམ་དབང་གི་དུས་སུ་དགའ་བ། གསང་དབང་གི་དུས་སུ་མཆོག་དགའ།
ཤེས་རབ་ཡེ་ཤེས་ཀྱི་དབང་གི་དུས་སུ་ལྷན་ཅིག་སྐྱེས་པའི་དགའ་བ། བཞི་པའི་
དུས་སུ་དགའ་བྲལ་གྱི་དགའ་བ་རྒྱུད་ལ་སྐྱེ་བས། དབང་བཞིའི་གྲངས་ཀྱི་དགའ་
བ་ལ་སོགས་པ་བཞི་རིམ་པ་བཞིན་དུ་རྒྱུད་ལ་སྐྱེ་བར་ཤེས་པར་བྱ། དེས་དབྱེ་བ་
གྲངས་དང་སྦྱར་ནས་བཤད།
ད་མཚན་ཉིད་དཔེ་དང་སྦྱར་ནས་འཆད་ན། འདི་རྣམས་འདོད་ཆགས་
བཞི་རྣམ་པར་དག་པ། རྒྱུད་སྡེ་བཞི། རྒྱུད་སྡེ་བཞི་རྣམ་པར་དག་པ་ལ་དབང་བཞི་
བསྐུར་བར་བྱུང་བས། དགོད་པ་དག་ལ་སློབ་དཔོན་ཉིད། །དགོད་པས་ཚིམ་པའི་
འདོད་ཆགས་རྣམ་པར་དག་པ་གསང་སྔགས་བྱ་བའི་རྒྱུད། བྱ་བའི་རྒྱུད་རྣམ་པར་
དག་པ། སློབ་དཔོན་བུམ་པའི་དབང་བསྐུར་བ་ཡིན། ལྟེ་བ་གསང་བ་དེ་བཞིན་
234 --149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ནོ། །བལྟས་པས་ཚིག་མའི་འདོད་ཆགས་རྣམ་པར་དག་པ་སྤྱོད་པའི་རྒྱུད། སྤྱོད་
པའི་རྒྱུད་རྣམ་ པར་ དག་ པ། གསང་བའི་དབང་བསྐུར་བ་ཡིན། ལག་བཅངས་
ལས་ནི་ཤེས་རབ་ཉིད། །ལག་བཅངས་འཇུས་པས་ཚིམ་པའི་འདོད་ཆགས་རྣམ་
པར་དག་པ་རྣལ་འབྱོར་གྱི་རྒྱུད། རྣལ་འབྱོར་གྱི་རྒྱུད་རྣམ་པར་དག་པ་ཤེས་རབ་
ཡེ་ཤེས་ཀྱི་དབང་བསྐུར་བ་ཡིན། གཉིས་གཉིས་འཁྱུད་ལ་དེ་ཡང་ཉིད། །གཉིས་
གཉིས་འཁྱུད་དབང་པོའི་སྒོ་སྤྱད་པས་ཚིམ་པའི་འདོད་ཆགས་རྣམ་པར་དག་པ
རྣལ་འབྱོར་བླ་ན་མེད་པའི་རྒྱུད། རྣལ་འབྱོར་བླ་ན་མེད་པའི་རྒྱུད་རྣམ་པར་དག་པ་
དེ་བཞིན་དབང་བཞི་པ་ཚིག་དབང་དུ་བསྐུར་བར་བྱེད།
དེ་ལྟར་ཡང་ རྗེ་བཙུན་མར་པའི་གསུང་ནས། རྒྱུད་བཞིའི་རྣམ་དག་མི་
ཤེས་པར། །ཕྱག་རྒྱ་བརྟེན་པར་མི་དབང་ངོ༌
། །ཞེས་གསུངས། དེས་མཚན་ཉིད་
དཔེ་དང་སྦྱར་ནས་བཤད་པ་ཡིན།
ད་དབང་བསྐུར་བའི་དགོས་པ་སྟོན་པ། སེམས་ཅན་རྣམས་ཀྱི་དངོས་གྲུབ་
ཕྱིར། །སེམས་ཅན་ཐམས་ཅད་ཀྱི་དངོས་གྲུབ་ལྷན་ཅིག་སྐྱེས་པའི་ཡེ་ཤེས་རྟོགས་
པར་བྱ་བའི་ཕྱིར། དབང་ནི་རྣམ་པ་བཞི་ཏུ་བཤད། །དབང་ནི་རྣམ་པ་བཞི་རིམ་
བཞིན་ བསྐུར་ བར་ བཤད། དེས་དབང་གི་དགོས་པ་བཤད། ད་ དབང་ གི་ངེས་
ཚིག་སྟོན་པ། གཏོར་དང་བླུགས་པ་ཞེས་བྱ་འདིས། །གཏོར་བ་ཨ་བྷི་ཥིཉྩ་བྱས་
ནས་དྲི་མ་འཁྲུད། བླུགས་པ་ཨ་བྷི་ཤེ་ཀ་བྱས་ནས་ནུས་པ་འཇོག །དེས་ན་དབང་
ཞེས་བརྗོད་པར་བྱ། །དྲི་མ་འཁྲུད་པའམ་ནུས་པ་འཇོག་པ་དེས་ན་དབང་ཞེས་
བརྗོད་པར་བྱ། ཚིག་འདི་རྣམས་ལ་དབང་བཞི་དང་སྦྱར་ནས་འཆད་པ་ལ།
དང་པོར་བུམ་པའི་དབང་དང་སྦྱར་ནས་འཆད་ན། གཏོར་དང་བླུགས་པ་
234-150



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཞེས་བྱ་འདིས་གཏོར་བ་ཨ་བྷི་ཥིཉྩ་བྱས་ནས་དྲི་མ་འཁྲུད། གང་གི་དྲི་མ་འཁྲུད་ན་
བུམ་དབང་བསྐུར་བས་ལུས་ཀྱི་དྲི་མ་འཁྲུད། བླུགས་པ་ཨ་བྷི་ཤེ་ཀ་བྱས་ནས་
ནུས་པ་འཇོག །གང་གིས་ནུས་པ་འཇོག་ན། བུམ་དབང་བསྐུར་བས་རྒྱུད་ཉན་དུ་
རུང་། བཤད་ དུ་ རུང་། བསྐྱེད་ རིམ་ སྒོམ་ དུ་ རུང་། ལས་ཚོགས་བསྒྲུབ་ཏུ་རུང་།
གཏོར་མ་གཏོང་དུ་རུང་བའི་ནུས་པ་འཇོག་པ་འདིས། རྒྱུ་མཚན་དེས་ན་བུམ་པའི་
དབང་ཞེས་བརྗོད་པར་བྱ།
གསང་ དབང་ དང༌ སྦྱར་ནས་འཆད་ན། གཏོར་ དང་ བླུགས་ པ་ ཞེས་ བྱ་
འདིས། །གཏོར་བ་ ཨ་ བྷི་ཥིཉྩ་བྱས་ནས་དྲི་མ་འཁྲུད། གང་གི་དྲི་མ་འཁྲུད་ན་
གསང་དབང་བསྐུར་བས་ངག་གི་དྲི་མ་འཁྲུད། བླུགས་པ་ཨ་བྷི་ཤེ་ཀ་བྱས་ནས་
ནུས་ པ་ འཇོག །གང་ གི་ ནུས་ པ་ འཇོག་ན། གསང་ དབང་ བསྐུར་ བས་ བཟའ་
བཏུང་ཟས་ཀྱི་རྣལ་འབྱོར་བྱར་རུང་
། ཤ་ལྔ་བདུད་རྩི་ལྔ་བརྟེན་དུ་རུང་། རྩ་དང་
རླུང་དང་བྱང་ཆུབ་སེམས་ཀྱི་རྫོགས་རིམ་སྒོམ་དུ་རུང་བའི་ནུས་པ་འཇོག །རྒྱུ་
མཚན་དེས་ན་གསང་བའི་དབང་ཞེས་བརྗོད་པར་བྱ།
གསུམ་པ་དང་སྦྱར་ནས་འཆད་ན། གཏོར་དང་བླུགས་པ་ཞེས་བྱ་འདིས། །
གཏོར་བ་ཨ་བྷི་ཥིཉྩ་དྲི་མ་འཁྲུད། གང་གི་དྲི་མ་འཁྲུད་ན། གསུམ་པ་བསྐུར་བ
ཡིད་དམ་སེམས་ཀྱི་དྲི་མ་འཁྲུད། བླུགས་པ་ཨ་བྷི་ཤེ་ཀ་བྱས་ནས་ནུས་པ་འཇོག །
གང་གིས་ནུས་པ་འཇོག་ན་གསུམ་པ་བསྐུར་བས། ལྷ་ཞལ་སྦྱར་གྱི་བསྐྱེད་རིམ་
སྒོམ་དུ་རུང་། ལས་ཀྱི་ཕྱག་རྒྱ་བརྟེན་དུ་རུང་བའི་ནུས་པ་འཇོག །རྒྱུ་མཚན་དེས་
ན་དབང་གསུམ་པ་ཤེས་རབ་ཡེ་ཤེས་ཀྱི་དབང་ཞེས་བརྗོད་པར་བྱ།
དབང་བཞི་པ་དང་སྦྱར་ནས་འཆད་ན། གཏོར་དང་བླུགས་པ་ཞེས་ བྱ་
234 --151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འདིས། །གཏོར་བ་ ཨ་བྷི་ཥིཉྩ་བྱས་ནས་དྲི་མ་འཁྲུད། གང་གི་དྲི་མ་འཁྲུད་ན།
བཞི་པ་བསྐུར་བས་ལུས་ངག་ཡིད་གསུམ་ཐ་དད་དུ་འཛིན་པའི་དྲི་མ་འཁྲུད།
བླུགས་པ་ཨ་བྷི་ཤེ་ཀ་བྱས་ནས་ནུས་པ་འཇོག །གང་གིས་ནུས་པ་འཇོག་ན་བཞི་
པ་བསྐུར་བས་ཕྱག་རྒྱ་ཆེན་པོའི་རྫོགས་རིམ་སྒོམ་དུ་རུང་བའི་ནུས་པ་འཇོག་པ་
འདིས། རྒྱུ་མཚན་དེས་ན་དབང་བཞི་བསྐུར་བ་ཞེས་བྱ་བར་བརྗོད་པར་བྱ། དེས་
དབང་བཞི་དང་སྦྱར་ནས་བཤད།
ད་ དབང་ བསྐུར་ བ་ དངོས་ སྟོན་ པ། དེ་ ལ་ བཞི་ ལས། སྲོད་ ལ་ དཀྱིལ་
འཁོར་གྱི་ཤར་ཕྱོགས་སུ་བུམ་པའི་དབང་བསྐུར་བ་སྟོན་པར་བྱེད། བུམ་དབང་གི་
དུས་ཀྱི་ཕྱག་རྒྱ་མའི་མཚན་ཉིད་ཆགས་བྲལ་བ་ཡིན་ན། ཡིད་ཀྱི་རིག་མ་མཱ་ལ་ཀཱི་
འམ་བདག་མེད་པ་ལ་སོགས་ལོ་བཅུ་དྲུག་ལོན་པ་ཙམ་དུ་བསྐྱེད། ཤེས་རབ་བཅུ་
དྲུག་ལོན་པ་ལ། །ལག་པ་དག་གིས་ཡང་དག་འཁྱུད། །རིགས་ལྔ་ཡབ་ཡུམ་ཞལ་
སྦྱོར་དུ་སྒོམ་དུ་འཇུག །བུམ་དབང་གི་དུས་སུ་ཆུ། ཅོད་པན། རྡོ་རྗེ་དྲིལབུ། མིང་
དང་ལྔ། སྐུ་གསུང་ཐུགས་ཀྱི་དབང་ གསུམ་སྟེ་བརྒྱད། དབུགས་དབྱུང་གཟེངས་
བསྟོད་པ་དང་གསུམ་དང་བཅུ་གཅིག་སྔོན་དུ་བསྐུར་ནས།
ད་རྡོ་རྗེ་སློབ་དཔོན་དུ་དབང་བསྐུར་བའི་དུས་སུ་རྡུལ་ཚོན་དཀྱིལ་འཁོར་
གྱི་ཤར་ཕྱོགས་སུ་བྲེ་བརྩིགས། དེའི་སྟེང་དུ་སློབ་མ་རྣམས་བཞག་ལ། སྟེང་དུ་
གདུགས་ཕུབ་རྡོ་རྗེ་དང་དྲིལ་བུ་སློབ་མའི་ལག་ཏུ་གཏད་ལ། རྡོ་རྗེ་དྲིལ་བུ་མཉམ་
སྦྱོར་བས། སློབ་དཔོན་དབང་དུ་རབ་ཏུ་བརྗོད། ཕྱི་མའི་ལེའུ་བཅུ་གཉིས་པར་
བསྟན་པའི། རྡོ་རྗེ་ཆེ་དང་དྲིལ་ཆེན་ལོང་
། །བྱ་བའི་ཚིགས་སུ་བཅད་པ་
ནས། རྡོ་རྗེ་སློབ་དཔོན་གྱི་དབང་བསྐུར་བ་དང་བཅུ་གཉིས། བསྟན་པར་བྱེད་པ་
བརྗོད་
234 152



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བརྟུལ་ཞུགས་ཀྱི་དབང་དང་བཅུ་གསུམ། རིགས་ལྔའི་རྗེས་སུ་གནང་བ་ལྔ་བསྣན་
ནས་བཅོ་བརྒྱད་པོ་སྲོད་ལ་བསྐུར་བས། སྤྱིར་ལུས་ངག་ཡིད་གསུམ་གྱི་དྲི་མ་དག །
ཁྱད་པར་ལུས་ཀྱི་དྲི་མ་བ་མོ་ལ་ཉི་མ་ཕོག་བཞིན་དུ་དག །
ད་ནམ་ཕྱེད་ན་རྡུལ་ཚོན་གྱི་དཀྱིལ་འཁོར་ལྷོ་ཕྱོགས་སུ་གསང་བའི་དབང་
བསྐུར་བའི་དུས་སུ་ལས་ཀྱི་ཕྱག་རྒྱ་མའི་མཚན་ཉིད། ཤིན་ཏུ་བཞིན་བཟང་མིག་
ཡངས་ལ། །ལས་ཀྱི་ཕྱག་རྒྱ་ལ་ཤིན་ཏུ་བཞིན་བཟང་ཞིང་མཛེས་པ། ཤེས་རབ་
སྟོང་ཉིད་དང་ལྡན་པའི་རྟགས་སུ་མིག་ཡངས་པ། གཟུགས་དང་ལང་ཚོས་རྣམ་
པར་བརྒྱན། །གཟུགས་བཟང་བ་ལང་ཚོ་དར་ལ་བབ་པ། ལོ་བཅུ་དྲུག་ལས་མི་
གཞོན་པ། ཉི་ཤུ་རྩ་ལྔ་ལས་མི་རྒན་པ། དེ་ལྟ་བུའི་ལས་ཀྱི་ཕྱག་རྒྱ་དེ་ལྟར་བསྐྱེད།
རྡོ་རྗེ་པདྨ་བྱིན་གྱིས་བརླབ་ཅིང་སྙོམས་འཇུག་བྱས་པས། བྱང་ཆུབ་སེམས་ཀྱི་ཐིག་
ལེ་དཀར་དམར་ཕྱིར་ཕྱུང་ནས་སློབ་མ་ལ་བྱིན། ཆགས་བྲལ་བ་ཡིན་ན་ཡིད་ཀྱི་
རིག་མ་ དང་ སྙོམས་པར་འཇུག་ པ་ བྱས། བྱང་ ཆུབ་ སེམས་ ཀྱི་ཐིག་ལེ་དཀར་
དམར་ཕྱིར་ཕྱུང་བར་བསམ། འོ་མ་དང་བདུད་རྩི་སྦྱར་ལ། མཐེ་བོང་སྲིན་ལོག་
དག་གིས་ནི། །རྡོ་རྗེ་སློབ་ དཔོན་གྱི་ཕྱག་གཡོན་པའི་མཐེ་བོང་དང་སྲིན་ལག་
གཉིས་ཀྱིས་བླངས་ནས། སློབ་མའི་ཁ་རུ་ལྟུང་བར་བྱ།
ཕྱི་མའི་ལེའུ་བཅུ་གཉིས་པར་བསྟན་པའི། ཇི་ལྟར་འདས་པའི་སངས་རྒྱས་
ཀྱིས། །བྱ་བའི་ཚིགས་སུ་བཅད་པ་བརྗོད་ནས། སློབ་མའི་ལྕེ་ཐོག་ཏུ་བཞག་ནས།
སྤྱིར་ལུས་ངག་ཡིད་གསུམ་གྱི་དྲི་མ་དག །ཁྱད་པར་དུ་ངག་གི་དྲི་མ་དག་པར་
འགྱུར། ཐོ་རངས་ཁར་རྡུལ་ཚོན་དཀྱིལ་འཁོར་ནུབ་ཕྱོགས་སུ་ཤེས་རབ་ཡེ་ཤེས་
ཀྱི་དབང་བསྐུར་བར་བྱེད་པ་ལ། གསང་དབང་དང་དབང་གསུམ་པའི་དུས་སུ་
234 --153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལྷོར་ཚོགས་ཀྱི་མཆོད་པ་སྔོན་དུ་འགྲོ་བས། ཚོགས་ཀྱི་མཆོད་པའི་དུས་སུ། ཞིམ་
པའི་བཟའ་བ་བཏུང་བ་དང་
། དཔེ་མདོར་བསྟན་ནས། རྒྱས་པར་འཆད་པ། བ་
ལ་ཆེ་མཆོག་མ་ད་ན། །བ་ལ་ཆེ་མཆོག་དེ་ཤ་ཡིན། མ་ད་ན་ཆང་ཡིན། བདུག་པ་
ལྷ་བཤོས་ཕྲེང་བ་དང་
། །སྤོས་ཀྱི་བདུག་པ་དང་ལྷ་བཤོས་མར་མེའི་ཕྲེང་བ་དང་
།
དྲིལ་བུ་རྒྱལ་མཚན་བྱུག་པ་ཡིས། །འདི་རྣམས་མཆོད་པ་རྣམས་ཀྱིས་ནི། །མཆོད་
པའི་བྱེ་བྲག་འདི་རྣམས་ཀྱིས། སློབ་མས་རྡོ་རྗེ་འཛིན་པ་མཆོད། །སློབ་མས་རྡོ་རྗེ་
འཛིན་ པ་ བླ་ མ་ ལ་ དེ་རྣམས་ ཀྱིས་ མཆོད་ནས། དབང་ གསུམ་པ་ བསྐུར་ བོར་
གསོལ་བ་འདེབས་པ། ཇི་ལྟར་དབང་བསྐུར་གསོལ་བཏབ་པའི། །ཇི་ལྟར་དབང་
གསུམ་པ་བསྐུར་བར་གསོལ་བ་བཏབ་པ་ཡིས། སློབ་མའི་བྱ་བ་བཤད་པར་བྱ། །
སློབ་མའི་དངོས་སུ་མཆོད་བསྟོད་གསོལ་བ་འདེབས་པའི་རིམ་པ་བཤད་པར་བྱ།
སུ་ལ་གསོལ་བ་འདེབས་ན། བླ་མ་ཕྱག་རྒྱ་ལྡན་མཐོང་ནས། །བླ་མ་མཉམ་པར་
ལྡན་པ་མཐོང་བའམ། བླ་མ་ཡབ་ཡུམ་ལྷ་ཞལ་སྦྱོར་དུ་བཞུགས་པ་དེ་ལ་གསོལ་
བ་གདབ་པ། བསྟོད་དང་མཆོད་པ་ཇི་བཞིན་བྱ། །ཟེར་ཡང་མཆོད་པ་རྣམ་པ་ལྔ་
ཡིས་མཆོད་པ་བྱས་པའི་རྗེས་ལ་བསྟོད་པ།
བཅོམ་ལྡན་ཞི་བ་ཆེན་པོ་ཀྱི། །བཅོམ་པ་ཉོན་མོངས་པ་དང་། རྣམ་པར་
རྟོག་ པ་ཐམས་ཅད་བཅོམ་པ། ཞི་བ་སྤྲོས་པ་དང་མཚན་མའི་རྣམ་པར་རྟོག་པ་
ཐམས་ཅད་ཞི་བ། ཆེན་པོ་ཀྱེ་སྔགས་ཀྱི་སྲིད་ཞུ་ཁྱད་པར་ཅན་གྱི་སྒོ་ནས་བོས་པ་
ཡིན། རྡོ་རྗེ་རྣལ་འབྱོར་གཅིག་བཞེད་པ། །རྡོ་རྗེ་ཤེས་རབ་སྟོང་པ། རྣལ་འབྱོར་
ཐབས་རིག་པ། གཅིག་བཞེད་པ་རིག་པ་དང་སྟོང་པ་དབྱེར་མེད་ཀྱི་དོན་ཞིག་
བཞེད་པའི། མི་ཕྱེད་ཕྱག་རྒྱ་སྒྲུབ་པ་པོ། །བདེ་བ་དང་སྟོང་པ་དབྱེར་མི་ཕྱེད་པའི་
234 -154



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཕྱག་རྒྱ་དོན་དམ་ལྷན་ཅིག་སྐྱེས་པའི་ཡེ་ཤེས་ཕྱག་རྒྱ་ཆེན་པོའི་དོན་དེ་སྒྲུབ་པ་པོ་
དེ་གང་ལས་བྱུང་ན། རྡོ་རྗེ་རྣལ་འབྱོར་ལས་བྱུང་བ། །རྡོ་རྗེ་རྣལ་འབྱོར་བདེ་སྟོང་
གི་དོན་དེ་བསྒོམས་པ་ལས་བྱུང་ཞེས་བསྟོད་པ་ཡིན།
གསོལ་བ་གདབ་པ། ཇི་ལྟར་ཁྱོད་ནི་བདག་ཉིད་ཆེ། །ཇི་ལྟར་བླ་མ་ཁྱོད་
ནི་སངས་རྒྱས་ཀྱི་ཡོན་ཏན་གྱི་བདག་ཉིད་ཆེན་པོ་དང་ལྡན་པ་དེ་བཞིན་དུ། མངའ་
བདག་བདག་ལའང་དེ་སྩོལ་ཅིག །མངའ་བདག་ཞེས་བླ་མ་ལ་བོས་ནས། སློབ་
མ་བདག་ལའང་བདེ་སྟོང་གི་དོན་དེ་སྩོལ་ཅིག །དེས་ཅི་བྱེད་ན། འཁོར་བ་འདམ་
གྱི་ཚོགས་དག་ཏུ། ཁམས་གསུམ་གྱི་འཁོར་བ་འདི་འདམ་གྱི་ཚོགས་དང་འདྲ་
བར། བྱིང་བ་སྐྱབས་མེད་བདག་ལ་སྐྱོབས། ཁམས་གསུམ་གྱི་འཁོར་བ་འདམ་
གྱི་ཚོགས་དང་འདྲ་བར་བྱིང་པ་ལ་སྐྱབས་གཞན་མེད་པས་བདེ་སྟོང་དབྱེར་མེད་
ཀྱི་དོན་དེས་བདག་ལ་སྐྱོབས་ཅིག །བྱས་ནས་གསོལ་བ་གདབ་པ་ཡིན།
དེ་ དབང་ གསུམ་ པ་ བསྐུར་ བ་ དངོས་ ལ། སྟོན་པས་ཤེས་ རབ་དག་ཏུ་
བརྗོད། །སྔོན་འབྱུང་དུ་སྟོན་པ། རྗེས་འཇུག་ཏུ་བླ་མས་ཤེས་རབ་དག་ཏུ་བརྗོད།
ལས་ཀྱི་ཕྱག་རྒྱ་མ་ལྷར་བསྐྱེད་རྡོ་རྗེ་པདྨ་བྱིན་གྱིས་བརླབས་ནས། རྗེད་པར་བྱས་
ནས་གཏད་པར་བྱ། །ཐ་མལ་གྱི་ཉོན་མོངས་པ་དང་རྣམ་པར་རྟོག་པ་རྗེད་པར་
བྱས་ནས། ཕྱི་མའི་ལེའུ་བཅུ་གཉིས་པར་བསྟན་པའི། ལྷ་མོ་དགའ་སྦྱིན་གནས་
སྦྱིན་པ། །བྱ་བ་ལ་སོགས་པའི་ཚིགས་སུ་བཅད་པ་བརྗོད་ནས་སློབ་མ་དེ་ལ་
གཏད་པར་བྱ། སྟོན་པས་སྨྲས་པ་སེམས་དཔའ་ཆེ། །སྔོན་འབྱུང་དུ་སྟོན་པ། རྗེས་
འཇུག་ཏུ་བླ་མས་སྨྲས་པ་སེམས་དཔའ་ཆེན་པོ་ཞེས་བོས་ནས། ཕྱག་རྒྱ་བདེ་བ་
ལྡན་པ་ཁྱེར། །ལས་ཀྱི་ཕྱག་རྒྱ་བདེ་བ་དང་ལྡན་པ་འདི་ཁྱེར། ཁྱེར་ནས་ཅི་བྱེད་
234 155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ན། ཀུན་ཏུ་རུ་གྱིས་རྡོ་རྗེ་འཛིན། །ཇི་ལྟ་བུའི་ཀུན་ཏུ་རུ་བྱེད་ན། ཕྲག་དོག་ཁྲོ་བ་
རྣམ་སྤངས་པའི། །ཐ་མལ་གྱི་ཕྲ་དོག་དང་ཁྲོ་བ་ལ་སོགས་པ་རྣམ་པར་སྤངས་
པའི། སློབ་མ་ཆེར་གྱུར་ཤེས་ནས་ནི། །བླ་ན་མེད་པའི་ སངས་ རྒྱས་ ཐོབ་ པར་
འདོད་པའི་སློབ་མ་དེ་ལ་དབང་གསུམ་པ་བསྐུར་བས་ཡོན་ཏན་ཆེན་པོར་འགྱུར་
བར་ཤེས་ནས་ནི། སྟོན་པས་དེ་ལ་གནང་བ་སྦྱིན། །སྔོན་འབྱུང་དུ་སྟོན་པ། རྗེས་
འཇུག་ཏུ་བླ་མས་སློབ་མ་དེ་ལ་གནང་བ་སྦྱིན། ཅི་ལྟ་བུའི་གནང་བ་སྦྱིན་ན། ཀུན་
ཏུ་རུ་གྱིས་རྡོ་རྗེ་འཛིན་ཀུན་ཏུ་རུ་གྱིས་ཤིག་རྡོ་རྗེ་འཛིན་པ་ཞེས་བྱ་བའི་གནང་བ་
བྱིན། སྟོན་ པས་ སྨྲས་ པ་ སེམས་དཔའ་ཆེ། །སྔོན་འབྱུང་དུ་ སྟོན་པ་ཡིན། རྗེས་
འཇུག་ཏུ་བླ་མས་སྨྲས་པ། སེམས་དཔའ་ཆེན་པོ་ཞེས་བོས་ནས། དགའ་བ་དང་
སྐད་ཅིག་མའི་གོ་རིམ་གང་དུ་ཐོབ་པ་ཡིན་སྙམ་ན།
སྣ་ཚོགས་སྤུངས་པའི་སྐད་ཅིག་ལ། །རྣམ་པ་སྣ་ཚོགས་པའི་སྐད་ཅིག་མ་
དང་རྣམ་པར་སྨིན་པའི་སྐད་ཅིག་མ་རྣམ་པར་སྤངས་པའི་རྗེས་ལ། བདེ་བ་ཆེན་པོ་
རྣམ་པར་ཟུང་། །བདེ་བ་ཆེན་པོ་དོན་དམ་ལྷན་ཅིག་སྐྱེས་པའི་ཡེ་ཤེས་མཚོན་པའི་
རྟེན་ཀུན་རྫོབ་བྱང་ཆུབ་སེམས་ཀྱི་ཐིག་ལེ་དེ་རྣམ་པར་ཟུང་
། དེ་བཟུང་བས་ཅི་
ཐོབ་ན། མཆོག་ཏུ་དགའ་བ་ཡང་དག་ཐོབ། །མཆོག་ཏུ་ཡང་དག་པའི་དགའ་བ་
ལྷན་ཅིག་སྐྱེས་པའི་ཡེ་ཤེས་ཐོབ་ཅིང་ཉམས་སུ་མྱོང་བ་རྒྱུད་ལ་སྐྱེ། དེ་ཐོབ་པ་ལ་
དགོས་ ་པ་ཅི་ཡོད་ན། ཇི་སྲིད་བྱང་ཆུབ་བར་དུ་ནི། །དུས་འདི་ནས་བཟུང་ནས་ཇི་
སྲིད་བྱང་ཆུབ་མ་ཐོབ་བར་དུ་ནི། ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་མྱོང་བ་
དང་ལྡན་པར་གྱིས་ལ། སེམས་ཅན་དོན་གྱིས་རྡོ་རྗེ་འཛིན། །སེམས་ཅན་ཐམས་
ཅད་ ཀྱི་དོན་གྱིས་ཤིག །རྡོ་རྗེ་འཛིན་པ་ཞེས་བསློབ་མ་ལ་བོས་ པ་ཡིན། དེས་
234 -156



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དབང་གསུམ་པ་བསྐུར་བ་བསྟན། དབང་གསུམ་པར་སྒོ་ཕྱེ།
ད་བཞི་པར་ཚིག་གིས་གཏན་ལ་འབེབས་པར་བྱེད། སློབ་མ་སྙིང་རྗེ་ཅན་
མཐོང་ནས། །དབང་གསུམ་པ་ཐོབ་པའི་སློབ་མ་དེ་སྙིང་རྗེ་ཆེན་པོའི་ཡོན་ཏན་
དང་ལྡན་པ་མཐོང་ནས། རྡོ་རྗེ་ཅན་གྱིས་འདི་སྐད་སྨྲས། །བླ་མ་རྡོ་རྗེ་ཅན་གྱིས་
སློབ་མ་ལ་ཚིག་དབང་རིན་པོ་ཆེ་འདི་སྐད་དུ་སྨྲས། འདི་ནི་ཡེ་ཤེས་ཆེན་པོ་ཉིད། །
དབང་ གསུམ་པར་སྒོ་ཕྱེ་ནས། བཞི་པར་ཚིག་གིས་གཏན་ལ་ཕབ་པའི། བཞི་
གསུམ་གྱི་དུས་ཀྱི་དོན་འདི་ནི་ཟག་པ་མེད་པའི་ཡེ་ཤེས་ཆེན་པོ་ཉིད་ནི། ཐམས་
ཅད་ལུས་ལ་རྣམ་པར་གནས། །ལྷན་ཅིག་སྐྱེས་པའི་ཡེ་ཤེས་དེ་འགྲོ་བ་ཐམས་
ཅད་ ཀྱི་ལུས་ལ་རང་ཆས་སུ་རྣམ་པར་གནས་ཤིང་ཁྱབ་པ་ཡིན། གཉིས་དང་
གཉིས་སུ་མེད་པའི་ཚུལ། ལྷན་ཅིག་སྐྱེས་པའི་ཉམས་སུ་མྱོང་བའི་དོན་དེ་ཉིད།
ཐབས་ཤེས་རབ་གཉིས་སུ་མེད་པའི་རང་བཞིན་ནམ་དོན་བདེ་སྟོང་དབྱེར་མེད་ཀྱི་
ཚུལ་དུ་གནས། དངོས་དང་དངོས་མེད་བདག་ཉིད་གཙོ། །དངོས་དང་དངོས་མེད་
ཡོད་པ་དང་མེད་པ་ཀུན་རྫོབ་དང་དོན་དམ་པའི་བདེ་བ་ལུས་དང་སེམས་སུ་སྣང་
བ་ཡིན།
དངོས་མེད་ དོན་ དམ་ པའི་བདེན་པའམ་ ཆོས་ཉིད་ སྟོང་ པ་ཉིད་ ཡིན།
བདག་ཉིད་གཙོ་དེ་རྣམས་ཐམས་ཅད་ཀྱང་ལྷན་ཅིག་སྐྱེས་པའི་ཡེ་ཤེས་སུ་རོ་
གཅིག །བརྟན་ དང་ གཡོ་བ་ཁྱབ་ནས་ གནས། བརྟན་ པ་སྣོད་ཀྱི་འཇིག་རྟེན།
གཡོ་བ་བཅུད་ཀྱི་སེམས་ཅན། བརྟན་གཡོའི་ཆོས་ཐམས་ཅད་ལ་ལྷན་ཅིག་སྐྱེས་
པའི་ཡེ་ཤེས་དེས་ཁྱབ་ནས་གནས། སྒྱུ་མའི་གཟུགས་ཅན་ཉིད་དུ་འདོད། །རང་
བཞིན་ཆོས་ཐམས་ཅད་སྣང་ལ་རང་བཞིན་མེད་པ་སྒྱུ་མ་ལྟ་བུ་ཡིན་པ་ལ། ལམ་
234--157



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྔགས་དང་ཕྱག་རྒྱ་ལ་སོགས་པ་སྒྱུ་མའི་རྣམ་པར་ཉམས་སུ་བླངས་པས། འབྲས་
བུ་སྐུ་དང་ཡེ་ཤེས་སྒྱུ་མའི་གཟུགས་ཅན་ཉིད་དུ་འདོད། དེས་དབང་བཞི་པ་བསྐུར་
བ་བཤད།
ད་དབང་གི་མཇུག་སྡུད་སྟོན་པ། དཀྱིལ་འཁོར་འཁོར་ལོའི་ཐབས་ཀྱིས་
ནི། །དཀྱིལ་ འཁོར་ སྙིང་ པོའི་ དོན་ ལྷན་ ཅིག་ སྐྱེས་ པའི་ ཡེ་ཤེས་ ཡིན། འཁོར་
དགའ་བ་བཞི་དང་སྐད་ཅིག་མ་བཞིས་དེ་ལེན་ཅིང་འཛིན་པར་བྱེད། འཁོར་ལོ་
གཏུམ་མོའམ་ལས་ཀྱི་ཕྱག་རྒྱ་ལ་བརྟེན་ནས་ཉོན་མོངས་པ་དང་རྣམ་པར་རྟོགས་
པའི་སྒྲོ་འདོགས་གཅོད། ཐབས་གཞན་ལུས་རང་ལུས་ཀྱི་སྒོ་ནས་ཉམས་སུ་ལེན་
པའི་ཐབས་ཀྱིས་ནི། རྟག་ཏུ་ངེས་པར་འགྲུབ་པར་འགྱུར། །དུས་རྟག་ཏུ་གཞན་
ལུས་རང་ལུས་ལ་བརྟེན་ནས་བསྒོམ་པས་ཕྱག་རྒྱ་ཆེན་པོ་མཆོག་གི་དངོས་གྲུབ་
ངེས་པར་འགྲུབ་པར་འགྱུར། དོན་ལྔ་པོ་དེས་དབང་གི་ངེས་པ་སྟེར་བ་བཤད།
དབང་གི་ཞར་ལ་དཀྱིལ་འཁོར་གྱི་འཁོར་ལོ་དྲིས་ལན་གྱིས་སྟོན་པ། དེ་
ནས་རྡོ་རྗེ་སྙིང་པོས་རྣལ་འབྱོར་མ་རྣམས་ལ་བཟོད་པར་གསོལ་ནས། བྱ་བ་ལ་
སོགས་པས་སྟོན། དབང་གི་ངེས་པ་སྟེར་བ་བཤད་པའི་རྗེས་དེ་ནས། རྡོ་རྗེ་སྙིང་
པོས་རྣལ་འབྱོར་མ་རྣམས་ལ་བཟོད་པར་གསོལ་ནས། རྡོ་རྗེ་སྙིང་པོས་བཅོམ་
ལྡན་འདས་ལ་ཆོས་ཞུ་བ་ལ་མཁའ་འགྲོ་མ་རྣམས་ལ་བཟོད་པར་གསོལ་
གསོལ་དགོས་པ་
ཅི་ཡིན་སྙམ་ན། ལེའུའི་མགོ་ན་མར་ལ་མཁའ་འགྲོ་མ་རྣམས་ཀྱི་ངོར་བྱས་ནས་
ཞེས་གསུངས་པས། སྡུད་པ་པོས་བཅོམ་ལྡན་འདས་ལ་དྲི་བ་མང་ན་མཁའ་འགྲོ་
མ་རྣམས་ཐུགས་ལོག་གིས་དགོས་ནས། དང་པོར་མཁའ་འགྲོ་མ་རྣམས་ལ་བཟོད་
པར་གསོལ་ཏེ། བཟོད་བཅོམ་ལྡན་འདས་ལ་འདི་སྐད་ཅེས་གསོལ་ནས། དཀྱིལ་
234 ---158



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
འཁོར་འཁོར་ལོ་ཅི་ཞེས་བརྗོད། །སྤྱིར་བསྡོམས་ནས་དྲིས་པ་ཡིན། བྱེ་བྲག་ཏུ་ཕྱེ་
ན། སངས་ རྒྱས་ ཀུན་ བདག་ གྲོང་ཁྱེར་ ལ། །སངས་ རྒྱས་ ཀུན་ གྱི་བདག་ ཉིད།
གྲོང་ཁྱེར་རྟེན་གཞལ་ཡས་ཁང་བརྟེན་པ་ལྷ་དང་བཅས་པ་ལ་དཀྱིལ་འཁོར་ཟེར་
བའི་ལུགས་ཤིག་ཡོད།
དེ་ ལ་དཀྱིལ་འཁོར་ཟེར་ རམ་དང་གཅིག །བཤད་པའི་རྒྱུད་སམྦུ་ཊམ་
ནས། དཀྱིལ་འཁོར་ལུས་སུ་གསུངས་པ་ཡིན། །ཞེས་གསུངས་པ་ལྟར། ལུས་སྒོ་
དགུ་ཀ་བ་དང་བཅས་པ་ལ་དཀྱིལ་འཁོར་ཟེར་བའི་ལུགས་ཤིག་འདུག །དེ་ལ་
དཀྱིལ་འཁོར་ཟེར་རམ་དང་གཉིས། ཡང་ན་ཕྱག་རྒྱ་ཆེན་པོ་སྙིང་པོའི་དོན་ལ་
དཀྱིལ་འཁོར་ཟེར་བའི་དུས་ཤིག་འདུག་པས། དེ་ལ་དཀྱིལ་འཁོར་ཟེར་རིམ་དང་
གསུམ། བཅོམ་ལྡན་བདག་ནི་འཁྲུལ་གྱུར་པས། །བཅོམ་ལྡན་འདས་ཞེས་བོས་
ནས། རྡོ་ རྗེ་ སྙིང་ པོ་ བདག་ ནི་ དཀྱིལ་ འཁོར་ གསུམ་ དུ་ གསུངས་ པས་ དེ་ ལ།
འཁྲུལ་ པའི་ ཐེ་ཚོམ་དུ་གྱུར་པས། རིམ་པ་ཇི་ལྟར་བཤད་དུ་གསོལ། །དཀྱིལ་
འཁོར་གསུམ་པོ་གང་ལ་ཟེར་བའི་རིམ་པ་ཇི་ལྟར་ལགས་པ་བཞིན་དུ་བཤད་དུ་
གསོལ་བྱས་ནས་དྲིས་པས།
ལན། བཅོམ་ ལྡན་ འདས་ ཀྱིས་ བཀའ་ སྩལ་ པ། དཀྱིལ་ འཁོར་ སྙིང་ པོ་
ཞེས་བརྗོད་དེ། ཁྱེད་བདེན། རྟེན་གཞལ་ཡས་ཁང་བརྟེན་པ་ལྷ་དང་བཅས་པ་ལ་
དཀྱིལ་འཁོར་ཟེར་བའི་ལུགས་ཤིག་ཡོད་དེ། དེ་ལ་དཀྱིལ་འཁོར་མི་ཟེར། ལུས་
སྒོ་དགུ་ཀ་བ་གཅིག་དང་བཅས་པ་ལ་དཀྱིལ་འཁོར་ཟེར་བའི་ལུགས་ཤིག་ཡོད་
དེ། དེ་ལ་ཡང་དཀྱིལ་འཁོར་མི་ཟེར་འདིར་དཀྱིལ་འཁོར་གྱི་དོན་ཇི་ལྟ་བུ་ལ་ཟེར་
ན། དཀྱིལ་འཁོར་སྙིང་པོ་ཞེས་བརྗོད་དེ། དཀྱིལ་འཁོར་སྙིང་པོ་ཞེས་བྱ་བ་དོན་
234 -159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དམ་ལྷན་ཅིག་སྐྱེས་པའི་ཡེ་ཤེས་ཕྱག་རྒྱ་ཆེན་པོའི་དོན་དེ་ལ། དཀྱིལ་འཁོར་སྙིང་
པོ་ཞེས་བྱ་བར་བརྗོད་པ་ཐབས་བདེ་བ་ཆེན་པོའི་རིགས་ཡིན་པས་དོན་ལ་དབང་
བཞི་པ་དཀྱིལ་འཁོར་དུ་གྲུབ་པ་ཡིན། བྱང་ཆུབ་སེམས་ནི་བདེ་ཆེན་པོ། །དོན་
དམ་པ་བྱང་ཆུབ་ཀྱི་སེམས་ལྷན་ཅིག་སྐྱེས་པའི་ཡེ་ཤེས་ཀྱི་དོན་དེ་ཉིད། བདེ་བ་
དང་བདེ་བ་ཆེན་པོ་བདེ་སྟོང་དབྱེར་མེད་དུ་གནས་པ་ཡིན།
དཀྱིལ་འཁོར་འཁོར་ལོའི་དོན་རྒྱས་པར་འཆད་པ། དངོས་པོ་མཐར་བྱེད་
བྱ་བ་ཡི། །ཕྱི་སྣོད་ནང་བཅུད་སྣང་གྲོགས་སམ་བརྟན་གཡོའི་ཆོས་ཐམས་ཅད་
མཐར་བདེ་བ་དང་སྟོང་པ་དབྱེར་མེད་པར་བྱེད་པའི། འདུས་པ་དཀྱིལ་འཁོར་
ཉིད་དུ་བརྗོད། །འདུས་པ་དབང་གསུམ་པའི་དུས་སུ་རྡོ་རྗེ་དང་པདྨ་འདུས་པའི་
དུས་སུ། དཀྱིལ་འཁོར་སྙིང་པོའི་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ལེན་
ཅིང་འཛིན་པར་བྱེད་པས་དཀྱིལ་འཁོར་ཉིད་དུ་བརྗོད།
འཁོར་ལོའི་དོན་རྒྱས་པར་འཆད་པ། ཡུལ་གྱི་གནད་གར་གཏོགས་སྙམ་
ན། འཁོར་ལོ་ཞེས་བྱ་ནམ་མཁའི་ཁམས། །འཁོར་ལོ་ཆགས་བྲལ་གྱི་ལྟེ་བའི་རྩ་
མདུད་གྲུ་གསུམ་མམ་རྩའི་འཁོར་ལོ་བཞི་ལ་བརྟེན་ནས་རྟོགས། ཆགས་ཅན་
གྱིས་ནམ་མཁའི་ཁམས་ལས་ཀྱི་ཕྱག་རྒྱའི་ཆོས་འབྱུང་ལ་བརྟེན་ནས་རྟོགས། དེ་
རྟོགས་པ་ལ་དགོས་པ་ཅི་ཡོད་ན། ཡུལ་ལ་སོགས་པ་རྣམ་པར་སྦྱོང་
། །ཡུལ་དང་
ཡུལ་ཅན་ལ་སོགས་པ་ལྷ་དང་ལྷ་མོར་བསྒོམ་ཞིང་། དེ་རྣམས་ལ་སྐྱེ་མེད་ཀྱིས་
རྒྱས་བཏབ་ཅིང་བསྒོམས་པས་ཡུལ་ཡུལ་ཅན་ལ་སོགས་པའི་འཛིནཔ་རྣམ་པར་
སྦྱོང་
།
་ཐབས་བྱ་བའི་དོན་རྒྱས་པར་འཆད་པ། འོ་ན་ལས་ཀྱི་ཕྱག་རྒྱའི་
གོང་གི་
234 -160



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཏུམ་མོས་ལེན་པར་ནུས་སམ་སྙམ་ན་ནུས་ཏེ། དང་པོར་གཞན་ལུས་དང་སྦྱར་
ནས་བཤད་ན། བོ་ལ་ཀཀྐོ་ལ་སྦྱོར་བས། །བོ་ལ་རྣལ་འབྱོར་པའི་ཐབས་ཀྱི་རྡོ་རྗེ་
རྩེ་ལྔ་པར་བྱིན་གྱིས་བརློབ། ཀཀྐོ་ལ་ལས་ཀྱི་ཕྱག་རྒྱའི་ཆོས་འབྱུང་པདྨར་བྱིན་
གྱིས་བརློབ། སྦྱོར་བ་རྡོ་རྗེ་དང་པདྨར་བྱིན་གྱིས་བརླབས་ནས་སྙོམས་འཇུག་བྱས་
པའི་སྦྱོར་བ་ལས། དེ་ཡི་བདེ་བ་ཤེས་པར་འགྱུར། །ཐིག་ལེ་བཟུང་བཟློག་ལ་
བརྟེན་ནས་བདེ་སྟོང་དབྱེར་མེད་ཀྱི་བདེ་བ་དེ་ཤེས་པར་འགྱུར།
ད་རང་ལུས་ཐབས་ལམ་ལ་བརྟེན་ནས་རྟོགས་པར་བསྟན་པ། བོ་ལ་ཀཀྐོ་
ལ་སྦྱོར་བས། །ཁོ་ལ་སྤྱི་བོ་བདེ་ཆེན་གྱི་ཧཾ། ཀཀྐོ་ལ་ལྟེ་བའི་རྩ་མདུད། སྦྱོར་བ་
ལུས་བཅོས། རླུང་ནང་དུ་བརྡེགས་པའི་སྦྱོར་བ་ལས། དེ་ཡི་བདེ་བ་ཤེས་པར་
འགྱུར། །གཏུམ་མོ་འབར་འཛག་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་དེ་
རྟོགས་ཤིང་ཤེས་པར་འགྱུར། དེས་གཞན་ལུས་རང་ལུས་གཉིས་ལ་བརྟེན་ནས་
ལེན་ནུས་པར་བསྟན།
ད་ཐུན་མོང་མ་ཡིན་པའི་དམ་ཚིག་དང་སྡོམ་པ་སྟོན་པ་རྡོ་རྗེ་སྙིང་པོས་
གསོལ་པ། སྡོམ་པ་ཞེས་བྱ་གང་གིས་དང་
། །ཐེག་པ་ཆེན་པོ་ཅིའི་སྡོམ་པ་ཞེས་བྱ་
བ་གང་གིས་ དང་། དམ་ཚིག་གང་གིས་ གནས་པར་བགྱི། །ཁྱད་པར་དུ་གསང་
སྔགས་རྡོ་རྗེ་ཐེག་པའི་དམ་ཚིག་གང་གིས་གནས་པར་བགྱི་བྱས་ནས་དྲིས་པས།
ལན་བཅོམ་ལྡན་འདས་ཀྱིས་བཀའ་སྩལ་པ། ཁྱོད་ཀྱིས་སྲོག་ཆགས་བསད་པ་
དང༌། །བརྫུན་གྱི་ཚིག་ཀྱང་སྨྲ་བ་དང་། །དེ་གཉིས་ཐེག་པ་ཆེན་པོ་སྤྱིའི་སྡོམ་
ཡིན། ཁྱོད་ཀྱིས་མ་བྱིན་པར་ཡང་ལོང་
། །ཕ་རོལ་བུད་མེད་བརྟེན་པར་གྱིས། །
འདི་གཉིས་ཁྱད་པར་དུ་གསང་སྔགས་ཀྱི་དམ་ཚིག་ཡིན།
234_161



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དེས་ མདོར་ བསྟན། རྒྱས་ པར་ འཆད་ པ། སེམས་ གཅིག་ སྲོག་ ཆགས་
གསོད་པ་ཉིད། །སེམས་གཅིག་སེམས་ཅན་ཐམས་ཅད་བདེ་སྟོང་དབྱེར་མེད་དུ་རོ་
གཅིག་པས་ན་སྲོག་ཆགས་གསོད་པ་ཉིད། གང་ཕྱིར་སྲོག་ནི་སེམས་སུ་བརྗོད། །
གང་གི་ཕྱིར་བདེ་སྟོང་དུ་རོ་གཅིག་སྙམ་ན། སྲོག་ཞེས་བྱ་དེ་གཉིས་ཐ་དད་དུ་མ་ལྟ་
བར་སྟོང་ཉིད་དུ་རོ་གཅིག་པར་ཤེས་པར་གྱིས་ཤིག །ཡ་ཀི་ན། ཁྱོད་ཀྱིས་སྲོག་
ཆགས་ བསད་ པ་ དང་། །བྱ་ བའི་ དོན་ གྱི་ རྒྱས་བཤད་ དུ་ མཛོད། འཇིག་ རྟེན་
བསྒྲལ་བ་ཞེས་བྱ་བ། །འཇིག་རྟེན་བསྒྲལ་བ་སངས་མ་རྒྱས་སེམས་བསྐྱེད་པའི་
དུས། བརྫུན་གྱི་ཚིག་ཏུ་རབ་ཏུ་བརྗོད། །བདག་སངས་རྒྱས་པར་བྱས་ལ་སེམས་
ཅན་ཐམས་ཅད་ཀྱི་དོན་བྱའོ་ཞེས་སྨོན་པའི་སེམས་བསྐྱེད་ཡང་དང་ཡང་དུ་གཏོང་
བར་ བྱེད། འདི་ ཡ་ཀི་ན། བརྫུན་གྱི་ཚིག་ ཀྱང་སྨྲ་བ་དང༌
། །བྱ་བའི་ དོན་རྒྱས་
བཤད་དུ་མཛོད། བཙུན་མོའི་ཁུ་བ་མ་བྱིན་པར། །བཙུན་མོ་དེ་རྩེ་ཡིན། ཁུ་བ་
བྱང་ཆུབ་ཀྱི་སེམས། མ་བྱིན་པར་ལོང་
། རྩའི་ནང་གི་བྱང་སེམས་ལ་བརྟེན་ནས་
དོན་དམ་བྱང་སེམས་རྒྱུད་ལ་སྐྱེ་བས། དེ་གཞན་ཞིག་གིས་ཁྱོད་འདི་གྱིས་ཟེར་
ནས་ལག་ཏུ་གཏོད་མཁན་མི་འོང་བས། རང་གིས་ཀུན་རྫོབ་བྱང་སེམས་ལ་བརྟེན་
ནས་དོན་དམ་བྱང་ཆུབ་ཀྱི་སེམས་ལྷན་ཅིག་སྐྱེས་པའི་ཡེ་ཤེས་རྟོགས་པར་གྱིས།
འདི་ཡ་ཀི་ན། ཁྱོད་ཀྱིས་མ་བྱིན་པར་ཡང་ལོང་
། །བྱ་བའི་རྒྱས་བཤད་དུ་
མཛོད། གཞན་གྱི་བུད་མེད་རང་དང་མཚུངས། །གཞན་རིགས་ལྔ་བུད་མེད་ཡུམ་
ལྔ་རང་དང་མཚུངས་པ། རིགས་ལྔ་ཐབས་བདེ་བ་ལ་ཡུམ་ཤེས་རབ་སྟོང་པས་
རྒྱས་ཐེབས་པར་གྱིས་ལ། ཐབས་ཤེས་རབ་ཡ་མ་བྲལ་བར་གྱིས་ལ་ཟུང་འཇུག་
དབྱེར་མེད་དུ་བསྒོམ། འདི་ཡ་ཀི་ན། ཕ་རོལ་བུད་མེད་བརྟེན་ པར་གྱིས། །བྱ་
234 --- 162



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བའི་དོན་རྒྱས་བཤད་དུ་མཛོད།
ད་དབང་གི་དོན་དང་ལྡན་པས་ཡུལ་རྣམས་བདེ་སྟོང་དུ་སྒོམ་པ་སྟོན་པ།
དེ་ནས་རྣལ་འབྱོར་མ་རྣམས་ཀྱིས། །བྱ་བ་ལ་སོགས་པ་སྟོན་པར་བྱེད། ཐུན་མོང་
མ་ཡིན་པའི་དམ་ཚིག་དང་སྡོམ་པ་བསྟན་པའི་རྗེས་དེ་ནས་རྣལ་འབྱོར་མ་ཐས་
ཅད་ཀྱིས། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
འདི་ཡ་ཀི་ན། ཡུལ་ལ་སོགས་པ་རྣམ་པར་སྦྱོང་
། །བྱ་བ་དེ་གཞིར་བཞག་
ནས་ དྲི་ བ་ ཡིན་ པས། ཡུལ་རྣམས་ནི་ཅི་ ལགས། སོགས་ ཁོངས་ནས་འདྲི་བ།
དབང་པོ་རྣམས་ནི་གང་ལགས། སྐྱེ་མཆེད་རྣམས་ནི་གང་ལགས། ཕུང་པོ་རྣམས་
ནི་ གང་ ལགས། ཁམས་ དེ་ ཡང་ ཅི་ ལགས། འདི་རྣམས་ ཀྱི་ རང་ བཞིན་ནི་ཅི་
ལགས། བྱས་ནས་དྲིས་པ་ཡིན།
དེས་མདོར་བསྟན། རྒྱས་པར་འཆད་པ། ལན། བཅོམ་ལྡན་འདས་ཀྱིས་
བཀའ་སྩལ་པ། ཡུལ་རྣམས་ནི་ཅི་ལགས། བྱ་བའི་དོན་རྒྱས་པར་འཆད་པ། ཡུལ་
དྲུག་ནི། གཟུགས་སྒྲ་དེ་བཞིན་དྲི་དང་ནི། །རོ་དང་དེ་བཞིན་རེག་བྱ་ཉིད། །ཆོས་
ཀྱི་ཁམས་ཀྱི་རང་བཞིན་ཉིད། །འདི་རྣམས་ཡུལ་ནི་དྲུག་ཏུ་བརྗོད། །དབང་པོ་
རྣམས་ནི་གང་ལགས། བྱ་བའི་དོན་རྒྱས་པར་འཆད་པ། དབང་པོ་རྣམས་ནི་དྲུག་
སྟེ། མིག་དང་རྣ་བ་སྣ་དང་ནི། །ལྕེ་དང་ལུས་དང་དེ་བཞིན་ཡིད། །འདི་རྣམས་
དབང་པོ་དྲུག་པོ་ནི། །གཏི་མུག་རྡོ་རྗེ་ལ་སོགས་ལྡན། །དབང་པོ་དྲུག་ལ་ལྷ་མོ་
གཏི་མུག་རྡོ་རྗེ་མ་ལ་སོགས་པ་སྦྱོང་བྱེད་དྲི་བ་འོག་ནས་སྟོན།
སྐྱེ་མཆེད་རྣམས་ནི་ཅི་ལགས། བྱ་བའི་དོན་རྒྱས་པར་འཆད་ པ། ཡུལ་
དང་ཡུལ་ཅན་དག་གིས་ནི། །ཡུལ་གྱི་སྐྱེ་མཆེད་དྲུག །གཟུགས་ཀྱི་སྐྱེ་མཆེད། སྒྲ།
234 -163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དྲི། དྲོ། རེག་བྱ། ཆོས་ ཀྱི་སྐྱེ་མཆེད་དྲུག །ཡུལ་ཅན་གྱི་སྐྱེ་མཆེད་དྲུག་ལ། མིག་
གི་ སྐྱེ་མཆེད། རྣ་བ། སྣ། ལྕེ། ལུས། ཡིད་ ཀྱི་ སྐྱེ་མཆེད་དྲུག་སྟེ། སྐྱེ་མཆེད་བཅུ་
གཉིས་དག་ཏུ་འགྱུར་བ་ཡིན། ཕུང་པོ་རྣམས་གང་ལགས། བྱ་བའི་དོན་རྒྱས་པར་
འཆད་པ། ཕུང་པོ་ལྔ་ནི་གཟུགས་ལ་སོགས། །ཕུང་པོ་ལྔ། གཟུགས་ཀྱི་ཕུང་པོ།
སོགས་ཁོངས་སུ་ཚོར་བ། འདུ་ཤེས། འདུ་བྱེད། མཐར་ནི་རྣམ་ཤེས་ སྙིང་རྗེ་ཆེ། །
མཐར་རྣམ་པར་ཤེས་པའི་ཕུང་པོ་དང་ལྔ་ཡིན།
ཁམས་དེ་ཡང་ཅི་ལགས། བྱ་བའི་དོན་རྒྱས་པར་འཆད་པ། དབང་པོ་དང་
ནི་ཡུལ་ཉིད་དང་། །དབང་པོའི་ཁམས་དྲུག་ལ། མིག་གི་ཁམས། རྣ་བ་དང་། སྣ།
ལྕེ། ལུས་ཡིད་ཀྱི་ཁམས་དང་དྲུག་པོ་དེ་ལ་བདག་རྐྱེན་དབང་པོའི་ཁམས་དྲུག་
ཟེར་བ་ཡིན། ཡུལ་ཉིད་དང་། ཡུལ་གྱི་ཁམས་དྲུག་ལ། གཟུགས་ཀྱི་ཁམས
། སྒྲ།
དྲི། རོ། རེག་བྱ། ཆོས་ཀྱི་ཁམས། དྲུག་པོ་དེ་ལ་དམིགས་པ་ཡུལ་གྱི་ཁམས་དྲུག །
དབང་པོའི་རྣམ་པར་ཤེས་པ་ཉིད། །དབང་ཤེས་ཀྱི་ཁམས་དྲུག་ལ། མིག་གི་རྣམ་
པར་ ཤེས་ པའི་ ཁམས། རྣ་ བ། སྣ། ལྕེ། ལུས། ཡིད་ ཀྱི་ རྣམ་ པར་ ཤེས་ པའི་
ཁམས་དང་དྲུག་པོ་དེ་ལ། བརྟེན་པ་རྣམ་ཤེས་ཀྱི་ཁམས་དྲུག་དང་བཅོ་བརྒྱད་པོ་
དེ། རྣལ་འབྱོར་མ་རྣམས་ གོ་ བྱའི་ ཕྱིར། །རྣལ་འབྱོར་མོ་མཁའ་འགྲོ་མ་རྣམས་
ཀྱིས་གོ་སླ་བར་བྱ་བའི་ཕྱིར། ཁམས་ནི་བཅོ་བརྒྱད་རྣམས་སུ་བཤད། །ཁམས་
བཅོ་བརྒྱད་དུ་དེ་བཞིན་དུ་ཕྱེ་ནས་བཤད་པ་ཡིན།
དེ་རྣམས་ཀྱི་རང་བཞིན་ཅི་ལགས། བྱ་བའི་དོན་རྒྱས་པར་འཆད་པ། རང་
བཞིན་གདོད་ནས་མ་སྐྱེས་པ། །དེ་རྣམས་ཀྱི་རང་བཞིན་ཅི་ལྟ་བུ་ཡིན་སྙམ་ན།
རང་བཞིན་གདོད་མ་ནས་མ་སྐྱེས་པ་ཡིན། གདོད་མ་ནས་མ་སྐྱེས་པ་རང་ཇི་ལྟ་བུ་
234 -164



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཡིན་ན། བརྫུན་མིན་བདེན་མིན་དེ་བཞིན་དུ། །རྫུན་པའངམ་ཡོན་ཞིང་བདེན་
པའང་མ་ཡིན། དཔེ་ཇི་ལྟ་བུ་ཞིག་ཡིན་ན། ཐམས་ཅད་ཆུ་ཡི་ཟླ་བ་ལྟར། །ཕུང་པོ་
ཁམས་དང་སྐྱེ་མཆེད་ཐམས་ཅད་དཔེ་ཆུ་ནང་གི་ཟླ་བ་དང་འདྲ། ཆུའི་ནང་ན་ཟླ་བ་
ཝལ་ལེ་ཁྱུག་གེ་འདུག་ཙམ་ན་སྣང་བས་རྫུན་པ་མ་ཡིན། ཟླ་བ་གཟུང་བའམ་
བཙལ་བས་མི་རྙེད་པས་བདེན་པའང་མ་ཡིན། དཔེ་དེ་བཞིན་དུ། འདོད་པས་
རྣལ་འབྱོར་མས་ཤེས་ཀྱིས། །ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་
འདོད་པས། སྔོན་འབྱུང་གི་འཁོར་རྣལ་འབྱོར་མ་རྣམས་དང་
། རྗེས་འཇུག་ཉམས་
སུ་ལེན་པའི་འཁོར་རྣམས་ ཀྱིས་སྣང་གྲགས་ཀྱི་ཆོས་ཐམས་ཅད་སྣང་ལ་རང་
བཞིན་མེད་པ་ཆུ་ནང་གི་ཟླ་བ་བཞིན་དུ་ཤེས་པར་གྱིས་ཤིག །ཡུལ་དཔེའི་སྒོ་ནས་
བསྟན་པ། འདི་ལྟ་སྟེ། འདི་རྣམས་སེམས་དངོས་པོའི་གནས་ལུགས་ཀྱིས་ལྟ་བའི་
དོན་གཏན་ལ་འབེབས་པར་བྱེད་པས། གཙུབ་ཤིང་དང་གཙུབ་སྟན་དང་སྐྱེས་
བུའི་ལག་པའི་རྩོལ་བ་ལས་གློ་བུར་དུ་མེ་དྲོ་བ་དང་
། དུ་བ་དང་། འོད་མེ་འབར་
བ་འབྱུང་བར་འགྱུར་རོ། །མེ་དེ་ནི་སོ་སོར་ཕྱེ་བ་ན། གཙུབ་ཤིང་འབའ་ཞིག་ལ་
ཡང་མི་གནས། གཙུབ་ཤིང་ལ་གནས་ན། གཙུབ་སྟན་དང་སྐྱེས་བུའི་ལག་པ་དོན་
མེད་དུ་འགྲོ། གཙུབ་སྟན་ལ་ཡང་མ་ཡིན། གཙུབ་སྟན་ལ་གནས་ན་གཙུབ་ཤིང་
དང་སྐྱེས་བུའི་ལག་པ་དོན་མེད་དུ་འགྲོ། སྐྱེས་བུའི་ལག་པ་དག་ལ་ཡང་མ་ཡིན་
ཏེ། སྐྱེས་བུའི་ལག་པ་དག་ལ་གནས་ན། གཙུབ་ཤིང་གཙུབ་སྟན་གཉིས་དོན་མེད་
དུ་འགྲོ་བས། དེ་རྣམས་མཐར་ཐུག་སྤྱོད་པའི་རིགས་ལས་རྣམ་པ་ཐམས་ཅད་དུ་
བརྟགས་ཤིང་དཔྱོད། ཡོངས་སུ་བཙལ་ན་གཅིག་ན་ཡང་ཡོད་པ་མ་ཡིན་པས། མེ་
དེ་ཡང་ སོ་སོར་ཕྱེ་ན་མེད་ཅིང་སྟོང་པས། མེ་དེ་བདེན་ པ་ ཡང་མ་ཡིན་ཞིང་།
234 mm 165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གཙུབ་ཤིང་ཞིག་ལ་གཙུབ་སྟན་ཞིག་གིས་སྐྱེས་བུའི་ལག་པས་བསྲུབ་ན།
དང་པོ་དྲོ་བ་འབྱུང་དེ་ནས་དུ་བ་འབྱུང་
། དེ་ནས་འོད་མེ་འབར་བ་བཙོ་
བསྲེག་གི་བྱ་བ་བྱེད་ནུས་པ་འབྱུང་བས། རྫུན་པ་ཡང་མ་ཡིན་ནོ། །དེ་ལྟར་ཆོས་
ཐམས་ཅད་རྣལ་འབྱོར་མས་ཡིད་ལ་གྱིས་ཤིག །དེ་བས་ན་སྣང་ཡང་རང་
་བཞིན་
མེད་པར་འདུག་པ་དེ་ལྟར། ཕུང་པོ་དང་ཁམས་དང་སྐྱེ་མཆེད་ཀྱིས་བསྡུས་པའི་
སྣང་གྲགས་ཀྱི་ཆོས་ཐམས་ཅད་རྐྱེན་གྱི་སྟོབས་ཀྱིས་སྣ་ཚོགས་སུ་སྣང་ཡང་
། རང་
བཞིན་མེད་ པར་ཆུ་ནང་གི་ཟླ་བོའམ། གཙུབ་ཤིང་གཙུབ་སྟན་དང་འདྲ་བར།
སྔོན་འབྱུང་གི་འཁོར་རྡོ་རྗེ་རྣལ་འབྱོར་མ་རྣམས་དང་
། རྗེས་འཇུག་ཉམས་སུ་ལེན་
པའི་འཁོར་རྣམས་ཀྱིས་ཀྱང་ཡིད་ལ་དེ་བཞིན་དུ་ཤེས་པར་གྱིས་ཤིག །
ད་བླ་མའི་བྱིན་རླབས་སློབ་མ་ལ་འཕོས་ཤིང༌། སྤྱོད་ལམ་གྱིས་ངེས་པ་
སྟེར་བ་སྟོན་པ། དེ་ནས་རྣལ་འབྱོར་མ་བདག་མེད་མ་ལ་སོགས་པ་བྱ་བ་ལ་
སོགས་པས་སྟོན་པར་བྱེད། དབང་གི་དོན་དང་ལྡན་པས་ཡུལ་རྣམས་བདེ་སྟོང་དུ་
སྒོམ་པར་སྟོན་པ་བཤད་པའི་རྗེས་དེ་ནས། རྣལ་འབྱོར་མ་བདག་མེད་མ་ལ་
སོགས་པ་རྡོ་རྗེ་མཁའ་འགྲོ་མ་ཐམས་ཅད་བདུད་རྩི་ལྔ་ཐོགས་ཤིང་དམ་ཚིག་གི་
རྫས་ཤ་ལྔ་ཐོགས་པས། སྔོན་འབྱུང་དུ་སྟོན་པ། བཅོམ་ལྡན་འདས་རྡོ་རྗེ་སེམས་
དཔའ་ལ་མཆོད་པར་བྱེད། ཀུན་ཏུ་རུའི་སྦྱོར་བ་ལྷ་ཁ་སྦྱར་གྱི་བདེ་བས་རྗེས་སུ་
ཆགས་ཤིང་མཉེས་པར་བྱེད། བདུད་རྩི་ལྔའི་རོ་ཡང་འཐུང་བར་བྱེད། ཤ་ལྔ་ཡང་
གསོལ་བར་བྱེད་དོ། །རྗེས་འཇུག་ཏུ་གནས་ཁང་ཡིད་དང་མཐུན་པར། སློབ་མས་
མཎྜལ་དང་། མེ་ཏོག་དང་
། ཚོགས་ལ་སོགས་པས་མཆོད་པར་བྱེད།
དེ་ནས་སྔོན་འབྱུང་དུ་སྟོན་པས་བཅོམ་ལྡན་འདས་དགྱེས་ནས་རང་བྱིན་
234 -166



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གྱིས་བརླབས་པའི་མན་ངག་ཞིག་བསྟན་པ་ཡིན་ལ། རྗེས་འཇུག་ཏུ་བླ་མ་ལ་གུར་
ལེའུ་བཅུ་བཞི་པར་བསྟན་པའི། སྭ་ཨཱ་དྷིཥྛ་ན་བྱས་པས། བྱས་པ་མེད་པར་སློབ་
མའི་རྒྱུད་ལ་ཉམས་སུ་མྱོང་བ་སྐྱེ་གསུངས་པའི་ཉམས་སུ་མྱོང་བ་དེའི་སྐྱེ་ཚུལ་ཞིག་
སྟོན་པ། ཀྱེ་ཀྱེ་རྡོ་རྗེ་མཁའ་འགྲོ་མ། །ཀྱེ་རང་དོན། ཀྱེ་གཞན་དོན། རྡོ་རྗེ་མཁའ་
འགྲོ་མ་སྔོན་འབྱུང་དུ་འཁོར་གྱི་གཙོ་མོ་ལ་བོས་པ་ཡིན་ལ། རྗེས་འཇུག་ཏུ་སློབ་
མའི་ གཙོ་ བོ་ལ་བོས་ པ་ཡིན། སངས་ རྒྱས་ ཀུན་ གྱིས་ཕྱག་མཛད་པའི། །དུས་
གསུམ་གྱི་སངས་རྒྱས་ཀུན་གྱིས་ཀྱང་ལྷན་ཅིག་སྐྱེས་པའི་ཉམས་མྱོང་སྐྱེ་བའི་
ཐབས་འདི་ལ་ཕྱག་མཛད་པའི། དེ་ཉིད་བདག་གིས་གསང་མཛད་པ། །ལྷན་ཅིག་
སྐྱེས་པའི་ཉམས་མྱོང་སྐྱེ་བའི་ཐབས་འདི་ཉིད། སྟོན་པ་བདག་གིས་གསང་བར་
མཛད་པ། རྒྱུད་གཞན་དུ་མ་བསྟན་པ་ཡིན། རྡོ་རྗེ་མཆོད་པའི་བྱིན་རླབས་ཀྱིས།
རྡོ་རྗེ་མཆོད་པ་སྔོན་འབྱུང་དང་རྗེས་འཇུག་གི་འཁོར་འདས་རྣམས་ཀྱིས་སྙོམས་
པར་འཇུག་པ་དང༌། ཤ་ལྔ་བདུད་རྩི་ལྔ་ལ་སོགས་པའི་མཆོད་པ་བྱས་པའི་བྱིན་
རླབས་ཀྱིས། བཤད་ཀྱིས་འདོད་པས་རབ་ཏུ་ཉོན། །ཉམས་སུ་མྱོང་བ་སྐྱེ་བར་
བྱེད་པའི་ཐབས་འདི་བཤད་ཀྱིས། བྱིན་རླབས་ཀྱི་སྒོ་ནས་ཉམས་སུ་མྱོང་བ་རྒྱུད་
ལ་སྐྱེ་བར་འདོད་པས། རབ་ཏུ་འདོད་པས་སྔོན་འབྱུང་དུ་འཁོར་གྱི་ལྷ་མོ་ཐམས་
ཅད་དགའ་བར་གྱུར། རངས་ཤིང་སྤྲོ་བར་གྱུར་ཏེ། ལུས་ཀྱི་པུས་མོ་གཡས་པའི་
ལྷ་ང་ས་ལ་བཙུགས་ཏེ། བཅོམ་ལྡན་འདས་ག་ལ་བ་དེར་ཐལ་མོ་སྦྱར་བ་བཏུད་
ནས། བཅོམ་ལྡན་འདས་ཀྱི་གསུང་ཉན་ནོ། །རྗེས་འཇུག་ཏུ་སློབ་མ་དེ་དགའ་
བར་གྱུར། རངས་ཤིང་སྤྲོ་བར་གྱུར་ཏེ། ལུས་ཀྱི་པུས་མོ་གཡས་པའི་ལྷ་ང་ལ་
བཙུགས་ནས། བཅོམ་ལྡན་འདས་བླ་མ་རྡོ་རྗེ་འཆང་ཆེན་པོའི་ངོ་བོར་བཞུགས་པ་
234-167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ག་ལ་བ་དེར་ཐལ་མོ་སྦྱར་བ་བཏུད་ནས། བཅོམ་ལྡན་འདས་བླ་མ་རྡོ་རྗེ་ཆེན་པོའི་
གསུང་ཉན་ནོ། །ཟེར་བ་ཡིན། བཅོམ་ལྡན་འདས་ཀྱིས་བཀའ་སྩལ་པ། གུར་ལེའུ་
བཅུ་བཞི་པ་ནས། སྭ་ཨཱ་དྷིཥྛན་བྱས་པས
། བྱས་པ་མེད་པར་སློབ་མའི་རྒྱུད་ལ་
ཉམས་མྱོང་སྐྱེ་བར་གསུངས་པའི་ཉམས་སུ་མྱོང་བ་དེ་དང་མི་འབྲལ་བར་སྟོན་པ།
བཟའ་བཏུང་ཇི་ལྟར་རྙེད་པ་དང་
།
དེ་ལྟར་ བྱིན་གྱིས་བརླབས་པའི་ཉམས་དང་ ལྡན་ པ་ཞིག་གིས་བཟའ་
བཏུང་ཇི་ལྟར་རྙེད་པ་ཐམས་ཅད་ཀྱང་ལྷན་ཅིག་སྐྱེས་པའི་ཉམས་དང་ལྡན་པའི་སྒོ་
ནས་བཟའ། བགྲོད་དང་བགྲོད་མིན་མི་སྤང་ཞིང་
། །བགྲོད་པར་བྱ་བའི་ཡུལ་སྲུ་
མོ་ལ་སོགས་པ་དང་བུད་མེད་གཞན་དང༌། བགྲོད་པར་བྱ་བའི་ཡུལ་མ་ཡིན་པ་
མིང་སྲིང་ལ་སོགས་པ་མི་སྤང་ཞིང་མཉམ་པ་ཉིད་དུ་བལྟ། ཁྲུས་དང་གཙང་སྦྲ་མི་
བྱ་སྟེ། །གྲོང་གི་ཆོས་ནི་རབ་ཏུ་སྤངས། །ངོ་ཚ་དང་རྣམ་པར་རྟོག་པའི་ཆོས་འདི་
རྣམས་རབ་ཏུ་སྤང་། བློ་ལྡན་སྔགས་ཉིད་མི་བཟླ་ཞིང་། །ལྷན་ཅིག་སྐྱེས་པའི་ཡེ་
ཤེས་ཀྱི་བློ་དང་ལྡན་པས་སྔགས་སྙིང་པོ་ཉེ་སྙིང་ལ་སོགས་སྔགས་ཉིད་མི་བཟླ་
ཞིང་
། བསམ་གཏན་ཉིད་ནི་དམིགས་མི་བྱ། །བསྐྱེད་རིམ་ལྷའི་སྐུར་བསྒོམ་པའི་
བསམ་གཏན་ཉིད་ནི་དམིགས་ཤིང་སྒོམ་པར་མི་བྱ། གཉིད་ནི་སྤང་བར་མི་བྱ་
ཞིང་། །དབང་པོ་རྣམས་ནི་མི་དགག་གོ །མན་ངག་གཉིད་དང་བསམ་གཏན་དུ་
བསྲེ་བའི་ཚིག་ཀྱང་འདིས་ཟིན་པ་ཡིན་གསུངས།
བ་ལ་ཐམས་ཅད་བཟའ་བར་བྱ། །བ་ལ་ཤ་ཐམས་ཅད་ལྷན་ཅིག་སྐྱེས་
པའི་ཉམས་སུ་མྱོང་བར་བཟའ་བར་བྱ། ཁ་དོག་ལྔ་ལ་མཉམ་པར་སྤྱད། །རིགས་
ལྔའི་ཕྱག་རྒྱ་ལྔ་འམ་འདོད་པའི་ཡོན་ཏན་ལྔ་ལ་མཉམ་པར་སྤྱད། རྟོག་པ་མེད་
234 -168



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པའི་སེམས་ཀྱིས་ནི། །བླང་དོར་གྱི་རྟོག་པ་མེད་པའི་ལྷན་ཅིག་སྐྱེས་པའི་ཉམས་
དང་ལྡན་པའི་སེམས་ཀྱིས་ནི། བཙུན་མོ་ཐམས་ཅད་དགའ་བར་བྱ། །བཙུན་མོ་
ལས་ཀྱི་ཕྱག་རྒྱ་རྣམས་ལྷན་ཅིག་སྐྱེས་པའི་ཉམས་ཀྱིས་དགའ་བར་བྱ། མཛའ་བོ་
སྡུག་པར་མི་བྱ་ཞིང་། །འདི་སྔོན་ང་དང་གཉིས་མཛའ་བོ་ཡིན་ཟེར་བས་དེ་ལ་སྙིང་
དུ་སྡུག་པར་མི་བྱའོ། །
དེ་བཞིན་གདུག་ལ་ཞེ་སྡང་ཉིད། །འདི་སྔོན་ནས་ངའི་དགྲ་བོ་ཡིན་ཟེར་
ནས་དེ་ལ་ཞེ་སྡང་བར་མི་བྱ། རྡོ་ཤིང་འཇིམ་པའི་བདག་ཉིད་ཀྱི། །རྡོ་ཤིང་དང་
འཇིམ་པ་ལས་བྱས་པའི་བདག་ཉིད་ཀྱི། ལྷ་འདི་རྣམས་ལ་ཕྱག་མི་བྱ། །བླུགས་
མ་འདོར་ (འབུར་)པོ་དང་རིས་སུ་བྲིས་པའི་ལྷ་འདི་རྣམས་ལ་ཕྱག་མི་བྱ་སྟེ།
རང་གི་ཉམས་མྱོང་ལས་ལྷག་པ་མེད་པའི་ཕྱིར་ཕྱག་མི་བྱ། དེ་རྣམས་ཀྱང་ནན་
ཙིར་གྱིས་བྱས་པས་མི་འོང་། བསྒོམས་པའི་སྟོབས་ཀྱིས་རང་ཤུགས་སུ་འབྱུང་བ་
ཞིག་དགོས། གཡུང་མོ་གདོལ་པ་ཀོ་ལྤགས་ མཁན། །ཕྱག་དར་མཁན་སོགས་
རེག་ རིགས་ དང་། །འདི་རྣམས་ རིགས་ངན་ཡིན། ཇོ་བོ་ཏ་ཐཱ་ག་ཏ་ རཀྟི་ཏའི་
གསུང་ནས། ཁྱི་ཤ་ཟ་བའི་རིགས་ཡིན་ནམ་ཡང་ཟེར། བྲམ་ཟེ་རྒྱལ་རིགས་རྗེའུ་
རྨངས་རྣམས། འདི་རྣམས་རིགས་བཟང་ཡིན།
བདག་གི་ལུས་ལྟར་རེག་པ་ཉིད། །རིགས་བཟང་ལ་རེག་པ་བཞིན་དུ་
རིགས་ངན་ ལ་ ཡང་ རེག །རིགས་ངན་ལ་མི་རེག་པ་
རེག །རིགས་ངན་ལ་མི་རེག་པ་བཞིན་དུ་ རིགས་བཟང་
རྣམས་ལ་ཡང་མི་རེག་པས། དེ་རྣམས་མཉམ་པ་ཉིད་དུ་བལྟ། བདུད་རྩི་ལྔ་དང་
བུ་རམ་ཆང་། །དུག་དང་ནིམ་པ་བུ་བཙས་སྐྱེས། །དུག་དང༌། ཤིང་ནིམ་པ། བུ་
བཙས་སྐྱེས། ཛཱ་ཏི་ཕ་ལ། སྒྱུར་དང་མངར་དང་སྒྲ་ལ་སོགས། །སྐྱུར་བ་ཁྱིའི་ཤ །
234 -169



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མངར་བ་བ་ལང་གི་ཤ །ས་བ་གླང་པོ་ཆེའི་ཤ །སོགས་པ་ཤ་གཞན། ཁ་བ་ལན་
ཚྭ་ཚ་བ་དང་། །ཁ་བ་སྨེ་ཤ་ཅན་གྱི་ཤ །ལན་ཚྭ་མིའི་ཤ །ཚ་བ་རྟའི་ཤ །དྲི་ང་དྲི་
ཞིམ་མཆིལ་རྣག་དང་། །དྲི་ང་བ་དང་། དྲི་ཞིམ་པ་དང་། མཆིལ་རྣག་རྣམས། བྱང་
ཆུབ་སེམས་ཀྱིས་རབ་ཏུ་བཟའ། །དོན་དམ་པ་བྱང་ཆུབ་སེམས་ལྷན་ཅིག་སྐྱེས་
པའི་ཉམས་ཀྱིས་རབ་ཏུ་བཟའ། བཟའ་བཏུང་དེ་རྣམས་ངན་པ་ལྟ་བུ་ཡིན་ནམ་
སྙམ་ན། དེ་མ་ཡིན།
གཉིས་མེད་ཡེ་ཤེས་སེམས་ཀྱིས་ནི། །བདེ་བ་དང་སྟོང་པ་གཉིས་སུ་མེད་
པ་ལྷན་ཅིག་སྐྱེས་པའི་ཡེ་ཤེས་ཀྱི་སེམས་ཀྱི་ནི། མི་བཟའ་ཅུང་ཟད་ཡོད་མ་ཡིན། །
འདི་བཟང་བས་ཟ་བྱ་བ་དང་
། འདི་ངན་པས་མི་ཟ་བྱ་བའི་རྣམ་རྟོག་ཅུང་ཟད་ཡོད་
པ་མ་ཡིན། རང་བྱུང་མེ་ཏོག་རྙེད་ནས་ནི། །རང་བྱུང་མེ་ཏོག་དེ་པདྨ་རཀྟ་ཡིན།
པདྨ་རཀྟ་རྙེད་ནས། པདྨའི་སྣོད་དུ་བཞག་པ་དང་
། པདྨའི་སྣོད་ཐོད་པའི་ནང་དུ་
བཞག་པ་དང༌། ལུད་པ་དང་ནི་སྣབས་དག་གིས། །བསྲེས་ནས་བརྟུལ་ཞུགས་
ཅན་ གྱིས་ བཏུང་། །ལུད་ པ་ དང་ སྣབས་ ལ་སོགས་ པ་ དང་བསྲེས་ནས་བརྟུལ་
ཞུགས་ཅན་ཐ་མལ་གྱི་ལུས་ངག་ཡིད་གསུམ་བརྟུལ། ཧེ་རུ་ཀའམ་ལྷ་མོའི་རྒྱན་ཆ་
ལུགས་སུ་ཞུགས་པ་ཅན་གྱིས་བཏུང་
།
འདི་ལ་དཔལ་མ་ཧཱ་མ་ཡ་ནས། སྒོ་དགུ་ནས་ནི་གང་བྱུང་བའི། །རྫས་ཀྱི་
བདག་ཉིད་རྣམས་སྒོམ་ལ། །ཞེས་གསུངས་པའམ། བཤད་པའི་རྒྱུད་སམྦུ་ཊ་ནས།
རྣམ་པར་སྣང་མཛད་རྣག་དང་ནི། །འབུ་རྣམས་ཤིག་ཤིག་འདུག་པར་སྔགས། །
ཁྱི་དང་མི་ཡི་སྐྱུག་པ་བསྲེས། །ཤ་ཆེན་རྡོ་རྗེ་ཆུ་བྱུག་ལྡན། །རྣམ་པར་སྣང་མཛད་
བསྲེས་ནས་ ནི། །རྣལ་ འབྱོར་ལྷན་ཅིག་ བཟའ་ བར་ བྱ། །ཞེས་ གསུངས། སྨད་
234 --170



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཡོགས་ཁ་དོག་སྣ་ཚོགས་དང་
། །རོ་རས་དང་སྟག་ལྤགས་ལ་སོགས་པར་རི་མོ་
ཁ་ དོག་ སྣ་ ཚོགས་ བྲིས་ ནས། རོ་ བསྲེགས་ ཐལ་ བས་ དེ་ བཞིན་ བརྒྱན། །རོ་
བསྲེགས་པའི་ཐལ་བ་ཐལ་ཆེན་གྱིས་བྱུག་པར་བྱེད། མེ་ཏོག་རབ་སོང་གནས་
རྙེད་པས། །མེ་ཏོག་མི་ཡིན། རབ་སོང་མིའི་དབུགས་ལོགས་པར་སོང་ཙམ་ན་རོ་
ཡིན་པས། མགོ་སྐྱེས་ལེགས་པར་བཅིང་བར་བྱ། །རོའི་མགོ་ལ་སྐྱེས་པའི་སྐྱ་མང་
དུ་བསྡུས་ནས་ཞྭའམ་ཐོར་ཅོག་བྱས་ཏེ་རང་གི་མགོ་ལེགས་པར་བཅིང་བར་བྱ།
སྐྱེ་མཆེད་ཀྱི་གོ་ཆ་བགོ་བ་དགོས་པ་དང་བཅས་པ་སྟོན་པ།
དེ་ནས་རྡོ་ རྗེ་ སྙིང་ པོས་གསོལ་བ། བླ་ མའི་ བྱིན་བརླབས་ སློབ་མ་ལ་
འཕོས་ཤིང༌
། སྤྱོད་ལམ་གྱི་ངེས་པ་སྟེར་བ་བཤད་པའི་རྗེས་དེ་ནས། རྡོ་རྗེ་སྙིང་
པོས་གསོལ་བ། ཐམས་ཅད་ཡུལ་གྱི་རྣམ་དག་པ། །ཡུལ་དྲུག་ལ་སོགས་པ་རྣམས་
ཀྱི་རྣམ་པར་དག་པ་རྣམས། བཅོམ་ལྡན་འདས་ཀྱིས་སྔར་བརྟག་པ་དང་པོའི་ལེའུ་
དགུ་པ་དེར་གསུངས་པ་ཡིན་ན། ངེས་པར་དབང་པོ་དྲུག་གི་གྲངས། །ངེས་པར་
ཐེ་ཚོམ་མེད་པར་དབང་པོ་དྲུག་གི །རྣམ་པར་དག་པ་མ་མཛད་པས། བཅོམ་ལྡན་
ངེས་པར་གསུང་དུ་གསོལ། ལེའུའི་གཞུང་འདིར་བཤད་དུ་ གསོལ། བྱས་ནས་
དྲིས་པས། ལན། བཅོམ་ལྡན་འདས་ཀྱིས་བཀའ་སྩལ་པ། འདི་རྣམས་གོང་ནས་
དབང་པོ་དྲུག་ལ་ལྷ་མོ་གཏི་མུག་རྡོ་རྗེ་མ་ལ་སོགས་པ་སྦྱོང་བྱེད་དྲི་བ་འོག་ནས་
ཉོན་ཟེར་བ་དེ་འདི་ཡིན།
མིག་ལ་གཏི་མུག་རྡོ་རྗེ་མ། །མིག་ཏུ་མཾ་ལས་བསྐྱེད་པའི་གཏི་མུག་རྡོ་རྗེ་
མ་དཀར་མོར་བསྒོམ། གཏི་མུག་རྡོ་རྗེ་མ་ཉིད་ཀྱང་བདེ་སྟོང་དབྱེར་མེད་དུ་དག །
དེ་བཞིན་དུ་གཞན་ཀུན་ལའང་སྦྱོར་མཛོད། རྣ་བར་ཞེ་སྡང་རྡོ་རྗེ་མ། །རྣ་བར་དྷེ་
234 --171



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལས་བསྐྱེད་པའི་ཞེ་སྡང་རྡོ་རྗེ་མ་ནག་མོ། སྣ་ལ་སེར་སྣ་མ་ཞེས་བཤད། །སྣར་ལཾ་
ལས་བསྐྱེད་པའི་སེར་སྣ་རྡོ་རྗེ་མ་ནག་མོ། ཁོ་ལ་འདོད་ཆགས་རྡོ་རྗེ་མ། །ལྕེ་ལ་རཾ་
ལས་བསྐྱེད་པའི་འདོད་ཆགས་རྡོ་རྗེ་མ་དམར་མོ། ལུས་ལ་ཕྲག་དོག་རྡོ་རྗེ་མ། །
དཔྲལ་བར་ཨི་ལས་བསྐྱེད་པའི་ཕྲག་དོག་རྡོ་རྗེ་ལ་ལྗང་གུ། ཡིད་ལ་བདག་མེད་
རྣལ་འབྱོར་མ། །སྙིང་ཁར་ཨ་ལས་བསྐྱེད་པའི་བདག་མེད་མ་སྔོན་མོར་བསྒོམ།
འདི་རྣམས་ལ་ཐུན་མོང་གི་ཆོས་དང་ཁྱད་པར་གྱི་ཆོས་གཉིས་ཡིན། ཐུན་མོང་གི་
ཆོས་འདི་རྣམས་ཞལ་གཅིག་ཕྱག་གཉིས་པར་མཐུན། རུས་པའི་རྒྱན་ཆ་ལྔས་
བརྒྱན་པར་མཐུན། གདན་རོའི་གདན་ལ་བཞུགས་པར་མཐུན། བཞུགས་ཚུལ་
ཞབས་གཡོན་ པ་བརྐྱང་། གཡས་ པའི་ མཐིལ་གཡོན་པའི་བརླ་ལ་གཏད་ནས་
སྐྱིལ་ཀྲུང་ཕྱེད་པའི་གར་སྟབས་ཀྱིས་བཞུགས་པར་མཐུན། ཕྱག་མཚན་གཡས་ན་
གྲི་གུག །གཡོན་ན་ཐོད་ པ། མཆན་ཁུང་དུ་ ཁ་ཊཾ་ག་ བཅུག་ པར་ མཐུན། སྤྱན་
གསུམ་གསུམ་སྤྱན་རྩ་ཅུང་ཟད་དམར་བར་མཐུན། དབུ་སྐྲ་སེར་པོ་གྱེན་དུ་བརྗེས་
པར་མཐུན། མེ་རི་མེ་དཔུང་གི་ནང་ན་བཞུགས་པར་མཐུན། ཁྱད་པར་གྱི་ཆོས་ལ་
དགོད་པ་མི་མཐུན། མིང་མི་འདྲ། བསྐྱེད་པའི་ས་བོན་མི་འདྲ། སྐུ་མདོག་མི་འདྲ།
དེ་ཁོ་ན་ཉིད་རྣམ་པར་དག་པ་མི་འདྲ་བ་ཡིན།
འདི་རྣམས་སྒོམ་པའི་ དགོས་ པ། དབང་པོ་རྣམས་ནི་ དག་ བྱའི་ ཕྱིར།
དབང་པོའི་སྒོ་དྲུག་ཏུ་ལྷ་མོ་དྲུག་པོ་འདི་བསྒོམས་པས་དབང་པོ་དྲུག་གི་བག་
ཆགས་ཀྱི་སྒྲིབ་པ་དག་པར་བྱ་བའི་ཕྱིར་དང་
། དགོས་པ་གཉིས་པ། འདིས་ནི་གོ་
ཆའི་སེམས་དཔའ་ཆེ། །སྐྱེ་མཆེད་ཀྱི་གནས་དྲུག་ཏུ་གོ་ཆའི་ལྷ་མོ་དྲུག་བཀོད་ནས་
བསྒོམས་པས། སེམས་ཅན་གྱི་དབང་པོ་བསྲུང་བའི་འཁོར་ལོར་འགྱུར་བ་དང་
234 -172



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཉིས། དགོས་པ་གསུམ་པ་གུར་ལེའུ་བཅུ་པ་ནས། སྐྱེ་འགྱུར་རྣམས་དང་སྐྱེས་པ་
དང་། །སྐྱེས་པར་གྱུར་པ་རྣམས་དང་ནི། །གཏི་མུག་རྡོ་རྗེ་སྦྱར་བ་ཡི། །མིག་གི་
རྣམ་ཤེས་སྦྱོང་བ་ཡིན། །ཞེས་གསུངས་པས། དབང་པོའི་སྒོ་དྲུག་ཏུ་སྐྱེ་མཆེད་ཀྱི་
ལྷ་མོ་བསྒོམས་པས་མངོན་པར་ཤེས་པ་དྲུག་འཆར་བར་འགྱུར་བའི་དགོས་པ་དང་
གསུམ་ཡོད།
ད་དགོངས་པའི་སྐད་ལ་གདམས་པ་སྟོན། དེ་ལ་དྲི་བ་དང་ལན་གཉིས་
ལས། དྲིས་པ། རྡོ་རྗེ་སྙིང་པོས་གསོལ་པ། དགོངས་པའི་སྐད་ནི་ཅི་ཞེས་བགྱི། །
དགོངས་པའི་སྐད་བརྡའི་སྐད་འདི་རྣམས་ཅི་ཞེས་བགྱི་བ་ཡིན། རྣལ་འབྱོར་མ་ཡི་
དམ་ཚིག་ཆེ། །བརྡའི་སྐད་སྨྲ་བ་ལས་མི་འདའ་བ་ཡིན། ཉན་ཐོས་ལ་སོགས་མི་
ཤེས་ པར། །ཉན་ཐོས་དང་སོགས་ཁོངས་སུ་རང་སངས་རྒྱས། ཕ་རོལ་ཏུ་ ཕྱིན་
པའི་ཐེག་པ་རྣམས་ཀྱིས་འདི་མི་ཤེས། གཞན་གང་གིས་མི་ཤེས་ན། དགོད་པ་ལྟ་
བ་དག་གིས་དང༌
། །དགོད་པ་གསང་སྔགས་བྱ་བའི་རྒྱུད་ཀྱིས་མི་ཤེས། ལྟ་བ་
སྤྱོད་པའི་རྒྱུད་ཀྱིས་མི་ཤེས། འཁྱུད་དང་དེ་བཞིན་གཉིས་གཉིས་ཀྱི། །འཁྱུད་པ་
རྣལ་འབྱོར་གྱི་རྒྱུད་ཀྱིས་མི་ཤེས། གཉིས་གཉིས་རྣལ་འབྱོར་བླ་ན་མེད་པའི་རྒྱུད་
གཞན་ཀྱིས་ཀྱང་དེ་སྔར་མ་ཤེས་པས། རྒྱུད་ཀྱང་རྣམ་པ་བཞི་རྣམས་ ཀྱིས། །
གསང་སྔགས་རྒྱུད་སྡེ་བཞི་པོ་དེ་རྣམས་སུ། དགོངས་པའི་སྐད་ནི་མ་བསྒྲགས་པ། །
དགོངས་པའི་སྐད། བརྡའི་སྐད་འདི་རྣམས་ལ་བསྒྲགས་པས། བཅོམ་ལྡན་ངེས་
པར་གསུང་དུ་གསོལ། །སྟོན་པ་བཅོན་ལྡན་འདས་ཀྱིས་ངེས་པར་གཞུང་འདིར་
གསུང་དུ་གསོལ། བྱས་ནས་དྲིས་པ་ཡིན།
ད་ལན་ལ་ལྔ་ལས། ཉན་པར་རྣ་བ་གཏད་པར་བསྐུལ་བ་དགོངས་པའི་
234 -173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
སྐད་ནི་སྐད་ཆེན་པོ། དགོངས་པའི་སྐད་བརྡའི་སྐད་འདི་རྣམས་སྐད་ཆེན་པོ་ཡིན་
པས། དམ་ཚིག་བརྡ་ནི་རྒྱས་པ་རུ། །དམ་ཚིག་བརྡ་འདི་རྣམས་རྒྱས་པར། རྡོ་རྗེ་
སྙིང་པོ་ངས་བཤད་ཀྱིས། །རྡོ་རྗེ་སྙིང་པོ་ཞེས་བོས་ནས། སྟོན་པ་རྡོ་རྗེ་འཛིན་པ་
ངས་བཤད་ཀྱིས། ཁྱོད་ནི་རྩེ་གཅིག་ཡིད་ཀྱིས་ཉོན། །སྡུད་པ་པོ་ཁྱོད་ནི་སེམས་རྩེ་
གཅིག་ཏུ་བསྡུས་ལ་ཉོན། དེས་ཉན་པར་རྣ་བ་གཏད་པར་བསྐུལ་བ་ཡིན།
ད་བརྡ་དངོས་སྟོན་པ། མ་ད་ན་ཆང་། བ་ལ་ཤ །བརྡའི་སྐད་དུ་མ་ད་ན།
རྒྱ་གར་གྱི་སྐད་དུ་སུ་ར། བོད་ཀྱི་སྐད་དུ་ཆང་
། བརྡའི་སྐད་དུ་བ་ལ། རྒྱ་གར་གྱི་
སྐད་དུ་མཾ་ས། བོད་ཀྱི་སྐད་དུ་ན། འདུ་བ་མ་ལ་ཡ་ཛཾ་བརྗོད། བོད་སྐད་དུ་འདུ་བ།
རྒྱ་གར་གྱི་སྐད་དུ་མི་ལ་ནི། བརྡའི་སྐད་དུ་མ་ལ་ཡ་ཛོ་བརྗོད། འགྲོ་བ་ཁེ་ཊ་རོ་ནི་
ཤཱབ། །བོད་སྐད་དུ་འགྲོ་བ། རྒྱ་གར་གྱི་སྐད་དུ་གྷ་ཏི། བརྡའི་སྐད་དུ་ཁེ་ཊ། བོད་
ཀྱི་སྐད་དུ་རོ། རྒྱ་གར་གྱི་སྐད་དུ་ཤ་པ། བརྡའི་སྐད་དུ་པྲ་པ། རུས་པའི་རྒྱན་ནི་ནི་
རཾ་ཤུ། །བོད་ཀྱི་སྐད་དུ་རུས་པའི་རྒྱན། རྒྱ་གར་གྱི་སྐད་དུ་ཨ་ཏ་ས་ར་ན། བརྡའི་
སྐད་དུ་ནི་རཾ་ཤུ། འོང་བ་ཕྲོ་ཁ་ཎ་རུ་བརྗོད། །བོད་ཀྱི་སྐད་དུ་འོང་བ། རྒྱ་གར་གྱི་
སྐད་དུ་ཨ་ཀ་ཏི། བརྡའི་སྐད་དུ་ཕྲོ་ཁ་ཎ། ཅང་ཏེའུ་ཀྲྀ་ པཱི་ཊ་རུ་བརྗོད། །བོད་ཀྱི་
སྐད་དུ་ཅང་ཏེའུ། རྒྱ་གར་གྱི་སྐད་དུ་ཊ་མ་རུ། བརྡའི་སྐད་དུ་ཤྲི་པཱི་ཊ་རུ་བརྗོད།
སྐལ་མེད་དུ་དྷཱ་རི་ཞེས་བརྗོད། །བོད་ཀྱི་སྐད་དུ་སྐལ་པ་མེད་པ། རྒྱ་གར་
གྱི་སྐད་དུ་ཨཾ་བྷ་བྷུ། བརྡའི་སྐད་དུ་དུ་དྷུ་རཾ་ཞེས་བརྗོད། །སྐལ་ལྡན་ཀཱ་ལིམྦརཾ་
བརྗོད། །བོད་ཀྱི་སྐད་དུ་སྐལ་པ་དང་ལྡན་པ། རྒྱ་གར་གྱི་སྐད་དུ་བྷ་། བརྡའི་
སྐད་དུ་ཀཱ་ལིམྦརཾ་བརྗོད། རེག་མིན་ཊིཎྜི་མམ་ཞེས་བརྗོད། །བོད་ཀྱི་སྐད་དུ་རེག་
ཏུ་མེད་པ། རྒྱ་གར་གྱི་སྐད་དུ་ཨ་པར་ཤ །བརྡའི་སྐད་དུ་ཌིཎཱི་མཾ་བརྗོད། ཐོད་པ་
234 -174



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པདྨ་བྷ་ཛ་ནཾ། །བོད་ཀྱི་སྐད་དུ་ཐོད་པ། རྒྱ་གར་གྱི་སྐད་དུ་ཀ་པ་ལ། བརྡའི་སྐད་
དུ་པདྨ་བྷ་ཛ་ནཾ། བཟའ་བ་ཏྲི་པི་ཏ་ཞེས་བརྗོད། །བོད་ཀྱི་སྐད་དུ་བཟའ་བ། རྒྱ་
གར་གྱི་སྐད་དུ་མཾ་གྷ་ཏཾ། བརྡའི་སྐད་དུ་ཏྲི་པི་ཏ་ཞེས་བྱ། ཚོད་མ་མཱ་ལ་ཏིན་ནོ། །
བོད་ཀྱི་སྐད་དུ་ཚོད་མ། རྒྱ་གར་གྱི་སྐད་དུ་ཛཱ་མ་ཛཱ་ནཾ། བརྡའི་སྐད་དུ་མཱ་ལ་ཏིན་
ནཾ། བཤང་བ་ཙ་ཏུ་ས་མཾ་བརྗོད། །བོད་ཀྱི་སྐད་དུ་བཤང་བ། རྒྱ་གར་གྱི་སྐད་དུ་
བྷི་ཤྭ་ལ། བརྡའི་སྐད་དུ་ཙ་ཏུ་ས་མཾ་བརྗོད།
གཅི་བ་ཀསྟུ་རི་ཞེས་བརྗོད། །བོད་ཀྱི་སྐད་དུ་གཅི་བ། རྒྱ་གར་གྱི་སྐད་དུ་
མུ་ཏྲ། བརྡའི་སྐད་དུ་ཀསྟུ་རི་ཞེས་བརྗོད། རང་བྱུང་སིཧྥར་ཤེས་པར་བྱ། །བོད་ཀྱི་
སྐད་དུ་རང་བྱུང་། རྒྱ་གར་གྱི་སྐད་དུ་སུ་ཡི་བྷུ་རཀྟ། བརྡའི་སྐད་དུ་སིཧྥར་ཤེས་
པར་བྱ། ཁུ་བ་ཀ་སུ་ར་ཞེས་བརྗོད། །བོད་ཀྱི་སྐད་དུ་ཁུ་བ། རྒྱ་གར་གྱི་སྐད་དུ་ཤུ་
ཏྲ། བརྡའི་སྐད་དུ་ཀ་སུ་ར་ཞེས་བརྗོད། ཤ་ཆེན་ཤཱ་ལི་ཇི་ཞེས་བརྗོད། །བོད་ཀྱི་
སྐད་དུ་ཤ་ཆེན། རྒྱ་གར་གྱི་སྐད་དུ་མ་ཧཱ་མཾ་ས། བརྡའི་སྐད་དུ་ཤཱ་ ལི་ ཛཾ་ཞེས་
བརྗོད། དབང་པོ་གཉིས་སྦྱོར་ཀུན་ཏུ་རུ། །བོད་ཀྱི་སྐད་དུ་དབང་པོ་གཉིས་སྦྱོར།
རྒྱ་གར་གྱི་སྐད་དུ་དྲེན་ཏྲི་ཡི། བརྡའི་སྐད་དུ་ཀུན་ཏུ་རུ།
རྡོ་རྗེ་བོ་ལ་ཞེས་བཤད་དེ། །བོད་ཀྱི་སྐད་དུ་རྡོ་རྗེ། རྒྱ་གར་གྱི་སྐད་དུ་ཀ་
ར་མི་། བརྡའི་སྐད་དུ་བོ་ལ་ཞེས་བཤད། པདྨ་ ཀཀྐོ་ལ་ཞེས་ཟེར། །བོད་ཀྱི་
སྐད་དུ་པདྨ། རྒྱ་གར་གྱི་སྐད་དུ་ཡང་པདྨ། བརྡའི་སྐད་དུ་ཀཀྐོ་ལ་ཞེས་ཟེར། བརྡ་
གང་གིས་བྱ་བ་སྟོན་པ། ཁ་དོག་དབྱེ་བས་ཕྱེ་བ་ལས། །ཁ་དོག་རིགས་ཀྱི་སྒོ་ནས་
དབྱེ་བ་ཕྱེ་བ་ལས། རིགས་ནི་རྣམ་པ་ལྔ་རུ་བཤད། །རིགས་ལྔའི་རྣལ་འབྱོར་པ་
ཕྱག་རྒྱ་མ་དང་སྙོམས་པར་འཇུག་པ་བྱ། ཚོགས་ཀྱི་འཁོར་ལོ་བྱ། འདི་ནི་གསང་
234 -175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བའི་སྐད་ཡིན་ནོ། །བརྡའི་སྐད་འདི་ནི་ཐེག་པ་འོག་ལ་རྣམས་ལ་གསང་བར་འོས་
པའི་ཕྱིར་ན་གསང་བའི་སྐད་ཡིན་ནོ། །
ཕྱག་རྒྱ་ལྔ་ནི་བསྡུས་པ་ཉིད། །ཕྱག་རྒྱ་ལྔ་གང་ཡིན། གཡུང་མོ་རྡོ་རྗེའི་
རིགས་སུ་བཤད། །གར་མ་དེ་བཞིན་པདྨའི་རིགས། །རས་འཚོད་མ་ནི་རིན་ཆེན་
རིགས། །སྐྱེ་གཉིས་དེ་བཞིན་གཤེགས་པར་བརྗོད། །ཚོས་མ་ལས་ཀྱི་རིགས་ཉིད་
དེ། །ཕྱག་རྒྱ་འདི་རྣམས་དངོས་གྲུབ་སྦྱིན། །ལས་ཀྱི་ཕྱག་རྒྱ་མ་འདི་རྣམས་དང་
སྙོམས་པར་འཇུག་པ་བྱས་པས། ཁུ་བ་ཀུན་རྫོབ་བྱང་ཆུབ་ཀྱི་སེམས་བྱུང་
། ཀུན་
རྫོབ་བྱང་ཆུབ་ཀྱི་སེམས་ལ་བརྟེན་ནས་རྡོ་རྗེར་འགྱུར། རྡོ་རྗེ་དོན་དམ་བྱང་ཆུབ་
ཀྱི་སེམས་ལྷན་ཅིག་སྐྱེས་པའི་ཡེ་ཤེས་ཀྱིས་རྒྱུད་ལ་སྐྱེ་བར་འགྱུར། བརྟུལ་ཞུགས་
ཅན་གྱིས་མཆོད་ནས་ བཏུང་། །བརྟུལ་ཞུགས་ཅན་ཐ་མལ་ གྱི་ ལུས་ངག་ཡིད་
གསུམ་བརྟུལ་ནས། ལྷན་ཅིག་སྐྱེས་པའི་ཉམས་སུ་མྱོང་བར་ཞུགས་པ་ཞིག་གིས་
མཆོད་པ། ཉམས་སུ་མྱོང་བའི་དོན་དེས་མཆོད་ནས་བྱང་སེམས་ཐིག་ལེ་ཤོར་ན་
རང་གིས་བཏུང་བ་དང་
། དཀྱིལ་འཁོར་ལ་མཆོད་པ་ཡིན།
ད་བརྡ་ལ་གདམས་པ་སྟོན་པ། རྡོ་རྗེ་སྙིང་པོ་སེམས་དཔའ་ཆེ། །རྡོ་རྗེ་
སྙིང་པོ། སེམས་དཔའ་ཆེན་པོ་ཞེས་བོས་ནས། གསང་བའི་སྐད་ནི་ མཚར་ཆེ་བ། །
གསང་བའི་སྐད་བརྡའི་སྐད་འདི་རྣམས་ཤིན་ཏུ་ངོ་མཚར་ཆེ་བ་ཡིན་པས། ང་ཡིས་
ཁྱོད་ལ་གང་བཤད་པ། །སྟོན་པ་ངས་སྡུད་པ་པོ་ཁྱོད་ལ་གང་བཤད་པ། དེ་རྣམས་
ཐམས་ཅད་གུས་པས་ཟུང་། །དེ་རྣམས་དེ་ཉན་པའི་སྐྱོན་གསུམདང་བྲལ་བར་
གྱིས་ལ་གུས་པས་ཟུང་།
ད་བརྡའི་སྐད་མ་སྨྲས་པའི་སྐྱོན་བསྟན་པ། ཀྱེ་རྡོ་རྗེ་འདིར་དབང་བསྐུར་
234 -176



1
དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གང་། བཅོམ་ལྡན་འདས་ཀྱེ་རྡོ་རྗེའི་རྒྱུད་འདིར་དབང་བསྐུར་ཐོབ་པའི་གང་ཟག་
རྣམས་ཀྱིས། གསང་བའི་སྐད་ཀྱིས་མི་སྨྲ་ན། །གསང་བ་བརྡའི་སྐད་འདི་རྣམས་
མི་སྨྲ་ན། དེ་ཡི་དམ་ཚིག་ཉམས་པར་ནི། །གང་ཟག་དེའི་དམ་ཚིག་ཉམས་པར།
འགྱུར་བ་འདི་ལ་ཐེ་ཚོམ་མེད། །དམ་ཚིག་ཉམས་པར་གྱུར་པ་དང་གཅིག །དམ་
ཚིག་ཉམས་པ་མ་གཏོགས་པ་སྐྱོན་ཅི་ཡོད་བྱས་ན། འཚེ་བ་དང་ནི་རྐུན་མོ་དང་
། །
སྟག་དང་། དོམ་དང་
། དྲོད་དང་
། ཅེ་སྤྱང་ལ་སོགས་པའི་འཚེ་བ་དང་
། རྐུན་དེ
འབྱུང་བ་དང་། གདོན་དང་རིམས་དང་དུག་གིས་ཀྱང་
། །གདོན་ལ་སོགས་པའི་
གནོད་པ་དང་། ཚ་བའི་རིམས་སྣ་ཚོགས་འོང་བ་དང་། ཤ་དུག་དང་སྦྱར་དུག་ལ་
སོགས་པས་བར་ཆད་འབྱུང་
། གལ་ཏེ་སངས་རྒྱས་གསང་བའི་སྐད། །བརྡའི་སྐད་
འདི་རྣམས། མི་གསུང་ན་ཡང་འགྲོངས་པར་འགྱུར། །མི་སྨྲ་ནི་འགྲོངས་པ་འཆི་
བར་འགྱུར་བ་དང་གཉིས། སྐྱོན་གསུམ་པ། རོང་གི་དམ་ཚིག་ རིགས་རྙེད་ན། །
དམ་ཚིག་གཅིག་པའི་གྲོགས་པོའམ། ལས་ཀྱི་ཕྱག་རྒྱུ་ལ་སོགས་པ་དང་
། ཚོགས་
ཀྱི་མཆོད་པའི་དུས་སུ། གལ་ཏེ་ཚིག་འདི་མི་སྨྲ་ན། །གལ་ཏེ་ཚིག་བརྡའི་སྐད་འདི་
རྣམས་ཀྱིས་མི་སྨྲ་བ། གནས་བཞི་ལས་སྐྱེས་མཁའ་འགྲོ་མ། །གནས་བཞི་ནི་ཛ་
ལནྡཱ་ར། ཨུ་རྒྱན། ཀོ་ལ་གྷི་རི། ཀ་མ་རུ་པ། དེ་རྣམས་ལ་གནས་པའི་མཁའ་འགྲོ་
མ་རྣམས། དེ་ཡི་ཚེ་ན་ཁྲོ་བར་བྱེད། །དུས་དེའི་ཚེ་ན། ཁྲོ་ཞིང་བར་དུ་བྱེད་པའི་
སྐྱོན་དང་གསུམ་འབྱུང་། ཡང་ན་གནས་བཞི་ལས་སྐྱེས་ཏེ། །ལྷན་ཅིག་སྐྱེས་པའི་
མཁའ་འགྲོ་མ་རྣམས་སྔགས་སྐྱེས་ཞིང་སྐྱེས་ལས་སྐྱེས་བཞི་ལས། ཉོན་མོངས་
པའི་སྒྲིབ་པ་དང་
། ཤེས་བྱའི་སྒྲིབ་པ་དག་ནས་བདག་མེད་མའམ་སྤྱན་མ་ལ་
སོགས་པ་ལྷ་མོའི་གཟུགས་སུ་སྤྲུལ་པ་ལ། ལྷན་ཅིག་སྐྱེས་པའི་མཁའ་འགྲོ་མ་
234 -177



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཟེར། བུད་མེད་ཅིག་དབང་བསྐུར། བསྐྱེད་རྫོགས་བསྒོམས་པས་བསམ་གཏན་
བཞིའི་ཤེས་པ་ཐོབ་ནས་སྔགས་སྐྱེས་ཀྱི་མཁའ་འགྲོ་མ་ཡིན།
བུད་མེད་ཅིག་དབང་བསྐུར། བསྐྱེད་རྫོགས་བསྒོམས་པས་མཐར་མ་ཕྱིན་
ནས་སྨོན་ལམ་འདེབས་པ། གནས་དང་ཉེ་བའི་གནས་དང་ནི། ཞིང་དང་ཉེ་བའི་
ཞིང་དུ་སྐྱེ་བར་གྱུར་ཅིག་ཅེས་སྨོན་ལམ་བཏབ་པས། དབང་བསྐུར་བའི་ནུས་པ་
དང་བསྐྱེད་རྫོགས་བསྒོམས་པས་སྨོན་ལམ་གྱི་མཐུ་བཙན་ནས་ཞིང་དང་ཉེ་བའི་
ཞིང་དུ་སྐྱེས་པ་ལ་ཞིང་སྐྱེས་ཀྱི་མཁའ་འགྲོ་མ་ཟེར། ལས་སྐྱེས་ཀྱི་མཁའ་འགྲོ་མ་
རྣམས་དང་ད་ལྟའི་བུད་མེད་ རིགས་གཅིག་ཡིན་གསུངས། དེ་ལྟར་ཡང་མཁའ་
འགྲོ་མ་ཀུན་ཏུ་སྤྱོད་པ་ནས། དག་བྱེད་དབང་གིས་ལྷ་མོ་དང༌། །བཀའ་བསྒོ་བའི་
ལྷ་མོ་དཔའ་བོ་སྐྱེས། །ཞེས་གསུངས། དེ་ལྟ་བུའི་གནས་བཞིའི་མཁའ་འགྲོ་མ་
རྣམས། ཁྲོ་ཞིང་བར་ དུ་ གཅོད་ པར་ བྱེད། །དོན་ལྔ་ པོ་དེས་ལན་བཤད། དྲི་བ་
བཤད། དྲིས་ལན་གཉིས་ཀྱིས་དགོངས་པའི་སྐད་ལ་གདམས་པ་བཤད། དགུ་པོ་
དེ་ཡར་དྲིལ་བས་རྒྱས་པར་བཤད། མཚམས་སྦྱར་སྔོན་དུ་འགྲོ་བས་སྡོམ་པ་ལ་
སོགས་པ་མདོར་བསྟན་པ་བཤད། གཉིས་པོ་དེས་ལེའུའི་གཞུང་བཤད།
ལེའུའི་མཚན་སྟོན་པ། ཀྱེའི་རྡོ་ རྗེ་མཁའ་འགྲོ་མ་དྲྭ་བའི་སྡོམ་པ་ལས།
ཀྱེའི་རྡོ་རྗེ་ཧེ་རུ་ཀ་བཞི་ཡིན། མཁའ་འགྲོ་མ་ལྷ་མོ་བཅོ་ལྔ་ཡིན། དྲྭ་བ་གཙོ་བོ་
དང་འཁོར་དུ་འབྲེལ་བ། སྡོམ་པ་ཐབས་ཤེས་རབ་བསྐྱེད་རྫོགས་དབྱེར་མེད་དུ་
སྡོམ་ པ་ ལས། རྒྱུད་ཐམས་ཅད་གསང་བ་འདུས་པའམ། བརྟག་པ་དང་པོ་ལ་
སོགས་པ་གླེང་གཞི་དེ། ཨེ་ཝཾ་མཾ་ནི་ཏ་ན་བྱས་ན་ངེས་པ་སྟེར་བ་ཡིན། གསང་
བའི་སྐད་བརྡའི་སྐད་དོན་གྱི་གཙོ་བོར་གཏན་ལ་ཕབ་ནས་བསྟན་པ་ཡིན། ལེའུ་པ་
234 - 178



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
ཏ་ལ་གཞུང་གཅོད་ཅིང་སྐྱོང་བར་བྱེད་པ། གསུམ་པའོ། །གྲངས་ཀྱི་གནས་གཞན་
ལེའུ་གསུམ་པ་ཡན་བཅད་བཤད་དོ།། །།
༈ གསུམ་ པས་ངེས་པ་སྟེར་བར་བྱས་ནས་བཤད། ད་བཞི་པ་ ཐེ་ཚོམ་
སེལ་བར་བྱེད། ཐེ་ཚོམ་སེལ་བའི་དོན་ གྱི་གོ་བ་གང་ཡིན་སྙམ་ན། ཁར་ཙང་
བརྟག་པ་དང་པོར་མ་གོ་མ་ཤེས་པའི་ཐེ་ཚོམ་ཅི་མཆིས་པ་ཐམས་ཅད་ལེའུ་འདིར་
གཅོད་པར་བྱེད། ངེས་པ་སྟེར་བ་དང་ཐེ་ཚོམ་སེལ་བ་ལ་ཁྱད་པར་ཅི་ཡོད་སྙམ་ན།
དཔེར་ན་མི་ཞིག་ལ་འཕྲི་ལོགས་སུ་སྤྲིངས་ན། ཡང་ཡང་ནན་ཆགས་བྱས་ནས་
གཏོང་བ་ལྟ་བུ་དེ་ངེས་པ་སྟེར་བ་ཡིན། མི་འདི་ལ་འདི་སྐད་གྱིས། མི་གཞན་གྱིས་
མ་ཐོས་པའི་གཏམ་འདི་ལྟ་བུ་ཞིག་རྣ་བར་བཟློས་བྱ་བའི་ཁྱད་པར་གྱི་གཏམ་
གཅིག་བྱེད་པ་ལྟ་བུ་དེ་ཐེ་ཚོམ་སེལ་བ་ཡིན།
ཕྱི་མའི་ལེའུ་བཞི་པ་འདི་རང་ལ་ཡང་ཆོས་གཉིས་ལས། ལེའུའི་གཞུང་
སྟོན། དེ་ལ་གཉིས་ལས། མཚམས་སྦྱར་སྔོན་དུ་འགྲོ་བས་ གསོལ་བ་གདབ་པ་
སྟོན་པ། དེ་ནས་རྡོ་རྗེ་སྙིང་པོ་ལ་སོགས་པའི་མཁའ་འགྲོ་མ་ཐམས་ཅད་ཐེ་ཚོམ དུ་
གྱུར། ཡིད་གཉིས་སུ་གྱུར་ཏེ། བཅོམ་ལྡན་འདས་ལ་འདི་སྐད་ཅེས་གསོལ་ཏོ། །
བྱ་བ་ལ་སོགས་པས་སྟོན་པར་བྱེད། ལེའུ་གསུམ་པ་བཤད་པའི་རྗེས་དེ་ནས། རྡོ་
རྗེ་སྙིང་པོ་ལ་སོགས་པ་ཐམས་ཅད་དང་
། ཐེ་ཚོམ་དུ་གྱུར་ཡིད་གཉིས་སྦྲེལ། །རྡོ་
རྗེ་སྙིང་པོ་ལ་སོགས་པ་ཐམས་ཅད་ཀྱི་འཁོར་ཐམས་ཅད་སྤྱོད་པ་བརྟེན་ནས་ཐེ་
ཚོམ་མམ་སོམ་ཉི་ཟ་བར་གྱུར། མཁའ་འགྲོ་མ་དང་ཡིད་གཉིས་སུ་གྱུར་གཉིས་
སྦྲེལ། བདག་མེད་མ་ལ་སོགས་པའི་ཤེས་རབ་ཀྱི་འཁོར་མཁའ་འགྲོ་མ་ཐམས་
ཅད་རྟོག་པ་ལ་བརྟེན་ནས་ཡིད་གཉིས་སུ་གྱུར་ཏེ། བཅོམ་ལྡན་འདས་རང་ལ་ཐེ་
234 -179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཚོམ་བསལ་ཐབས་ཡོད་དམ་མེད་སྙམ་ན། བཅོམ་ལྡན་འདས་ལ་འདི་སྐད་ཅེས་
གསོལ་ཏོ། །བཅོམ་ལྡན་འདས་ཞེས་བོས་ནས་ཐེ་ཚོམ་བསལ་དུ་གསོལ། ཐེ་ཚོམ་
གང་ཡིན་ན། སྤྱད་པའི་ལེའུ་ལས་གང་བཤད་པ། གོང་ལེའུ་དྲུག་པ་སྤྱོད་པའི་
ལེའུར་གང་བཤད་པའི། གླུ་དང་གར་ནི་དངོས་གྲུབ་སྦྱིན། །གླུ་བླངས་གར་བྱས་
པས་དངོས་གྲུབ་སྦྱིན་པར་གསུངས།
དེ་ལ་བདག་ནི་ཐེ་ཚོམ་མཆིས། །དེ་ལ་སྡུད་པ་པོ་བདག་ནི་ཐེ་ཚོམ་མཆིས་
པས། གླུ་ནི་ཅི་ལགས་གར་ཡང་ཅི། །གླུ་ཇི་ལྟར་དུ་བླང་བ་ལགས། གར་ཇི་ལྟར་
དུ་བྱས་པ་ལགས། བྱ་བའི་ཐེ་ཚོམ་དང་གཅིག །ལྷའི་ལེའུ་ལས་གང་གསུངས་པ། །
བརྟག་པ་དང་པོའི་ལེའུ་བཞི་པ་ལྷ་དབང་བསྐུར་བའི་ལེའུར་གང་གསུངས་པ། ཞེ་
སྡང་ལ་སོགས་ཕྱག་རྒྱ་རྣམས། །ཞེ་སྡང་རྣམ་པར་དག་པ་མི་བསྐྱོད་པ་ལ་སོགས་
པས། ལྷ་རྣམས་ལ་རྒྱས་འདེབས་པར་གསུངས། དེ་ལ་བདག་ནི་ཐེ་ཚོམ་མཆིས། །
དེ་ལ་སྡུད་པ་པོ་བདག་ནི་ཐེ་ཚོམ་དུ་མཆིས་པས། གང་གིས་ཕྱག་རྒྱུ་ཕྱག་རྒྱུ་ཅི། །
རིགས་ཀྱི་བདག་པོ་གང་གིས་ལྷ་གང་ལ་ཕྱག་རྒྱས་ཇི་ལྟར་གདབ་པར་བགྱི། བྱ་
བ་ཐེ་ཚོམ་དང་གཉིས། སྔགས་ཀྱི་ལེའུ་ལས་གང་གསུངས་པ། །
ལེའུ་གཉིས་པ་སྔགས་ཀྱི་ལེའུ་ལས་གང་གསུངས་པའི། བདག་མེད་ལ་
སོགས་ པ་ བོན་ ཉིད། །བདག་ མེད་ ལ་ སོགས་ པའི་ ལྷ་ མོ་ བཅོ་ལྔའི་ ས་ བོན་
གསུངས། དེ་ལ་བདག་ནི་འཁྲུལ་པ་འཁྲུངས། །དེ་ལ་སྡུད་པ་པོ་བདག་ནི་འཁྲུལ་
པ་འཁྲུངས་པས། གང་གི་ས་བོན་ས་བོན་གང་
། །ལྷ་གང་གི་ས་བོན་གང་ཡིན།
བྱ་བའི་ཐེ་ཚོམ་དང་གསུམ། རིགས་ཀྱི་ལེའུ་ལས་གང་བཤད་པ། །རྡོ་རྗེ་རིགས་ཀྱི་
ལེའུ་དང་པོར་གང་བཤད་པའི། བཅུ་དྲུག་གཉིས་ཀྱི་བདག་ཉིད་རྩ། །བཅུ་དྲུག་
234--180



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཉིས་རྩ་སུམ་ཅུ་རྩ་གཉིས་སུ་གསུངས་པ་དེ་ལ། བཅོམ་ལྡན་བདག་ནི་འཁྲུལ་
གྱུར་པས། །བཅོམ་ལྡན་འདས་ཀྱིས་རྩ་སུམ་ཅུ་རྩ་གཉིས་སུ་གསུངས་པ་དེ་ལ།
སྡུད་པ་པོ་བདག་ནི་འཁྲུལ་པར་གྱུར་པས། དེ་རྣམས་རྣམ་དག་བཤད་དུ་གསོལ། །
རྩ་དེ་རྣམས་ཀྱི་རྣམ་པར་དག་པའི་ལེའུ་གཞུང་འདིར་བཤད་དུ་གསོལ། བྱ་བའི་ཐེ་
ཚོམ་དང་བཞི། དེས་མཚམས་སྦྱར་སྔོན་དུ་འགྲོ་བས་གསོལ་བ་གདབ་པར་བཤད་
ནས།
ད་ལན་སྟོན། ལན་ལ་གཙོ་རིགས་པའི་ཐེམ་ཚོམ་བཞི་ཞར་ལ་འབྱུང་བ་
དགུ་དང་། བཅུ་སུམ་གྱིས་སྟོན་པར་བྱེད་པ་ལ། དང་པོར་གླུ་གར་གྱི་ཐེ་ཚོམ་སེལ་
བའི་ ལན་ སྟོན་ པ། བཅོམ་ལྡན་འདས་ ཀྱིས་ བཀའ་སྩལ་པ། ཀོལླ་ ཨི་ རེ་བློ་ལ་
སོགས་པས་སྟོན་པར་བྱེད། གླུ་འདི་རྣམས་ལ་རྒྱ་གར་དུ་བསྐྱེད་རིམ་དང་སྦྱར་
ནས་ལེན་པ། རྫོགས་རིམ་དང་སྦྱར་ནས་ལེན་པ། ཕྱི་ལྟར་དུ་སྦྱར་ནས་ལེན་པ།
ནང་ལྟར་དུ་སྦྱར་ནས་ལེན་པ། དྲུག་འགྱུར་དུ་བླང་བ། བཞི་འགྱུར་དུ་བླང་བ་དེ་
ལ་མང་དུ་ཡོད་པར་འདུག་སྟེ།
བླ་མ་རྔོག་གཞུང་པ་མདོ་སྡེའི་གསུང་ནས། གཞུང་འདི་ནས་བརྗོད་བྱ་
བསྐྱེད་རྫོགས་གཉིས་དེ་ཙམ་པ་ཞིག་བསྟན་པ་ལ་དོན་གོ་མ་བྱུང་ན། གླུ་ལ་བསྐྱེད་
རྫོགས་སྦྱར་ནས་བཤད་ཀྱང་དོན་གོ་ལྷག་པོ་མི་འོང་གསུངས་ནས། བཞི་འགྱུར་
དང་དྲུག་འགྱུར་དུ་ལེན་པ་གཉིས་ལས། འདི་བཞི་འགྱུར་དུ་ལེན་པའི་དབང་དུ་
བྱས་ནས་བཤད། ཀོལླ་ ཨི་ རེ་ཌི་ཨ་ བོ་ ལཱ། མུམྨ་ཎི་ རེ་ ཀཀྐོ་ལཱ། བྱ་བའི་ཚིག་
གཉིས་ལ། འོག་གི །མ་ལ་ཨ་ཛེ་ཀུན་དུ་རུ་བཱཊ་ཨི། ཌིརྟི་མ་ཏ་ཧིན་བཛྫེ་ཨ་ཨི།
བྱ་བའི་ཚིག་གཉིས་བཏགས་ནས་བཞི་འགྱུར་དུ་ལེན། གྷ་ཎེ་ཀྲི་པི་ཎ་ཧོ་བཛྫ་ཨི།
234 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཀ་རུ་ཎི་ཀི་ཨ་ཨི་ཎ་རོ་ལཱ། བྱ་བའི་ཚིག་གཉིས་ལ། འོག་གི །མ་ལ་ཨ་ཛེ་ཀུན་དུ་
རུའི་ཚིག་གཉིས་བཏགས་ནས་བཞི་འགྱུར་དུ་བླང་། ཏ་ཧིཾ་བ་ལ་ཁཱཛྫ་ཨཱི། ག་དྷོ་ལ་
ཨ་ཎཱ་པིཛྫ་ཨ་ཨི། བྱ་བའི་ཚིག་གཉིས་ལ། འོག་གི །མ་ལ་ཨ་ཛེ་ཀུན་དུ་རུའི་ཚིག་
གཉིས་བཏགས་ནས་བཞི་འགྱུར་དུ་ལེན། ཧ་ལེ་ཀ་ལིཉྫ་ར་པ་ཎི་ཨ་ཨི། བྱ་བའི་
ཚིག་གཉིས་ལ། འོག་གི མ་ལ་ཨ་ཛེ་ཀུན་དུ་རུའི་ཚིག་གཉིས་བཏགས་ནས་བཞི་
འགྱུར་དུ་ལེན། དུ་དྷུ་ར་བཛྫ་ཨ་ཨི། བྱ་བའི་ཚིག་གཉིས་ལ། འོག་གི མ་ལ་ཨ་
ཛེ་ཀུན་དུ་རུའི་ཚིག་གཉིས་བཏགས་ནས་བཞི་འགྱུར་དུ་ལེན། ཙ་ཨུ་ས་ལ་ཀཙྪ་རི་
སིཧཱ། ཀཱ།ུ་ ར་ ལཱ་ ཨི་ ཨ་ ཨི། བྱ་བའི་ ཚིག་ གཉིས་ ལ། འོག་ གི་ ཨ་ ཛེ་ གཉིས་
འདོགས། མཱ་ལ་ཨིན་ཎ་སཱ་ལཾ་ཛ་ཏ་ཧིཾ་བྷ་རུ་ཁཱ་ཨི་ཨི་ཨ་ཨི། བྱ་བའི་ཚིག་གཉིས་
ལ། འོག་གི་མ་ལ་ཨ་ཛེ་གཉིས་འདོགས། ཕྲོ་ཁ་ཎ་ཁ་ཊ་ཀ་རནྟེ་བྷུདྷ་ཨ་བྷུདྷ་ན་མུ་
ཎི་ ཨ་ ཨི། བྱ་ བའི་ ཚིག་གཉིས་ལ། འོག་ གི མ་ ལ་ ཨ་ ཛ་ བྱ་བའི་ཚིག་གཉིས་
འདོགས། ནི་རཾ་སུ་ཨཾ་གེ་ཙ་ཊ་ཝི། ཏ་ཧིཾ་ཛ་ས་རཱ་ཝ་པ་ཎི་ཨ་ཨི། བྱ་བའི་ཚིག་
གཉིས་ལ། མ་ལ་ཨ་ཛེ་ཀུན་དུ་རུ་ བཱཊ་ཨི། ཊིཎི་མ་ཏ་ཧི་བཛྫ་ཨ་ཨི། བྱ་བའི་
ཚིག་གཉིས་བཏགས་ནས་བཞི་འགྱུར་དུ་ལེན།
འདི་རྣམས་དུས་ནམ་གྱི་དུས་སུ་ལེན་ན། བསྐྱེད་རྫོགས་བསྒོམ་པའི་ཐུན་
མཚམས་ཀྱི་དུས། ཚོགས་ཀྱི་འཁོར་ལོ་བསྐོར་བའི་དུས། སློབ་མ་ལ་དབང་བཞི་
བསྐུར་བའི་དུས། རིག་པ་བརྟུལ་ཞུགས་ཀྱི་སྤྱོད་པ་བྱེད་པའི་དུས་དང་བཞི་པོ་དེ་
རྣམས་སུ་ལེན། དེའི་དུས་སུ་བསམ་པ་ཇི་ལྟ་བུས་གླུ་ལེན་སྙམ་ན། དྲན་པས་མི་
འཕྲོགས་རྣལ་འབྱོར་པས། །དྲན་པ་དེ་སེམས་ལྷན་ཅིག་སྐྱེས་པའི་ཉམས་དང་
ལྡན་པའི་སྒོ་ནས་ཉོན་མོངས་པ་དང་རྣམ་པར་རྟོག་པས་མི་འཕྲོགས་པར་བྱས་
234 -182



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
ཡེ་
ནས་བདེ་སྟོང་དབྱེར་མེད་ཀྱི་ཉམས་དང་ལྡན་པས་ལེན། དེའི་དུས་སུ་ལུས་ཇི་
ལྟར་དུ་སྒོམ་ན། ཧེ་རུ་ཀ་ཡི་གཟུགས་ཀྱིས་གར། །ལུས་ཧེ་རུ་ཀའི་སྐུར་བསྒོམས་
ནས་གར་བྱ། ཆགས་བྲལ་མི་གོམས་སེམས་ཀྱིས་ནི། །ཉན་ཐོས་དང་རང་སངས་
རྒྱས་ཀྱི་ལམ་བཞིན་དུ་ཆགས་པ་དང་བྲལ་བའི་ལམ་མིན། ལྷན་ཅིག་སྐྱེས་པའི་
ཤེས་ཀྱི་དོན་ལ་གོམས་པའི་སེམས་ཀྱིས་ནི། འདོད་ཆགས་སེམས་ཀྱིས་སྒོམ་པ
ཉིད། །འདོད་ཆགས་ལྷན་ཅིག་སྐྱེས་པའི་ཡེ་ཤེས་ཀྱི་དོན་དེ་ལ་འདོད་ཅིང་འདུན་
ནས་ཆགས་པས་གོམས་ཤིང་གླུ་བླང་། གོང་གི་ཧེ་རུ་ཀའི་གཟུགས་ཀྱིས་གར་ཟེར་
བའི་ཧེ་རུ་ཀ་གང་དུ་སྒོམ་ན། རྡོ་རྗེ་ཆོས་དང་སངས་རྒྱས་དང་
། །རྡོ་རྗེ་མི་བསྐྱོད་
པ། ཆོས་ སྣང་ བ་ མཐའ་ ཡས། སངས་ རྒྱས་ རྣམ་ པར་སྣང་མཛད། དེས་མཚོན་
ནས་རིན་ཆེན་འབྱུང་ལྡན། དོན་ཡོད་གྲུབ་པ། རིགས་ལྔའི་ཧེ་རུ་ཀའི་སྐུ་བསྒོམ།
རྣལ་འབྱོར་མ་དང་མ་མོ་ཡིས། །རྣལ་འབྱོར་མ་ལྷ་མོ་བདག་མེད་མ། མ་མོ་འཁོར་
གྱི་ལྷ་མོ་བཅུ་བཞི། གླུ་དང་གར་ནི་འདི་དག་གིས། །ལེགས་པར་གླུ་བླང་གར་ཡང་
བྱ། །ལེགས་པར་ལྷན་ཅིག་སྐྱེས་པའི་ཉམས་དང་ལྡན་པས་གླུ་ལེན། ཧེ་རུ་ཀའམ་
བདག་མེད་མའི་ང་རྒྱལ་དང་ལྡན་པས་གར་ཡང་བྱ།
དེ་ལྟར་བྱས་པའི་དགོས་ པའམ་ཕན་ཡོན། འདི་ཉིད་ཀྱིས་ནི་ཚང་སྲུང་
ཞིང་། །གླུ་གར་གཉིས་པོ་འདི་ཉིད་བྱས་པས་བསོད་ནམས་དང་ཡེ་ཤེས་ཀྱི་ཚོགས་
གཉིས་རྫོགས་ཤིང་བར་ཆད་བསྲུང་བས། བསྲུང་བའི་འཁོར་ལོར་ཡང་འགྲོ། དེ་
བཞིན་བདག་ཀྱང་བསྲུང་བ་ཉིད། །དེ་བཞིན་དུ་བདག་རང་གི་བར་ཆད་མི་མཐུན་
པའི་ཕྱོགས་རྣམས་ཀྱང་བསྲུང་བ་ཉིད། འདིས་ནི་འཇིག་རྟེན་དབང་དུ་བྱེད། །གླུ་
གར་གཉིས་པོ་འདིས་ནི་འཇིག་རྟེན་པ་རྣམས་ཀྱི་ཡིད་འཕྲོག་ཅིང་དབང་དུ་བྱེད།
234-183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འདིས་ནི་སྔགས་ཀྱི་བཟླས་པ་ཉིད། །གླུ་གར་གཉིས་བྱས་པས་སྔགས་ཀྱི་བཟླས་
པ་ཉིད་དུ་ཡང་འགྲོ། གང་དུ་གུས་པས་གླུ་ལེན་དང་
། །ཚོགས་ཀྱི་འཁོར་ལོའི་དུས་
གང་དུ། གུས་པ་དང་བཅས་པས་གླུ་ལེན། གོང་དུ་གུས་བཅས་གར་བྱེད་པ། །
གནས་གང་དུ་ལུས་པ་དང་བཅས་པས་ལྷའི་ང་རྒྱལ་གྱིས་གར་བྱ། ཚོགས་ཀྱི་
བདག་པོས་སྔར་བྱས་ནས། །ཐུན་བཞིར་བསྐྱེད་རྫོགས་བསྒོམ།
ཐུན་མཚམས་སུ་ཚོགས་ཀྱི་འཁོར་ལོ་བྱེད་པ་འདི་ལ། ཇོ་བོ་ནཱ་རོ་པའི་
གསུང་ནས། ད་སློབ་དཔོན་ཐམས་ཅད་ལ་ཕྱག་རྒྱ་མ་ཡོད་ནས་ཚོགས་བྱས་ན་
ཚོགས་ཀྱི་འཁོར་ལོར་འགྲོ། སློབ་དཔོན་ལ་ཕྱག་རྒྱ་ཡོད་སློབ་མ་ལ་མེད་པར་
ཚོགས་བྱས་ནས་ཚོགས་ཀྱི་མཆོད་པར་འགྲོ། སྐྱེས་པ་འབའ་ཞིག་ཚོགས་ནས་
ཚོགས་ བྱས་ན་ དཔའ་བོའི་སྟོན་མོར་འགྲོ། བུད་མེད་འབའ་ཞིག་ཚོགས་ནས་
ཚོགས་བྱས་ན་དཔའ་མོའི་སྟོན་མོར་འགྲོ་བ་ཡིན་པས། ཚོགས་ཀྱི་བདག་པོར་
སྔར་བྱས་ནས། །བྱ་བ་ཡིན་གསུངས།
དེ་ལྟར་ཐུན་བཞིར་བསྐྱེད་རྫོགས་བསྒོམ། །ཐུན་མཚམས་སུ་ཚོགས་བྱེད་
པའི་དུས་སུ། མཁའ་འགྲོ་མ་འདུ་བའི་རྟགས་སུ། དེ་ལ་དྲི་ནི་མཚོན་པར་བྱ། །
འཇིག་རྟེན་དང་འཇིག་རྟེན་ལས་འདས་པའི་མཁའ་འགྲོ་མ་འདུ་བའི་རྟགས་སུ་དྲི་
འབྱུང་། སྒོག་པའི་དྲི་ནི་དང་པོ་ཉིད། །འཇིག་རྟེན་པའི་མཁའ་འགྲོ་མ་འདུ་བའི་
རྟགས་སུ་སྒོག་པའི་དྲི་འབྱུང་
། དེ་ནས་ཡང་ནི་བྱ་རྒོད་དྲི། །དེ་ནས་བྱ་རྒོད་ཀྱི་དྲི་
བསེ་དྲི་འབྱུང་
། འཇིག་རྟེན་ལས་འདས་པའི་མཁའ་འགྲོ་མ་འདུ་བའི་རྟགས་སུ།
ག་པུར་མ་ལ་ཡ་ཛི་ཉིད། །ག་པུར་མ་ལ་ཡ་ཛཾ། ཙནྡན་གྱི་དྲི་འབྱུང་
། ངང་པ་དང་
ནི་བུང་བའི་སྒྲ། །དང་པོར་ངང་པའི་སྒྲ་འབྱུང་། བར་དུ་བུང་བའི་སྒྲ་འབྱུང་
།
234-184



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལང་ཙེ་ཡི་སྒྲ་ཡང་ནི། །ཐ་མར་ཅེ་སྤྱང་གི་སྒྲ་ཀུ་དིར་གྱིས་འབྱུང་
། གླུ་ཡི་མཐའ་
ནས་མཉན་པར་བྱ། །སྒྲ་དེ་རྣམས་གླུ་དང་གར་བྱས་པའི་མཐའ་ནས་མཉན་པར་
བྱ། ཚོགས་ཀྱི་འཁོར་ལོའི་གནས། ཕྱི་རོལ་ཚལ་དུ་མཚོན་པར་བྱ། །ཕྱི་རོལ་ནང་
ཀྱི་ཚལ་དུ་ཚོགས་བྱས་པས། རྟགས་དེ་རྣམས་མཚོན་པར་བྱ། རྟགས་དེ་རྣམས་
གང་ལས་བྱུང་ན། གླུ་ཡི་བྱིན་རླབས་མཚན་ཉིད་དོ། །གླུ་བླངས་གར་བྱས་པའི་
བྱིན་རླབས་ལས་རྟགས་དེ་རྣམས་འབྱུང་
།
ད་ལྟ་དབང་བསྐུར་བའི་ལན་སྟོན་པ། དེ་ལ་ལྔ་ལས། མིང་གི་རྣམ་གྲངས་
སྟོན་ པ། ཕྱག་ རྒྱ་ རྟགས་ དང་ མཚན་ མ་ སྟེ། །ཕྱག་ རྒྱ་ གདབ་ བྱ་ ལྷ་ རྣམས།
འདེབས་བྱེད་རིགས་ཀྱི་བདག་པོས་རྒྱས་འདེབས་པ་ལ་ཕྱག་རྒྱ་ཞེས་བྱ། རྟགས་
དེ་འཛིན་པས་ན་རྟགས་ཞེས་བྱ། རིགས་དེས་མཚོན་པས་མཚན་མ་ཞེས་ཟེར་བ་
ཡིན།
ད་ངེས་ཚིག་སྟོན་པ། འདིས་ནི་རིགས་ནི་མཚོན་པ་བྱ། ཕྱག་རྒྱ་འདིས་
རིགས་འདི་མཚོན་ པར་ བྱ། རྟགས་ འདིས་ རིགས་ འདི་ མཚོན་པར་བྱ། དབུ་ལ་
མཚོན་པས་མཚན་མ་འདིས་ རིགས་འདི་མཚོན་པ་བྱ། དང་པོ་ཕྱག་རྒྱ་འདིས་
རིགས་འདི་མཚོན་པར་བྱ་སྟེ། ང་ལྟ་བུ་ཞིག་ལ་བྱང་ཆུབ་མཆོག་གི་ཕྱག་རྒྱ་ཞིག་
ཡོད་ན། དེ་བཞིན་གཤེགས་པའི་རིགས་ཀྱི་རྣལ་འབྱོར་པ་ཡིན། ཕྱག་རྒྱ་འདིས་
རིགས་ འདི་མཚོན་ པར་ བྱ། རྟགས་འཁོར་ལོ་དཀར་ པོ་ ཡོད་ན་རྟགས་འདིས་
རིགས་འདི་མཚོན་པར་བྱ། མཚན་མ་ཡི་གེ་ཨོཾ་འམ་བྲུ་ཞིག་དབུ་ལ་མཚོན་ནས་
མཚན་མ་འདིས་རིགས་འདི་མཚོན་པར་བྱ། ད་རྒྱ་འཚོལ་བའི་སྐྱོན་སྤངས་པ་སྟོན་
པ།
རིང་འཆོལ་ སྒོམ་ པའི་སྦྱོར་བ་ལས། རིགས་འཆོལ་བ་འབའ་ཞིག་ཏུ་རྒྱས་
234 -185



2
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བཏབ་ཅིང་བསྒོམས་པའི་སྦྱོར་བ་ལས། དངོས་གྲུབ་མེད་ཅིང་སྒྲུབ་པོའང་མེད།
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་མེད་ཅིང་
། སྒྲུབ་པ་པོ་རྟེན་གྱི་གང་
ཟག་ཀྱང་དམ་ཚིག་ཉམས་ཏེ་མེད་པར་འཆི་བར་འགྱུར། ད་རྒྱས་གདབ་པ་དངོས་
སྟོན། ནང་གི་ལྔ་པོ་འདི་མཚོན་བྱེད་ཀྱི་རྒྱ་ཡིན་པས། ཞེ་སྡང་ཕྱག་རྒྱས་བདག་
མེད་མ། །ཞེ་སྡང་རྣམ་པར་དག་པ་མི་བསྐྱོད་པས་བདག་མེད་མ་ལ་རྒྱས་གདབ།
གཏི་མུག་ཕྱག་རྒྱས་རྡོ་རྗེ་མ། །གཏི་མུག་རྣམ་པར་དག་པ་རྣམ་པར་སྣང་མཛད་
ཀྱིས་ལྷ་མོ་རྡོ་རྗེ་མ་ལ་རྒྱས་བཏབ། སེར་སྣའི་ཕྱག་རྒྱས་དཀར་མོ་ཉིད། །སེར་སྣ་
རྣམ་པར་དག་པ་ རིན་ཆེན་འབྱུང་ལྡན་ གྱིས་ལྷ་མོ་དཀར་མོ་ལ་ རྒྱས་ གདབ།
ཆགས་པས་ཆུ་མ་ཕྱག་རྒྱས་གདབ། །འདོད་ཆགས་རྣམ་པར་དག་པས་སྣང་བ་
མཐའ་ཡས་ཀྱིས་ཆུའི་རྣལ་འབྱོར་མ་ལ་རྒྱས་གདབ། ཕྲག་དོག་ཕྱག་རྒྱས་མཁའ་
འགྲོ་མ། །ཕྲག་དོག་རྣམ་པར་དག་པ་དོན་ཡོད་གྲུབ་པས་ལྷ་མོ་རྡོ་རྗེ་མཁའ་འགྲོ་
མ་ལ་རྒྱས་གདབ། ཕྱི་མ་བརྒྱད་པོ་འདི་འཆིང་བྱེད་ཀྱི་ཕྱག་རྒྱ་ཡིན་པས། ཞེ་སྡང་
ཕྱག་རྒྱས་པུཀྐ་སཱི། །ཞེ་སྡང་རྣམ་པར་དག་པ་མི་བསྐྱོད་པས་ལྷ་མོ་པུཀྐ་སཱི་ལ་རྒྱས་
གདབ། གཏི་མུག་ཕྱག་རྒྱས་རི་ཁྲོད་མ། །གཏི་མུག་རྣམ་པར་དག་པ་རྣམ་པར་
སྣང་མཛད་ཀྱིས་ལྷ་མོ་རི་ཁྲོད་མ་ལ་ཕྱག་རྒྱས་གདབ། སེར་སྣའི་ཕྱག་རྒྱས་གདོལ་
པ་མོ། །སེར་སྣ་རྣམ་པར་དག་པ་རིན་ཆེན་འབྱུང་ལྡན་གྱིས་ལྷ་མོ་གདོལ་པ་མོ་ལ་
རྒྱས་ གདབ། འདོད་ཆོགས་ཕྱག་རྒྱས་གཡུང་མོ་ཉིད། །འདོད་ཆགས་རྣམ་པར་
དག་པ་སྣང་བ་མཐའ་ཡས་ཀྱིས་ལྷ་མོ་གཡུང་མོ་ལ་རྒྱས་གདབ།
ཡང་ན་དཀར་མོ་ཞེ་སྡང་ལས། །ཡང་བསྐྱར་བའི་ཚིག་ཡིན། ལྷ་མོ་དཀར་
མོ་ལ་ཞེ་སྡང་རྣམ་པར་དག་པ་མི་བསྐྱོད་པས་རྒྱས་གདབ། གཏི་མུག་ཕྱག་རྒྱས་
234 -186



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཆོམ་
པ་རྐུན་མ། །གཏི་མུག་རྣམ་པར་དག་པ་རྣམ་པར་སྣང་མཛད་ཀྱིས་ལྷ་མོ་ཆོམ་
ཀུན་མ་ལ་རྒྱས་གདབ། སེར་སྣའི་ཕྱག་རྒྱས་རོ་ལངས་མ། །སེར་སྣ་རྣམ་པར་དག་
པ་རིན་ཆེན་འབྱུང་ལྡན་གྱིས་ལྷ་མོ་རོ་ལངས་མ་ལ་རྒྱས་གདབ། འདོད་ཆགས་
ཕྱག་རྒྱས་གྷསྨ་རཱི། །འདོད་ཆགས་རྣམ་པར་དག་པ་སྣང་བ་མཐའ་ཡས་ཀྱིས་ལྷ་མོ་
གྷསྨ་རཱི་ལ་རྒྱས་གདབ། ད་ཕྱི་མ་གཉིས་པོ་འདི་རིགས་མཚོན་བྱེད་ཀྱི་ཕྱག་རྒྱ་ཡིན་
པས། གཏི་མུག་ཕྱག་རྒྱས་ས་སྤྱོད་མ། །གཏི་མུག་རྣམ་པར་དག་པ་རྣམ་པར་སྣང་
མཛད་ཀྱིས་ལྷ་མོ་ས་སྤྱོད་མ་ལ་རྒྱས་གདབ། འདོད་ཆགས་ཕྱག་རྒྱས་མཁའ་སྤྱོད་
མ། །འདོད་ཆགས་རྣམ་པར་དག་པ་སྣང་བ་མཐའ་ཡས་ཀྱིས་ལྷ་མོ་མཁའ་སྤྱོད་མ་
ལ་རྒྱས་གདབ། དེ་ལ་གདམས་པ་སྟོན་པ། འདོད་པས་ཕྱག་རྒྱུར་ཤེས་པར་བྱ། །
ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་པས། རྒྱས་འདེབས་ལུགས་
དེ་བཞིན་དུ་ཤེས་པར་བྱས་ལ་རྒྱས་བཏབ་སྟེ་སྒོམ་པར་བྱའོ། །
ད་ལྷ་མོ་བཅོ་ལྔའི་ས་བོན་གྱི་ལན་སྟོན་པ། ཨ་ལི་དང་པོ་བདག་མེད་མ། །
བྱ་བ་ལ་སོགས་པས་སྟོན་པར་བྱེད་དེ། འདི་ཁར་ཙང་ལེའུ་དང་པོར་བྱེད་རྒྱུ་བྱ་
བའི་ཚིག་གིས་མདོར་བསྟན། སྔགས་དགོས་པས་ལེའུ་གཉིས་པར་བྱུང་
། མངོན་
པར་རྟོགས་པ་ལེའུ་བརྒྱད་པར་བསྟན། ལྷ་རེ་དང་ས་བོན་རེ་ངོ་ཏི་སྤྱོད་པ་ཕྱི་མའི་
ལེའུ་བཞི་པར་སྟོན་བྱ་བ་དེ་འདི་ཡིན། ཨ་ལི་དང་པོ་བདག་མེད་མ། །ཨ་ཐུང་ངུ་
ལྷ་མོ་བདག་མེད་མ་བསྐྱེད་པའི་ས་བོན། ཨཱ་ལི་གཉིས་པ་རྡོ་རྗེ་མ། །ཨཱ་རིང་པོ་ལྷ་
མོ་རྡོ་རྗེ་མ་བསྐྱེད་པའི་ས་བོན་ཡིན། ཨ་ལི་གསུམ་པ་དཀར་མོ་ཉིད། །ཨི་ཐུང་ངུ་
ལྷ་མོ་དཀར་མོ་བསྐྱེད་པའི་ས་བོན་ཡིན། བཞི་པ་ཆུ་ཡི་རྣལ་འབྱོར་མ། །ཨཱི་རིང་
པོ་ལྷ་མོ་ཆུའི་རྣལ་འབྱོར་མ་བསྐྱེད་པའི་ས་བོན་ཡིན།
234-187



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
ལྔ་པ་རྡོ་རྗེ་མཁའ་འགྲོ་མ། །ཨུ་ཐུང་ངུ་རྡོ་རྗེ་མཁའ་འགྲོ་མ་བསྐྱེད་པའི་ས་
བོན། དྲུག་པ་པུཀྐ་སཱི་ཞེས་བཤད། །ཨུ་རིང་པོ་ལྷ་མོ་པུཀྐ་སཱིའི་ས་བོན། བདུན་
པ་ཉིད་ནི་རི་ཁྲོད་མ། །རི་ཐུང་དུ་ལྷ་མོ་རི་ཁྲོད་མའི་ས་བོན། བརྒྱད་པ་སྨེ་ཤ་ཅན་
དུ་བརྗོད། །རྀ་རིང་པོ་ལྷ་མོ་སྨེ་ཤ་ཅན་གྱི་ས་བོན། དགུ་པ་ཡང་ནི་གཡུང་མོ་ཉིད། །
ལི་ཐུང་དུ་ལྷ་མོ་གཡུང་མོ་བསྐྱེད་པའི་ས་བོན། ཡང་ན་ལྔ་གཉིས་དཀར་མོ་ཉིད། །
ལྭ་རིང་པོ་ལྷ་མོ་དཀར་མོའི་ས་བོན། བཅུ་གཅིག་ཆོམ་རྐུན་མ་ཞེས་བརྗོད། །ཨེ་
ཐུང་ངུ་ལྷ་མོ་ཆོམ་རྐུན་མའི་ས་བོན་ཡིན། བཅུ་གཉིས་རོ་ལངས་མ་ཞེས་བཤད། །
ཨི་རིང་པོ་ལྷ་མོ་རོ་ལངས་མའི་ས་བོན་ཡིན། བཅུ་གསུམ་པ་ནི་གྷསྨ་རཱི། །ཨོ་ཐུང་
དུ་ལྷ་མོ་གྷསྨ་རཱིའི་ས་བོན། བཅུ་བཞི་པ་ནི་ས་སྤྱོད་མ། །ཨོ་རིང་པོ་ལྷ་མོ་ས་སྤྱོད་
མའི་ས་བོན། བཅོ་ལྔ་པ་ནི་མཁའ་སྤྱོད་མ། །ཨོཾ་ལྷ་མོ་མཁའ་སྤྱོད་མའི་ས་བོན་
ཡིན། ཐ་མའི་ ཨཚེག་དྲག་ཅན་དེ་ ཡར་ དང་ པོའི་ ཨ་ ལ་ སྡུད་པར་བྱེད། རྣལ་
འབྱོར་མ་ཡི་ས་བོན་ཉིད། །རྣལ་འབྱོར་མ་ལྷ་མོ་བཅོ་ལྔ་བསྐྱེད་པའི་ས་བོན་ཉིད་
དོ། །
ད་རྩའི་རྣམ་པར་དག་པའི་ལན་སྟོན་པ། རིགས་ཀྱི་ལེའུ་ལས་རྩ་རྣམས་
གང་། རྡོ་རྗེ་རིགས་ཀྱི་ལེའུ་ལས་རྩ་རྣམས་གང་། བཅུ་དྲུག་གཉིས་ཀྱི་བདག་ཉིད་
གསུངས། །བཅུ་དྲུག་གཉིས་རྩ་ སུམ་ཅུ་རྩ་གཉིས་སུ་ གསུངས་ པ་དེ་ལ། རྩ་ནི་
གཉིས་གཉིས་རྣལ་འབྱོར་མ། །རྩ་སུམ་ཅུ་རྩ་གཉིས་ཀྱི་རྩ་གཉིས་གཉིས་ལ་རྣལ་
འབྱོར་མ་ལྷ་མོ་བཅོ་ལྔའི། རེ་རེའི་རྣམ་པ་རྣམས་སུ་བརྗོད། །འཁོར་གྱི་ལྷ་མོ་བཅུ་
བཞི་པོ་ རེ་ རེའི་རྩ་ གཉིས་གཉིས་ལ་རྣམ་པར་དག་པ་བྱས་པས། རྩ་ ཉི་ཤུ་རྩ་
བརྒྱད་ལ་རྣམ་པར་དག་པ་བྱུང་། བརྐྱང་མ་རོ་མ་ཀུན་འདར་མ། །རྩའི་གཙོ་མོ་
234 - 188



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གསུམ་ལ། བདག་མེད་རྣལ་འབྱོར་མ་ཞེས་བརྗོད། །གཙོ་མོ་བདག་མེད་མས་
རྣམ་པར་དག་པ་བྱས་པས། རྩ་སུམ་ཅུ་རྩ་གཅིག་ལ་རྣམ་པར་དག་པ་བྱུང་
།
ད་རྩ་གཅིག་ལ་རྣམ་དག་མེད་པས། དེ་གང་སྤོང་བྱས་ནས་དྲིས་པས།
གང་ཕྱིར་བཅུ་དྲུག་ཆ་ཡོད་པས། །རྒྱུ་མཚན་གང་གི་ཕྱིར་རྩ་གཅིག་སྤོང་སྙམ་ན།
བཅུ་དྲུག་དེ་ཟུང་བཅུ་དྲུག་ཡིན་པ་ལ་ཆ་མེད་པ་གཅིག་ཆ་ཡན་གར་དུ་སྤངས་ནས།
སུམ་ཅུ་རྩ་གཅིག་ལ་རྣམ་དག་བྱུང་
། རྩེ་གཅིག་ལ་རྣམ་དག་མེད་པ་དེ་ལ་སྤོང་ན།
འབད་པས་ཀུན་གྱི་ལྷག་མ་སྤུངས། །འབད་པ་བརྩོན་འགྲུས་དང་བཅས་པས།
ཀུན་གྱི་ལྷག་མ་རྩ་སུམ་ཅུ་རྩ་གཉིས་བགྲངས་པའི་ཕྱི་དེ་གར་བྱུང་བའི་རྡུལ་བྲལ་
མ་སྤོང་། ཅིའི་སླད་དུ་ཞེ་ན། རྒྱུ་མཚན་གཏན་ཚིགས་ཅིའི་སླད་དུ་རྡུལ་བྲལ་མ་
སྤོང་ཞེ་ན། དོན་གྱི་བྱ་བ་མི་བྱེད་ཕྱིར། །དོན་གྱི་བྱ་བ་ཁམས་བྱང་ཆུབ་སེམས་ཀྱི་
ཐིག་ལེ་འབབ་པའི་དོན་གྱི་བྱ་བའི་ལས་མི་བྱེད་པའི་ཕྱིར་སྤོང་། འོ་ན་ཁར་ཙང་
ལེའུ་དང་པོར། རྩ་སུམ་ཅུ་རྩ་གཉིས་ནས་བྱང་ཆུབ་ཀྱི་སེམས་སུམ་ཅུ་རྩ་གཉིས་
འབབ་གསུངས་པ་དང་།
འདིར་རྩ་གཅིག་ནས་བྱང་སེམས་མི་འབབ་པ་གཉིས་མི་འགལ་ལམ་སྙམ་
ན། དེ་འགལ་བ་མེད། ཐུལ་ཆེ་ཆུང་ལ་དགོངས་པ་ཡིན། དཔེར་ན་སྐྱ་མི་མང་
པོའི་གསེབ་ན་རྐང་ཐང་གཅིག་བྱུང་བའམ། ཞྭ་ཅན་མང་པོའི་གསེབ་ན་ཞྭ་མེད་རེ་
རེ་ཙམ་བྱུང་ན། དང་པོར་སྐྱ་མི་དང་ཞྭ་ཅན་མང་པོ་བྱུང་ཟེར་ཕྱིས་རྐང་ཐང་དང་རྩྭ་
མེད་ངོས་འཛིན་པ་དང་འདྲ་བར་ཐུལ་ཆེ་ཆུང་ལ་དགོངས་པ་ཡིན་གསུངས། རྩ་
གཞན་རྣམས་ལ་བྱང་སེམས་འབབ་བམ་སྙམ་ན། བཅོ་ལྔའི་ཆ་ཡི་བདག་ཉིད་ཀྱི། །
བཅོ་ལྔ་དེ་ཟུང་བཅོ་ལྔ་སུམ་ཅུ་ཡིན། ཆའི་བདག་ཉིད་རྩ་ཡན་གར་བ་གཅིག་དང་
234-189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སུམ་ཅུ་རྩ་གཅིག་ནས། ཟླ་བ་བྱང་ཆུབ་སེམས་སུ་འགྱུར། །ཟླ་བ་ ཁམས་ཀུན་
རྫོབ་བྱང་ཆུབ་ཀྱི་སེམས་འབབ་པར་འགྱུར། ཅིའི་གཟུགས་ཀྱིས་འབབ། བདེ་བ་
ཆེན་པོ་ཨཱ་ལིའི་གཟུགས། །བདེ་བ་ཆེན་པོ་དོན་དམ་བྱང་སེམས་དངོས་པོ་གཤིས་
ཀྱི་དོན་མཚོན་པའི་རྟེན་ཀུན་རྫོབ་བྱང་ཆུབ་ཀྱི་སེམས་ཨཱ་ལི་བཅོ་ལྔའི་གཟུགས་སུ་
འབབ། རྣལ་འབྱོར་མ་རྣམས་དེ་ཡི་ཆ། །རྣལ་འབྱོར་མ་ལྷ་མོ་བཅོ་ལྔའི་རྣམ་པར་
དག་པའི་རྩ་དེའི་ཆོས་ཤེས་རབ་སྟོང་པ་མཚོན། རྩའི་ནང་གི་བྱང་ཆུབ་ཀྱི་སེམས་
དེས་ཐབས་བདེ་བ་མཚོན་པས། རང་གི་ལུས་འདི་ཐབས་ཤེས་རབ་དབྱེར་མེད་དུ་
གཏན་ལ་ཕབ་ནས་བསྟན་པ་ཡིན།
དེ་ཡན་ཆད་གཙོ་བོར་དྲིས་པའི་ཐེ་ཚོམ་བཞི་བྱ་བ་ཡིན། འདི་མན་ཆད་
ཞར་ལ་བྱུང་བའི་ཐེ་ཚོམ་བྱ་བ་ཡིན་པས། དང་པོར་རྩ་དྲིས་པའི་ཞར་ལ་བྱང་ཆུབ་
སེམས་ཀྱི་ཐིག་ལེ་རང་ལུས་གཞན་ལུས་གཉིས་ཀྱིས་མི་སྤང་བར་བསྟན་པ། རྡོ་རྗེ་
སྙིང་པོས་གསོལ་པ། སྡུད་པ་པོ་རྡོ་རྗེ་སྙིང་པོས་བཅོམ་ལྡན་འདས་ལ་གོང་དུ་
བསྟན་པའི་བྱང་ཆུབ་སེམས་ཀྱི་ཐིག་ལེ་སྤྱང་ངམ་མི་སྤང་བྱས་ནས་གསོལ་པ།
རྣལ་འབྱོར་མ་ཀུན་ལས་བྱུང་བ། །རྣལ་འབྱོར་མ་ལྷ་མོ་བཅོ་ལྔ་རྣམ་པར་དག་པའི་
རྩ་དེའི་ནང་ནས་ཀུན་རྫོབ་བྱང་ཆུབ་སེམས་ཀྱི་ཐིག་ལེ་འབྱུང་
།
ལྷན་ཅིག་སྐྱེས་དགའི་རང་བཞིན་ཉིད། །དེ་ལ་བརྟེན་ནས་བསྒོམས་པས་
དོན་དམ་བྱང་ཆུབ་ཀྱི་སེམས་ལྷན་ཅིག་སྐྱེས་པའི་དགའ་བའི་རང་བཞིན་བདེ་སྟོང་
དབྱེརམེད་རྒྱུད་ལ་སྐྱེ་བ་ཉིད། འགྲིབ་མེད་བཏུང་མཆོག་ནམ་མཁའ་ཉིད། །དོན་
དམ་བྱང་ཆུབ་ཀྱི་སེམས་ལ་འཕེལ་བ་དང་འགྲིབ་པ་མེད་པས་ན་འགྲིབ་མེད།
ཀུན་རྫོབ་བྱང་སེམས་ལ་བརྟེན་ནས་དོན་དམ་བྱང་ཆུབ་ཀྱི་སེམས་དེ་བསྒོམས་
234 -190



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པས་བཏུང་མཆོག །དོན་མ་བྱང་ཆུབ་ཀྱི་སེམས་དེས་མ་ཁྱབ་པ་མེད་ཅིང་དཔེ་
ནམ་ཁའ་ལྟ་བུར་ཁྱབ་པས་ན། ནམ་མཁའ་ཉིད། ག་པུར་ངེས་པར་ཅིས་མི་སྤང་
། །
ལྷན་ཅིག་སྐྱེས་པའི་ཉམས་མྱོང་སྐྱེ་བའི་རྟེན་ག་པུར་ཀུན་རྫོབ་བྱང་ཆུབ་ཀྱི་སེམས་
དེ་ངེས་པ་ཁོ་ནར་ཅིས་ཀྱང་མི་སྤང་བ་ཞིག་ལགས་སམ། ལན་རེ་ཙམ་སྤངས་ཀྱང་
མི་སྟོ་བ་ཞིག་ཡིན།
བྱས་ ནས་ དྲིས་ པས། ལན། བཅོམ་ ལྡན་ འདས་ ཀྱི་ བཀའ་ སྩལ་ པ། ཇི་
སྐད་སྨྲས་པ་དེ་བཞིན་ནོ། །སྡུད་པ་པོ་ཁྱོད་རང་གིས་གོང་ནས་ཇི་སྐད་སྨྲས་
བཞིན་ག་པུར་བྱང་ཆུབ་ཀྱི་སེམས་དེ་ངེས་པར་ཅིས་ཀྱང་ཡི་སྤང་བ་ཡིན། འདི་ལ་
རྒྱ་གར་ན་པཎྜི་ཏ་ཁ་ཅིག་ན་རེ། དཔེར་ན་བོ་གཞོན་གྱི་ལུས་ཁ་ཟས་ཀྱིས་རྒྱགས་
པར་བྱས་པའི་དུས་སུ། འོ་མ་ཨེན་རེ་བཞེས་ཀྱང་མི་སྟོ་བ་བཞིན་དུ། ལུས་ཁ་
ཟས་ཀྱིས་བརྒྱགས་པའི་དུས། བྱང་སེམས་ཨེན་རེ་སྤངས་ཀྱང་མི་སྟོ་ཟེར་བ་ཡོད་
པར་འདུག་སྟེ། ཇོ་བོ་ནཱ་རོ་པའི་བཞེད་ཀྱིས་བྱང་སེམས་སྤོང་བ་ལ། སེམས་ཅན་
གྱི་དོན་དུ་འགྱུར་བའི་དུས་རྣམ་པ་བཞི་ཡོད་པས། སློབ་མ་ལ་དབང་བསྐུར་བའི་
དུས། འཆི་ ལྟས་ བརྟག་ འཆི་ ལྟས་ བྱུང་ ན་ སྨན་ སྣ་ སྦྱོར་ བའི་དུས།
བདུད་རྩི་ལྔའི་རིལ་བུ་སྦྱར་བའི་དུས་དང་བཞི་པོ་དེ་མ་གཏོགས་པ་གཞན་རྣམས་
ལ་བྱང་སེམས་མི་སྤང་བ་ཡིན་གསུངས།
རྡོ་རྗེ་སྙིང་པོས་གསོལ་པ། འོ་ན་ཐབས་གང་གིས་ཀུན་རྫོབ་བྱང་ཆུབ་ཀྱི་
སེམས་དེ་བསྐྱེད་པར་བགྱི་བ་ལགས། བྱས་ནས་དྲིས་པས། ལན་ བཅོམ་ལྡན་
འདས་ཀྱིས་བཀའ་སྩལ་པ། སྟོན་པ་བཅོམ་ལྡན་འདས་ཀྱིས་བྱང་སེམས་སྤེལ་
ཐབས་ གཉིས་ སུ་ བཀའ་ སྩལ་ པ། དཀྱིལ་ འཁོར་ འཁོར་ ལོ་ ཐབས་ དང་ནི། །
པའི་ དུས་
234 -191



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དཀྱིལ་སྙིང་པོའི་དོན་སྤྲོས་མེད་ལྷན་ཅིག་སྐྱེས་པའི་ཡེ་ཤེས
། འཁོར་དགའ་བ་
བཞི་དང་སྐད་ཅིག་མ་བཞི་བཞིས་ལེན་ཅིང་འཛིན་པར་བྱེད་པ། འཁོར་ལོ་དེ་ལ་
བརྟེན་ནས་ཉོན་མོངས་པ་དང་རྣམ་པར་རྟོག་པའི་སྒྲོ་འདོགས་གཅོད། ཐབས་
ལས་ཀྱི་ཕྱག་རྒྱ་མ་བརྟེན་པའི་ཐབས་བཅོ་ལྔ་བྱ་བ་ལ། ལས་ཀྱི་ཕྱག་རྒྱའི་མཚན་
ཉིད་བརྟག་པ། དགུག་པ། མི་མཐོང་བར་བྱ་བ། འཁོར་བ་རྩད་ནས་གཅོད་པ།
་མའི་ ལུས་ སུ་ བྱ་བ། ལུས་ཟུངས་ རྒྱས་ པར་ བྱ་བ། ལུས་ བཟུང་ སྦྱང་བ། རྩ་
བཙལ་བ། རྩ་བླང་བ། རྩ་བཟུང་བ། རྡོ་རྗེ་པདྨ་བྱིན་གྱིས་བརློབ་པ། སྙོམས་པར་
འཇུག་པ། བྱང་ཆུབ་སེམས་ཀྱི་ཐིག་ལེ་རྡོ་རྗེ་ནོར་བུའི་རྩེ་མོར་དབབ་པ། ལས་ཀྱི་
འཁྲུལ་འཁོར་དྲུག་གིས་ཐིག་ལེ་བཟུང་བ། ཐིག་ལེ་འཆོར་འཆོར་འདྲ་ན་གྱེན་ལ་
བཟློག་ པ། རྩ་ མིག་ཏུ་ གདབ་ པ། རླུང་ དང་ བསྲེ་ བ། ལས་ ཀྱི་ ཕྱག་ རྒྱ་ བརྟེན་
ཐབས་ཀྱི་ཆོས་བཅོ་ལྔ་བྱ་བ་ཞིག་ཡོད་འདི་ལ་ཆོས་གཞན་དག་མར་ལ། ཕོ་ཉའི་
ལམ་པ་ཟེར། འོག་སྒོའི་སྔགས་ཀྱི་རྣལ་འབྱོར་ཟེར། གཞན་ལུས་ལས་ཀྱི་ཕྱག་རྒྱ་
ཟེར། འདིར་མིང་བཏགས་པ་དཀྱིལ་འཁོར་གྱི་འཁོར་ལོའི་ཐབས་ཟེར་བ། འདི་
བྱང་སེམས་སྤེལ་ཐབས་ཤིག་ཡིན།
རང་བྱིན་བརླབ་པའི་རིམ་པས་ཀྱང་། །རང་བྱིན་གྱིས་བརླབ་པའི་རིམ་པ་
དེ་ གཏུམ་མོའི་མེ་ལ་ སེམས་ དམིགས་ པ། སྒྱུ་ལུས་ ལྷའི་སྐུར་བསྒོམ་པ། འོད་
གསལ་ཤེས་རབ་སྟོང་པ་དང་གསུམ། སྒྱུ་ལུས་ལྷའི་སྐུ་དང་། འོད་གསལ་ཤེས་
རབ་སྟོང་པ་དང་དེ་གཉིས་ཟུང་འཇུག་ཏུ་བསྒོམ་པ་དང་བཞི། རླུང་འགྲོ་འོང་རྡོ་
རྗེའི་བཟླས་པ་དང་ལྔ། རིམ་པ་ལྔ་ལྡན་གྱི་རྫོགས་པའི་རིམ་པ་འདི་ལ། གཞན་
དག་ན་མར་ལ་རྣལ་འབྱོར་གྱི་ལམ་པ་ཟེར། སྟེང་སྔགས་ཀྱི་རྣལ་འབྱོར་ཟེར།
234--192



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རང་ལུས་ཐབས་ལམ་ཟེར། འདིར་མིང་བཏགས་པར་རང་བྱིན་གྱིས་བརླབ་པའི་
རིམཔ། རིམ་པ་ལྔ་ ལྡན་ གྱི་ རྫོགས་ པའི་ རིམ་པ་བསྒོམས་པས། འདི་ཡང་ བྱང་
སེམས་ སྤེལ་ཐབས་ཤིག་ཡིན། ཀུན་རྫོབ་དོན་དམ་ གཟུགས་ཅན་གྱིས། །ཀུན་
རྫོབ་བྱང་སེམས་ལ་བརྟེན་ནས་དོན་དམ་བྱང་སེམས་ཐབས་ཀྱིས་རྟོགས་པའི་
གཟུགས་ཅན་གྱིས། བྱང་ཆུབ་སེམས་ནི་རབ་ཏུ་བསྐྱེད། །དོན་དམ་པ་བྱང་ཆུབ་ཀྱི་
སེམས་ལྷན་ཅིག་ སྐྱེས་ པའི་ ཉམས་ སུ་ མྱོང་བ་རྒྱུད་ལ་བསྐྱེད་པར་བྱེད། དེས་
མདོར་བསྟན།
ད་རྒྱས་པར་བཤད་པ། ཀུན་རྫོབ་ཀྱི་དོན་རྒྱས་བཤད། ཀུན་རྫོབ་ཀུན་ལྟ་
བུ་ཉིད། །ཀུན་རྫོབ་བྱང་ཆུབ་ཀྱི་སེམས་དེ་ཀུནྡ་ལྟ་བུའམ། ཆུའི་རྣམ་པ་ལྟ་བུ་ཉིད།
དོན་དམ་གྱི་དོན་རྒྱས་བཤད། དོན་དམ་བདེ་བའི་གཟུགས་ཅན་ནོ། །དོན་དམ་
བྱང་ཆུབ་ཀྱི་སེམས་ལྷན་ཅིག་སྐྱེས་པའི་ཡེ་ཤེས་དེ་བདེ་བའི་གཟུགས་ཅན་བདེ་
སྟོང་དབྱེར་མེད་ཀྱི་རང་བཞིན་དུ་གནས། དེ་ཡ་ཀི་ན། དཀྱིལ་འཁོར་འཁོར་ལོའི་
ཐབས་དང་ནི། །གསུང་བའི་དཀྱིལ་འཁོར་གྱི་དོན་རྒྱས་པར་བཤད་པ། བུད་མེད་
ཀྐོ་ལ་བདེ་བ་ཅན། །བུད་མེད་ལས་ཀྱི་ཕྱག་རྒྱ་མའི་མཚན་ཉིད་ཡིན། ཀོ་ལ་བདེ་
བ་ཅན། པདྨ་བདེ་བ་ཅན། ཨེ་ཝཾ་རྣམ་པའི་རང་བཞིན་དུ། །ཨེ་ལས་ཀྱི་ཕྱག་རྒྱའི་
ཆོས་འབྱུང་པདྨར་བྱིན་གྱིས་བརློབ། ཝཾ་རྣལ་འབྱོར་པའི་ཐབས་ཀྱི་རྡོ་རྗེ། རྡོ་རྗེ་རྩེ་
ལྔ་པར་བྱིན་གྱིས་བརློབ། རྣམ་པའི་རང་བཞིན་རྡོ་རྗེ་པདྨར་བྱིན་གྱིས་བརླབས་
ནས་སྙོམས་འཇུག་བྱེད་པའི་རང་བཞིན་ཏེ། བདེ་བ་སྲུང་བ་ཉིད་ཀྱི་ཕྱིར། །བྱང་
ཆུབ་སེམས་ཀྱི་ཐིག་ལེ་རྡོ་རྗེ་ནོར་བུའི་རྩེ་མོར་ཕབ། ལུས་ཀྱི་འཁྲུལ་འཁོར་དྲུག་
གིས་བྱང་ཆུབ་སེམས་ཀྱི་ཐིག་ལེ་བཟུང་བ་ཡིན།
234-193



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བདེ་བ་ཅན་ཞེས་རབ་ཡུ་བསྒྲགས། །ཐིག་ལེ་བཟུང་བཟློག་ལ་བརྟེན་ནས་
དོན་དམ་ལྷན་ཅིག་སྐྱེས་པའི་ཟག་པ་མེད་པའི་ཉམས་སུ་མྱོང་བ་རྒྱུད་ལ་སྐྱེ། དེ་ལ་
བརྟེན་ ཞིང་ བསྒོམས་པས། སངས་ རྒྱས་ བྱང་ ཆུབ་ སེམས་ དཔའ་ དང༌། །རྡོ་ རྗེ་
འཛིན་པ་རྣམས་ཀྱི་གནས། །དེ་རྣམས་ཐམས་ཅད་འབྱུང་བའི་ས་འམ་གནས་ལྟ་
བུར་འདུག །འདི་ཉིད་འཁོར་བ་ཞེས་བྱ་སྟེ། །ལྷན་ཅིག་སྐྱེས་པའི་ཡེ་ཤེས་འདི་
ཉིད་མ་རྟོགས་ན། ཕ་མའི་ཁུ་ཁྲག་གི་བར་དུ་བར་དོའི་ཤེས་པ་ཞུགས་ནས་ལུས་
བསྐྱེད་པར་བྱེད་པ་ལ་འཁོར་བ་ཞེས་བྱ་སྟེ། འདི་ཉིད་མྱ་ངན་འདས་པ་ཉིད། །
ལྷན་ཅིག་སྐྱེས་པའི་ཡེ་ཤེས་འདི་ཉིད་རྟོགས་ན། འཁོར་བའི་རང་བཞིན་མྱ་ངན་
ལས་འདས་པ་བདེ་སྟོང་དབྱེར་མེད་ཡིན་པས། སྨན་གྱི་ཆ་ལྟ་བུ་ཡིན། འོ་ན་
འཁོར་བ་དེ་ལོགས་ན་སྤངས་ནས་མྱ་ངན་ལས་འདས་པ་ལོགས་པ་ཞིག་ཐོབ་བམ་
སྙམ་ན། འཁོར་བ་སྤངས་ནས་གཞན་དུ་ནི། །འཁོར་བ་ལོགས་ཤིག་མ་སྤངས་
ནས། དེ་ལས་གཞན་དུ། མྱ་ངན་འདས་པ་རྟོགས་མི་འགྱུར། །མྱ་ངན་ལས་འདས་
པ་ལོགས་པ་ཞིག་ཏུ་རྟོགས་པར་མི་འགྱུར།
དེས་ མདོར་ བསྟན། རྒྱས་ པར་ བཤད་ པ་ ལ། འཁོར་ བ་ གང་ ཡིན་ ན།
འཁོར་བ་གཟུགས་དང་སྒྲ་ལ་སོགས། །གཟུགས་སྒྲ་དྲི་རོ་རེག་བྱ་ཡུལ་དྲུག་ཡིན།
འཁོར་བ་ཚོར་བ་ལ་སོགས་པ། །འཁོར་བ་གཟུགས་ཀྱི་ཕུང་པོ་ལ་སོགས་པ་ཕུང་
པོ་ལྔ། འཁོར་བ་དབང་པོ་རྣམས་ཉིད་དོ། །མིག་གི་དབང་པོ་རྣ་བ་སྣ་ལྕེ་ལུས་ཡིད་
ཀྱི་དབང་པོ་དང་དྲུག །འཁོར་བ་ཞེ་སྡང་ལ་སོགས་པ། །ཉོན་མོངས་པ་ཞེ་སྡང་
།
འདོད་ཆགས་གཏི་མུག་ལ་སོགས་པ་ཉོན་མོངས་པ་དུག་ལྔ་ཡིན། འདི་རྣམས་
ཆོས་ནི་མྱ་ངན་འདས། །གོང་དུ་འདས་མ་ཐག་པ་འདི་རྣམས། ཆོས་བྱ་བ་འདི་དྷ་
234-194



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ར་བྱ་བའི་སྒྲ་ལ་དྲངས་ན་འཛིན་པ་ལ་འགྲོ་བས། འཁོར་བ་སྤྱི་དང་རང་གི་མཚན་
ཉིད་སོ་སོར་འཛིན་པའི་ཕྱིར་ན་ཆོས་ཟེར། མྱ་ངན་ལས་འདས་པ་ལྷན་ཅིག་སྐྱེས་
པའི་ཡེ་ཤེས་དེ་ཡིན།
རྨོངས་ ཕྱིར་ འཁོར་བའི་ གཟུགས་ཅན་ཉིད། །འཁོར་བ་ཉིད་གཉུག་ མ་
གཉིས་སུ་མེད་པའི་ཡེ་ཤེས་སུ་མ་རྟོགས་ན་ལྷན་ཅིག་སྐྱེས་པའི་ཡེ་ཤེས་ཀྱི་དོན་ལ་
རྨོངས་པའི་ཕྱིར། འཁོར་བའི་གཟུགས་ཅན་ཉིད་དུ་སྣང་ལ། རྨོངས་མེད་འཁོར་
བ་དག་པས་ནི། །འཁོར་བ་ཉིད་གཉུག་མ་གཉིས་སུ་མེད་པའི་ཡེ་ཤེས་སུ་རྟོགས་
ན་ལྷན་ཅིག་སྐྱེས་པའི་ཡེ་ཤེས་ལ་རྨོངས་པ་མེད་པའི་ཕྱིར། འཁོར་བའི་གློ་བུར་
ཉིད་ ཀྱི་དྲི་མ་ དང༌། ལྷན་ཅིག་སྐྱེས་པའི་དྲི་མ་དག་པས་ནི། འཁོར་བ་མྱ་ངན་
འདས་པར་འགྱུར། །འཁོར་བ་ཉིད་མྱ་ངན་ལས་འདས་པ་བདེ་སྟོང་དབྱེར་མེད་ཀྱི་
རང་བཞིན་དུ་འགྱུར། བྱང་ཆུབ་སེམས་ནི་མྱ་ངན་འདས། །དོན་དམ་པ་བྱང་ཆུབ་
ཀྱི་སེམས་དེ་མྱ་ངན་ལས་འདས་པ་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་མྱོང་
བ་ཡིན།
ཀུན་རྫོབ་དོན་དམ་ཚུལ་ཅན་ནོ། །ཀུན་རྫོབ་བྱང་ཆུབ་ཀྱི་སེམས་ལ་བརྟེན་
ནས་དོན་དམ་བྱང་ཆུབ་ཀྱི་སེམས་ཐབས་ཀྱིས་རྟོགས་པའི་ཚུལ་ཅན་ནོ། །དེ་ཡ་ཀི་
ན། བུད་མེད་ཀྐོ་ལའི་བདེ་བ་ཅན། །ཞེས་གསུངས་པའི་བུད་མེད་ལས་ཀྱི་ཕྱག་
རྒྱའི་མཚན་ཉིད་རྒྱས་པར་བཤད་པ། ལས་ཀྱི་ཕྱག་རྒྱ་དེ་མཚན་ཉིད་ཇི་ལྟ་བུ་དང་
ལྡན་ པ་ དགོས་ སྙམ་ན། ཤིན་ཏུ་བཞིན་བཟང་མིག་ཡངས་མ། །ཤིན་ཏུ་བཞིན་
བཟང་ཞིང་མིག་ཡངས་པ། གཟུགས་དང་ལང་ཚོས་རྣམ་པར་བརྒྱན། གཟུགས་
བཟང་བ་དང་ལང་ཚོ་དར་ལ་བབ་པ། ལོ་བཅུ་དྲུག་ལས་མི་གཞོན་པ། ཉི་ཤུ་རྩ་
234 -195



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལྔ་ལས་མི་རྒན་པ། སྔོ་བསངས་དལ་བ་རིང་བཟང་མ། །ཁ་དོག་སྔོ་བསངས་མར་
འདུག་པ། ལུས་ངག་ཡིད་གསུམ་དལ་བ་རིགས་བཟང་བ། འཇིག་རྟེན་ན་རྒྱལ་
རིགས་ལྟ་བུ་ལ་མི་ཟེར། བཅོམ་ལྡན་འདས་ཀྱེའི་རྡོ་རྗེ་ལ་མོས་པ་ཡིན། སིཧྥ་ག་
པུར་འབྱུང་བའི་གནས། །བྱང་སེམས་ཐིག་ལེ་དཀར་དམར་གྱིས་ལུས་ཟུངས་རྒྱས་
པ་ཡིན།
དེ་ཡི་ཆང་ཡང་བཏུང་བར་བྱ། །ལས་ཀྱི་ཕྱག་རྒྱ་དེའི་ལུས་ཟུངས་རྒྱུས་པར་
བྱ་བའི་དོན་དུ་ཆང་བཏུང་
། དེ་ནས་རང་ཡང་བཏུང་བར་བྱ། །སྒྲུབ་པ་པོ་རང་གི་
ལུས་ཟུངས་རྒྱས་པར་བྱ་བའི་དོན་དུ་ཆང་བཏུང་
། དེ་ལྟར་བྱས་པའི་དགོས་པ།
རང་གཞན་དོན་ནི་རབ་སྒྲུབ་ཕྱིར། །རང་གི་དོན་དང་གཞན་གྱི་དོན་ཐམས་ཅད་
སྒྲུབ་པར་བྱ་བའི་ཕྱིར། ཕྱི་ནས་ཕྱག་རྒྱུ་ རྗེས་ཆགས་བྱ། །ལུས་ཟུངས་རྒྱས་པར་
བྱས་པའི་ཕྱི་ནས། ལས་ཀྱི་ཕྱག་རྒྱ་མ་དེ་དང་གཉིས་རྗེས་སུ་ཆགས་པ་བྱ། ཇི་ལྟ་
བུའི་རྗེས་སུ་ཆགས་པ་བྱེད་ན། བོ་ལ་ཀཀྐོ་ལར་བཅུག་ནས། །རྡོ་རྗེ་པདྨ་ བྱིན་
གྱིས་བརླབས་ནས་སྙོམས་པར་འཇུག་པ་བྱེད། ཀུན་ཏུ་རུ་བྱེད་བརྟུལ་ཞུགས་ཅན། །
ཀུན་ཏུ་རུ་བྱེད་ཕན་ཚུན་དུ་སྤྱོད་པ་ཡིན། བརྟུལ་ཞུགས་ཅན་ཐ་མལ་གྱི་ལུས་ངག་
ཡིད་གསུམ་བཏུལ་ནས། ལྷན་ཅིག་སྐྱེས་པའི་ཡེ་ཤེས་ཉམས་སུ་མྱོང་བའི་རྒྱན་ཆ་
ལུགས་སུ་ཞུགས་པར་བསྒོམ། དེར་ནི་སྦྱོར་བ་ལས་བྱུང་བའི། །ཉམས་མྱོང་དང་
ལྡན་པ་དེར་ནི་སྙོམས་འཇུག་གི་སྦྱོར་བ་བྱས་པ་ལས།
བྱང་ ཆུབ་ སེམས་ ཀྱི་ཐིག་ལེ་དེ་ ཕྱིར་ཤོར་ན། ག་པུར་མཁས་པས་མི་
སྤངས་ཏེ། །ག་པུར་ བྱང་ཆུབ་ཀྱི་ཐིག་ལེ་དེ་ ལས་ ཀྱི་ཕྱག་རྒྱ་བརྟེན་ཐབས་ལ་
མཁས་པས་མི་སྤངས་ཏེ། བྱང་སེམས་དེ་གལ་ཏེ་ཕྱིར་ཤོར་ན་ལག་ཏུ་བླང་ངམ་
234 -196



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྙམ་ན། དེ་ནི་ལག་ཏུ་མི་བླང་ཞིང་
། །ལག་ཏུ་བླང་བར་མི་བྱ་ཉ་ཕྱིས་དུང་ཆོས་ཀྱི་
ནང་དུ་བླང་ངམ་སྙམ་ན། ཉ་ཕྱིས་དུང་ཆོས་ཉིད་དུ་མིན། །ཉ་ཕྱིས་དང་དུང་ཆོས་
ལ་སོགས་པར་ཡང་བླང་བར་མི་བྱ་འོ་ན་ཇི་ལྟར་དུ་བླང་སྙམ་ན། ངེས་པར་བློ་དང་
སྟོབས་ཀྱི་ཕྱིར། །ངེས་པར་ཐེ་ཚོམ་མེད་པར་བློ་དང་སྟོབས་ལ་སོགས་པའི་ཡོན་
ཏན་གོང་ནས་གོང་དུ་བསྐྱེད་པར་བྱ་བའི་ཕྱིར། མི་འཆི་ལྕེ་ཡིས་བླང་བར་བྱ། །མི་
འཆི་བདུད་རྩི་བྱང་ཆུབ་སེམས་ཀྱི་ཐིག་ལེ་དེ་ལྕེ་ཡིས་བླང་བར་བྱ་བ་ཉིད་བླ་མའི་
གསུང་ནས།
དཀའ་ལས་འདི་ཙམ་བྱེད་པོ་བས། །དང་པོ་རང་ནས་བྱང་སེམས་མི་སྤྱང་
བ་བདེ་བ་ཡིན་གསུངས་ནས། རང་བྱིན་བརླབ་པའི་ རིམ་པས་ ཀྱང་། །བྱ་བའི་
དོན་རྒྱས་པར་བཤད་པ། ག་པུར་ཉིད་ནི་བདག་མེད་མ། །ག་པུར་ཉིད་བྱང་ཆུབ་
སེམས་ཀྱི་ཐིག་ལེ་དེ་གང་ནས་འབབ་ན་བདག་མེད་མ་ལ་སོགས་པ་ལྷ་མོ་བཅོ་
ལྔའི་རྣམ་པར་དག་པའི་རྩ་ཨ་ཝ་དྷུ་ཏི་ལ་སོགས་པ་རྣམས་ཀྱི་ནང་ནས་འབབ།
དེ་ལས་ཅི་བྱུང་ན། བདེ་བ་བདག་མེད་ཚུལ་ཅན་ཉིད། །དེ་ལ་བརྟེན་པའི་
བདེ་བ་དེ་ཆོས་ཉིད་རང་བཞིན་གྱིས་བདག་མེད་མའི་ཉམས་སུ་མྱོང་བའི་ཚུལ་དུ་
འཆར། དེ་ཡི་བདེ་བ་ཕྱག་རྒྱ་ཆེ། །དེ་ལྟ་བུའི་ཕྱག་རྒྱ་ཉམས་སུ་མྱོང་བ་དེ་ཉིད་
བདེ་བ་དང་བདེ་བ་ཆེན་པོ་ཕྱག་རྒྱ་ཆེན་པོའི་ཉམས་སུ་མྱོང་བ་འབྱུང་
། དེ་ལུས་ཀྱི་
གནད་གང་ལ་བརྟེན་ནས་རྟོགས་ན། ལྟེ་བའི་དཀྱིལ་འཁོར་ཉིད་དུ་གནས། །ལྟེ་
བའི་རྩ་མདུད་གྲུ་གསུམ་ལ་བརྟེན་ནས་རྟོགས།
ཅིའི་གཟུགས་ཀྱི་གནས་ན། དང་པོའི་དབྱངས་ཡིག་རང་བཞིན་ཏེ། །ཟེར་
ཡང་། དབྱངས་ཡིག་དང་པོའི་རང་བཞིན་ཏེ། །དབྱངས་ཡིག་ཨ་ལི་བཅུ་དྲུག་གི་
234 -197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་པོ་ཐོག་མ་ན་ཨ་ཐུང་དུ་ཡོད་པས། སྐྱེ་མེད་མཚོན་པའི་ཨར་གནས་པ་ཡིན།
བློ་ཞེས་སངས་རྒྱས་ཀུན་གྱིས་བརྟགས། །ཨ་དེ་ལ་བརྟེན་ནས་དུས་གསུམ་གྱི་
སངས་རྒྱས་ཐམས་ཅད་བསྐྱེད་པར་བྱེད་པས་ན། སངས་རྒྱས་རྣམས་ཀྱི་རྟེན་དུ་
འབྱུང་། །དེ་རིམ་པ་གཉིས་ལ་གང་དུ་གཏོགས་སྙམ་ན། རྫོགས་པའི་རིམ་པའི་
རྣལ་འབྱོར་ལས། །ཨ་དེ་ཆོས་ཉིད་སྐྱེ་བ་མེད་པའི་རང་བཞིན་ཡིན་པས། རྫོགས་
པའི་རིམ་པའི་ཕྱོགས་སུ་གཏོགས། དེ་ཉིད་བཅོམ་ལྡན་འདས་ཤེས་རབ་ལ། །ཨ་
དེ་ཉིད་འཇོམས་བྱ་སྤང་བྱ་ཉོན་མོངས་པ་དང་རྣམ་པར་རྟོག་པ་ཐམས་ཅད་
འཇོམས་ པས། བཅོམ་ ལྡན་ ཤེས་ རབ་ མ། ཨ་དེ་ལ་བརྟེན་ནས་མི་རྟོག་པའི་
ཉམས་མྱོང་སྐྱེ་བས་ན་ཤེས་རབ་མ་ཟེར། དེ་ནི་རིང་མིན་ཐུང་བ་མིན། །ཨ་དེ་ནི་
ཧ་ཅང་རིང་བ་ཡང་མ་ཡིན། ཧ་ཅང་ཐུང་བ་ཡང་མ་ཡིན།
གྲུ་བཞི་མ་ཡིན་ཟླུམ་པོ་མིན། །དྲི་དང་རོ་དང་མྱ་ངན་འདས། །དྲི་ཞིམ་མ་
ཞིམ་མེད། རོ་ཁ་དངར་དང་བྲལ། འོ་ན་ཇི་ལྟ་བུ་ཞིག་ཡིན་སྙམ་ན་མྱ་ངན་འདས་
ཆོས་ཉིད་སྐྱེ་བ་མེད་པ་མྱ་ངན་ལས་འདས་པའི་རང་བཞིན་ཡིན། ལྷན་ཅིག་སྐྱེས་
དགའི་བྱེད་པ་ཅན། །ལྷན་ཅིག་སྐྱེས་པའི་ཡེ་ཤེས་དགའ་བའི་བྱེད་པ་བདེ་སྟོང་
དབྱེར་མེད་ཀྱི་རང་བཞིན་ཅན་དུ་བྱུང་
། དེ་ལས་སྐྱེས་པའི་རྣལ་འབྱོར་མ། །ཨ་དེ་
ལས་སྐྱེས། ཉམས་མྱོང་སྐྱེ་བས་རྣལ་འབྱོར་མ། །ལྷན་ཅིག་སྐྱེས་པའི་ཡེ་ཤེས་ཀྱི་
ཉམས་སུ་མྱོང་བ་རྒྱུད་ལ་སྐྱེ། ཡ་ཀི་ན། བདེ་བ་བསྲུང་བ་ཉིད་ཀྱི་ཕྱིར། །བྱ་བའི་
དོན་རྒྱས་པར་འཆད་པ། ཉམས་མྱོང་ཇི་ལྟར་རྒྱུད་ལ་སྐྱེ་སྙམ་ན། རབ་ཏུ་བྱུང་བའི་
དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་གནས་ཁང་ཡིད་
དང་མཐུན་པར་སྟན་བདེ་བའི་སྟེང་དུ་ལུས་བཅོས། རླུང་ནང་དུ་བརྡེགས་པས།
234-198



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
ལྟེ་བ་ན་གཏུམ་མོའི་མེ་འབར། སྤྱི་བོ་བདེ་ཆེན་གྱི་ཧི་ལ་བསྙེགས་པས། སྤྱི་བོའི་ཧཾ་
ལས་བྱང་ཆུབ་སེམས་ཀྱི་ཐིག་ལེ་བབ། ལྟེ་བའི་གཏུམ་མོའི་མེ་ལ་བྱིང་ཞིང་ཐིམ།
གཏུམ་མོ་འབར་འཛག་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་སུ་
མྱོང་བ་རྒྱུད་ལ་སྐྱེ།
དེའི་དོན་དེ་གཞུང་འདིར་སྦྱར་ནས་བཤད་ན། དེ་ཡི་བདེ་བ་ཟ་བ་ཉིད། །
གཏུམ་མོ་འབར་འཛག་ལ་བརྟེན་པའི་བདེ་བའི་ཉམས་སུ་མྱོང་བ་དེ་རང་གི་ཟ་
ཞིང་སྒོམ་པ་ཉིད་ཡིན། དེ་དང་ལྷན་ཅིག་ཕྱག་རྒྱ་ཆེ། །ལྟེ་བའི་ཨ་ལས་གཏུམ་
མོའི་མེ་འབར་བ་དེ་དང༌
། སྤྱི་བོ་ཧཾ་ལས་ཁམས་བྱང་ཆུབ་སེམས་ཀྱི་ཐིག་ལེ་
བབས་པས། མེ་ཆུ་གཉིས་པོ་ལྷན་དུ་སྒོམ་ན། ཕྱག་རྒྱ་ཆེན་པོའི་ཉམས་སུ་མྱོང་བ་
འབྱུང་། དེ་ཡང་ད་ལྟ་རྫོགས་ཆེན་པའམ། ཨ་མ་ན་སེ་བྱ་བ་ལ་སོགས་པ་ཁ་ཅིག་
ཕྱག་རྒྱ་ཆེན་པོ་གཅིག་གིས་བྱིན་བརླབས་ཤིག་བྱས་ནས། འཁོར་འདས་ཐམས་
ཅད་ཕྱག་རྒྱ་ཆེན་པོ་ཡིན་ཞེས་བློས་བཞག་ཅིང་སྒོམ་དུ་འཇུག་ཅིང་
། ལུས་ངག་
ཡིད་གསུམ་གྱིས་མཚན་བཅས་ཀྱི་དགེ་སྦྱོར་ཞིག་ཀྱང་མི་བྱེད་པར་ལུས་ངག་ཡིད་
གསུམ་འཆལ་བར་གཏོང་བ་ཡོད་དེ། དེ་བས་མདོ་ཚར་རེ་ཙམ་བཏོན་ན་སྟོང་
འགྱུར་གྱིས་བསོད་ནམས་དེ་ཆེ་བ་ཡིན་གསུངས།
འདིར་བླ་མས་བསྟན་པའི་ཐབས་ཁྱད་པར་ཅན་ལ་བརྟེན་ནས་ནན་བཙིར་
དུ་བསྒོམས་པས། དང་པོར་ཉམས་མྱོང་མ་སྐྱེས་ཀྱང་རྩ་རླུང་ལ་སོགས་པའི་གནད་
ཁྱད་པར་ཅན་གྱིས་དཀྲུགས་པའི་སྟོབས་ཀྱིས་རང་དང་སྣང་བ་ཐམས་ཅད་ཕྱག་རྒྱ་
ཆེན་པོའི་རང་བཞིན་དུ་ཉམས་སུ་མྱོང་བར་འཆར་བས། འདི་གཏུམ་མོ་ལ་བརྟེན་
པའི་ཕྱག་རྒྱ་ཆེན་པོ་བྱ་བ་ཡིན་གསུངས། བདེ་བ་སྦྱིན་པའི་དངོས་གྲུབ་འགྱུར། །
234–199



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཟག་པ་མེད་པའི་ཡེ་ཤེས་ཀྱི་བདེ་བ་སྦྱིན་པས་ཕྱག་རྒྱ་ཆེན་པོ་མཆོག་གི་དངོས་
གྲུབ་ཐོབ་པར་འགྱུར། བསྒོམས་པའི་ཡོན་ཏན་མཉམ་བཞག་ལ་བདེ་སྟོང་དབྱེར་
མེད་ དུ་ ཤར་ ནས་ རྗེས་ ཐོབ་ འདི་ རྣམས་ ལ་ ཡང་ རྒྱས་ གདབ་ ནས་ སྒོམ་ པ།
གཟུགས་ སྒྲ་ དེ་ བཞིན་ དྲི་ དང་ ནི། །རོ་ དང་ དེ་ བཞིན་ རེག་ བྱ་ཉིད། །ཆོས་ ཀྱི་
དབྱིངས་ ཀྱི་རང་བཞིན་ཡང་
། །བྱ་བའི་ཡུལ་དྲུག་ པོ་དེ་རྣམས། ཤེས་རབ་ཉིད་
ཀྱིས་དཔྱད་པར་བྱ། །ཤེས་རབ་དོན་དམ་ལྷན་ཅིག་སྐྱེས་པའི་ཡེ་ཤེས་ཀྱིས་རྒྱས་
བཏབ་ནས་སྒོམ་པར་བྱ། དེ་ཉིད་ལྷན་ཅིག་སྐྱེས་པའི་གཟུགས། ཕྱི་རོལ་གྱི་ཡུལ་
དེ་རྣམས་ལ་བདེ་སྟོང་དབྱེར་མེད་ཀྱིས་རྒྱས་བཏབ་ནས་བསྒོམས་པས། ཐ་མལ་
གྱི་གཟུགས་དང་སྒྲ་ལ་སོགས་པའི་ཡུལ་དྲུག་པོ་དེ་ཉིད་ལྷན་ཅིག་སྐྱེས་པའི་ཡེ་
ཤེས་ ཀྱི་ གཟུགས་ སུ་ འཆར། བདེ་ཆེན་བཟང་པོའི་རྣལ་འབྱོར་མ། །བདེ་ཆེན་
བཟང་པོ་རང་དང་སྣང་བ་ཐམས་ཅད་བདེ་སྟོང་དབྱེར་མེད་ཀྱི་ཉམས་སུ་མྱོང་བར་
འཆར། རྣལ་ འབྱོར་ མ་ གཏུམ་མོའི་རྣལ་འབྱོར་ལ་བརྟེན་ནས་ བསྒོམས་པས།
ཕྱག་རྒྱ་ཆེན་པོའི་ཉམས་སུ་མྱོང་བ་རྒྱུད་ལ་སྐྱེ་བར་འགྱུར། དེ་ཉིད་དཀྱིལ་འཁོར་
འཁོར་ལོ་དང་། །ཉམས་སུ་མྱོང་བའི་དེ་ཉིད་དཀྱིལ་འཁོར་གྱི་གཙོ་བོར་ཡང་བྱུང་
ལ། འཁོར་ལོ་འཁོར་གྱི་ལྷ་རྣམས་སུ་ཡང་བྱུང་
། ཡེ་ཤེས་ལྔ་གི་རང་བཞིན་ཅན། །
ཉམས་མྱོང་དེ་ཉིད་ཡེ་ཤེས་ལྷའི་རང་བཞིན་ཅན་དུ་ཡང་བྱུང་
།
དེས་མདོར་བསྟན། རྒྱས་པར་བཤད་པ་ལ། ཡེ་ཤེས་ལྔའི་རང་བཞིན་དུ་
བྱུང་ཚུལ་རྒྱས་པར་བཤད་པ། དེ་ཉིད་མི་ལོང་ཡེ་ཤེས་གཟུགས་ཉམས་སུ་མྱོང་
བའི་དོན་དེ་ཉིད་གསལ་ལ་རྟོག་པ་མེད་པའི་ཆ་ནས་མེ་ལོང་ལྟ་བུའི་ཡེ་ཤེས།
མཉམ་ཉིད་ཡེ་ཤེས་དངོས་པོ་ཅན། །ཉམས་སུ་མྱོང་བ་དེ་མཉམ་རྒྱུ། བདག་དང་
234 -200



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སེམས་ཅན་སྣང་གྲགས་ཀྱི་ཆོས་གསུམ་མཉམ་པ་སྟོང་ཉིད་དུ་རོ་གཅིག་པས་
མཉམ་པ་ཉིད་ཀྱི་ཡེ་ཤེས། ཡང་དག་གྱུར་པ་སོ་སོར་རྟོགས། །ཉམས་སུ་མྱོང་བ་
དེ་ཆོས་ཅན་སོ་སོར་ཕྱེ་ནས། ཆོས་ཉིད་སོ་སོར་རྟོགས་པ། སོ་སོར་ཀུན་ཏུ་རྟོགས་
པའི་ཡེ་ཤེས། དེ་ཉིད་བྱ་བ་ནན་ཏན་ཏེ། །འབད་རྩོལ་ཅི་ཡང་མི་བྱེད་པར། རང་
བཞིན་ལྷུན་གྲུབ་ཏུ་སེམས་ཅན་གྱི་དོན་འབྱུང་བས། བྱ་བ་ནན་ཏན་གྱི་ཡེ་ཤེས།
ཆོས་དབྱིངས་ཤིན་ཏུ་རྣམ་དག་པས། །ཉམས་སུ་མྱོང་བའི་དོན་དེ་སྤྲོས་པའི་མཐའ་
ཐམས་ཅད་དང་བྲལ་བ། ཆོས་ཀྱི་དབྱིངས་ཀྱི་ཡེ་ཤེས། དཀྱིལ་འཁོར་ གྱི་དོན་
རྒྱས་པར་བཤད་པ། དེ་ཉིད་དཀྱིལ་འཁོར་བདག་པོ་དང་
། །ཉམས་སུ་མྱོང་བའི་
དོན་དེ་ཉིད་དཀྱིལ་འཁོར་གྱི་བདག་པོ་གཙོ་བོ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་
པའི་སྐུར་བྱུང་། འཁོར་ལོའི་དོན་རྒྱས་བཤད། དེ་ཉིད་བདག་མེད་རྣལ་འབྱོར་མ། །
ཉམས་སུ་མྱོང་བའི་དོན་དེ་ཉིད་འཁོར་གྱི་ལྷ་མོ། བདག་མེད་མ་རྣལ་འབྱོར་མ་
དང༌། གོ་རི་དང་སྤྱན་མ་ལ་སོགས་པ་འཁོར་གྱི་ལྷ་མོ་རྣམས་སུ་བྱུང་
། འོ་ན་དེ་
རྣམས་གཅིག་གམ་ཐ་དད་སྙམ་ན། ཆོས་ཀྱི་དབྱིངས་ཀྱི་རང་བཞིན་ཅན། །ཆོས་
ཀྱི་དབྱིངས་བདེ་སྟོང་དབྱེར་མེད་དུ་རོ་གཅིག་པ་ཡིན།
ད་སྡོམ་པའི་ཐེ་ཚོམ་སེལ་བ་སྟོན་པ། རྡོ་རྗེ་སྙིང་པོས་གསོལ་པ། འཁོར་
ལོ་བསྒོམ་པའི་ལམ་དང་ནི། །རྩའི་འཁོར་ལོ་བསྒོམ་པའི་ལམ་དང་ནི། ལྷ་རྣམས་
ཇི་ལྟར་འབྱུང་བ་ཉིད། །ལྷ་རྣམས་ཀུན་རྫོབ་བྱང་ཆུབ་ཀྱི་སེམས་ལ་བརྟེན་ནས།
དོན་དམ་བྱང་ཆུབ་ཀྱི་སེམས་ཡས་མར་ཇི་ལྟར་འབྱུང་བ་ཉིད། ཐམས་ཅད་བཅོལ་
ལྡན་འདས་གསུངས་ན། །ཡུལ་དང་ཡུལ་ཅན་ཐམས་ཅད་ཀྱི་རྣམ་དག་རྒྱས་པར་
བཅོམ་ལྡན་འདས་ཀྱིས་བརྟག་པ་དང་པོར་གསུངས་ན།
234201



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྡོམ་པའང་བདག་ལ་བཤད་དུ་གསོལ། །ལེའུ་དང་པོར་སྡོམ་པའི་དབྱེ་
བའི་སྐབས་སུ། རང་བཞིན་གནས་ལུགས་དང་སྦྱར་ནས་བཤད། དབང་གསུམ་
པ་དང་སྦྱར་ནས་བཤད། ལམ་བསྐྱེད་རིམ་དང་སྦྱར་ནས་བཤད། རྫོགས་ རིམ་
དང་སྦྱར་ནས་བཤད། བོ་ལ་ལ་བརྟེན་པའི་རྫོགས་རིམ་བྱ་བ་ཞིག་ཕྱི་མའི་ལེའུ་
བཞི་པར་སྟོན་གསུངས་པའི་དེའི་སྡོམ་པའི་དོན་དེ་བདག་ལ་འདིར་བཤད་དུ་
གསོལ་ བྱ་ནས་དྲིས་པས། ལན། བཅོམ་ལྡན་འདས་ཀྱིས་བཀའ་སྩལ་པ། རྣལ་
འབྱོར་མ་ལུས་དབུས་གནས་སུ། །རྣལ་འབྱོར་མ་ལུས་ཉེ་བར་མཚོན་པར་བྱེད་
པའི་ཚིག་ཡིན་པས། ཕོ་མོ་ཐམས་ཅད་ཀྱི་ལུས་དབུས་ཀྱི་དེ་ལྟེ་བ་ཡིན། ཨ་ལི་
རྣམ་པའི་སྡོམ་པ་གནས། །རང་གི་ལྟེ་བར་ཨ་ལི་ཐམས་ཅད་འདུས་པའི་ཨ་དམར་
པོ་དམར་རྩེ་རེ་བ་ཞིག་བསྒོམ། དེ་ཡིན་ཀྱིས་མཱ་མ་ཀཱིའམ་བདག་མེད་མ་ལྟ་བུའི་
བྷ་གར་ཕབ། ཡང་རང་གི་སྙིང་ཁར་ཀཱ་
རང་གི་སྙིང་ཁར་ཀཱ་ལི་ཐམས་ཅད་འདུས་པའི་ཧཱུྃ་དཀར་པོད་
ཀར་རྩེ་རེ་བ་ཞིག་བསྒོམ། དེ་ཡིད་ཀྱིས་རྡོ་རྗེ་ནོར་བུའི་རྩེ་མོར་ཕབ་ནས་ཨ་ཧཱུྃ་
གཉིས་ཀྱི་སྙོམས་འཇུག་བྱས་པས། ཇི་ལྟར་ཕྱི་རོལ་དེ་བཞིན་ནང་
། །ཇི་ལྟར་ཕྱི་
རོལ་ལས་ཀྱི་ཕྱག་རྒྱ་དང་སྙོམས་པར་འཇུག་པ་བྱས་པས་ཉམས་སུ་མྱོང་བ་འབྱུང་
བ་དེ་བཞིན་དུ། ནང་དུ་ཨ་ཧཱུཾ་གཉིས་ཀྱི་སྙོམས་པར་འཇུག་པ་བྱས་པས་ཀྱང་མི་
རྟོག་པའི་ཉམས་སུ་མྱོང་བ་འབྱུང་
། སྡོམ་པ་དེ་ཉིད་རབ་ཏུ་དབྱེ། །ཨ་ཧཱུཾ་གཉིས་ཀྱི་
སྡོམ་པའི་དོན་དེ་ཉིད་གཞུང་འདིར་གསལ་བར་ཕྱེ་ནས་འཆད་པ་གང་དུ་རྟོགས་
སྙམ་ན། བོ་ལའི་བདེ་བ་ཕྱག་རྒྱ་ཆེ། །བོ་ལ་ལ་བརྟེན་པའི་རྫོགས་རིམ་བསྒོམ་པ།
བདེ་བ་དང་བདེ་བ་ཕྱག་རྒྱ་ཆེན་པོའི་ཉམས་སུ་མྱོང་བ་འཆར་བ། རྡོ་རྗེ་སྐྱེ་མཆེད་
ཐམས་ཅད་ཉིད། །རྡོ་རྗེ་བདེ་སྟོང་དབྱེར་མེད་ཀྱི་སྐྱེ་མཆེད། མིག་གི་སྐྱེ་མཆེད་ལ་
234 ----202



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན། །
སོགས་པ་རྣམས་ལ་རྒྱས་བཏབ་ནས་བསྒོམས་པས། ནང་གི་ཉམས་ཕྱིར་ཤར་
བས་ཐམས་ཅད་མི་རྟོག་པའི་ཉམས་སུ་མྱོང་བར་འཆར།
འདི་ནི་གསང་བའི་སྙོམས་འཇུག་ཉིད། །ཨ་ཧཱུཾ་གཉིས་ཀྱི་སྙོམས་འཇུག་
འདི་ནས་ཐེག་པ་འོག་མ་རྣམས་ལ་གསང་བར་འོས་པའི་ཕྱིར་ན་གསང་བའི་
སྙོམས་འཇུག་ཡིན་པས། ཕྱི་རོལ་གཉིས་གཉིས་བསྟན་པ་མེད། །ཕྱི་རོལ་ལས་ཀྱི་
ཕྱག་རྒྱ་དང་ཁ་སྤྲད་ནས་སྙོམས་པར་འཇུག་པ་དེ་སྐབས་འདིར་བསྟན་པ་མེད། ཕྱི་
རོལ་ལས་ཀྱི་ཕྱག་རྒྱ་ལ་ཁ་སྤྱོད་ལྟོས་མི་དགོས་པ། ནང་དུ་ཨ་ཧཱུྃ་གིས་སྙོམས་པ
འཇུག་པ་བྱས་པས་མི་རྟོག་པའི་ཉམས་སུ་མྱོང་བ་ཁྱད་པར་ཅན་རྒྱུད་ལ་སྐྱེ། དེ་
ལྟར་ཡང་བཤད་པའི་རྒྱུད་སམྦུ་ཊ་ནས། གསང་བའི་ཉིད་ནི་སྙོམས་འཇུག་པས། །
ཕྱི་རོལ་གཉིས་སྤྱོད་མ་གསུང་ངོ་། །ཞེས་གསུངས།
དེས་སྡོམ་པའི་ཐེ་ཚོམ་སེལ་བ་བཤད། དོན་དྲུག་པ་བཤད་ནས། ལུས་
དཀོན་མཆོག་གསུམ་དུ་གཏན་ལ་འབེབས་པའི་དོན་དུ་ཐེ་ཚོམ་སེལ་བ་སྟོན་པར་
བྱེད་པ། སྐུ་གསུམ་ ལུས་ ཀྱི་ནང་དུ་ནི། །བྱ་བ་ ལ་ སོགས་ པས་ སྟོན་ པར་བྱེད།
ལུས་གྲུབ་པའི་དུས་སུ་ལུས་ལ་རང་བཞིན་གྱིས་སྐུ་གསུམ་ཚང་སྟེ། ཤི་བ་སྟོང་པ་
ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་གཟུགས་གྲུབ་
ནས་ད་ལྟ་གནས་ཚད་པོ་འདི་སྐྱེ་བ་སྤྲུལ་པའི་སྐུ་ཡིན་པས། སྐུ་གསུམ་ལུས་ཀྱི་
ནང་དུ་ནི། །སྐུ་གསུམ་པོ་དེ་ རང་གི་ལུས་ཀྱི་ནང་དུ་ཚང་། ཇི་ལྟར་དུ་ཚང་ན།
འཁོར་ལོའི་གཟུགས་ཀྱིས་བརྗོད་པར་བྱ། །རྣམ་པ་རྩའི་འཁོར་ལོ་བཞི་ལ་རང་
བཞིན་ནམ་ངོ་བོ་སྐུ་བཞིའི་གཟུགས་སུ་ཚང་བར་བརྗོད་པར་བྱ། སྐུ་གསུམ་ཡོངས་
སུ་ཤེས་པ་ནི། །སྐུ་གསུམ་པོ་དེ་དང་སྐུ་གསུམ་རོ་མཉམ་དུ་ཡོངས་སུ་ཤེས་པ་ནི།
234 ---203



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བདེ་བ་ཆེན་པོའི་འཁོར་ལོར་བརྗོད། །སྐུ་གསུམ་རོ་གཅིག་ཏུ་གྱུར་པའི་བདེ་བ་
ཆེན་པོའི་སྐུ་དང་བཞིར་བརྗོད།
མདོར་ བསྟན། རྒྱས་པར་བཤད་པ། སྐུ་བཞིའི་མིང་གང་ཡིན་ན། ཆོས་
དང་ལོངས་སྤྱོད་སྤྲུལ་པ་དང༌། །ཆོས་ཀྱི་སྐུ་ལོངས་སྤྱོད་རྫོགས་པའི་སྐུ་སྤྲུལ་པའི་
སྐུ། དེ་བཞིན་དུ་ཡང་བདེ་ཆེན་ཉིད། །བདེ་བ་ཆེན་པོའི་སྐུ་དང་བཞི་ཡིན། གནས་
པ་གང་ན་གནས། སྐྱེ་གནས་སྙིང་མགྲིན་མགོ་བོར་ཡང་། །སྐྱེ་གནས་དང་སྤྲུལ་
པར་སྤྲེལ་བས་ལྟེ་བ་ན་སྤྲུལ་པའི་སྐུ་ཚང་
། སྙིང་ཁ་དང་ཆོས་སུ་སྦྲེལ་བས་སྙིང་ཁ་
ན་ཆོས་ཀྱི་སྐུ་གནས། མགྲིན་པ་དང་ལོངས་སྤྱོད་དུ་སྦྲེལ་བས་མགྲིན་པ་ན་ལོངས་
སྤྱོད་རྫོགས་པའི་སྐུ་གནས། མགོ་བོར་ཡང་དང་བདེ་ཆེན་དུ་སྦྲེལ་བས་སྤྱི་བོར་
བདེ་བ་ཆེན་པོའི་སྐུ་གནས། སྐུ་གསུམ་པོ་ནི་རྣམ་པར་གནས། །སྐུ་གསུམ་པོ་འདི་
དག་དང་སྐུ་གསུམ་རོ་གཅིག་ཏུ་གྱུར་པའི་བདེ་བ་ཆེན་པོའི་སྐུ་དང་བཞི་པོ་དེ་
འཁོར་ལོ་བཞིར་ནི་རྣམ་པར་གནས། འོ་ན་སྐུ་བཞི་པོ་དེ་སེམས་ཅན་ལ་ལ་དག་
ལ་ཡོད་ལ་ལ་དག་ལ་མེད་དམ་སྙམ་ན། མ་ལུས་པ་ཡི་སེམས་ཅན་གྱི། །རིགས་
དྲུག་གིས་བསྡུས་པའི་མ་ལུས་པའི་སེམས་ཅན་གྱི། སྐྱེ་བ་གང་ལ་བརྗོད་པར་བྱ། །
སྐྱེ་གནས་བཞིས་བསྡུས་པའི་སེམས་ཅན་ཐམས་ཅད་ཀྱི་འཁོར་ལོ་བཞི་ན་སྐུ་བཞི་
ཚང་བར་བརྗོད་པར་བྱ།
ད་འཁོར་ལོ་བཞིར་སྐུ་བཞི་ཚང་བའི་འཐད་པའམ་རྒྱུ་མཚན་ཞིག་སྟོན་པ།
གང་ཕྱིར་སྤྲུལ་པ་གནས་བརྟན་ཕྱིར། །རྒྱུ་མཚན་གང་གི་ཕྱིར་ལྟེ་བ་སྤྲུལ་པའི་
འཁོར་ལོ་ལ། དེ་ལ་སྤྲུལ་པའི་སྐུ་ཉིད་ཡིན། །སྤྲུལ་པའི་སྐུར་འཇོག་པའི་འཐད་
པ། གང་གིས་བསྐྱེད་དང་སྤྲུལ་བྱེད་པའི། །ལྟེ་བར་ལུས་ཡས་ལན་དུ་བསྐྱེད་ཅིང་
234 -204



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྤྲུལ་ ་པ་བཞིན་དུ། སྐུ་ནི་སྤྲུལ་པ་ཅན་ཞེས་བརྗོད། །སྤྲུལ་སྐུས་ཀྱང་ཆོས་ཐམས་
ཅད་ཡས་མན་དུ་བསྐྱེད་ཅིང་སྤྲུལ་པར་བྱེད་པས་དེར་ཆོས་མཐུན་པ་ཡིན། སྙིང་ཁ་
རུ་ཆོས་ཀྱི་སྐུར་འཇོག་པའི་འཐད་པ། སེམས་ནི་ཆོས་ཀྱི་རང་བཞིན་ཏེ། །སེམས་
འདུས་བྱས་དང་འདུས་མ་བྱས་ཀྱི་སེམས་ཆོས་ཀྱི་རང་བཞིན་ཏེ་སྙིང་ཁར་ཡོད་པ་
དང་མེད་པའི་ཆོས་ཐམས་ཅད་ཤེས་པར་བྱས་ནས་སེམས་ཀྱི་སྒྲོ་འདོགས་བཅད་
ནས་ངག་ཏུ་སྨྲ་བ་བཞིན་དུ། ཆོས་ཀྱི་སྐུ་ཡང་སྙིང་ཁར་གནས། །ཆོས་ཀྱི་སྐུས་ཀྱང་
ཆོས་ཐམས་ཅད་སྟོང་ཉིད་སྤྲོས་བྲལ་དུ་སྒྲོ་འདོགས་གཅོད་པས་དེར་ཆོས་མཐུན་པ་
ཡིན། མགྲིན་པར་ལོངས་སྤྱོད་རྫོགས་པའི་སྐུར་འཇོག་པའི་འཐད་པ། རོ་རྣམས་
དྲུག་ གི་ གཟུགས་ ཅན་ གྱིས། །རོ་ ཁ་ བ་དང་། མངར་ བ་ དང་། སྐྱུར་བ། སྐ་བ།
ལན་ཚྭ་བ་དང་
། ཚ་བ་དང་། རོ་དྲུག་གི་གཟུགས་ཅན་ཏེ། བཟའ་བ་ངེས་པར་
ལོངས་སྤྱོད་བརྗོད། །གཟའ་བ་ངེས་པར་མགྲིན་པར་ལོངས་ སྤྱོད་པ་བཞིན་དུ་
ལོངས་སྐུས་ཀྱང་ཆོས་ཐམས་ཅད་སྟོང་ཉིད་དུ་ལོངས་སྤྱོད་པས་དེར་ཆོས་མཐུན་པ་
ཡིན། སྤྱི་བོར་བདེ་བ་ཆེན་པོའི་སྐུར་འཇོག་པའི་འཐད་པ། སྤྱི་བོར་བདེ་བ་ཆེན་
པོའི་གནས། །བྱང་ཆུབ་སེམས་ཀྱི་ཐིག་ལེ་འབབ་ཀྱང་སྤྱི་བོ་ནས་འབབ། གནས་
ཀྱང་སྤྱི་བོ་གནས། བྱང་སེམས་རྒྱས་ཀྱང་སྤྱི་བོར་རྒྱས་པ་བཞིན་དུ། སྐུ་གསུམ་པོ་
དེ་བདེ་བ་ཆེན་པོའི་སྐུ་ལས་བྱུང་ཞིང་བདེ་བ་ཆེན་པོའི་སྐུར་རོ་གཅིག་པས་དེར་
ཆོས་མཐུན་པ་ཡིན། དེས་སངས་རྒྱས་དཀོན་མཆོག་ལུས་ལ་ཚང་བར་བསྟན།
ད་ཆོས་དཀོན་མཆོག་ཚང་བར་སྟོན། བརྟག་པ་དང་པོའི་ལེའུ་དང་པོར་
འཕགས་པའི་བདེན་པ་བཞིས་ཆོས་དཀོན་མཆོག་མདོར་བསྟན། དེའི་དོན་ལེའུ་
ཨེ་ཝཾ་རྣམ་པར་རྒྱུ་མཐུན་ཉིད། །བྱ་བའི་ཚིག་བཞིས་མདོར་བསྟན།
འདི་ནས།
234 -205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལས་ཀྱི་རླུང་གིས་བསྐུལ་བ་ཡིས། །བྱ་བའི་ཚིག་བརྒྱད་ཀྱིས་རྒྱས་པར་འཆད། རྒྱུ་
མཐུན་སོགས་པས་རབ་ཕྱེ་བས། །ཚིག་གཉིས་ཀྱིས། མཇུག་བསྡུས་ནས། མདོར་
བསྟན་རྒྱས་བཤད་མཇུག་བསྡུ་གསུམ་དུ་བྱས་ནས་ཆོས་དཀོན་མཆོག་རྒྱས་པར་
ལེའུ་འདིར་གཏན་ལ་འབེབས་པར་བྱེད། དེ་ལ་དང་པོ་ཆོས་དཀོན་མཆོག་མདོར་
བསྟན་སྟོན་པ། ཨེ་ཝཾ་རྣམ་ པའི་རྒྱུ་མཐུན་ཉིད། །རྣམ་སྨིན་ཆོས་ ཀྱི་འཁོར་ལོ་
ལས། །བྱ་བ་ལ་ སོགས་ པ་ སྟོན་པར་བྱེད། འདི་ལུས་ཆགས་པ་དང་སྦྱར་ནས་
འཆད། བར་དུ་གནས་པ་དང་སྦྱར་ནས་འཆད། ཐ་མ་མལ་དུ་ལྡོག་ནས་སྒོམ་པ་
དང་སྦྱར་ནས་འཆད། དང་པོར་ལུགས་ཆགས་པ་དང་སྦྱར་ནས་འཆད་ན། པའི་
ཁུ་བ། མའི་ཁྲག །བར་དོའི་ཤེས་པ་གསུམ་པོ་དེ་ལས་འཛོམས་ནས་འགྲོ་བར་
འདོད་ཀྱང་རེག་བྱ་ཐོགས་པ་དང་བཅས་པར་འགྱུར། དེར་མས་ཟས་ཟོས་སྐོམ་
འཐུངས་པས་ལུས་འདི་ཆེར་བསྐྱེད་ནས། མེར་མེར་པོ་དང༌། ཀོར་ཀོར་པོ་ལ་
སོགས་པ་ཞག་བདུན་ཕྲག་སུམ་ཅུ་རྩ་བརྒྱད་ཀྱི་བར་ལ་ལུས་རྫོགས་པར་བྱེད་པ་
ལ།
དང་པོར་དབུས་ཀྱི་རྩ་ཨ་ཝ་དྷུ་ཏི་དེ་ཨ་ཤད་གྱི་རྣམ་པར་ཆགས། དེ་ལས་
གྱེས་པས་གཡས་རྩ་དང་གཡོན་རྩ་གཉིས་ཆགས། དེ་ལས་གྱེས་པས་རྩ་སུམ་ཅུ་
རྩ་གཉིས་ཆགས། དེ་ལས་གྱེས་པས་བདུན་ཅུ་རྩ་གཉིས། དེ་ལས་གྱེས་པས་བརྒྱ་
ཉི་ཤུ་ཆགས། དེ་ལས་གྱེས་པས་སྟོང་ཕྲག་བདུན་ཅུ་རྩ་གཉིས། དེ་ལས་གྱེས་པས་
གྲངས་མེད་ཐུག་མེད་དུ་གྱེས་ཀྱང་
། དང་པོར་ལྟེ་བར་རྩ་ཐམས་ཅད་འདུས་པ་རྩ་
མདུད་གྲུ་གསུམ་གཅིག་ཏུ་རོ་གཅིག །དེ་ལས་ཕྱོགས་ཐམས་ཅད་དུ་གྱེས་པའི་
སྙིང་ཁར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་རོ་གཅིག ། དེ་
234 ---206



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
.
ལས་ཀྱང་ཕྱོགས་ཐམས་ཅད་དུ་གྱེས་པས་མགྲིན་པར་རྩ་ཐམས་ཅད་འདུས་པའི་
རྩ་མདུད་གྲུ་གསུམ་གཅིག་ཏུ་རོ་གཅིག །དེ་ལས་ཕྱོགས་ཐམས་ཅད་དུ་གྱེས་པས་
སྤྱི་བོར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་རོ་གཅིག །
སྤྱི་བོ་ནས་ཕྱོགས་ཐམས་ཅད་དུ་གྱེས་པས་རྩ་ རིང་ རིང་རྣམས་རང་གི་
འདོམ་རེ་ཙམ། ཐུང་བ་རྣམས་སྐྲའི་རྩེ་མོ་ཙམ། ཁབ་ཀྱི་རྩེ་མོ་ཙམ། ལུས་རྩའི་དྲྭ་
བ་ རུ་ འབྲེལ། འཁོར་ ལོ་ བཞིར་ རྩ་ མདུད་ བཞི་ ཆགས། ཕ་ མ་ གཉིས་ ཁམས་
སྙོམས་ན་མའི་མངལ་དུ་ཟླ་བ་ཧྲིལ་པོ་དགུ་ངོ་གཅིག་དང་བཅུ་བསྡད་ནས་ཕྱིར་སྐྱེ་
བ། སྤྲུལ་པའི་སྐུ་འཇིག་རྟེན་དུ་བྱོན་པ་དང་ཆོས་མཐུན་པར་སྐྱེ།
དེ་རྣམས་ཀྱི་དོན་དེ་གཞུང་དང་སྦྱར་ནས་བཤད་ན། ཨེ་ཝཾ་རྣམ་པའི་རྒྱུ་
མཐུན་ཉིད། །ཨེ་ཞེས་བྱ་བ་མའི་ཁྲག ཝཾ་ཞེས་བྱ་བ་ཕའི་ཁུ་བ། རྣམ་པ་རྒྱུ་མཐུན་
པ། བར་དོའི་ཤེས་པ་དང་གསུམ་པོ་དེ་ལས་འཛོམས་པས། འགྲོ་བར་འདོད་ཀྱང་
རེག་བྱ་ཐོགས་པ་དང་བཅས་པར་གྱུར། དེ་ལ་མས་ཟས་ཟོས་སྐོམ་འཐུངས་པས་
ལུས་འདི་ཆེར་བསྐྱེད་དེ། མེར་མེར་པོ་དང་། གོར་གོར་པོ་ལ་ སོང་ པའི་ཞག་
བདུན་ཕྲག་སུམ་ཅུ་རྩ་བརྒྱད་ཀྱི་བར་དུ་ལུས་རྫོགས་པར་བྱེད་པ་ལ། དང་པོར་
དབུས་ཀྱི་རྩ་ཨ་ཝ་དྷུ་ཏི་དེ་འཁོར་ལོ་བཞིའི་དབུས་ཀྱི་ཐད་ན་ཡར་ཨ་ཤད་ཀྱི་རྣམ་
པར་ཆགས། དེ་ལས་གྱེས་པས་གཡས་ཀྱི་རྩ་དང་གཡོན་གྱི་རྩ་རོ་བརྐྱང་གཉིས་པོ་
ཆགས། དེ་ལས་གྱེས་པ་རྩ་སུམ་ཅུ་རྩ་གཉིས། དེ་ལས་གྱེས་པས་བདུན་ཅུ་རྩ་
གཉིས། དེ་ལས་ཀྱང་གྱེས་པས་བདུན་ཅུ་རྩ་གཉིས། དེ་ལས་ཀྱང་གྱེས་པས་སྲོག་
སྟོག་ཕྲག་བདུན་ཅུ་རྩ་གཉིས། དེ་ལས་གྱེས་པས་གྲངས་མེད་ཐུག་པ་མེད་པར་
གྱེས་ཀྱང་།
234 --207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་པོར་ལྟེ་བར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་
རོ་གཅིག་པ་ལ་རྒྱུ་མཐུན་ཉིད། རྒྱུ་མཐུན་གྱི་འབྲས་བུ་ལྟེ་བ་ནས་ཕྱོགས་ཐམས་
ཅད་དུ་གྱེས་པས་སྙིང་ཁར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་
ཏུ་རོ་གཅིག་པ་ལ། རྣམ་སྨིན་ཆོས་ཀྱི་འཁོར་ལོ་ལས། །རྣམ་པར་སྨིན་པའི་འབྲས་
བུ། སྙིང་ཁ་ནས་ཕྱོགས་ཐམས་ཅད་དུ་གྱེས་པས་མགྲིན་པར་རྩ་ཐམས་ཅད་འདུས་
པའི་རྩ་མདུད་གྲུ་གསུམ་གཅིག་ཏུ་རོ་གཅིག་པ་ལ། ལོངས་སྤྱོད་སྐྱེས་བུའི་བྱེད་པ་
ཉིད། །སྐྱེས་བུ་བྱེད་པའི་འབྲས་བུ། མགྲིན་པ་ནས་ཕྱོགས་ཐམས་ཅད་དུ་གྱེས་
པས་སྤྱི་བོར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་རོ་གཅིག་པ་
ལ། བདེ་བའི་འཁོར་ལོ་དྲི་མེད་ཉིད། །དྲི་མ་མེད་པའི་འབྲས་བུའམ་བདག་པོའི་
འབྲས་བུ། སྤྱི་བོ་ནས་ཕྱོགས་ཐམས་ཅད་དུ་གྱེས་པས་རྩ་རིང་རིང་རྣམས་རང་གི་
འདོམ་རེ་ཙམ། ཐུང་བ་རྣམས་སྐུའི་རྩེ་མོ་ཙམ། ཁབ་ཀྱི་རྩེ་མོ་ཙམ། ལུས་རྩའི་དྲྭ་
བ་རུ་འབྲེལ། འཁོར་ལོ་བཞིར་རྩ་མདུད་བཞི་ཆགས། མའི་མངལ་དུ་ཟླ་བ་ཧྲིལ་
པོ་དགུ་ངོ་གཅིག་དང་བཅུ་བསྡད་ནས་ཕྱིར་སྐྱེ་བ། སྤྲུལ་པའི་སྐུ་འཇིག་རྟེན་དུ་བྱེད་
པ་དང་ཆོས་མཐུན་པར་སྐྱེ། དེས་ལུས་ཆགས་པ་དང་སྦྱར་ནས་བཤད།
ད་བར་དུ་གནས་པ་དང་སྦྱར་ནས་འཆད་ན། མའི་མངལ་ན་གནས་པའི་
དུས་སུ་རླུང་ཨ་ཝ་དྷཱུ་ཏི་ནས་རྒྱུ་བས་རྣམ་པར་རྟོག་པ་ཤས་ཆུང་
། མས་ཟས་ཅི་
ཟོས་བུ་ལ་ཕན། ཕྱིར་སྐྱེས་པའི་དུས་སུ་ལྟེ་བ་བཅད་པས་གཡས་རྩ་གཡོན་རྩ་
གཟུང་འཛིན་གཉིས་ཀྱི་རྩ་ནས་རླུ་རྒྱུ་བས། རྣམ་པར་རྟོག་པ་ཤས་ཆེ། ཕྱིར་སྐྱེས་
པ་དང་ཟས་ཀྱང་དངོས་སུ་ཟ། སྐོམ་ཡང་དངོས་སུ་འཐུང་དགོས་པས་ལྟེ་བ་ནས་
གཏུམ་མོ་ཡེ་ཤེས་ ཀྱི་མེ་བྱ་བ། རེག་བྱ་ཚ་བ། རྣོ་བ། འཇམ་པ། དྲོད་ ཀྱི་རང་
234-208



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཞིན་སྒྲ་དང་བཅས་པ་ཞིག་ཡོད། དེས་ཟས་ཀྱི་དངས་སྙིགས་འབྱེད་པར་བྱེད་པ་
ལ། སྙིགས་མ་དྲི་ཆེན་དང་དྲི་ཆུར་བྱས་ནས་ཕྱིར་བསལ། དངས་མ་བྱང་ཆུབ་
སེམས་ཀྱི་ཐིག་ལེར་བྱས་ནས་གྱེན་དུ་སྤེལ་བའི་ལས་བྱེད་པ་ལ། ལྟེ་བ་ནས་སྙིང་
ཁར་འཕངས་པས་སྙིང་ཁར་བྱང་ཆུབ་སེམས་ཀྱི་ཐིག་ལེ་ཆེར་རྒྱས། སྙིང་ཁ་ནས་
མགྲིན་པར་འཕངས་པས་མགྲིན་པར་བྱང་ཆུབ་སེམས་ཀྱི་ཐིག་ལེ་དེ་བས་ཆེར་
རྒྱས། མགྲིན་པ་ནས་སྤྱི་བོར་འཕངས་པས་སྤྱི་བོར་བྱང་ཆུབ་སེམས་ཀྱི་ཐིག་ལེ་
ཤིན་ཏུ་ཆེར་རྒྱས་པས་ཉ་དང་སྟོང་གི་ཉིན་པར་གཏར་བ་དང་བསྲེག་པ་གང་ཡང་
བྱར་མི་རུང་
། སྤྱི་བོ་ནས་མགྲིན་པར་བབས་པས་མགྲིན་པ་ཡན་བཅད་དུ་ལུས་ལ་
ཕན་འདོགས་ནུས། མགྲིན་པ་ནས་སྙིང་ཁར་བབས་པས་སྙིང་ཁ་ཡན་ཆད་དུ་ལུས་
ལ་ཕན་འདོགས་ནུས། སྙིང་ཁ་ནས་ལྟེ་བར་བབས་པས་ལྟེ་བ་ཡན་ཆད་དུ་ལུས་ལ་
ཕན་འདོགས་ནུས། ལྟེ་བ་ནས་ཕྱོགས་ཐམས་ཅད་བབས་པས་སྐུ་དང་། སོ་དང་།
སེན་མོ་ལ་སོགས་པ་ཀུན་བསྣུམ་པར་བྱེད་པ་ཁམས་བྱང་ཆུབ་སེམས་ཀྱི་ཐིག་
ལེའི་ལས་ཟེར་བ་ཡིན།
དེའི་དོན་དེ་གཞུང་འདིར་སྦྱར་ནས་བཤད་ན། ཨེ་ཝཾ་རྣམ་པའི་རྒྱུ་མཐུན་
ཉིད། །ཨེ་ཞེས་བྱ་བ་ལྟེ་བའི་རྩ་མདུད། ཝཾ་ཞེས་བྱ་བ་ལྟེ་བའི་གཏུམ་མོའི་མེ།
རྣམ་པ་རྒྱུ་མཐུན་པ་དེ་ལྟེ་བའི་མེ་དེས་ཟས་ཀྱི་དངས་སྙིགས་འབྱེད་པར་བྱེད་པ་
ལ། སྙིགས་མ་དྲི་ཆེན་དང་དྲི་ཆུར་བྱས་ནས་ཕྱིར་བསལ། དངས་མ་བྱང་ཆུབ་
སེམས་ཀྱི་ཐིག་ལེར་བྱས་ནས་གྱེན་དུ་སྤེལ་བའི་ལས་བྱེད་པ་ལ་རྒྱུ་མཐུན་ཉིད།
རྒྱུ་མཐུན་གྱི་འབྲས་བུ་ལྟེ་བ་ནས་སྙིང་ཁར་འཕངས་པས་སྙིང་ཁར་བྱང་ཆུབ་
སེམས་ཀྱི་ཐིག་ལེ་ཆེར་རྒྱས་པ་ལ། རྣམ་སྨིན་ཆོས་ཀྱི་འཁོར་ལོ་ལས། །རྣམ་པར་
234 ---209



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྨིན་པའི་འབྲས་བུ། སྙིང་ཁ་ནས་མགྲིན་པར་འཕངས་པས་མགྲིནཔར་བྱང་ཆུབ་
སེམས་ཀྱི་ཐིག་ལེ་དེ་ལས་ཆེར་རྒྱས་པ་ལ། ལོངས་སྤྱོད་སྐྱེས་བུའི་བྱེད་པ་ཉིད། །
སྐྱེས་བུ་བྱེད་པའི་འབྲས་བུ། མགྲིན་པ་ནས་སྤྱི་བོར་འཕངས་པས་སྤྱི་བོར་བྱང་
ཆུབ་སེམས་ཀྱི་ཐིག་ལེ་ཤིན་ཏུ་ཆེར་རྒྱས་པ་ལ། བདེ་བའི་འཁོར་ལོ་དྲི་མེད་ཉིད། །
དྲི་མ་མེད་ པའི་འབྲས་བུ་སྤྱི་བོ་ནས་མགྲིན་པར་བབས་པས། མགྲིན་པ་ཡན་
བཅད་ཀྱི་ལུས་ལ་ཕན་འདོགས་ནུས། མགྲིན་པ་ནས་སྙིང་ཁར་བབས་པས་སྙིང་
ཁ་ཡན་བཅད་ཀྱི་ལུས་ལ་ཕན་འདོགས་ནུས། སྙིང་ཁ་ནས་ལྟེ་བར་བབས་པས་ལྟེ་
བ་ཡན་བཅད་དུ་ལུས་ལ་ཕན་འདོགས་ནུས། ལྟེ་བ་ནས་ཕྱོགས་ཐམས་ཅད་དུ་
བབས་པས་སྐུ་དང་པོ་དང་སོན་མོ་ལ་སོགས་པ་ཀུན་བསྣུམ་པར་བྱེད་པ་ཁམས་
བྱང་ཆུབ་སེམས་ཀྱི་ཐིག་ལེ་ལ་ཟེར་བ་ཡིན། དེ་བར་དུ་གནས་པ་དང་སྦྱར་ནས་
བཤད།
ད་ཐ་མ་ལམ་དུ་ལྡོག་ནས་སྒོམ་པ་དང་སྦྱར་ནས་འཆད་ན། རབ་ཏུ་བྱུང་
བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་གནས་ཁང་
ཡིད་དང་མཐུན་པར་བསྟན་བདེ་བའི་སྟེང་དུ་སྡད་ནས། ལུས་བཅོས་རླུང་ནང་དུ་
བསྡིགས་པས། ལྟེ་བར་གཏུམ་མོའི་མེ་འབར་སྤྱི་བོའི་ཧཾ་ལ་བསྙེགས། སྤྱི་བོའི་ཧཾ་
ལས་ཁམས་བྱང་ཆུབ་སེམས་ཀྱི་ཐིག་ལེ་བབ། ལྟེ་བར་གཏུམ་མོའི་མེ་ལ་བཅིང་
ཞིང་ཐིམ། གཏུམ་མོ་འབར་འཛག་ལ་བརྟེན་ནས་བདེ་སྟོང་དབྱེར་མེད་ཀྱི་ཉམས་
མྱོང་རྒྱུད་ལ་སྐྱེ།
དེའི་དོན་དེ་གཞུང་འདིར་སྦྱར་ནས་བཤད་ན། ཨེ་ཝཾ་རྣམ་པའི་རྒྱུ་མཐུན་
ཉིད། །ཨེ་ཞེས་བྱ་བ་ལྟེ་བའི་རྩ་མདུན་གྲུ་གསུམ། ཝཾ་ཞེས་བྱ་བ་ལྟེ་བའི་གཏུམ་མོ་
234 --210



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཡེ་ཤེས་ཀྱི་མེ་ཡིན། རྣམ་པ་རྒྱུ་མཐུན་པོ་རླུང་ནང་དུ་བསྡིགས་པས་ལྟེ་བའི་གཏུམ་
མོའི་མེ་འབར་བ་ལ་རྒྱུ་མཐུན་ཉིད། རྒྱུ་མཐུན་གྱི་འབྲས་བུ་དེ་ལས་ཀྱང་རླུང་ནང་
དུ་བསྡིགས་པས་ལྟེ་བའ་གཏུམ་མོའི་མེ་དེ་སྙིང་ཁར་ཕྱིན་པའི་དུས་སུ། རྣམ་སྨིན་
ཆོས་ཀྱི་འཁོར་ལོ་ལས། །རྣམ་པར་སྨིན་པའི་འབྲས་བུ་སྙིང་ཁོ་ནས་གྱེན་དུ་མགྲིན་
པར་ཕྱིན་པས། སྤྱི་བོའི་ཧཾ་ཞུ་ནི་མ་ཞུ། ཞུར་ནི་ཉེ་བའི་དུས་སུ། ལོངས་སྤྱོད་སྐྱེས་
བུའི་བྱེད་པ་ཉིད། །སྐྱེས་བུ་བྱེད་པའི་འབྲས་བུ། མགྲིན་པ་ནས་གྱེན་དུ་འབར་སྤྱི་
བོའི་ཧཾ་ལས་བྱང་ ཆུབ་ སེམས་ ཀྱི་ ཐིག་ལེ་བབས། གཏུམ་མོ་འབར་འཛག་ལ་
བརྟེན་ནས་ལྷན་ཅིག་སྐྱེས་པའི་ཡེ་ཤེས་རྒྱུད་ལ་སྐྱེས་པའི་དུས་སུ། བདེ་བའི་
འཁོར་ལོ་དྲི་མེད་ཉིད། །དྲི་མ་མེད་པའི་འབྲས་བུའམ་བདག་པོ་འབྲ་བུ་ཡིན།
དེས་ཆོགས་པ་དང་སྦྱར་ནས་བཤད། བར་དུ་གནས་པ་དང་སྦྱར་ནས་
བཤད། ཐ་མ་ལམ་དུ་ལྡོག་ནས་སྒོམ་པ་དང་སྦྱར་ནས་བཤད་དེ་རྣམས་ཀྱིས་ཆོས་
དཀོན་མཆོག་མདོར་བསྟན་པ་བཤད་ནས། ཆོས་དཀོན་མཆོག་མཇུག་བསྡུ་སྟོན་
པ། རྒྱུ་མཐུན་སོགས་སུ་རབ་ཕྱེ་བའི། །རྒྱུ་མཐུན་གྱི་འབྲས་བུ། སོགས་ཁོངས་སུ་
རྣམ་པར་སྨིན་པའི་འབྲས་བུ། སྐྱེས་བུ་བྱེད་པའི་འབྲས་བུ། དྲི་མ་མེད་པའི་འབྲས་
བུ་དང་། འབྲས་བུ་རྣམ་པ་བཞི་ཞེས་བརྗོད། འབྲས་བུ་བཞིར་བྱུང་
། དེས་མཇུག་
བསྡུད་དུ་མཛོད།
ད་ཆོས་དཀོན་མཆོག་རྒྱས་པར་བཤད་པ། འདི་ལའང་ཆོས་གསུམ་ལས།
དང་པོར་ལུས་ཆགས་པ་དང་སྦྱར་ནས་བཤད་ན། དུས་ཀྱི་རླུང་གིས་བསྐུལ་བ་
ཡིས། །བར་དོའི་ ཤེས་ པ་དེ་ཚེ་སྔ་མའི་ ལས་ ཀྱི་རླུང་གིས་བསྐུལ་ཞིང་
། མའི་
མངལ་དུ་འཕངས་པའི། ལས་ལ་བཅོམ་ལྡན་ཤེས་རབ་སྤྱོད། །ཁུ་ ཁྲག་གཉིས་
234 -211



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འདྲེས་པའི་ལས་ལ་བཅོམ་ལྡན་ཤེས་རབ་བར་དོའི་ཤེས་པས་སྤྱོད། ཇི་ལྟར་བྱས་
པ་དེ་བཞིན་སྤྱོད། །ཚེ་སྔ་མ་དགེ་སྡིག་ལས་བཟང་ངན་ཇི་ལྟར་བྱས་པ་དེ་ལ་བར་
དོའི་ཤེས་པའི་སྐབས་སུ་ཡང་དེ་ལ་སྤྱོད་པར་བྱེད། རྒྱུ་མཐུན་ཞེས་ནི་རབ་ཏུ་
བསྒྲགས། །ཕའི་ཁུ་བ། མའི་ཁྲག །བར་དོའི་ཤེས་པ་གསུམ་ལས་འཛོམ། འགྲོ་
བར་འདོད་ཀྱང་རེག་བྱ་ཐོབ་པ་དང་བཅས་པར་འགྱུར། མས་ཟས་ཟོས་སྐོམ་
འཐུངས་པས་ལུས་འདི་ཆེར་བསྐྱེད་དེ། མེར་མེར་པོ་དང་གོར་གོར་པོ་ལ་སོགས་
པ་ཞག་བདུན་ཕྲག་སུམ་ཅུ་རྩ་བརྒྱད་ཀྱི་བར་དུ་ལུས་རྫོགས་པར་བྱེད་པ་ལ།
དང་པོར་དབུས་ཀྱི་རྩ་ཨ་ཝ་དྷུ་ཏི་དེ་ཆགས། དེ་ལས་གྱེས་པས་གཡས་རྩ་
དང་གཡོན་རྩ་གཉིས་ཆགས། དེ་ལས་གྱེས་པས་རྩ་སུམ་ཅུ་རྩ་གཉིས་ཆགས། དེ་
ལས་གྱེས་པས་རྩ་བདུན་ཅུ་རྩ་གཉིས། དེ་ལས་གྱེས་པས་བརྒྱ་ཉི་ཤུ། དེ་ལས་
གྱེས་པས་སྲོག་སྟོང་ཕྲག་བདུན་ཅུ་རྩ་གཉིས་ལ་སོགས་པ་གྲངས་མེད་ཐུག་པ་མེད་
པར་གྱེས་ཤིང་།
དང་པོར་ལྟེ་བར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་
རོ་གཅིག་པ་ལ་རྒྱུ་མཐུན་གྱི་འབྲས་བུ། ལྟེ་བ་ནས་ཕྱོགས་ཐམས་ཅད་དུ་གྱེས་
པས་སྙིང་ཁར་རྩ་ཐམས་ཅད་འདུས་པའི་རྩ་མདུད་གྲུ་གསུམ་གཅིག་ཏུ་རོ་གཅིག་
པ། ལས་ཆུང་འབྲས་བུ་ཆེ་བའི་ཕྱིར། །ལྟེ་བར་རྩ་མདུད་ཆགས་ཟིན་པས་ལས་
ཆུང་འབྲས་བུ་ཆེ་བས་ལུས་ཁ་ཀྱིས་ཆགས་པས་འབྲས་བུ་ཆེ་བའི་ཕྱིར། རྣམ་པར་
སྨིན་པ་དེ་ལས་བཟློག །རྒྱུ་མཐུན་གྱི་འབྲས་བུ་ལས་ལོག་ནས་རྣམ་པར་སྨིན་པའི་
འབྲས་བུ་ ཡིན། སྙིང་ ཁ་ནས་ ཕྱོགས་ ཐམས་ཅད་དུ་གྱེས་པས་མགྲིན་པར་ རྩ་
མདུད་གྲུ་གསུམ་ཞིག་ཏུ་རོ་གཅིག་པ་ལས་བསྐྱེད་པ་སྐྱེས་བུ་བྱེད་པ་ཉིད། སྐྱེས་བུ་
234 212



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྱེད་པའི་འབྲས་བུ། མགྲིན་པ་ནས་ཕྱོགས་ཐམས་ཅད་དུ་གྱེས་པས་སྤྱི་བོར་རྩ་
ཐམས་ཅད་འདུས་པའི་རྩ་མདུད་གྲུ་གསུམ་རོ་གཅིག་པ་ལ། རྣལ་འབྱོར་དག་ཕྱིར་
དྲི་མེད་ཉིད། །དྲི་མེད་མེད་པའི་འབྲས་བུའམ་བདག་པོའི་འབྲས་བུ་ཡིན། སྤྱི་བོ་
ནས་ཕྱོགས་ཐམས་ཅད་དུ་གྱེས་པས་རྩ་རིང་རིང་རྣམས་རང་གི་འདོམ་རེ་ཙམ།
ཐུང་བ་རྣམས་སྒྲའི་རྩེ་མོ་ཙམ། ཁབ་ཀྱི་རྩེ་མོ་ཙམ། ལུས་རྩའི་དྲྭ་བར་འབྲེལ།
འཁོར་ལོ་བཞིར་རྩ་མདུད་བཞིར་ཆགས་ནས་མའི་མངལ་དུ་ཟླ་བ་ཧྲིལ་པོ་དགུ་ངོ་
གཅིག་དང་བཅུ་སྡད་ནས་ཕྱིར་སྐྱེ་བ་སྤྲུལ་པའི་སྐུ་འཇིག་རྟེན་དུ་བྱོན་པ་དང་ཆོས་
མཐུན་པར་སྐྱེ། དེས་དང་པོ་ལུས་ཆགས་པ་དང་སྦྱར་ནས་བཤད།
བར་དུ་གནས་པ་དང་སྦྱར་ནས་འཆད་ན། ལས་ཀྱི་རླུང་གི་བསྐུལ་བའི་ཐ་
མལ་གྱི་ལྟེ་བའི་མེ་དེ་ སེམས་ཅན་དེའི་ལས་ཀྱི་རླུང་གི་བསྐུལ་བའི། ལས་ལ་
བཅོམ་ལྡན་ཤེས་རབ་སྤྱོད། །སེམས་ཅན་གྱི་ལས་ཀྱི་རླུང་གིས་བསྐུལ་བ་དེ་ལ།
བཅོམ་ལྡན་ཤེས་རབ་ཐ་མལ་གྱི་ལྟེ་བའི་མེ་དེས་སྤྱོད་པར་བྱེད་པ་ཡིན། ཇི་ལྟར་
བྱས་པ་དེ་བཞིན་སྤྱོད། །ཕྱི་འབྱུང་བའི་མེ་དེས་བཅུད་ཀྱི་དངས་སྙིགས་འབྱེད་དེ།
སྙིགས་མ་བར་བུར་ལ་སོགས་པ་སེལ་ཞིང་དངས་མ་རྩ་སྔོན་ལ་སོགས་པ་བསྐྱེད་
པ་བཞིན་དུ། ཐ་མལ་གྱི་མེ་དེས་ཟས་ཀྱི་དངས་སྙིགས་འབྱེད། སྙིགས་མ་དྲི་ཆེན་
དང་དྲི་ཆུར་བྱས་ནས་ཕྱིར་བསལ། དྭངས་མ་བྱང་ཆུབ་སེམས་ཀྱི་ཐིག་ལེར་བྱས་
ནས་གྱེན་ལ་སྤེལ་བའི་ལས་བྱེད་པས་ན། ཇི་ལྟར་བྱས་པ་དེ་བཞིན་སྤྱོད། །ཟེར་
བ་ཡིན།
རྒྱུ་མཐུན་ཞེས་ནི་རབ་ཏུ་བསྒྲགས། །ལྟེ་བར་གཏུམ་མོའི་མེས་ཟས་ཀྱི་
དངས་སྙིགས་འབྱེད་པ་ལ། སྙིགས་མ་དྲི་ཆེན་དང་དྲི་ཆུར་བྱས་ནས་ཕྱིར་བསལ།
234 -213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དྭངས་མ་བྱང་ཆུབ་སེམས་ཀྱི་ཐིག་ལེར་བྱས་ནས་གྱེན་དུ་སྤེལ་བའི་ལས་བྱེད་པ་
ལ་རྒྱུ་མཐུན་གྱི་འབྲས་བུ། ལྟེ་བ་ནས་སྙིང་ཁར་འཕངས་པས་སྙིང་ཁར་བྱང་ཆུབ་
སེམས་ཀྱི་ཐིག་ལེ་དེ་བས་ཆེར་རྒྱས་པ་ལ། ལས་ཆུང་འབྲས་བུ་ཆེ་བའི་ཕྱིར། །ལྟེ་
བར་ཟས་ཀྱི་དངས་སྙིགས་ཕྱེ་ཟིན་པས་ལས་ཆུང་། སྙིང་ཁར་བྱང་སེམས་ཆེར་
རྒྱས་པས་འབྲས་བུ་ཆེ་བའི་ཕྱིར། རྣམ་པར་སྨིན་པ་དེ་ལས་བཟློག །རྒྱུ་མཐུན་གྱི་
འབྲས་བུ་ལས་ལོག་ནས་རྣམ་པར་སྨིན་པའི་འབྲས་བུ་ཡིན། སྙིང་ཁར་རྩ་དང་
ཁམས་ཐིག་ལེ་ལ་སོགས་པ་རྒྱས་པས་ཡུལ་དང་ཕྱོགས་ལ་སོགས་པ་ལ་མི་སྨོན་
པར་གནས་པ་ཡིན། སྙིང་ཁ་ནས་མགྲིན་པར་འཕངས་པས་མགྲིན་པར་བྱང་ཆུབ་
སེམས་ཀྱི་ཐིག་ལེ་དེ་བས་ཆེར་རྒྱས་པ་ལ། བསྐྱེད་པ་སྐྱེས་བུ་བྱེད་པ་ཉིད། །སྐྱེས་
བུ་བྱེད་པའི་འབྲས་བུ་མགྲིན་པ་ནས་སྤྱི་བོར་འཕངས་པས་སྤྱི་བོར་བྱང་ཆུབ་
སེམས་ཀྱི་ཐིག་ལེ་ཤིན་ཏུ་ཆེར་རྒྱས་པ་ལ། རྣལ་འབྱོར་དག་ཕྱིར་དྲི་མེད་ཉིད། །དྲི་
མ་མེད་པའི་འབྲས་བུའམ་བདག་པོའི་འབྲས་བུ་ཡིན། སྤྱི་བོ་ནས་མགྲིན་པར་
བབས་པས་མགྲིན་པ་ཡན་བཅད་དུ་ལུས་ལ་ཕན་འདོགས་ནུས། མགྲིན་པ་ནས་
སྙིང་ཁར་བབས་པས་སྙིང་ཁ་ཡན་བཅད་དུ་ལུས་ལ་ཕན་འདོགས་ནུས། སྙིང་ཁ་
ནས་ལྟེ་ བར་བབས་པས་ལྟེ་བ་ཡན་བཅད་དུ་ལུས་ལ་ཕན་འདོགས་ནུས། ལྟེ་བ་
ནས་ཕྱོགས་ཐམས་ཅད་དུ་བབས་པས་སྐྲ་དང་སེན་མོ་ལ་སོགས་པ་ཀུན་བསྣུམ་
པར་བྱེད་པ་ཁམས་བྱང་ཆུབ་སེམས་ཀྱི་ཐིག་ལེ་ལ་ཟེར་བ་ཡིན། དེ་བར་དུ་གནས་
པ་དང་སྦྱར་ནས་བཤད།
ད་ཐ་མལ་ལམ་དུ་བཟློག་ནས་སྒོམ་པ་དང་སྦྱར་ནས་འཆད་ན། རབ་ཏུ་
བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་གནས་
234-214



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཁང་ ཡིད་ དང༌ མཐུན་ པར། སྟན་ བདེ་ བའི་ སྟེང་ དུ་ ལུས་ བཅོས། རླུང་ནང་ དུ་
བསྡིགས་པའི་དུས་སུ། ལས་ཀྱི་རླུང་གིས་བསྐུལ་བ་ཡིས། །ལྟེ་བ་ན་གཏུམ་མོ་ཡེ་
ཤེས་ ཀྱི་མེ་དེ་ གཡས་ རྩ་ གཡོན་རྩ་ གཉིས་ཀྱི་རླུང་གིས་བསྐུལ་བའི། ལས་ལ་
བཅོམ་ལྡན་ཤེས་རབ་སྤྱོད། །གཡས་རྩ་དང་གཡོན་རྩའི་རླུང་གིས་བསྐུལ་བའི་
པས་དེ་ལ། བཅོམ་ལྡན་ཤེས་རབ་གཏུམ་མོ་ཡེ་ཤེས་ཀྱི་མེས་སྤྱོད་པར་བྱེད།
ལྟར་བྱས་པ་དེ་བཞིན་སྤྱོད། །ཐ་མལ་གྱི་ལྟེ་བའི་མེ་དེས་ཟས་ཀྱི་དངས་སྙིགས་
འབྱེད་པ་བཞིན་དུ། གཏུམ་མོ་ཡེ་ཤེས་ཀྱི་མེས་ཤེས་པའི་དངས་སྙིགས་འབྱེད་
པར་ བྱེད་ པས་ན། ཇི་ལྟར་ བྱས་ པ་དེ་ བཞིན་སྤྱོད། །རྒྱུ་མཐུན་ཞེས་ནི་རབ་ཏུ་
བསྒྲགས། །རླུང་ནང་དུ་བསྡིགས་ལྟེ་བ་ན་གཏུམ་མོའི་མེ་འབར་བ་ལ་རྒྱུ་མཐུན་གྱི་
འབྲས་བུ། དེ་ལས་ཀྱང་རླུང་ནང་དུ་བསྡིགས་པས་ལྟེ་བ་ནས་ གཏུམ་མོའི་མེ་
འབར་ནས་སྙིང་ཁར་ཕྱིན་པའི་དུས་སུ། ལས་ཆུང་འབྲས་བུ་ཆེ་བའི་ཕྱིར། །ལས་
ཆུང་རྣམ་པར་རྟོག་པ་ད་ཅི་བས་ཤས་ཆུང་བདེ་བ་ད་ཅི་བས་ཤས་ཆེ་བའི་ཕྱིར།
རྣམ་པར་སྨིན་པ་དེ་ལས་བཟློག །སྒྱུ་མཐུན་གྱི་འབྲས་བུ་ལས་ལོག་ནས། རྣམ་
པར་སྨིན་པའི་འབྲས་བུ་ཡིན།
དེ་ལས་ཀྱང་གྱེན་དུ་འབར་མགྲིན་པར་ཕྱིན་པའི་དུས་སུ་སྤྱི་བོའི་ཧཾ་ཞུ་ནི་
མ་ཞུ། ཞུར་ནི་ཉེ་བའི་དུས་སུ། བསྐྱེད་པ་སྐྱེས་བུའི་བྱེད་པ་ཉིད། །ཉམས་མྱོང་
ཆེར་སྐྱེས་པ་དེ་སྐྱེས་པ་དེ་སྐྱེས་བུའི་བྱེད་པའི་རྩོལ་བ་ལས་བྱུང་བས། སྐྱེས་བུ་
བྱེད་པའི་འབྲས་བུ་ཡིན། །མགྲིན་པ་ནས་གྱེན་དུ་འབར་སྤྱི་བོའི་ཧཾ་ལས་བྱང་ཆུབ་
སེམས་ཀྱི་ཐིག་ལེ་བབས། ལྟེ་བའི་གཏུམ་མོའི་མེ་ལ་བཅིང་ཞིང་ཐིམ། ལྟེ་བའི་
གཏུམ་མོ་འབར་འཛག་ལ་བརྟེན་ནས་བདེ་སྟོང་ཀྱི་ཉམས་མྱོང་རྒྱུད་ལ་སྐྱེས་པའི་
234 --215



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དུས་སུ། རྣལ་འབྱོར་དག་ཕྱིར་དྲི་མེད་ཉིད། །རྣལ་འབྱོར་པ་གང་ཟག་དེའི་རྒྱུད་
ཀྱི་སྤང་བྱའི་དྲི་མ་དག་པའི་དུས་སུ། དྲི་མ་མེད་པའི་འབྲས་བུའམ་སྔར་མ་སྐྱེས་
པའི་ ཉམས་ སུ་མྱོང་བ་གསར་ དུ་ སྐྱེས་ པའི་ འབྲས་ བུ་ ཡིན་པས། བདག་པོའི་
འབྲས་བུ་ཟེར། དེ་ཐ་མལ་ལམ་དུ་ལྡོག་ནས་བསྒོམས་པ་དང་སྦྱར་ནས་བཤད།
དེ་ རྣམས་ ཀྱིས་ ཆོས་ དཀོན་མཆོག་རྒྱས་པར་བཤད། དེས་ཆོས་དཀོན་མཆོག་
མདོར་ བསྟན། རྒྱས་པར་བཤད། མཇུག་བསྡུ་ གསུམ་ གྱིས་ ཆོས་ དཀོན་མཆོག་
རང་གི་ལུས་ལ་ཚང་བར་བསྟན།
ད་ དགེ་ འདུན་ དཀོན་ མཆོག་ ཚང་ བར་ སྟོན། དགེ་ འདུན་ ཐམས་ ཅད་
བསྡུས་ན་ཉན་ཐོས་ཀྱི་དགེ་འདུན་དང་བྱང་ཆུབ་སེམས་དཔའི་དགེ་འདུན་གཉིས་
ཡིན། དེ་ལ་བྱང་ཆུབ་སེམས་དཔའི་དགེ་འདུན་ཚང་ཚུལ་འོག་ནས་སྟོན། ཉན་
ཀྱི་དགེ་འདུན་ཐམས་ཅད་བསྡུས་ན་སྡེ་པ་བཞིར་འདུས། སྡེ་པ་བཞི་ཡང་རང་
གི་ལུས་ཀྱི་རྩའི་འཁོར་ལོ་བཞིར་ཚང་། ཚང་བྱས་ནས་བཞག་པས་ཆོག་གམ་སྙམ་
ན་དེས་མི་ཆོག་ཚང་བའི་འཐད་པའམ་ཤེས་བྱེད་དམ་རྒྱུ་མཚན་ཞིག་དགོས་པས།
ལྟེ་བ་སྤྲུལ་པའི་འཁོར་ལོ་དེར་གནས་བརྟན་པར་འཇོག་པའི་འཐད་པ་སྟོན་པ།
གང་ཕྱིར་སྤྲུལ་པ་གནས་བརྟན་ཕྱིར། །རྒྱུ་མཚན་གང་གི་ཕྱིར་ལྟེ་བ་སྤྲུལ་
པའི་འཁོར་ལོར་གནས་བརྟན་པར་འཇོག་པའི་འཐད་པ་གང་ཡིན་ན། སྤྲུལ་པའི་
འཁོར་ལོར་གནས་བརྟན་ཉིད། །གནས་བརྟན་པའི་སྡེ་པ་དེ་ཆགས་སྔ་ལ་བཟའ་
མི་མང་བ་བཞིན་དུ། ལྟེ་བར་ ཡང་ཆགས་སྔ་ སྟེ་ལུས་མ་ཆགས་ན་མ་ཆགས།
ཆགས་ན་དང་པོ་ལྟེ་བ་ནས་ཆགས། བཟའ་མི་མང་སྟེ་ལྟེ་བར་རྩ་མདུད་དྲུག་ཅུ་རྩ་
བཞིའི་བདག་ཉིད་ཅན་དུ་ཡོད་པས་དེར་ཆོས་མཐུན་པ་ཡིན། སྙིང་ཁར་ཡོད་པར
234-216



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
སྨྲ་བའི་སྡེ་པར་འཇོག་པའི་འཐད་པ། ཆོས་ནི་སྨྲ་བར་འབྱུང་བའི་ཕྱིར། །འཇིག་
རྟེན་དང་འཇིག་རྟེན་ལས་འདས་པའི་ཆོས་ཐམས་ཅད་ངག་ཏུ་སྨྲས་ནས་འབྱུང་བ་
སེམས་ཀྱི་སྒྲོ་འདོགས་གཅོད་པའི་ཕྱིར། ཆོས་ཀྱི་འཁོར་ལོར་ཐམས་ཅད་ཡོད། །
ཡོད་པར་སྨྲ་བའི་སྡེ་པ་དེ་སྡོམ་པ་ཐམས་ཅད་རྫས་ཡོད་དུ་སྨྲ་བ་བཞིན་དུ། སྙིང་
ཁར་ཡོད་པ་དང་མེད་པའི་ཆོས་ཐམས་ཅད་ཤེས་པར་བྱས་ནས་སེམས་ཀྱི་སྒོ་
འདོགས་བཅད། ངག་ཏུ་སྨྲ་བར་བྱེད་པས་དེར་ཆོས་མཐུན་པ་ཡིན།
མགྲིན་པར་ཀུན་གྱིས་བཀུར་བའི་སྡེ་པར་འཇོག་པའི་འཐད་པ། གང་ཕྱིར་
མགྲིན་ པར་ ཀུན་བཀུར་ ཕྱིར། །རྒྱུ་མཚན་གང་གི་ཕྱིར་མགྲིན་ པར་ ཀུན་ གྱིས་
བཀུར་བའི་སྡེ་པར་འཇོག་པའི་འཐད་པ་ཅི་ཡིན་སྙམ་ན། ལོངས་སྤྱོད་འཁོར་ལོར་
ཀུན་བཀུར་ཉིད། །ཀུན་གྱིས་བཀུར་བའི་སྡེ་པ་དེ་སྡེ་པ་རྣམས་ཀྱི་ནང་ནས་བཀུར་
བའི་འོས་ལྟ་བུར་འདུག་པ་དེ་བཞིན་དུ། མགྲིན་པར་ཡང་ཟས་ཁོ་བ་དང་མངར་
བ་ལ་སོགས་པ་རོ་དྲུག་པོ་ཀུན་གྱིས་བཀུར་ཞིང་ལོངས་སྤྱོད་པས་དེར་ཆོས་མཐུན་
པ་ཡིན། སྤྱི་བོར་དགེ་འདུན་ཕལ་ཆེན་པའི་སྡེ་པར་འཇོག་པའི་འཐད་པ་གང་ཡིན་
སྙམ་ན། གང་ཕྱིར་བདེ་ཆེན་མགོར་གནས་པས། །རྒྱུ་མཚན་གང་གི་ཕྱིར་སྤྱི་བོ་
བདེ་བ་ཆེན་པོའི་འཁོར་ལོར་དགེ་འདུན་ཕལ་ཆེན་པོའི་སྡེ་པར་འཇོག་པའི་འཐད་
པ་གང་ཡིན་ན། བདེ་བའི་འཁོར་ལོར་དགེ་འདུན་ཆེ། །དགེ་འདུན་ཕལ་ཆེན་པོའི་
སྡེ་པ་དེ་སྡེ་པ་རྣམས་ཀྱི་ནང་ནས་བཟའ་མི་ཉུང་ལ་བདེ་སྐྱིད་ཆེ་བར་འདུག་པ་
བཞིན་དུ་སྤྱི་བོར་ཡང་བཟའ་མི་ཉུང་སྟེ་ཧིཾ་འཁྱོག་པོ་གཅིག་ལས་མེད་བདེ་སྐྱིད་ཆེ་
སྟེ་བྱང་ཆུབ་སེམས་ཀྱི་ཐིག་ལེ་འབབ་ཀྱང་སྤྱི་བོ་ནས་འབབ། གནས་ཀྱང་སྤྱི་བོ་ན་
གནས། བྱང་སེམས་རྒྱས་ཀྱང་སྤྱི་བོ་ནས་རྒྱས་པས་དེར་ཆོས་མཐུན། སྡེ་པ་ཞེས་
234 --217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
བྱ་སྐུ་རུ་བརྗོད། །བྱ་བ་འདི་ཞེས་པ་བཅུག་པའི་ཚིག་ཡིན་པས། སྡེ་ཞེས་བྱ་བ་
འདི་ལུས་ཀྱི་རྩའི་འཁོར་ལོ་བཞིར་ཚང་བས། སྡེ་པ་ཞེས་བྱ་ལུས་སུ་བརྗོད། །བྱ་
བར་འོང་གསུངས།
ད་ལུས་སྤྲུལ་པའི་སྐུར་གཏན་ལ་འབེབས་པའི་ཐེ་ཚོམ་སེལ་བ་སྟོན་པ།
ལྟོ་བ་གནས་སུ་བརྗོད་པར་བྱ། །ལུས་ལ་རང་བཞིན་གྱིས་སྐུ་གསུམ་ཚང་བས།
ཤི་བ་སྟོང་པ་ཆོས་ཀྱི་སྐུ། བར་དོ་ལོངས་སྤྱོད་རྫོགས་པའི་སྐུ། མའི་མངལ་དུ་
གཟུགས་གྲུབ་ནས་ད་ལྟ་གནས་ཚད་པོ་འདི་སྐྱེ་བ་སྤྲུལ་པའི་སྐུ་ཡིན་པས། མའི་ལྟོ་
བ་དེ་གཙུག་ལག་ཁང་ངམ་ཁང་བཟངས་ཀྱི་གནས་སུ་བརྗོད་པར་བྱ། སྐྱེ་གནས་
འདོད་ཆགས་བྲལ་བར་འགྱུར། །སྐྱེ་གནས་མའི་མངལ་ན་གནས་པའི་དུས་སུ་
རླུང་ཨ་ཝ་དྷཱ་ཏི་ནས་རྒྱུ་བས་རྣམ་པར་རྟོག་པ་ཤས་ཆུང་བས་འདོད་ཆགས་དང་
བྲལ་བར་འགྱུར། མངལ་གྱི་ཁྲུ་མ་ཆོས་གོས་ཉིད། །མངལ་གྱི་ཁྲུ་མ་དེ་ཆོས་གོས་
ཀྱི་ ཚུལ་ཡིན། དེ་བཞིན་མ་ནི་མཁན་པོ་ཉིད། །མ་ མཁན་པོའི་ཚུལ། ཕ་སློབ་
དཔོན་གྱི་ཚུལ། མགོ་བོར་ཐལ་མོ་སྦྱར་བ་ཕྱག །དེའི་དུས་སུ་མགོ་བོར་ཐལ་མོ་
སྦྱར་ནས་བྱུང་ བ་ དེ། སྐྱེས་ གནས་ ཕྱག་ འཚལ་བའམ་ཁྲིམས་ནོད་ པའི་ ཚུལ།
སྔགས་ཀྱི་བཟླས་པ་ཨ་དང་ཧཾ། །རླུང་འགྲོ་འོང་སྔགས་ཀྱི་བཟླས་པའི་ཚུལ་ཡིན།
ཇི་ལྟར་དུ་ཡིན་ན། སྐྱེ་གནས་འཁོར་ལོའི་རྣམ་པ་ཨ། །སྐྱེ་གནས་ལྟེ་བ་ན་
རྩའི་ཡི་གེ་རང་ཆས་སུ་ཡོད། བདེ་ཆེན་གྱི་ནི་རྣམ་པ་ཧཾ། །སྤྱི་བོ་ན་རྩའི་ཡི་གེ་ཧཾ་
རང་ཆས་སུ་ཡོད། ཕྱིར་སྐྱེ་བའི་གནས་སུ་ལྟེ་བའི་རྩའི་ཡི་གེ་ཨའི་རླུང་དྲངས། སྤྱི་
བོའི་ཧཱུྃ་ལ་ཕོག་པས། ཨ་ཧཾ་ཨ་ཧཾ་ཞེས་ཟེར་ཞིང་ཕྱིར་བྱུང་བ་དེ་སྔགས་ཀྱི་བཟླས་
པའི་ཚུལ་ཡིན། གཅེར་བུ་སྐྲ་དང་ཁ་སྤུ་བྲེགས། །ལུས་གཅེར་བུར་བྱུང་བ་དེ་སྐྲ་
234 - 218



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རྗེ་
དང་ཁ་སྤུ་བྲེགས་པའི་ཚུལ་ཡིན། སྔགས་འདོན་སྐྱེས་པའི་དགེ་སློང་ཉིད། །ངག་
ཏུ་སྔགས་འདོན་ཞིང་ལུས་ཕྱིར་སྐྱེ་བ་དེ། རབ་ཏུ་བྱུང་བའི་དགེ་སློང་དང་ཚུལ་
མཐུན།
ལྟར་ དུ་ མཐུན་ ན། འགྲོ་ བའི་ བྱ་བ་ ཁྲིམས་ ཀྱི་གནས། །སྤྱོད་ ལམ་
ཐམས་ཅད་དུ་འགྲོ་བའི་བྱ་བ་ཁྲིམས་ཀྱི་བསླབ་བྱའི་ཚུལ་དུ་གནས། འདི་དག་
རྐྱེན་གྱིས་སེམས་ཅན་རྣམས། །སེམས་ཅན་འདི་རྣམས་རྣམ་པར་རྟོག་པ་གློ་བུར་
གྱི་དྲི་མས་སྒྲིབ་པའི་སེམས་ཅན་དུ་གྱུར་ཀྱང་
། སངས་རྒྱས་ཉིད་དུ་ཐེ་ཚོམ་མེད། །
གློ་བུར་གྱི་དྲི་མ་དག་ཙམ་ན། སྐྱེ་བ་རྣམ་པར་དག་པའི་སྟོབས་ཀྱིས་སངས་རྒྱས་
ཉིད་དུ་འགྲུབ་པ་ཐེ་ཚོམ་མེད། ཟླ་བ་བཅུ་ཡང་ས་རྣམས་ཉིད། །མའི་མངལ་དུ་ཟླ་
བ་ཧྲིལ་པོ་དགུ་ངོ་གཅིག་དང་བཅུ་སྡོད་པ་དེ། ཕ་རོལ་ཏུ་ཕྱིན་པ་དང་སྒོ་བསྟུན་
ནས་ས་བཅུ་བགྲོད་པའི་ཚུལ། སེམས་ཅན་ས་བཅུའི་དབང་ཕྱུག་གོ །ཕྱིར་འབྱུང་
བ་སངས་རྒྱས་ཀྱི་ས་དང་བཅུ་གཅིག་གི་ཚུལ་དུ་བྱས་ནས། དོན་ལ་རབ་ཏུ་བྱུང་
བའི་དགེ་སློང་ངམ། སྤྲུལ་པའི་སྐུ་འཇིག་རྟེན་དུ་འབྱོན་པ་དང་ཆོས་མཐུན་པར་སྐྱེ།
དེ་ལ་ངོ་མཚར་བས་འཁོར་རྣམས་བརྒྱལ་བ་བསླང་བ་སྔོན་དུ་འགྲོ་བས་སེམས་
ཅན་སངས་རྒྱས་ཡིན་ཀྱང་མ་རྟོགས་པར་བསྟན་པ་ནི། དེ་ནས་ལུས་སྤྲུལ་པའི་
སྐུར་གཏན་ལ་འབེབས་པ་བཤད་པའི་རྗེས་དེ་ནས། རྣལ་འབྱོར་མ་བདག་མེད་མ་
ལ་སོགས་པའི་ལྷ་མོ་ཐམས་ཅད་འདི་ལྟ་སྟེ། སྤྱན་མ་དང༌། མཱ་མ་ཀཱི་དང་
། གོས་
དཀར་མོ་དང་། སྒྲོལ་མ་དང་
། ཁྲོ་གཉེར་ཅན་དང་། ཙུན་དཱ་དང་། པཎྜ་རི་ཁྲོད་མ་
དང་། འོག་ཞལ་མ་དང་། དེ་དག་ལ་སོགས་པའི་རི་རབ་ཀྱི་རྡུལ་ཕྲ་རབ་དང་
མཉམ་པའི་རྣལ་འབྱོར་མ་རྣམས་ལུས་དཀོན་མཆོག་གསུམ་དུ་གཏན་ལ་འབེབས་
234-219



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པ་དང་། ལུས་སྤྲུལ་པའི་སྐུར་གཏན་ལ་འབེབས་པའི་ཚིག་འདི་དག་ཐོས་ནས་
མཆོག་ཏུ་ངོ་མཚར་བར་གྱུར་ནས། སེམས་བརྒྱལ་བ་དང་སྐྲག་པ་དང་། ལུས་ས་
ལ་འགྱེལ་བ་དང་འདར་བ་ལ་སོགས་པར་གྱུར་ཏོ། །
ཡང་རྡོ་རྗེ་ཅན་གྱིས་བསྐྱར་བའི་ཚིག་ཡིན། གང་ལ་བསྐྱར་ན་ཁར་ཙང་
བརྟག་པ་དང་པོའི་ལེའུ་བཅུ་པ་དེར་རྟོག་བཅས་ཀྱི་དགའ་བ་ལ་བརྟེན་ནས་རྟོག་
མེད་ལྷག་ཅིག་སྐྱེས་པའི་ཡེ་ཤེས་རྒྱུད་ལ་སྐྱེ་བྱས་པས། འཁོར་རྣམས་བརྒྱལ་
འགྱེལ་ནས་སློང་དགོས་བྱུང༌། འདིར་ཡང་ལུས་དཀོན་མཅོག་གསུམ་དུ་གཏན་ལ་
འབེབས་པ་དང་། ལུས་སྤྲུལ་པའི་སྐུར་གཏན་ལ་འབེབས་པའི་ཚིག་འདི་ཐོས་
པས། འཁོར་ རྣམས་ བརྒྱལ་ འགྱེལ་ ནས་ སློང་ དགོས་ པར་ བྱུང་ བས་ ན། ཡང་
བསྐྱར་བའི་ཚིག་ ཡིན། རྡོ་ རྗེ་ ཅན་ གྱིས་ སྔོན་འབྱུང་ གི་ འཁོར་ ལྷ་མོ་དེ་རྣམས་
ཐམས་ཅད་བརྒྱལ་བར་གཟིགས་ནས། བསླང་བའི་ཕྱིར་ཡང་དག་པར་བསྟོད་པ།
ལྷ་མོའི་ཡོན་ཏན་བརྗོད་པ། ས་དང་ཆུ་རླུང་བྱིན་ཟ་ཡི། །འབྱུང་བ་ས་རྣམ་པར་
དག་པ་སྤྱན་མ། ཆུ་རྣམ་པར་དག་པ་མཱ་མ་ཀཱི། རླུང་རྣམ་པར་དག་པ་སྒྲོལ་མ།
བྱིན་ཟ་མེ་རྣམ་པར་དག་པ་གོས་དཀར་མོ་ཡིན་པས། འབྱུང་བ་བཞི་རྣམ་པར་
དག་པའི་བདག་ཉིད་ཅན་གྱི། ལྷ་མོ་སྣོད་ཅན་ཁྱོད་ཉིད་ལ། །གང་ཞིག་སུས་ཀྱང་
མི་ཤེས་པ། །རྟེན་གྱི་གང་ཟག་གང་ཞིག་ བྱང་ཆུབ་སེམས་ཀྱི་ངོ་བོ་གཉུག་མ་
གཉིས་སུ་མེད་པའི་དོན་དེ་སུས་ཀྱང་མི་ཤེས་པས། དེ་ཉིད་ང་ཡིས་བཤད་ཀྱིས་
ཉོན། །བྱང་ཆུབ་སེམས་ཀྱི་ངོ་བོའི་གནས་ལུགས་དེ་ནི། སྟོན་པ་རྡོ་རྗེ་འཆང་ངས་
བཤད་ཀྱིས་སྤྲོ་ཡིས་ཉོན་ཅིག །དེ་ནས་བཅོམ་ལྡན་འདས་ཀྱིས་ལྷ་མོ་ལ་བསྟོད་
པའི་གསུང་རྨི་ལམ་ལྟ་བུ་ཉེ་བར་ཐོས་ནས། ལྷ་མོ་དེ་རྣམས་ཐམས་ཅད་སྲོག་རྙེད་
234-220



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པ་བརྒྱལ་སངས་པར་གྱུར་ཏོ། །
བཅོམ་ལྡན་འདས་ཀྱིས་བཀའ་སྩལ་པ། སེམས་ཅན་ཐམས་ཅད་སངས་
རྒྱས་ཉིད། །སེམས་ཅན་གྱི་རྒྱུད་ལ་ཟག་པ་མེད་པའི་ས་བོན་རང་ཆས་སུ་གྲུབ་
པས། རང་བཞིན་གྱིས་སངས་རྒྱས་ཀྱི་བདག་ཉིད་ཡིན། འོ་ན་སེམས་ཅན་ཐམས་
ཅད་ འབད་ པ་ མེད་ པར་ གྲོལ་ བར་ ཐལ་ སྙམ་ན། འོན་ ཀྱང་ གློ་བུར་དྲི་མས་
བསྒྲིབས། །དེ་ ཉིད་ བསལ་ན་ སངས་རྒྱས་ཉིད། །ཉོན་མོངས་ པའི་ དྲི་མ་དང་།
ཤེས་བྱའི་དྲི་མ་དེ་ཉིད་བསལ་ན། སངས་རྒྱས་ཉིད་ཡིན། ལྷ་མོས་གསོལ་པ།
བཅོམ་ལྡན་འདས་ཞེས་བོས་ནས། དེ་དེ་བཞིན་ཏེ་གཉུག་མ་གཉིས་སུ་མེད་པའི་
ཡེ་ཤེས་དེ་རྟོགས་ན། རྣམ་པར་རྟོག་པ་དེ་བདེན་པ་ཡང་མ་མཆིས་ཤིང་
། གཉུག་
མ་གཉིས་སུ་མེད་པ་དེ་མ་རྟོགས་ན། རྣམ་པར་རྟོག་པ་དེ་རྫུན་པ་ཡང་མ་མཆིས་
སོ། །
བཅོམ་ལྡན་འདས་ཀྱིས་བཀའ་སྩལ་པ། གང་ཞིག་འཇིག་རྟེན་མི་ཤེས་པ། །
རྟེན་གྱི་གང་ཟག་གང་ཞིག་དུག་གི་སྔགས་མི་ཤེས་པ་ཞིག་གིས། བཙན་དུག་ཟོས་
པས་ བརྒྱལ་ བར་ འགྱུར། །དུག་ ཟོས་ པས་ བརྒྱལ་ བ་ འཆི་ བར་ འགྱུར། རྨོངས་
སྤངས་དེ་ཉིད་ཡིད་ཀྱིས་ནི། །རྨོངས་སྤངས་དུག་སྔགས་ཤེས་པ་ཞིག་གིས་དུག་
ཟོས་ན། དེ་ཡིས་དེ་ཉིད་ཡོངས་སུ་གཅོད། །སྙིང་རླུང་ལྡོག་པ་ ལ་སོགས་པ་ལ་
ཕན་པས། དུག་རང་སྨན་དུ་འགྲོ། དེ་བཞིན་ཞི་བའི་ཐབས་ཤེས་ཤིང་
། །དཔེ་དེ་
བཞིན་དུ་ཉོན་མོངས་པ་ རང་ ག་མ་ཞི་བའི་ཐབས། རིགས་མཐུན་གཉེན་པོར་
གཏོང་བ་འཐད་པ་དང་བཅས་པ་ཤེས་ཤིང༌
།
ཀྱེ་ཡི་རྡོ་རྗེར་ངལ་བསོས་ནས། །ཀྱེའི་རྡོ་རྗེའི་སྒོ་ནས་ངལ་བ་བསོས་པ་དེ་
234-221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དབང་བཞི་རྫོགས་པར་ཐོབ་པ་ཞིག་གིས་ལུས་སྦྱང་གཞི་སྦྱོང་བྱེད་བསྐྱེད་རིམ་
བསྒོམས་པས་སྦྱོང་བ་དང་
། ལུས་ལ་གནས་པའི་སེམས་ཀྱི་རྣམ་པར་རྟོག་པ་སྦྱང་
གཞི། སྦྱོང་བྱེད་ རྫོགས་ རིམ་བསྒོམས་པས་ སྦྱོང་བ་དང༌། གྲོགས་ དམ་ཚིག་ རྩ་
བའི་ལྟུང་བ་དང་བཅས་པ་ཤེས་ནས་ཉམས་སུ་བླངས་ན། ཀྱེའི་རྡོ་རྗེའི་སྒོ་
སེམས་ཉིད་ངལ་བསོས་པས་བྱ་བ་ཡིན་པས། མ་རིག་སོགས་པས་མི་འཛིན་ཞིང་
། །
མ་རིག་པས་དབུ་མཛད་པའི་ཆོས་རྟེན་འབྲེལ་བཅུ་གཉིས་ཀྱིས་མི་འཛིན་ཞིང་
།
གཏི་མུག་སོགས་པས་འཆིང་བ་ཡིན། །གཏི་མུག་ལ་སོགས་པ་ཉོན་མོངས་པ་དུག་
ལྔ་དུག་གསུམ་ཀུན་གྱིས་འཆིང་བ་མིན། རང་དང་གཞན་གྱི་རྟོགས་པ་ལས། །
རང་ལ་ཟག་པ་མེད་པའི་ཉམས་མྱོང་སྐྱེས་པའི་དུས་སུ། གཞན་སྣང་གྲགས་ཀྱི་
ཆོས་ཐམས་ཅད་བདེ་སྟོང་དབྱེར་མེད་ཀྱི་ཉམས་སུ་མྱོང་བར་སྐྱེས་ཤིང་རྟོགས་པ་
ལས། སངས་རྒྱས་མ་ཡིན་སེམས་ཅན་ནི། །དེའི་དུས་ན་སངས་རྒྱས་ལས་གཞན་
དུ་གྱུར་པའི་སེམས་ཅན་བྱ་བ། གཅིག་ཀྱང་ཡོད་མ་ཡིན་ཏེ། གཅིག་ཀྱང་མེད་དེ།
ཐམས་ཅད་བདེ་སྟོང་དབྱེར་མེད་ལས་མ་འདས་པ་ཡིན། མེད་ལུགས་ཇི་ལྟར་དུ་
མེད་ན། དམྱལ་བ་ཡི་དྭགས་བྱོལ་སོང་དང་
། །ངན་སོང་གསུམ་ཡིན།
ལྷ་དང་ལྷ་མིན་མི་རྣམས་དང་། །ལྷ་དང་ལྷ་མིན་དང་མིའི་འཇིག་རྟེན་དུ་
བཅས་པ་རྣམས་དང་། བཤང་བའི་སྲིན་བུ་ལ་སོགས་པ། །མཐའ་བཤང་བ་དང་།
འཇག་མིག་གི་སྲིན་བུ་ལ་སོགས་པའི་སེམས་ཅན་རྣམས། རྟོག་ཏུ་རང་བཞིན་བདེ་
བ་ཅན། །བདེ་སྟོང་དབྱེར་མེད་ཀྱི་རང་བཞིན་ལས་མ་འདས་པ་ཡིན། འོ་ན་དེ་
རྣམས་ཀྱིས་བདེ་སྟོང་གི་དོན་དེ་ཤེས་སམ་སྙམ་ན། ལྷ་དང་ལྷ་མ་ཡིན་གྱི་ཡང་། །
ལྷ་དང་ལྷ་མ་ཡིན་ངན་སོང་གསུམ་ལ་སོང་པ་རྣམས་ཀྱིས། བདེ་བ་གང་ཕྱིར་མི་
234-222



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཤེས་པ། །བདེ་སྟོང་གི་དོན་དེ་མ་ཤེས་པས་སྒྲོ་འདོགས་མི་ཆོད། སྒྲོ་འདོགས་མ་
ཆོད་པས་ལྡོག་མི་ཤེས། ལྡོག་མ་ཤེས་པས་འཁོར་བ་ནས་འཁོར་བར་སྐྱེ་བར་
འགྱུར། འཇིག་ རྟེན་ ཁམས་ ནི་ གང་ དུ་ ཡང་། འཇིག་ རྟེན་ གྱི་ ཁམས་ འདི་ འམ་
འཇིག་རྟེན་གྱི་ ཁམས་ གཞན་དག་ཏུ། སངས་རྒྱས་ གཞན་དུ་རྙེད་མི་འགྱུར། །
སེམས་ཅན་ལས་ལོགས་པའི་སངས་རྒྱས་བྱ་བ་གཞན་དུ་རྙེད་པར་མི་འགྱུར་ཞེས་
འདི་འཆའ། གཏན་ཚིག་ཅིའི་ཕྱིར་སྙམ་ན། སེམས་ཉིད་རྫོགས་པའི་སངས་རྒྱས་
ཉིད། །རང་གི་སེམས་ཉིད་འདི་ཁོ་ན་རྫོགས་པའི་སངས་རྒྱས་ཀྱི་ངོ་བོ་ཉིད་ཡིན་
པའི་ ཕྱིར། སངས་ རྒྱས་ གཞན་ དུ་ བསྟན་ དུ་ མེད། །སེམས་ ལས་ ལོགས་ པའི་
སངས་རྒྱས་བྱ་བ་གཞན་ལོགས་སུ་བསྟན་དུ་མེད།
དེ་རྣམས་ལ་སངས་རྒྱས་ཀྱི་རྒྱུ་ཡོད་ཀྱང་དངོས་སུ་མི་འགྲུབ་པོ་སྙམ་ན།
གདོལ་པ་སྨུག་མཁན་ལ་སོགས་པ། །གདོལ་པ་སྨིག་མ་མཁན་ལ་སོགས་པའི་
རིགས་ངན་རྣམས་ཡིན། གསོད་དོན་དོན་དུ་སེམས་ པ་པོ། །གསོད་དོན་ སྲོག་
གཅོད་པ་དང་མ་བྱིན་པར་ལེན་པ་ལ་སོགས་པ་རྣམས་ལ་དགའ་བ་མ་ཡིན། དེ་
རྣམས། ཀྱེ་ཡི་རྡོ་ རྗེའི་ ཐབས་ཤེས་ན། །དེ་རྣམས་ ཀྱིས་ སྔར་བྱས་ཀྱི་སྡིག་
འགྱོད་པ་བསྐྱེད། ཕྱིས་མི་བྱེད་པར་དམ་བཅའ། ཀྱི་རྡོ་ རྗེའི་སྒོ་ནས་དབང་བླང་
བསྐྱེད་རྫོགས་སྒོམ་པའི་ཐབས་ཤེས་ནས་ཉམས་སུ་བླང་
། འགྲུབ་འགྱུར་འདི་ལ་
ཐེ་ཚོམ་མེད། །ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་ཐེ་ཚོམ་མེད།
བྱིས་པ་མི་ཤེས་པས་བསྒྲིབས་པ། །བྱིས་པ་ལས་རྒྱུ་འབྲས་ལ་ཤེད་མ་ཕྱེ་བ་ཡིན།
མི་ཤེས་པའི་གཉིས་སུ་མེད་པའི་དོན་ཡི་ཤེས་ཤིང་
། ཉོན་མོངས་པའི་སྒྲིབ་པ་
དང༌། ཤེས་བྱའི་སྒྲིབ་པས་བསྒྲིབས་པ་ཡིན། འདི་ཡི་བགྲོད་པ་མི་ཤེས་པས། །
234 --223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཀྱེའི་རྡོ་རྗེ་འདིའི་སྒོ་ནས་སངས་རྒྱས་ཀྱི་སར་བགྲོད་པར་མི་ཤེས་པས། འགྲོ་བ་
དྲུག་གི་སྲིད་པའི་མཐར། །འགྲོ་བ་རིགས་དྲུག་གི་སྲིད་པའི་མཐའ་རུ། གང་ཞིག་
རྨོངས་པ་འཁོར་བར་འགྱུར། །རྟེན་གྱི་གང་ཟག་གང་ཞིག་ལྷན་ཅིག་སྐྱེས་པའི་ཡེ་
ཤེས་ཀྱི་དོན་ལ་རྨོངས་པས་འཁོར་བ་ནས་འཁོར་བར་སྐྱེ་བར་འགྱུར།
རྡོ་རྗེ་སྙིང་པོ་སྙིང་རྗེ་ཆེ། །རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་ནས། ཀྱེ་
ཡི་རྡོ་རྗེའི་ཐབས་སྙེད་ནས། །བཅོམ་ལྡན་འདས་ཀྱི་རྡོ་རྗེའི་སྒོ་ནས་དབང་བླང་།
བསྐྱེད་རྫོགས་བསྒོམས་པའི་ཐབས་རྙེད་ནས་ཉམས་སུ་བླངས་ན། གང་ཞིག་ཡུལ་
རྣམས་རྣམ་སྦྱོང་ཞིང༌། །རྟེན་གྱི་གང་ཟག་གང་ཞིག་གིས་ཡུལ་དང་ཡུལ་ཅན་ལ་
སོགས་པ་ལྷ་དང་ལྷ་མོར་བསྒོམ། ལྷ་དང་ལྷ་མོ་རྣམས་ལ་སྐྱེ་མེད་ཀྱིས་ རྒྱས་
བཏབ་ནས་བསྒོམས་པས། ཡུལ་དང་ཡུལ་ཅན་དུ་འཛིན་པའི་རྣམ་པར་རྟོག་པ་
སྦྱོང་ཞིང་
། དེས་ནི་བླ་མེད་རྙེད་པར་འགྱུར། །དེ་ལྟ་བུའི་རྟེན་གྱི་གང་ཟག་དེས་ནི་
བླ་ན་མེད་པའི་གོ་འཕང་ཕྱག་རྒྱ་ཆེན་པོ་མཆོག་གི་དངོས་གྲུབ་རྙེད་པ་ཐོབ་པར་
འགྱུར།
ད་ལྷ་མོ་བརྒྱད་ཀྱི་རྒྱ་འཆོལ་བའི་སྐྱོན་ཡང་བ་སྟོན་པ། རྡོ་རྗེ་སྙིང་པོས་
གསོལ་པ། བྱ་བ་ལ་སོགས་པས་སྟོན་པར་བྱེད། འདི་ཁར་ཙང་ལེའུའི་མགོ་ན་
མར་ལ། རིགས་འཆོལ་བསྒོམས་པའི་སྦྱོར་བ་ལས་དངོས་གྲུབ་མེད་ཅིང་གྲུབ་པ་
པོའང་མེད། ཟེར་ནས་ རིགས་འཆོལ་འབའ་ཞིག་ཏུ་ རྒྱས་བཏབ་ཅིང་ བསྒོམས་
ནས། ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པ་མེད་ཅིང༌
། སྒྲུབ་པ་པོ་རྟེན་གྱི་
གང་ཟག་ཀྱང་དམ་ཚིག་ཉམས་ཏེ་མེད་པར་འགྱུར་ཞེས་གསུངས། བཅོམ་ལྡན་
འདས་རང་གིས་དེ་ཀའི་རྩ་ན་མར་ལ་རྒྱས་འབའ་ཞིག་ཏུ་བཏབ་ནས་འདུག་པས།
234 --224



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དེ་ཀུན་རང་རྒྱ་འཆོལ་བར་མི་འགྱུར་ རམ་བྱས་ནས་འདྲི་བ། རྡོ་རྗེ་སྙིང་པོས་
གསོལ་བ། ས་ནི་པུཀྐ་སིར་བཤད་པ། །ལྷ་མོ་པུཀྐ་སཱི་དེ་འབྱུང་བ་སའི་ཁམས་
རྣམ་པར་དག་པ་ཡིན་པར་བརྟག་པ་དང་པོའི་ལེའུ་དགུ་པར་བཤད། གང་ཕྱིར་
གཏི་མུག་སྲ་བ་ཉིད། །རྣམ་པར་སྣང་མཛད་ཀྱི་སྐུའི་ རིགས་སམ། སྲ་བ་ སའི་
ཁམས་རྣམ་པར་དག་པ་ཡིན་པར་བརྟག་པ་ཕྱི་མའི་ལེའུ་གཉིས་པར་བཤད། སྐུ་
ནི་རྣམ་སྣང་ཉིད་གསུངས་པ། །རྣམ་པར་སྣང་མཛད་ཀྱི་སྐུའི་རིགས་ཀྱིས་པུཀྐ་སི་
སྐུའི་རིགས་ལ་རྒྱས་འདེབས་པར་རིགས་པ་ཡིན་པ་ལ།
ཇི་ ལྟར་ མི་བསྐྱོད་ ཕྱག་ རྒྱ་ ལགས། །མི་བསྐྱོད་ པས་ པུཀྐ་ སཱི་ ལ་ རྒྱས་
འདེབས་པ་དེ་རང་འཆོལ་བ་མ་ལགས་སམ་བྱས་ནས་དྲིས་པས། ལན།
ལྡན་འདས་ཀྱིས་བཀའ་སྩལ་པ། ལུས་སྤངས་ནས་ནི་སེམས་ཀྱིས་ནི། །ཟེར་ཡང་
།
སེམས་སྤངས་ནས་ནི་ལུས་ཀྱིས་ནི། །སེམས་ཀྱི་བདག་ཉིད་ཅན་མི་བསྐྱོད་པ་
སྤངས་ནས། ལུས་ཀྱི་བདག་ཉིད་ཅན་རྣམ་པར་སྣང་མཛད་ཀྱིས་པུཀྐ་སཱི་ལ་རྒྱས་
བཏབ་ན། མཛེས་པ་གཞན་དུ་མི་འགྱུར་རོ། །
སྐུས་ སྐུ་ལ་བརྒྱན་པས་ལུས་གཉིས་ ཡོད་པས་མཛེས། སེམས་མེད་ན་
གཞན་སེམས་ཅན་ གྱི་དོན་འགྲུབ་པར་མི་འགྱུར་བས། དེ་ཕྱིར་རྣམ་པར་སྣང་
མཛད་སེམས། །སེམས་མེད་ན་ལུས་གཉིས་ཀྱིས་སེམས་ཅན་གྱི་དོན་མི་འགྲུབ་
པའི་ཕྱིར། རྣམ་པར་སྣང་མཛད་སྐུའི་བདག་ཉིད་ཅན་དེ་སྤངས་ནས་སེམས་སམ་
ཐུགས་ཀྱི་བདག་ཉིད་ཅན་མི་བསྐྱོད་པས། སྐུ་ལ་ཐུགས་ཀྱི་ཕྱག་རྒྱས་གདབ། །
པུཀྐ་སཱི་སྐུའི་རིགས་ལ་སེམས་སམ་ཐུགས་ཀྱི་བདག་ཉིད་ཅན་མི་བསྐྱོད་པས་རྒྱས་
བཏབ་པས། ལུས་ལ་སེམས་ཀྱིས་འཆིང་བས་འཆིང་བྱེད་ཀྱི་ཕྱག་རྒྱ་བྱ་བ་ཡིན།
234-225



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྡོ་རྗེ་སྙིང་པོས་གསོལ་པ། ཆུ་ཁམས་རི་ཁྲོད་མར་བཤད་པ། །ལྷ་མོ་རི་ཁྲོད་མ་དེ་
འབྱུང་བ་ཆུའི་ཁམས་རྣམ་པར་དག་པ་ཡིན་པར་བརྟག་པ་དང་པོའི་ལེའུ་དགུ་པར་
བཤད། མི་བསྐྱོད་ཁུ་བའི་གཟུགས་ཅན་ཉིད། །མི་བསྐྱོད་པ་ཡང་ཁུ་བ་ཉིད་ཆུའི་
ཁམས་རྣམ་པར་དག་པ་ཡིན་པར་ཕྱི་མའི་ལེའུ་གཉིས་པར་བཤད། གཙོ་བོ་མི་
བསྐྱོད་ཕྱག་རྒྱས་ནི། །གཙོ་བོ་ཞེས་བོས་ནས། མི་བསྐྱོད་པའི་ཕྱག་རྒྱ་རི་ཁྲོད་མ་
ལ་ཕྱག་རྒྱ་རིགས། རི་ཁྲོ་མ་ལ་རྒྱས་འདེབས་པར་རིགས་པ་ཡིན་པ་ལ།
རྣམ་པར་སྣང་མཛད་ཀྱིས་རྒྱས་འདེབས་ཟེར་བ་དེ་ རང་ འཆོལ་བ་མ་
ལགས་ སམ་བྱས་ནས་དྲིས་པས། ལན་བཅོམ་ལྡན་འདས་ཀྱིས་བཀའ་སྩལ་པ།
སེམས་སྤངས་ནས་ནི་ལུས་ཀྱིས་ནི། །ཟེར་ཡང་
། ལུས་སྤངས་ནས་ནི་སེམས་ཀྱིས་
ནི། །ལུས་ཀྱི་བདག་ཉིད་རྣམ་པར་སྣང་མཛད་དེ་སྤངས་ནས། བདག་ཉིད་ཅན་མི་
བསྐྱོད་པས་རི་ཁྲོད་མ་ལ་རྒྱས་བཏབ་ན། གནས་པ་གཞན་དུ་མཐོང་མི་འགྱུར། །
སེམས་གཉིས་གནས་ཀྱང་ལུས་མེད་ན་གཞན་སེམས་ཀྱི་དོན་འགྲུབ་བམ་མཐོང་
བར་མི་འགྱུར་བས། དེ་ཕྱིར་སེམས་ནི་གཏི་མུག་འགྱུར། །ལུས་མེད་པར་སེམས་
གཉིས་ཀྱིས་སེམས་ཅན་གྱི་དོན་མི་འགྲུབ།
དེ་ཕྱིར་སེམས་ནི་གཏི་མུག་འགྱུར། །སེམས་སམ་ཐུགས་ཀྱི་བདག་ཉིད་
ཅན་མི་བསྐྱོད་པ་དེ་སྤངས་ནས། ཆོས་ཉིད་ལས་འབྱེད་པ་མེད་པའི་གཏི་མུག་གི་
བདག་ཉིད་ཅན་རྣམ་པར་སྣང་མཛད་དེས། ཐུགས་ལ་གཏི་མུག་ཕྱག་རྒྱས་གདབ། །
སེམས་སམ་ཐུགས་ཀྱི་བདག་ཉིད་ཅན་རི་ཁྲོད་མ་ལ་ཆོས་ཉིད་ལ་འབྱེད་པ་མེད་
པའི་གཏི་མུག་གི་བདག་ཉིད་ཅན། སྐུའི་རིགས་རྣམ་པར་སྣང་མཛད་ཀྱིས་རྒྱས་
བཏབ་པས། སེམས་ལ་ལུས་ཀྱིས་འཆིང་བས་འཆིང་བྱེད་ཀྱི་རྒྱ་བྱ་བ་ཡིན། རྡོ་རྗེ་
234-226



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྙིང་པོས་ གསོལ་པ། མེ་ནི་གདོལ་པ་མོར་བཤད་པ། །ལྷ་མོ་གདོལ་པ་མོ་དེ་
འབྱུང་བ་མེའི་ཁམས་རྣམ་པར་དག་པ་ཡིན་པར། བརྟག་པ་དང་པོའི་ལེའུ་དགུ་
པར་བཤད། འདོད་ཆགས་ཕྱག་རྒྱས་གདོལ་པ་མོ། །སྣང་བ་མཐའ་ཡས་ཀྱང་རྒྱུ་
མེ་འམ་འདོད་ཆགས་རྣམ་པར་དག་པ་ཡིན་པར། ཕྱི་མའི་ལེའུ་གཉིས་པར་བཤད།
རིགས་ཏེ་ཕྱག་རྒྱ་གཞན་མིན་ན། སྣང་བ་མཐའ་ཡས་ཀྱིས་གདོལ་པ་མོ་ལ་རྒྱས་
འདེབས་པར་རིགས་པ་ཡིན་པ་ལ་ཕྱག་རྒྱས་གཞན་མིན་ན།
ཇི་ལྟར་རིན་ཆེན་ཕྱག་རྒྱ་ལགས། །རིན་ཆེན་འབྱུང་ལྡན་གྱིས་གདོལ་པ་མོ་
ལ་རྒྱས་འདེབས་ཟེར་བ་དེ་རང་འཆོལ་བ་མ་ལགས་སམ་བྱས་ནས་དྲིས་པ། ལན།
བཅོམ་ལྡན་འདས་ཀྱིས་བཀའ་སྩལ་པ། གང་ཕྱིར་འདོད་ཆགས་ཁྲག་བཤད་པ། །
རྒྱུ་མཚན་གང་གི་ཕྱིར་གདོལ་པ་མོ་ལ་རིན་ཆེན་འབྱུང་ལྡན་གྱིས་རྒྱས་འདེབས་
པར་རིགས་སམ་སྙམ་ན། འདོད་ཆགས་ནི་ཁྲོག་ཏུ་བཤད་པ་ཡིན་ལ། ཁྲག་ནི་
རིན་ཆེན་འབྱུང་ལྡན་ཉིད། །རྒྱུ་མེ་འམ་དྲོད་ཀྱིས་ནི་ཁྲག་བསྐྱེད། ཁྲག་གིས་ནི་ཤ་
བསྐྱེད། ཤའམ་སེར་སྣ་རྣམ་པར་དག་པ་རིན་ཆེན་འབྱུང་ལྡན་ཡིན་པས། དྲོད་ནི་
ཁྲག་གི་རང་བཞིན་ཕྱིར། །མེའམ་དྲོད་ནི་ཁྲག་གི་རང་བཞིན་དུ་བཤད་པ་ཡིན་
པའི་ཕྱིར། འདོད་ཆགས་ སེར་སྣའི་ཕྱག་རྒྱས་གདབ། །རྒྱུ་མེའམ་འདོད་ཆགས་
རྣམ་པར་དག་པ་ལྷ་མོ་གདོལ་པ་མོ་ལ་འབྲས་བུ་ཤའམ། སེར་སྣ་རྣམ་པར་དག་
པ་ རིན་ཆེན་འབྱུང་ལྡན་གྱིས་ རྒྱས་བཏབ་པས་རྒྱུ་ལ་འབྲས་བུས་འཆིང་བས།
གཟུགས་སེམས་སུ་གོ་ལ་སེམས་གཟུགས་སུ་གོ་བྱ་བའི་བརྡའ་ཡིན།
རྡོ་རྗེ་སྙིང་པོས་གསོལ་པ། གང་ཕྱིར་གཡུང་མོ་རླུང་ཉིད་དེ། །རྒྱུ་མཚན་
གང་གི་ཕྱིར་ན། ལྷ་མོ་གཡུར་མོ་དེ་རླུང་གི་ཁམས་རྣམ་པར་དག་པ་ཡིན་པར།
234-227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བརྟག་པ་དང་པོའི་ལེའུ་དགུ་པར་བཤད། དོན་ཡོད་རླུང་གི་གཟུགས་ཅན་ཉིད། །
དོན་ཡོད་གྲུབ་པ་ཡང་འབྱུང་བ་རླུང་གི་ཁམས་རྣམ་པར་དག་པ་ཡིན་པར། ཕྱི་མའི་
ལེའུ་གཉིས་པར་བཤད། དོན་ཡོད་ཕྱག་རྒྱས་གཡུང་མོ་ལ། །དོན་ཡོད་གྲུབ་པའི་
ཕྱག་རྒྱས་ལྷ་མོ་གཡུང་མོ་ལ། གཙོ་བོ་ཕྱག་རྒྱས་རིགས་ པར་འགྱུར། །གཙོ་བོ་
ཞེས་བོས་ནས། དོན་ཡོད་གྲུབ་པའི་ཕྱག་རྒྱས། ལྷ་མོ་གཡུང་མོ་ལ་རྒྱས་འདེབས་
པར་རིགས་པ་ཡིན་པ་ལ། སྣང་བ་མཐའ་ཡས་ཀྱིས་རྒྱས་འདེབས་ཟེར་བ་དེ་རང་
འཆོལ་བ་མ་ལེགས་སམ་བྱས་ནས་དྲིས་པས།
ལན་ དུ།
བཅོམ་ ལྡན་ འདས་ ཀྱིས་ བཀའ་ སྩལ་ པ། འདོད་ ཆགས་ མ་
གཏོགས་ཕྲག་དོག་ནི། །རྒྱུ་འདོད་ཆགས་མ་གཏོགས་པའི་འབྲས་བུ་ཕྲག་དོག་བྱ་
བ། གཞན་དུ་འབྱུང་བ་མ་ཡིན་ཏེ། གནས་སྐབས་གཞན་དུ་འབྱུང་བ་མ་ཡིན་པས།
དེ་ཕྱིར་འདོད་ཆགས་ཕྱག་རྒྱུ་ཡིས། རྒྱུ་མཚན་དེའི་ཕྱིར་རྒྱུ་འདོད་ཆགས་རྣམ་པར་
དག་ པ་ སྣང་ བ་མཐའ་ ཡས་ ཀྱིས། མཁས་ པས་ གཡུང་མོ་ཕྱག་ རྒྱས་ གདབ། །
འབྲས་བུ་ཕྲག་དོག་གི་ངོ་བོ་ལྷ་མོ་གཡུང་མོ་ལ་རྒྱས་བཏབ་པས། འབྲས་བུ་ལ་
རྒྱུས་བཅིང་བས། སྣ་ཚོགས་སེམས་སུ་གོ་ལ། སེམས་ཉིད་རྣམ་པ་སྣ་ཚོགས་སུ་གོ་
བྱ་བའི་བརྡ་ཡིན། དེས་མཚམས་ཀྱི་ལྷ་མོ་བཞིའི་རྒྱ་འཆོལ་བའི་སྐྱོན་སྤངས་པ་
བཤད།
ད་ཕྱོགས་ཀྱི་ལྷ་མོ་བཞིའི་རྒྱ་འཆོལ་བའི་སྐྱོན་སྤངས་པ་སྟོན་པ། གང་ཕྱིར་
ས་ནི་སྲ་བ་ཉིད། །དཀར་མོ་སྣང་མཛད་གསུངས་པ་ཉིད། །ལྷ་མོ་དཀར་མོ་དེ་
འབྱུང་བ་སྲ་བ་སའི་ཁམས་རྣམ་པར་དག་པ་ཡིན་པ། བརྟག་པ་དང་པོའི་ལེའུ་དགུ་
པར་བཤད། རྣམ་པར་སྣང་མཛད་ཀྱང་སྲ་བ་སའི་ཁམས་རྣམ་པར་དག་པ་ཡིན་
234-228



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པར་ཕྱི་མའི་ལེའུ་གཉིས་པར་བཤད་པས། རྣམ་པར་སྣང་མཛད་ཀྱིས་དཀར་མོ་ལ་
རྒྱས་འདེབས་པར་རིགས་པ་ཡིན་པ་ལ། ཡང་ནི་དཀར་མོ་ཞེ་སྡང་རྒྱ། །ཟེར་ནས།
མི་བསྐྱོད་པས་དཀར་མོ་ལ་རྒྱས་འདེབས་ཟེར་བ་དེ་བཆོལ་བ་མ་ལགས་སམ་
བྱས་ནས་དྲིས་པས། སྔར་གསུངས་ཉིད་ཀྱི་རིམ་པ་ཡིན། །སྔར་པུཀྐ་སཱི་ལ་མི་
བསྐྱོད་པས་རྒྱས་འདེབས་པར་གསུངས་པ་བཞིན་དུ་སེམས་ཀྱི་བདག་ཉིད་ཅན་མི་
བསྐྱོད་པ་དེ་སྤངས་ནས། ལུས་ཀྱི་བདག་ཉིད་ཅན་རྣམ་པར་སྣང་མཛད་ཀྱིས་
དཀར་མོ་ལ་རྒྱས་བཏབ་ན། ལུས་གཉིས་ཡོད་པས་མཛེས་ཀྱང་སེམས་མེད་ན།
གཞན་སེམས་ཅན་གྱི་དོན་འགྲུབ་པར་མི་འགྱུར་བས། རྒྱུ་མཚན་དེའི་ཕྱིར། ལུས་
ཀྱི་བདག་ཉིད་ཅན་རྣམ་པར་སྣང་མཛད་དེ་སྤངས་ནས། སེམས་ཀྱི་བདག་པོས་
ཕྱག་རྒྱས་གདབ། སེམས་སམ་ཐུགས་ཀྱི་བདག་ཉིད་ཅན་མི་བསྐྱོད་པ་དེ་ཡིས་
ལུས་ཀྱི་བདག་ཉིད་ཅན་དཀར་མོ་ལ་རྒྱས་བཏབ་པས་ལུས་ལ་སེམས་ཀྱིས་འཆིང་
བས་འཆིང་བྱེད་ཀྱི་རྒྱ་བྱ་བ་ཡིན། དེ་ཉིད་རིམ་པས་ཆོམ་རྐུན་མ། རི་ཁྲོད་མ་ལ་
རྣམ་པར་སྣང་མཛད་ཀྱིས་རྒྱས་འདེབས་པའི་རིམ་པ་བཞིན་དུ། ལྷ་མོ་ཆོམ་རྐུན་
མ་དེ་འབྱུང་བ་ཆུའི་ཁམས་རྣམ་པར་དག་པ་ཡིན་པས། བརྟག་པ་དང་པོའི་ལེའུ་
དགུ་པར་བཤད། མི་བསྐྱོད་པ་ཡང་ཁུ་བའམ་ཆུའི་ཁམས་རྣམ་པར་དག་པ་ཡིན་
པར། ཕྱི་མའི་ལེའུ་གཉིས་པར་བཤད་པས།
མི་བསྐྱོད་པས་ཆོམ་རྐུན་མ་ལ་རྒྱས་འདེབས་པར་རིགས་པ་ཡིན་པ་ལ།
གཏི་མུག་ཕྱག་རྒྱས་ཆོལ་རྐུན་མ། །ཟེར་ནས་རྣམ་པར་སྣང་མཛད་ཀྱིས་ཆོམ་རྐུན་
མ་ལ་རྒྱས་འདེབས་ཟེར་བ་དེ་རང་འཆོལ་བ་མ་ལགས་སམ་བྱས་ནས་དྲིས་པས།
ལན་དུ་ལུས་ཀྱི་བདག་ཉིད་ཅན་རྣམ་པར་སྣང་མཛད་སྤངས་ནས། སེམས་ཀྱི་
234 --229



སེམས་གཉིས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བདག་ཉིད་ཅན་མི་བསྐྱོད་པས་ཆོམ་རྐུན་མ་ལ་རྒྱས་བཏབ་ན།
གནས་ཀྱང་ལུས་མེད་ན་གཞན་སེམས་ཅན་གྱི་དོན་མཐོང་བའམ་འགྲུབ་པར་མི་
འགྱུར་བས། རྒྱུ་མཚན་དེའི་ཕྱིར། སེམས་སམ་ཐུགས་ཀྱི་བདག་པོ་ཉིད་མི་བསྐྱོད་
པ་དེ་སྤངས་ནས། ཆོས་ཉིད་ལ་འབྱེད་པ་མེད་པའི་གཏི་མུག་གི་བདག་ཉིད་ཅན།
སྐུའི་རིགས་རྣམ་པར་སྣང་མཛད་ཀྱིས། སེམས་ཀྱི་བདག་ཉིད་ཅན་ཆོམ་རྐུན་མ་
ལ་རྒྱས་བཏབ་པས། སེམས་ལ་ལུས་ཀྱིས་འཆིང་བས་འཆིང་བྱེད་ཀྱི་རྒྱ་བྱ་བ་ཡིན།
དེ་བཞིན་རོ་ལངས་མ་ཉིད་དང་
། གདོལ་པ་མོ་ལ་རིན་ཆེན་འབྱུང་ལྡན་
གྱིས་རྒྱས་འདེབས་པ་དེ་བཞིན་དུ། ལྷ་མོ་རོ་ལངས་མ་དེ་འབྱུང་བ་མེའི་ཁམས་
རྣམ་པར་དག་པ་ཡིན་པར། བརྟག་པ་དང་པོའི་ལེའུ་དགུ་པར་བཤད། སྣང་བ་
མཐའ་ཡས་ཀྱང་རྒྱུ་མེའམ་འདོད་ཆགས་རྣམ་པར་དག་པ་ཡིན་པར། ཕྱི་མའི་ལེའུ་
གཉིས་པར་བཤད་པས། སྣང་བ་མཐའ་ཡས་ཀྱིས་རོ་ལངས་མ་ལོ་རྒྱས་འདེབས་
པར་རིགས་པ་ཡིན་པ་ལ་སེར་སྣའི་ཕྱག་རྒྱས་རོ་ལངས་མ་ཟེར་ནས། རིན་ཆེན་
འབྱུང་ལྡན་གྱིས་རོ་ལངས་མ་ལ་རྒྱས་འདེབས་ཟེར་བ་དེ་རང་འཆོལ་བ་མ་ལགས་
སམ་བྱས་ནས་དྲིས་པས། གང་གི་ཕྱིར་འདོད་ཆགས་ནི་ཁྲག་ཏུ་བཤད་པ་ཡིན་ལ།
ཁྲག་གིས་ནི་ཤ་བསྐྱེད། ཤའམ་སེར་སྣ་རྣམ་པར་དག་པ་རིན་ཆེན་འབྱུང་ལྡན་
ཡིན་པས། རྒྱུ་མེའམ་འདོད་ཆགས་རྣམ་པར་དག་པ་ལྷ་མོ་རོ་ལངས་མ་ལ་འབྲས་
བུ་ཤའམ་སེར་སྣ་རྣམ་པར་དག་པ་རིན་ཆེན་འབྱུང་ལྡན་གྱིས་རྒྱས་བཏབ་པས།
རྒྱུ་ལ་འབྲས་བུས་འཆིང་བས། གཟུགས་སེམས་སུ་གོ་ལ། སེམས་ཉིད་གཟུགས་
སུ་གོ་བྱ་བའི་བརྡ་ཡིན།
དེ་ཡི་རིགས་པས་གྷསྨ་རཱི། །ལྷ་མོ་གཡུང་མོ་ལ་སྣང་བ་མཐའ་ཡས་ཀྱིས་
234 -230



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རྒྱས་འདེབས་པའི་རིགས་པའི་འདིར་ཡང་སྦྱོར་བས་ལྷ་མོ་གྷསྨ་རཱི་དེ་འབྱུང་བ་རླུང་
གི་ཁམས་རྣམ་པར་དག་པ་ཡིན་པར། བརྟག་པ་དང་པོའི་ལེའུ་དགུ་པར་བཤད།
དོན་ཡོད་གྲུབ་པ་ཡང་འབྱུང་བ་རླུང་གི་ཁམས་རྣམ་པར་དག་པ་ཡིན་པར། ཕྱི་མའི་
ལེའུ་གཉིས་པར་བཤད་པས། དོན་ཡོད་གྲུབ་པས་ལྷ་མོ་གྷསྨ་རཱི་ལ་རྒྱས་འདེབས་
པར་ རིགས་པ་ཡིན་པ་ལ། འདོད་ཆགས་ཕྱག་རྒྱས་གྷསྨ་རཱི་ཟེར་ནས། སྣང་བ་
མཐའ་ཡས་ཀྱིས་གྷསྨཱ་རི་ལ་རྒྱས་འདེབས་ཟེར་བ་དེ་རང་འཆོལ་བ་མ་ལགས་སམ་
བྱས་ནས་དྲིས་པས།
ལན་དུ། རྒྱུ་འདོད་ཆགས་མ་གཏོགས་ པའི་འབྲས་བུ་ ཕྲག་དོག་ བྱ་བ་
གནས་སྐབས་གཞན་དུ་འབྱུང་བ་མ་ཡིན་པས། རྒྱུ་མཚན་དེའི་ཕྱིར་རྒྱུ་འདོད་
ཆགས་རྣམ་པར་དག་པ་སྣང་བ་མཐའ་ཡས་ཀྱིས། འབྲས་བུ་ཕྲག་དོག་གི་ངོ་བོ་
གྷསྨ་རཱི་ལ་རྒྱས་བཏབ་པས་འབྲས་བུ་ལ་རྒྱུས་འཆིང་བས། སྣ་ཚོགས་སེམས་སུ་གོ །
སེམས་ཉིད་རྣམ་པར་སྣ་ཚོགས་སུ་གོ་བྱ་བའི་བརྡ་ཡིན། མ་ལོག་པ་ལས་ཕྱག་
རྒྱའོ། །རྒྱས་འདེབས་ལུགས་དེ་བཞིན་དུ་མ་ལོགས་པར་ཤེས་པར་བྱས་ནས།
ཕྱག་རྒྱ་དེ་རྣམས་ ཀྱིས་རྒྱས་གདབ་པར་བྱ། དེས་ཕྱོགས་ཀྱི་ལྷ་མོ་བཞིའི་རྒྱས་
འདེབས་པའི་ཐེ་ཚོམ་སེལ་བ་དང་
། མཚམས་ཀྱི་ལྷ་མོ་བཞིའི་རྒྱ་འཆོལ་བའི་སྐྱོན་
སྤངས་པ་གཉིས་ཀྱིས། ལྷ་མོ་བརྒྱད་ཀྱི་རྒྱ་འཆོལ་བའི་སྐྱོན་སྤངས་པ་བཤད།
ད་གཏོར་མའི་སྔགས་ལས་ཚོགས་དང་བཅས་པ་སྟོན་པ། ཀྱེ་ཡི་རྡོ་རྗེ་རྡོ་
རྗེ་འཛིན། །རྒྱུད་ཀྱི་སྟོན་པ་རྡོ་རྗེ་འཆང་ཡིན། སྙོམས་འཇུག་གནས་པའི་ལྷ་ཉིད་
ལ། །སྔོན་འབྱུང་དུ་སྟོན་པ་ལྷ་ཡབ་ཡུམ་ཞལ་སྦྱོར་དུ་བཞུགས་པ་དེ་ལ། སེམས་
ཅན་དོན་ཕྱིར་གཏོར་མ་ཆེ། །སེམས་ཅན་རྣམས་ཀྱི་དོན་གྱི་ཕྱིར་གཏོང་མ་ཆེན་པོ་
234 231



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གཏོང་བའི་ཐབས། དེ་ལ་བདག་མེད་མས་ཞུས་པ། སྟོན་པ་དེ་ལ་ཡུམ་ལྷ་མོ་
བདག་མེད་མས་ཞུས་པ། ཨེ་ཝཾ་རྣམ་པར་བཞུགས་ནས་ནི། །སྔོན་འབྱུང་དུ་སྟོན་
པ་ལྷ་ཡབ་ཡུམ་ཞལ་སྦྱོར་དུ་བཞུགས་པ་དེས་གསུངས་ལ་རྗེས་འཇུག་དུ་གཏོར་མ་
གཏོང་བའི་དུས་མགྲོན་ལྷ་ཡབ་ཡུམ་ཞལ་སྦྱོར་དུ་བསྐྱེད་པ་ཡིན།
གཏོར་མ་བཏང་བའི་དགོས་པ། བགེགས་དང་ལོག་པར་འདྲེན་པ་ལས། །
ཕྱི་རོལ་གྱི་བར་ཆད་ཀྱི་བགེགས་དང་ལམ་ལོ་པར་འདྲེན་པའི་རྣམས་མི་འབྱུང་
ཞིང་
། སེམས་ཅན་ཀུན་གྱི་སྲོག་བསྲུང་ཕྱིར། །སེམས་ཅན་རྣམས་ཀྱི་སྲོག་གི་བར་
ཆད་ཞི་ཞིང་ཚེ་བསྲིང་བར་བྱ་བའི་ཕྱིར། རྡོ་རྗེ་སེམས་དཔས་གཏོར་མ་བསྟན། །
རྒྱུད་ཀྱི་སྟོན་པ་རྡོ་རྗེ་འཆང་གིས་དགོས་པ་དེའི་དོན་དུ་གཏོང་བའི་ཐབས་གཞུང་
འདིར་གསུངས་པ། མདུན་དུ་གཏོར་མ་བཟང་པོ་ཞིག་བཤམ། བདུད་རྩིར་བྱིན་
གྱིས་བརླབས་ནས་གཏོར་མའི་མགྲོན་བསྔོ་ཞིང་སྤྱན་དྲངས་བ།
ཨོཾ་ཨིནྡྲ། ཨོ་སྟེང་ནས་ཚངས་པ་ལྷའི་ཚོགས་དང་བཅས་པ་སྤྱན་འདྲེན།
དེ་བཞིན་དུ་ཨིནྡྲ་ཤར་ཕྱོགས་ནས་བརྒྱ་བྱིན་དྲི་ཟའི་ཚོགས་དང་བཅས་པ། ཡ་མ།
ལྷོ་ཕྱོགས་ནས་གཤིན་རྗེ་མ་མོའི་ཚོགས་དང་བཅས་པ། ཛ་ལ། ནུབ་ཕྱོགས་ནས་
ཆུ་ལྷ་ས་བདག་གི་ཚོགས་དང་བཅས་པ། ཡཀྵ། བྱང་ཕྱོགས་ནས་གནོད་སྦྱིན་ནོར་
ལྷའི་ཚོགས་དང་བཅས་པ། བྷུ་ཏ། བྱང་ཤར་ནས་འབྱུང་པོ་གནོད་བྱེད་ཀྱི་ཚོགས་
དང་བཅས་པ། བྷཎི། ཤར་ལྷོ་ནས་མེ་ལྷ་དྲང་སྲོང་གི་ཚོགས་དང་བཅས་པ། བྷ་
ཡུ། ནུབ་བྱང་ནས་རླུང་ལྷ་བྱི་ན་ཡ་ཀའི་ཚོགས་དང་བཅས་པ། རཀྐ། ལྷོ་ནུབ་ནས་
སྲིན་པོ་བདེན་བྲལ་གྱི་ཚོགས་ཀྱིས་བསྐོར་བ་སྤྱན་འདྲེན། ཙན། ཟླ་བ་སྐར་མ་
དང་བཅས་ པ། སུརྱ། ཉི་མ། མ་ཏ། དུས་ གསུམ་ གྱི་མ། བྷ་བ། དུས་ གསུམ་ གྱི་
234 -232



སྣ
དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཕ། ཏ་ལ། ས་འོག་གི་འཇིག་རྟེན། པཱ་ཏཱ་ལ། དྲི་ཟ་དང་མིའམ་ཅི་ལ་སོགས་པ།
ཨ། བརྒྱད། སསྶ། ཀླུ། སྭཱ་ཧཱ། ཚིམ་ཞིང་མཉེས་པར་གྱུར་ཅིག །མགྲོན་རྣམས་
སྤྱན་དྲངས་ནས་གཏོར་མ་འབུལ། ཨི་དཾ། ན་འདི། བྷ་ལཾ། གཏོར་མ། བྷུཉྫ།
མཆོག་མྱོང་། གང་གི་རོ་མཆོག་མྱོང་ན། ཛི་གྷ། དཔའ་བོའི་རོ་མཆོག་མྱོང་
། པུཤྩ
།
མེ་ཏོག །དྷཱ་པ། སྤོས་ཆེན། མཾ་ས། ཤ་ཆེན། པཾ་གྷ། དྲི་བསྡོམས་ཤིག །
གཏོར་མ་ཕུལ་བའི་རྗེས་ལ་ཕྲིན་ལས་བཅོལ་བ། ཨཏྨ་བདག་གི །སརྦ།
ཐམས་ཅད། ཀཛྫ། དོན། སཱ་དྷ་ས་ཧ། དེ་ནི་ཁྱོད་ཀྱིས་གྲུབ་པར་གྱིས་ཤིག །ཁནི་
མི་གཙང་བའི་ཉེས་པ། ཁུ་ཎི་ཤ་ཀྲ་དང་འབྲུམ་བུའི་ནད། ཕེ་ཊ། མཛེ་ནད་ལ་
སོགས་པ། གཱ་ད་དེ་རྣམས་ཐམས་ཅད་མེད་ཅིང་བྱང་བར་མཛོད་ཅིག །ཆོས་ཀྱི་
་པས་རྒྱས་འདེབས་པ། ཨོཾ་ཨ་ཀཱ་རོ་མུ་ཁཾ། གདོད་མ་ནས་སྐྱེ་བ་མེད་པ། སརྦ་
དྷམ་ཚྭ་ཆོས་ཐམས་ཅད། ཨཱདྱ་ནུཏྤནྣ་ཏྭཱཏ། སྤྲོས་པ་ཐམས་ཅད་དང་བྲལ་བ་རང་
བཞིན་གྱིས་འོད་གསལ་བ་ཡིན་པའི་ཕྱིར་རོ། །
ཨོ་ཨཱཧཱུཾ། ཨོ་ལས་སྐུ་རྡོ་རྗེ། ཨཱ༔ལས་གསུང་རྡོ་རྗེ། ཧཱུྃ་ལས་ཐུགས་རྡོ་རྗེ་
གཏོར་ མའི་ མགྲོན་ གསུམ། ཕཊ། དག་ པར་ གྱུར་ ཅིག །སྭཱ་ཧཱ། ཚིམ་ པར་ གྱུར་
ཅིག །གཏོར་ མ་ བཏང་ བའི་ ཕན་ ཡོན། གལ་ཏེ་ འདིས་ གཏོར་ མས་ འབྱུང་ པོ།
གཏོར་མའི་མགྲོན་ཐམས་ཅད་མཆོད་པར་བྱེད་ན། གཏོར་མ་གཏོང་མཁན་གྱི་
རྣལ་འབྱོར་པ་རྣམས་ལེགས་པར་འགྱུར། དེ་རྣམས་ལ་ཟག་མེད་ཀྱི་བདེ་བ་དྲི་མ་
མེད་པ་འབྱུང་བ་དང་
། གཏོར་མའི་མགྲོན། ལྷ་མོ་རྣམས་དང་། འགྲོ་བ་རབ་ཏུ་
འབྱོར་བ་རྣམས་རབ་ཏུ་དགའ་བར་འགྱུར་རོ། །
གལ་ཏེ་གཏོར་མ་འདིས་འབྱུང་པོའི་ཚོགས་ཀྱི་ཕྱིར་རྟག་ཏུ་གཏོར་མ་བྱིན་
སྦྱིན་པས་
234 233



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ན། ཕན་ཡོན་ལས་ཆེན་བརྒྱད་འབྱུང་བ་ནི། དབང་དང་གཅིག །མངོན་སྤྱོད་དང་
གཉིས། དགྲའི་སྡེ་འཇིག་པ་དང་གསུམ། བསྐྲད་པ་དང་བཞི། གསད་པ་དང་ལྔ།
དགུག་པ་དང་དྲུག །ཞི་བ་དང་བདུན། རྒྱས་པར་ཡང་འགྱུར་རོ། །བྱ་བའི་ལས་
ཆེན་བརྒྱད་ལ་སོགས་པའི་ཕན་ཡོན་འབྱུང་
།
ད་ ལྟ་རྣམས་རིགས་གསུམ་དུ་བསྡུ་བར་ཤེས་པར་བྱ་བའི་ཕྱིར། ལྷ་མོ་
གསུམ་གྱི་རྒྱས་འདེབས་པའི་ཐེ་ཚོམ་སེལ་བ་སྟོན་པ། རྡོ་རྗེ་སྙིང་པོ་གསོལ་པ།
ཕྱག་རྒྱ་གང་གིས་མཁའ་སྤྱོད་མ། །རིགས་ཀྱི་བདག་པོའི་ཕྱག་རྒྱ་གང་གིས་མཁའ་
མ་ལ་རྒྱས་གདབ། གང་གི་ཕྱག་ རྒྱས་ ས་ སྤྱོད་མ། །རིགས་ཀྱི་བདག་པོའི་
ཕྱག་རྒྱ་གང་གི་ས་སྤྱོད་མ་ལ་རྒྱས་གདབ་པར་བྱ། གཙོ་བོ་བདག་གིས་སྔར་མ་
འཚལ། །གཙོ་བོ་ཞེས་བོས་ནས། བདག་ གིས་ལྷ་མོ་ གསུམ་ གྱི་ རྒྱས་ འདེབས་
ལུགས་སྔར་ མ་འཚལ་བས། བཅོམ་ ལྡན་ ཇི་ ལྟར་ ཕྱག་ རྒྱ་བགྱི། །བཅོམ་ལྡན་
འདས་ཞེས་བོས་ནས། རིགས་ཀྱི་བདག་པོ་གང་གིས་ལྷ་མོ་གསུམ་ལ་ཇི་ལྟར་
རྒྱས་གདབ་པར་བགྱི་བྱས་ནས་དྲིས་པས། ལན། བཅོམ་ལྡན་འདས་ཀྱིས་བཀའ་
སྩལ་པ། སྐུ་གསུམ་འཁོར་ལོའི་དབུས་སུ་ནི། །སྐུ་གསུམ་གྱི་བདག་ཉིད་ཅན་གྱི་
འཁོར་ལོ་གཞལ་ཡས་ཁང་པའི་དབུས་སུ། སྐུ་གསུང་ཐུགས་སུ་ཕྱེ་བ་ལས། །རང་
གི་ལུས་ལ་སྐུ་གསུང་ཐུགས་གསུམ་དུ་ཕྱེ་བ་ལས། སྟེང་དང་འོག་དང་དབུས་
གནས་ཀྱི། །སྟོང་དུ་མཁའ་སྤྱོད་དང་
། འོག་ཏུ་ས་སྤྱོད། དེ་གཉིས་ཀྱི་དབུས་ན།
འཁོར་ལོའི་དབུས་སུ་རྣམ་པར་གནས། །འཁོར་ལོ་གཞལ་ཡས་ཁང་པའི་དོན་དུ།
གཙོ་མོ་བདག་མེད་མ་དེ་རྣམ་པར་གནས། ས་སྤྱོད་སྐུ་ཡི་ཕྱག་རྒྱུ་ཅན། །ལྷ་མོ་ས་
སྤྱོད་མ་ལ་སྐུའི་ཕྱག་རྒྱ་རྣམ་པར་སྣང་མཛད་ཀྱིས་དབུ་བརྒྱན།
234 -234



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྟེང་ཞལ་སྐུ་ཡི་རྡོ་རྗེ་མ། །སྟེང་ཞལ་ལྷ་མོ་ས་སྤྱོད་མ་དེ་བདག་མེད་མའི་
ཞབས་ཀྱི་འོག་ན་རོའི་གདན་ལ་ཞབས་གྱེན་ལ་གཏད། དབུ་ཐུར་ལ་གཏད་ཞལ་
གྱེན་དུ་ གཟིགས་ པས་ སྟེང་ ཞལ་ཟེར། མིང་ སྐུའི་རྡོ་ རྗེ་མ། མཁའ་སྤྱོད་འདོད་
ཆགས་ཕྱག་རྒྱ་ཅན། །ལྷ་མོ་མཁའ་སྤྱོད་མ་ལ་འདོད་ཆགས་ཀྱི་ཕྱག་རྒྱ་སྣང་བ་
མཐའ་ཡས་ཀྱིས་དབུ་བརྒྱན། འོག་ཞལ་ གསུང་གི་རྡོ་རྗེ་མ། །འོག་ ཞལ་ལྷ་མོ་
མཁའ་སྤྱོད་མ་དེ། བདག་མེད་མའི་དབུའི་སྟེང་ན་རོའི་གདན་ལ་ཞབས་ཐུར་ལ་
བསྟན། དབུ་ གྱེན་དུ་གཏད། ཞལ་ཐུར་དུ་ གཟིགས་པས་འོག་ ཞལ་ཟེར། མིང་
གསུང་གི་རྡོ་རྗེ་མ། ཐུགས་ཀྱི་རང་གཞིན་བདག་མེད་མ། །སེམས་སམ་ཐུགས་ཀྱི་
བདག་ཉིད་ཅན་བདག་མེད་མ་ཡིན་པས། སེམས་ནི་བདག་མེད་ཚུལ་ཅན་ཉིད། །
སེམས་དེ་བདག་ཉིད་དམ་བདག་མེད་པའི་རང་བཞིན་ནམ་ཚུལ་ཅན་དུ་གནས།
སེམས་ནི་དབུས་ཀྱི་གནས་སུ་སྟེ། །སེམས་སམ་ཐུགས་ཀྱི་བདག་ཉིད་མི་བསྐྱོད་
པ་དབུས་སུ་འོང་བས། དེས་ན་བདག་མེད་མ་དབུས་སྐྱེས། །རྒྱུ་མཚན་དེས་ན་
བདག་མེད་མ་ཡང་དབུས་དེར་འོང་བས་བདག་མེད་མ་ལ་མི་བསྐྱོད་པས་རྒྱས་
གདབ།
ད་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་སྟོན་པ། རྒྱས་པར་
རབ་ཏུ་ཕྱེ་བ་ལས། རིགས་ནི་རྣམ་པ་དྲུག་ཏུ་བརྗོད། །རྣམ་གསུམ་རྣམ་པ་ལྔ་ཉིད་
ཀྱང་། །བཤད་ ཀྱིས་ རྣལ་ འབྱོར་ མ་ ཉིད་ ཉོན། །དེས་ མདོར་ བསྟན། རྒྱས་ པར་
འཆད་པ། རིགས་ནི་རྣམ་པ་དྲུག་ཏུ་བརྗོད། །བྱ་བའི་དོན་རྒྱས་པར་འཆད་པ། མི་
བསྐྱོད་ རྣམ་ སྣང་ རིན་ཆེན་ འབྱུང་། །དཔག་མེད་ ཕྲག་ དོག་ རྡོ་ རྗེ་ སེམས། །དེ་
རྣམས་ཀྱི་རྣམ་པར་དག་པ་སྟོན་པ། ཞེ་སྡང་གཏི་མུག་སེར་སྣང་དང་
། །ཞེ་སྡང་
234 --235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྣམ་པར་དག་པ་མི་བསྐྱོད་པ། གཏི་མུག་རྣམ་པར་དག་པ་རྣམ་པར་སྣང་མཛད།
སེར་སྣ་རྣམ་པར་དག་པ་རིན་ཆེན་འབྱུང་ལྡན། འདོད་ཆགས་ཕྲག་དོག་བདེ་བའི་
བདག །འདོད་ཆགས་རྣམ་པར་དག་པ་སྣང་བ་མཐའ་ཡས། ཕྲག་དོག་རྣམ་པར་
དག་པ་དོན་ཡོད་གྲུབ་པ། བདེ་བའི་བདག་རྡོ་རྗེ་འཆང་དང་རིགས་དྲུག་གོ །རྣམ་
པ་ལྔ་ བྱ་བའི་དོན་རྒྱས་པར་འཆད་པ། འདིས་ནི་རིམ་པས་བསྒོམས་པ་ཉིད། །
རིགས་ཀྱི་དབྱེ་བ་འདིས་རིམ་གྱིས་བསྒོམས་པ་ཉིད། རྡོ་རྗེ་སེམས་དཔའ་སྤངས་
ནས་ནི། །རྡོ་ རྗེ་ སེམས་ དཔའ་ རྡོ་ རྗེ་ འཆང་མ་ གཏོགས་ པར་ སོང་ན། ཕྱི་ནས་
རིགས་ནི་རྣམ་པ་ལྔ། །རིགས་ལྔར་འདུས། རྣམ་གསུམ་གྱི་དོན་རྒྱས་པར་འཆད་
པ། འདོད་ཆགས་ཞེ་སྡང་གཏི་མུག་གིས། །སྦྱང་གཞི་ཉོན་མོངས་པ་འདོད་ཆགས་
ཞེ་སྡང་གཏི་མུག་གསུམ་སྦྱོང་བའི་དོན་དུ། དེ་རྗེས་རྣམ་པ་གསུམ་དུ་འགྱུར། །
སྦྱོང་གཞི་ཉོན་མོངས་པ་གསུམ་དུ་བྱུང་བས། སྦྱོང་བྱེད་སངས་རྒྱས་རིགས་གསུམ་
དུ་འགྱུར་བ། སྐུའི་རིང་རྣམ་པར་སྣང་མཛད། གསུང་གི་རིང་སྣང་བ་མཐའ་ཡས།
ཐུགས་ཀྱི་རིང་མི་བསྐྱོད་པ་དང་གསུམ་དུ་འགྱུར། དེ་ལས་ཀྱང་ཚུར་བསྡུས་ན།
མི་བསྐྱོད་ཞེ་སྡང་གཟུགས་ཅན་གྱིས། །མི་བསྐྱོད་པ་དེས་ཞེ་སྡང་རྣམ་པར་དག་
པའི་གཟུགས་ཅན་ཡིན་པས། ཐུགས་ཀྱི་བདག་པོ་རིགས་གཅིག་ཉིད། །གསང་
ཆེན་རིགས་གཅིག་ཏུ་འདུས། ཞེ་སྡང་རྡོ་རྗེའི་བྱིན་རླབས་འདིར། །ཞེ་སྡང་རྣམ་
པར་དག་པར་བྱིན་གྱིས་བརླབས་པའི་གསང་ཆེན་རིགས་གཅིག་ལས། ཕར་དབྱེ་
ན། རིགས་ནི་དྲུག་ དང་ ལྔ་ རུ་ བརྗོད། །རིགས་ ལྔའམ་དྲུག །དེ་ལས་ དབྱེ་ ན།
དམ་པ་རིགས་བརྒྱའམ། རིགས་ཆུང་གྲངས་མེད་པར་དབྱེ་རུ་ཡང་བཏུབ། དོན་
བཅུ་གསུམ་པོ་དེ་ཡར་དྲིལ་བས་ལན་བཤད། མཚམས་སྦྱར་སྔོན་དུ་འགྲོ་བས་
234 --236



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གསོལ་བ་གདབ་པ་དང་གཉིས་པོ་དེས་ལེའུའི་གཞུང་བཤད།
ལེའུའི་མཚན་སྟོན་པ། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་ལས། རྒྱུད་ཐམས་
ཅད་གསང་བ་འདུས་པའམ་བརྟག་པ་དང་པོ་ལ་སོགས་པ། ཕྱག་རྒྱ་བསྡུས་པ་
རིགས་ཀྱི་བདག་པོ་དབུ་བརྒྱན་པར་འགྱུར་རོ་བྱ་བ་ལ་ཡང་དང་ཡང་དུ་གཙོ་བོར་
གཏན་ལ་ཕབ་ནས་བསྟན་པ་ཡིན། ཞེས་བྱ་བར་གཞུང་ཚིག་དང་ཡི་གེར་ཕྱེ་ནས་
གཏན་ལ་ཕབ། ལེའུ་པ་ཏ་ལ་གཞུང་གཅོད་ཅིང་སྐྱོང་བར་བྱེད་པ་བཞི་པའོ། །
གྲངས་ཀྱི་གནས་གཞན་ལེའུ་བཞི་པ་ཡན་བཅད་བཤད།།
11
༈ ཕྱག་ནི་བཅུ་དྲུག་ཞལ་བརྒྱད་པ། བྱ་བ་ལ་སོགས་པ་སྟོན་པར་བྱེད།
སྙིང་པོ་ལྟ་བུའི་རྒྱུ་ཀྱེའི་རྡོ་ རྗེ་ འདི་ལ། རྒྱུད་ཀྱི་གླེང་གཞི་བསྟན་པ་དང་
། རྒྱུད་
དངོས་ གཉིས་ ལས། རྒྱུད་ ཀྱི་ གླེང་ གཞི་ བཤད་ ནས། རྒྱུད་ དངོས་ སྟོན། དེ་ ལ་
བརྟག་པ་སུམ་ཅུ་རྩ་གཉིས་ལས། བརྟག་པ་དང་པོ་རྡོ་རྗེ་སྙིང་པོ་མངོན་པར་བྱང་
ཆུབ་པའི་བརྟག་པ་དེ་བཤད་ནས།
ད་བརྟག་པ་ཕྱི་མ་འདི་སྟོན། བརྟག་པ་ཕྱི་མ་འདི་ལ་ལེའུ་བཅུ་གཉིས་སུ་
ཡོད། ལེའུ་བཅུ་གཉིས་སུ་འདུག་ཀྱང་
། ཁར་ཙང་བརྟག་པ་དང་པོ་བཞིན་དུ་ཆོས་
གཞུང་ཚུགས་མི་བྱེད་པར་བརྟག་པ་དང་པོར་ སིབ་ཀྱིས་འདེབས། ཇི་ལྟར་དུ་
འདེབས་ན། མ་ཚང་བ་ཁ་བསྐོང་བ། དངོས་གྲུབ་ཀྱི་དོན་གཏན་ལ་འབེབས་པ།
ངེས་པ་སྟེར་བ། ཐེ་ཚོམ་སེལ་བ་དང་བཞིར་བྱས་ནས་ཡར་འདེབས་པར་ བྱེད་པ་
ལ། ལེའུ་དང་པོས་མ་ཚང་བ་ཁ་བསྐོངས་སུ་བྱས་ནས་བཤད་ཟིན། གཉིས་
དངོས་གྲུབ་ཀྱི་དོན་གཏན་ལ་འབེབས་པར་བྱས་ནས་བཤད། གསུམ་པས་ངེས་པ་
སྟེར་བར་བྱས་ནས་བཤད། བཞི་པས་ཐེ་ཚོམ་སེལ་བར་བྱས་ནས་བཤད་ཟིན།
པས་
234 --237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལྔ་པ་མན་ཆད་དུ་ལེའུ་བརྒྱད་ཀྱིས་མ་ཚང་བ་ཁ་བསྐོང་བར་བྱས་པ་ལ། དང་པོར་
ལྔ་པ་འདིས་མ་ཚང་བ་ཁ་བསྐོང་
། གང་དང་གང་གིས་མ་ཚང་བ་ཁ་བསྐོང་ན་ལེའུ་
ལྔ་པ་འདི་ནས་ཧེ་རུ་ཀ་ལྷ་དགུའི་དཀྱིལ་འཁོར་སྒོམ་ཐབས་ཤིག་སྟོན་པ་འདི།
བརྟག་པ་ དང་པོའི་ལེའུ་གསུམ་པར་ཧེ་རུ་ཀ་ ཞལ་གཅིག་ཕྱག་གཉིས། ཞལ་
གསུམ་ཕྱག་བཞི་པ། ཞལ་གསུམ་ཕྱག་དྲུག་པ་རྣམས་ཀྱི་བསྐྱེད་རིམ་བསྒོམ་པ་
རྒྱས་པར་བྱུང་བ་ལ། ཞལ་བརྒྱད་ཕྱག་བཅུ་དྲུག་པའི་བསྐྱེད་རིམ་སྒོམ་ཐབས་
ཤིག་འོང་ཐང་སྟེ་མ་བྱུང་
། ཕྱི་མའི་ལེའུ་ལྔ་པ་འདིར་སྟོན་པས། བརྟག་པ་དང་
པོའི་ལེའུ་གསུམ་པ་མ་ཚང་བ་ཁ་བསྐོང་བར་བྱེད། དེའི་རྗེས་ལ་རྐང་པ་བརྒྱད་
པའི་སྔགས་སྔོན་དུ་འགྲོ་བས། ངག་གི་བཟླས་པ་བྱ་བའི་ཐབས་ཤིག་སྟོན་པ་འདི།
བརྟག་པ་དང་པོའི་ལེའུ་གཉིས་པར་སྙིང་པོ་དང་ཉེ་བའི་སྙིང་པོ་རྣམས་བྱུང་བ་ལ།
རྩ་བའི་སྔགས་ཤིག་འོང་ཐང་སྟེ་མ་བྱུང་
། ལེའུ་ལྔ་པ་འདིར་སྟོན་པས། བརྟག་པ་
དང་པོའི་ལེའུ་གཉིས་པའི་མ་ཚང་བ་ཁ་བསྐོང་བར་བྱེད། དེའི་རྗེས་ལ་དེ་ཉིད་ཀྱི་
དཀྱིལ་འཁོར་བྲིས་ནས་དབང་བསྐུར་བར་སྟོན་པ་འདི། བརྟག་དང་པོའི་ལེའུ་
བཅུ་པ་དེར། ཤེས་རབ་ལྷ་མོ་བཅོ་ལྔའི་དཀྱིལ་འཁོར་བྲིས་ནས་དབང་བསྐུར་བ་
རྒྱས་པར་བྱུང་བ་ལ། ཧེ་རུ་ཀ་ལྷ་དགུའི་དཀྱིལ་འཁོར་བྲིས་ནས་དབང་བསྐུར་བ་
འོང་ཐང་སྟེ་མ་བྱུང་
། ལེའུ་ལྔ་པ་འདིར་སྟོན་པས། བརྟག་པ་དང་པོའི་ལེའུ་བཅུ་པ་
མ་ཚང་བ་ཁ་བསྐོང་བར་བྱེད།
ལེའུ་ལྔ་པ་འདི་རང་ལ་ཡང་། ལེའུའི་གཞུང་དང་ལེའུའི་མཚན་གཉིས་
ལས། གཞུང་སྟོན། དེ་ལ་ཆོས་གཉིས་ལས། མཚམས་སྦྱར་སྔོན་དུ་འགྲོ་བས་དྲི་
བ་སྟོན། ཕྱག་ནི་བཅུ་དྲུག་ཞལ་བརྒྱད་པ། །ཕྱག་བཅུ་དྲུག་ཏུ་བྱུང་བས་སྟོང་པ་
234 ---238



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཉིད་བཅུ་དྲུག་རྣམ་པར་དག །ཞལ་བརྒྱད་དུ་བྱུང་བས་རྣམ་པར་ཐར་པ་བརྒྱད་
རྣམ་པར་དག །ཞབས་བཞི་པ་ལ་འཇིགས་པ་པོ། །ཞབས་བཞིར་བྱུང་བས་བསྡུ་
བའི་དངོས་པོ་བཞི་རྣམ་པར་དག །འཇིགས་པ་པོ་བདུད་བཞི་འཇིགས་པ་ལ། དེ་
བས་ཀྱང་བཅོམ་ལྡན་འདས་ཀྱེའི་རྡོ་རྗེ་ཁྲོ་བོའི་སྐུར་བཞེངས་པས་འཇིགས་པ་པོ།
དཔའ་བོ་ཐོད་པའི་ཕྲེང་བ་ཅན། །དཔའ་བོ་ཉོན་མོངས་པ་འཇོམས་པ་ལ་དཔའ་
བ་ཡིན། ཐོད་པའི་ཕྲེང་བ་ཅན། མི་མགོ་རློན་པ་ཁྲག་འཛག་པ་ལྔ་བཅུ་རྩ་གཅིག་
གི་དོ་ཤལ་དུ་འཛིན་པ་དེ་ལ། བདག་མེད་མས་ནི་མགུལ་ནས་འཁྱུད། །གདུལ་བྱ་
ཆགས་པ་ཅན་འདུལ་བའི་བརྡ་འམ་གསང་སྔགས་ཀྱི་ལམ་བདེ་སྟོང་དབྱེར་མེད་དུ་
མཚོན་པའི་བརྡ་ཡིན། ཕྱག་རྒྱ་ལྔ་ནི་འཛིན་ལྷ་ལ། །ཕྱག་རྒྱ་ལྔ་རུས་པའི་རྒྱན་ཆ་
ལྔ་འཛིན་པའི་ལྷ་སྟོན་པ་དེ་ལ། བདག་མེད་མ་ནི་ཉིད་ཀྱིས་ཞུས། །ཡུམ་ལྷ་མོ་
བདག་མེད་མ་ཉིད་ཀྱིས་ཞུས། གང་ཞུས་ན། བཅོ་ལྔས་ཡོངས་སུ་བསྐོར་བ་ཡི། །
བརྟེན་པ་ལྷ་མོ་བཅོ་ལྔ་རྟེན་གཞལ་ཡས་ཁང་པ། དུར་ཁྲོད་བརྒྱད་རྡོ་རྗེ་ར་བ་མེ་རི་
དང་བཅས་པས་ཡོངས་སུ་བསྐོར་བ་ཡི། བདག་གིས་འཁོར་ལོ་ཁྱོད་བཤད་ན། །
བདག་མེད་མ་ལྷ་མོ་བཅོ་ལྔའི་དཀྱིལ་འཁོར་གྱི་འཁོར་ལོ་དེ། བརྟག་པ་དང་པོའི་
ལེའུ་བརྒྱད་པར་ཁྱོད་ཀྱིས་བཤད་ན། ཁྱོད་ཀྱི་དཀྱིལ་འཁོར་ཇི་ལྟར་ལགས། །ཧེ་
རུ་ཀ་ཁྱོད་ཀྱི་དཀྱིལ་འཁོར་སྒོམ་ན་ཇི་ལྟར་དུ་སྒོམ། དེ་ལ་བཟླས་པ་བྱེད་ན་གང་
ལ་བཟླས། །དཀྱིལ་འཁོར་བྲིས་ནས་དབང་བསྐུར་ན་ཇི་ལྟར་དུ་བསྐུར་བ་ལགས།
གཙོ་བོ་བདག་གིས་སྔར་མ་འཚལ། །གཙོ་བོ་ཞེས་བོས་ནས། སྔར་མ་
འཚལ་ འཚལ་ ན་ དང༌། བསྐྱེད་ རིམ་ ཞིག་ ལེའུ་གསུམ་ པར་ འཚལ་ ཐང་ སྟེ་མ་
འཚལ། བཟླས་པ་ཞིག་ལེའུ་གཉིས་པར་འཚལ་ཐང་སྟེ་མ་འཚལ། དབང་བསྐུར་
234 --239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བ་ཞིག་ལེའུ་བཅུ་པ་དེར་འཚལ་ཐང་སྟེ་མ་འཚལ། སྔར་མ་འཚལ་བས། འདིར་
བཤད་དུ་གསོལ་བྱས་ནས་དྲིས་པ་ཡིན། དེས་དྲི་བ་བཤད་ནས།
ད་ལན་སྟོན། ལན་ལ་ཆོས་གསུམ་ལས། ཧེ་རུ་ཀ་ལྷ་དགུའི་དཀྱིལ་འཁོར་
སྒོམ་པ་སྟོན། དེ་ལ་མདོར་བསྟན་རྒྱས་བཤད་གཉིས་ལས། མདོར་བསྟན་པ།
བདག་མེད་མ་ལ་འོ་མཛད་ནས། །རྡོ་རྗེ་ཐོད་པར་སྩལ་ནས་ནི། །ལྷ་ཡི་ནུ་མ་མཉེ་
མཛད་དེ། །གདུལ་བྱ་ཆགས་པ་ཅན་འདུལ་བའི་བརྡའམ་གསང་སྔགས་ཀྱི་ལམ་
བདེ་སྟོང་དབྱེར་མེད་དུ་མཚོན་པའི་བརྡ་ཡིན། དཀྱིལ་འཁོར་ཡང་དག་རབ་ཏུ་
དབྱེ། །དཀྱིལ་འཁོར་ཡང་དག་པ་རྟེན་གཞལ་ཡས་ཁང་བརྟེན་པ་ལྷ་དང་བཅས་
པ་གཞུང་འདིར་གསལ་བར་ཕྱེ་ནས་སྟོན་པར་བྱེད།
དེས་མདོར་བསྟན། རྒྱས་པར་འཆད་པ་ལ་ཆོས་གཉིས་ལས། རྒྱུའི་ཧེ་རུ་
ཀ་བསྐྱེད་པར་སྟོན་པ། འཁོར་ལོ་ཇི་ལྟར་སྔར་གསུངས་པ། །བྱ་བ་ལ་སོགས་པ་
སྟོན་པར་བྱེད། འདིར་ཧེ་རུ་ཀ་ལྷ་དགུའི་མངོན་པར་རྟོགས་པ། གང་ཟག་གི་ཆ་
རྐྱེན་དུ་སློང་བའི་དོན་ཁྲིགས་ཀྱི་དབང་དུ་བྱས་ནས་བཤད་ན། འདི་ཉམས་སུ་
ལེན་པར་བྱེད་པ་ལ། སྒྲུབ་པ་པོ་གང་ཟག་དེ་མཚན་ཉིད་འདི་ལྟ་བུ་དང་ལྡན་པ་
ཞིག་དགོས། ཕྱི་མའི་ལེའུ་གཉིས་པ་ནས། དགེ་བ་བཅུ་ལ་གོམས་པ་དང་། །བྱ་བ་
ལ་སོགས་པའམ། གུར་ལེའུ་བརྒྱད་པ་ནས། སྐྱེས་བུ་ཚུལ་ཁྲིམས་ཐོས་ལྡན་ཞིང་
། །
བྱ་བ་ལ་སོགས་པའི་མཚན་ཉིད་དང་ལྡན་པ་ཞིག་གིས། བླ་མ་མཚན་ཉིད་དང་
ལྡན་པ། ཕྱི་མའི་ལེའུ་དང་པོ་ནས། རང་འདོད་ལྷ་མཉམ་རྣལ་འབྱོར་པ། །བྱ་བའི་
མཚན་ཉིད་གསུམ་དང་ལྡན་པའམ། གུར་ལེའུ་བརྒྱད་པ་ནས། བརྟན་ཞིང་ཟབ་
མོའི་ཆོས་ལྡན་པ། །བྱ་བ་ལ་སོགས་པ་མཚན་ཉིད་བཅོ་བརྒྱད་དང་ལྡན་པ་ཞིག་
234 -240



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལ་དབང་རྫོགས་པར་ཐོབ་པར་ཞུས་ནས། བླ་མ་དེས་ཀྱང་།
བརྟག་པ་དང་པོའི་ལེའུ་བཞི་པ། བཅུ་པ། ཕྱི་མའི་ལེའུ་གསུམ་པ། ལྔ་པ།
བཅུ་གཉིས་པ། གུར་ལེའུ་གསུམ་པ། བཞི་པ། བདུན་པ། བརྒྱད་པ། བཅུ་བཞི་
པ། བཅོ་ ལྔ་ པ། དེ་ རྣམས་ སུ་ བསྟན་ པ་ བཞིན་ དུ་ དབང་ རྫོགས་ པར་ བསྐུར།
དབང་རྫོགས་པར་ཐོབ་པར་བྱས་པའི་རྗེས་ལ། བསྐྱེད་པའི་རིམ་པ་སྒོམ་པར་བྱེད་
པ་ལ། རྟེན་བྲིས་སྐུ་དགོས་པས། ཕྱི་མའི་ལེའུ་དྲུག་པར་བསྟན་པ་བཞིན་དུ་ཧེ་རུ་
ཀ་ལྷ་དགུའི་ཐང་སྐུ་ཞིག་བྲིས། ཕྱི་མའི་ལེའུ་དང་པོ་དང་གུར་ལེའུ་དགུ་པར་
བསྟན་པ་བཞིན་དུ་རབ་ཏུ་གནས་ པ་ བྱས། རབ་གནས་བྱས་པའི་ བྲིས་སྐུ་དེ།
གུར་ལེའུ་བཞི་པར་བསྟན་པའི། དུར་ཁྲོད་དང་ནི་ཆུ་འགྲམ་དང་
། །ནགས་ཚལ་
འབབ་ཆུ་གྲོང་ཁྱེར་དུར་ཁྲོད་ལ་སོགས་པའི་གནས་དེར་ཁྱེར། དེར་ལཎྜལ་དང་
མཆོད་པ་གཏོར་མ་ལ་སོགས་པ་བཤམ། རྗེ་བཙུན་གྱི་ཐང་སྐུ་དེ་དཀྲམ། སྲོད་ལ་
གནས་དེར་ཉལ། ནང་པར་སྐྱ་རིངས་དང་པོ་ཤར་ནས་སྒོམ་པར་བྱེད་པ་ལ་ཆོས་
བཞི་ལས། དང་པོར་ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་སྒོམ་
པ་སྟོན། འདི་ལ་རྒྱུའི་ཧེ་རུ་ཀ་བསྐྱེད་པའི་ཆོས་བཅུ། འབྲས་བུའི་ཧེ་རུ་ཀ་བསྐྱེད་
པའི་ཆོས་བཅུ་དང་ཉི་ཤུས་སྟོན།
དེ་ལ་དང་པོ་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་ཟེར་ཙ་ན། བླ་མ་དག་
པའི་ཆོ་ག་སྒོམ་པ། ཚད་མེད་པ་བཞི་སྒོམ་པ། སྟོང་པ་ཉིད་སྒོམ་པ། བསྲུང་བའི་
འཁོར་ ལོ་ སྒོམ་ པ། ཆོས་ འབྱུང་། འབྱུང་ བ་ རིམ་ བརྩེགས། གཞལ་ ཡས་ ཁང་
གདན་ དང་ བཅས་ པ། མངོན་ པར་ བྱང་ ཆུབ་ པ་ ལྔས་ ལྷའི་ སྐུར་ བཞེངས་ པ།
མཁའ་གསང་བྱིན་གྱིས་བརླབས་ནས་སྙོམས་པར་འཇུག་པ་བྱ་བ། འཁོར་གྱི་ལྷ་
234 -241



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མོ་བཅུ་བསྐྱེད་པ་དང་བཅུ་ལས།
དང་པོར་བླ་མ་དག་པའི་ཆོ་ག་སྒོམ་པ་སྟོན་པར་བྱེད་པ་ལས། སྒྲུབ་པ་པོ་
རྟེན་གྱི་གང་ཟག་དེས་ཕྱི་རོལ་ན་ཕར་ལ་ཕྱིན། དབང་པོའི་སྒོ་དག་པར་བྱས།
ནང་དུ་ལོག་ནས་གནས་ཀྱི་ཁྱད་པར། དུས་ཀྱི་ཁྱད་པར་གང་ཟག་གི་ཁྱད་པར་
གསུམ་གྱི་སྒོ་ནས་ཁྲུས་བྱེད་པ་ལ། གནས་ཀྱི་ཁྱད་པར་དེ་གཙང་གི་ལ་སྟོད་དམ།
བྱང་ཁ་ལྟ་བུ། དུས་ཀྱི་ཁྱད་པར་ནམ་ཟླ་དགུན་ཁ། གང་ཟག་གི་ཁྱད་པར་རླུང་
ཁྲག་ཤས་ཆེ་ན་ཁྲུས་བྱས་ན་ཁམས་མི་བདེ་བས་ཁྲུས་མི་བྱ། གནས་ཀྱི་ཁྱད་པར་
བལ་ཡུལ་གྱི་མཐིལ་ལམ། མོན་ཡུལ་གྱི་མཐིལ་ལྟ་བུ། དུས་ཀྱི་ཁྱད་པར་ནམ་ཟླ་
སོས་ཀ །གང་ཟག་གི་ཁྱད་པར་བད་ཀན་མཁྲིས་ཤས་ཆེ་ན། ཁྲུས་བྱས་ན་ཁམས་
བདེ་བ་ཡིན་པས་ཁྲུས་བྱ། དེ་ལྟར་ཁྲུས་བྱེད་ན་ཡང་བྱེད། མི་བྱེད་པར་སོང་ནའང་
ཁ་ལེགས་པར་བཤལ་བ་ཙམ་ཞིག་བྱས་ནས། སྟན་བདེ་བ། འབོལ་བ། ལྷོད་པ་
ཞིག་གི་སྟེང་དུ། གུར་ལེའུ་བཅུ་གཉིས་པ་ནས། རྡོ་རྗེ་སྐྱིལ་ཀྲུང་ལེགས་བཅས་ཏེ། །
གསུངས་པས། རྐང་པ་རྡོ་རྗེ་སྐྱིལ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་
བྱེད། རྒལ་ཚིགས་བསྲང་
། མིག་སྣ་རྩེར་ཕབ། མགྲིན་པ་ཡུད་ཙམ་སྒུ་བར་བྱས་
ནས་ལུས་འདི་ལྟར་བཅོས་པའི་རྗེས་ལ། ཧེ་བཛྲ་ཞེས་བརྗོད་པས།
རང་ཉིད་སྐད་ཅིག་གིས་ཀྱེའི་རྡོ་རྗེ་ཞལ་བརྒྱད་ཕྱག་རྒྱ་བཅུ་དྲུག་པ་ཡབ་
ཡུམ་གྱི་སྐུར་ཝལ་གྱིས་བསམས་པའི་སྙིང་ཧཱིཝཞུ་བ་ལས། པདྨ་འདབ་མ་བརྒྱད་དུ་
ཁ་ཕྱེ་བའི་དབུས་སུ། རཾ་ལས་ཉི་མའི་དཀྱིལ་འཁོར་ཞིག་བསྒོམ། དེའི་དབུས་སུ་
ཡི་གེ་ཧཱུྃ་སྔོན་པོ་འོད་ཟེར་ཁ་དོག་ལྔ་འཕྲོ་བ་དང་བཅས་པ་ཞིག་བསྒོམ་ཕྱོགས་དེ་ལས་
འོད་ཟེར་འཕྲོས་ པས། ཚོགས་ བསོགས་པའི་རྟེན་མདུན་གྱི་ནམ་མཁར་སྤྱན་
234-242



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དྲངས་པར་བྱེད་པ་ལ། ཞལ་བརྒྱད་ཕྱག་བཅུ་དྲུག་པ་ཡུམ་ལྷ་མ་བདག་མེད་མ་
དང་ཞལ་སྦྱོར་བ་ལ། འཁོར་ལྷ་མོ་བརྒྱད་ཀྱིས་བསྐོར་བ་ལྷ་དགུའི་དཀྱིལ་འཁོར་
གྱི་འཁོར་ལོ་རྟེན་གཞལ་ཡས་ཁང་བརྟེན་པ་ལྷ་དང་བཅས་པ། དེའི་ཤར་ཁྱམས་
ན་རང་གི་བླ་མ་རྒྱུད་ཉན་པ། དབང་བསྐུར་མན་ངག་ཞུས་པའི་བླ་མ་ཐམས་ཅད་
གཅིག་ཏུ་བསྡུས་པ། བླ་མ་མི་བསྐྱོད་པའི་ངོ་བོ་ལྟ་བུ་དང་བཅས་པ་ལ་མ་མོ་
བརྒྱད་ཀྱིས་མཆོད་པ་བྱེད་བཞིན་པ་དང་བཅས་པ་ཞིག་མདུན་གྱི་ནམ་མཁར་སྤྱན་
དྲངས་ནས་མཆོད་པ་འབུལ་བར་བྱེད་པ་ལ། ཨོཾ་གོ་རཱི་ཡཾ་ཨཱ༔ཧཱུྃ་སྭཱ་ཧཱ། ཞེས་བརྗོད་
པས། གོ་རི་སྐུ་མདོག་ནག་མོ་བདུད་རྩི་བྱང་ཆུབ་སེམས་ཀྱིས་ཐོད་པ་བཀང་བ་
དཔག་ཏུ་མེད་པ་སྤྲོས་ནས་མཆོད་པ་བསྒོམ། ཨོ་ཙི་རི་ཙི་ཨཱ༔ཧཱུྃ་སྭཱ་ཧཱ། ཞེས་བརྗོད་
པས། ཙོ་རཱི་མ་དམར་མོས་པདྨ་རཀྟས་ཐོད་པ་བཀང་ནས་མཆོད་པར་བསྒོམ། ཨོ་
བྷེ་ཏ་ལི་བྷཾ་ཨཱཧཱུྃ་སྭཱ་ཧཱ། ཞེས་བརྗོད་པས། བྷེ་ཏ་ལཱི་སེར་མོས་བདུད་རྩི་དྲི་ཆུ་ཐོད་
པ་བཀང་ནས་མཆོད་པར་བསྒོམ། ཨོཾ་གྷསྨཱ་རཱི་གྷཾ་ཨཱ༔ཧཱུྃ་སྭཱ་ཧཱ། ཞེས་བརྗོད་པས།
གྷསྨཱ་རི་ལྗང་ཁུས་གསང་བ་སྨན་གྱིས་ཐོད་པ་བཀང་ནས་མཆོད་པར་བསྒོམ།
པུཀྐ་སཱི་པཾ་ཨཱཧཱུྃ་སྭཱ་ཧཱ། ཞེས་བརྗོད་པས། པུཀྐ་སཱི་སྔོན་མོས་ཤ་སྣ་ཚོགས་ཀྱིས་
ཐོད་ པ་བཀང་ནས་མཆོད་པར་བསྒོམ། ཨོཾ་ཤ་བ་རི་ཀཾ་ཨཱཿཧཱུྃ་སྭཱ་ཧཱ། ཞེས་བརྗོད་
པས། ཤ་བ་རི་དཀར་མོས་བདུད་རྩི་སྦྲང་ཆང་ལ་སོགས་པ་རོ་སྣ་ཚོགས་ཀྱིས་ཐོད་
པ་བཀང་ནས་མཆོད་པར་བསྒོམ། ཨོ་ཙཎྜ་ལི་ལཾ་ཨཱཿཧཱུྃ་སྭཱ་ཧཱ། ཞེས་བརྗོད་པས།
ཙན་དྷ་ལཱི་སྔོན་མོས་ཅང་ཏེའུའི་སྒྲས་མཆོད་པར་བསྒོམ། ཨོ་ཌ་བུ་ནི་ཌི་ཨཱ༔ཧཱུྃ་སྭཱ་
ཧཱ། ཞེས་བརྗོད་པས
། ཌོ་བུ་ནི་ཁྲ་མོས་བཅོམ་ལྡན་འདས་ལ་འཁྱུད་དུ་འགྲོ་ཀ་
མའི་གར་དང་བཅས་ནས་སྙམས་འཇུག་དེ་ཁོ་ན་ཉིད་ཀྱིས་མཆོད་པར་བསྒོམ།
234 -243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མཆོད་པའི་རྗེས་ལ། སྡིག་པ་བཤགས་པར་བྱེད་པ། དེ་སྔོན་ཕན་ཆད་དུ་
སྡིག་པ་མི་དགེ་བའི་ལས་ཅི་བགྱིས་པ་རྣམས་ལ་འགྱོད་པ་དྲག་པོ་བསྐྱེད། ཕྱིན་
ཆད་ལུས་དང་སྲོག་གི་ལས་ལ་བབ་ཀྱང་སྡིག་པ་མི་དགེ་བའི་ལས་དེ་ལྟ་བུ་མི་བྱེད་
དགོས་སྙམ་དུ་སྡིག་པ་བཤགས་པར་བྱེད། རྗེས་སུ་ཡི་རང་བ། སྤྱིར་སངས་རྒྱས་
ཀྱི་བསྟན་པ་ལ་ཞུགས་པ་རྣམས་ལ་རྗེས་སུ་ཡི་རང་བ་བསྒོམ། དེའི་ནང་ནས་ཐེག་
པ་ཆེན་པོ། དེའི་ནང་ནས་མ་རྒྱུད་ ཀྱེའི་རྡོ་ རྗེའི་སྒོར་ཞུགས་ནས། ཉན་པ་དང་
འཆད་པ་སྒོམ་པ་སྒྲུབ་པ་རྣམས་ལ་འོ་རེ་ཆེ་ན་ཨང་སྙམ་པའི་རྗེས་སུ་ཡི་རང་བ་
བསྒོམ། སྐྱབས་ སུ་ འགྲོ་ བར་ བྱེད་ པ། སངས་ རྒྱས་ དཀོན་ མཆོག་ བཅོམ་
ལྡན་
འདས་དཔལ་ཀྱེའི་རྡོ་རྗེ་གཙོ་བོ་ཡབ་ཡུམ་བླ་མ་དང་བཅས་པ་ཡིན། ཆོས་དཀོན་
མཆོག་དེའི་ཞལ་ནས་གསུངས་པའི་པོ་ཏི་དང་གླེགས་བམ་སྔགས་དང་ཕྱག་རྒྱ་
དཀྱིལ་འཁོར་ལ་སོགས་པ་རྣམས་ཡིན།
དགེ་འདུན་དཀོན་མཆོག་ལྷ་ཚོགས་མཁའ་འགྲོ་མ་འདི་རྣམས་ཡིན་པས།
དཀོན་མཆོག་གསུམ་པོ་འདིའི་སྐྱབས་འོག་དམ་པར་ཚུད་པར་བྱའོ་སྙམ་དུ་སྐྱབས་
སུ་འགྲོ་བ་བྱེད། ལམ་བསྟེན་པ། ལམ་གྱི་ནང་ནས་དམ་པའམ་མཆོག་ཏུ་གྱུར་པ།
བཅོམ་ལྡན་འདས་དཔལ་ཀྱེ་རྡོ་རྗེའི་ལམ་ཡིན་འདི་ལས་ཟབ་པ་མེད་པས་འདི་ཁོ་
ན་བདག་གིས་རྒྱུད་ལ་བརྟེན་ཅིང་བསྒོམ་པར་བྱའོ་སྙམ་དུ་ལམ་བརྟེན། སེམས་
བསྐྱེད། ཁམས་གསུམ་གྱི་སེམས་ཅན་འདི་རྣམས་ཀྱིས་བདག་གི་ཕ་དང་མ་དང་
སྤུན་ཟླ་དང་གཉེན་བཤེས་སུ་མ་གྱུར་པ་གང་ཡང་མེད་པས། འདི་རྣམས་ཀྱི་དོན་
དུ་བདག་ བཅོམ་ལྡན་འདས་ཀྱེའི་རྡོ་རྗེ་ལྷ་དགུའི་སྒོ་ནས། རྫོགས་པའི་སངས་
རྒྱས་ཐོབ་ པར་ བྱས་ལ། སེམས་ཅན་འདི་རྣམས་ཀྱི་དོན་བྱའོ། །སྙམ་དུ་སེམས་
234 -244



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བསྐྱེད། དགེ་ བའི་ རྩ་ བར་ བསྔོ་ བ། དེ་ སྔོན་ ཕན་ ཆད་དུ་ དགེ་བའི་
བསགས་ པ་ ཐམས་ཅད་བདག་དང་ སེམས་ཅན་ཐམས་ཅད་དང་ ཐུན་མོང་དུ་
རྫོགས་པའི་སངས་རྒྱས་ཐོབ་པའི་རྒྱུར་གྱུར་ཅིག །སྙམ་དུ་དགེ་བའི་རྩ་བར་བསྔོ་
བ་བྱེད། དེ་ཟིན་པའི་རྗེས་ལ་ཐལ་མོ་སྙིང་ཁར་སྦྱར། གོང་མ་རྣམས་ལ་ཚིག་གིས་
གསལ་བཏབ་ནས། ཧེ་བཛྲ་མཎྜལ་མུཞེས་བརྗོད། ཚོགས་བསགས་པའི་རྟེན་
རང་བཞིན་གྱི་གནས་སུ་གཤེགས་སུ་གསོལ་བར་བྱེད་པ་དེ། བླ་མ་དག་པའི་ཆོ་
ག་བསྒོམ་པ་ཡིན།
བླ་མ་དག་པའི་ཆོ་ག་བསྒོམ་པ་འདིར་མ་བཤད། བརྟག་པ་དང་པོའི་ལེའུ་
གསུམ་པ་ནས། རང་གི་ སྙིང་ ཁར་ རེ་ ཕ་ བསྒོམ། །ས་ ལ་ སོགས་ པ་ དང་། ནམ་
མཁར་རྗེ་བཙུན་བལྟས་ནས་ནི། །བྱ་བ་ལ་སོགས་པའམ།
གུར་ལེའུ་བཞི་པ་ནས། བླ་མ་རྡོ་རྗེ་ཅན་མཆོད་ཅིང་
། །བདུན་པོ་ཡོངས་སུ་
དག་པར་བྱ། །གསུངས་པའམ་གུར་ལེའུ་བཅུ་གཉིས་པ་ནས། གདུལ་ལྡན་བླ་མ་
སངས་རྒྱས་མཆོད། །དཀོན་མཆོག་གསུམ་ལ་སྐྱབས་སུ་མཆི། །བྱ་བ་ལ་སོགས་
པས་བླ་མ་དག་པའི་ཆོ་ག་བསྒོམ་པ་ཁ་འགེངས། ཚད་མེད་པ་བཞི་བསྒོམ་པ།
ཁམས་གསུམ་གྱི་སེམས་ཐམས་ཅད་བདེ་དང་བདེ་བའི་རྒྱུ་དང་ཕྲད་ན་ཅི་མ་རུང་
སྙམ་པའི་བྱམས་པ་བསྒོམ། སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་
གྱི་རྒྱུ་དང་བྲལ་ན་ཅི་མ་རུང་སྙམ་པའི་སྙིང་རྗེ་དང་
། སེམས་ཅན་རྣམས་ཀྱི་བདེ་བ་
དེ་ལན་ཅིག་ཙམ་མ་ཡིན། ཟག་མེད་ཀྱི་བདེ་བ་བཞིན་དུ་རྒྱུན་བསྟན་ན་ཅི་མ་རུང་
སྙམ་དུ་དགའ་བ་སྒོམ། འཇིག་རྟེན་གྱི་ཁམས་ཀྱི་སེམས་ཅན་ཐམས་ཅད་དགྲ་
མེད། གཉེན་མེད། བཤེས་གཉེན་མེད། ཟུན་མེད་པར་འཇིག་རྟེན་གྱི་ཆོས་བརྒྱད་
234 --245



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་བྲལ་བའི་བཏང་སྙོམས་བསྒོམ་པ་དང་བཞི་པོ་དེ་ཚད་མེད་པ་བཞི་བསྒོམ་པ་
ཡིན་ཚད་མེད་པ་བཞི་བསྒོམ་པ་འདིར་མ་བཤད།
བརྟག་པ་དང་པོའི་ལེའུ་གསུམ་པ་ནས། དང་པོར་བྱམས་པ་སྒོམ་པར་བྱ། །
གཉིས་ པར་ སྙིང་ རྗེ་ རྣམ་ སྒོམ་ཞིང་
། །བྱ་བ་ ལ་སོགས་ པའམ། གུར་ ལེའུ་བཅུ་
གཉིས་པ་ནས། ཚངས་པའི་གནས་ནི་བཞི་པོ་ལ། །བྱས་ཏེ་སེམས་ཀྱི་ངལ་བསོ་
བྱ། །ཞེས་གསུངས་པས་ཁ་འགེངས། སྟོང་པ་ཉིད་དུ་བསྒོམ་པ། ཐུགས་ཀའི་ས་
བོན་ལས་འོད་ཟེར་འཕྲོས་པས་ཕྱི་སྣོད་ཀྱི་འཇིག་རྟེན་ལ་ཕོག །ཕྱི་སྣོད་ཀྱི་འཇིག་
རྟེན་འོད་དུ་ཞུ། ནང་བཅུད་གྱི་སེམས་ལ་ཐིམ། ནང་བཅུད་ཀྱི་སེམས་ཅན་འོད་དུ་
ཞུ། བདག་གི་ལུས་ལ་ཐིམ། ལུས་སྤྱི་བོ་ནས་ཡས་ཞུ། རྐང་མཐིལ་ནས་མས་ཞུ།
སྙིང་པདྨ་འདབ་བརྒྱད་པ་ལ་ཐིམ། དེ་ཉི་མའི་དཀྱིལ་འཁོར་ལ་ཐིམ། དེ་ཡི་གེ་ཧཱུཾ་
ལ་ཐིམ། ཧཱུྃ་ཞབས་ཀྱུ་ལ་ཐིམ། ཞབས་ཀྱུ་ཧ། ཧ་ཟླ་ཚེས་ལ། ཟླ་ཚེས་ཐིག་ལེ་ལ།
ཐིག་ལེ་ཇེ་ཆུང་ཇེ་ཕྲ་ལ་ནཱ་དའི་རྣམ་པ་ལྟ་བུར་གྱུར་ནས། བརྗོད་པ་བདག་རང་
གིས་བརྗོད་ཀྱང་རང་སྒྲ་ནཱ་ད་ལས་ཐུང་བར་བསམས་ནས། ཨོཾ་ཤུ་ནྱ་ཏ་ཛྙཱ་ན་བཛྲ་
སྭ་བྷ་ཝ་ཨཏྨ་ཀོཉཧཾ་གིས་སྟོང་པ་ཉིད་ཀྱི་དོན་དེ་བརྟན་པར་བྱིན་གྱིས་བརློབ།
སྟོང་པ་ཉིད་བསྒོམ་པ་འདིར་མ་བཤད། གོང་ལེའུ་གསུམ་པ་ནས། ཡང་ནི་སྟོང་
པའི་བྱང་ཆུབ་སྟེ། །གསུངས་པའམ། གུར་ལེའུ་བཅུ་གཉིས་པ་ནས། སྐྱེ་བ་མེད་
སྦྱོར་བས། །དཔའ་བོ་བདེན་བརྫུན་རྣམ་དཔྱད་པ། །རྟག་ པ་ལྟེ་བར་
བརྟག་མི་བྱ། །གསུངས་པས་ཁ་འགེངས།
བསྲུང་བའི་འཁོར་ལོ་བསྒོམ་པ། མདུན་དུ་རཾ་ལས་ཉི་མའི་དཀྱིལ་འཁོར་
གྱི་དབུས་སུ་ཧཱུྃ་ནག་པོ་ཡོངས་སུ་གྱུར་པ་ལས་སྣ་ཚོགས་རྡོ་རྗེ་རྒྱ་གྲམ་པ། ཧཱུྃ་ལྟེ་བ་
པར་རང*
234 --246



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ནག་པོ་ཧཱུྃ་གིས་མཚན་པ་ཞིག་ཏུ་བསྒོམ། རྡོ་རྗེ་རྒྱ་གྲམ་པ་ལས་རྒྱ་གྲམ་པ་དཔག་
ཏུ་མེད་པ་སྤྲོས་པས། སྟེང་དུ་སོང་བས་རྒྱ་གྲམ་པའི་གུར་དང་བླ་རེར་ (བྲེ་)བྱས་
པར་བསམ། འོག་ཏུ་སོང་བས་རྒྱ་གྲམ་པའི་ས་གཞི། བར་སྣང་ལ་སོང་བས་རྒྱ་
གྲམ་པའི་དྲྭ་བ་དང་དྲྭ་བར་བྱས་པར་བསམ། རྡོ་རྗེ་རྒྱ་གྲམ་པ་པས་རྡོ་རྗེ་རྐྱང་པ་
ནས་འབྲས་ཙམ་པ་དཔག་ཏུ་མེད་པ་སྤྲོས་པས། རྒྱ་གྲམ་པའི་མ་ཁེགས་པའི་བུ་ག་
སང་སེང་ཁྲལ་ཁྲོལ་ཐམས་ཅད་རྡོ་རྗེ་རྐྱང་པས་བཀག །ཞལ་བའི་ཚུལ་དུ་བྱས་
པར་བསམ། གཞི་ལ་ཉི་མའི་དཀྱིལ་འཁོར་གྱི་ཕྱི་རོལ་ནས་མེ་རི་དང་མེ་དཔུང་དུ་
འུ་རུ་རུ་འབར་བར་བསམ་ནས། ཨོ་རཀྵ་རཀྵ་ཧཱུྃ་ཧཱུྃ་ཧཱུྃ་གིས་བསྲུང་བའི་འཁོར་
ལོའི་ དོན་ དེ་ བརྟན་ པར་ བྱིན་གྱིས་ བརླབ། བསྲུང་འཁོར་བསྒོམ་ པ་ འདིར་མ་
བཤད། ལེའུ་གསུམ་པ་ནས། རེ་ཕས་ཉི་མ་མདུན་དུ་རྣམ་བསྒོམས་ནས། །བྱ་བ་
ལ་སོགས་པའམ། གུར་ལེའུ་བཞི་པ་ནས། དེ་ རྗེས་བསྲུང་བའི་དམ་ཚིག་གོ །
ཞེས་ གསུངས་པས། བསྲུང་བའི་འཁོར་ལོ་བསྒོམ་ པ་ ཁ་འགེངས། བསྲུང་བའི་
འཁོར་ལོ་དེའི་ནང་དུ་ཆོས་ཀྱི་འབྱུང་གནས་བསྒོམ། ཆོས་འབྱུང་རྩ་བ་ཕྲ་བ་ཐུར་དུ་
ཟུག་པ། ཁ་ གདེངས་ཆེ་བ་ གྱེན་དུ་བསྟན་པ། ཁ་ དོག་ དཀར་བ། དབྱིབས་གྲུ་
གསུམ་པ་དེ་ཡིན། ཆོས་འབྱུང་བསྒོམ་པ་འདིར་མ་བཤད།
གོང་ ལེའུ་ བརྒྱད་ པར། ནམ་ མཁའི་ དབུས་ སུ་ བྷ་ ག་ བསམ། །ཞེས་
གསུངས་པའམ། གུར་ལེའུ་བཞི་པ་ནས། ཆོས་ཀྱི་འབྱུང་གནས་བསམ་པར་བྱ། །
ཞེས་གསུངས་པས་ཁ་འགེངས། ཆོས་འབྱུང་དེའི་ནང་དུ་འབྱུང་བ་རིམ་བརྩེགས་
བསྒོམ་པ། དང་པོར་རོགས་པ་སའི་དཀྱིལ་འཁོར་གྲུ་བཞི་སེར་པོ་ཞིག་བསྒོམ།
དེའི་སྟེང་དུ་ཆུའི་དཀྱིལ་འཁོར་དཀར་པོ་ཟླུམ་པོ། དེའི་སྟེང་དུ་མེའི་དཀྱིལ་འཁོར་
234 -247



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དམར་པོ་གྲུ་གསུམ་པ་དེའི་སྟེང་དུ་རླུང་གི་དཀྱིལ་འཁོར་ཟླ་གམ་པ་དུད་ཁ་ཞིག་
བསྒོམ། དེའི་སྟེང་དུ་ཡི་གེ་ཧཱུཾ་ལས་བསྐྱེད་པའི་འཁོར་ལོ་རྩིབས་སུམ་ཅུ་རྩ་གཉིས་
པ་ཞིག་བསྒོམ། དེའི་ལྟེ་བ་ལ་ད་ཅི་སྟོང་ཉིད་ཀྱི་སྐབས་ཀྱི་ནཱ་ད་ཆ་གཉིས་ཡོད་
པའི་ཆ་གཅིག་ཤུལ་དུ་བསྡད། ཆ་གཅིག་འཁོར་ལོའི་ལྟེ་བར་བབ་པར་བསྒོམ་པ་
དེ་འབྱུང་བ་རིམ་བརྩིགས་བསྒོམ་པ་ཡིན། འབྱུང་ བ་ རིམ་བརྩེགས་བསྒོམ་པ་
འདིར་མ་བཤད།
ལེའུ་བརྒྱད་པར། འཁོར་ལོ་ས་ དང་ ཆུ་ནི་སྔོན། །ཞེས་ གསུངས་ པའམ་
གུར་ལེའུ་བདུན་པ་ནས། འབྱུང་བ་བཞི་བདག་དཀྱིལ་འཁོར་ལ། །སྤྲོ་བའི་གནས་
ནི་བརྩེགས་མར་ དགོད། །གསུངས་ པས་ཁ་འགེངས། གཞལ་ཡས་ཁང་བསྒོམ་
པར་བྱེད་པ། ནཱ་དས་ཉེ་བར་ལེན་པའི་རྒྱུ་བྱས། འབྱུང་བ་བཞི་འཁོར་ལོ་དང་ལྔ་
ནཱ་ད་དང་དྲུག་པོ་ཞུ་ཞིང་གཅིག་ཏུ་འདྲེས་པར་གྱུར་པ་ལས། གཞལ་ཡས་ཁང་པ་
གྲུ་བཞི་སྒོ་བཞི། རྟ་བབས་བང་རིམ་བཞི་དང་ལྡན་པ། ནང་པདྨ་འདབ་མ་བརྒྱད་
དང་ལྡན་པ། ཕྱི་ནས་བལྟས་ན་ནང་གསལ་བ། ནང་ནས་བལྟས་ན་ཕྱི་གསལ་བ་
མནན་ན་ནེམ་གྱིས་བྱེད་པ། བཏེག་ན་འཕར་གྱིས་འབྱུང་བ། དོན་ཡེ་ཤེས་ལྔ་
མཚོན་པའི་བརྡར་རྒྱུ་རིན་པོ་ཆེ་སྣ་ལྔ་ལས་གྲུབ་པའི་གཞལ་ཡས་ཁང་འོད་ལྷག་
གེ་ལྷང་ངེ་བ་ཞིག་ཏུ་བསྒོམ་པ། འཁོར་ལོ་ཇི་ལྟར་སྔར་གསུངས་པ། འཁོར་ལོ་རྡོ་
རྗེ་ ར་བ་དང་། དུར་ཁྲོད་ལེའུ་གསུམ་པ་བཞིན་དང་
། ཆོས་འབྱུང་དང་འབྱུང་བ
རིམ་བརྩེགས་སྔར་ལེའུ་བརྒྱད་པར་ གསུངས་པའི། དོ་ཤལ་དོ་ཤལ་ཕྱེད་པས་
བརྒྱན། དྲྭ་བ་དང་དྲུ་བ་ཕྱེད་པས་བརྒྱན། མཚམས་བཞི་པ་ལ་སྒོ་བཞི་པ། རྣམ་
པར་ཐར་པ་བཞི་མཚོན་པའི་བརྡར་སྒོ་བཞི་དང་ལྡན་པ། རྡོ་རྗེ་སྲད་བུས་རྣམ་པར་
234 -248



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བརྒྱན། ཐིག་གདབ་པ་ཐམས་ཅད་བདེ་སྟོང་དབྱེར་མེད་ཀྱི་ཐིག་ཏུ་ལྷན་ལྷན་
འབྱུང་བར་བསམ་པའམ། ཡང་ན་གཞལ་ཡས་ཁང་པའི་ཕྱི་རོལ་རྡོ་རྗེའི་རྭ་བ་དང་
དྲེ་བས་བསྐོར་བ་ལ། རྡོ་རྗེ་སྲད་བུས་ཡང་དག་བརྒྱན་ཟེར་བ་ཡིན། ཨོཾ་སརྦ་ཏ་ཐཱ་
ག་ཏ་ཨ་ནི་ལ་ཏ་བཛྲ་སྭ་བྷ་ཝ་ཨཱཏྨ་ཀོཉཧཾ་གིས་གཞལ་ཡས་ཁང་པའི་དོན་དེ་
བརྟན་པར་བྱིན་གྱིས་བརློབ།
ད་གདན་བསྒོམ་པ། ཚངས་པ་དབང་པོ་ཉེ་དབང་དྲག །དབུས་ཀྱི་ལྟེ་བ་
ལ་ཚངས་པ་སེར་པོ་དང་། དབང་པོ་དཀར་པོ་མགོ་གཡས་སུ་ལྟ་བ། ཉེ་དབང་
ནག་པོ་དང་དྲག་པོ་སྔོན་པོ་མགོ་གཡོན་དུ་ལྟ་བ། ཀུན་གཞི་དང་བཅས་པ་གན་
རྐྱལ་དུ་སྐྱེལ་བ། དེ་གཙོ་བོའི་གདན་ཡིན། འཁོར་གྱི་གདན་ལ། ཤར་དུ་ཚངས་
པ་སེར་པོ། ལྷོར་དབང་པོ་དཀར་པོ། ནུབ་ཏུ་ཉེ་དབང་ནག་པོ། བྱང་དུ་དྲག་པོ་
སྔོན་པོ། གཤིན་རྗེ་དང་ནི་ནོར་བདག་དང་
། །བྱང་ཤར་མཚམས་སུ་གཤིན་རྗེ་
ནག་པོ། ཤར་ལྷོ་མཚམས་སུ་ནོར་བདག་སེར་པོ། བདེན་བྲལ་དང་ནི་ཐག་བཟང་
རིས། །བདེན་བྲལ་ལྷོ་བྱང་ཆུབ་ཀྱི་མཚམས་སུ་སྲིན་པོ་སྔོ་ནག་པ། ནུབ་བྱང་གི་
མཚམས་སུ་ཐག་བཟང་རིས་ལྗང་ཁུར་བསྒོམ་པ་སྟེ། གོ་རི་ལ་སོགས་པ་ཡི་གདོན། །
གོ་རི་ལ་སོགས་པ་འཁོར་ལྷ་མོ་བརྒྱད། གཙོ་བོ་ཡབ་ཡུམ་དང་བཅས་པའི་གདན་
དུ་བསྒོམ།
གདན་དེའི་སྟེང་དུ་མངོན་པར་བྱང་ཆུབ་པ་ལྔས་ལྷའི་སྐུར་བཞེངས་པ།
ཁྱོད་དང་ལྷན་ཅིག་བཞིན་བཟང་མ། །དབུས་སུ་བདུད་བཞིའི་གདན་གྱི་སྟེང་དུ།
ཨཱ་ལི་ལས་ཟླ་བའི་དཀྱིལ་འཁོར་བསྒོམ་པ། མངོན་པར་བྱང་ཆུབ་པ་དང་པོ། ཡེ་
ཤེས་ན་མེ་ལོང་ལྟ་བུའི་ཡེ་ཤེས། ཀཱ་ལི་ལས་ཉི་མའི་དཀྱིལ་འཁོར་བསྒོམ་པ།
234 -249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མངོན་པར་བྱང་ཆུབ་པ་གཉིས་པ། ཡེ་ཤེས་ན་མཉམ་པ་ཉིད་ཀྱི་ཡེ་ཤེས། ཉི་ཟླ་
ཁ་སྦྱར་གྱི་བར་ནས་འོད་ཟེར་འཕྲོས། སངས་རྒྱས་མཆོད། སེམས་ཅན་གྱི་དོན་
བྱས། ཚུར་འདུས་པ་ལས་ས་བོན་ཨོཾ་དང་ཧཱུྃ་དུ་གྱུར། དེ་ལས་འོད་ཟེར་འཕྲོས།
སངས་རྒྱ་མཆོད། སེམས་ཅན་གྱི་དོན་བྱས། ཚུར་འདུས་པས་རྡོ་རྗེ་ཧཱུྃ་གིས་མཚན་
པ་དང་། གྲི་གུག་ཨོཾ་གི་མཚན་པར་གྱུར་པ། མངོན་པར་བྱང་ཆུབ་པ་གསུམ་པ།
ཡེ་ཤེས་ན་སོ་སོར་ཀུན་ཏུ་རྟོག་པའི་ཡེ་ཤེས། ཕྱག་མཚན་ས་བོན་གྱིས་མཚན་པ་
ལས་ འོད་ ཟེར་ འཕྲོས། སངས་ རྒྱས་ མཆོད། སེམས་ ཅན་ གྱི་ དོན་ བྱས་ ཚུར་
(འདུས་)པས། བྱང་ཆུབ་པ་བཞི་པ་ལ། ཉི་མ་ཟླ་བ་གཉིས། ཕྱག་མཚན་ས་བོན་
གཉིས། བཞི་པོ་ཞུ་ཞིང་གཅིག་ཏུ་འདྲེས་པར་གྱུར་པ། བྱང་ཆུབ་པ་བཞི་པ། ཡེ་
ཤེས་ན་བྱ་བ་ནན་ཏན་གྱི་ཡེ་ཤེས། དེ་ལས་འོད་ཟེར་འཕྲོས། སངས་རྒྱས་མཆོད།
སེམས་ཅན་གྱི་དོན་བྱས་ཚུར་འདུས་པ་ལས་བྱང་ཆུབ་པ་ལྔ་པ་ལ།
ཡབ་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པ། སྐུ་མདོག་དང་ཕྱག་མཚན་
འོག་ནས་བཤད་པ་བཞིན་དུ་བསྐྱེད་པ་ལ། ཡུམ་ལྷ་མོ་བདག་མེད་མ་དང་ཞལ་
སྦྱར་བའི་སྐུར་ བསྐྱེད་ལ། ཁྱོད་དང་ ལྷན་ ཅིག་བཞིན་བཟང་མ། །ཡུམ་ ལྷ་ མོ་
བདག་མེད་མ་ཁྱོད་དང་ཧེ་རུ་ཀ་ང་ལྷན་ཅིག་ཏུ་བཞིན་བཟང་བ། ཁ་དོག་ནག་
པར་འདུག་པ་ཡིན། དེ་ཡི་དབུས་ན་ང་ཡོད་དེ། །གཞལ་ཡས་ཁང་པ་དེའི་དབུས་
ཀྱི་བདུད་བཞིའི་གདན་གྱི་སྟེང་དུ་མངོན་པར་བྱང་ཆུབ་པ་ལྔས་བསྐྱེས་པའི་རྒྱུའི་ཧེ་
རུ་ཀ་ང་ཡོད་དེ། རྒྱུའི་ཧེ་རུ་ཀ་རྣམ་པ་ཇི་ལྟར་དུ་སྒོམ་ན། ཞལ་བརྒྱད་པ་ལ་ཞབས་
བཞི་པ། །ཞལ་བརྒྱད་དུ་ཡོད་པ། ཞབས་བཞིར་འདུག་པ། ཕྱག་ནི་བཅུ་དྲུག་དག་
གིས་བརྒྱན། །ཕྱག་བཅུ་དྲུག་དང་ལྡན་པ་ཡིན། བདུད་བཞི་མཉམ་པར་མནནཔ་
234 -250



དཔལ་ཀྱི་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཉིད། །བདུད་བཞི་གན་རྐྱལ་དུ་བསྐྱེལ་ནས་མནན་པ་ཉིད། འཇིགས་པ་ཡང་
ཡང་ནི་
འཇིགས་པ་པོ། །བདུད་བཞི་འཇིགས་པ་ལ། དེ་བས་ཀྱང་བཅོམ་ལྡན་འདས་
ཀྱེའི་རྡོ་ རྗེའི་སྐུར་བཞུགས་པས་འཇིགས་པ་པོ། མགོ་བོའི་ཕྲེང་བའི་དོ་ཤལ་
མཛད། །མི་མགོ་རློན་པ་ཁྲག་འཛག་པ་ལྔ་བཅུ་རྩ་གཅིག་གི་དོ་ཤལ་དུ་མཛད།
ཉི་མར་བཞུགས་ཤིང་རོལ་མོར་བཅས། །གདན་ཉི་མའི་གདན་ལ་བཞུགས་ཤིང་
རོམ་མོར་བཅས་པ་ཞབས་བཞི་གཡས་པ་འཕེན། གཡོན་པ་བསྡུད། ཡང་གཡོན་
པ་འཕེན་གཡས་པ་བསྡུས་པས། རོལ་སྟབས་སུ་བཞུགས་པ་ཡིན།
ཁ་དོག་ནག་པོ་འཇིགས་ཆེན་པོ། །གཙོ་བོ་ཡབ་ཡུམ་སྐུ་མདོག་ནག་པོ།
འཇིགས་པ་ཆེན་པོ་ཁྲོ་བོའི་སྐུར་བཞུགས་པ་ཡིན། སྣ་ཚོགས་རྡོ་རྗེ་སྤྱི་བོར་འཛིན། །
སྣ་ཚོགས་རྡོ་རྗེ་རྒྱ་གྲོམ་པ་སྤྱི་བོར་འཛིན་པ་ཡིན་ཏེ། གུར་ལེའུ་བཞི་པ་ནས། རྡོ་
རྗེ་དེ་ལ་མདོག་བསྒོམ་པ། །འོད་ཆེན་ཁ་དོག་ནག་པོར་རོ། །ཞེས་གསུངས་པས།
རྡོ་རྗེ་ནག་པོར་བསྒོམ་པ་དང་
། འདིར་སྣ་ཚོགས་རྡོ་རྗེ་ཁྲ་བོར་བསྒོམ་པ་གཉིས་
འདམ་ཀ་རུ་བྱས་ནས་བསྟན་པ་ཡིན།
ཉིད་ཀྱི་ཞལ་ནས་ཧཱུྃ་སྤྲོ་ཞིང་
། །སྟོན་པ་ཉིད་ཀྱི་ཞལ་བརྒྱད་ནས་ཧཱུྃ་རྒྱུན་མི་
ཆད་པར་སྤྲོ་ཞིང་
། ཐལ་བས་ལུས་ལ་བྱུགས་པ་ཉིད། །རྡོ་རྗེ་འཆང་ལ་ཤེས་རབ་
སྟོང་པའི་རྒྱ་དང་མ་བྲལ་བའི་བརྡར། སྐུ་ལུས་ལ་ཐལ་ཆེན་གྱིས་བྱུགས་པ་ཡིན།
བདག་མེད་ལྷན་ཅིག་མཉམ་སྦྱོར་ཞིང་། །ཡུམ་ལྷ་མོ་བདག་མེད་མ་དང་ལྷན་ཅིག་
མཉམ་པར་སྦྱར་ཞིང་དགའ་བ་གཉིས་གཉིས་སྙོམས་འཇུག་པས། ཀུན་རྫོབ་དོན་
དམ་གཉིས་གཉིས་ཡབ་ཡུམ་གཉིས་ཀ་ལ་ཡོད་པས། དབའ་རླབས་མེད་པའི་བདེ་
བ་ཐོབ། །གཟུང་འཛིན་གྱི་རྦ་རླབས་མེད་ཅིང་ཟག་པ་མེད་པ་ལྷན་ཅིག་སྐྱེས་པའི་
234 -251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཡེ་ཤེས་ཀྱི་བདེ་བ་ཐོབ། རློམ་སེམས་མེད་པའི་རང་བཞིན་ཅན། །ཐམས་ཅད་ལ་
ངར་འཛིན་པའི་རློམ་སེམས་མེད་པའི་ལྷན་ཅིག་སྐྱེས་པའི་ཡེ་ཤེས་ཟག་མེད་ཀྱི་
བདེ་བའི་རང་བཞིན་ཅན་གྱི་ཧེ་རུ་ཀ་དེ། རྩ་བའི་ཞལ་ནི་ནག་པོ་ཆེ། །ཞལ་འདི་
རྣམས་ལ། རྒྱ་གར་ན་པཎྜི་ཏ་ཁ་ཅིག་ཞལ་འདི་རྣམས་འཁོར་ཞལ་དུ་འདོད། པཎྜི་
ཏ་ ཁ་ ཅིག །གཡས་ ན་ མར་ བརྩེགས་ ཞལ་ གསུམ། གཡོན་ ན་ བརྩེགས་ ཞལ་
གསུམ་དང་། བརྩེགས་ཞལ་དུ་འདོད། པཎྜི་ཏ་ཁ་ཅིག་སྟེང་ཞལ་དེ་བཅད་ཞལ་དུ་
འདོད། བླ་མ་བའི་གསུང་ནས། བཅད་ཞལ་དུ་བསྒོམ་པ་དེ་ལྟ་བུ་བཀྲ་མི་ཤིས་པ་
ཡིན་གསུང་ནས།
རྗེ་བཙུན་མར་པའི་རྩ་བའི་བླ་མ་ཇོ་བོ་ནཱ་རོ་པ། མེ་ཏྲི་པ། པཎྜིཏ་ཞི་བ་
བཟང་པོ་གསུམ་བཞེད་པ་མཐུན་པར། རྩ་བའི་ཞལ་ནི་ནག་པོ་ཆེ། །རྩ་བའི་ཞལ་
ནག་པ་ཡིན། གཡས་པ་ལ་ནི་ཀུན་མཚུངས། །གཡས་ཀྱི་ཞལ་དེ་མེ་ཏོག་ཀུན་མུ་
ད་བཞིན་དུ་དཀར་བ་ལ་དམར་བའི་མདངས་དང་ལྡན་པ་ཡིན། གཡོན་པ་དམར་
ཞིང་ཆེར་འཇིགས་པ། །གཡོན་ཞལ་དེ་དམར་བོ་ལ་དཀར་བའི་མདངས་ཆགས་
པ་ཡིན། སྤྱི་བོའི་ཞལ་ནི་གཙིགས་པ་ཅན། །སྟེང་ཞལ་དུད་ཁ་རུ་ཡོད། སྤྱན་ནི་ཉི་
ཤུ་རྩ་བཞི་ཆེ། །ཞལ་རེ་རེ་ལ་སྤྱན་གསུམ་གསུམ་སྟེ་ཉི་ཤུ་རྩ་བཞི་དང་ལྡན་པ་
ཡིན། ལྷ་མའི་ ཞལ་ནི་བུང་བ་མཚུང་། །གཡས་ནས་ ཕར་ བཅེར་ ཞལ་ གཉིས།
གཡོན་ནས་ཕར་བཅེར་ཞལ་གཉིས་བཞི་པོ་དེ་བུང་བའི་འཕོངས་བཞིན་དུ་ནག་
པོར་ཡོད་པར་བཞེད། དེས་མངོན་པར་བྱང་ཆུབ་པ་ལྔས་ལྷའི་སྐུར་བཞེངས་པ
བསྟན་ནས།
ད་མཁའ་གསང་བྱིན་གྱིས་བརླབས་ནས་སྙོམས་པར་འཇུག་པ་བྱ་བ་སྟོན་
234 -252



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པ། འདོད་ཆགས་ཆེན་པོའི་རྗེས་ཆགས་པས། །ཟག་པ་མེད་པའི་འདོད་ཆགས་
ཆེན་པོ་ཞེན་པ་མེད་པའི་རྗེས་སུ་ཆགས་པའི། ལྷན་ཅིག་སྐྱེས་དགའི་རང་བཞིན་
ལས། །སྙོམས་པར་འཇུག་པ་བྱས་པས་རང་ལ་ལྷན་ཅིག་སྐྱེས་པའི་ཉམས་རྒྱུད་ལ་
སྐྱེས་ཙམ་ན། གཞན་སྣང་གྲགས་ཀྱི་ཆོས་ཐམས་ཅད་ཀྱང་ལྷན་ཅིག་སྐྱེས་པའི་
ཉམས་སུ་མྱོང་བར་འཆར་བའི་ཐབས་སུ་སྙོམས་པར་འཇུག་པ་བྱེད་པ། གྲོང་ཁྱེར་
ཉམས་དགར་ཁྱོད་དང་ང་། །གྲོང་ཁྱེར་ཉམས་དགའ་བ་གཞལ་ཡས་ཁང་པ། དུར་
ཁྲོད་བརྒྱད། རྡོ་རྗེ་རྭ་བ་མེ་རི་དང་བཅས་པ་དེ་གྲོང་ཁྱེར་ཉམས་དགའ་བ་ཡིན་
པས། དེའི་དབུས་སུ་བདུད་བཞིའི་གདན་གྱི་སྟེང་དུ་ཡུམ་བདག་མེད་མ་ཁྱོད་དང་
ཧེ་རུ་ཀ་ང་། དགའ་བས་ཤིན་ཏུ་རོལ་པ་ལས། །དང་པོར་ཡུམ་གྱི་འདོམས་སྟོང་པ་
ཉིད་དུ་བསྒོམ། ཧཱིས་པདྨ་བསྐྱེད། ཨཱས་པདྨའི་ཟེའུ་འབྲུ་བྱས། ཕཊ་ཀྱིས་པདྨའི་
བུ་ག་བཀག་པར་བསམས་ནས། ཡབ་ཀྱིས་ཡུམ་ལ་བསྐུལ་བ།
ཨོཾ་པདྨ་སུ་ཁཾ་དྷ་
རའི་སྔགས་ཀྱིས་བསྐུལ། ཡབ་ཀྱིས་རྡོ་རྗེ་སྟོང་པར་བསྒོམ། ཧཱུཾ་གིས་རྡོ་རྗེ་བསྐྱེད།
ཨོ་གྱིས་རྡོ་རྗེའི་ནོར་བུ་བྱས། ཕཊ་ཀྱིས་རྡོ་རྗེ་ནོར་བུའི་བུ་ག་བཀག་པར་བསམས་
ནས། ཡུམ་གྱིས་ཡབ་ལ་བསྐུལ་བ། ༀ་བཛྲ་མ་ཧཱ་དྷེ་ཤའི་སྔགས་ཀྱིས་བསྐུལ།
ཡབ་ཡུམ་སྙོམས་པར་འཇུག་པ་བྱས་པའི་སྦྱོར་མཚམས་ནས་སིད་སིད་
ཅེས་བྱ་བའི་སྒྲ་དང་འོད་ཟེར་འཕྲོས། ཕྱོགས་བཅུའི་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ཀྱི་ཐུགས་ཀྱི་བཅུད་གཉིས་སུ་མེད་པའི་ཡེ་ཤེས་འོད་
ཟེར་གྱིས་ཚུར་ལ་བསྡུས་ནས། ཡབ་ཀྱི་ཞལ་དུ་ཞུགས། ཨ་ཝ་དྷཱུ་ཏི་ནས་མར་
དབྱིབས་བརྒྱུད། རྡོ་རྗེ་ནོར་བུ་ནས་ཡུམ་གྱི་པདྨར་བབས་པས་ས་བོན་བརྒྱད་དུ་
གྱུར་པ། གཾ་རཾ་ཁཾ་གྷཾ་པཾ་ཤཾ་ལཾ་ཊཾ། འདི་ཡི་ས་བོན་ཕྱུང་བ་དང་
། །བྱ་བའི་ས་བོན་
234 253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བརྒྱད་དུ་གྱུར། དེར་བདེ་བ་སྐྱེས་ནས། ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ན་བཛྲ་སྭ་
བྷ་ཝ་ཨཱརྨ་ཀོཉཧཾ་གིས་རྗེས་སུ་ཆགས་པའི་རྒྱས་གདབ་བྱེད། ད་འཁོར་གྱི་ལྷ་མོ་
བརྒྱད་བསྐྱེད་པ་དཀར་མོ་དབང་པོའི་ཕྱོགས་ཕྱུང་ནས། །བྱ་བ་ལ་སོགས་པས་
སྟོན་པར་བྱེད།
འཁོར་ལྷ་མོ་བརྒྱད་བསྐྱེད་པ་འདི་ལ། སློབ་དཔོན་མི་ཐུབ་ཟླ་བས་ཆོ་ག་
གསུམ་གྱིས་བསྐྱེད་པར་བཞེད། མཚོ་སྐྱེས་རྡོ་རྗེ་བྱང་ཆུབ་པ་ལྔས་བསྐྱེད་པར་
བཞེད། ཇོ་བོ་མེ་ཏྲི་བས་རྫུས་སྐྱེས་སུ་བསྐྱེད་པར་བཞེད། ཇོ་བོ་ནཱ་རོ་པས་རྐང་
ཐོན་དུ་བསྐྱེད་པར་བཞེད། རྐང་ཐོན་བྱ་བའི་དོན་གྱི་གོ་བ་གང་ཡིན་སྙམས་ན།
ཡུམ་གྱི་པདྨ་ནས་ས་བོན་ཡི་གེ་འབྲུ་བརྒྱད་བྲམ་མེ་ཡོད་པ་དེ་ལ། ཡི་གེ་ཧཱུྃ་ཞིག་
རྒྱང་གིས་ཕྱུང་ནས་ཤར་གྱི་སྒོའམ། དེ་ལས་ཉེ་བའི་པདྨ་དང་ཚངས་པ་སེར་པོའི་
གདན་གྱི་སྟེང་དུ་གོ་རི་མ་ནག་མོ་གཡས་ན་གྲི་གུག །གཡོན་ན་ཉ་བསྣམས་པ།
སྐྱིལ་ཀྲུང་བྱེད་པའི་གར་སྟབས་ཅན་རུས་པའི་རྒྱན་ཆ་ལྔས་བརྒྱན་པའི་སྐུར་ཡེར་
གྱིས་ཕྱུང་
། དེ་བཞིན་དུ་ལྷོར་ཙོ་ རཱི་མ། ནུབ་ཏུ་ བྷེ་ཏ་ལི། བྱང་དུ་བྷསྨཱ་རཱི། བྱང་
ཤར་མཚམས་སུ་པུཀྐ་སི། ཤར་ལྷོར་ཤ་བ་རཱི། ལྷོ་ནུབ་ཏུ་ཙཎྜལཱི། ནུབ་བྱང་དུ་ཌོ་
བྷི་ནི་བསྐྱེད་པ་རྣམས། འོག་ནས་བཤད་པ་བཞིན་དུ་སྐུ་མདོག་ཕྱག་མཚན་རྒྱན་
ཆ་ལུགས་དང་བཅས་པ་གསལ་བར་བསྐྱེད་པར་བྱེད་པ། དཀར་མོ་དབང་པོའི་
ཕྱོགས་ཕྱུང་ནས། །དཀར་མོ་ལྷ་མོའི་མིང་ཡིན།
དབང་པོ་ཤར་ཕྱོགས་དབང་པོ་གནས་པའི་ཕྱོགས་སུ་ཕྱུང་ནས། ཤར་གྱི་
སྒོ་རུ་ཡང་དག་གནས། །ཤར་གྱི་སྒོ་འམ། དེ་ལ་ཉེ་བའི་གདན་པདྨ་དང་ཚངས་པ་
སེར་པོའི་གདན་གྱི་སྟེང་དུ་ལྷ་མོ་གོ་རཱི་མ་ཡང་དག་པར་གནས་པར་བསྒོམ། དེ་
234 ---254



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཞིན་དུ་གཞན་ཀུན་ལ་ཡང་སྦྱོར་སྲུབ་དང་བསྲུབ་པའི་སྦྱོར་བ་ལས། ཆོམ་རྐུན་
མ་ཡང་ཕྱུང་ནས་ནི། །ཕྱུང་ནས་ལྷ་མོ་ཡི་སྒོ་རུ་ནི། །ཆོམ་རྐུན་མ་ནི་སྒོ་སྲུང་མ། །
བོ་ལ་ཀཀྐོ་ལ་སྦྱོར་བས། །རོ་ལངས་མ་ཡང་ཕྱུང་ནས་ནི། །ཕྱུང་ནས་ནུབ་ཀྱི་སྒོ་རུ་
ནི། །བདུད་འཇོམས་མ་ནི་རྣམ་པར་གནས། །དགའ་བ་ཆེན་པོའི་སྙོམས་འཇུག་
ལས། །གྷསྨ་ རྭ་ ཡང་ ཕྱུང་ནས་ནི། །ཕྱུང་ནས་ བྱང་ གི་སྒོ་རུ་ནི། །འཇིགས་ པའི་
གཟུགས་ཅན་མ་ཉིད་གནས། །གཉིས་ཀྱིས་བསྐྱོད་པའི་སྦྱོར་བ་ལས། །པུཀྐ་སཱི་
ནི་ཕྱུང་ནས་ནི། །ཕྱུང་ནས་དབང་ལྡན་མཚམས་སུ་ཡང་
། །དྲག་པོའི་གཟུགས་
ཅན་མ་ཉིད་གནས། །ཡང་ནི་བསྲུབ་པའི་སྦྱོར་བ་ལས། །འཚེད་པའི་མཚམས་སུ་
རི་ཁྲོད་མ། །སྲིན་པོའི་མཚམས་སུ་གདོལ་པ་མོ། །རླུང་གི་མཚམས་སུ་གཡུང་མོ་
ཉིད། །དེས་འཁོར་གྱི་ལྷ་མོ་བརྒྱད་བསྐྱེད་པ་ཡིན། དེས་རྒྱུའི་ཧེ་རུ་ཀ་བསྐྱེད་པའི་
ཆོས་བཅུ་བཤད་ནས།
ད་འབྲས་བུའི་ཧེ་རུ་ཀ་བསྐྱེད་པའི་ཆོས་བཅུ་ལ་དྲི་ཟ་ཉེ་བར་ཞུགས་པ་
མཚམས་ཀྱི་ལྷ་མོ་བཞིས་མྱ་ངན་གྱི་ཀླུས་བསྐུལ་བ་ཆོ་ག་གསུམ་གྱི་འབྲས་བུའི་ཧེ་
རུ་ཀའི་སྐུར་བཞེངས་པ། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ།
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དབང་བསྐུར་
བ། མཆོད་པ། བསྟོད་པ། བདུད་རྩི་མྱང་བ། བསྐྱེད་པའི་རིམ་པའི་ཏིང་ངེ་འཛིན་
བསྒོམ་པ་དང་བཅུ་ལས། དང་པོར་དྲི་ཟ་ཉེ་བར་ཞུགས་པ་སྟོན་པ། དེ་ནས་རྡོ་རྗེ་
ཆགས་ཆེན་ལས། །རྒྱུའི་ཧེ་རུ་ཀ་བསྐྱེད་པའི་རྗེས་དེ་ནས། རྡོ་རྗེ་ཆགས་ཆེན་ད་ཅི་
སྟོང་ཉིད་ཀྱི་སྐབས་ཀྱི་ནཱ་ད་ཆ་གཉིས་ཡོད་པའི་ཆ་གཅིག་འབྱུང་བ་རིམ་བརྩེགས་
ཀྱི་སྐབས་སུ་འཁོར་ལོའི་ལྟེ་བར་བབས། ཆ་གཅིག་ཤུལ་ན་འདུག་པ་དེ་སྐར་
234 -255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
མདའ་འཕོ་བའི་ཚུལ་དུ་རྒྱངས་ཀྱིས་བྱུང་ནས། དང་པོ་ཡབ་ཀྱི་ཞལ་དུ་ཞུགས་ཨ་
ཝ་དྷུ་ཏི་ནས་མར་དབྱིབས་བརྒྱུད་རྡོ་ རྗེ་ནོར་བུ་ནས་ཡུམ་གྱི་པདྨར་ལྷུང་ནས
།
རིག་མར་བཅས་པ་ཁུ་བར་འགྱུར
། རིག་མ་ཡུམ་བདེ་བའི་ངོ་བོར་ཞུ་བས་རིག་མ
དང་ལྷན་ཅིག་པའི་ཡབ་ཀྱང་བདེ་བའི་ངོ་བོར་ཞུ། ཡབ་ཡུམ་གཉིས་ཀ་དངུལ་ཆུ་
དཀར་དམར་གྱི་རྣམ་པ་ལྟ་བུར་ལྟེམ་གྱིས་ཞུ་བར་བསམ་པ་དེ་དྲི་ཟ་ཉེ་བར་ཞུགས་
པ་ཡིན། མཚམས་ཀྱི་ལྷ་མོ་བཞིས་མྱ་ངན་གྱི་གླུས་བསྐུལ་བ།
དེ་ནས་ལྷ་མོ་རྣམས་ཀྱིས་བསྐུལ། །དྲི་ཟ་ཉེ་བར་ཞུགས་པའི་རྗེས་དེ་ནས་
མཚམས་ ཀྱི་ ལྷ་ མོ་རྣམས་ ཀྱིས་ བཞེངས་ པར་ བསྐུལ། གང་ གི་ བསྐུལ་ན། སྣ་
ཚོགས་གླུའི་མཆོད་པ་ལས། །གླུ་སྣ་ཚོགས་ཀྱི་མཆོད་པའི་བྱེ་བྲག་གིས་བསྐུལ།
སུས་བསྐུལ་ན་དང་པོར་བྱང་ཤར་མཚམས་ནས་པུཀྐ་སཱིས་བསྐུལ་བ། རྗེ་བཙུན་
སྙིང་རྗེའི་ཡིད་བཞེངས་ཤིག །རྗེ་བཙུན་ཞེས་བོས་ནས། སྙིང་རྗེ་ཆེན་པོའི་ཡིད་
ཀྱིས་བཞེངས་ཤིག །གང་ལས་བཞེངས་ན། སྟོང་པའི་རང་བཞིན་ཉིད་སྤོངས་ལ། །
སྟོང་པ་ཉིད་ཀྱི་ཏིང་ངེ་འཛིན་གྱི་རང་བཞིན་དེ་སྤོངས་ལ། དགོས་པ། པུཀྐ་སཱི་ནི་
བདག་ལ་སྐྱོབས། །ལྷ་མོ་པུཀྐ་སཱི་བདག་ལ་སྐྱོབས་ཤིག །གང་གིས་སྐྱོབས་ན།
བདག་ལ་བདེ་ཆེན་སྦྱོར་བཞེད་མཛོད། །ལྷ་མོ་པུཀྐ་སཱི་བདག་ལ་ཟག་པ་མེད་པའི་
བདེ་བ་ཆེན་པོ་རྒྱུད་ལ་སྦྱོར་བཞེད་མཛོད། བྱས་ནས་བསྐུལ།
ཤར་ལྷོ་མཚམས་ནས་ཤ་བ་རཱིས་བསྐུལ་བ། ཁྱོད་མེད་ན་ནི་བདག་འགུམ་
པས། །བཅོམ་ལྡན་འདས་ དཔལ་ དགྱེས་པ་རྡོ་ རྗེ་ཁྱོད་མེད་ན་ལྷ་མོ་ཤ་བ་རི་
བདག་ནི་འགུམ་པ་ལ་ཐུག་པས། ཀྱེ་ཡི་རྡོ་རྗེ་ཁྱོད་བཞེངས་ཤིག །བཅོམ་ལྡན་
འདས་ དཔལ་ ཀྱེའི་རྡོ་རྗེ་ཁྱོད་བཞེངས་ཤིག །གང་ལས་བཞེངས་ན། སྟོང་པའི་
234 --256



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རང་བཞིན་ཉིད་སྤོངས་ལ། །སྟོང་པ་ཉིད་ཀྱི་ཏིང་ངེ་འཛིན་གྱི་རང་བཞིན་དེ་སྤོངས་
ལ་དགོས་པ། རི་ཁྲོད་མ་འབྲས་གྲུབ་པར་མཛོད། །ལྷ་མོ་རི་ཁྲོད་མ་བདག་གིས་
དོན་ དམ་ འབྲས་ བུ་ ཐམས་ ཅད་ གྲུབ་ པར་ མཛོད་ བྱས་ ནས་ བསྐུལ། ལྷོ་ནུབ་
མཚམས་ནས་ཙཎྜ་ལཱིས་བསྐུལ་བ། དགའ་གཙོ་འཇིག་རྟེན་མགྲོན་གཉེར་བ། །
དགའ་ གཙོ་བཅོམ་ལྡན་འདས་དཔལ་ཀྱེའི་རྡོ་རྗེ་ལ་བོས་པ་ཡིན། འཇིག་རྟེན་
མགྲོན་གཉེར་སངས་མ་རྒྱས་སེམས་བསྐྱེད་པའི་དུས་སུ། བདག་སངས་རྒྱས་པར་
བྱས་ལ་སེམས་ཅན་ཐམས་ཅད་ཀྱི་དོན་བྱའོ། །ཞེས་སྨོན་པའི་སེམས་བསྐྱེད་ཡང་
དང་ཡང་དུ་ཁས་བླངས་ནས། སྟོང་པ་ཉིད་ལ་བཞུགས་སམ་ཅི། །ད་སྟོང་ཉིད་
འབའ་ཞིག་གི་དོན་ལ་བཞུགས་པ་ལགས་སམ་ ཇི་ ལྟར་དུ་ལགས། ཁྱོད་མེད་
ཕྱོགས་ནི་མི་འཚལ་བས། །བཅོམ་ལྡན་འདས་དཔལ་ཀྱེའི་རྡོ་རྗེ་ཁྱོད་མེད་ན། ལྷ་
མོ་ཙཎྜ་ལཱི་བདག་གིས་སེམས་ཅན་གྱི་དོན་བྱེད་པའི་ཕྱོགས་སམ་ནུས་པ་མི་འཚལ་
བས། གདོལ་པ་མོ་བདག་ཞུ་བ་བགྱིད། །ལྷ་མོ་གདོལ་པ་མོ་བདག་ནི། གཙོ་བོ་
ཁྱོད་ལ་བཞེངས་པར་ཞུ་བ་བགྱིད། བྱས་ནས་བསྐུལ།
ནུབ་བྱང་མཚམས་ནས་ཌོ་ཧི་ནཱིས་བསྐུལ་བ། བདག་གིས་ཁྱོད་ཀྱི་ཐུགས་
འཚལ་གྱིས། །ལྷ་མོ་ཌ་བྷི་མོ་བདག་གིས་ གཙོ་བོ་ཁྱོད་ཀྱི་ཐུགས་འཚལ་གྱིས།
མིག་འཕྲུལ་མངའ་བ་ཁྱོད་བཞེངས་ཤིག །མིག་འཕྲུལ་ལམ་སྒྱུ་མ་ལྟ་བུ་ལ་མངའ་
བརྙེས་པའི་གཙོ་བོ་ཁྱོད་བཞེངས་ཤིག །ཁྱོད་མ་བཞེངས་ན། གཡུང་མོ་བདག་ནི་
དྲན་ཉམས་པས། །ལྷ་མོ་གཡུང་མོ་བདག་ནི་དྲན་པ་ཉམས་ཤིང་སེམས་སྟོར་བར་
འདུག་པས། སྙིང་རྗེ་རྒྱུན་ཆད་མ་མཛད་ཅིག །དེ་ཙམ་ན་སྙིང་རྗེའི་རྒྱུན་ཆད་པ་
ཡིན་པས། དེ་ལྟ་བུ་མ་མཛད་པར་བཞེངས་ཤིག་ཞེས་བརྗོད་ནས་ཤིན་ཏུ་སྙན་པ་
234 -257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གླུ་བྲག་ཅའི་སྒྲ་ལྟ་བུས་བསྐུལ་བར་བསམ་པ། དེ་མཚམས་ཀྱི་ལྷ་མོ་བཞིས་མྱ་
ངན་གྱིས་གླུས་བསྐུལ་བ་ཡིན།
ད་ཆོ་ག་གསུམ་གྱིས་འབྲས་བུའི་ཧེ་རུ་ཀའི་སྐུར་བཞེངས་པ། གཙོ་བོ་ཡབ་
ཡུམ་གཉིས་སྔོན་གྱི་སྨོན་པའི་སེམས་བསྐྱེད་རྗེས་སུ་དྲན་པའི་སྒོ་ནས། དངུལ་ཆུ་
དཀར་དམར་གྱི་རྣམ་པ་ལྟ་བུ་ལས་འོད་ཟེར་འཕྲོས་སངས་རྒྱས་མཆོད་སེམས་
ཅན་གྱི་དོན་བྱས་ཚུར་འདུས་པས། ས་བོན་ཨོཾ་དང་ཧཱུྃ་དུ་གྱུར། དེ་ལས་འོད་ཟེར་
འཕྲོས་པས་སངས་རྒྱས་མཆོད་སེམས་ཅན་གྱི་དོན་བྱས་ཚུར་འདུས་པས། རྡོ་རྗེ་ཧཱུྃ
་
གིས་མཚན་པ་དང༌། གྲི་གུག་ཡུ་བ་ༀས་མཚན་པར་གྱུར་པ་ལས། ཨོཾ་དང་ཧུཾ་
གིས་རྡོ་རྗེ་ཆེ། །ཕྱག་མཚན་ས་བོན་གྱིས་མཚན་པ་ལས་འོད་ཟེར་སྤྲུལ་པའི་སྐུ་ཕྲ་
མོ་ དཔག་ ཏུ་ མེད་ སྤྲོས། སངས་ རྒྱས་ མཆོད། སེམས་ ཅན་ གྱི་ དོན་ བྱས། ཚུར་
འདུས་པས་ཕྱག་མཚན་ས་བོན་སྐུ་འོད་ཟེར་ཕྲ་མོ་རྣམས་ཞུ་ཞིང་འདྲེས་པར་གྱུར་
པ་ལས། ཁུ་བའི་གཟུགས་ལས་བཞེངས་ནས་ནི། །ཁུ་བའམ་ཐིག་ལེའི་གཟུང་
ལས་ བཞེངས་ནས། ཞབས་རྣམས་ས་ལ་བརྡབས་པ་དང༌། །ཞབས་ གྱ་ཙམ་དུ་
བརྡབས་པས་རྒྱ་མཚོ་ཆེན་པོར་ཆོལ་གྱིས་སླེབས་པར་མཛད་དེ། ལྷ་དང་ལྷ་མིན་
བསྡིགས་པར་མཛད། །གདུལ་བྱ་ལྷ་དང་ལྷ་མིན་ལ་སོགས་པ་བསྡིགས་ཤིང་སྐྲག་
པར་མཛད་པ་ཡིན།
དེ་ལྟ་བུའི་འབྲས་བུའི་ཧེ་རུ་ཀ་དེ་ལ་ཕྱག་མཚན་ཇི་ལྟ་བུ་ཡོད་ན། གླང་པོ་
རྟ་བོང་གླང་རྔ་མོ། །གཡས་ཀྱི་ཕྱག་བརྒྱད་ན་གླང་པོ་ཆེ་དཀར་པོ་དང་གཅིག །
རྟ་སྔོན་པོ་དང་གཉིས། བོང་བུ་གྲྭ་པ་དང་གསུམ། གླང་དམར་པོ་དང་བཞི། རྔ་མོ་
ཐལ་ཀ་དང་ལྔ། མི་དང་ཤ་ར་བྷ་བྱི་ལ། །མི་དམར་པོ་དང་དྲུག །ཤ་ར་བྷ་སེང་གེ་
234 -258



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྔོན་པོ་དང་བདུན། བྱི་ལ་ག་པ་དང་བརྒྱད་པོ་དེ། གཡས་པའི་ཐོད་པ་བརྒྱད་པོ་
ལ། །ཕྱག་གཡས་ཀྱི་ཐོད་པ་བྱང་ཆུབ་སེམས་ཀྱིས་བཀང་བ་བརྒྱད་ཀྱི་ནང་ན།
གཉིས་འཐུང་ལ་སོགས་རིམ་ཤེས་བྱ། །གླང་པོ་ཆེ་དེ་སྣས་བླངས་ནས་ཁས་འཐུང་
བར་བྱེད་ པས། གཉིས་འཐུང་ལ་སོགས་པའི་སེམས་ཅན་བརྒྱད་པོ་དེས་ནད་
བརྒྱད་བཟློག་པའི་བརྡར། ཁོ་ནང་དུ་བལྟས་ནས་རིམ་པ་བཞིན་དུ་བསྣམས་པ་
ཡིན།
གཡོན་ གྱི་ ཕྱག་ བརྒྱད་ན་ཅི་བཟུང་ན། ས་དང་ ཆུ་ དང་ རླུང་དང་ནི། །
སེམས་ཅན་ལ་ཟག་མེད་ཀྱི་བདེ་བ་སྟེར་བའི་བརྡར། སའི་ལྷ་མོ་སེར་མོ་
མོ་དང་
གཅིག །ཡོན་ཏན་སྡུད་པར་བྱེད་པ་ཆུའི་ལྷ་མོ་དཀར་མོ་དང་གཉིས། ཡོན་ཏན་
སྤེལ་བར་བྱེད་པ་རླུང་གི་ལྷ་མོ་དུད་ཁ་དང་གསུམ། མེ་དང་ཟླ་བ་ཉི་མ་དང་
། །
ཡོན་ཏན་སྨིན་པར་བྱེད་པ་མེའི་ལྷ་མོ་དམར་མོ་དང་བཞི། ཉོན་མོངས་པའི་ཚ་
གདུང་སེལ་བར་བྱེད་པ་ཟླ་བའི་ལྷ་མོ་དཀར་མོ་དང་ལྔ། ཉོན་མོངས་པའི་བརླན་
སེམས་པར་བྱེད་པ་ཉི་མའི་ལྷ་མོ་དམར་མོ་དང་དྲུག །མཐར་བྱེད་དང་ནི་ནོར་
སྦྱིན་དང་
། །ཉོན་མོངས་པ་མཐར་འབྱིན་པར་བྱེད་པའི་རྟགས་སུ་གཤིན་རྗེ་ནག་
མོ་དང་བདུན། སེར་སྣ་རྩད་ནས་གཅོད་པ་དང་དགོས་འདོད་སྟེར་བར་བྱེད་པའི་
རྟགས་སུ་ནོར་སྦྱིན་གྱི་བུ་མོ་སེར་མོ་དང་བརྒྱད་པོ་དེ། གཡོན་པའི་ཐོད་པ་བརྒྱད་
ནའོ། །ཕྱག་གཡོན་གྱི་ཐོད་པ་བྱང་ཆུབ་སེམས་ཀྱིས་བཀང་བ་བརྒྱད་ཀྱི་ནང་ན།
ལྷ་མོ་རྣམས་ནི་ཕྱག་གཉིས་བརྗོད། །ཟེར་བས། སེམས་ཅན་རྣམས་ལ་ཟག་མེད་
ཀྱི་བདེ་བ་སྟེར་བའི་བརྡར་ཞལ་གཅིག་ཕྱག་གཉིས་ཐུགས་ཀར་ཐལ་མོ་སྦྱར་རོ། །
ཞལ་ཕྱིར་གཟིགས་ནས་བསྒྲིགས་དང་རིམ་པ་བཞིན་དུ་བསྣམས་པ་ཡིན།
234 --259



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྒེག་ཅིང་དཔའ་བ་མི་སྡུག་པ། །ཉམས་འདི་རྣམས་ལ་རྒྱ་གར་ན་པཎྜི་ཏ་
ཁ་ཅིག་ན་རེ། ཞལ་རེ་རེ་དང་ཉམས་རེ་རེ་ངོ་ཏི་སྤྱོད་པ་ཡིན་ཟེར་བ་འདོད་པ་ཡོད་
པར་འདུག་སྟེ། ཇོ་བོ་ནཱ་རོ་པའི་བཞེད་ཀྱིས། ཞལ་རེ་རེ་ལ་ཡང་ཉམས་དགུ་པོ་
དགུ་ ཆར་ ཚང་ བར་ བཞེད་ པས། སྒེག་ ཅིང་ དཔའ་བོ་ མི་ སྡུག་པ། །སྒེག་ པའི་
ཉམས་ དང༌ གཅིག །དཔའ་བའི་ཉམས་དང་ གཉིས། མི་སྡུག་ པའི་ཉམས་དང་
གསུམ་པོ་དེ་སྐུའི་ཉམས་ཡིན། དགོད་ཅིང་དྲག་ཤུལ་འཇིགས་རུང་བ། །དགོད་
པའི་ཉམས། དྲག་ཤུལ་གྱི་ཉམས། འཇིགས་སུ་རུང་བའི་ཉམས་དང་གསུམ་པོ་
གསུང་གི་ ཉམས་ ཡིན། སྙིང་ རྗེ་ རྔམ་དང་ ཞི་བ་ཡིས། །སྙིང་ རྗེའི་ ཉམས། རྔམ་
པའི་ཉམས། ཞི་བའི་ཉམས་དང་གསུམ་པོ་དེ་ཐུགས་ཀྱི་ཉམས་ཡིན། གར་དགུའི་
དང་ལྡན་པ་ཉིད། །གར་གྱི་ཉམས་དགུ་པོ་དེ་རྣམས་ཞལ་ རེ་རེ་ལ་ཡང་དེ་
བཞིན་དུ་ལྡན་པར་བཞེད། བདག་པོའི་ས་བོན་དག་གིས་ནི། །བདག་པོ་གཙོ་བོ་
ཡབ་ཡུམ་སོ་སོའི་ས་བོན་དག་གིས་ནི། ཨོཾ་ཧཱུཾ་སྔོན་པོ་འབར་འཇིགས་པས། །
ཡབ་ཡུམ་དམ་ ཚིག་ སེམས་ དཔར་བསྒོམས་ པའི་ཐུགས་ ཀར་ ཡེ་ ཤེས་ སེམས་
དཔའ་ཚོན་གང་བ་དེའི་ཐུགས་ཀར་ཏིང་འཛིན་སེམས་དཔའ་རྡོ་རྗེ་རྩེ་དགུ་པ་ནས་
ཙམ་པའི་ལྟེ་བ་ལ་ཉི་མའི་དཀྱིལ་འཁོར་སྲན་ཆུང་གཤགས་པའི་གའུ་ཙམ་ཞིག་གི་
ལྟེ་བར་ཡི་གེ་ཧཱུྃ་སྤུས་བྲིས་པ་ཙམ་ཞིག་བསྒོམ། ཡུམ་གྱི་ཐུགས་ཀར་གྲི་གུག་གི་ལྟེ་
བ་ལ་ཟླ་བའི་དཀྱིལ་འཁོར་སྲན་ཆུ་གཤགས་པའི་གའུ་ཙམ་གྱི་དབུས་སུ་ཡི་གེ་ཨོཾ་
སྤུས་བྲིས་པ་ཙམ་ཞིག་བསྒོམ། ས་བོན་དེ་གཉིས་ཀ་ཁ་དོག་སྔོན་པོ་འབར་བའི་
འོད་ཟེར་སྣ་ཚོགས་འབར་ཞིང་འཕྲོ་འདུ་དང་བཅས་པ། འཇིགས་པ་འདུལ་བྱ་
གདུག་པ་ཅན་འཇིགས་ཤིང་སྐྲག་པར་བྱེད་པ་དང་བཅས་པ་དེ་འབྲས་བུའི་ཧེ་རུ་
234 -260



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཀའི་ཐུགས་ཀར་བཀོད་ནས་བསྒོམ། དེས་ཆོ་ག་གསུམ་གྱི་འབྲས་བུའི་ཧེ་རུ་ཀའི་
སྐུར་བཞེངས་པ་བསྟན་ནས།
ད་སྐྱེ་མཆེད་དྲུག་དང་སྐུ་གསུང་ཐུགས་ བྱིན་གྱིས་བརླབ་པར་བྱེད་པ།
མིག་གཉིས་སུ་མོ་ལས་བསྐྱེད་པའི་གཏི་མུག་རྡོ་རྗེ་དཀར་མོ་རེ་རེ་བསྒོམ། རྣ་བར་
བྷེ་ལས་བསྐྱེད་པའི་ཞེ་སྡང་རྡོ་རྗེ་ནག་མོ། སྣ་ལ་ལཾ་ལས་བསྐྱེད་པའི་སེར་སྣ་རྡོ་རྗེ་
སེར་མོ། ལྕེ་ལ་རཾ་ལས་བསྐྱེད་པའི་འདོད་ཆགས་རྡོ་རྗེ་དམར་མོ། དཔྲལ་བར་ཨི་
ལས་བསྐྱེད་པའི་ཕྲག་ (དོག་)རྡོ་རྗེ་ལྗང་ཁུ། སྙིང་ཁར་ཨ་ལས་བསྐྱེད་པའི་ས་
བོན་རེག་བྱ་མ་སྔོན་མོར་བསྒོམས་པ་དེ་སྐྱེས་མཆེད་བྱིན་གྱིས་བརླབ་པ་ཡིན།
སྐུ་གསུང་ཐུགས་ བྱིན་གྱིས་བརླབ་པ་ནི། སྤྱི་བོར་ཨོཾ་ལས་སྐུ་རྡོ་རྗེ་སྐུ་
མདོག་དཀར་མོ་མཁའ་སྤྱོད་མས་བྱིན་གྱིས་བརློབ། མགྲིན་པར་ཨཱལས་གསུང་
རྡོ་རྗེ་མ་དམར་མོ་ས་སྤྱོད་མས་བྱིན་གྱིས་བརླབ། སྙིང་ཁར་ཧཱུྃ་ལས་ཐུགས་རྡོ་རྗེ་མ་
ནག་མོ་བདག་མེད་མས་བྱིན་གྱིས་བརླབ། ཨོཾ་སརྦ་ཏ་ཐཱ་ག་ཏ་ཁེ་ཙ་ར་བཛྲ་སྭ་བྷ་
ཝ་ཨཱཏྨ་ཀོཉཧཾ། ཨོཾ་སརྦ་ཏ་ཐཱ་ག་ཏ་བྷུ་ཙ་ར་བཛྲ་སྭ་བྷ་ཝ་ཨཱཏྨ་ཀོཉཧཾ། ཨོཾ་སརྦ་ཏ་
ཐཱ་ག་ཏ་ས་ཏ་ལ་ཝ་སི་ནི་བཛྲ་སྭ་བྷ་ཝ་ཨཱཏྨ་ཀོཉཧཾ་གིས་སྐྱེ་མཆེད་དྲུག་དང་སྐུ་
གསུང་ཐུགས་བྱིན་གྱིས་བརླབ་པའི་རྒྱས་གདབ་བྱེད། དེ་འདིར་མ་བཤད། གོང་
ལེའུ་གསུམ་པ་ནས། བཞི་པ་ལ་ནི་ཡིག་འབྲུ་དགོད། གསུངས་པའམ། གུར་ལེའུ་
བཞི་པ་དང་
། བཅུ་གཉིས་པ་ནས། མིག་སོགས་ལ་ནི་གཏི་མུག་སོགས། །རྡོ་རྗེ་
གསུམ་ ནི་ གནས་ གསུམ་ དགོད། །ཞེས་ གསུངས་ པས་ ཁ་ འགེངས། ཡེ་ཤེས་
སེམས་དཔའ་སྤྱན་དྲངས་གཉིས་སུ་མེད་པར་བསྲེ་བ། ཐུགས་ཀའི་ས་བོན་ལས་
འོད་ཟེར་འཕྲོས་པས། རང་བཞིན་གྱི་གནས་ནས་ཡེ་ཤེས་སེམས་དཔའ་སྤྱན་
234 ---261



ཡེ་ ཤེས་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དྲངས་བ། ཀྱེའི་རྡོ་རྗེ་ལྷ་དགུའི་དཀྱིལ་འཁོར་གྱི་འཁོར་ལོ་རྟེན་གཞལ་ཡས་ཁང་
བརྟེན་པ་ལྷ་དང་བཅས་པ་མདུན་གྱི་ནམ་མཁར་སྤྱན་དྲངས།
དེ་ལ་མཆོད་པ་ཅི་རིགས་ཀྱིས་མཆོད། བསྟོད་པ་ཅི་རིགས་ཀྱི་བསྟོད་ནས།
གོ་རཱི་ཛཞེས་བརྗོད་པས་སོ་སོའི་མགོ་ཐོག་ཏུ་དགུག །ཙོ་རཱི་ཧཱུྃ་གིས་གཞུག །བེ་
ཏ་ལི་ཁཾ་གིས་བཅིང་། གྷསྨ་རཱི་ཧོཞེས་བརྗོད་ནས་མི་མཉེས་པ་མེད་པར་དགྱེས་
པར་བསྒོམ། དེ་འདིར་མ་བཤད། བརྟག་པ་དང་པོའི་ལེའུ་གསུམ་པ་ནས། ནམ་
མཁའི་དཀྱིལ་འཁོར་ཁྱབ་ པ་ཡི། བྱ་བ་ལ་སོགས་པའམ། གུར་ནས།
དངོས་པོར་རབ་བཅུག་ནས། །དེ་ལ་ཡང་ནི་ཡེ་ཤེས་གཞུག །ཞེས་གསུངས་པས་
ཁ་འགེངས། དབང་བསྐུར་བ། ཐུགས་ཀའི་ས་བོན་ལས་འོད་ཟེར་འཕྲོས་པས།
ཕྱོགས་བཅུ་ན་བཞུགས་པའི་སངས་རྒྱས་དང་བྱང་ཆུབ་སེམས་དཔའ་མཁའ་འགྲོ་
མ་དཔག་ཏུ་མེད་པ་དང་བཅས་པ་མདུན་གྱི་ནམ་མཁར་སྤྱན་དྲངས། མ་མོ་བརྒྱད་
ཀྱིས་མཆོད་པ་ཞིག་ཕུལ་ནས། དབང་བསྐུར་བར་གསོལ་བ་འདེབས། མགོན་པོ་
དེ་བཞིན་ གཤེགས་ པ་ ཐམས་ཅད་ཁྱེད་ཀྱིས་བདག་ལ་དབང་བསྐུར་ཞིག་བྱ་
བའམ། །
གུར་ལེའུ་བཅུ་གཉིས་པར་བསྟན་པའི། བྱང་ཆུབ་རྡོ་རྗེ་སངས་རྒྱས་ལ། །
ཆེན་ པོས་ ཆེན་ པོ་ སྩལ་ པ་ བཞིན། །བདག་ ཀྱང་ རབ་ཏུ་ སྐྱབ་ པའི་ ཕྱིར། །ནམ་
མཁའི་རྡོ་རྗེ་དེང་བདག་སྩོལ། །ཞེས་བརྗོད་ནས་གསོལ་བ་བཏབ་པས། སངས་
རྒྱས་ཁ་ཅིག་གིས་དབང་བསྐུར་བར་ཐུགས་ཀྱིས་དགོངས་པ་མཛད། སངས་རྒྱས་
ཁ་ཅིག་ཧེ་རུ་ཀ་རིགས་ལྔའི་གཟུགས་སུ་བསྒྱུར་ནས། ལྷ་མོ་བུམ་ཆུ་ཐོགས་པ་
དཔག་ཏུ་མེད་པ་དང་བཅས་ནས་བདུད་རྩིའི་ཆུ་རྒྱུན་གྱིས་དབང་བསྐུར། ཆུ་ཅུང་
234 -262



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཟད་ཡར་འཁྱིལ་བས་སྤྱི་བོར་རིགས་ཀྱི་བདག་པོའི་དབུ་རྒྱན་དང་ལྡན་པར་
བསམས་ནས།
ཨོཾ་སརྦ་ཏ་ཐཱ་ག་ཏ་ཨ་བྷི་ཤེ་ཀ་ཏ། བཛྲ་སྭ་བྷ་ཝ་ཨཱཏྨ་ཀོཉཧཾ་གིས་
དབང་བསྐུར་བའི་རྒྱས་གདབ་བྱེད། དབང་བསྐུར་བ་འདིར་མ་བཤད། བརྟག་པ་
དང་པོའི་ལེའུ་བཞི་པ་ནས། རང་གི་སྙིང་ཁར་ས་བོན་བསམ། ས་བོན་ལས་འོད་
ཟེར་ནག་པོ་ལྕགས་ཀྱུའི་གཟུགས་བརྙན་ལྟ་བུ་བྱུང་ནས་བྱ་བའམ།
གུར་ལེའུ་བཞི་པ་ནས། རིག་མ་བརྒྱད་ཀྱིས་དབང་བསྐུར་ཞེས་གསུངས་
པས་ཁ་འགེངས། མཆོད་པ་ཐུགས་ཀའི་ས་བོན་ལས་འོད་ཟེར་འཕྲོས་པས་འཇིག་
རྟེན་ གྱི་ ཁམས་ ན་ གཟུགས་ སྡུག་པ། སྒྲ་སྙན་པ། དྲི་ཞིམ་པ། རོ་དང་རེག་བྱ་
འཇམ་པ། རྒྱལ་བ་མཆོད་པར་འོས་པ་ཐམས་ཅད་འོད་ཟེར་གྱིས་ཚུར་བསྡུས།
དང་པོར་ཡབ་ཀྱི་ཞལ་དུ་ཞུགས། ཨ་ཝ་དྷུ་ཏི་ནས་དབྱིབས་བརྒྱུད་རྡོ་རྗེ་ནོར་བུ་
ནས་ཡུམ་གྱི་པདྨར་བབས། པདྨ་ནས་མཆོད་པའི་ལྷ་མོ་སྤྲོས་ནས། བདག་དཀྱིལ་
འཁོར་གྱི་འཁོར་ལོར་བསྒོམས་པའི་ལྷ་སྣམ་ན་ཚུར་ལ་མཆོད་པའི་ལྷ་མོ་སྤྲུལ་ནས་
མཆོད་པར་བསྒོམ། དངོས་སུ་བདག་རང་གིས་ཕྱི་ནང་གསང་བ་དེ་ཁོ་ན་ཉིད་
གསུམ་གྱིས་མཆོད། ཨོཾ་སརྦ་ཏ་ཐཱ་ག་ཏ་པུ་ཙ་མེ་བཛྲ་སྭ་བྷ་ཝ་ཨཱཏྨ་ཀོཉཧཾ་གིས་
མཆོད་པའི་རྒྱས་གདབ་བྱེད། མཆོད་པ་འདིར་མ་བཤད།
གུར་ ལེའུ་ བཞི་ པ་ ནས། ལྷ་ མོ་ བརྒྱད་ རྣམས་ ཀྱིས་ མཆོད་ པ་ ཉིད། །
གསུངས་ པའམ། གུར་ལེའུ་དགུ་པ་ནས། རིམ་ གྱིས་ མཆོད་ པའི་ལྷ་མོར་སྤོ། །
ཞེས་གསུངས་པས་ཁ་འགེངས། བསྟོད་པ་རྒྱས་པ། གུར་ལེའུ་བཅོ་ལྔ་པ། བསྡུས་
པ་ལེའུ་བརྒྱད་པ། ཤིན་ཏུ་བསྡུས་པ་གུར་ལེའུ་དགུ་པ་ནས་འབྱུང་བ་བཞིན་དུ་
བསྟོད། ཨོཾ་སརྦ་ཏ་ཐཱ་ག་ཏ་སཱུ་ཏི་ར་བཛྲ་སྭ་བྷ་ཝ་ཨཱཏྨ་ཀོཉ་ཧཾ་གིས་བསྟོད་པའི་
234 -263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རྒྱས་གདབ་བྱེད། བསྟོད་པ་འདིར་མ་བཤད། གུར་ལེའུ་བཞི་པ་ནས། འཁོར་ལོ་
འདྲེན་པ་ལ་བསྟོད་བྱ། །གསུངས་པའམ། སངས་རྒྱས་བསྟོད་པ་ཡང་དག་བརྩམ། །
ཞེས་གསུངས་པས་ཁ་འགེངས།
བདུད་རྩི་མྱང་བ་མདུན་དེར་གཏོར་མ་བཟང་པོ་ཞིག་བཤམ། བདུད་རྩིའི་
རྒྱ་མཚོར་བྱིན་གྱིས་བརླབས་ནས། ལྷ་རྣམས་ཀྱི་ལྗགས་ཀྱི་རྩེ་མོ་ནས་འོད་ཟེར་
ཁོང་སྟོང་བཙོང་གི་སྦུབ་མ་ལྟ་བུས་དྲངས་ནས་གསོལ་བས་ཤིན་ཏུ་དགྱེས་པར་
བསམ།
ཨོཾ་སརྦ་ཏ་ཐཱ་ག་ཏ་ཨ་ མྲྀ་ཨ་ཏ་ས་ཏ། བཛྲ་ སྭ་ བྷ་ཝ་ཨཱཏྨ་ཀོཉཧཾ་གིས་
བདུད་རྩི་མྱང་བའི་རྒྱས་གདབ་བྱེད། བདུད་རྩི་མྱང་བ་འདིར་མ་བཤད། གུར་
ནས། བདུད་ རྩི་ ཡང་ནི་མྱང་ བྱ་ ཞིང་
། གསུངས་ པའམ། རྡོ་ རྗེ་ ལྕེས་ ནི་ མྱང་བྱ་
ཞིང་། །ཞེས་གསུངས་པས་ཁ་འགེངས། བསྐྱེད་པའི་རིམ་པའི་ཏིང་ངེ་འཛིན་སྒོམ་
པ། ལྷ་ དགུ་རྟེན་ གཞལ་ ཡས་ ཁང་ བརྟེན་ པ་ ལྷ་ དང་ བཅས་ པ་ འདི་ བཞིན་དུ་
གསལ་བར་བསྒོམ། མ་མོའི་འཁོར་ལོ་གྲོང་ཉམས་དགར། གཞལ་ཡས་ཁང་པའི་
ནང་ན་འཁོར་ལྷ་མོ་བརྒྱད་ཀྱིས་བསྐོར་བ་དང་བཅས་པ་འདི། མ་མོའི་དཀྱིལ་
འཁོར་ གྱི་འཁོར་ལོ་གྲོང་ཁྱེར་ ཉམས་དགའ་བ་ཡིན་པས། དེའི་དབུས་སུ། ཁ་
དོག་ ནག་ པོ་ འཇིགས་ ཆེན་ པོ། །གཙོ་ བོ་ ཡབ་ ཡུམ་ སྐུ་མདོག་ནག་ པོ་ ཡིན།
འཇིགས་ཆེན་པོ་ཁྲོ་བོའི་སྐུ་རུ་བཞུགས། བདག་མེད་བདེ་བ་སྦྱིན་པ་པོ། །ཡུམ་ལྷ་
མོ་བདག་མེད་མ་ལ་ལྷན་ཅིག་སྐྱེས་པའི་ཡེ་ཤེས་ཟག་མེད་ཀྱི་བདེ་བ་སྦྱིན་པ་པོ།
གཙོ་ བོ་ འདི་ ལྟར་ སྒོམ་ པ་ ཉིད། གཙོ་བོ་ འདི་ ལྟར་ དམ་ ཚིག་ སེམས་ དཔའ་
བསྒོམས་པའི་ཐུགས་ཀར་ཡེ་ཤེས་སེམས་དཔའ། དེའི་ཐུགས་ཀར་ཏིང་ངེ་འཛིན་
གྱི་སེམས་དཔའ་དང་
། སེམས་དཔའ་སུམ་བརྩེགས་སུ་གསལ་བར་སྒོམ་པ་ཉིད།
234-264



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
འཁོར་གྱི་ལྷ་མོ་རྣམས་ཀྱི་ཁྱད་པར་གྱི་ཆོས་འདི་རྣམས་གསལ་བར་སྒོམ་པར་བྱེད་
པ་ལ། ཕྱག་མཚན་འདི་རྣམས་རྣམ་དག་དང་བཅས་པར་སྦྱར་ནས་འཆད་པའི་
ལུགས་ཡོད་པར་འདུག་སྟེ།
བླ་མའི་བཞེད་ཀྱིས་འདི་བཞིན་དུ་གསལ་བར་སྒོམ་པར་བཞེད། དཀར་
མོའི་གཡས་ན་གྲི་གུག་སྟེ། །དེ་བཞིན་གཡོན་པ་རོ་ཧི་ཏ། །ཆོམ་རྐུན་མ་གཡས་
ཅང་ཏེའུ་སྟེ། །གཡོན་པ་ན་ནི་ཕག་པ་ཉིད། །རོ་ལངས་མ་གཡས་རུ་སྦལ་ཏེ། །
གཡོན་ པ་ ཡིས་ནི་པདྨའི་སྣོད། །གྷསྨ་རཱི་ ནི་ གཡས་ན་སྦྲུལ། གཡོན་པས་རྣལ་
འབྱོར་ལྷུང་བཟེད་ཉིད། །པུཀྐ་སཱི་གཡས་སེང་གེ་སྟེ། །གཡོན་པས་དགྲ་སྟ་དེ་
བཞིན་ནོ། །རི་ཁྲོད་མ་གཡས་དགེ་སློང་སྟེ། །གཡོན་པ་བསིལ་བྱེད་དེ་བཞིན་ནོ། །
གདོལ་ པ་ མོ་ གཡས་འཁོར་ལོ་སྟེ། །གཡོན་པས་ཐོད་པ་དེ་བཞིན་ནོ། །གཡུང་
མོའི་གཡས་ན་རྡོ་རྗེ་ཉིད། །གཡོན་པ་བསྡིགས་མཛུབ་དེ་བཞིན་ནོ། །ཐུན་མོང་གི་
ཆོས་འདི་བཞིན་དུ་གསལ་བར་བསྒོམ། སྐྱིལ་ཀྲུང་ཕྱེད་པའི་གར་གྱིས་གནས། །
ཞབས་གཡོན་པ་བརྐྱང་
། གཡས་པའི་མཐིལ་གཡོན་པའི་བརླ་ལ་གཏད་ནས།
སྐྱིལ་ཀྲུང་ཕྱེད་པའི་གར་སྟབས་སུ་བཞུགས་པར་མཐུན། དཀར་མོ་ལ་སོགས་
ཕྱག་ གཉིས་བརྗོད། །དཀར་མོ་ལ་ སོགས་པའི་ལྷ་མོ་བརྒྱད་པོ་འདི་ལ་ཞལ་
གཅིག་ ཕྱག་ གཉིས་ པར་ མཐུན། སྤྱན་ གསུམ་ སྐྲ་ནི་ གྱེན་ དུ་ སྟེ། །སྤྱན་གསུམ་
གསུམ་སྤྱི་རྩ་ཅུང་ཟད་དམར་བ། དབུ་སྐྲ་སེར་པོ་གྱེན་དུ་བརྗེས་པར་མཐུན། ཕྱག་
རྒྱ་ལྔ་ཡིས་རྣམ་པར་བརྒྱན། །རུས་པའི་རྒྱན་ཆ་ལྔ་ཡིས་བརྒྱན་པར་མཐུན།
ཁ་དོག་གི་ཁྱད་པར། གོ་རཱི་ཁ་དོག་ནག་མོར་འགྱུར། །སྐུ་མདོག་ནག་པ་
ཡིན། ཆོམ་རྐུན་མ་ནི་བཙོད་དང་མཚུངས། །མདོག་དམར་བ་ཡིན། །རོ་ལངས་མ་
234-265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ནི་གསེར་བཙོས་བཞིན། །གསེར་གཙོ་མའི་མདོག་དང་འདྲ་བར་སེར་བར་བསྒོམ།
གྷསྨ་རཱི་ནི་མ་རྒད་མཚུངས། །ནོར་བུ་མ་ར་ག་ཏའི་མདོག་དང་མཚུངས་པ་ལྗང་
ཁུར་བསྒོམ། པུཀྐ་སའི་ནི་དབང་སྔོན་མཚུངས། །སྐུ་མདོག་སྔོན་མོར་བསྒོམ། རི་
ཁྲོད་མ་ནི་ཟླ་ནོར་འོད། །ཟླ་བའི་ནོར་བུའི་མདོག་དང་མཚུངས་པར་དཀར་བ་
ཡིན། གཏུམ་མོ་ནམ་མཁའི་སྔོ་བསངས་མ། །ལྷ་མོ་ཙཎྜ་ལི་དེ་ནམ་མཁའི་མདོག་
དང་འདྲ་བར་སྐུ་མདོག་སྔོན་མོར་བསྒོམ། གཡུང་མོ་སྣ་ཚོགས་པ་ཞེས་བརྗོད། །
བྱ་བ་འདི་ལ་རྒྱ་གར་ན་པཎྜི་ཏ་ཁ་ཅིག་ན་རེ། གཡུང་མོ་སྣ་ཚོགས་པ་བྱ་བ། ཕུག་
རོན་གྱི་སྐྱེ་བཞིན་དུ་རེས་སྔོ་རེས་དམར་རེས་ལྗང་ཁུར་ཡོད་པ་ཡིན་ཟེར། ཇོ་བོ་ནཱ་
རོ་མི་ཏྲིའི་བཞེད་ཀྱིས། གཡུང་མོ་སྣ་ཚོགས་པ་བྱ་བ་ཞལ་རས་དཀར་བ་
ཡིན།
ཐུགས་ཀ་ནག །ལྟེ་བ་དམར། དྷོང་མོ་དཀར། བརླ་དང་དཔུང་པ་ཟེར། རྗེ་ངར་
བཞི་ལྗང་ཁུར་ཡོད་པས། གཡུང་མོ་སྣ་ཚོགས་པ་ཞེས་བརྗོད། བྱ་བ་ཡིན་གསུང་
།
འདི་རྣམས་ཀྱང་བསྐྱེད་པའི་རིམ་པའི་ཏིང་ངེ་འཛིན་གྱི་ཁོངས་སུ་འདུས་པ་ཡིན་
པས། ཚངས་པ་དབང་པོ་ཉེ་དབང་དྲག །གཤིན་རྗེ་དང་ནི་ནོར་བདག་དང་
། །
བདེན་བྲལ་དང་ནི་ཐགས་བཟང་རིས། །གོ་རི་ལ་སོགས་པ་ཡི་གདན། །བྱ་བ་དེ་
རྣམས་གསལ་བར་བསྒོམ། དེ་བསྐྱེད་པའི་རིམ་པའི་ཏིང་ངེ་འཛིན་སྒོམ་པ་ཡིན།
དོན་བཅུ་པོ་དེ་འབྲས་བུའི་ཧེ་རུ་ཀའི་བསྐྱེད་པའི་ཆོས་བཅུ་བཤད། དེའི་
གོང་དེར་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་གཉིས་པོ་དེས་ལུས་ཀྱི་ཞེན་པ་བཟློག་
པའི་དོན་དུ་བསྐྱེད་རིམ་བསྒོམ་པར་བྱ་བའི་ཧེ་རུ་ཀ་ལྷ་དགུའི་དཀྱིལ་འཁོར་
བསྒོམ་པ་བྱ་བ་དེ་བཤད་ནས། དེ་ལས་སྐྱོ་ན་ངག་གི་ཞེན་པ་བཟློག་པའི་དོན་དུ་
བཟླས་པ་བྱ། སྟོན་པར་བྱེད་པ་ལ་འཁོར་ལྷ་མོ་བརྒྱད་གཙོ་བོའི་ཞལ་དུ་སྡུད་པར་
234 -266



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྱེད་པ་ལ། གོ་རཱི་མ་རྩ་བའི་ཞལ་དུ་སྡུད། ཙོརཱི་མ་གཡས་ཞལ་དཀར་པོ། བེ་ཏ་
ལཱི་གཡོན་ཞལ་དམར་པོ། གྷསྨ་རཱི་དང་པུཀྐ་སཱི་གཉིས་གཡས་ཀྱི་བཅེར་ཞལ་ནག་
པོ་གཉིས། ཤ་བ་རི་དང་ཙཎྜ་ལཱི་གཡོན་གྱི་ཞལ་ནག་པོ་གཉིས། ཌོ་བྷི་ནཱི་སྟེང་
ཞལ་དུད་ཁ་ལ་བསྡུས་ནས། གཙོ་བོ་ཡབ་ཡུམ་གྱི་ཏིང་ངེ་འཛིན་ལ་གནས་པ་ལ།
ཡུམ་གྱིས་བཟླས་པའི་སྔགས་གསུང་བར་ཞུས་པ་ལ།
ད་རྐང་པ་བརྒྱད་པའི་སྔགས་སྔོན་དུ་འགྲོ་བས་ངག་གི་བཟླས་པ་བྱ་བའི་
ཐབས་སྟོན་པ། བོ་ལ་གཞིབ་པར་མཛད་ནས་ནི། །དམ་དུ་འཁྱུད་དང་འོ་མཛད་
པས། །གདུལ་ བྱ་ ཆགས་ པ་ཅན་འདུལ་བའི་བརྡའམ། གསང་ སྔགས་ ཀྱི་ལམ་
བདེ་སྟེང་དབྱེར་མེད་དུ་མཚོན་པའི་བརྡ་ཡིན། བཅོམ་ལྡན་གུས་པས་མཆོད་ནས་
ནི། །བཅོམ་ལྡན་འདས་ལ་དེ་ལྟ་བུའི་ཚུལ་གྱིས་གུས་པས་མཆོད་ནས་ནི། བདག་
མེད་མས་ནི་སྔགས་ཞུས་སོ། །ཡུམ་ལྷ་མོ་བདག་མེད་མ་ཉིད་ཀྱིས་བཟླས་
སྔགས་གསུང་བར་ཞུས། གང་ཞུས་ན། བུད་མེད་རྣམས་ཀྱི་དབང་བྱེད་སྔགས། །
གདུལ་བྱ་བུད་མེད་རྣམས་དབང་དུ་བྱ་བ་དང་
། དེ་བཞིན་གདུག་པ་བསྡིགས་
དང་། །གདུལ་བྱ་གདུག་པ་ཅན་བསྡིགས་པར་བྱེད་པ་ཉིད་ཀླུ་རྣམས་བསྡིགས་
པར་བྱེད་པ་ཉིད། ཁྱད་པར་དུ་ཀླུའི་བྱེ་བྲག་བསྡིགས་ཤིག་སྐྲག་པར་བྱེད་པ་ཉིད།
ལྷ་དང་ལྷ་མིན་རྣམས་ཉེད་པ། །དེ་ནི་ང་ཡིས་བཤད་བྱ་ཡིས། །ལྷ་དང་ལྷ་མིན་
ལེགས་པ་ཡིས། །གདུལ་བྱ་རྣམས་དབང་དུ་བྱ་བའི་ཐབས་དེ་ནི་སྟོན་པ་ངས་བཤད་
པར་བྱ་ཡིས། ལྷ་མོ་བདེ་བ་སྦྱིན་མ་ཉོན། །ལྷ་མོ་ཞེས་བོས་ནས། བདེ་བ་སྦྱིན་མ་
ཉོན་ཞེས་ཉན་པར་རྣ་བ་གཏད་པར་བསྐུལ་བའམ་བཤད་པར་དམ་བཅའ་བ་ཡིན།
སྔགས་ ཀྱི་ཆེ་བ། སངས་རྒྱས་བྱང་ཆུབ་སེམས་དཔའ་ལ། །སངས་རྒྱས་
234 -267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་བྱང་ཆུབ་སེམས་དཔའ་མཁའ་འགྲོ་མ་རྣམས་ལ། བདག་གིས་གཞན་དུ་མ་
བསྟན་ཏོ། །བདག་ གིས་ སྔགས་ འདི་ ཟབ་ ཆེས་ པས། གསང་ སྔགས་ ཀྱི་ རྒྱུད་
གཞན་དུ་མ་བསྟན་ཏོ། །འདི་ཡི་སྔགས་ཀྱིས་གང་བྱུང་ཞིང་
། །སྔགས་འདིའི་སྒོ་ན་
ལས་དང་དངོས་གྲུབ་ལེགས་པ་གང་འབྱུང་ཞིང་
། རྡོ་རྗེ་སེམས་དཔས་གང་མཛད་
པ། །སྔོན་འབྱུང་དུ་རྡོ་རྗེ་སེམས་དཔའ། སྟོན་པ་རྡོ་རྗེ་འཆང་གིས་ཀྱང་གང་མཛད་
པ་དེ་ནི། ལྷ་མོ་ཤིན་ཏུ་འཇིགས་པ་དེ། །ལྷ་མོ་ཞེས་བོས་ནས། ཤིན་ཏུ་འཇིགས་
པ་དེ་གསང་བར་འོས་པ་ཡིན། །ངོ་མི་ཆོགས་པས་ཁྱོད་ལ་བཤད། ཁྱོད་ཀྱིས་ཡང་
དང་ཡང་དུ་ཞུས་པས་ངོ་མི་ཆོགས་པས་ཁྱོད་ལ་བཤད་པ་ཡིན། འབར་བའི་ཕྲེང་
བ་འཁྲིགས་པ་ཡིས། །གཞལ་ཡས་ཁང་པ་འོད་ཟེར་འཕྲོ་འདུ་དང་བཅས་པ་ཡིན།
དཀྱིལ་ འཁོར་ རབ་ཏུ་ བཞེངས་ ནས་ ནི། །ཏིང་ ངེ་ འཛིན་ གྱིས། དཀྱིལ་ འཁོར་
མདུན་གྱི་ནམ་མཁའ་ལ་རབ་ཏུ་བཞེངས་ནས་ནི། རྡོ་རྗེ་སྙིང་པོ་དབང་སྦྱིན་ཕྱིར། །
སྔོན་འབྱུང་དུ་རྡོ་རྗེ་སྙིང་པོ་སྙིང་རྗེ་ཆེན་པོ་དབང་བསྐུར་བ་སྦྱིན་པའི་ཕྱིར། ཐིག་
ལེ་མཆོག་ནི་བཀུག་པ་ཉིད། །བརྒྱ་བྱིན་ལ་སྲིང་མོ་ཐིག་ལེ་མཆོག་མ་བྱ་བ་ཞིག་
ཡོད་པ། བཀུག་ནས་དབང་རྟེན་དུ་བྱས་བྱ་བར་འདུག །བཟླས་པ་འབུམ་གྱིས་
རྣལ་འབྱོར་བདག །བསྙེན་པ་ལ་འབུམ་དུ་བྱེད། ཀྱེ་ཡི་རྡོ་རྗེའི་རྣལ་འབྱོར་གྱིས
། །
བསྙེན་སྒྲུབ་ལས་སྦྱོར་གསུམ་ཀ་བཅོམ་ལྡན་འདས་དཔའ་ཀྱི་རྡོ་རྗེའི་རྣལ་འབྱོར་
གྱི་ང་རྒྱལ་དང་ལྡན་པར་བྱ།
བཟླས་པ་ཁྲི་ཡིས་གསལ་བ་དང་
། །སྔགས་བཟླས་པའི་དུས་སུ་སྒྲུབ་
ལ་ཁྲི་ཕྲག་གཅིག་བཟླས། གསལ་བ་དམ་ཚིག་གཅིག་པའི་སར་སྔགས་ཀྱི་ཚིག་
གསལ་བར་སྟོན། སྒྲ་རིང་པ་དང་བཟང་བ་དང་
། །སྒྲ་རིང་པ་སྔགས་ཀྱི་སྒྲ་རིང་པ་
234 -268



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རུ་འདོན། བཟང་བ་སཾ་ཀྲྀ་ཏའི་སྐད་དུ་འདོན། ཀྱེ་ཡི་རྡོ་རྗེའི་རྣལ་འབྱོར་པས། །
བསྙེན་སྒྲུབ་ལས་སྦྱོར་ཐམས་ཅད་བཅོམ་ལྡན་འདས་དཔལ་ཀྱེའི་རྡོ་རྗེའི་ང་རྒྱལ་
དང་ལྡན་པས། བཙུན་མོ་ཐམས་ཅད་དགུག་པར་བྱ། །བཙུན་མོ་ལྷའི་བུ་མོ་ལ་
སོགས་ པ་ ཐམས་ ཅད་ དགུག་པར་བྱ། དགོས་པ་མེད་པའི་སེམས་ ཀྱིས་ནི། །
དགོས་པ་མེད་པ་ཐེ་ཚོམ་སོམ་ཉི་ཡིད་གཉིས་ཀྱི་དོགས་པ་མེད་པའི་སེམས་ཀྱིས་
ནི། འདི་ཡི་ལས་རྣམས་ཐམས་ཅད་བྱེད། །སྔགས་འདིའི་སྒོ་ནས་དགུག་པ་དང་
།
གསད་པ་དང་། དབྱེ་བ་ལ་སོགས་པ་ཡིད་ལ་ཇི་ལྟར་འདོད་པ་ཐམས་ཅད་སྒྲུབ།
སྔགས་ཀྱི་བཏུ་བ། རིགས་བྱེད་རྣམས་ཀྱི་དང་པོར་སྦྱིན། །རིགས་བྱེད་རྣམས་ཀྱི་
དང་པོར་ཡི་གེ་ཨོ་ཞིག་བཏུས། ཟླ་ཕྱེད་ཐིག་ལེས་རྣམ་པར་བརྒྱན། །ཟླ་ཚེས་དང་
ཐིག་ལེ་བྱས་པས་ཨོ་དུ་སོང་
།
དེ་ནས་ཨཥཱ་ན་ནཱ་ཡ་བྱ་བ་ལ་སོགས་པས་སྟོན་པར་བྱེད། ཇོ་བོ་ནཱ་རོ་པའི་
སྤྱན་སྔར། རྗེ་བཙུན་མར་པས་རྒྱ་དཔེ་ལྔ་བཅུ་བསྒྲུགས་ནས་ཞུ་དག་བྱས་པས།
མཐུན་ པ་ གཅིག་ ཀྱང་ མ་བྱུང༌། ཇི་ ལྟར་ དུ་ ཡིན་ ཞུས་པས། ཇོ་བོ་ནཱ་ རོ་ པའི་
གསུངས་ནས། སྔགས་ཀྱི་བཏུ་བ་མེད་པའི་སྐྱོན་ཡིན་པས། ཁྱོད་རང་ཡི་དམ་བྱེད་
ན་འདི་ལ་གྱིས་གསུང་ནས་ཨཉྫའི་སྔགས་འདི་དང་
། གོང་གི་ཨིནྟའི་སྔགས་འདི་
དང༌། གོང་གི་ཨིནྡྲའི་གཏོར་མའི་སྔགས་གཉིས། ཁོང་རང་གི་ཐུངགས་ནས་ཕྱུང་
བ་ལེགས་སུ་བཀོད་པ་ཡིན།
དེ་ནས་ཨཥཱ་ན་ནཱ་ཡ། ཞལ་བརྒྱད་པ་བདེན་པའི་སྐུ་ཅན་ཁྱེད་ཀྱིས། ཨོཾ་མཱ་
ར་ཡ་མཱ་ར་ཡ། ཉོན་མོངས་པའི་བདུད་སོད་རབ་ཏུ་སོད་ཅིག །སཾ་ག་ལོནྡྷ་ཀེ་ཤ་
ཝཏྟ་མ་ནེ། སཾ་ག་ལོར་སེར་སྐྱ། དྷ་ཀེ་གྱེན་དུ། ཤ་ཝཏྟ་དབུ་སྐྲ། མ་ནེ་བརྗེས་པ་
234 --269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཡིན་པས། དབུ་སྐྲ་སེར་པོ་གྱེན་དུ་བརྗེས་པ་ཁྱོད་ཀྱིས། ཀཱ་ར་ཡ་ཀཱ་ར་ཡ། འཆི་
བདག་གི་བདུད་ཆོམས་རབ་ཏུ་ཆོམས་ཤིག །ཙ་ཏུ་ར་བི་ན་ཏི་ནེ་ཏྲཱ་ཡ། ཙ་ཏུ་ར་བཻ་
ཤ་ཉི་ཤུ་རྩ་བཞི། ཏི་ནེ་ཏྲཱ་ཡ་སྤྱན་དང་ལྡན་པ། སྤྱན་ཉི་ཤུ་རྩ་བཞི་དང་ལྡན་པ་
ཁྱོད་ཀྱིས། གཛྫ་ཡ་གཛྫ་ ཡ། ཕུང་པོའི་བདུད་སྒྲོགས་རབ་ཏུ་སྒྲོགས་ཤིག །དེའི་
རྗེས་ལ་ཌོ་ཊ་ཤ་བྷུ་ཛཱ་ཡ། ཕྱག་བཅུ་དྲུག་དང་ལྡན་པ་ཁྱོད་ཀྱིས། ཏཛྫ་ཡ་ཏཛྫ་ཡ།
ལྷའི་བུའི་བདུད་སྡིགས་རབ་ཏུ་སྡིགས་ཤིག །ཀྲི་ཛཱི་མཱུ་ཏ་ཝ་སུ་ཀྲི་ནག་པོ།
ཛཱི་མཱུ་ཏ་སྤྲིན། ཝ་སུ་ཎེ་སྐུ་ལུས། སྐུ་ལུས་སྤྲིན་ནག་པོ་ལྟ་བུ་མངའ་བ་ཁྱོད་ཀྱིས།
ཤོ་ཥ་ཡ་ཤོ་ཥ་ཡ། སྙོམས་རབ་ཏུ་སྐོམས་ཤིག །གང་སྐོམས་ན། སསྟ་སཱ་ག་རཱ་ན།
རྒྱ་མཚོ་ཆེན་པོའི་ཀླུ་ཐམས་ཅད་སྐོམས་ཤིག །ཀ་པཱ་ལ་མཱ་ལ་ཨ་ནེ་ཀན་རི་ཎེ། ཀ་
པཱ་ལ་ནི་ཐོད་པ། མཱ་ལ་ ཨ་ནེ་ཕྲེང་བ། ཀཱན་དུ་མ་དྷ་རི་ཎི་འཛིན་པ། ཐོད་པའི་
ཕྲེང་བ་དུ་མ་འཛིན་པ་ཁྱོད་ཀྱིས། བྷན་དྷ་བྷན་དྷ། ཆིངས་རབ་ཏུ་ཆིངས་ཤིག །
གང་མིངས་ན། ནཱ་ག་ཨཊྚ་ཀཱན། ཀླུ་བརྒྱད་པོ་ཐམས་ཅད་ཆིངས་ཤིག །ཨཱདྨ་ཏ་ཀྲུ་
ར་ཙིཏྟཱ་ཡ། ནང་གི་མ་རུངས་པའི་ཐུགས་ཅན་ཁྱོད་ཀྱིས། གྲིཉྩ་གྲིཉྩ། ཟུངས་རབ་
ཏུ་ ཟུངས་ ཤིག །གང་ ཟུངས་ ན། ཤ་ ཏུན། དགྲ་ བོ་ ཐམས་ ཅད་ ཟུངས་ཤིག །
ཨནྡྷེན་དུ་དཾ་ཤྲཱི་ཎེ། ཨངྒེན་ན་ཟླ་བ་ཕྱེད་པ། དུ་དོ་ཌི་ཎེ་མཆེ་བ་ཡིན་པས། མཆེ་བ་
ཟླ་བ་ཕྱེད་པ་མངའ་བ་ཁྱོད་ཀྱིས། ཧ་ཧྭ་ཧི་ཧཱི་ཧུ་ཧུ་ཧེ་ཧེ་ཧོ་ཧོ་ཧཾ་ཧཕཊ་
སྭཱ་ཧཱ།
ཤེས་གད་མོ་བཅུ་གཉིས་ཀྱིས་འཇིག་རྟེན་གྱི་ཁམས་ཐམས་ཅད་དུ་སྒྲོགས་རབ་ཏུ་
སྒྲོགས་ཤིག །
བྱ་བའི་སྔགས་འདིས། ཡུམ་གྱི་ཐུགས་ཀར་གྲི་གུག་གི་ལྟེ་བར་ཟླ་བའི་
དཀྱིལ་འཁོར་གྱི་སྟེང་དུ་ས་བོན་གྱི་མཐའ་མ་སྦྲུལ་འཁྱིལ་བ་བཞིན་དུ་བསྐོར་བ་
ཡེ་
234 -270



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལ་དམིགས་ནས་བཟླས་པ་བྱས་པས། སྔགས་ཀྱི་འོད་ཟེར་ཡུམ་གྱི་ཞལ་དུ་བྱུང་
།
ཡུམ་གྱི་ཞལ་ནས་ཡབ་ཀྱི་ཞལ་དུ་ཞུགས། ཨ་བ་དྷཱ་ཏི་ནས་མར་དབྱིབས་བརྒྱུད།
རྡོ་རྗེ་ནོར་བུ་ནས་ཡུམ་གྱི་པདྨ། པདྨ་ནས་ཡུམ་གྱི་ཐུགས་ཀར་བྱུང་
། ཐུགས་ཀ་
ནས་ཡུམ་གྱི་ཞལ་ནས་ཡབ་ཀྱི་ཞལ་དུ། དེ་བཞིན་དུ་འཁོར་བ་ལ་དམིགས་ནས།
མདའི་ཤུགས་ལྟར་བཟླས་པ། ཐ་གུ་བསྒྲིལ་བར་ལྟར་བཟླས་པ། རྨ་བྱ་སྦོམས་པ་
ལྟར་བཟླས་པ། ལྕགས་སྒྲོག་འཁྲིལ་བ་ལྟར་བཟླས་པ་དང་
། བཟླས་ལུགས་བཞི་
ལ་དམིགས་ནས་ཇི་སྲིད་མི་སྐྱོའི་བར་དུ་བཟླས་པ་བྱེད།
བཟླས་པ་ལ་སྐྱོ་ན་སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་
བསྒོམ་པ། ཡུམ་ཡང་གཙོ་བོའི་ཐུགས་ཀར་སྡུད། གཙོ་བོ་རང་ཡང་ཧེ་རུ་ཀ་ཞལ་
གཅིག་ཕྱག་གཉིས་པའི་སྐུར་བསྒྱུར་ནས། ཆགས་ཅན་ཡིན་ན་ལས་ཀྱི་ཕྱག་རྒྱ་ལ་
བརྟེན་ པའི་ རྫོགས་ རིམ་བསྒོམ། ཆགས་ བྲལ་ ཡིན་ན་ གཏུམ་མོ་སྒྱུ་ལུས་འོད་
གསལ་ལ་བརྟེན་པའི་རྫོགས་རིམ་བསྒོམ།
དེ་ལ་སྐྱོ་ན་ཐུན་མཚམས་ཀྱི་ཆོས་ལ་བཞིར་ཡོད་པས། རྣམ་དག་རྗེས་སུ་
དྲན་པ། བརྟག་པ་དང་པོའི་ལེའུ་དགུ་པར་བསྟན་པ་བཞིན། ཕུང་པོ་དང་ཁམས་
དང་སྐྱེ་མཆེད་ལྷ་དང་ལྷ་མོར་བསྒོམ། ལྷ་དང་ལྷ་མོ་རྣམས་ཀྱང་བདེ་སྟོང་དབྱེར་
མེད་དུ་དག་པར་བསྒོམ། གཏོར་མ་གཏོང་བ་གུར་ལེའུ་གསུམ་པར་བསྟན་པ་
བཞིན་མགྲོན་བསྐྱེད། བརྟག་པ་དང་པོའི་ལེའུ་བདུན་པའི་རྡོ་རྗེ་ཐོད་སྦྱོར་གྱི་མན་
ངག་གིས་བདུད་རྩིར་བྱིན་གྱིས་བརླབས་ནས། ཕྱི་མའི་ལེའུ་བཞི་པའི་ཨིནྡྲའི་
སྔགས་ཀྱིས་འབུལ། གླུ་ལེན་པ་ལེའུ་བཞི་པར་བསྟན་ པའི། ཀོལླ་ ཨི་ རིཊཱི་ལ་
སོགས་པ་རྡོ་རྗེའི་གླུ་བཞི་འགྱུར་དུ་ལེན། སྨོན་ལམ་འདེབས་པ་ཕྱི་མའི་ལེའུ་
234 --271



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བརྒྱད་པར་བསྟན་པའི། སྐྱེ་ཞིང་སྐྱེ་བའི་རིགས་མཆོག་ཏུ། །བྱ་བ་ལ་སོགས་པས་
བསྐྱེད་རྫོགས་གཉིས་ཀྱི་སྨོན་ལམ་འདེབས། དེ་ལྟར་ལུས་ཀྱི་ཞེན་པ་བཟློག་པའི་
དོན་དུ་བསྐྱེད་པའི་རིམ་པ་བསྒོམ།
དེ་ལ་སྐྱོ་ན་ངག་གི་ཞེན་པ་བཟློག་པའི་དོན་དུ་བཟླས་པ་བྱེད། དེ་ལ་སྐྱོ་ན་
སེམས་ ཀྱི་ཞེན་པ་བཟློག་ པའི་ དོན་ དུ་ རྫོགས་ རིམ་བསྒོམ། དེ་ ལ་ སྐྱོ་ན་ཐུན་
མཚམས་ཀྱི་ཆོས་དང་བཞི་པོ་དེ། སེམས་མི་གནས་པ་གནས་པར་བྱ་བའི་དོན་དུ་
ལན་ཅིག་བསྒོམ། གནས་པ་བརྟན་པའི་དོན་དུ་ཡང་སྒོམ་ཡང་སྒོམ་བྱེད། བརྟན་
པ་བོགས་དབྱུང་བའི་དོན་དུ་སྤྱོད་པ་བྱེད། སྤྱོད་པ་ལས་ལོག་ནས་སྤྲུལ་པ་སྐུའི་ས་
བོན་བཞག་པའི་དོན་དུ་སྒྲུབ་པ་ཞག་བདུན་བྱེད། སྲོད་ལ་བདུད་བཏུལ། གུང་ལ་
མཉམ་པར་བཞག་ནས། ཐོ་རངས་ ཁར་ སྐུ་ གསུམ་ ཡེ་ཤེས་ལྔ་དང་ལྡན་པར་
མངོན་པར་རྫོགས་པར་འཚང་རྒྱ་བ་ཕྱི་མའི་ལེའུ་གཉིས་པ་དངོས་གྲུབ་གཏན་ལ་
འབེབས་པར་བསྟན་པས་དོན་དེ་བཞིན་དུ་མཆིས། དེས་ཧེ་རུ་ཀ་ཞལ་བརྒྱད་ཕྱག་
བཅུ་དྲུག་པ་ཡབ་ཡུམ་ལྷ་དགུའི་མངོན་པར་རྟོགས་པ་གང་ཟག་གི་ཆ་རྐྱེན་དུ་སློང་
བའི་དོན་ཁྲིགས་ཀྱི་དབང་དུ་བྱས་ནས་བཤད། དེས་སྔགས་རྣམས་ཀྱིས་རྐང་པ་
བརྒྱད་པའི་ སྔགས་ སྔོན་དུ་ འགྲོ་བ་བསྟན། དེའི་གོང་དེར་ཧེ་རུ་ཀ་ལྷ་དགུའི་
དཀྱིལ་འཁོར་བསྒོམ་པ་དང་གཉིས་བཤད་ནས།
ད་དེ་ཉིད་ཀྱི་དཀྱིལ་འཁོར་བྲིས་ནས་དབང་བསྐུར་བ་སྟོན་པ། དེ་ལ་ཆོས་
གཉིས་ལས། དང་པོར་དེ་ཉིད་ཀྱི་དཀྱིལ་འཁོར་བྲི་བ་སྟོན་པ། དེ་ནས་ལྷ་མོ་དེ་
དགྱེས་ནས། རྐང་པ་བརྒྱད་པའི་སྔགས་སྔོན་དུ་འགྲོ་བས་ངག་གི་བཟླས་པ་བྱ་བ་
བཤད་པའི་རྗེས་དེ་ནས་ཡུམ་ལྷ་མོ་བདག་མེད་མ་དེ་བསྐྱེད་རིམ་བསྒོམ་པ་དང་
།
234 ---272



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བཟླས་པ་བྱ་བ་གཉིས་པོ་དེ་ལ་དགྱེས་ནས། བསྲུབ་དང་སྲུབ་པའི་སྦྱོར་བ་ལས། །
དམ་དུ་འཁྱུད་དང་འོ་བྱེད་པས། །འདི་རྣམས་གདུལ་བྱ་ཆགས་པ་ཅན་འདུལ་བའི་
བརྡའམ། གསང་སྔགས་ཀྱི་ལམ་བདེ་སྟོང་དབྱེར་མེད་དུ་མཚོན་པའི་བརྡ་ཡིན།
དཀྱིལ་འཁོར་ཡིད་དུ་འོང་བ་ཞུས། །དཀྱིལ་འཁོར་ཡིད་དུ་འོང་བ་རྟེན་གཞལ་
ཡས་ཁང་བརྟེན་པ་ལྷ་དང་བཅས་པའི་དཀྱིལ་འཁོར་དུ་སློབ་མ་གཞུག་ཅིང་
།
དབང་བསྐུར་བའི་ཐབས་ཡིད་དུ་འོང་བ་གསུང་བར་ཞུས་པ། དེ་ལ་སྟོན་པ་ཡེ་
ཤེས་ཆེ། །ཡུམ་ལྷ་མོ་བདག་མེད་མ་དེ་ལ་སྟོན་པ་ཟག་པ་མེད་པའི་ཡེ་ཤེས་ཆེན་
པོ་ལ་མངའ་བརྙེས་ པ་ དེ་ ཡིན། རྗེས་ འཇུག་ཏུ་ བླ་མ་རྡོ་ རྗེ་ འཆང་ ཆེན་ པོར་
བཞུགས་པ་དེས། རྡོ་རྗེ་པདྨ་མཉམ་སྦྱར་ནས། །སྔོན་འབྱུང་དུ་སྟོན་པ་ལྷ་ཡབ་
ཡུམ་ཞལ་སྦྱོར་དུ་བཞུགས་པ་ཡིན་ལ། རྗེས་འཇུག་ཏུ་ཆོ་ག་ཤེས་པའི་གྲོགས་
ཞིག་དང་གཉིས་ཀྱིས། དགྱེས་ པའི་ཐུགས་ཀྱིས་མཉམ་བཞག་ན། །དགྱེས་པའི་
ཐུགས་བདེ་སྟོང་དབྱེར་མེད་ཀྱི་དོན་ལ་མཉམ་པར་བཞག་ནས། རྗེས་འཇུག་ཏུ་
སློབ་མ་ལ་བརྩེ་ཞིང་སྤྲོ་བ་དང་ བཅས་པས། ཉིད་ ཀྱིས་ དཀྱིལ་འཁོར་བྲི་བར
མཛད། །སྟོན་པ་ཉིད་ ཀྱིས་དཀྱིལ་འཁོར་བྲིས་ནས་དབང་བསྐུར་བའི་ཐབས་
གཞུང་འདིར་གསུང་བར་མཛད་པ། འཕར་མ་གཅིག་ལ་སྒོ་བཞི་པ། བྱ་བ་ལ་
སོགས་པ་སྟོན་པར་བྱེད།
སྔོན་དུ་རྡོ་རྗེ་སློབ་དཔོན་མཚན་ཉིད་དང་ལྡན་པ་ཞིག་གིས། བསྙེན་པ་
གཙོ་བོ་ལ་འབུམ། འཁོར་ལྷ་མོ་རྣམས་ལ་ཁྲི་ཕྲག་རེ་རེའི་བསྙེན་པ་བསྐྱལ་ནས།
ནུབ་དང་པོ་སའི་ཆོ་ག་ལ། ས་ཆོག་གི་གནས་བརྟག་པ། ས་བླང་བ། སྦྱང་བ།
བསྲུང་བ། བཟུང་ཞིང་བྱིན་གྱིས་བརླབ་པ་རྣམས་བྱེད། ནུབ་གཉིས་པ་
པ་སྟ་གོན་གྱི་
234 --273



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཆོ་ག་ལ། སྟ་གོན་ལ་ཉེ་བར་མཁོ་བའི་རྫས་དང་ཡོ་བྱད་ཚོགས་པའི་རྗེས་ལ། རྡོ་
རྗེ་སློབ་དཔོན་སྟེགས་བུའི་དབུས་སུ་འདུག་ནས། ལྷ་དགུའི་མངོན་པར་རྟོགས་པ་
རྒྱས་པ་ཚར་ཅིག་བསྒོམ། སྙིང་པོའམ་རྩ་སྔགས་ལ་བཟླས་པ་ཐུན་གཅིག་བྱེད།
མཆོད་གྲོགས་པས་ཕྱོགས་བཞི་ནས་མཁའ་འགྲོ་མ་བཞིའི་ང་རྒྱལ་གྱིས་མཆོད་
བསྟོད། གསོལ་བ་འདེབས་པ། འཁོར་གྱི་ལྷ་མོ་བརྒྱད་གཙོ་བོའི་ཞལ་དུ་ སྡུད།
གཙོ་བོ་ཡབ་ཡུམ་ཞལ་གཅིག་ཕྱག་གཉིས་པའི་སྐུར་བསྒྱུར་ནས། མིག་རྐང་བྱིན་
གྱིས་བརླབ་པ་བྱེད། ཧེ་རུ་ཀའི་ང་རྒྱལ་བསྐྱེད་པར་བྱ། སྟེགས་བུའི་བྱང་ཤར་གྱི་
མཚམས་ནས་ཚིགས་བཅད་ཀྱིས་བགེགས་བསྐྲད་པ། ཚིག་ལྷུག་པའི་སྒོ་ནས་
བགེགས་ བསྐྲད་པ། སྟང་སྟབས་ ཀྱི་ སྒོ་ནས་ བགེགས་ བསྐྲད་པ་ལ་སོགས་ པ་
དཀྱིལ་འཁོར་གྱི་བགེགས་སེལ་བའི་རིམ་པ་བྱེད། སྟ་གོན་དངོས་ལ་གསུམ་ལས།
ལྷ་སྟ་གོན་དུ་གནས་པར་བྱེད་པ་ལ། སྟེགས་བུ་ལ་མ་ད་ན་བདུད་རྩི་དང་སྦྱར་
བས་བྱུག་པ་བྱེད། དབུས་སུ་དྲིའི་ཐིག་ལེ་ཟླུམ་པོར་བྱུག །དྲིའི་ཐིག་ལེ་དགུ་བྱེད།
མེ་ཏོག་གི་ཚོམ་བུ་དགུ་དཀྲམ། སྙིང་པོའི་ཚིག་ཙམ་ལས་ལྷ་དགུ་དམ་ཚིག་པ་
བསྐྱེད། ཡེ་ཤེས་ ཀྱི་ ལྷ་ དགུ་ སྤྱན་དྲངས། གཉིས་སུ་མེད་ པར་ བསྲེ་བར་ བྱེད།
དབང་ བསྐུར། མཆོད་ པ་ བྱེད། བསྟོད་ པ་ བྱེད། བདུད་ རྩི་ མྱང་ བའི་ གཏོར་ མ་
འབུལ། སྟ་གོན་གྱི་ལྷ་ལ་སྙན་གསན་དབབ་ནས། སྟ་གོན་གྱི་ལྷ་ལ་མཆོད་པ་འོ་
མི་བརྒྱལ་བར་ཕུལ་ནས་བཞུགས་སུ་འཇུག་པ་དེ་ལྷ་སྟ་གོན་དུ་གནས་པ་ཡིན།
བུམ་པ་སྟ་གོན་དུ་གནས་པར་བྱེད་པ་ལ། འཁོར་ལྷ་མོ་བརྒྱད་ལ་བུམ་པ་
བརྒྱད། གཙོ་བོ་རྣམ་པར་རྒྱལ་བའི་བུམ་ (པ་)དང་དགུ། ལས་ཐམས་ཅད་པའི་
བུམ་པ་དང་བཅུ་པོ་དེ་ཕྱི་དང་ནང་དག་པར་བཀྲུས། ས་དཀར་གྱིས་བྱུགས། ཉི་མ་
234-274



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལ་བསྐམ། གུ་གུལ་གྱིས་དུད་པས་བདུག །ཉུངས་དཀར་གྱི་བགེགས་བསྐྲད།
མཚན་མ་བཏབ། རྒྱན་ཆས་སུ་འཇུག་པ་ལ་སོགས་པ་ བྱས། བུམ་པའི་མཎྜལ་
བྱས། བུམ་པའི་མཎྜལ་བྱས་ནས་ལྷ་དགུའི་བུམ་པ་སྒྲུབ་པ། ལས་ཐམས་ཅད་
པའི་བུམ་པ་སྒྲུབ་པ་རྣམས་བྱས་ནས། སློབ་མ་སྟ་གོན་དུ་གནས་པར་བྱེད་པ།
གསང་བ་སྤྱི་རྒྱུད་དང་
། རྣམ་སྣང་མངོན་བྱང་ངམ། རྡོ་རྗེ་མཁའ་འགྲོའི་རྒྱུད་ནས་
བཤད་པ་བཞིན་སློབ་མ་སྟ་གོན་དུ་གནས་པ་རྒྱས་པར་བྱེད། ནུབ་གསུམ་པ་
དཀྱིལ་འཁོར་ཞག་གི་ཆོ་ག་ལ། ཐིག་གི་ཆོ་གས་ཐིག་བཏབ་ནས།
ད་ཚོན་གྱི་ཆོ་གས་ཚོན་བྲི་བར་བྱེད་པ། འཕར་མ་གཅིག་ལ་སྒོ་བཞི་པ། །
འཕར་མ་གཅིག་ལ་པདྨ་འདབ་མ་བརྒྱད་དུ་ཡོད་པ་རྣམ་པར་ཐར་པ་བཞི་མཚོན་
པའི་བརྡར་སྒོ་བཞི་པ། སྣ་ཚོགས་འོད་ ཀྱིས་ ཡང་ དག་འཁྲུགས། །གཞལ་ཡས་
ཁང་པ་འོད་ཟེར་འཕྲོ་འདུ་དང་བཅས་པ་ཡིན། རྟ་བབས་བཞི་དང་ཡང་དག་ལྡན།
རྟ་བབས་རིམ་པ་བཞི་དང་བཅས་པའི་རྟ་བབས་བཞི་དང་ཡང་དག་ལྡན། རྡོ་རྗེ་
སྲད་བུས་རྣམ་པར་བརྒྱན། །ཐིག་འདེབས་པའི་དུས་སུ་བདེ་སྟོང་དབྱེར་མེད་ཀྱི་
ཐིག་ཏུ་ལྷན་ལྷན་བྱུང་བར་བསམ། རེ་ཁཱ་ལྔ་དང་ཡང་དག་ལྡན། །རེ་ཁཱ་ལྔ་དང་པོ་
ནང་དུ་ནག་པོ། དེའི་ཕྱི་སེར་པོ། དེའི་ཕྱི་རུ་དམར་པོ། ལྗང་གུ། དཀར་པོ་དང༌།
པན་ཙ་ར་གའི་རྩིག་པ་ལྔ་སྦྲག་ཏུ་བྱེད།
དེ་ནས་བུམ་པ་བརྒྱད་པོ་བྲི། །བསམ་པ་ཐམས་ཅད་ཡོངས་སུ་རྫོགས་
པའི་བརྡར། ལྷ་སྣམ་གྱི་ཕྱོགས་བཞིར་བུམ་པ་གཉིས་གཉིས་ཏེ་བརྒྱད་བྲི། རིན་
ཆེན་ལྔ་ཡི་བྱེ་མའམ། །སློབ་མ་འབྱོར་པ་རབ་ཅིག་ཡིན་ན་རིན་པོ་ཆེ་སྣ་ལྔ་ལ་བྱེད།
ཡང་ན་འབྲས་ལ་སོགས་པའོ། །སློབ་མ་འབྱོར་པ་འབྲིང་ཡིན་ན་འབྲས་ལ་སོགས་
234 -275



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
པའི་འབྲུ་སྣ་ལྔ་ལ་བྱེད། སློབ་མ་འབྱོར་པ་ཐ་མ་ཡིན་ན། དུར་ཁྲོད་ཀྱི་ནི་སོ་ཕག་
གམ། །དེ་བཞིན་དུར་ཁྲོད་སོལ་བ་ཡིས། དུར་ཁྲོད་སོལ་བ་སོ་ཕག་ལ་སོགས་པ་
རྣམས་ལ་བྱེད། དེ་དབུས་པདྨ་འདབ་མ་ནི། །གཞལ་ཡས་ཁང་པ་དེའི་དབུས་སུ་
པདྨ་དམར་ པོའི་ འདབ་མ་ནི། བརྒྱད་པ་ཟེ་བར་བཅས་པ་བྲི། །འདབ་བརྒྱད་
དམར་པོ། ལྟེ་བ་ནག་པོ། ཟེའུ་འབྲུ་ཁྲ་བོ་དང་བཅས་པ་བྲི། སྙིང་པོར་སྐྱེས་པའི་
ཐོད་པ་ཉིད། །སྙིང་ པོའི་ལྟེ་བ་ལ་སྐྱེས་ པའི་ཐོད་པ་ཉིད། མདོག་དཀར་ཆ་ནི་
གསུམ་པ་བྲི། །ཐོད་པ་དཀར་པོ་ཆ་གསུམ་པ་ཞིག་བྲི་བར་བྱེད་པ། འོག་ནས།
དབུས་སུ་ཐོད་པ་དཀར་པོ་ཡང་
། །ཐོད་པ་དཀར་པོར་བྲི་བ་དེས་ཡུམ་མཚོན། སྣ་
ཚོགས་རྡོ་རྗེས་མཚན་པ་བྲི། །སྣ་ཚོགས་རྡོ་རྗེའི་གསུམ་གཅིག་ཐོད་པའི་ནང་དུ་
ཚུད། རྭ་གསུམ་ཕྱིར་གསལ་བར་བྲི་བ་དེས་ཡབ་མཚོན། དེས་གཙོ་བོ་ཡབ་ཡུམ་
གྱི་ཕྱག་མཚན་བྲིས་ནས། འཁོར་གྱི་ལྷ་མོ་རྣམས་ཀྱི་ཕྱག་མཚན་དགོད་པ། གོང་
ན། དབང་ལྡན་དུ་ནི་ཤྭ་ར་བ། དབང་ལྡན་བྱང་ཤར་གྱི་མཚམས་སུ་ཤྭ་ར་བ་སེང་
གེ་སྔོན་པོ་རྐང་ལག་བརྒྱད་པ་ཞིག་བྲི། མེ་ཡི་མཚམས་སུ་དགེ་སློང་བྲི། །མེ་ཤར་
ལྷོའི་མཚམས་སུ་དགེ་སློང་དཀར་པོ་ཞིག་བྲི། བདེན་བྲལ་དུ་ནི་འཁོར་ལོ་བྲི། །
བདེན་བྲལ་ལྷོ་ནུབ་ཀྱི་མཚམས་སུ་འཁོར་ལོ་སྔོན་པོ་བྲི།
རླུང་དུ་རིགས་ཀྱི་བདག་པོ་བྲི། །རླུང་ནུབ་བྱང་གི་མཚམས་སུ་རིགས་ཀྱི་
བདག་པོ་རྡོ་རྗེ་ལྗང་གུ་བྲི། ཤར་སྒོར་དེ་བཞིན་གྲི་གུག་ཉིད། །ཤར་གྱི་སྒོ་དང་ཉེ་
བའི་པདྨ་ལ་གྲི་གུག་ནག་པོ་བྲི། གཡས་སུ་ཅང་ཏེའུ་བྲི་བ་ཉིད། །ལྷོའི་པདྨ་ལ་
ཡང་ཅང་ཏེའུ་དམར་པོ་བྲི། ནུབ་ཏུ་རུ་སྦལ་བྲི་བ་ཉིད། །ནུབ་ཀྱི་འདབ་མ་ལ་རུ་
སྦལ་སེར་པོ་བྲི། ལྟོ་འཕྱེ་བྱང་དུ་དེ་བཞིན་ནོ། །ལྟོ་འཕྱེ་སྦྲུལ་ཡིན་པས་བྱང་གི་
234 -276



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པདྨ་ལ་སྦྲུལ་ལྗང་གུ་བྲི། ལྷ་མོ་ཁ་དོག་དབྱེ་བ་ཡིས། །ལྷ་མོ་རིགས་ཀྱི་སྒོ་ནས་ཁ་
དོག་གི་རིམ་པར་དབྱེ་བ་ཡིས། ཕྱག་མཚན་བརྒྱད་དུ་རབ་ཏུ་གྲགས། །འཁོར་ལྷ་
མོ་བརྒྱད་ཀྱི་ཕྱག་མཚན་དང་བཅས་པ་དེ་བཞིན་དུ་བྲི།
ད་རྫས་བསག་ཅིང་ཉེ་བར་དགྲམ་པར་བྱེད་པ། དེ་ནས་རྣམ་རྒྱལ་བུམ་པ་
ཉིད། །རྣམ་པར་རྒྱལ་བའི་བུམ་པ་ལ་སོགས་པ་ཕྱི་དང་ནང་ཡང་དག་པར་བཀྲུས།
ས་ དཀར་ གྱི་ བྱུགས། ཡུངས་ ཀར་གྱི་བགེགས་བསྐྲད། གུ་གུལ་གྱིས་དུད་པས་
བདུག །མཚན་མ་བཏབ་ནས་བུམ་པ་རྒྱན་ཆས་སུ་འཇུག་པ། ཡལ་གའི་རྩེ་མོ་
གོས་བཟང་ཅན། །ཡལ་གའི་རྩེ་མོ་མང་བའི་ཆ་ལས་བྱུང་བའི་ཡལ་ག་ལོ་འདབ་
འབྲས་བུ་དང་བཅས་པས་ཁ་བརྒྱན་བྱེད། གོས་བཟང་ཅན་རས་ཁ་ཚར་མ་ཉམས་
པ་ཟུང་རེས་མགུལ་ཆིངས་བྱེད། ལྟོ་བ་རིན་ཆེན་ལྔས་བཀང་བ། །ལྟོ་བ་དེའི་ནང་
དུ་རིན་པོ་ཆེ་སྣ་ལྔ། སྨན་ལྔ། དྲི་ལྔ། སྙིང་པོ་ལྔ། ས་ལུ་སྐྱེས་པས་ཡོངས་བཀང་
གཞག །འབྲས་ས་ལུ་ལ་སོགས་འབྲུ་སྣ་ལྔ། ཆུ་གཙང་མ་སྲོག་ཆགས་མེད་པ། འོ་
མ་དང་འདྲེས་པས་ཕྱེད་མཐོ་ཙམ་པ་བཀང་ནས། དཀྱིལ་འཁོར་གྱི་གྲྭའམ་བྱང་
ཤར་གྱི་མཚམས་སུ་གཞག །
དེ་ནས་དཀྱིལ་འཁོར་གྱི་གནས་ཉེ་བར་བརྒྱན་ནས་དཀྱིལ་འཁོར་བསྒྲུབ།
སློབ་དཔོན་བདག་འཇུག་བྱས་པའི་རྗེས་ལ། སློབ་མ་དཀྱིལ་འཁོར་དུ་འཇུག་ཅིང་
ལྷ་ངོ་སྟོན་པ། སློབ་མ་རྣམས་ཡོལ་བའི་ཕྱི་རོལ་དུ་བསྡུས། ལས་ཐམས་ཅད་པའི་
བུམ་པའི་ཆུས་ཁྲུས་བྱེད། གོས་གཙང་མ་གྱོན། ཡོལ་བའི་ནང་དུ་ཁྲིད། ཐོབ་འདྲི།
སྒོ་བཞི་ ན་ འཇུག་ པ་ བྱེད། སླར་ ཤར་ སྒོར་ འཇོག །དམ་ ཚིག་ དང༌ སྡོམ་ པ་
འབོགས། སློབ་མས་ཀྱང་དམ་ཚིག་དང་སྡོམ་པ་ ཁས་ བླངས། ཡི་དམ་གྱི་ལྷའི་
234-277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དམ་བསྒྲག་པ། རྡོ་ རྗེ་ སློབ་ དཔོན་གྱི་དམ་བསྒྲག་ པ་ བྱེད། ཡེ་ཤེས་དབབ། མེ་
ཏོག་དོར། གདོང་གཡོགས་དཀྲོལ་ནས་ལྷ་ངོ་སྟོན་པ། འོག་ནས། དེ་ནས་ཐུན་
ཚོད་གཉིས་པ་ལ། །གོས་ཀྱིས་མིག་ནི་བཀབ་ནས་སུ། །དེར་ནི་སློབ་མ་གཞུག་པ་
ཉིད། །ཕྱི་ནས་ དཀྱིལ་ འཁོར་ རབ་ཏུ་བསྟན། །ཞེས་གསུངས། དེས་ དེ་ ཉིད་ ཀྱི་
དཀྱིལ་འཁོར་བྲི་བ་བཤད་ནས།
ད་ དབང་ བསྐུར་ བ་ སྟོན། དེ་ ལ་ བཞི་ ལས། སྲོད་ལ་རྡུལ་ཚོན་དཀྱིལ་
འཁོར་ཤར་དུ་བུམ་པའི་དབང་བསྐུར་བ་སྟོན། མང་དུ་རབ་ཏུ་བརྗོད་པས་ཅི། །
བུམ་པའི་དབང་ལ་ཚིག་མང་པོ་སྤྲོ་ཁ་ན་མེད་པས། མང་དུ་བརྗོད་པས་ཅི་སྟེ། ཇི་
ལྟར་དེ་ཉིད་བསྡུས་པ་ཡི། །ཡོ་ག་དེ་ཉིད་བསྡུས་པའི་རྒྱུད་ནས། བུམ་པའི་དབང་
རྒྱས་པར་བཤད་པས་། དཀྱིལ་འཁོར་ཆོ་ག་དེ་བཞིན་བྱ། །དཀྱིལ་འཁོར་དེ་ལས་
བཤད་པ་བཞིན་དུ། བུམ་པའི་དབང་རྒྱས་པར་བསྐུར།
ཡང་ན། ཇི་ལྟར་དེ་ཉིད་བསྡུས་པ་ཡི། །འབུམ་ལྔ་བརྟག་པ་སུམ་ཅུ་རྩ་
གཉིས་ཀྱི་བརྗོད་བྱའི་མིང་ངམ་དོན་ཐམས་ཅད་འདུས་པ་དེ་མཁའ་འགྲོ་མ་རྡོ་རྗེ་
གུར་ཡིན་པས། དཀྱིལ་འཁོར་ཆོ་ག་དེ་བཞིན་བྱ། །དཀྱིལ་འཁོར་ཆོ་ག་དེ་ལས་
བཤད་ པ་ བཞིན་ དུ། ཆུ། ཅོད་ པན། རྡོ་ རྗེ། དྲིལ་བུ། མིང་ དང༌ ལྔ། སྐུ་ གསུང་
ཐུགས་ ཀྱི་ དབང་ གསུམ་ སྟེ་ བརྒྱད། དབུགས་ དབྱུང་། ལུང་ བསྟན། གཟེངས་
བསྟོད་པ་གསུམ་སྟེ་བཅུ་གཅིག །རྡོ་རྗེ་སློབ་དཔོན་གྱི་དབང་བསྐུར་བ་དང་བཅུ་
གཉིས། བརྟན་ པར་ བྱེད་པ་བརྟུལ་ཞུགས་ ཀྱི་དབང་ དང་བཅུ་གསུམ། རིགས་
ལྔའི་རྗེས་སུ་གནང་བ་ལྔ་དང་བཅོ་བརྒྱད་སྲོད་ལ་བསྐུར་བས། སྤྱིར་ལུས་ངག་
ཡིད་གསུམ་གྱི་དྲི་མ་དག །ཁྱད་པར་དུ་ལུས་ཀྱི་དྲི་མ་བ་མོ་ལ་ཉི་མ་ཕོག་པ་བཞིན་
234-278



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
དུ་དག་པར་འགྱུར།
ད་གསང་བའི་དབང་བསྐུར་བ་སྟོན་པར་བྱེད་པ། གསང་དབང་དུས་ཀྱི་
ཕྱག་རྒྱ་ མའི་མཚན་ཉིད་སྟོན་པར་བྱེད་པ། བཅུ་གཉིས་བརྒྱད་གཉིས་ལོན་པ་ཡི། །
བཅུ་གཉིས་དེ་ཉི་ཤུ། བརྒྱད་གཉིས་དེ་བཅུ་དྲུག་ཡིན་པས། ཉི་ཤུ་ལས་མི་རྒན།
བཅུ་དྲུག་ལས་མི་གཞོན་པ་ལོན་པའི་ཕྱག་རྒྱ་མ་ཡིན། རིག་མ་བདེ་ཆེན་བརྒྱད་པོ་
ཉིད། །ལྷན་ཅིག་སྐྱེས་ པའི་ ཡེ་ཤེས་ཀྱི་བདེ་བ་རྒྱུད་ལ་སྐྱེ་བའི་རྟེན། རིག་ མ་
བརྒྱད་པོ་དེ་ཉིད་ནི། །དོ་ཤལ་རྐང་གདུབ་ཀྱིས་བརྒྱན་ནས། །དེ་ལྟ་བུའི་ལས་ཀྱི་
ཕྱག་རྒྱ་མ་དེ། རུས་ པ་ དང་། གསེར་དང་། དངུལ་ ལ་ སོགས་པའི་རྐང་གདུབ་
དང༌། དོ་ཤལ་ལ་སོགས་པས་བརྒྱན་ནས། དཀྱིལ་འཁོར་དུ་ནི་རབ་ཏུ་གཞུག །
དེ་དང་པོར་བླ་མ་ལ་ཕུལ། བླ་མས་རྡུལ་ཚོན་གྱི་དཀྱིལ་འཁོར་དུ་བཅུག །བུམ་
པའི་དབང་སྔོན་དུ་བསྐུར་བ་ཡིན། གོང་ནས། རིག་མ་བདེ་ཆེན་བརྒྱད་པོ་ཉིད། །
གསུངས་པའི་རིག་མ་བརྒྱད་པོ་དེ་གང་ཡིན་ན། མ་དང་སྲིང་མོ་ཉིད་དང་ཡང་
། །
མ་བླ་མའི་ཕྱག་རྒྱ་མ་ཡིན་པ་དང་གཅིག །སྲིང་མོ་རང་དང་དབང་སྟབས་གཅིག་
ཏུ་ཐོབ་པ་དང་གཉིས། བུ་མོ་སྲིང་མོའི་བུ་མོ་དང་
། །བུ་མོ་རང་གིས་དབང་བསྐུར་
བ་དང་གསུམ། སྲིང་མོའི་བུ་མོ་བླ་མའི་སློབ་མས་དབང་བསྐུར་བ་དང་བཞི། དེ་
བཞིན་ཞང་པོའི་ཆུང་མ་དང་
། །བླ་མའི་བཙུན་མོའི་གྲོགས་མོ་ཡིན་པ་དང་ལྔ། མ་
ཡི་སྤུན་དང་སྒྱུག་མོ་ཉིད། །མའི་སྤུན་བླ་མའི་ཕྱག་རྒྱ་མ་གཞན་ཡིན་པ་དང་དྲུག །
སྒྱུག་མོ་བླ་མའི་བཙུན་མོའི་མ་ཡིན་པ་དང་བདུན། དེ་བཞིན་ཕ་ཡི་སྲིང་མོ་ཉིད། །
བླ་མ་དང་དབང་སྟབས་གཅིག་ཏུ་ཐོབ་པ་དང་བརྒྱད་པོ་དེ། རིག་མ་བརྒྱད་དུ་ཡང་
དག་གྲགས། །ལྷན་ཅིག་སྐྱེས་པའི་ཡེ་ཤེས་ཀྱི་བདེ་བ་རྒྱུད་ལ་སྐྱེ་བའི་རྟེན་རིག་མ་
234 --279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བརྒྱད་དུ་ཡང་དག་པར་གྲགས་པ་ཡིན།
ད་གསང་དབང་གི་ཚོགས་ཀྱི་མཆོད་པའི་དུས་སུ། དེ་ལ་ཆང་ཡང་བཏུང་
བ་དང༌། །ཤ་དང་ས་ལུ་སྐྱེས་པ་བཟའ། །ཤ་དང་འབྲས་ས་ལུ་སྐྱེས་པ་ལ་སོགས་
པ་རྣམས་ཀྱང་བདུད་རྩིར་བྱིན་གྱིས་བརླབས་ནས་བཟའ། བདེ་བ་བསྐྱེད་པའི་
དོན་དུ། །དེ་ཡང་གོས་དང་ ཕྲལ་བྱས་ནས། །བྷ་གར་འོ་ནི་ཡང་ཡང་བྱེད། །དེ་
ཡང་བོ་ལ་གཞིབ་པར་བྱ། །གར་བྱ་གླུ་ཡང་བླང་བར་བྱ། །བོ་ལ་ཀཀྐོ་ལ་སྦྱར་
ནས། །དེ་ལ་རྩེད་མོ་རྩེ་བར་བྱ། །བདེ་བ་སྐྱེ་བའི་དོན་དུ་སྦྱོར་ཐབས་སྣ་ཚོགས་སུ་
བྱ། དམ་དུ་འཁྱུད་དང་འོ་བྱེད་པས། །ལྷོར་ཚོགས་དང་མཆོད་པ་ལ་སོགས་པ་
སྔོན་དུ་སོང་བས། དམ་དུ་འཁྱུད་དང་འོ་བྱེད་པ་དེ་བླ་མ་དང་ལས་ཀྱི་ཕྱག་རྒྱར་
ལྷར་བསྐྱེད། རྡོ་རྗེ་པདྨ་བྱིན་གྱིས་བརླབས་ནས་སྙོམས་པར་འཇུག་པ་ཡིན།
འདི་རྣམས་རྣལ་འབྱོར་པ་ཡིས་མཆོད། །ཚོགས་དང་མཆོད་པ་ལ་སོགས་
པ་རྣམས་ཀྱིས་མཆོད་ནས། དེ་ལ་ག་པུར་བཏུང་བ་ཉིད། །བླ་མ་དང་ལས་ཀྱི་ཕྱག་
རྒྱ་ སྙོམས་ པར་ འཇུག་ པ་ བྱས་ པས། གསང་ དབང་དུས་ ཀྱི་ཉམས་ སུ་ མྱོང་བ་
བསྐྱངས་ པ་ ཡིན། དེས་ནི་དཀྱིལ་འཁོར་བསང་ གཏོར་ བྱ། །དེའི་དུས་ སུ་བྱང་
སེམས་ཐིག་ལེ་ ཕྱིར་བཏང་ བ་ དེ་ནི་དཀྱིལ་འཁོར་ལ་བསང་གཏོར་དུ་བྱ། དེ་
རྣམས་རྣལ་འབྱོར་བས་བཏུང་བྱ། །དབང་པོ་རབ་འབྲིང་ཐ་མ་གསུམ་དུ་ཤེས་པར་
བྱས་ནས། ཕྱི་མའི་ལེའུ་བཅུ་གཉིས་པར་བསྟན་པའི། །ཇི་ལྟར་འདས་པའི་སངས་
རྒྱས་ཀྱིས། བྱ་བའི་ཚིགས་བཅད་བརྗོད་ནས། སློབ་མའི་ལྕེ་ཐོག་ཏུ་བཞག་པས།
དངོས་གྲུབ་མྱུར་དུ་ཐོབ་པར་འགྱུར། །སྤྱིར་ལུས་ངག་ཡིད་གསུམ་གྱི་དྲི་མ་དག །
ཁྱད་པར་དུ་ངག་གི་དྲི་མ་དག་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་
234-280



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
འགྱུར། དེས་གསང་བའི་དབང་བསྐུར་བ་བཤད་ནས།
ད་ཤེས་རབ་ཡེ་ཤེས་ཀྱི་དབང་བསྐུར་བ་འདུག་སྟེ། དང་པོར་དབང་བཞི་
ཐུན་མོང་གི་ཆོས་ཤིག་སྟོན་པ། དེ་ནས་ཐུན་ཚོད་གཉིས་པ་ལ། །བྱ་བ་ལ་སོགས་
པ་སྟོན་པར་བྱེད། འདི་རྣམས་ལ་དབང་བཞི་དང་སྦྱར་ནས་འཆད་པས། དང་པོར་
བུམ་དབང་དང་སྦྱར་ནས་འཆད་ན། དེ་ནས་སློབ་དཔོན་བདག་འཇུག་གི་རྗེས་དེ་
ནས། ཐུན་ཚོད་གཉིས་པ་བུམ་པའི་དབང་བསྐུར་བའི་དུས་སུ། གོས་ཀྱིས་མིག་ནི་
བཀབ་ ནས་ སུ། །སློབ་ མའི་ གདོང་ དར་ རམ་ རས་ དམར་ པོ་ དྲི་ མ་ མེད་ པས་
གཡོགས་ནས། དེར་ནི་སློབ་མ་གཞུག་པ་ཉིད། །རྡུལ་ཚོན་གྱི་དཀྱིལ་འཁོར་དུ་
སློབ་ མ་ གཞུག །ཡེ་ཤེས་དབབ། མེ་ཏོག་དོར། གདོང་གཡོགས་དཀྲོལ། ལྷ་ངོ་
བསྟན་ནས། ཕྱི་ནས་དཀྱིལ་འཁོར་རབ་ཏུ་བསྟན། །ལྷ་ངོ་བསྟན་པའི་ཕྱི་ནས་
བུམ་པའི་དབང་བཅོ་བརྒྱད་སྲོད་ལ་བསྐུར་བར་བྱེད།
གསང་དབང་དང་སྦྱར་ནས་འཆད་ན། དེ་ནས་ཐུན་ཚོད་གཉིས་པ་ལ། །
བུམ་དབང་བསྐུར་བའི་རྗེས་དེ་ནས། ཐུན་ཚོད་གཉིས་པ་གསང་དབང་གི་དུས་སུ།
གོས་ཀྱིས་མིག་ནི་བཀབ་ནས་སུ། སློབ་མའི་གདོང་དར་རིམ་རས་དམར་པོ་དྲི་མ་
མེད་པས་གཡོགས་ནས། དེར་ནི་སློབ་མ་གཞུག་པ་ཉིད། །སློབ་དཔོན་གྱི་ལུས་ཀྱི་
དཀྱིལ་འཁོར་དུ་སློབ་མ་གཞུག །ཡེ་ཤེས་དབབ། མེ་ཏོག་དོར། གདོང་གཡོགས་
དཀྲོལ། ལྷ་ ངོ༌ བསྟན་ ནས། ཕྱི་ ནས་ དཀྱིལ་ འཁོར་ རབ་ ཏུ་ བསྟན། །ལུས་ ཀྱི་
དཀྱིལ་འཁོར་དུ་ལྷ་ངོ་བསྟན་པའི་ཕྱི་ནས། གསང་བའི་དབང་དེ་བྱང་སེམས་ཐིག་
ལེ་དཀར་དམར་ལ་བརྟེན་གནས་བསྐུར་བར་བྱེད།
དབང་གསུམ་པ་དང་སྦྱར་ནས་འཆད་ན། དེ་ནས་ཐུན་ཚོད་གཉིས་པ་ལ།
234 -281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གསང་དབང་བསྐུར་བའི་རྗེས་དེ་ནས། ཐུན་ཚོད་གཉིས་པ་ཤེས་རབ་ཡེ་ཤེས་ཀྱི་
དབང་བསྐུར་བའི་དུས་སུ། གོས་ཀྱིས་མིག་ནི་བཀབ་ནས་སུ། །སློབ་མའི་གདོང་
དར་རམ་རས་དམར་པོ་དྲི་མ་མེད་པས་གཡོགས་ནས། དེར་ནི་སློབ་མ་གཞུག་པ་
ཉིད། །ཆོས་འབྱུང་གི་དཀྱིལ་འཁོར་དུ་སློབ་མ་གཞུག །ཡེ་ཤེས་དབབ། མེ་ཏོག་
དོར། གདོང་གཡོགས་དཀྲོལ། ལྷ་ངོ་བསྟན་ནས། ཕྱི་ནས་དཀྱིལ་འཁོར་རབ་ཏུ་
བསྟན། །ཆོས་འབྱུང་གི་དཀྱིལ་འཁོར་དུ་ལྷ་ངོ་བསྟན་པའི་ཕྱི་ནས། དབང་གསུམ་
པོ་དེ་ཤེས་རབ་མ་ལ་བརྟེན་ནས་བསྐུར་བ་ཡིན།
དབང་བཞི་པ་དང་སྦྱར་ནས་འཆད་ན། དེ་ནས་ཐུན་ཚོད་གཉིས་པ་ལ། །
གསུམ་པ་བསྐུར་བའི་རྗེས་དེ་ནས། ཐུན་ཚོད་གཉིས་པ་བཞི་པ་བསྐུར་བའི་དུས་
སུ། གོས་ཀྱིས་མིག་ནི་བཀབ་ནས་སུ། །སློབ་མའི་གདོང་དར་རམ་རས་དམར་པོ་
དྲི་མ་མེད་པས་བཀབ་ནས། དེར་ནི་སློབ་མ་གཞུག་པ་ཉིད། །སེམས་ཉིད་འོད་
གསལ་ གྱི་ དཀྱིལ་ འཁོར་ དུ་ སློབ་ མ་ གཞུག །ཡེ་ ཤེས་ དབབ། མེ་ ཏོག་ དོར།
གདོང་ གཡོགས་ དཀྲོལ། ལྷ་ ངོ༌ སྟོན་ པར་ བྱེད། ཕྱི་ནས་དཀྱིལ་ འཁོར་ རབ་ཏུ་
བསྟན། །ལྷ་ངོ་བསྟན་པའི་ཕྱི་ནས་དབང་བཞི་པ་དེ་ཚིག་གི་སྒོ་ནས་བསྐུར་ཞིང་ངོ་
སྤྱད་པས། དབང་བཞི་པ་ལ་ཚིག་དབང་ཟེར་བ་ཡིན། དེས་དབང་བཞི་ཐུན་མོང་
དུ་སྦྱར་ནས་བཤད།
ད་ཤེས་རབ་ཡེ་ཤེས་ཀྱི་དབང་བསྐུར་བ་སྟོན། །དེ་ལ་ཆོས་གཉིས་ལས།
ཆགས་ལམ་གྱི་དབང་གསུམ་པ་བསྐུར་བ་སྟོན་པ། མཚན་མོ་སྐྱེ་བོ་མེད་ཁྱིམ་དུ། །
དུས་མཚན་མོའི་དུས་སུ། སྐྱེ་བོ་མེད་པའི་ཁྱིམ། དམ་ཚིག་མི་གཅིག་པའི་མི་མེད་
པའི་གནས་སུ་ཕྱིན་ནས། སློབ་དཔོན་ལ་སོགས་རོབ་ཕྱེ་ནས། །སློབ་དཔོན་བུམ་
234 -282



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པའི་དབང་དང་
། སོགས་ཁོངས་སུ་གསང་བའི་དབང་
། རབ་ཏུ་ཕྱེ་བ། གཉིས་པ་
དེ་སྔོན་ལ་བསྐུར་ནས། ཤེས་རབ་ཡེ་ཤེས་ཀྱི་དབང་བསྐུར་བའི་དུས་སུ། དབང་
ནི་ཇི་ལྟར་གསུངས་པ་ཉིད། །དབང་གསུམ་པ་ཕྱི་མའི་ལེའུ་གསུམ་པ་ནས་ཇི་ལྟར་
གསུངས་པ་བཞིན་དུ་བསྐུར་བར་བྱེད་པ་ལ། དེ་ལ་དབང་བསྐུར་སྦྱིན་པར་བྱ། །
སློབ་མ་དེ་ལ་ཤེས་རབ་ཡེ་ཤེས་ཀྱི་དབང་བསྐུར་བ་སྦྱིན་པར་བྱ། ཇི་ལྟར་མཆོད་
དང་བསྟོད་བཤད་པ། །ཇི་ལྟར་མཆོད་པ་དང་བསྟོད་པ་དང་གསོལ་བ་གདབ་པ་
རྣམས་ལེའུ་གསུམ་པར་ཇི་ལྟར་བཤད་པ་བཞིན་དུ་བྱས་པའི་རྗེས་ལ། སློབ་མ་
བཟང་པོས་སྔར་ཤེས་བྱ། །སློབ་མ་
མ་བཟང་པོས་གསང་སྔགས་ལ་དད་ཅིང་མོས་པ།
དམ་ཚིག་དང་སྡོམ་པ་དང་ལྡན་པའི་སློབ་མ་བཟང་པོ་དེ་ལ། སྔར་ཕྱི་མའི་ལེའུ་
གསུམ་པར་བསྟན་པ་བཞིན་དུ་ཤེས་པར་བྱས་ལ། ཤེས་རབ་ཡེ་ཤེས་ཀྱི་དབང་
བསྐུར་བར་བྱ།
ད་གྲོལ་ལམ་གྱི་དབང་གསུམ་པ་བསྐུར་བར་འདུག་སྟེ། དང་པོར་དབང་
བཞི་པ་བསྐུར་བར་བསྟན་པ། དེ་ཉིད་དེ་ལ་བསྟན་པ་བྱ། དབང་གསུམ་པར་སྒོ་
ཕྱེ་ནས། བཞི་པ་ཚིག་གིས་གཏན་ལ་འབེབས་པར་བྱེད་པའི་དོན་དེ་ཉིད་ཡང་དག་
པར་བསྟན་པར་བྱ། དགའ་ བྲལ་དང་པོ་མཆོག་མཐའ་ཅན། །དགའ་བ་མཆོག་
དགའི་མ་མཐའ། དགའ་བྲལ་གྱི་ཡ་མཐའ་དེར་ལྷན་ཅིག་སྐྱེས་པའི་ཡེ་ཤེས་རྒྱུད་
ལ་ སྐྱེ་བ་དེ། ཐམས་ཅད་རྒྱུད་དུ་སྦས་པ་སྟེ། །གསང་ སྔགས་ རྒྱུད་སྡེ་བཞི་པོ་
ཐམས་ཅད་དུ་སྦས་ཏེ་མ་བསྟན་པ་ཡིན། མཐའ་ཡི་མཐའ་ཡིས་ཕྱེ་བ་ཉིད། །
དགའ་བ་བཞི་དང་སྐད་ཅིག་མ་བཞི་པོ་མཐའ་ཡི་མཐའ་ཡིས་རབ་ཏུ་ཕྱེ་བ་ཉིད་
ཀྱིས་ལྷན་ཅིག་སྐྱེས་པའི་ཡེ་ཤེས་དེ་ཉམས་སུ་མྱོང་བ་ཡིན།
234 -283



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གོང་དེར་དེ་ཉིད་དེ་ལ་བསྟན་པར་བྱ་གསུངས་པས་བསྟན་རྒྱུ་དེ་རང་གང་
ཡིན་སྙམ་ན། རྡོ་རྗེ་མཆོད་པ་རབ་སྦྱར་ནས། །རྡོ་རྗེ་བདེ་སྟོང་དབྱེར་མེད། མཆོད་
པ་རབ་སྦྱར་བདེ་སྟོང་དབྱེར་མེད་ཀྱི་དོན་ལ་རབ་ཏུ་སྦྱར་ནས། དེ་ལ་ལྷ་མོ་དེས་
ཞུས་པ། །སྟོན་པ་དེ་ལ་ཡུམ་ལྷ་མོ་བདག་མེད་མ་དེས་ཞུས་པ། ལྷ་དེའི་སྐད་ཅིག་
ཇི་ལྟར་ལགས། །ལྷ་དེའི་ལྷན་ཅིག་སྐྱེས་པའི་ཡེ་ཤེས་དེ་དགའ་བ་དང་སྐད་ཅིག་
མའི་གོ་རིམ་ཇི་ལྟར་དུ་རྟོགས་པ་ཡིན། གཙོ་བོ་ཆེན་པོས་བཤད་དུ་གསོལ། །གཙོ་
བོ་ཆེན་པོ་སྟོན་པ་རྡོ་རྗེ་འཆང་གིས་གཞུང་འདིར་བཤད་དུ་གསོལ། བྱས་ནས་དྲིས་
པས། ལན།
བཅོམ་ ལྡན་ འདས་ ཀྱིས་ བཀའ་ སྩལ་ པ། དེར་ ནི་ ཐོག་ མ་ དབུས་
མཐའ་མེད། །དེར་ནི་དབང་གསུམ་པའི་དུས་ཀྱི་ཉམས་སུ་མྱོང་བ་དེ་ནི། ཐོག་མ་
མཆོག་ དགའ་ འམ་ སྐྱེ་ བ་ མེད། དབུས་ དགའ་ བའམ་ གནས་ པ་ མེད། མཐའ་
དགའ་ བྲལ་ ལམ་ འགག་ པ་ མེད་། དེའི་མཚན་ཉིད་ཇི་ ལྟ་བུ་ ཡིན་ན། འདི་ནི་
མཆོག་ཏུ་བདེ་ཆེན་ཉིད། །དབང་གསུམ་པའི་དུས་ཀྱི་ཉམས་སུ་མྱོང་བ་འདི་ནི་
མཆོག་ཏུ་བདེ་བ་དང་བདེ་བ་ཆེན་པོ་བདེ་སྟོང་དབྱེར་མེད་དུ་གནས་པ་ཡིན།
ཉམས་སུ་ཇི་ལྟར་དུ་ལེན་སྙམ་ན། བདག་མེད་གཞན་ཡང་མེད་པ་ཉིད། །
བདག་ཏུ་འཛིན་པར་བྱེད་པའི་ཤེས་པ་མེད་ཅིང་
། གཞན་གཟུང་བར་བྱ་བའི་ཡུལ་
ཡང་མེད་པ་ཉིད་ཀྱིས་ཉམས་སུ་ལེན་པར་བྱ། སྲིད་མེད་མྱ་ངན་འདས་པ་མེད། །
སྲིད་ པ་ འཁོར་ བའི་སྐྱོན་མེད་ཅིང་
། མྱ་ངན་ལས་འདས་པ་ཞི་ གནས་ ཕྱོགས་
གཅིག་པའི་སྐྱོན་མེད། དེས་དབང་བཞི་པ་བསྐུར་བར་བསྟན་ནས།
ད་གྲོལ་ལམ་གྱི་དབང་གསུམ་པ་བསྐུར་བར་སྟོན་པ། ལོངས་སྤྱོད་ཀྱི་ནི་
རླབས་གཉིས་ལ། །ལོངས་སྤྱོད་སློབ་མའི་རྩ་རྦ་རླབས་གཉིས་ལ། རང་གི་གཡས་
234 ---284



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱུན།
དང་ལག་གཞན་གྱི། །རྡོ་རྗེ་སློབ་དཔོན་རག་གི་ལག་པ་གཡས་དང་། ལག་གཞན་
ལག་ པ་ གཡོན་ པ་ གཉིས་ ཀྱི། མཐེ་བོང་ དང་ནི་ སྲིན་ལག་ གིས། །མཐེབ་སྲིན་
གཉིས་ཀྱིས། དེ་ནི་རྣལ་འབྱོར་པ་ཡིས་བཙིར། །རྩེ་ རྦ་རླབས་གཉིས་ནེམ་པ་རེ་
བཙིར། སེམས་སྡུད་པའི་མན་ངག་ཞིག་བསྟན་པས། དེ་ནས་ཡེ་ཤེས་སྐྱེས་བར་
འགྱུར། དེ་ལ་བརྟེན་ནས་ཟག་པ་མེད་པའི་ཡེ་ཤེས་རྒྱུད་ལ་སྐྱེ་བར་འགྱུར། དེ་ལ་
ཅི་ཞིག་སྐྱེ་ཞེ་ན། །དེ་ལ་ཉམས་སུ་མྱོང་བ་དེས་ཇི་ལྟ་བུ་དང་འདྲ་བ་ཞིག་སྐྱེ་ཞེ་ན།
གཞོན་ནུའི་དགའ་བ་ཇི་ལྟ་བའམ། །ཡིད་ལ་ཡོད་ཀྱང་བརྗོད་དུ་མི་བཏུབ་པའི་
དེས་གཞོན་ནུ་མའི་དགའ་བ་ཇི་ལྟ་བའམ། ལྐུགས་པའི་རྨི་ལམ་ཇི་ལྟ་བའོ། །ཡིད་
ལ་ཡོད་ཀྱང་བརྗོད་མི་ཤེས་པས། དཔེ་ལྐུགས་པའི་རྨི་ལམ་ཇི་ལྟ་བུ་དང་འདྲ་བའི་
ཉམས་མྱོང་རྒྱུད་ལ་སྐྱེ།
དེ་ དགའ་ བའི་ གོ་ རིམ་ གར་ གཏོགས་ སྙམ་ན། མཆོག་ གི་ མཐའ་ དང་
དགའ་བྲལ་དབུས། །དགའ་བ་དང་མཆོག་དགའི་མ་མཐའ། དགའ་བྲལ་གྱི་ཡ་
མཐའི་དབུས་དེར། ཉམས་མྱོང་རྒྱུད་ལ་སྐྱེ་བ་དེ། སྟོང་དང་སྟོང་མིན་ཧེ་རུ་ཀ །
སྟོང་དང་དགའ་བྲལ། སྟོང་མིནདགའ་བ་དང་མཆོག་དགའི་སྐྱོན་དང་བྲལ་ནས།
ཧེ་རུ་ཀ་བདེ་བ། གསལ་བ། སྟོང་པ་གསུམ་དབྱེར་མེད་པའམ། རྣམ་པར་ཐར་
པའི་སྒོ་གསུམ་བདེ་བ་དང་སྟོང་པ་དབྱེར་མེད་ཀྱི་ཉམས་སུ་མྱོང་བ་འབྱུང་
། དེ་
གྲོལ་ལམ་གྱི་དབང་གསུམ་པ་ཡིན། འོ་ན་སློབ་མ་དེས་དབང་བཞི་རྫོགས་པར་
ཐོབ་པ་ལ་མི་མོས་ཀྱང་
། བླ་མས་དབང་བཞི་པོ་དེ་ནན་མེད་དུ་བསྐུར་བ་ལྟ་བུ་
ཡིན་ནམ་ སྙམ་ན། དེ་མ་ཡིན། སློབ་ མའི་ མོས་ པའི་ རིམ་ པ་ དང་ བསྟུན་ནས་
བསྐུར་བར་བྱེད། སློབ་མ་དེ་བུམ་དབང་ཙམ་ལ་མོས་ པར་སོང་ན། བུམ་པའི་
234 ---285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དབང་བསྐུར། དེའི་སྟེང་དུ་གསང་དབང་ལ་མོས་པར་སོང་ན་གསང་བའི་དབང་
བསྐུར། དབང་ གསུམ་ པ་ ལ་མོས་ པར་སོང་ན། དེའི་སྟེང་དུ་ དབང་ གསུམ་པ་
བསྐུར། དབང་བཞི་རྫོགས་པར་ཐོབ་པར་མོས་ན་དབང་བཞི་ཡོངས་སུ་རྫོགས་
པར་བསྐུར།
དེ་ལྟར་ཡང་བཤད་པའི་རྒྱུད་སཾ་བུ་ཊ་ནས། སློབ་མའི་མོས་པ་ཤེས་བྱ་སྟེ། །
དབང་བསྐུར་ཆོ་ག་བཞིན་བྱིན་ནས། །ཟབ་ཅིང་རྒྱ་ཆེ་ལ་མོས་ན། །རིན་ཆེན་ཚིག་
གི་དབང་བསྐུར་བྱ། །ཞེས་གསུངས། དེ་རྣམས་ཀྱིས་གྲོལ་ལམ་གྱི་དབང་གསུམ།
དེའི་གོང་དེར་ཆགས་ལམ་གྱི་དབང་གསུམ་པ་གཉིས་ཀྱིས་ཤེས་རབ་ཡེ་ཤེས་ཀྱི་
དབང་ བསྐུར་ བ་ བཤད། དེས་ དབང་ བཞི་ པ། གསུམ་པ། གསང་དབང་། བུམ་
དབང་བཞིས་དབང་བསྐུར་བ་བསྟན། དེའི་གོང་དེར་དེ་ཉིད་ཀྱི་དཀྱིལ་འཁོར་བྲི་
་གཉིས་པོ་དེས། དེ་ཉིད་ཀྱི་དཀྱིལ་འཁོར་བྲིས་ནས་དབང་བསྐུར་བ་བཤད་
ནས། དེའི་གོང་དེར་གཉིས་ཏེ་ གསུམ་པོ་དེས་ལན་བཤད། དྲི་བ་བཤད། དྲིས་
ལན་གཉིས་ཀྱིས་ལེའུ་གཞུང་བཤད་ནས།
ལེའུའི་མཚན་སྟོན་པ། ཀྱེའི་རྡོ་རྗེ་ལས། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་
ལས། ཀྱི་ རྡོ་ རྗེ་ མངོན་ པར་ འབྱུང་བ། འདི་ནས་ ཀྱེ་རྡོ་ རྗེ་ སྒོམ་པ་མངོན་ པར་
འབྱུང་། འདི་ནས་ཀྱི་རྡོ་རྗེའི་བཟླས་པ་མངོན་པར་འབྱུང་
། འདི་ནས་ཀྱེ་རྡོ་རྗེའི་
དབང་བསྐུར་མངོན་པར་འབྱུང་བའི་ཕྱིར་ན། མངོན་པར་འབྱུང་བ་ཟེར། ལེའུ་པ་
ཏ་ལ་ གཞུང་གཅོད་ཅིང་སྐྱོང་བར་བྱེད་པ། ལྔ་པའོ། །གྲངས་ ཀྱི་གནས་ གཞན་
ལེའུ་ལྔ་པ་ཡན་བཅད་བཤད་ནས།། །།
༈ ད་ལེའུ་དྲུག་པ་སྟོན། དྲུག་པ་འདིས་ཀྱང་མ་ཚང་བ་ཁ་བསྐོང་བར་བྱེད།
234 --286



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གང་དང་གང་གིས་མ་ཚང་བ་ཁ་བསྐོང་ན། ལེའུ་དྲུག་པ་འདི་ནས། དང་པོར་ལུས་
ཀྱི་རྒྱན་ཆ་ལྔའི་དགོས་པ་སྟོན་པ་འདི་ཁ་ཙང་བརྟག་པ་དང་པོའི་ལེའུ་གསུམ་པ་
དང་བརྒྱད་པར། ཧེ་རུ་ཀ་དང་བདག་མེད་མ་ལ་རུས་པའི་རྒྱན་ཆ་ལྔ་བཤད། དྲུག་
པ་སྤྱོད་པའི་དུས་སུ་རྣལ་འབྱོར་པ་ལ་རུས་པའི་རྒྱན་ཆ་ལྔ་བཤད། བཅུ་པའི་
དབང་བསྐུར་དུས་སུ་རྡོ་རྗེ་སློབ་དཔོན་ལ་ལུས་ཀྱི་རྒྱན་ཆ་ལྔས་བརྒྱན་པར་བཤད་
པ་ཡིན་པ་ལ། ལེའུ་དེ་རྣམས་སུ་ལུས་ཀྱི་རྒྱན་ཆ་ལྔའི་དགོས་པ་འོང་ཐང་ཏེ་མ་
བྱུང་། ལེའུ་དྲུག་པ་འདིར་སྟོན་པས། བརྟག་པ་དང་པོའི་ལེའུ་གསུམ་ པ་དང༌།
དྲུག་པ་དང་། བརྒྱད་པ་དང་། བཅུ་པ་བཞིའི་མ་ཚང་བ་ཁ་བསྐོང་། དེའི་རྗེས་ལ་
བྲིས་སྐུ་བྲི་བའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་གསུམ་པ་དང་
།
བརྒྱད་པར་བསྐྱེད་པའི་རིམ་པ་སྒོམ་པ་བྱུང་
། བསྐྱེད་རིམ་བསྒོམ་པ་ལ་རྟེན་བྲིས་
སྐུ་དགོས་པས། བྲིས་སྐུ་བྲི་བའི་ཐབས་ཤིག་འོང་ཐང་སྟེ་མ་བྱུང་
། ལེའུ་དྲུག་པ་
འདིར་སྟོན་པས། དང་པོའི་ལེའུ་གསུམ་པ་དང་། བརྒྱད་པའི་མ་ཚང་བ་ཁ་བསྐོང་
།
ལེའུ་དྲུག་པ་འདི་རང་ལ་ཡང་ཆོས་གཉིས་ལ། ལེའུའི་གཞུང་སྟོན། དེ་ལ་
གཉིས་ལས། དང་པོར་མཚམས་སྦྱར་ སྔོན་དུ་འགྲོ་བས། ལུས་ཀྱི་རྒྱན་ཆ་ལྔའི་
དགོས་པ་སྟོན་པ། ལྷ་མོ་ལ་ནི་དམ་འཁྱུད་ཅིང་
། །བྷོ་ལ་ཐོད་པར་བཅུག་ནས་ནི། །
དམ་དུ་ནུ་མ་བཟུང་མཛད་ནས། སྐྱེས་པའི་སྣ་ནི་གཞིབས་ནས་ཀྱང་
། །ཚེམས་
ཀྱིས་མ་མཆུ་བཙིར་ནས་ནི། །མཆན་ཁུང་སེན་མོས་རྨ་མཛད་དེ། །མཉམ་སྦྱར་
བདེ་བ་མྱོང་མཛད་ནས། །དེ་རྣམས་གདུལ་བྱ་ཆགས་པ་ཅན་འདུལ་བའི་བརྡའམ།
གསང་སྔགས་ཀྱི་ལམ་བདེ་སྟོང་དུ་མཚོན་པའི་བརྡ་ཡིན། ཕྱག་རྒྱ་ལྔ་ནི་རབ་ཕྱེ་
བས། །ཕྱག་རྒྱ་ལྔ་རུས་པའི་རྒྱན་ཆ་ལྔའི་དགོས་པ་ལེའུའི་གཞུང་འདིར་གསལ་
234 ---287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བར་ཕྱེ་ནས་སྟོན། བླ་མ་སློབ་དཔོན་འདོད་ལྷ་ལ། །བླ་མ་དབང་བསྐུར་བ། སློབ་
དཔོན་རྒྱུད་མཉན་མན་ངག་ཞུས་པ། འདོད་ལྷ་རང་འདོད་པའི་ཡི་དམ་གྱི་ལྷ་ལ།
བླ་མ་དབང་བསྐུར་བ། སློབ་དཔོན་རྒྱུད་མཉན་མན་ངག་ཞུས་པ། འདོད་ལྷ་རང་
འདོད་པའི་ཡི་དམ་གྱི་ལྷ་ལ། ཕྱག་འཚལ་དོན་དུ་འཁོར་ལོ་འཛིན། །དུས་རྒྱུན་དུ་
ཕྱག་འཚལ་བའི་དོན་དུ། སྤྱི་བོར་རུས་པའི་འཁོར་ལོ་རྩིབས་བརྒྱད་པ་འཛིན
། བླ་
མ་རྡོ་རྗེ་འཛིན་པ་ལ། །རང་གི་བླ་མ་དང་རྡོ་རྗེ་འཛིན་པ། ཡི་དམ་གྱི་ལྷ་ལ། སྤྱོད་
ཚིག་མི་ཉན་པ་ཡི་ཕྱིར། །གཞན་དག་གི་སྨོད་ཚིག་དང་ངན་སྨྲས་གཏོང་བ་དེ་མི་
ཉན་པའི་ཕྱིར། རྣ་བ་དག་ལ་རྣ་ ཆ་ འཛིན། །རྣ་བ་ལ་རུས་པའི་རྣ་རྒྱན་འཛིན།
དཔལ་གདན་བཞི་པ་ནས་ཀྱང་། བླ་མ་ལ་ནི་སྨོད་པ་ནི། །རྨི་ལམ་དུ་ཡང་དགག་
པར་བྱ། །ཞེས་ གསུངས། སྔགས་ཀྱི་བཟླས་པ་མགུལ་རྒྱན་ཉིད། །དུས་རྒྱུན་དུ་
སྔགས་ཀྱི་བཟླས་པ་བྱེད་པའི་དོན་དུ་མགུལ་པ་ལ་རུས་པའི་མགུལ་རྒྱན་འཛིན།
གདུ་བུ་སྲོག་ཆགས་གསོད་པ་སྤངས། །རྐང་གདུབ་དང་ལག་གདུབ་འཛིན་པ་དེ་
སྲོག་ཆགས་གསོད་པ་སྤངས་པའི་བརྡ་ཡིན། ཕྱག་རྒྱ་བརྟེན་ཕྱིར་སྐ་རགས་ཉིད། །
ཆགས་ཅན་གྱི་ལས་ཀྱི་ཕྱག་རྒྱ་བརྟེན་པའམ། ཆགས་བྲལ་གྱི་ཤེས་རབ་སྟོང་པའི་
རྒྱ་དང་མི་འབྲལ་བའི་ཕྱིར། སྐེད་པ་ལ་རུས་པའི་སྐ་རགས་ཉིས་སྐོར་དུ་དཀྲི་བ་
བྱེད་པ་དེ། ཐབས་ཤེས་རབ་ཡ་མི་འབྲལ་བའི་བརྡ་ཡིན། སངས་རྒྱས་ལྔ་ཡི་ཕྱག་
རྒྱས་ནི། །སངས་རྒྱས་རིགས་ལྔ་རྣམ་པར་དག་པའི་རུས་པའི་རྒྱན་ཆ་ལྔ་པོ་འདིས།
རྟག་ཏུ་ལུས་ལ་ཕྱག་རྒྱས་གདབ། །དུས་རྟག་ཏུ་རྣལ་འབྱོར་པའི་ལུས་ལ་ཕྱག་རྒྱས་
གདབ་པར་བྱ་སྟེ། ཐབས་ཀྱི་རྒྱུད་དུ་ཡང་འདུ་བ་ཡིན་གསུངས།
ད་བྲིས་སྐུ་བྲི་བའི་ཐབས་སྟོན་པ། དེ་ནས་རབ་ཏུ་བཞད་མཛད་ནས། །
234 --288



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལུས་ཀྱི་རྒྱན་ཆ་ལྔའི་དགོས་པ་བསྟན་པའི་རྗེས་དེ་ནས། རབ་ཏུ་བཞད་མཛད་
ནས། ཚེམས་ཀྱིས་མ་མཆུ་བཙིར་ནས་ནི། །གདུལ་བྱ་ཆགས་པ་ཅན་འདུལ་བའི་
བརྡའམ། གསང་སྔགས་ཀྱི་ལམ་ཐབས་ཤེས་རབ་དབྱེར་མེད་དུ་མཚོན་པའི་བརྡ་
ཡིན། ཀྱེ་ཡི་རྡོ་རྗེ་ཞེས་བྱ་བ། །ལྷན་ཅིག་སྐྱེས་པའི་གཟུགས་ཅན་ཉིད། །བཅོམ་
ལྡན་འདས་དཔལ་ཀྱེའི་རྡོ་རྗེ་ཞེས་བྱ་བའི་ལྷན་ཅིག་སྐྱེས་པའི་ཡེ་ཤེས་ཀྱི་རྣམ་པར་
འཕུལ་པའམ། གཟུགས་ཅན་ཉིད་ཀྱིས་ནི། དེ་ལ་ལྷ་མོ་དེས་ཞུས་པ། །སྟོན་པ་དེ་
ལ་ཡུམ་ལྷ་མོ་བདག་མེད་མ་དེས་ཞུས་པ། གཙོ་བོ་ཆོ་ག་གང་གིས་དང་
། །གཙོ་བོ་
ཞེས་བོས་ནས། བྲིས་སྐུའི་ཆོ་ག་གང་གིས་དང་
། དེ་བཞིན་བྱ་བ་གང་གིས་ནི། །
དེ་བཞིན་དུ་བྲིས་སྐུ་བྲི་བར་བྱེད་པའི་བྱ་བ་གང་གིས་དང་
། ཀྱེ་ཡི་རྡོ་རྗེའི་བྲིས་སྐུ་
ཡི། བྱེད་པ་བདེ་བ་ཆེན་པོས་གསུངས། །བྲིས་སྐུ་བྲི་བར་བྱེད་པའི་ཐབས་སྟོན་པ་
བདེ་བ་ཆེན་པོས་གཞུང་འདིར་གསུང་དུ་གསོལ་བྱས་ནས་དྲིས་པས།
ལན། བཅོམ་ལྡན་འདས་ཀྱིས་བཀའ་སྩལ་པ། འདིར་ནི་འབྲི་མཁན་དམ་
ཚིག་ཅན། །ཀྱེའི་རྡོ་རྗེའི་རྒྱུད་འདིར་ཐང་སྐུ་བྲི་བར་འདོད་ན། འབྲི་མཁན་ལྷ་བཟོ་
དེ་དམ་ཚིག་ཅན། བཅོམ་ལྡན་འདས་ཀྱེའི་རྡོ་རྗེའི་དཀྱིལ་འཁོར་དུ་དབང་ཐོབ།
དམ་ཚིག་དང་སྡོམ་པ་དང་ལྡན་པ་ཞིག་གིས་བྲི། ལྷ་བཟོའི་མཚན་ཉིད་བཤད་
པའི་རྒྱུད་སཾ་བུ་ཊ་ནས། གཞོན་ཞིང་དད་ལྡན་བློ་གྲོས་ཅན། །རྣམ་པར་མི་རྟོག་
ཁོང་ཡངས་ཤིང་། །གཡོ་སྒྱུ་དང་ནི་ཁྲོ་བ་མེད། །བཟོ་ཞིང་རྟག་འགྲུས་བརྩེར་ལྡན་
པའི། །རི་ མོ་ མཁན་ནམ་ ཡང་ན་ ནི། །དམ་ ཚིག་ ཅན་ གྱིས་ བྲི་ བར་ བྱ། །ཞེས་
གསུངས། དེར་མ་ཟད། སྒྲུབ་པོའང་དམ་ཚིག་ཅན་གྱིས་ནི། །སྒྲུབ་པ་པོ་རང་ཉིད་
ཀྱང་དམ་ཚིག་ཅན། ཀྱེའི་རྡོ་ རྗེའི་དཀྱིལ་འཁོར་དུ་དབང་ཐོབ། དམ་ ཚིག་ དང་
234 289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྡོམ་ ་པ་དང་ལྡན་པ་ཅན་གྱིས་བྲི། བྲིས་སྐུ་འཇིགས་པ་བྲི་བ་ཉིད། །ཁྲོ་བོའི་སྐུ་
དང་འདོད་ཆགས་སུ་འདྲེས་པ་ཞིག་བྲི། ཚོན་གྱི་སྣོད། སྐྱེས་པའི་ཐོད་གནས་ཁ་
དོག་ལྔ། །སྐྱེས་པའི་ཐོད་པ་ཁ་དོག་ལྔའི་ནང་དུ། ཚོན་སྣ་རྣམས་བླུགས་ནས་བྲི།
ཚོན་གྱི་སྣོད་ཐོད་པ་དེ་ངན་པ་ལྟ་བུ་ཡིན་ནམ་སྙམ་ན། མ་ཡིན།
སཾ་བུ་ཊ་ནས། དུང་དང་ཉ་ཕྱིས་མུ་ཏིག་སྟེ། །གསུམ་ཀ་རྒྱུ་ལས་བྱུང་ཡིན་
ན། །ཆོས་ཀྱི་ཡེ་ཤེས་ལུས་ཅན་གྱི། །ཐོད་པ་ལ་ནི་སུ་ཞིག་སྨོད། །ཅེས་གསུངས།
རོ་ཡི་སྐུ་ཡི་པིར་ཉིད་ཀྱིས། །པིར་གྱི་གསེབ་ཏུ་རོའི་སྒྲ་བག་རེ་ཡང་གཏོང་། བྲིས་
སྐུ་བླ་མ་བྲི་བ་ཉིད། །བྲི་སྐུ་དེ་ཐུགས་ཀྱི་རིགས་ཡིན་པས། བླ་མ་ཞེས་བྱ། དམ་པ་
ཞེས་བྱ་བའི་བྲི་སྐུ་བྲི་བ་ཉིད། གང་གང་སྐུད་པ་འཁལ་བ་དང་། །གང་ཟག་གང་
དང་གང་གིས་བྲིས་སྐུའི་རས་གཞིའི་སྐུད་པ་འཁལ་བ་དང་
། གང་གང་རས་ཡུག་
འཐག་པ་དང་། །གང་ཟག་གང་གིས་རས་ཡུག་རས་གཞི་འཐག་པ་དང་
།
དེ་ཡང་དམ་ཚིག་ཅན་ངེས་པས། །དམ་ཚིག་ཅན་ཀྱི་རྡོ་རྗེའི་དཀྱིལ་འཁོར་
དུ་དབང་ཐོབ། དམ་ཚིག་དང་སྡོམ་པ་དང་ལྡན་པ་ཅན་གྱིས་སྐུད་པ་འཁེལ་བ་
དང་། རས་གཞི་འཐག་པ་རྣམས་བྱེད། དམ་ཚིག་བྱིན་རླབས་རྣལ་འབྱོར་པས། །
སྐུད་པ་འཁལ་བ་དང་
། རས་གཞི་འཐག་པ་དང༌། རས་འདུལ་བྱེད་པ། སྐྱ་
འདེབས་ པ། ཚོན་འགྱེད་པ་ལ་སོགས་པའི་དུས་སུ། མཆོད་པ་དང་། བསྟོད་པ
དང་། གཏོར་མ་ལ་སོགས་པ་བྱ། བྲི་བའི་དུས་སུ། ཟླ་བ་ཟླ་བའི་མར་ངོ་ཡི། །
མར་ངོའི་ཉི་ཤུ་བརྒྱད་དམ། བཅུ་བཞི་པ་ལ་ཁྱིམ་དབེན་པར། །བཅུ་བཞི་པ་ཉི་ཤུ་
དགུ་ཡིན། ཁྱིམ་དབེན་པ། གནས་དབེན་པའི་གནས་སུ་ཕྱིན་ནས། ཕྱེད་ན་མ་
རུངས་སེམས་ ཀྱིས་ནི། །ཉི་མ་ཕྱེད་ནས་མ་རུངས་པའི་སེམས་ལྷ་བཟོ་ཁྲོ་བོའི་
234-290



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྐུར་བསྒོམ་ནས་བྲི། ཆང་ནི་ཉུང་ཟད་བཏུང་བ་ལས། །དེའི་དུས་སུ་རི་མོ་མཁན་
པོས་ཆང་བག་རེ་ཡང་འཐུང་
། ལུས་ལ་ནི་རམ་ཤུ་བསམས་ནས། །རུས་པའི་རྒྱན་
ཆ་ལྔས་བརྒྱན་ནས་བྲི་བའམ། དེ་བཞིན་གཅེར་བུར་གྱུར་པས་ཡང་། །ཡང་ན་ནི་
གཅེར་བུར་ཕྱུང་ནས་ བྲི་བར་བྱེད། འབགས་ པ་དང་ནི་མ་དག་པ། །ཟས་ལ་
གཙང་བཙོག་གི་རྟོག་པ་མེད་པར་བཟའ།
དེ་ལ་དམ་ཚིག་རབ་ཏུ་བཟའ། །ཤ་ལྔ་བདུད་རྩི་ལྔར་བྱིན་གྱིས་བརླབས་
ནས་བཟའ། ལྷ་བཟོའི་གྲོགས་མོའི་མཚན་ཉིད། བཞིན་བཟང་སྙིང་རྗེར་ལྡན་པ་
དང་། །བཞིན་བཟང་བ། སེམས་ཅན་ཐམས་ཅད་ལ་སྙིང་རྗེ་ཆེན་པོ་དང་ལྡན་པ།
གཟུགས་དང་ལང་ཚོ་སྐལ་ལྡན་མ། །གཟུགས་བཟང་བ་ལང་ཚོ་ལ་བབས་པ།
བཅུ་དྲུག་ལས་མི་གཞོན་པ། །ཉི་ཤུ་རྩ་ལྔ་ལས་མི་རྒན་པ། སྐལ་བ་བཟང་བ།
བཅོམ་ལྡན་འདས་དཔལ་ཀྱེའི་རྡོ་རྗེ་ལ་མོས་པ་ཡིན།
མེ་ཏོག་བཅས་ཤིང་སྒྲུབ་པོར་དགའ། །མེ་ཏོག་ རཀྟ་དང་བཅས་ཤིང་།
སྒྲུབ་པ
པ་པོ་རི་མོ་མཁན་པོ་ལ་མོས་པ་ཡིན། རང་གི་ཕྱག་རྒྱ་གཡོན་དུ་གཞག །
རང་གི་ལས་ཀྱི་ཕྱག་རྒྱ་དེ་གཡོན་དུ་གཞག་ནས་བྲི་སྟེ། མི་ལ་མི་བསྟན། དེ་ལྟར་
ཡང་བཤད་པའི་རྒྱུད་སཾ་བུ་ཊ་ནས། གཟུགས་བཟང་གཞོན་པས་བརྒྱན་པ་ཡིས། །
སྒྲུབ་པ་པོ་ལ་སྙིང་བརྩེ་ཅན། །བཞིན་མཛེས་ཕྱག་རྒྱ་གཡོན་གཞག་སྟེ། །པིར་
སོགས་ བྱིན་རླབས་ བྲིས་མཁན་ སྦྱིན། །ཞེས་ གསུངས། བྲིས་སྐུའི་ ཚད། དཔལ་
གདན་བཞི་པའི་མཎྜ་ཨོཾ་སྭའི་རྒྱུད་ནས་བཤད་པའམ། གཤིན་རྗེ་གཤེད་ནག་པོའི་
རྒྱུད་ནས། ཏ་ལའི་ལོ་མ་ལ་ཚད་བྱས་པ་ཡོད་པས། དེ་ནས་བཤད་པ་བཞིན་དུ་བྲི་
བར་བྱ། དོན་གཉིས་པོ་དེས་ལེའུའི་གཞུང་བཤད།
234 --291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ལེའུའི་མཚན་སྟོན་པ། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་ལས་བྲིས་སྐུ་བྲི་
བའི་ཆོ་ག་དོན་གྱི་གཙོ་བོར་གཏན་ལ་ཕབ་ནས་བསྟན་པའི་ལེའུ་སྟེ་དྲུག་པའོ། །
གྲངས་ཀྱི་གནས་གཞན་ལེའུ་དྲུག་པ་ཡན་བཅད་བཤད།། 11
༈ ད་ལེའུ་བདུན་པ་སྟོན་པ། བདུན་པ་འདིས་ཀྱང་མ་ཚང་བ་ཁ་བསྐོང་
།
གང་གི་མ་ཚང་བ་ཁ་བསྐོང་ན། ལེའུ་བདུན་པ་འདི་ནས་དང་པོར་གླེགས་བམ་བྲི་
བའི་ཐབས་ཤིག་སྟོན་པ་འདི། ཁར་ ཙང་ བརྟག་ པ་ དང་ པོར་ གཞི་ རང་ བཞིན་
འབྲས་བུའི་རྒྱུ་གསུམ་བསྟན་པ་ལ། རྒྱུད་ཀྱི་གླེགས་བམ་བྲི་བའི་ཐབས་ཤིག་འོང་
ཐང་སྟེ་མ་བྱུང་། ལེའུ་བདུན་པ་འདིར་རྒྱུད་ཀྱི་གླེགས་བམ་བྲི་བའི་ཐབས་ཤིག་
སྟོན་པས། བརྟག་པ་དང་པོ་སྤྱི་ཁྱབ་ཀྱི་མ་ཚང་བ་ཁ་བསྐོང་། དེའི་རྗེས་ལ་ཚོགས་
ཀྱི་མཆོད་པ་བྱ་བའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་བདུན་པར་
ཚོགས་བྱིན་གྱིས་བརླབ་པ་བཤད། བཅུ་གཅིག་པར་ཚོགས་ ཀྱི་ཡོ་བྱད་རྣམས་
བཤད་པ་ལ། ལེའུ་དེ་གཉིས་སུ་ཚོགས་ཀྱི་མཆོད་པ་བྱ་བའི་ཐབས་ཤིག་འོང་ཐང་
སྟེ་མ་བྱུང་
། ཕྱི་མའི་ལེའུ་བདུན་པ་འདི་ནས། ཚོགས་ཀྱི་མཆོད་པ་བྱ་བའི་ཐབས་
ཤིག་སྟོན་པས། བརྟག་པ་དང་པོའི་ལེའུ་བདུན་པ་དང་
། བཅུ་གཅིག་པའི་མ་ཚང་
བ་ཁ་བསྐོང་བར་བྱེད། ཕྱི་མའི་ལེའུ་བདུན་པ་འདི་རང་ལ་ཡང་ཆོས་གཉིས་ལས།
ལེའུའི་གཞུང་སྟོན། དེ་ལ་ཆོས་གཉིས་ལས། གླེགས་བམ་བྲི་བ་སྟོན། དེ་
ལ་བཞི་ལས། དང་པོར་གསོལ་བ་གདབ་པ་སྟོན་པ། དེ་ནས་དེ་ལ་ལྷ་མོས་ཞུས།
ལེའུ་དྲུག་པ་བཤད་པའི་རྗེས་དེ་ནས། སྟོན་པ་དེ་ལ་ཡུམ་ལྷ་མོ་བདག་མེད་མས་
ཞུས་པ། བོ་ལ་ཀཀྐོ་ལ་སྦྱར་ནས། །ཚེམས་ཀྱིས་མ་མཆུ་བཙིར་ནས་ནི། །གདུལ་
བྱ་ཆགས་པ་ཅན་འདུལ་བའི་བརྡའམ། གསང་སྔགས་ཀྱི་ལམ་བདེ་སྟོང་དབྱེར་
234 292



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མེད་ དུ་ མཚོན་ པའི་ བརྡ་ ཡིན། གླེགས་ བམ་ ཡང་ ནི་ ཇི་ ལྟར་ འགྱུར། །རྒྱུད་ ཀྱི་
གླེགས་བམ་ཇི་ལྟར་འདྲི་བར་འགྱུར་པ་ལགས། བྱས་ནས་དྲིས་པ་ཡིན།
ད་བཤད་པར་ཞལ་གྱིས་བཞེས་པ་སྟོན་པ། རྡོ་རྗེ་པདྨ་མཉམ་སྦྱར་ནས། །
སྔོན་འབྱུང་དུ་སྟོན་པ་ལྷ་ཡབ་ཡུམ་ཞལ་སྦྱོར་དུ་བཞུགས་པ་དེས། དགྱེས་པས་ལྷ་
ཡི་རབ་ཕྱེ་བས། །ཀྱེའི་རྡོ་རྗེའི་སྒོ་ནས་གཞི་རང་བཞིན་འབྲས་བུའི་རྒྱུད་གསུམ་
གྱིས་གླེགས་བམ་བྲི་བའི་ཐབས་གསལ་བར་ཕྱེ་ནས། གླེགས་བམ་ང་ཡིས་བཤད་
བྱ་ཡིས། །གླེགས་བམ་བྲི་བའི་ཐབས་སྟོན་པ་ངས་བཤད་པར་བྱ་ཡིས། ལྷ་མོ་
སྐལ་བ་ཆེན་མོ་ཉོན། །ཞེས་ཉན་པར་རྣ་བ་གཏད་པར་བསྐུལ་བའམ་བཤད་པར་
ཞལ་གྱིས་བཞེས་པ་ཡིན། བྲི་ཐབས་དངོས་སྟོན་པ། སྦྱང་ཆེན་སྣག་ཚ་བྱས་ནས་
ནི། །སྦྲང་ཆེན་གྱི་སྣག་ཚ་བྱ་བ། མིའི་ཞུན་ལ་བྱས་པའི་མར་མེ་ཆེ་བ་ཞིག་བྱས།
དེ་ཐོད་པ་མཚན་ངན་ཞིག་གི་ནང་དུ་བཞག །སྟེང་དུ་ཐོད་པ་མཚན་ངན་ཞིག་ཁ་
སྦུབ། དེ་ལ་ཆགས་པའི་དུ་བ་ལ་གཞི་བྱེད། །རྒྱ་སྐྱེགས་ཀྱི་ཁུ་བས་དམ་བྱེད། ཨ་
རུ་རའི་ཁུ་བས་འཚེར་བྱེད་པ་ལ། སྦྲང་ཆེན་གྱི་སྣག་ཚ་ཟེར་བ་ཡིན། བཤད་པའི་
རྒྱུད་སཾ་བུ་ཊ་ནས། ཚིལ་ཆེན་དུ་བའི་སྣག་ཚ་ཡིས། །ཞེས་གསུངས།
མི་ཡི་རུས་པའི་སྨྱུ་གུ་ཡིས། །མིའི་རྐང་ངམ་རུས་པ་ལ་བྱས་པའི་སྨྱུ་གུ་
ཡིས། གླེགས་བམ་སོར་ནི་བཅུ་གཉིས་པ། །གླེགས་བམ་འཕང་དུ་སོར་བཞི་པ།
དཀྱུས་སུ་སོར་བཅུ་གཉིས་བྱེད་པ་དེ་ནང་དོན་དུ་རྩའི་འཁོར་ལོ་བཞིའི་བར་ན་
བཅུ་གཉིས་བཅུ་གཉིས་ཡོད་པར་མཚོན་པ་ཡིན། གྲོ་གར་དམ་
ཚིག་ཅན་གྱིས་བྲི། །བྲི་གཞི་གྲོ་ག་ལ་དམ་ཚིག་ཅན། བཅོམ་ལྡན་འདས་ཀྱེའི་རྡོ་
རྗེའི་དཀྱིལ་འཁོར་དུ་དབང་ཐོབ། དམ་ཚིག་དང་སྡོམ་པ་དང་ལྡན་པས་བྲི།
ཡར་ལ།
སོར་
234 -293



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་གདམས་པ་སྔོན་དུ་འགྲོ་བས་གླེགས་བམ་ལམ་གྱི་སྤྱོད་ཡུལ་དུ་སྦ་བར་
སྟོན་པ། གླེགས་བམ་དང་ནི་བྲི་སྐུ་ཉིད། །ལེའུ་འདིར་བསྟན་པའི་གླེགས་བམ་
དང༌། གོང་ལེའུ་དྲུག་པར་བསྟན་པའི་བྲིས་སྐུ་གཉིས། གལ་ཏེ་སྐལ་མེད་མཐོང་
ན་ནི། །སྐལ་པ་མེད་པའི་སེམས་ཅན། ཀྱེའི་རྡོ་རྗེའི་དཀྱིལ་འཁོར་དུ་དབང་མ་
ཐོབ་པ་དང་
། ཐོབ་ཀྱང་དམ་ཚིག་དང་སྡོམ་པ་མི་བསྲུང་བ་ལ་བསྟན་ན། སྐྱེ་བ་
འདིར་ནི་དངོས་གྲུབ་མེད། །སྐྱེ་བ་ཚེ་འདིར་ཕྱག་རྒྱ་ཆེན་པོ་མཆོག་དང་ཐུན་མོང་
གི་དངོས་གྲུབ་ཐོབ་པ་མེད་ཅིང་
། འཇིག་རྟེན་ཕ་རོལ་སྤྱོད་ཡུལ་མེད། །འཇིག་
རྟེན་ཕ་རོལ་ཚེ་ཕྱི་མ་ལ་སྤྱོད་ཡུལ་མེད་པ། བཅོམ་ལྡན་འདས་དཔལ་ཀྱེའི་རྡོ་རྗེ་
དང་མི་འཕྲད། འོ་ན་ཡེ་མི་སྟོན་ནམ་སྙམ་ན། ཡང་དགོ་རང་བཞིན་ལྡན་པ་ལ། །
ང་དག་རང་བཞིན་ལྡན་པ། དམ་ཚིག་གཅིག་པའི་གྲོགས་པོའམ། ལས་ཀྱི་ཕྱག་
རྒྱ་ལ་སོགས་པས། མཎྜལ་དང་མཆོད་པ་གཏོར་མ་ལ་སོགས་པ་བཤམ་པའི་དུས་
སུ། རེས་འགའ་ཙམ་ཞིག་སྟོན་པ་ཉིད། །དེ་རྣམས་ཀྱི་དུས་སུ་རེས་འགའ་ཙམ་
བསྟན། འགྲོ་འདུག་བྱེད་པའི་དུས་སུ་ཇི་ལྟར་བྱེད་ན། གླེགས་བམ་ལམ་གྱི་སྤྱོད་
ཡུལ་དུ། །གླེགས་བམ་དང་བྲིས་སྐུ་གཉིས་པོ་དེ་ལམ་གྱི་སྤྱོད་ཡུལ་འགྲོ་འདུག་
བྱེད་པའི་དུས་སུ། སྐྲ་དང་མཆན་ཁུང་ཉིད་དུ་སྦ། །དགེ་བསྙེན་ཡིན་ན་སྐྲ་གསེབ་
ཏུ་སྦ། དགེ་སློང་ཡིན་ན་མཆན་ཁུང་དུ་སྦ་བར་བྱ། བཞི་པོ་དེས་གླེགས་བམ་བྲི་
བའི་ཐབས་བཤད་ནས།
ད་ཚོགས་ཀྱི་མཆོད་པ་བྱ་བའི་ཐབས་སྟོན་པ། བྷ་གར་ལིངྒ་རབ་བཞག་
ནས། །ཡང་ནས་ཡང་དུ་འོ་མཛད་དེ། །བདེ་ཆེན་མཉམ་པ་མྱོང་མཛད་ནས།
གདུལ་བྱ་ཆགས་གཅན་འདུལ་བའི་བརྡའམ། གསང་སྔགས་ཀྱི་ལམ་ཐབས་ཤེས་
234 -294



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
རབ་དབྱེར་མེད་དུ་མཚོན་པའི་བརྡ་ཡིན། རྡོ་རྗེ་ཅན་གྱིས་བཟའ་བ་བསྟན། །སྟོན་
པ་རྡོ་རྗེ་འཆང་གིས་ཚོགས་བྱིན་གྱིས་བརླབས་ནས། བཟའ་བའི་ཐབས་བསྟན་པ།
ཚོགས་ ཀྱི་ འཁོར་ ལོ་ བཟའ་ བ་ནི། །ཚོགས་ ཀྱི་དཀྱིལ་འཁོར་དུ་བཟའ་བཏུང་
བདུད་རྩིར་བྱིན་གྱིས་བརླབས་ནས་བཟའ་བ་ནི། ཉོན་ཅིག་ལྷ་མོ་མི་ཡངས་མ། །
སྟོན་པ་ངས་བཤད་ཀྱིས་ཁྱོད་ཉོན་ཅིག །ལྷ་མོ་མིག་ཡངས་མ་ཤེས་རབ་སྟོང་ཉིད་
ཀྱི་དོན་དང་ལྡན་པ་ཡིན། གང་དུ་ཟོས་པས་འདོད་དོན་ཀུན། །གནས་གང་དུ་
ཚོགས་བྱིན་གྱིས་བརླབས་ཤིང་ཟོས་པས། འདོད་པའི་དོན་ཀུན་འགྲུབ། སྒྲུབ་པ
ཅན་ གྱི་ དངོས་ གྲུབ་ འགྱུར། །སྒྲུབ་ པ་ པོས་ ཚོགས་ བྱས་ པའི་ དགོས་ པས།
བགེགས་དང་བར་ཆད་ཞི་བ་དང་
། ནད་དང་གནོད་པ་ཞི་བ། དམ་ཚིག་གསོ་ཞིང་
ཉམས་ཆག་བསྐོང་བ། དངོས་གྲུབ་ཀྱི་རྒྱུད་པའི་རྒྱུར་འགྲོ་བར་འགྱུར། ཚོགས་ཀྱི་
འཁོར་ལོའི་ གནས། དུར་ ཁྲོད་ རི་ ཡི་ བྱ་ སྐྱིབས་དང༌
། །རོ་ གསར་རྙིང་མང་ པོ་
བསྐྱལ་བའི་དུར་ཁྲོད་ཀྱི་ས་དང་
། རིའི་བྱ་སྐྱིབས་བྲག་ཆེན་པོའི་སྐྱིབས་ཡིན།
དེ་བཞིན་མི་མེད་གྲོང་ཁྱེར་དང་
། །མི་མེད་པའི་གྲོང་ཁྱེར་བྱ་བ། ལྷོ་བལ་
ཕན་ཆད་ན་གྲོང་རྨོ་རྐོ་ཆུ་ལུད་ཀྱིས་དུབ་ཙམ་ན་ཐོག་སྐྱེར་མི་བཏུབ་པས་གྲོང་དེ་
བསྒྱུར་ནས། གྲོང་གཞན་དུ་འདེབས་པ་ཡོད་པར་འདུག་པས། དེ་ལྟ་བུའི་མི་ཡོད་
པའི་གྲོང་ཁྱེར
། ཡང་ན་དབེན་པའམ་རྒྱ་མཚོའི་མཐར། །ཡང་ན་དབེན་པ་སྐྱེ་བོ་
མི་འདུ་བའི་ས། རྒྱ་མཚོའི་མཐའ་གྲོང་ལ་ཕ་ཚད་ཐག་རིང་བའི་ས་ཡིན། བཟའ་
བ་འདི་ནི་རབ་ཏུ་བཟའ། །བཟའ་བ་བདུད་རྩིའི་རྒྱ་མཚོར་བྱིན་གྱིས་བརླབས་པ་
འདི་ནི་ལྷའི་ང་རྒྱལ་གྱིས་བཟའ་བར་བྱེད། དེ་ལ་གདན་དུ་བརྟག་པ་ནི། རོ་ཡི་
གཟུགས་ཅན་དགུ་དང་ནི། །རས་ལ་རོའི་གཟུགས་བྲིས་པ་དགུ་དང་ནི། ཡང་ན་
234 -295



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྟག་གི་པགས་པ་དང་
། །ཡང་ན་སྟག་གི་པགས་པའི་སྟེང་དུ་བཟའ། དུར་ཁྲོད་
རས་ནི་དེ་བཞིན་ནོ། །དུར་ཁྲོད་ཀྱི་རོའམ་རས་ཀྱི་སྟེང་དུ་ཡང་བྱ། དབུས་སུ་སྐྱེ་
ཡི་རྡོ་རྗེའི་གཟུགས། །བྱ་བ་ལ་སོགས་པ་སྟོན་པར་བྱེད།
འདིར་ཚོགས་ཀྱི་འཁོར་ལོའི་མངོན་པར་རྟོགས་པའི་ཁྲིགས་ཐོ་ཝལ་ཙམ་
ཞིག་བཤད་ན། ཚོགས་ཀྱི་འཁོར་ལོ་བྱས་པའི་དགོས་པ་དང་གཅིག །བྱེད་པའི་
གནས་དང་གཉིས། རྣལ་འབྱོར་པ་ཇི་ལྟ་བུས་བྱེད་པ་དང་གསུམ། བརྟུལ་ཞུགས་
བཟུང་བ་དང་བཞི། བྱ་བའི་དུས་དང་ལྔ། བྱེད་པའི་ཐབས་དང་དྲུག་གིས་སྟོན་
ར་ བྱེད། དང་པོར་ཚོགས་བྱས་པའི་དགོས་ པ་གོང་དུ་བསྟན་པ་བཞིན། ནད་
དང་གནོད་པ་ཞི་བ་དང་གཅིག །བགེགས་དང་བར་ཆད་ཞི་བ་དང་གཉིས། དམ་
ཚིག་ཉམས་ཆག་སྐོང་བ་དང་གསུམ། ཚོགས་ཁྱད་པར་ཅན་རྫོགས་པ་དང་བཞི།
དངོས་གྲུབ་ཀྱི་རྒྱུད་པའི་ཉེ་རྒྱུར་འགྲོ་བ་དང་ལྔ་པོ་དེ་དགོས་པ་ཡིན།
ཚོགས་བྱེད་པའི་གནས། དུར་ཁྲོད་རི་སིང་བྱ་སྐྱིབས་དང༌
། །དེ་བཞིན་མི་
མེད་གྲོང་ཁྱེར་དང༌
། །བྱ་བའི་གནས་སུ་ཕྱིན་ནས། བྱེད། རྣལ་འབྱོར་པ་ ཇི་ ལྟ་
བུས་བྱེད་ན། བཅོམ་ལྡན་འདས་ཀྱེའི་རྡོ་རྗེའི་དཀྱིལ་འཁོར་དུ་དབང་ཐོབ། དམ་
ཚིག་དང་སྡོམ་པ་དང་ལྡན་པས་བྱེད། བརྟུལ་ཞུགས་བཟུང་བ། ཐ་མལ་གྱི་ལུས་
ངག་ཡིད་གསུམ་བཏུལ་ནས་ཧེ་རུ་ཀ་འམ་ལྷ་མོའི་ཆ་ལུགས་སུ་ཞུགས་པ་ཅན་
གྱིས་ཚོགས་བྱ། ཚོགས་བྱ་བའི་དུས་ལ། ལོའི་དུས་ཟླ་བའི་དུས། ཞག་གི་དུས་
དང་གསུམ། ལོའི་དུས་དེ་ཉིན་མོ་རིང་དག །མཚན་མོ་ཐུང་དག་གི་དུས། མཚན་
མོ་རིང་དག །ཉིནམོ་ཐུང་དག་གི་དུས་ཉིན་མཚན་སྙོམས་པའི་དུས། དུས་གསུམ་
པོ་དེར་ཚོགས་ཀྱི་འཁོར་ལོ་བཞི་བྱེད་པའམ། ཚོགས་ཀྱི་འཁོར་ལོ་ཆེན་པོ་གཅིག་
234 296



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྱེད། ཟླ་བའི་དུས། ཟླ་བ་ཡར་ངོ་མར་ངོ་ལ་ཚོགས་ཀྱི་འཁོར་ལོ་བཞི་བྱེད་པའམ་
ཆེན་པོ་གཅིག་བྱེད། ཞག་གཅིག་གི་དུས། ཞག་གཅིག་ལ་ཚོགས་ཀྱི་འཁོར་ལོ་
བཞི་བྱེད་པའམ་ཚོགས་ཀྱི་འཁོར་ལོ་ཆེན་པོ་གཅིག་བྱེད།
རྗེ་བཙུན་མར་པའི་གསུང་ནས། ལོ་གཅིག་ལ་ཚོགས་ཀྱི་འཁོར་ལོ་གཅིག་
མ་བྱས་ན་བཟའ་བའི་དམ་ཚིག་ཉམས་པའི་སྐྱོན་ཡོད་གསུངས། ད་ཚོགས་བྱེད་
པའི་ཐབས་ལ། ཀྱེའི་རྡོ་ རྗེའི་རྣལ་འབྱོར་པ་ལ། ཀྱེའི་རྡོ་རྗེའི་རྣལ་འབྱོར་པ་ནང་
ལ་ནང་གི་རྒྱུས་འོང་
། གདན་བཞི་དང་
། བདེ་མཆོག །གསང་བ་འདུས་པའི་རྣལ་
འབྱོར་པ་ལ་རང་རང་གི་ནང་ལ་ནང་གི་རྒྱུས་འོང་བས། འདིར་ཀྱེའི་རྡོ་རྗེའི་རྣལ་
འབྱོར་པ་ཞིག་གདན་དྲངས་ནས། གནས་གང་དང་གང་ན་རྣལ་འབྱོར་པ་ཅི་འདྲ་
བ་བཞུགས་བྱས་ནས་དྲིས་པས། ཁོས་དེ་རྣམས་སྟོན། དེ་རྣམས་སུ་ཡོན་བཤད་རེ་
བསྒྱུར་ནས། གནས་འདིར་དུས་འདི་ལ་ཚོགས་ཀྱི་འཁོར་ལོ་ལ་འབྱོན་པར་ཞུ་བྱ་
བའི་སྙན་གསན་འབེབས་མི་བཏང་བས། འབྱོན་པར་བཞེད་པ་རྣམས་མེ་ཏོག་
ཀྱང་བཞེད། འབྱོན་པར་མི་བཞེད་པ་རྣམས་མེ་ཏོག་ཀྱང་མི་བཞེད།
དོ་ནུབ་ཚོགས་བྱེད་པའི་ཁང་པ་དེ་ལ། དེ་རིང་ནས་ཕྱག་དར་དང་ཕྱིས་
དར་ལ་ སོགས་ པ་ བྱེད། གནམ་ཡོལ། གདུང་ཡོལ། ལོགས་ ཡོལ་ལ་སོགས་པ་
བྲེས། དང་བའི་དད་པ་འདྲེན་པའི་དོན་དུ་སྐུ་གསུང་ཐུགས་ཀྱི་རྟེན་རིས་སུ་བྲིས་
པ། འབུར་དུ་བཏོད་པ། ལུགས་སུ་བླུགས་པ་རྣམས་བཞུགས་སུ་བཅུག །ཚོགས་
ཀྱི་ཁང་པའི་དབུས་སུ་མཎྜལ་གྱི་སྟེང་དུ། ས་དཀར་པོས་ཆོས་འབྱུང་གྲུ་གསུམ་
བསྣོལ་མར་བྲི། དབུས་སུ་མེ་ཏོག་གི་ཚོམ་བུ་དགུ་དཀྲམ། དེའི་མཐའ་མར་རྣམ་
ལྔ་ཡན་ལག་དང་བཅས་པ། ཚོགས་ཀྱི་འཁོར་ལོའི་ཡོ་བྱད། གཏོར་མའི་བྱེ་བྲག་
234 --297



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གིས་ མཐའ་མ་ན་སྒོར་གྱིས་བསྐོར་ནས་འཇོག །མུན་རུབ་ཀྱིས་བྱུང་བ་དང་
།
རྣལ་འབྱོར་པ་རྣམས་དང་པོར་ནང་དུ་ལན་ཅིག་རྡུགས་ཀྱིས་འདུ།
དེ་ནས་ཕྱི་རོལ་དུ་རྡོ་གཞོང་དུ་ཁྲུས་བྱེད་དུ་འགྲོ། ནང་དུ་ཚོགས་ཀྱི་དཔོན་
དང་ལས་ཀྱི་སློབ་དཔོན་ཧེ་རུ་ཀ་གཉིས་བསྟོད། མི་གཡོ་བ་བྱ་བ། མིག་ཡ་གཅིག་
གནམ་ལ་བལྟ་བ། མིག་ཡ་གཅིག་ས་ལ་བལྟ་བ། འབག་སྔོན་པོ་གྱོན་པ་ལག་ཏུ་
དབྱུག་པ་ཐོགས་པ་ཞིག་གིས་བར་དེར་སྒོ་དེ་གཅོད། ཁྲུས་སྔོན་དུ་ཚར་བ་ཞིག་
གིས་ཡར་སྒོ་འབྱེད་པར་གསོལ་བ་འདེབས་པ། ཀྱེ་ཁྱོད་ཀྱི་དམ་ཚིག་མཛེས་པ་
འཇམ་དཔལ་སྔོན་མདོག་ཐུགས། །རིན་ཆེན་གྱིས་མཛེས་ཕྱག་ན་དབྱུག་པ་སྔོན་
པོ་བསྣམས། །འཁོར་བ་ལས་སྒྲོལ་རྣལ་འབྱོར་པ་རྣམས་དབུས་སུ་མཆི། །ལྗོན་
ཤིང་བཟང་པོའི་སྒོ་འདི་དབྱེ་རུ་གསོལ། །ཞེས་བརྗོད་ནས་གསོལ་བ་བཏབ་པས།
སྒོ་ཟིམས་སེ་བ་ཞིག་ཕྱེ་ནས་འོང་
། དེའི་བར་ན་ཡར་ལ་ཕྱིན་ནས་ཚོགས་ཀྱི་དཔོན་
དེ་དང་ལུས་ངག་གི་བརྡ་བྱེད། བརྡ་མཐུན་ན་ཕྱག་གསུམ་འཚལ། མཎྜལ་ཞིག་
ཕུལ་ནས་གྲལ་ལ་འཁོད། བརྡ་མ་མཐུན་ན། མི་གཡོ་བས་གཉའ་ལྟག་ཏུ་དབྱུག་
པ་ཞིག་རྒྱབ་ནས་ཕྱིར་ཕུད་ནས་གཏོང་
།
དེ་བཞིན་དུ་ཕྱི་མ་རྣམས་ཀྱིས་ ཀྱང་སྒོ་འབྱེད་པར་ གསོལ་བ་འདེབས།
ལུས་ ངག་གི་བརྡ་བྱེད། བརྡ་མཐུན་ན་ནང་ དུ་འགྲོ། གྲལ་མགོ་ན་ཡར་ལ་ སུ་
འདུག་ འདུག་ ལ་ ཕྱག་ གསུམ་ གསུམ་ དང་མཎྜལ་ རེ་འབུལ། བརྡ་མ་མཐུན་ན་
དབྱུག་པས་ཕྱིར་ཕུད་ནས་གཏོང་
། ཕྱི་ནང་གི་མི་ཤན་ཕྱེད་ པ་དང༌། མི་གཡོ་བ་
དེས་ སྒོ་དེ་ཁྲིགས་ཀྱིས་གཅོད། རྣལ་འབྱོར་པ་རྣམས་ གྲལ་ལ་འཁོད་པ་དང་།
ལས་ཀྱི་སློབ་དཔོན་ཧེ་རུ་ཀས་མེ་ཏོག་སྤར་བ་རེ་བཀྲམ་ནས། ཨོ་ཡོ་གི་ས་མ་ཡ་
234 -298



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སུ་ཀྲ་མ་ཏི་ཀྲ་མ་ཧཱུྃ་ཞེས་བརྗོད་ནས། དཔའ་བོ་དང་དཔའ་མོ་རྣལ་འབྱོར་པ་
རྣམས་ཏིང་ངེ་འཛིན་ལ་བསྐུལ་བར་བྱེད། ཚོགས་ཀྱི་འཁོར་ལོའི་དཔོན་དེས་ཡན་
ལག་དྲུག་དང་ལྡན་པའི་མངོན་པར་རྟོགས་པ་ཚར་ཅིག་བསྒོམ། གཞན་རྣམས་
ཀྱིས་ཀྱང་ལྷ་རྒྱས་པ་དང་
། བསྡུས་པ་རྐྱང་པའི་སྒོ་ནས་བསྐྱེད་རིམ་ལྷའི་ཏིང་ངེ་
འཛིན་ལ་གནས་པར་བྱེད།
དེ་ནས་ལས་ཀྱི་སྐྱེས་བུས་དཔོན་སློབ་ཐམས་ཅད་ཀྱི་གནས་གསུམ་དུ་དྲིའི་
ཐིག་ལེ་རེ་ བྱས་ཤིང་
། སྐུ་ གསུང་ ཐུགས་ ཀྱི་ལྷ་ གསལ་བཏབ་ལ། ཡེ་ཤེས་སུ་
བཅུག་པ་ལ་མཆོད་པ་ལྔ་མཆོད་ནས་མདུན་དེར་སྟག་གི་པགས་པ་ཆེ་བ་ཞིག་
བཏིང་། དེའི་ སྟེང་ དུ་ ཚོགས་ ཀྱི་ འཁོར་ ལོའི་ ཡོ་བྱད་རྣམས་སྤུངས། ཆང་ ཡང་
ཟངས་ཆེན་པོ་བཀང་ནས་བཞག་པའི་འོག་དེར། ཡཾ་ལས་རླུང་གི་དཀྱིལ་འཁོར།
རཾ་ལས་མེའི་དཀྱིལ་འཁོར་དེའི་སྟེང་དུ་སྟག་གི་པགས་པ་དང་ཆང་སྣོད་དེ་ཨ་ལས
བསྐྱེད་པའི་ཐོད་པ་ཕྱི་དཀར་ལ་ནང་དམར་བར་བསྐྱེད།
ནང་གི་རྫས་ཤ་ལྔ་བདུད་རྩི་ལྔར་བསྒོམ་པའི་རྫས་ཀྱི་རྣམ་པ་ཨོཾ། སྲོག་མ།
སྟེང་ཟླ་ཕྱེད་རྡོ་ རྗེའི་རྩེ་མོ་ཧཱུྃ་གིས་མཚན་པ། མགོ་བོ་ཐུར་ལ་མར་བསྟན་པར་
བསམས་ནས། ཡཾ་ལས་རླུང་བྱུང་
། རཾ་ལས་མེ་འབར། མེས་ཐོད་པ་བསྲོས་པས་
ཤ་ལྔ་བདུད་རྩི་ལྔ་ཁོལ། སྟེང་ཟླ་ཕྱེད་རྡོ་རྗེ་ལས་ཡེ་ཤེས་ཀྱི་བདུད་རྩི་བབས།
དམ་ཚིག་གི་བདུད་ རྩི་གཉིས་སུ་མེད་པར་བསྒོམ་ནས། ཨོཾ་ཨཱ༔ཧཱུྃ་ལན་གསུམ་
མམ། བདུན་ནམ་ཉི་ཤུ་རྩ་གཅིག་བརྗོད་པས་བདུད་རྩིའི་རྒྱ་མཚོར་བྱིན་གྱིས་
བརླབས་ནས། ཕུད་དང་ ཕུད་བཅད་ནས། ཨིནྡྲའི་གཏོར་མར་བཅུག །ཤིན་ཏུ་
ཕུད་བཅད་ནས་བདུད་རྩི་མྱང་བའི་གཏོར་མར་བཅུག །ལས་ཀྱི་སློབ་དཔོན་གྱིས་
234 -299



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
གནས་གསུམ་དུ་དྲིའི་ཐིག་ལེ་བྱས་པའི་སྟེང་དུ། སྐུ་གསུང་ཐུགས་ཀྱི་ཕྱག་མཚན་
ས་ བོན་ གྱིས་མཚན་པ་ལས། སྐུ་གསུང་ཐུགས་ཀྱི་ལྷ་ གསུམ་ བསྐྱེད། ཡེ་ཤེས་
སེམས་དཔའ་སྤྱན་དྲངས་ནས་བསྟིམ། དེ་ལ་མེ་ཏོག །སྤོས། དྲི་ཆབ། ཞལ་ཟས།
མར་མེ་དང་མཆོད་པ་རྣམ་པ་ལྔ་འབུལ།
དེའི་རྗེས་ལ་ལས་ཀྱི་སློབ་དཔོན་ཧེ་རུ་ཀས་ཐོད་པ་དུམ་བུ་གཅིག་པ་ཆང་
གིས་བཀང་བ་ལག་པ་གཡོན་པའི་སྟེང་དུ་བཞག །གཡས་པས་རྩེ་གསུམ་བཀབ་
པའི་ཚུལ་དུ་བྱས་ནས། གཟིགས་ཤིག་མཛེས་ལྡན་དམ་པའི་ཆོས། །འདི་ལ་ཐེ་
ཚོམ་ བྱར་ མི་རུང་
། །བྲམ་ཟེ་ཁྱི་ དང་ གདོལ་པ་གསུམ། །རང་བཞིན་གཅིག་ཏུ་
དགོངས་ཏེ་རོལ། །བྱ་བ་ལ་སོགས་པའི་ཚིགས་སུ་བཅད་པས་འདྲེན། ཚོགས་ཀྱི་
དཔོན་དེས་པདྨའི་ལག་ པ་བསྐོར་བའི་ཚུལ་གྱིས། གཡོན་པའི་སྟེང་དུ་ཐོད་པ་
བཞག །གཡས་པས་རྩེ་གསུམ་བཀབ་པའི་ཚུལ་བྱས་ནས། བདེ་བར་གཤེགས་
པ་ཆོས་ཀྱི་མཆོག །འདོད་ཆགས་དྲི་མ་མེད་པ་འདི། །གཟུང་དང་འཛིན་པ་རྣམ་
པར་གྲོལ། །དེ་བཞིན་ཉིད་ལ་བདག་ཕྱག་འཚལ། །བྱ་བ་ལ་སོགས་པའི་ཚིགས་
བཅད་ ཀྱིས་ བླངས་ནས། བདུད་ རྩིར་ བྱིན་གྱིས་བརླབས་པ་དེའི་ནང་དུ་ སྲིན་
མཐེབ་བཅུག་ནས། སྤྱི་གཙུག་ཏུ་བླ་མ་བརྒྱུད་པ་བསམས་ནས་གཏོར། མགྲིན་
པར་བདུད་རྩིའི་ལྷ་མོར་བསམས་ནས་གཏོར། སྙིང་ཁར་ཡེ་ཤེས་སེམས་དཔའ་
བསམས་ནས་གཏོར།
དེ་ལྟར་ཡང་དཔའ་གདན་བཞི་པ་ནས། གནས་གསུམ་དུ་ནི་ལན་གསུམ་
དོར། །ཞེས་གསུངས། དེའི་རྗེས་ལ་གོ་ཆའི་ལྷ་མོ་རྣམས་ལ་ཡང་གཏོར། དེ་ནས་
སྙིང་ཁར་ལྷ་དགུ་བསྒོམ། དེ་ལ་མཆོད་པར་བསམས་ནས་བཏུང་། དེ་བཞིན་དུ་
234 -300



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
འོག་མ་རྣམས་ལ་ཡང་འདྲེན་པ་དང་
། ལེན་པའི་ཚིགས་སུ་བཅད་པ་བརྗོད་ནས་
ལོངས་སྤྱད་པར་བྱེད་པ་ལ། རྒྱ་གར་ཕན་བཅད་ན། བྱིས་པ་ལོ་གསུལ་ལོན་ནས་
ཕ་མ་ལ་ཁ་བསྲུང་བའི་ལུགས་ཡོད་པར་འདུག་སྟེ། འདི་རྣལ་འབྱོར་པའི་ལུགས་
ཡིན་པས། སྡེར་གཅིག་གི་ནང་ན་མར་ལ་ཧབ་དིར་གྱིས་བཟའ།
དེ་ལྟར་ཡང་བཤད་པའི་རྒྱུད་སམྦུ་ཊ་ནས། དེར་རྒྱུ་ཕོ་ཉ་ལྷན་ཅིག་སྐྱེས། །
ཕོ་ཉའི་གཙང་སྦྲ་དང་པོ་སྟེ། །གཉིས་པ་ཞི་བའི་བཏུང་བ་ཡིན། །སྡེར་གཅིག་ལྷ་
མ་ཟ་བྱེད་པ། །གཙང་སྦྲ་གསུམ་པ་ཡིན་པར་བརྗོད། །ཅེས་གསུངས། དེ་མ་བྱས་
ན་སྐྱོན་ཇི་ལྟར་འབྱུང་སྙམ་ན། མི་མཐུན་ཆོས་ལ་སྤྱོད་པ་གང༌
། །ཁྱི་ཡི་སྐྱེ་གནས་
བརྒྱར་སྐྱེ་ཞིང་
། །སྨེ་ཤ་ཅན་དུ་ཡང་སྐྱེ་འགྱུར། །ཞེས་གསུངས།
དེ་བཞིན་དུ་གསོལ་ཟོས་ནས། དཀྱིལ་འཁོར་གྱི་གཙོ་བོ་ལ་མཆོད། ཟོས་
ནས། འཁོར་གྱི་ལྷ་རྣམས་ལ་མཆོད། ནང་དུ་ལས་ཀྱི་ཕྱག་རྒྱུ་མཆོད། ལྷག་མས་
ཕྱི་རོལ་དུ་ལྷ་མོ་དུད་པའི་སོལ་བ་མཆོད། ཤིན་ཏུ་ལྷག་མ་ཡི་དྭགས་ལ་རང་དབང་
མེད་ པར་ སྟེར། གཏོར་མ་ རོལ་མོའི་སྒྲ་དང་བཅས་ ནས་ ལམ་ གྱི་བཞི་མདོར་
བསྐྱལ། གཏོར་སྐྱེལ་ལོག་པ་དང་
། བགེགས་མི་འཇུག་པའི་དོན་དུ་སྒོ་རྒྱབ་ཏུ་མེ་
ལོང་རེ་བསྟན། ཆུ་མདག་ཕྲུས་རེ་ཁར་འཇུག །ནང་དུ་ལོག་པ་དང་ཚོགས་རྫོགས་
པར་ འདོད་ན། ལ་ ལས་གླུ་ལེན། ལ་ལས་ གར་ བྱེད། བྲོ་བརྡུང་
། བར་ཆད་ཞི་
བར་འདོད་ན་ཕྱི་ནང་གི་སྦྱིན་བསྲེག་བྱེད། སྡིག་པ་འདག་པར་འདོད་ན་ཡི་གེ་
བརྒྱ་པ་འདོན།
དེ་ནས་དཀྱིལ་འཁོར་ གྱི་ལྷ་ཚོགས་ལ་མཆོད་པ་བྱེད། བསྟོད་པ་བྱེད།
བཟོད་ པར་ གསོལ། ཕྲིན་ལས་བཅོམ། འདོད་པའི་དོན་ལ་གསོལ་བ་འདེབས།
234 -301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
སྨོན་ལམ་གདབ། དགེ་བའི་རྩ་བ་བསྔོ། ཡེ་ཤེས་པ་གཤེགས། དམ་ཚིག་པ་མི་
དམིགས་པར་བྱས་ནས། ནམ་མ་ལངས་ཙམ་ན་ཡོན་རེ་ཕུལ་ནས་རྣལ་འབྱོར་པ་
རྣམས་གཤེགས་སུ་བཅུག །ནམ་ལངས་པ་དང་ལམ་གྱི་བཞི་མདོ་ན་ཕར་ལ་ཁྱི་
དང་བྱ་རོག་ལ་སོགས་པ་རྣམས་ཐོ་ར་ར་བྱས་ནས། མདང་རྣལ་འབྱོར་པ་རྣམས་
ཚོགས་ནས་ཚོགས་བྱས་ཡོད་པར་འདུག་སྟེ། འོ་སྐོལ་རྣམས་ཀྱིས་མ་ཚོར་བྱ་བའི་
ཚོགས་ཀྱི་འཁོར་ལོ་བྱ།
དེའི་དོན་དེ་གཞུང་འདིར་སྦྱར་ནས་བཤད་ན། དབུས་སུ་ཀྱེ་ཡི་རྡོ་ རྗེའི་
གཟུང་། །ཚོམ་བུ་མིའི་མཎྜལ་དུ་འགོད་པ། ལྷ་གྲངས་དང་མཐུན་པའི་ཚོམ་ བུར་
བཀོད་ནས། ཇི་ལྟར་སྔར་བཞིན་གནས་ཤེས་ནས། །ཇི་ལྟར་སྔར་ལེའུ་ལྔ་པར་
བསྟན་པ་བཞིན་དུ་ཤེས་པར་བྱས་ནས། ཡན་ལག་དྲུག་དང་ལྡན་པའི་མངོན་པར་
རྟོགས་ པ་ རྒྱས་ པ་ ཚར་ ཞིག་ བསྒོམ། ཕྱོགས་ དང་ ཕྱོགས་ བྲལ་དག་ ཏུ་ ཡང་། །
ཕྱོགས་བཞི་དང་ཕྱོགས་བྲལ་མཚམས་བཞི་པོ་རྣམས་སུ།
དེ་ནས་རྣལ་འབྱོར་པ་རྣམས་འགོད། །ཕོ་མོ་ཟུང་རེ་རེ་འགོད་ཟེར་ཡང་
།
བསྐྱེད་པའི་རིམ་པའི་ཏིང་ངེ་འཛིན་དང་མི་འབྲལ་བར་བྱེད། དམ་ཚིག་མཱ་ལ་ཏིན་
ནམ། །ཚོགས་ ཀྱི་ཡོ་བྱད་ཡིན། སྟག་ གི་ པགས་ པའི་ སྟེང་ དུ་བཟའ། །སྔར་ གྱི་
གདན་ ཡིན། འབད་པས་ རྒྱལ་ པོའི་ ས་ ལུ་ ཡི། །དེ་བཞིན་དུ་ འབད་ པ་ བརྩོན་
འགྲུས་དང་བཅས། རྒྱལ་པོའི་ས་ལུ་འབྲས་ས་ལུ་ལ་སོགས་པ་ལ་ཡང་བདུད་རྩིའི་
རང་ བཞིན་ དུ་ བྱིན་གྱིས་བརླབས། བཟའ་ བ་ དེ་ནི་བཟའ་བ་ཉིད། །བཟའ་བ་
ཚོགས་ཀྱི་ཡོ་བྱད་ཐམས་ཅད་བདུད་རྩིའི་རྒྱ་མཚོར་བྱིན་གྱིས་བརླབས་ནས་བཟའ་
བ་ ཉིད། དེར་ ནི་ ཟས་ ནས་ ཟོས་ནས་ ཡང་། །ཚོགས་ བྱིན་ གྱིས་ བརླབས་ པའི་
234-302



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྐབས་དེར་ནི། ཟོས་ནས་དཀྱིལ་འཁོར་གྱི་གཙོ་བོ་ལ་མཆོད། ཟོས་ནས་འཁོར་
གྱི་ལྷ་རྣམས་ལ་མཆོད།
དེར་ནི་མ་མོ་མཆོད་པར་བྱ། །ནང་དུ་ལས་ཀྱི་ཕྱག་རྒྱ་མཆོད། ལྷག་མས་
ཕྱི་རོལ་དུ། མ་མོ་དུད་པའི་སོལ་བ་མཆོད་པར་བྱ། ཚོགས་ཀྱི་འཁོར་ལོའི་དུས་ཀྱི་
ཕྱག་རྒྱ་མ། སྲིང་མོའི་བུ་མོ་སྒྱུག་མོ་དང་
། །གལ་ལྟེ་མ་སྲིང་ཡིན་ན་ཡང་
། །དེ་
རྣམས་རྟག་ཏུ་ལེགས་མཆོད་ན། །ལས་ཀྱི་ཕྱག་རྒྱ་མ་འདི་རྣམས་དུས་རྟག་ཏུ་ལྷར་
བསྐྱེད་ ནས་ མཆོད་ཅིང་བརྟེན་ པར་ བྱ། ཚོགས་ ཀྱི་ དཀྱིལ་ འཁོར་ འགྲུབ་ པར་
འགྱུར། །ཚོགས་ཀྱི་མཆོད་པ་ལ་བརྟེན་ནས་ཐུན་མོང་གི་དངོས་གྲུབ་དམ་པ་ཐོབ་
ཅིང་
། མཆོག་གི་དངོས་གྲུབ་ཀྱི་རྒྱུད་པའི་རྒྱུར་འགྲུབ་པར་འགྱུར། སྐྱེས་པའི་ཐོད་
པ་ཆ་གཅིག་པར། །ཆང་གི་སྣོད་སྐྱེས་པའི་ཐོད་པ་དུམ་བུ་གཅིག་པའི་ནང་དུ།
ཆང་ནི་བཟང་པོས་ཡོངས་བཀང་ནས། །བྱིན་གྱིས་བརླབས་པའི་ཆང་བཟང་པོས་
ཡོངས་སུ་བཀང་སྟེ། བླ་མ་ལ་དབུལ་སྐལ་ཆེན་མོ། །ཚིགས་སུ་བཅད་པའི་སྒོ་
ནས་བླ་མ་ལ་དབུལ།
ཕྱག་འཚལ་ནས་ནི་རང་ཡང་བཏུང་། །ཚིགས་སུ་བཅད་པ་དང་བཅས་
ཤིང་ཕྱག་འཚལ་ནས་རང་ཡང་བཏུང་། པདྨའི་ལག་པས་བླང་བ་དང་
། །པདྨའི་
ལག་པས་བསྐོར་བའི་ཚུལ་གྱིས་བླང་
། དེ་ཉིད་ཀྱི་ནི་ལག་པས་དབུལ། །པདྨའི་
ལག་པ་བསྐོར་བའི་ཚུལ་གྱིས་དབུལ། ཡང་དང་ཡང་དུ་རབ་བཏུང་བ། །དེ་བཞིན་
དུ་དཔའ་བོ་དང་དཔའ་མོའི་རྣལ་འབྱོར་པ་གཞན་རྣམས་ལ་ཡང་དེ་ལྟར་དུ་ཤེས་
པར་བྱེད། དེ་ནི་སྒྲུབ་པ་པོ་ཡིས་བྱ། །ཚོགས་ཀྱི་འཁོར་ལོའི་རིམ་པ་འདི་ནི་སྒྲུབ་
པ་པོ་རྟེན་གྱི་གང་ཟག་ཚོགས་བྱེད་མཁན་དེ་ཡིས་དེ་བཞིན་དུ་བྱེད། དོན་གཉིས་
234 -303



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པོ་དེས་ལེའུའི་གཞུང་བཤད། ལེའུའི་མཚན་སྟོན་པ། ཀྱེའི་རྡོ་རྗེ་ཧེ་རུ་ཀ་བཞིའི་
རྒྱུད་ལས། བཟའ་བ་ཚོགས་ཀྱི་འཁོར་ལོའི་བྱ་ཐབས། དོན་གྱི་གཙོ་བོར་གཏན་
ལ་ ཕབ་ནས་ བསྟན་ པའི་ ལེའུ་སྟེ་ བདུན་ པའོ། །གྲངས་ ཀྱི་གནས་ གཞན་ ལེའུ་
བདུན་པ་ཡན་བཅད་བཤད།། །།
༈ ད་ ལེའུ་བརྒྱད་ པ་ སྟོན། བརྒྱད་པ་འདིས་ཀྱང་མ་ཚང་བ་ ཁ་བསྐོང་།
གང་དང་གང་གི་མ་ཚང་བ་ཁ་བསྐོང་ན། ལེའུ་བརྒྱད་པ་འདི་ནས་དང་པོ་ལས་ཀྱི་
ཕྱག་རྒྱའི་མཚན་ཉིད་བརྟག་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་ལྔ་
པ་བརྒྱད་པའི་རྫོགས་རིམ་སྐབས་སུ་ལས་ཀྱི་ཕྱག་རྒྱ་བརྟེན་པར་བཤད། དྲུག་པ་
སྤྱོད་པའི་དུས་སུ་ལས་ཀྱི་ཕྱག་རྒྱ་བརྟེན་པར་བཤད། བཅུ་པ་དབང་བསྐུར་དུས་
སུ་ལས་ཀྱི་ཕྱག་རྒྱ་བརྟེན་པར་བཤད། ལེའུ་དེ་རྣམས་སུ་ལས་ཀྱི་ཕྱག་རྒྱའི་མཚན་
ཉིད་བརྟན་པའི་ཐབས་རེ་འོང་ཐང་སྟེ་མ་བྱུང་།
ཕྱི་མའི་ལེའུ་བརྒྱད་པ་འདིར་སྟོན་པས། བརྟག་པ་དང་པོའི་ལེའུ་ལྔ་པ།
དྲུག་ པ། བརྒྱད་ པ། བཅུ་ པ་ བཞིའི་ མ་ ཚང་ བ་ ཁ་ བསྐོང་ བར་ བྱེད། སྨོན་ ལམ་
གདབ་པའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་གསུམ་པ། བརྒྱད་
པར་བསྐྱེད་ རིམ་ སྒོམ་ པ་བྱུང་། ལྔ་ པ། བརྒྱད་ པར་ རྫོགས་ རིམ་ སྒོམ་པ་བྱུང་
།
བསྐྱེད་རྫོགས་ སྒོམ་ པའི་ ཐུན་ མཚམས་ སུ་ སྨོན་ལམ་འདེབས་ ན་ འདི་ བཞིན་
འདེབས་ བྱ་བ་འོང་ཐང་སྟེ་མ་བྱུང་
། ཕྱི་མའི་ལེའུ་བརྒྱད་པ་འདིར་སྟོན་པས།
བརྟག་པ་དང་པོའི་ལེའུ་གསུམ་པ། ལྔ་པ། བརྒྱད་པ་གསུམ་གྱི་མ་ཚང་བ་ཁ་
བསྐོང་བར་བྱེད། དེའི་རྗེས་ལ་གདུལ་དཀའ་བའི་སེམས་ཅན་ཇི་ལྟར་འདུལ་བའི་
ཐབས་ཤིག་སྟོན་པ་འདི། བརྟག་པ་དང་པོ་དེར་གཞི་རང་བཞིན་འབྲས་བུའི་རྒྱུད་
གg
234 -304



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གསུམ་བསྟན་པ་ལ། དེར་མ་མོས་ཤིང་མི་འཇུག་པའི་གང་ཟག་ཞིག་བྱུང་ན། དེ་
གདུལ་དཀའ་བའི་སེམས་ཅན་ཡིན་པས། དེ་ཇི་ལྟར་འདུལ་བའི་ཐབས་ཤིག་འོང་
ཐང་སྟེ་མ་བྱུང་། ཕྱི་མའི་ལེའུ་བརྒྱད་པ་འདིར་སྟོན་པས། བརྟག་པ་དང་པོ་སྤྱི་
ཁྱབ་ཀྱི་མ་ཚང་བ་ཁ་བསྐོང་བར་བྱེད།
ལེའུ་བརྒྱད་པ་འདི་རང་ལ་ཡང་ཆོས་གཉིས་ལས། ལེའུའི་གཞུང་སྟོན། དེ་
ལ་གསུམ་ལས། ལས་ཀྱི་ཕྱག་རྒྱའི་མཚན་ཉིད་བརྟག་པ། དེ་ནས་རྣལ་འབྱོར་
མས་ཞུས་པ། །ལེའུ་བདུན་པ་བཤད་པའི་རྗེས་དེ་ནས། ཡུམ་བདག་མེད་མ་རྣལ་
འབྱོར་མས་ཞུས་པ། ཕྱག་རྒྱ་ཆེན་པོ་ཇི་ལྟ་བུ། །ཕྱག་རྒྱ་ཆེན་པོ་ལྷན་ཅིག་སྐྱེས་
པའི་ཡེ་ཤེས་མཚོན་པའི་རྟེན་ཇི་ལྟ་བུ་ཡིན། ཀུན་རྫོབ་རྣམ་པའི་གཟུགས་ཀྱིས་ནི། །
ཀུན་རྫོབ་བྱང་སེམས་ལ་བརྟེན་ནས། དོན་དམ་བྱང་སེམས་བདེ་སྟོང་དབྱེར་མེད་
ཀྱི་དོན་དེ་ཐབས་ཀྱི་རྟོགས་པའི་གཟུགས་ཅན་ནི། བདེ་བ་སྦྱིན་པས་བཤད་དུ་
གསོལ། །བདེ་བ་ སྦྱིན་ པས་ སྟོན་པ་རྡོ་ རྗེ་ འཆང་གིས་གཞུང་འདིར་ བཤད་དུ་
གསོལ་བྱས་ནས་དྲིས་པས།
ལན།
བཅོམ་ ལྡན་ འདས་ ཀྱིས་ བཀའ་ སྩལ་ པ། །ལས་ ཀྱི་ ཕྱག་ རྒྱ་ དེ་
དབྱིབས་ ཀྱི་སྒོ་ནས་བརྟག་པ། ཤིན་ཏུ་རིང་མིན་ཐུང་བ་མིན། །ཕྱག་རྒྱ་མ་དེ་
དབྱིབས་ཤིན་ཏུ་རིང་བ་ཡང་མ་ཡིན་ཞིང་ཐུང་བ་ཡང་མ་ཡིན། ཁ་དོག་གི་སྒོ་ནས་
བརྟག་པ། ནག་པོ་མ་ཡིན་དཀར་བ་མིན། །ཁ་དོག་དེ་ནག་ཆེས་པ་ཡང་མ་ཡིན།
ཧ་ཅང་དཀར་བ་ཡང་མ་ཡིན། ཇི་ལྟ་བུ་ཡིན་ན། པདྨའི་འདབ་མའི་རྣམ་པ་འདྲ། །
ཁ་དོག་སྔོ་བསངས་མར་འདུག་པ་ཡིན། དབུགས་ཀྱི་སྒོ་ནས་བརྟག་པ། དེ་ཡི
དབུགས་ནི་དྲི་ཞིམ་ལྡན། །ལས་ཀྱི་ཕྱག་རྒྱ་དེའི་དབུགས་རྣམས་ཀྱང་། དྲི་ཞིམ་པོ་
234 --305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་ལྡན། རྡུལ་ཀྱང་དྲི་ཞིམ་ལྡན་པ་སྟེ། །ལུས་ཀྱི་རྡུལ་རྣམས་ཀྱང་དྲི་ཞིམ་པོ་དང་
ལྡན། ཇི་ལྟ་བུའི་དྲི་དང་ལྡན། རི་དྭགས་ལྟེ་བའི་དྲི་དང་མཚུངས། །རི་དྭགས་ལྟེ་
བའི་གླང་རྩིའི་དྲི་བྲོ་བ་ཡིན། པདྨ་ལ་ཡང་དབང་མཆོག་དྲི། །དེའི་པདྨ་བྷ་ག་དེ་ལ་
ཡང་། དབང་མཆོག་ཙནྡན་གྱི་དྲི་ བྲོ། སྐད་ཅིག་པདྨ་ལྟ་བུར་འབྱུང་
། །སྐད་ཅིག་
པདྨ་བྷ་གའི་དབྱིབས་ལྟ་བུར་འབྱུང་
། དེ་ཡི་ག་པུར་སིདྨ་དག །བྱང་སེམས་ཐིག་
ལེ་དཀར་དམར་གྱིས་ལུས་ཟུངས་རྒྱས་པ་ཡིན། མཁས་པས་དྲི་བཟང་མཚོན་པར་
བྱ། །ལས་ཀྱི་ཕྱག་རྒྱ་བརྟག་ཐབས་ལ་མཁས་པས། དྲི་བཟང་དེ་རྣམས་མཚོན་
པར་བྱ། ཨུཏྤ་ལ་ཡི་དྲིར་འགྱུར་ཞིང་
། །རྫས་དེ་གཉིས་ལ་ཨུཏྤ་ལའི་དྲི་བྲོ། ཨ་ཀ་
རུ་ནི་ནག་པོ་མཚུངས། །ཨ་ཀ་རུ་ནག་པོའི་དྲི་དང་ཡང་མཚུངས་པ་ཡིན། དལ་
ཞིང་མི་གཡོ་བ་ཉིད་དང་
། །ལུས་དལ་ཞིང་སེམས་མི་གཡོ་བ་ཉིད་དང༌
། སྙན་པར་
སྨྲ་ཞིང་ཡིད་འོང་མ། །ངག་སྙན་པར་སྨྲ་ཞིང་སྤྱོད་ལམ་ཡིད་དུ་འོང་མ། སྐྱ་བཟང་
དབུས་སུ་གཉེར་མ་གསུམ། །སྐྲ་བཟང་བ་དེ་སྐྲ་ལི་བ་ལ་ཟེར། དབུས་སུ་གཉེར་
མ་གསུམ་དཔྲལ་བའི་དབུས་ན་ཡར་ལ་གཉེར་མ་གྱེན་དུ་བགྲེང་བ་གཅིག །ནུ་
མའི་བར་ན་ཡར་ལ་གཉེར་མ་གྱེན་དུ་བགྲེང་བ་གཅིག །ལྟེ་བའི་ལྐོག་ན་ཡར་ལ་
གཉེར་མ་གྱེན་དུ་བགྲེང་བ་གཅིག་དང་གསུམ་ཡོད་པ་ཡིན།
འདི་ལ་དགེ་བ་བློ་གྲོས་ཀྱི་འགྱུར་ན། མར་ལ་རེ་ཀ་གསུམ་པའི་ལྟེ་བ་ཅན། །
བྱ་བའི་འགྱུར་ཀྱང་ཡོད་སྐད། ཕལ་པས་པདྨ་ཅན་དུ་བརྗོད། །ཕལ་ཆེར་རྩ་པདྨ་
ཅན་བྱ་བའི་རིགས་སུ་བརྗོད། དེ་ལྟ་བུའི་ཕྱག་རྒྱ་དེ་ནི། རྩ་སྣ་རིང་བ། བདེ་བ་ཆེ་
བ། མཁའ་འགྲོ་མ་དང་སངས་རྒྱས་ཐམས་ཅད་ ཀྱིས་ བྱིན་གྱིས་བརླབས་པའི་
རིགས་ཡིན། ལྷན་ཅིག་སྐྱེས་པའི་གཟུགས་ཅན་མ། དེ་ལ་བརྟེན་ནས་ལྷན་ཅིག་
234 --306



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
སྐྱེས་པའི་ཡེ་ཤེས་ཀྱི་ཉམས་མྱོང་རྒྱུད་ལ་སྐྱེ་བའི་རྟེན་ནམ་གཟུགས་ཅན་མ། དེ་
རྙེད་ན་ནི་དངོས་གྲུབ་འགྱུར། །དེ་ལྟ་བུའི་ལས་ཀྱི་ཕྱག་རྒྱ་དེ་རྙེད་ན། ཐེ་ཚོམ་མེད་
པར་ངེས་པར་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པའི་རྒྱུར་འགྱུར།
ད་སྨོན་ལམ་གདབ་ཐབས་སྟོན་པ། དེ་ནས་རྣལ་འབྱོར་མ་བདག་མེད་
མས་གསོལ་བ། ལས་ཀྱི་ཕྱག་རྒྱ་བརྟག་ཐབས་བཤད་པའི་རྗེས་དེ་ནས། ཡུམ་
བདག་མེད་མས་གསོལ་པ། བཅོམ་ལྡན་འདས་སྨོན་ལམ་ཇི་ལྟར་གདབ་པར་
བགྱི། བཅོམ་ལྡན་འདས་ཞེས་བོས་ནས་བསྐྱེད་རྫོགས་སྒོམ་པའི་ཐུན་མཚམས་སུ་
སྨོན་ལམ་ཇི་ལྟར་གདབ་པར་བགྱི་བྱས་ནས་དྲིས་པས། ལན། བཅོམ་ལྡན་འདས་
ཀྱིས་ བཀའ་ སྩལ་ པ། རིགས་ སུ་ སྐྱེ་ དང་ དམ་ ཚིག་ ཅན། །བཅོམ་ ལྡན་ འདས་
དཔལ་ཀྱེ་རྡོ་རྗེའི་རིགས་སུ་སྐྱེ་བ་དང་
། དམ་ཚིག་ཅན་བཟའ་བ་དང་བཏུང་བའི་
དམ་ཚིག་དང་ལྡན་པ་ཡིན། སྨྱོ་མེད་ཀྱེ་ཡི་རྡོ་རྗེ་སྟོན། །སྨྱོ་མེད་འཇིག་རྟེན་གྱི་ཐོ་
ཅོ་མི་བྱེད་པ་ལ་ཟེར། ཐོ་ཅོ་གང་ལ་ཟེར་ན། བསྙེན་པ་མ་སོང་བར་ལས་ལ་སྦྱར་
ན་འཇིག་རྟེན་གྱི་ཐོ་ཅོ་ཡིན། རང་ལ་ནུས་པ་མེད་པར་གྱིས་བགེགས་འདུལ་ན་
འཇིག་རྟེན་གྱི་ཐོ་ཅོ། ཏིང་ངེ་འཛིན་ལ་བརྟན་པ་མ་ཐོབ་པར་སྤྱོད་པ་བྱེད་ན་
འཇིག་རྟེན་གྱི་ཐོ་ཅོ། རང་ལ་སྡོམ་པ་མེད་པར་གཞན་གྱི་མཁནཔོ་བྱེད་ན་འཇིག་
རྟེན་གྱི་ཐོ་ཅོ་ཡིན་པས་འཇིག་རྟེན་གྱི་ཐོ་ཅོ་དེ་ལྟ་བུ་མི་བྱེད་པར་ཀྱེའི་རྡོ་རྗེ་སྟོན།
བཅོམ་ལྡན་འདས་ཀྱེའི་རྡོ་རྗེ་འདི་ཉན་པ། འཆད་པ། སྒོམ་པ། སྟོན་པར་
ཤོག །བླ་མ་ལ་གུས་སྙིང་རྗེ་ལྡན། །ལུས་ངག་ཡིད་གསུམ་བླ་མ་ལ་གུས་ཤིང་
།
སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པར་ཤོག །
སྐྱེ་ཞིང་སྐྱེ་བར་འགྱུར་བར་ཤོག །སྐྱེ་ཞིང་ཕྱི་མ་སྐྱེ་བར་འགྱུར་བ་ཡང་ཕྱི་མ་ཡང་
234 --307



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དེ་ལྟ་བུར་སྐྱེ་བར་ཤོག །དེ་བསྐྱེད་རིམ་གྱི་སྨོན་ལམ་ཡིན། རྫོགས་རིམ་གྱི་སྨོན་
ལམ། ལག་པས་རྡོ་རྗེ་དྲིལ་བུ་འཁྲོལ། །རང་གི་ལག་གིས་ཉམས་སུ་ལེན་པའི་
དུས་ན། རྡོ་རྗེ་ཐབས། དྲིལ་བུ་ཤེས་རབ། དཀྲོལ་བ་དེ་གཉིས་སུ་མེད་པའི་དོན་
རྒྱུད་ལ་བསྐྱེད་པ་ཡིན། ཟབ་མོའི་ཆོས་ནི་ཀློག་པ་དང་
། །རྫོགས་རིམ་ཟབ་མོའི་
ཆོས་ལྷན་ཅིག་སྐྱེས་པའི་ཡེ་ཤེས་དེ་ཀློག་པ་རྒྱུད་ལ་བསྐྱེད་པར་བསྒོམ། དེ་གང་
ལ་བརྟེན་ནས་བསྒོམ་ན། བཙུན་མོའི་ཁུ་བ་མཉམ་ཟས་ཅན། །བཙུན་མོ་རྩ་ཡིན་
པས་ཤེས་རབ་སྟོང་པ། རྩའི་ནང་གི་ཁུ་བ་ཀུན་རྫོབ་བྱང་ཆུབ་ཀྱི་སེམས་ཡིན།
མཉམ་ཟས་ཀུན་རྫོབ་བྱང་སེམས་ལ་བརྟེན་ནས་བསྒོམས་པས། དོན་དམ་བྱང་
སེམས་བདེ་སྟོང་གི་ཉམས་མྱོང་རྒྱུད་ལ་སྐྱེས་པ་ཡིན། སྐྱེ་ཞིང་སྐྱེ་བར་འགྱུར་བར་
ཤོག །སྐྱེ་ཞིང་ཕྱི་མ། སྐྱེ་བར་འགྱུར་བ་ཡང་ཕྱི་མ་ཡང་དེ་ལྟ་བུ་ཞིག་ཏུ་སྐྱེ་བར་
འགྱུར་བར་ཤོག །དེ་རྫོགས་རིམ་གྱི་སྨོནལམ་ཡིན་པས། ལས་དགེ་བ་ཅི་དང་ཅི་
བྱས་ཀྱི་གཤམ་དུ་སྨོན་ལམ་འདི་འདེབས་པ་གལ་ཆེ་བ་ཡིན་གསུང་
།
ད་གདུལ་དཀའ་བའི་སེམས་ཅན་ཇི་ལྟར་འདུལ་བའི་ཐབས་སྟོན་པ། དེ་
ནས་ལྷ་མོ་དེ་དགྱེས་ནས། །སྨོན་ལམ་འདེབས་པའི་ཐབས་བསྟན་པའི་རྗེས་དེ་
ནས། ཡུམ་ལྷ་མོ་བདག་མེད་མ་དེ་ལས་ཀྱི་ཕྱག་རྒྱའི་མཚན་ཉིད་བརྟག་པ་དང་
།
སྨོན་ལམ་གདབ་ཐབས་གསུངས་པ་དེ་ལ་དགྱེས་ནས་ཚིག་ནི་འདི་ཉིད་ཡང་ཞུས་
པས། གང་ ཞུས། སྐལ་མེད་སེམས་ཅན་གདུལ་དཀའ་བ། །བཅོམ་ ལྡན་འདས་
ཀྱེའི་རྡོ་རྗེའི་རྒྱུད་དུ་གཞི་རང་བཞིན་འབྲས་བུའི་རྒྱུད་གསུམ་བསྟན་པ་ལ་མི་མོས་
ཤིང་མི་འཇུག་པའི་གང་ཟག་ཞིག་བྱུང་ན། དེ་སྐལ་བ་མེད་པའི་སེམས་ཅན་བྱ་བ་
གདུལ་དཀའ་བའི་སེམས་ཅན། གང་གིས་འདུལ་བར་འགྱུར་ལགས། །དེ་ཐབས་
234 --308



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གང་གིས་འདུལ་བར་འགྱུར་བ་ལགས་བྱས་ནས་དྲིས་པས། ལན། བཅོམ་ལྡན་
འདས་ཀྱིས་བཀའ་སྩལ་པ།
དང་པོར་གསོ་སྦྱོང་སྦྱིན་པར་བྱ། །དེ་ལྟ་བུའི་གང་ཟག་དེ་ལ་དང་པོར་
གསོ་སྦྱོང་གི་སྡོམ་པ་བསྙེན་གནས་ཡན་ལག་བརྒྱད་པ་ལ་བསླབ། དེ་རྗེས་བསླབ་
པའི་གནས་བཅུ་ཉིད། །དེའི་རྗེས་སུ་དགེ་ཚུལ་གྱི་གནས་བཅུ་ལ་བསླབ། དེ་ལ་བྱེ་
བྲག་སྨྲ་བ་བསྟན། །ཉན་ཐོས་བྱེ་བྲག་ཏུ་སྨྲ་བའི་གྲུབ་མཐའ་ཆེན་པོ་བཞིའམ་དྲུག་
ལ་སློབ། མདོ་སྡེ་པ་ཡང་དེ་བཞིན་ནོ། །དེའི་རྗེས་སུ་ཉན་ཐོས་མདོ་སྡེ་པའི་གྲུབ་
མཐའ་ལ་བསླབ། དེ་ནས་རྣལ་འབྱོར་སྤྱོད་པ་ཉིད། །རྣལ་འབྱོར་སྤྱོད་པ་སེམས་
ཙམ་རྣམ་བདེན་རྣམ་རྫུན་གྱི་གྲུབ་མཐའ་ལ་སློབ། དེའི་རྗེས་སུ་དབུ་མ་བསྟན། །
དབུ་མ་བདེན་པ་གཉིས་ཀྱི་གྲུབ་མཐའ་ལ་སློབ། སྔགས་ཀྱི་རིམ་པ་ཀུན་ཤེས་
ནས། །དེ་ནས་གསང་སྔགས་རྒྱུད་སྡེ་བཞི་པོ་མས་རིམ་པ་བཞིན་མཐོང་ཞིང་ཤེས་
པར་བྱས་ནས། དེ་རྗེས་ཀྱེའི་རྡོ་རྗེ་བསྟན། །དེའི་རྗེས་སུ་བཅོམ་ལྡན་འདས་ཀྱེའི་
རྡོ་རྗེའི་རྒྱུད་འདི་བསྟན་པས། སློབ་མས་གུས་པ་བླངས་ནས་ནི། །སློབ་མ་དེས་
ཀྱང་གཞན་གང་བས་ཀྱང་། བཅོམ་ལྡན་འདས་དཔལ་ཀྱེའི་རྡོ་རྗེའི་རྒྱུད་འདི་ཟབ་
པར་ འདུག་ཅེས། ལུས་ངག་ ཡིད་ གསུམ་ གུས་ པ་ཉམས་ སུ་ བླངས་ན། འགྲུབ་
འགྱུར་འདི་ལ་ཐེ་ཚོམ་མེད། །ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་
འགྱུར་བ་འདི་ལ་ཐེ་ཚོམ་མེད། དོན་གསུམ་པོ་དེས་ལེའུའི་གཞུང་བཤད་ནས།
ལེའུའི་མཚན་སྟོན་པ། ཀྱེའི་རྡོ་ རྗེ་ཧེ་རུ་ཀ་བཞིའི་རྒྱུད་ལས་འདུལ་བ།
གདུལ་དཀའ་བའི་སེམས་ཅན་ཇི་ལྟར་འདུལ་བའི་ཐབས་དོན་གྱི་གཙོ་བོར་བསྟན་
པ་ཡིན། ལེའུ་པ་ཏ་ལ་གཞུང་གཅོད་ཅིང་སྐྱོང་བར་བྱེད་པ་བརྒྱད་པའོ། །གྲངས་
234 -309



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཀྱི་གནས་གཞན་ལེའུ་བརྒྱད་པ་ཡན་བཅད་བཤད།།
11
༈ དེ་ནས་ ཁ་ སྦྱར་འབྱེད་པ་ཡིན། །བྱ་བ་ལ་སོགས་པ་སྟོན་པར་བྱེད།
སྙིང་པོ་ལྟ་བུའི་རྒྱུད་བཅོམ་ལྡན་འདས་དཔལ་ཀྱེའི་རྡོ་རྗེ་འདི་ལ་རྒྱུད་ཀྱི་གླེང་གཞི་
དང་རྒྱུད་དངོས་གཉིས་ལས། རྒྱུད་ཀྱི་གླེང་གཞི་སྟོན་པ་བཤད་ནས། རྒྱུད་དངོས་
སྟོན། དེ་ལ་བརྟག་པ་སུམ་ཅུ་རྩ་གཉིས་ལས། བརྟག་ པ་དང་པོ་རྡོ་རྗེ་ སྙིང་པོ་
མངོན་པར་བྱང་ཆུབ་པའི་བརྟག་པ་དེ་བཤད་ནས།
ད་བརྟག་པ་ཕྱི་མ་འདི་སྟོན། འདི་ལ་ལེའུ་བཅུ་གཉིས་སུ་ཡོད། ལེའུ་བཅུ་
གཉིས་སུ་ཡོད་ཀྱང་ཁར་ཙང་བརྟག་པ་དང་པོར་བསྟན་པ་བཞིན་དུ་ཆོས་གཞུང་
ཚུགས་མི་བྱེད་པར། བརྟག་པ་ཕྱི་མའི་དོན་དེ་ཡར་བརྟག་པ་དང་པོར་སིབ་ཀྱིས་
འདེབས། ཇི་ལྟར་དུ་འདེབས་ན། མ་ཚང་བ་ཁ་སྐོང་བ་དངོས་གྲུབ་ཀྱི་དོན་གཏན་
ལ་ འབེབས་ པ། ངེས་ པ་ སྟེར་ བ། ཐེ་ ཚོམ་ སེལ་ བ། བཞིར་ བྱས་ ནས་ ཡར་
འདེབས་པར་བྱེད་པ་ལ། ལེའུ་དང་པོས་མ་ཚང་བ་ཁ་སྐོང་དུ་བྱས་ནས་བཤད།
གཉིས་པས་དངོས་གྲུབ་ཀྱི་དོན་གཏན་ལ་འབེབས་པར་བྱས་ནས་བཤད། གསུམ་
པས་ངེས་པ་སྟེར་བར་བྱས་ནས་བཤད། བཞི་པས་ཐེ་ཚོམ་སེལ་བར་བྱས་ནས་
བཤད།
ད་ལྔ་པ་མན་ཆད་དུ་ལེའུ་བརྒྱད་ཀྱིས་མ་ཚང་བ་ཁ་སྐོང་བར་བྱེད་པ་ལ།
ལེའུ་ལྔ་ པས་མ་ཚང་བ་ཁ་སྐོང་དུ་བྱས་ནས་བཤད། དྲུག་པ། བདུན་པ། བརྒྱད་
པ་རྣམས་ཀྱིས་ཀྱང་མ་ཚང་བ་ཁ་སྐོང་དུ་བྱས་ནས་བཤད་ཟིན།
ད་ལེའུ་དགུ་པ་འདིས་ཀྱང་མ་ཚང་བ་ཁ་སྐོང་དུ་བྱེད། གང་དང་གང་གི་མ་
ཚང་བ་ཁ་སྐོང་ན། ཕྱི་མའི་ལེའུ་དགུ་པ་འདི་ནས། དང་པོར་ཁ་སྦྱར་དབྱེ་བའི་
234 --310



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཐབས་ཤིག་སྟོན་པ་འདི། བརྟག་པ་དང་པོའི་ལེའུ་གཉིས་པ་དེར། མཁའ་སྤྱོད་
མའི་སྒོ་ནས་དགྲ་བསད་པའི་ལས་བསྟན་པ་ལ། ཁ་སྦྱར་མ་ཕྱེ་ན་མཐུ་མི་འབྱུང་
བས། ཁ་སྦྱར་འབྱེད་པའི་ཐབས་ཤིག་འོང་ཐང་སྟེ་མ་བྱུང་
། ཕྱི་མའི་ལེའུ་དགུ་པ་
འདིར་སྟོན་པས། བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་སྐོང་། རྣམ་
པར་དག་པ་ཞིག་སྟོན་པ་འདི། བརྟག་པ་དང་པོའི་ལེའུ་དགུ་པ་དེར་ཤེས་རབ་ལྷ་
མོ་བཅོ་ལྔའི་རྣམ་དག་རྒྱས་པར་བྱུང་བ་ལ། ཧེ་རུ་ཀ་ལྷ་དགུའི་རྣམ་པར་དག་པ་
འོང་ཐང་སྟེ་མ་བྱུང་
། ཕྱི་མའི་ལེའུ་དགུ་པ་འདིར་སྟོན་པས། བརྟག་པ་དང་པོའི་
ལེའུ་དགུ་པའི་མ་ཚང་བ་ཁ་སྐོང་བར་བྱེད། སྔགས་བཏུ་བ་ཞིག་སྟོན་པ་འདི།
ལེའུ་གཉིས་པར་སྔགས་ཀྱི་ངོ་བོ་དབྱེ་བ། ངེས་ཚིག །སྤེལ་ཚིག་རྣམས་བྱུང་བ་ལ།
སྔགས་དག་པར་བྱེད་པའི་ཡན་ལག་ཏུ་སྔགས་ཀྱི་བཏུ་བ་ཞིག་འོང་ཐང་སྟེ་མ་བྱུང་
།
ཕྱི་མའི་ལེའུ་དགུ་པ་འདིར་སྟོན་པས། ལེའུ་གཉིས་པའི་མ་ཚང་བ་ཁ་སྐོང་བར་
བྱེད།
ལེའུ་དགུ་པ་འདི་རང་ལ་ཡང་ཆོས་གཉིས་ལས། ལེའུའི་གཞུང་སྟོན། དེ་
ལ་ཆོས་གསུམ་པས། དང་པོར་ཁ་སྦྱར་དབྱེ་བ་སྟོན་པ། དེ་ནས་ཁ་སྦྱར་འབྱེད་པ་
ཡི། །དེ་ནས་ལེའུ་བརྒྱད་པ་བཤད་པའི་རྗེས་དེ་ནས། ཁ་སྦྱར་ལ་རང་བཞིན་གྱི་ཁ་
སྦྱར། བྱིན་ གྱིས་ བརླབས་ པའི་ ཁ་ སྦྱར། སྲུང་ བའི་ ཁ་ སྦྱར་ དང་ གསུམ། རང་
བཞིན་གྱི་ཁ་སྦྱར་ཟེར་ཙམ་ན། ལྟེ་བ་དང་སྙིང་ཁ་ཁ་སྦྱར། སྙིང་ཁ་དང་མགྲིན་པ་
ཁ་སྦྱར། མགྲིན་པ་དང་སྤྱི་བོ་ཁ་སྦྱར་བ་ཡིན། བྱིན་གྱིས་བརླབས་པའི་ཁ་སྦྱར་
ཟེར་ཙམ་ན། བླ་མས་དབང་གི་དུས་སུ་བཅུག་པའི་ཡེ་ཤེས་པ་ཡིན།
སྲུང་བའི་ཁ་སྦྱར་དེ་འཇིག་རྟེན་པ་རྣམས་ཀྱི་དབང་དུ་བྱས་ན། ཕོ་ལྷ་དང་
234 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དགྲ་ལྷ་ཟེར། འཇིག་རྟེན་ལས་འདས་པའི་དབང་དུ་བྱས་ན་དམ་པ་ཆོས་སྐྱོང་བའི་
སྲུང་མ་ཟེར་བ་ཡིན་པས། རང་བཞིན་གྱི་ཁ་སྦྱར་བྱིན་གྱིས་བརླབས་པའི་ཁ་སྦྱར།
སྲུང་བའི་ཁ་སྦྱར་དང་ཁ་སྦྱར་གསུམ་འབྱེད་པའི། མཚན་ཉིད་ཡང་དག་རབ་ཏུ་
བཤད། །ཁ་སྦྱར་འབྱེད་པའི་ཐབས་སམ་མཚན་ཉིད་ཡང་དག་པར་བཤད་པར་
བྱ། གང་གིས་རྣམ་པར་ཤེས་ཙམ་གྱིས། །རྟེན་གྱི་གང་ཟག་གང་གིས་མཁའ་སྤྱོད་
མའི་སྒོ་ནས་ཁ་སྦྱར་འབྱེད་པའི་ལས་འདི་རྣམ་པར་ཤེས་ནས། བསྙེན་སྒྲུབ་སྔོན་
དུ་སོང་ནས་ལས་ལ་སྦྱར་བ་ཙམ་གྱིས་ནི། སྒྲུབ་པོས་དངོས་གྲུབ་ཐོབ་འགྱུར་བ།
སྒྲུབ་པ་པོས་བསད་པའི་ལས་ཀྱི་སྒོ་ནས་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ་པར་འགྱུར། ཁ་སྦྱར་འབྱེད་པ་དེ་ཡུལ་ཇི་ལྟ་བུ་ལ་བྱེད་སྙམ་ན། བསྟན་ལ་
གནོད་པར་བྱེད་པ་དང་
། །སངས་རྒྱས་ཀྱི་བསྟན་པ་ལ་གནོད་པར་བྱེད་པ་དང་
།
བླ་མ་སངས་རྒྱུས་འཇིག་པ་ནི། །བླ་མའི་སྐུ་གཟུགས་འཇིག་པ་དང་མཆོད་རྟེན་
དང་ལྷ་ཁང་ལ་སོགས་པ་སངས་རྒྱས་ཀྱི་སྐུ་གཟུགས་འཇིག་པའི་སྒྲུབ་བྱ་གང་ཟག་
དེ་རྣམས་ཡིན།
དེ་ལྟར་ཡང་གུར་ལེའུ་བཅོ་ལྔ་པ་ནས། གང་གིས་དཀོན་མཆོག་གསོད་
བྱེད་ཅིང་། །གང་གིས་སེམས་ཅན་རྣམས་གསད་བྱས། །འདི་ནི་སྡིག་ཅན་ཡིན་པ
།མནར་མེད་ལྟུང་བའི་བདག་ཉིད་ཅན། །ཞེས་གསུངས། བླ་མ་དང་ཐུབ་པ་
མདུན་གྱི་ནམ་མཁའ་ལ་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ།
ཀྱེའི་རྡོ་རྗེ་ལྷ་དགུ། བླ་མ་དང་བཅས་པ་མདུན་གྱི་ནམ་མཁར་སྤྱན་དྲངས་ནས།
སྒྲུབ་བྱ་སྡིག་ཅན་འདིས་སྡིག་པ་མི་དགེ་བ་སྣ་ཚོགས་བྱས་པས། ངན་སོང་གསུམ་
དུ་ འགྲོ་བ་ལས། ཀུན་གཞིའི་རྣམ་ པར་ཤེས་ པ་ གཤེགས་ནས། འོག་མིན་ གྱི་
234 -312



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གནས་སུ་གཤེགས་སུ་གསོལ་བའི་ལས་ཤིག་ཞུ་བྱས་པས། དེ་རྣམས་ཀྱིས་རྗེས་
གནང་བྱིན་པར་བསམ་ཞིང་
།
སྙིང་རྗེས་བསད་པར་བྱ་བ་ཉིད། །སྙིང་རྗེ་ཆེན་པོས་ཀུན་ནས་བསླང་ནས།
དེ་བཞིན་དུ་བསད་པར་བྱ་བ་ཉིད། ཧེ་རུ་ཀ་མཉམ་རྣལ་འབྱོར་གྱིས། །ཧེ་རུ་ཀ་
དང་མཉམ་པ་ལྷ་མོ་མཁའ་སྤྱོད་མའི་སྐུར་བསྒོམ་པའི་རྣལ་འབྱོར་པ་གང་ཟག་
ཞིག་གིས་ཉམས་སུ་ལེན་པར་བྱེད་པ་ལ། སྔོན་འགྲོ་དང་དངོས་གཞི་རྗེས་གསུམ་
ལས། སྔོན་འགྲོ་ལ། ལྷ་མོ་མཁའ་སྤྱོད་མ་ བླ་མ་དང་བཅས་པ་མདུན་གྱི་ནམ་
མཁར་སྤྱན་དྲངས། བདུན་པོ་རྣམ་པར་དག་པ་བྱེད། ཚད་མེད་པ་བཞི་བསྒོམ།
དངོས་གཞི་ལ་བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམ། སྟོང་ཉིད་
ཀྱི་ངང་ལས་གདན་པདྨ་དང་ཉི་མ་རོའི་གདན་གྱི་སྟེང་དུ་ཡི་གེ་ཨོ་ཞིག་ཏུ་ས་བོན་
བསྡུ། གཟུགས་ རྫོགས་པ་མཁའ་སྤྱོད་མ་ནག་མོ་ཞལ་གཅིག་ཕྱག་གཉིས་མ།
ཕྱག་མཚན་རྒྱན་ཆ་ལུགས་དང་བཅས་པའི་སྐུར་གཟུགས་རྫོགས། ཡི་གེ་འགོད་
པ། སྤྱི་བོར་ཨོཾ། མགྲིན་པར་ཨཱཿ སྙིང་ཁར་ཧཱུྃ་དུ་འགོད། རྗེས་ལ་རང་འདྲ་བའི་
ཡེ་ཤེས་དཔའ་སྤྱན་དྲངས། གཉིས་སུ་མེད་པར་བསྲེ་བར་བྱེད། དབང་བསྐུར་
དབུ་རྒྱན་སངས་རྒྱས་སྣང་བ་མཐའ་ཡས་ཀྱིས་དབུ་བརྒྱན་པར་བསམས་ནས།
ཐུགས་ཀར་ཉི་མའི་དཀྱིལ་འཁོར་གྱི་སྟེང་དུ་ས་བོན་ཨོཾ་གི་མཐའ་མ། ཨོ་གྲུསྭཱ་ཧཱ་
བྱ་བ་ལ་སོགས་པའི་སྔགས་ཀྱིས་བསྐོར་བ་ལ་དམིགས་ནས་བཟླས་པ་བྱེད།
ནང་གི་མ་རུངས་སེམས་ཀྱིས་ནི། །ནང་གི་མ་རུངས་པའི་སེམས་འགྲུབ་
བམ་མི་འགྲུབ་བམ་སྙམ་པའི་ཐེ་ཚོམ་ཟ་བ་མེད་པར་འགྲུབ་ངེས་སྙམ་པའི་ཡིད་
གཉིས་མེད་པའི་སེམས་ཀྱིས་ནི། འདི་ནི་བསྒོམས་པ་ཙམ་གྱིས་ནི། །ཨོཾ་གྷཱསཱ་ཧཱ་
234 313



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
བྱ་བའི་སྔགས་ལ་ཁྲི་ཕྲག་གཅིག་བཟླས་ནས། ལས་ལ་སྦྱར་ཞིང་བསྒོམས་པ་ཙམ་
གྱིས་ནི། སངས་རྒྱས་ཉིད་ ཀྱང་ ངེས་ པར་ འཇིག །ཡང་ དག་ པར་ རྫོགས་ པའི་
སངས་རྒྱས་རྣམས་ཀྱང་འཇིག་པར་བྱེད་ན། གཞན་ལྟ་སྨོས་ཀྱང་ཅི་དགོས། ཇི་
ལྟར་ཕྱུགས་ཀྱི་གཟུགས་མཐོང་ནས། །ཕྱུགས་བྱ་བ་འདི་རྒྱ་གར་གྱི་སྐད་དུ་པ་ཤུ་
བྱ་བའི་སྒྲ་ལ་དྲངས་ན་ཕྱུགས་ལ་འགྲོ། སྡིག་པོ་ཆེའི་གཟུགས་ལ་འགྲོ། འདིར་སྒྲ་
མཐུན་ཞུགས་པས། སྡིག་པོ་ཆེ་ལ་འགྲོ་བས་སྡིག་པོ་ཆེའི་གཟུགས་དེ་མཐོང་ནས།
རང་གི་སྙིང་ཁ་ནས་ལྕགས་ཀྱུ་དང་ཞགས་པ་ཐོགས་པ་དཔག་ཏུ་མེད་པ་སྤྲོས།
སྒྲུབ་བྱ་སྡིག་ཅན་དེ་མདུན་གྱི་ནམ་མཁའ་ལ་ཚུར་བཀུག་ནས་འོང་བའི་དུས་སུ།
ཁྲག་ནི་སྐྱུག་པ་ཉིད་དང་ཡང་
། ཁ་ནས་ཁྲག་ཏུ་སྐྱུག་པར་བྱེད་པ་ཉིད་དང་ཡང་
འདར་ཞིང་མགོ་སྐྱེས་གྲོལ་བ་དང་
། །ལུས་འདར་ཞིང་མགོ་སྐྱེས་སྒྲ་གྲོལ་བ་དང་
།
ཁ་ནི་འོག་ཏུ་རྣམ་པར་བསྒོམ། །སྤྱི་གཙུག་ལིང་ལིང་བྱུང་བར་བསམ། དེ་ཡི་ལམ་
དུ་ཁབ་ནི་མེའི། །བཤང་ལམ་དུ་མེ་ཁབ་ཙམ་ཞིག་བསམ། གཟུགས་ཅན་འཇུག་
པར་བསམས་ནས་ནི། །གཟུགས་ཅན་སྒྲུབ་བྱའི་ལུས་ལ་འཇུག་པར་བསམས་ཏེ།
སྙིང་ཁར་བྱིན་ཟའི་ས་བོན་ཉིད། །དེའི་སྙིང་ཁར་བྱིན་ཟའི་ས་བོན་རེ་ཞིག་བསྒོམ་
པ་དང་བསྲེས་ནས། དམིགས་ནས་སྐད་ཅིག་བསད་པར་བྱེད། །རང་བཞིན་གྱི་ཁ་
སྦྱར་ཕྱེ། བླ་མས་དབང་གི་དུས་སུ་བཅུག་པའི་ཡེ་ཤེས་དེ་གཤེགས་ནས། སྲུང་
མའི་ཁ་སྦྱར་དང་བྲལ་ནས། སྐད་ཅིག་དེ་ཉིད་ལ་བསད་པར་བྱེད་པ་ལུས་དང་
སེམས་དབྲལ་བར་བྱ། བསྒྲུབ་བྱའི་ལྟེ་བའི་རྩ་བ་ལ། །བརྟུལ་ཞུགས་ ཅན་ གྱི་
ལག་པས་གདོན། །བསྒྲུབ་བྱ་དེའི་ལྟེ་བ་ན་སེམས་ཀྱི་ངོ་བོ་ཡི་གེ་ཨ་ཡོད། སྙིང་ཁ་
ན་སེམས་ཀྱི་ངོ་བོ་ཡི་གེ་ཨ་ཡོད་པ་དང་གཉིས་པོ་དེ། རང་ཐ་མལ་གྱི་ལུས་ངག་
234 -314



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཡིད་གསུམ་བརྟུལ་ནས་ཡི་དམ་ལྷའི་ང་རྒྱལ་དུ་ཞུགས་པ་ཅན་གྱི་ལག་པས།
སེམས་ཀྱི་ངོ་བོ་ཨ་གཉིས་པོ་བཏོན་ནས། བཅོམ་ལྡན་འདས་དཔལ་ཀྱེའི་རྡོ་རྗེའི་
ཐུགས་ཀར་འཕངས།
དེ་ལྟར་ཡང་གུར་ལེའུ་བཅོ་ལྔ་པ་ནས། རྡོ་རྗེའི་དཀྱིལ་འཁོར་དུ་དོར་བྱ། །
ཞེས་ གསུངས། རྒྱུད་འདི་ལ་ནི་བསྲེག་ བླུགས་མེད། མཁའ་སྤྱོད་མའི་ སྒོ་ནས་
བསྙེན་སྒྲུབ་ལས་སྦྱོར་གྱི་སྐབས་འདི་ལ་ནི། བསྲེག་བླུགས་ཕྲིན་ལས་བཞིའི་སྦྱིན་
བསྲེག་བྱེད་མི་དགོས། ཕྱག་རྒྱ་བཅིང་དང་བྱ་བའང་མེད། །ཕྱག་རྒྱ་བཅིང་བ་དང་
ཕུར་པ་གདབ་པ་དང་ཐུན་བརྡེག་པ་ལ་སོགས་པའི་བྱ་བའང་མེད། རྒྱུད་ཆེན་
བཀླགས་པས་འགྲུབ་པ་ཉིད། །རྒྱུད་ཆེན་བསྙེན་སྒྲུབ་སྔོན་དུ་སོང་ནས་ལས་ལ་
སྦྱར་བ་ཙམ་གྱིས་འགྲུབ།
གང་གིས་འགྲུབ། བསམ་གཏན་ཙམ་གྱིས་འགྲུབ་པར་འགྱུར། །བསམ་
གཏན་ཏིང་ངེ་འཛིན་གྱིས་བསམ་པ་ཙམ་གྱིས་ལས་འདི་རྣམས་འགྲུབ་པར་འགྱུར།
ད་རྣམ་པར་དག་པ་སྟོན་པ། རྟོག་མེད་དངོས་གྲུབ་སྦྱིན་པ་པོ། །རྣམ་པར་རྟོག་པ་
མེད་པར་བསྒོམ་པས། དངོས་གྲུབ་ཕྱག་རྒྱ་ཆེན་པོ་མཆོག་གི་དངོས་གྲུབ་སྦྱིན་པ
པོ། སྲིད་པ་སྦྱོང་བ་ཉམས་དགའ་བ། །སྲིད་པ་འཁོར་བ་ཡིན། སྦྱོང་བ་ཕྱི་སྣོད་ཀྱི་
འཇིག་རྟེན་གཞལ་ཡས་ཁང་
། ནང་བཅུད་ཀྱི་སེམས་ཅན་ལྷ་དང་ལྷ་མོར་བསྒོམས་
པས་ཐ་མལ་ གྱི་ཉོན་མོངས་ པ་དང་རྣམ་རྟོག་ཐམས་ཅད་སྦྱོང་བར་བྱེད་པས་
ཉམས་དགའ་བ། གསང་བ་མཆོག་ནི་བཤད་བྱ་ཡིན། །ཐེག་པ་འོག་མ་རྣམས་ལ་
གསང་བར་འོས་པའི་ཕྱིར་ན། གསང་བ་མཆོག་ནི་སྟོན་པ་ངས་བཤད་ཀྱིས། ཉོན་
ཅིག་ལྷ་མོ་བཞིན་བཟང་མ། །ཞེས་ཡུམ་ལ་བོས་པ་ཡིན།
234 ---315



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རིན་ཆེན་གཟི་བརྗིད་འབར་བ་ཡི། །ཡིད་བཞིན་གྱི་ནོར་བུ་རིན་པོ་ཆེའི་
གཟི་བརྗིད་འོད་འབར་བ་དེ། ཕྲེང་བ་འཁྲུགས་པ་ལྷ་མོ་ལྟོས། །ཡིད་བཞིན་ནོར་
བུ་རིན་པོ་ཆེ་དེ་གཟི་བརྗིད་རབ་ཏུ་འབར་བ་ཡིན་པ་ལ། མ་ཕུག་པས་ནི་ནོར་
བྲལ་འགྱུར། །ཡིད་བཞིན་གྱི་ནོར་བུ་རིན་པོ་ཆེ་ལ་དམིག་མ་ཕུག་ན་འོད་མི་
འབྱུང་། འོད་མ་བྱུང་ཙ་ན་དགོས་འདོད་མི་འབྱུང་བས་ནོར་དང་བྲལ་བར་འགྱུར།
ཕུག་པས་དགའ་བ་སྦྱིན་པ་པོ། །དམིག་ཕུག་ཙམ་ན་འོད་འབྱུང་
། དེ་ལ་དགོས་
འདོད་འབྱུང་བས་དགའ་བ་སྦྱིན་པ་པོ། དེ་ལྟར་འཁོར་བར་འདོད་པ་ཡི། །དཔེ་དེ་
ལྟར་འཁོར་བའི་འདོད་པའི། ཡོན་ཏན་ལྔ་ལྡན་རིན་ཆེན་ཉིད། །འདོད་པའི་ཡོན་
ཏན་ལྔ་པོ་དེ་རིན་པོ་ཆེ་ཉིད་དང་འདྲ། མ་དག་པས་ནི་དུག་ཏུ་འགྲོ། །རིན་པོ་ཆེ་མ་
ཕུག་ན་འོད་དང་དགོས་འདོད་མི་འབྱུང་བ། དཔེ་དེ་བཞིན་དུ་འདོད་པའི་ཡོན་ཏན་
ལྔ་པོ་འདི་བརྟེན་མ་ལེགས་ན་འཁོར་བར་སླར་འཆིང་བས་དུག་ཏུ་འགྲོ། དག་
པས་བདུད་རྩི་ལྟ་བུར་འགྱུར། །རིན་པོ་ཆེ་དམིགས་ཕུག་ན་འོད་དང་དགོས་འདོད་
འབྱུང་བ་བཞིན་དུ། འདོད་པའི་ཡོན་ཏན་ལྔ་བརྟེན་ལེགས་ན་འདོད་ཡོན་ལྔ་ཡེ་
ཤེས་ལྔར་ཤར་ནས་མྱ་ངན་ལས་འདས་པ་ཐོབ། བརྟེན་ལུགས་ཇི་ལྟར་དུ་བརྟེན་
ན། འཁོར་བའི་རྣམ་པར་ཧེ་རུ་ཀ །འཁོར་བའི་རྣམ་པ་ཕྱི་སྣོད་ཀྱི་འཇིག་རྟེན་
གཞལ་ཡས་ཁང་། ནང་བཅུད་ཀྱི་སེམས་ཅན་ཧེ་རུ་ཀ་ལྷ་དང་ལྷ་མོར་བསྒོམས་
པས། འགྲོ་བ་ སྒྲོལ་བའི་ གཙོ་བོ་ཉིད། འཁོར་བ་རྣམ་རྟོག་ གི་ ཆོས་ ཉིད་ ལྷར་
བསྒོམས་པས། འགྲོ་བ་ཐམས་ཅད་འཁོར་བ་ལས་སྒྲོལ་བའི་གཙོ་བོ་ཉིད། གང་
གིས་གཟུགས་ཀྱིས་བསྒྱུར་བ་ཉིད། །འཁོར་བའི་རྣམ་རྟོག་རྣམས་ལྷའི་གཟུགས་
སུ་བསྒྱུར་བ་ཉིད་ནི།
234 -316



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དེ་ནི་ང་ཡིས་སྨྲ་ཡིས་ཉོན། །འཁོར་བ་ལྷར་བསྒྱུར་བར་བྱེད་པའི་ཐབས་
དེ་ནི། སྟོན་པ་ངས་སྨྲ་བའམ་བཤད་ཀྱིས་ཉོན། སྙིང་རྗེའི་སྤྱན་ནི་དམར་པོ་སྟེ། །
བཅོམ་ལྡན་འདས་དཔལ་ཀྱེའི་རྡོ་རྗེ་དེས་བསྐལ་པ་གྲངས་མེད་གསུམ་དུ་སྙིང་རྗེ་
ཚད་མེད་བསྒོམས་པས། སངས་རྒྱས་པའི་དུས་སུ་སྤྱན་རྩ་དམར་པོར་བྱུང་
། དེ་
ཀུན་རྫོབ་ལྷ་སོ་སོའི་རྣམ་པར་དག་པ་ཡིན། དོན་དམ་དུ་ཆོས་ཀྱི་དབྱིངས་བདེ་
སྟོང་དབྱེར་མེད་དུ་རྣམ་པར་དག །བསྡུ་བའི་དངོས་པོ་བཞི་ཡིས་ནི། །བསྡུ་བའི་
དངོས་ པོ་ བཞི་པོ། ཞབས་ནི་རྣམ་པ་བཞི་ ཞེས་ བརྗོད། །ཞབས་བཞིར་ དག །
ཞལ་བརྒྱད་རྣམ་པར་ཐར་པ་བརྒྱད། །ཞལ་བརྒྱད་དུ་བྱུང་བས་རྣམ་པར་ཐར་པ་
བརྒྱུད་རྣམ་པར་དག །ཕྱག་ནི་སྟོང་པ་བཅུ་དྲུག་ཉིད། ཕྱག་བཅུ་དྲུག་ཏུ་བྱུང་བས་
སྟོང་པ་ཉིད་བཅུ་དྲུག་རྣམ་པར་དག །གུག་སྐྱེད་ཀྱིས་ནི་སངས་རྒྱས་ལྔ། །གུག་
སྐྱེད་རུས་པའི་རྒྱན་ཆ་ལྔ་སངས་རྒྱས་རིགས་ལྔར་དག །གདུག་པ་འདུལ་ཕྱིར་ཁྲོ་
བོར་བཤད། །གདུལ་བྱ་གདུག་པ་ཅན་འདུལ་བའི་ཕྱིར་རང་ཉིད་ཁྲོ་བོའི་སྐུར་
སྤྲུལ་པ་ཡིན་ཏེ།
གུར་ལེའུ་དང་པོ་ནས། ཞི་བས་ཕན་པར་མི་འགྱུར་བར། །རང་ཉིད་ཁྲོ་
བོའི་སྐུ་རུ་བསྟན། ཞེས་གསུངས། ཤ་ནི་སུཀྐ་སཱི་རུ་བྱས། །རང་གི་ཤ་རྣམ་པར་
དག་པ་ལྷ་མོ་པུཀྐ་སཱི་ཡིན། པུཀྐ་སཱི་ཡང་བདེ་སྟོང་དུ་རྣམ་པར་དག་པར་བསྒོམ།
དེ་བཞིན་དུ་གཞན་ཀུན་ལ་ཡང་སྦྱོར། དེ་བཞིན་ཁྲག་ནི་རི་ཁྲོད་མ། །གདོལ་པ་མོ་
ནི་ཁུ་བར་བརྗོད། །གཡུང་མོ་རྐང་དང་ཚིལ་བུ་དག །པགས་པ་བྱང་ཆུབ་ཡན་
ལག་བདུན། །ལུས་ཀྱི་སྐྱེ་རིམ་པ་བདུན་བྱང་ཆུབ་ཀྱི་ཡན་ལག་བདུན་གྱིས་དག །
རུས་པ་བདེན་པ་བཞི་པོ་ཉིད། །རུས་པ་བཞི་འཕགས་པའི་བདེན་པ་བཞིར་དག །
234-317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་སྔགས་བཏུ་བ་སྟོན་པ། བདག་མེད་མས་གསོལ་པ། སྔགས་བཏུ་བ་ནི་
ཇི་ལྟར་འགྱུར། །སྔགས་དག་པར་བྱེད་པའི་ཡན་ལག་ཏུ་སྔགས་ཀྱི་བཏུ་བ་ནི་ཇི་
ལྟར་དུ་བྱེད་པར་འགྱུར། གང་གིས་སྔགས་ཀྱི་སྐྱེ་བོ་ཡིས། །རྟེན་གྱི་གང་ཟག་གང་
གིས་སྔགས་བཏུ་བར་བྱེད་པའི་སྐྱེ་བོ་དེ་ཡིས། ལས་ཀྱི་དངོས་གྲུབ་འགྱུར་བ་ཉིད། །
ལྷ་མོ་བདུན་ལ་སོགས་པའི་ལས་རྣམས་ཀྱི་དངོས་གྲུབ་ཐོབ་པར་འགྱུར་བ་ཉིད་ནི།
བདེ་ བ་ ཆེན་པོས་བཤད་དུ་གསོལ། །བྱས་ནས་དྲིས་པས། ལན། བཅོམ་ ལྡན་
འདས་རྡོ་རྗེ་ཆེན་པོ་སྙིང་པོ་གཟི་བརྗིད་ཆེན་པོས་བཀའ་སྩལ་པ། སྔགས་ནི་ཁྱོད་
ལ་ངས་བཤད་ཀྱིས། །སྔགས་དག་པར་བྱེད་པའི་ཡན་ལག་ཏུ་སྔགས་ཀྱི་བཏུ་བ་
འདི་ཁྱོད་ལ་སྟོན་པ་ངས་བཤད་ཀྱིས། ལྷ་མོ་ཤེས་རབ་ཆེན་མོ་ཉོན། །ལྷ་མོ་ཞེས་
བོས་ནས། ཤེས་རབ་ཆེན་མོ་ཉོན་ཉན་པར་རྣ་བ་གཏད་པར་བསྐུལ་བ་ཡིན།
ད་སྔགས་བཏུ་བ་དངོས་སྟོན་པ་ལ། སྡེ་ཚན་ལ་བཏུ་བ། དྲིའུ་དམིག་ལ་
བཏུ་བ། རྫ་ རྔ་ ལ་བཏུ་བ་རྣམས་ལས། འདིར་སྡེ་ཚན་ལས་བཏུ་བ་ཡིན་པས།
དང་པོར་མཁའ་འགྲོ་མ་བདུན་གྱི་ལས་བདུན་བསྒྲུབ་པའི་སྔགས་བཏུ་བ་སྟོན་པ།
དང་པོར་རྣམ་པར་སྣང་མཛད་སྦྱིན། །རྣམ་པར་སྣང་མཛད་བསྐྱེད་པའི་ས་བོན་ཨོཾ་
ཡིན་པས། མགོ་བོར་ཨོཾ་ཞིག་བཏུས། དབུས་མ་རྣམས་ཀྱི་བཞི་པ་ལ། །སྡེ་ཚན་
དབུས་མ་རྣམས་ཀྱི་བཞི་པ་ནས་ཡི་གེ་ཧ་ཞིག་བཏུས། པུཀྐ་སཱིས་བརྒྱན་སྟོང་པས་
མནན། །པུཀྐ་སཱི་བསྐྱེད་པའི་ས་བོན་ཨུ་ཡིན་པས་ཨུས་ཞབས་ཀྱུ་བྱས་པས་ཧུ་རུ་
སོང་། སྟོང་པས་མནན་པ་ཟླ་ཚེས་ཐིག་ལེ་བྱས་པས་ཧཱུྃ་དུ་གྱུར། མདོག་དཀར་
མཐར་ནི་སྭཱ་ཧཱ་སྦྱར
། །མདོག་དཀར་ཧཱུཾ་ཁ་དོག་དཀར་པོ་ཞིག་བཏུས། སྭཱ་ཧཱ་སྦྱར་
བས། ཨོ་ཧཱུྃ་སྭཱ་ཧཱ། འདི་ནི་བཟླས་པ་འབུམ་གྱིས་ནི། །བསྙེན་པ་ལ་འབུམ། སྒྲུབ་
234 -318



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
པ་ལ་ཁྲི་བསྐྱལ་ནས་ལས་ལ་སྦྱར་ན། འགྲོ་བ་རྟག་ཏུ་རེངས་པར་བྱེད། །མིའི་
འགྲོ་བ་ལ་སོགས་པ་རེངས་པར་བྱེད་པའི་སྔགས་ཤིག་བཏུས།
དང་པོར་ཡིག་འབྲུའི་བདག་པོ་བཞག །མགོ་བོར་ ཨོ་ ཞིག་བཏུས། དེ་
རྗེས་མཁའ་སྤྱོད་མ་དེ་ནས། །ལྷ་མོ་མཁའ་སྤྱོད་ལ་བསྐྱེད་པའི་ས་བོན་ཨོཾ་ཡིན་
པས། ཨོཾ་ཞིག་བཏུས། མཐར་ནི་སྭཱ་ཧཱ་སྦྱར་བྱས་ནས། །མཐར་སྭཱ་ཧཱ་བཞག་པས།
ཨོཾ་ཨོཾ་སྭཱ་ཧཱ། སངས་རྒྱས་རྣམས་ཀྱང་དབང་དུ་བྱེད། ཡང་དག་པར་རྫོགས་པའི་
སངས་རྒྱས་རྣམས་ཀྱང་དབང་དུ་བྱེད་ན། གཞན་ལྟ་ཅི་སྨོས། རིག་བྱེད་རྣམས་ཀྱི་
དང་པོ་སྦྱིན། །མགོ་བོར་ཨོ་ཞིག་བཏུས། དང་པོ་ཡི་ནི་གཉིས་པ་ལ། །སྡེ་ཚན་དང་
པོའི་ གཉིས་ པ་ ལས། ཡི་གེ་ ཁ་ཅིག་བཏུས། སྟོང་བཅས་མཐར་ནི་ སྭཱ་ཧཱ སྦྱར། །
སྟོང་བཅས་ཟླ་ཚེས་ཐིག་ལེ་སྟོང་དུ་བཞག་པས་ཁོ་དུ་སོང་།
མཐར་སྭཱ་ཧཱ་སྦྱར་བས། ཨོཾ་ཁཾ་སྭཱ་ཧཱ། སངས་རྒྱས་ཀྱང་བསྐྱོད་ཤེས་རབ་
ཅན། །སངས་རྒྱས་རྣམས་ཀྱང་བསྐྱོད་པར་བྱེད་ན། ཤེས་རབ་ཅན་ཡུམ་ལ་བོས་
པ་ཡིན། དང་པོར་རྣམ་པར་སྣང་མཛད་སྦྱིན། །རྣམ་པར་སྣང་མཛད་བསྐྱེད་པའི་
ས་བོན་ཨོཾ་ཡིན་པས། མགོ་བོ་ཨོཾ་ཞིག་བཏུས། གཉིས་པ་ཡི་ནི་གསུམ་པ་ལ། །སྡེ་
ཚན་གཉིས་པའི་གསུམ་པ་ནས། ཡི་གེ་ཛ་ཞིག་བཏུས། ར་དང་ལྡན་ཞིང་ཆུ་མས་
བརྒྱན། །ར་བཏགས་བྱས་པས་ཛ་བྱ་བར་སོང་། ཆུའི་རྣལ་འབྱོར་མ་བསྐྱེད་པའི་
ས་བོན་ཨི་ཡིན་པས། ཨིས་གུ་གུ་བྱས་པས་ཕྲི་བྱ་བར་སོང་། སྟོང་བཅས་སྭཱ་ཧཱ་
ཡང་དག་ལྡན། །སྟོང་བཅས་ཟླ་ཚེས་ཐིག་ལེ་སྟེང་དུ་བྱས་པས་དྲི་རུ་སོང་
། མཐར་
སྭཱ་ཧཱ་སྦྱར་བ། ཨོ་ཛཾ་སྭཱ་ཧཱ། མི་རྣམས་ཐམས་ཅད་སྡང་བར་བྱེད། །མི་རྣམས་སྡང་
བ་དང་འབྱེད་པར་བྱེད་པའི་སྔགས་ཤིག་བཏུས།
234 -319



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
དང་པོར་ཡིག་འབྲུའི་དབང་ཕྱུག་བཞག །མགོ་བོར་ཨོ་ཞིག་བཏུས། ལྔ་
པ་ཉིད་ཀྱི་གསུམ་པ་ལ། སྡེ་ཚན་ལྔ་པའི་གསུམ་པ་ནས། ཡི་གེ་བ་ཞིག་བཏུས།
སྟོང་པ
པ་མཁའ་འགྲོ་མ་དང་ལྡན། །སྟོང་པ་ཟླ་ཚེས་ཐིག་ལེ་བྱས་པས་བོ་དུ་སོང་
།
མཁའ་འགྲོ་མ་བསྐྱེད་པའི་ས་བོན་ཨུ་ཡིན་པས། ཨུས་ཞབས་ཀྱུ་བྱས་པས་བུ་དུ་
སོང་། མཐར་ནི་སྭཱ་ཧཱ་མངོན་སྤྱོད་ཆེ། །མཐར་སྭཱ་ཧཱ་བཞག་པས། ཨོཾ་བུ་སྭཱ་ཧཱ། བྱ་
བ་དེས་མངོན་སྤྱོད་ཀྱི་ལས་འགྲུབ་པ་ཡིན། ཡང་ནི་ཡིག་འབྲུའི་ཐུ་བོ་སྦྱིན། མགོ་
བོར་ཨོ་ཞིག་སྦྱིན། ཧཱུྃ་ནི་ཁྲག་དང་འདྲ་བ་ཡི། །ཧཱུཾ་ཁ་དོག་དམར་པོ་ཞིག་བཏུས།
མཐར་ནི་སྭཱ་ཧཱ་ཐིག་ལེ་མཆོག །མཐར་སྭཱ་ཧཱ་བཞག་པས། ཨོ་ཧཱུྃ་སྭཱ་ཧཱ། བྱ་བའི་
སྔགས་འདིས་ཐིག་ལེ་མཆོག་མའམ། དགའ་བཟང་མ་སོགས་རྟག་ཏུ་འགུགས། །
དགའ་བཟང་མ་ལ་སོགས་པ་དགུག་པར་བྱེད་པའི་སྔགས་ཤིག་བཏུས། གཏི་མུག་
རིགས་ནི་དང་པོར་སྦྱིན། །མགོ་བོར་ཨོ་ཞིག་བཏུས། གྷཱཝནི་ཡང་དག་རབ་ཏུ་སྦྱར། །
དེའི་རྩར་གྲུབཞག །མཐར་ནི་ སྭཱ་ཧཱ་སྦྱར་བྱས་པས། ཨོ་བྷུསྭཱ་ཧཱ། བྱ་བས་ནི།
ལྷ་དང་མི་རྣམས་གསོད་པར་བྱེད། ལྷ་དང་མིའི་འགྲོ་བ་ལུས་སེམས་ཕྲལ་བར་
བྱེད་པའི་སྔགས་ཤིག་བཏུས་པ་ཡིན།
ད་ཀུ་རུ་ཀུལླེའི་སྔགས་བཏུ་བ་སྟོན་པ། དང་པོར་རྣམ་པར་སྣང་མཛད་
བཞག །རྣམ་པར་སྣང་མཛད་བསྐྱེད་པའི་ས་བོན་ཨོཾ་ཡིན་པས། མགོ་བོར་ཨོ་
ཞིག་བཏུས། དང་པོ་ཉིད་ཀྱི་དང་པོ་ལ། སྡེ་ཚན་དང་པོའི་དང་པོ་ནས། ཡི་གེ་ཀ་
ཞིག་བཏུས། རྡོ་རྗེ་མཁའ་འགྲོ་མ་དང་སྦྱར། །རྡོ་རྗེ་མཁའ་འགྲོ་མ་བསྐྱེད་པའི་ས་
བོན་ཨུ་ཡིན་པས། ཨུས་ ཞབས་ཀྱུ་བྱས་པས་ཀུ་རུ་སོང་། མཐར་ གནས་ པ་ཡི་
གཉིས་ པ་ལ། །སྡེ་ཚན་མཐར་གནས་པའི་གཉིས་པ་ནས་ ར་ཞིག་བཏུས། རྡོ་རྗེ་
234 -320



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
མཁའ་འགྲོ་མ་དང་ལྡན། །རྡོ་རྗེ་མཁའ་འགྲོ་མ་བསྐྱེད་པའི་ས་བོན་ཨུ་ཡིན། དེས་
ཞབས་ཀྱུ་བྱས་པས་རུ་རུ་སོང་།
ཡང་ན་དང་པོའི་རྩེ་མོ་ལ། །སྡེ་ཚན་དང་པོའི་དང་པོ་ནས། ཡི་གེ་ཀ་ཞིག་
བཏུས། རྡོ་རྗེ་མཁའ་འགྲོ་མ་དང་ལྡན། །རྡོ་རྗེ་མཁའ་འགྲོ་མ་བསྐྱེད་པའི་ས་བོན་
ཨུ་ཡིན་པས། ཨུས་ཞབས་ཀྱུ་བྱས་པས་ཀུ་རུ་སོང་། མཐར་གནས་པ་ཡི་གསུམ་
པ་ལ། །སྡེ་ཚན་མཐར་གནས་པའི་གསུམ་པ་ནས། ལ་ཞིག་བཏུས། ཡང་ནི་དེ་
ཉིད་ཡང་དག་གནས། །ཡང་ལ་ཞིག་བཏུས་པས་ལ་ཉི་བརྩེགས་སུ་གྱུར། སྟེང་དུ་
ཆོམ་རྐུན་མ་ཡིས་བརྒྱན། །ལྷ་མོ་ཆོམ་རྐུན་མ་བསྐྱེད་པའི་ས་བོན་ཨེ་ཡིན། ཨེ་
དེས་འགྲེང་བུ་བྱས་ནས་ལྕེ་རུ་སོང་། དེ་རྗེས་ཧཱིཝཡི་རྣམ་པར་སྦྱར། །མཐར་ཡང་
སྭཱ་ཧཱ་མངོན་སྤྱོད་ཉིད། །ཧཱིདང་སཱ་ཧྭ་མཐར་བཞག་པས། ཨོ་ཀུ་རུ་ཀུལླེ་ཧཱིཝསྭཱ་ཧཱ།
ཀུ་རུ་ཀུ་ལླེའི་སྔགས་སོ། །
ད་ཞལ་བརྒྱད་ཕྱག་བཅུ་དྲུག་པའི་སྔགས་བཏུ་བ་སྟོན་པ། ཨོཾ་ནི་དང་པོའི་
བཞི་པ་ཡི། །མགོ་བོར་ ཨོ་ཞིག་བཏུས། བཞི་པའི་གསུམ་པ་ཆོམ་རྐུན་མ་ཡིས་
བརྒྱན། སྡེ་ཚན་བཞི་པའི་ གསུམ་པ་ནས། ཡི་གེ་ད་ཞིག་བཏུས། དེ་ རྗེས་ཆོམ་
རྐུན་མ་ཡིས་བརྒྱན། །ཆོམ་རྐུན་མ་བསྐྱེད་པའི་ས་བོན་ཨེ་ཡིན་པས། དེས་འགྲེང་
བུ་བྱས་པས་དེ་རུ་སོང་། མཐར་གནས་པ་ཡི་བཞི་པ་ལ། །སྡེ་ཚན་མཐར་གནས་
པའི་བཞི་པ་ནས། ཝ་ཞིག་བཏུས། པི་ཙུ་བཛྲ་སྦྱར་བ་དང་
། །དེའི་རྩར་པི་ཙུ་བཛྲ་
སྦྱར་ ནས། ཨུཧྥ་རྣམས་ ཀྱི་བཞི་པ་ལ། །སྡེ་ཚན་ཨུཤྩའི་བཞི་པ་ནས་ ཧ་ ཞིག་
བཏུས། པུཀྐ་སཱི་ཡིས་རྣམ་པར་བརྒྱན། །པུཀྐ་ སཱི་བསྐྱེད་པའི་ ས་བོན་ཨུ་ ཡིན།
དེས་ཞབས་ཀྱུ་བྱས་པས་གུ་རུ་སོང་། སྟོང་པས་མནན་པ་སུམ་འགྱུར་ཉིད། །སྟོང་
234 -321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
པས་མནན་པ། ཟླ་ཚེས་ཐིག་ལེ་བྱས་པས་ཧཱུྃ་དུ་སོང་། སུམ་འགྱུར་ཧཱུྃ་རིང་པོ་
གསུམ་དུ་འགྱུར། ལྔ་པ་ཡི་ནི་གཉིས་པ་དང་
། །སྡེ་ཚན་ལྔ་པའི་གཉིས་པ་ནས།
ཕ་ཞིག་བཏུས། གསུམ་པའི་དང་པོ་མཐར་སྭཱ་ཧཱ། སྡེ་ཚན་གསུམ་པའི་དང་པོ་ནས་
ཏ་ལོག་ཞིག་བཏུས་པས་ཕཊ་བྱ་བ་འགྲོ། མཐར་སྭཱ་ཧཱ་བཞག་པས། ཨོ་དེ་ཝ་པི་ཙུ་
བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཀྱེ་ཡི་རྡོ་རྗེ་སྙིང་པོའོ། །
ད་ཞལ་གསུམ་ཕྱག་བཞི་པའི་སྔགས་བཏུ་བ། སྣང་མཛད་དང་པོར་ཛྭ་ལ་
གཉིས། །རྣམ་པར་སྣང་མཛད་བསྐྱེད་པའི་ས་བོན་ཨོ་ཡིན་པས། མགོ་བོ་ཨོ་
པོ་ཞིག་
བཏུས། དེའི་རྩར་ཛཱ་ལ་གཉིས་སྦྱར་ནས། ལྔ་པ་ཡི་ནི་བཞི་པ་ལ། །སྡེ་ཚན་ལྔ་
པའི་བཞི་ པ་ནས། བྷ་ཞིག་བཏུས། མཐར་ གནས་རྣམས་ ཀྱི་ དང་ པོར་ ལྡན། །
མཐར་གནས་པའི་དང་པོ་ན་ཡ་ཡོད་པས། དེས་ཡ་བཏགས་བྱས་པས་བྱུ་རུ་སོང་།
གྷསྨ་རཱི་ཡིས་རྣམ་པར་བརྒྱན། །གྷསྨ་རཱི་བསྐྱེད་པའི་ས་བོན་ཨོ་ཡིན། དེས་ན་རོ་
བྱས་པས་བྷོ་རུ་འགྲོ། ཨུཥྛ་རྣམས་ཀྱི་བཞི་པ་ལ། །སྡེ་ཚན་དབུས་མའི་བཞི་པ་
ནས་ཧ་ཞིག་བཏུས། རྡོ་རྗེ་མཁའ་འགྲོ་མ་ཡིས་བརྒྱན། །རྡོ་རྗེ་མཁའ་འགྲོ་མའི་ས་
བོན་ཨུ་ཡིན། དེས་ཞབས་ཀྱུ་བྱས་པས་ཧུ་རུ་སོང་
། སྟོང་པས་མནན་པ་སུམ་འགྱུར་
ཉིད། །སྟོང་པས་མནན་པ་ཟླ་ཚེས་ཐིག་ལེ་བྱས་པས་ཧཱུྃ་དུ་སོང་
། སུམ་འགྱུར་ཧཱུཾ་
རིང་པོ་གསུམ་དུ་འགྱུར། ལྔ་པ་ཡི་ནི་གཉིས་པ་དང་། །སྡེ་ཚན་ལྔ་པའི་གཉིས་པ་
ནས། ཕ་ཞིག་བཏུས། གསུམ་པའི་དང་པོ་མཐར་སྭཱ་ཧཱ། །སྡེ་ཚན་གསུམ་པའི་དང་
པོ་ནས་ཏ་ལོག་ཞིག་བཏུས། དེ་རྩར་བཞག་པས་ཕཊ་དུ་འགྲོ། མཐར་སྭཱ་ཧཱ་སྦྱར་
བས། ༀ་ཛྭ་ལ་ཛྭ་ལ་བྷོ་ཧཱུཾ་ཧཱུཾ་ཧཱུཾ་ཕཊ་སྭ་ཧཱ། ཕྱག་བཞི་པའི་སྔགས་སོ། །
ད་ཞལ་གསུམ་ཕྱག་དྲུག་པའི་སྔགས་བཏུ་བ་སྟོན་པ། དང་པོ་རྣམ་སྣང་
234-322



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དང་པོ་ཡི། །དང་ པོར་རྣམ་པར་སྣང་མཛད་བསྐྱེད་པའི་ས་བོན་ ཨོ་ཡིན་པས།
མགོ་བོར་ཨོ་ཞིག་བཏུས། དང་པོའི། དང་པོ་ནང་གི་དཀར་མོས་བརྒྱན། །སྡེ་ཚན་
དང་པོའི་དང་པོ་ནས། ཡི་གེ་ཀ་ཞིག་བཏུས། ནང་གི་ལྷ་མོ་དཀར་མོ་བསྐྱེད་པའི་
ས་བོན་ཨི་ཡིན། དེས་གུ་གུ་བྱས་པས་ཀི་རུ་འགྲོ། གསུམ་པ་ཉིད་ཀྱི་དང་པོ་ལ། །
སྡེ་ཚན་གསུམ་པའི་དང་པོ་ནས། ཏ་ལོག་ཞིག་བཏུས། ནང་གི་དཀར་མོས་རྣམ་
པར་བརྒྱན། །ནང་གི་ལྷ་མོ་དཀར་མོ་བསྐྱེད་པའི་ས་བོན་ཨི་ཡིན། དེས་གུ་གུ་
བྱས་པས་ཊི་རུ་སོང་། ཉམས་འགྱུར་ལྔ་པའི་གསུམ་པ་དང་
། ཉིས་འགྱུར་ཀི་ཊི་ཀི་
ཊི་ གཉིས་ སུ་ འགྱུར། །སྡེ་ཚན་ལྔ་ པའི་ གསུམ་པ་ནས། ཡི་གེ་བ་ཞིག་བཏུས།
གཉིས་པའི་གསུམ་པ་མེ་ཡིས་བརྒྱན། །སྡེ་ཚན་གཉིས་པའི་གསུམ་པ་ནས། ཡི་གེ་
ཛ་ཞིག་བཏུས། མེ་ཡིས་བརྒྱན་མེའི་ས་བོན་ར་ཡིན་པས། རས་ར་བཏགས་བྱས་
པས་བཛྲ་བྱ་བར་སོང་
། ཧཱུྃ་གི་རྣམ་པ་གསུམ་སྦྱར་ནས། ཧཱུྃ་རིང་པོ་གསུམ་དུ་སྦྱར།
ལྔ་པ་ཉིད་ཀྱི་གཉིས་པ་དང་
། །སྡེ་ཚན་ལྔ་པའི་གཉིས་པ་ནས། ཕ་ཞིག་བཏུས་
གསུམ་པའི་དང་པོ་མཐར་སྭཱ་ཧཱ། སྡེ་ཚན་གསུམ་པའི་དང་པོ་ནས་ཏ་ལོག་ཞིག་
བཏུས། དེ་རྩར་བཞག་པ་ཕཊ་དུ་འགྲོ། མཐར་སྭཱ་ཧཱ་བཞག་པས། ཨོ་ཀི་ཊི་ཀི་ཊི་
བཛྲ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཕྱག་དྲུག་པའི་སྔགས་སོ། །
ད་ཞལ་གཅིག་ཕྱག་གཉིས་པའི་སྔགས་བཏུ་བ་སྟོན་པ། དང་པོར་སྣང་
མཛད་བསྐྱེད་པའི་ས་བོན་ཨོ་ཡིན་པས། མགོ་བོར་ཨོ་ཞིག་བཏུས། བཞི་པའི་དང་
པོར་བྱིན་ཟ་ཡང་དག་ལྡན། །སྡེ་ཚན་བཞི་པའི་དང་པོ་ནས། ཏ་ཞིག་བཏུས། བྱིན་
ཟ་མེའི་ ས་ བོན་ ར་ ཡིན་པས། རས་ ར་ བཏགས་ བྱས་ པས། ཏྲ་ བྱ་ བ་ཡིན། རོ་
ལངས་མ་ཡིས་རྣམ་པར་བརྒྱན། །རོ་ལངས་མ་བསྐྱེད་པའི་ས་བོན་ཨེ་ཡིན། དེས་
234 --323



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
འགྲེང་བུ་བྱས་པས་ཏྲེ་བྱ་བར་འགྲོ། མཐར་གནས་པ་ཡི་གསུམ་པ་ལ། །སྡེ་ཚན་
མཐར་གནས་པའི་གསུམ་པ་ནས། ལ་ཞིག་བཏུས། གྷསྨ་རཱི་ཡིས་རྣམ་པར་བརྒྱན། །
གྷསྨ་རཱི་བསྐྱེད་པའི་ས་བོན་ཨོ། དེས་ན་རོ་བྱས་པས་ལོ་བྱ་བར་འགྲོ། དང་པོ་ཡི་
ནི་དང་པོ་ལ། །སྡེ་ཚན་དང་པོའི་དང་པོ་ནས་ཀ་ཞིག་བཏུས། དེ་རྩར་བཞག་པས་
ལོཀ་བྱ་བར་འགྲོ། མཐར་གནས་པ་ཡི་དང་པོ་དང༌
། །སྡེ་ཚན་མཐར་གནས་པའི་
དང༌ པོ་ནས་ ཡ་ཞིག་བཏུས། དེས་ ཡ་ བཏོགས་ བྱས། རྡོ་ རྗེ་ ཡ་ཡིས་རྣམ་པར་
བརྒྱན། །རྡོ་རྗེ་མའི་ས་བོན་ཨཱ་རིང་པོ་ཡིན་པས། དེས་རིང་པོར་བཏང་བས། ཀླུ་
བྱ་བར་འགྲོ། ཀྵ་ནི་ཆོམ་རྐུན་མ་ཡིས་བརྒྱན། །ཆོམ་རྐུན་མ་བསྐྱེད་པའི་ས་བོན་
ཨེ་ཡིན་པས། དེས་འགྲེང་བུ་བྱས་པས། ཀླུ་བྱ་བར་འགྲོ། ལྔ་པ་ཉིད་ཀྱི་དང་པོ་
དང་། །སྡེ་ཚན་ལྔ་པའི་དང་པོ་ནས་ས་ཞིག་བཏུས། ཨུཥྛ་རྣམས་ཀྱི་བཞི་པ་ལ། །
སྡེ་ཚན་ཨུཏྠའི་བཞི་པ་ནས་ཧ་ཞིག་བཏུས། རྡོ་རྗེ་བ་མཁའ་འགྲོ་མ་ཡིས་བརྒྱན།
རྡོ་རྗེ་མཁའ་འགྲོ་མ་བསྐྱེད་པའི་ས་བོན་ཨུ་ཡིན། །དེས་ཞབས་ཀྱུ་བྱས་པས་ཧུ་རུ་
འགྲོ། སྟོང་པས་མནན་ཅིང་སུམ་འགྱུར་ཏེ། སྟོང་པས་མནན་པ་ཟླ་ཚེས་ཐིག་ལེ་
བྱས་པས་ཧཱུྃ་དུ་སོང་
། ཡུམ་འགྱུར་ཧཱུྃ་རིང་པོ་གསུམ་དུ་འགྱུར། ཕཊ་དང་མཐར་ནི་
སྭཱ་ཧཱ་ཉིད། ཕཊ་དང་སྭཱ་ཧྭ་མཐར་བཞག་པས། ཨོཾ་ཏྲེ་ལོཀྟ་ཀྱེ་པ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ།
ཕྱག་གཉིས་པའི་སྔགས་སོ། །
ད་གྲོང་དཀྲུག་པའི་སྔགས་བཏུ་བ་སྟོན་པ། བདག་མེད་དང་པོའི་དང་པོ་
དང་། །ལྷ་མོ་བདག་མེད་ལ་བསྐྱེད་པའི་ས་བོན་ཨ་ཐུང་དུ་ཡིན་པས། ཨ་ཐུང་ངུ་
ཞིག་བཏུས། སྡེ་ཚན་དང་པོའི་དང་པོ་ནས་ཡི་གེ་ཀ་ཞིག་བཏུས། སྡེ་ཚན་གཉིས་
པ་ཉིད་ཀྱི་དང་པོ་དང༌
། །གཉིས་པ་ནས་ཙ་ཞིག་བཏུས། གསུམ་པ་ཉིད་ཀྱི་དང་པོ་
234 324



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དང༌། །སྡེ་ཚན་གསུམ་པ་ཉིད་ཀྱི་དང་པོ་ནས་ཏ་ལོག་པ་ཞིག་བཏུས། སྡེ་ཚན་བཞི་
པ་ཡི་ནི་དང་པོ་དང༌། །ནས་ཏ་མ་ལོག་པ་ཞིག་བཏུས། སྡེ་ཚན། ལྔ་པ་ཡི་ནི་དང་
པོ་ནས། །པ་ཞིག་བཏུས། སྡེ་ཚན། མཐར་གནས་རྣམས་ཀྱི་དང་པོ་དང༌། །ནས་
ཡ་ཞིག་བཏུས། སྡེ་ཚན། ཨུཏྤ་རྣམས་ཀྱི་དང་པོ་ནས། ཤ་ཞིག་བཏུས། དང་པོར་
རྣམ་སྣང་མཐར་སྭཱ་ཧཱ། །རྣམ་པར་སྣང་མཛད་བསྐྱེད་པའི་ས་བོན་ཨོ་ཡིན་པས།
མགོ་བོར་ཨོ་བཞག །མཐར་སྭཱ་ཧཱ་སྦྱར་བས། ཨོ་ཨ་ཀ་ཙ་ཊ་ཏ་པ་ཡ་ཤ་སྭཱ་ཧཱ།
གྲོང་ཁྱེར་དཀྲུག་པའི་སྔགས་ཀྱི་བཟླས་པ་ནི་འབུམ་མོ། དལ་སྦྱང་བའི་སྔགས་
བཏུ་བ་སྟོན་པ། མཐར་གནས་རྣམས་ཀྱི་གཉིས་པ་དང༌
། །སྡེ་ཚན་མཐར་གནས་
པའི་གཉིས་པ་ནས། ཡི་གེ་ར་ཞིག་བཏུས། ཀླུ་ཡི་རྐང་པ་ཉིས་འགྱུར་ཉིད་། དེའི་
རྩར་ཀླུ་བཞག་པས། རཀྟ་བྱ་བ་ཡིན། རྐང་པ་གཉིས་སུ་འགྱུར་བ། རཀྵ་རཀྟ་བྱ་
བ་གཉིས་སུ་གྱུར། ཧཱུྃ་གི་རྣམ་པར་གསུམ་དང་ལྡན། །ཧཱུྃ་ཧཱུྃ་ཧཱུྃ་གསུམ་དང་ལྡན་
པར་གྱུར། །དང་པོ་རྣམ་སྣང་ཕཊ་ཉིད་ཀྱི། །དང་པོར་རྣམ་པར་སྣང་མཛད་བསྐྱེད་
པའི་ས་བོན་ཨོཾ་ཡིན་པས། མགོ་བོར་ཨོ་ཞིག་བཏུས། ཕཊ་ཉིད་ཀྱི། རྣམ་པ་ནང་
བཅུག་མཐར་སྭཱ་ཧཱ། །ཕཊ་དང་སཱ་ཧཱ་མཐར་བཞག་པས། ཨོ་རཀྵ་རཀྵ་ཧཱུཾ་ཧཱུཾ་ཧཱུཾ་
ཕཊ་སྭཱ་ཧཱ། ས་སྦྱང་བའི་སྔགས་སོ། །
ད་བཟའ་བཏུང་བྱིན་གྱིས་བརླབ་པའི་སྔགས་བཏུ་བ་སྟོན་པ། དང་པོར་
རྣམ་སྣང་དེ་རྗེས་སུ། དང་པོར་རྣམ་པར་སྣང་མཛད་བསྐྱེད་པའི་ས་བོན་ཨོ་ཡིན་
པས། མགོ་བོ་ཨོ་ཞིག་བཏུས། དེའི་རྗེས་སུ། རྡོ་རྗེ་མ་ཡི་མཐའ་རུ་ཧཱུཾ། །རྡོ་རྗེ་མ་
བསྐྱེད་པའི་ས་བོན་ཨཱ་རིང་པོ་ཡིན
། མཐའ་རུ་ཧཱུྃ་བཞག་པས། ཨོཾ་ཨཱཧཱུཾ། བཟའ་
བ་དང་བཏུང་བ་བྱིན་གྱིས་བརླབ་པའོ། །
234-325



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་གཏོར་མའི་སྔགས་བཏུ་བ་སྟོན། དང་པོར་རྣམ་པར་སྣང་མཛད་ཉིད། །
རྣམ་པར་སྣང་མཛད་བསྐྱེད་པའི་ས་བོན་ཨོཾ་ཡིན་པས། མགོ་བོར་ༀ་ཞིག་བཏུས།
དེ་རྗེས་ཨ་ཀཱ་རོ་མུ་ཁཾ། སྦྱར་ནས། ཨུཏྤ་རྣམས་ཀྱི་གསུམ་པ་དང་། །སྡེ་ཚན་ཨུདྨའི་
གསུམ་པ་ནས་ས་ཞིག་བཏུས། མཐར་གནས་པ་ཡི་བཞི་པ་ཡིན། །སྡེ་ཚན་མཐར་
གནས་པའི་བཞི་པ་ནས། ཡི་གེ་བ་ཞིག་བཏུས། སྟེང་དུ་མེ་ཡིས་རྣམ་པར་བརྒྱན།
མེའི་ས་བོན་ར་ཡིན་པས་ར་སྟེང་དུ་བཞག་པས། སརྦ་བྱ་བ་ཡིན། དྷརྨཱ་ཎཾ་དེ་རྗེས་
རྡོ་རྗེ་མ། རྡོ་རྗེ་མ་བསྐྱེད་པའི་ས་བོན་ཨ་ཡིན་པས། ཨ་ཞིག་བཏུས། བྱིན་ལ་རྒྱ་
ནུཏྤནྣ་ཏྭཱཏ། ཨོཾ་ཨཱཕཊ་སྭཱ་ཧཱ། བྱ་བ་འདི་སྦྱར་བས། ཨོཾ་ཨ་ཀཱ་རོ་མུ་ཁཾ་སརྦ་དྷམ་
ཎཾ། ཨདྱ་ནུཏྤནྣ་ཏྭཱཏ། ཨོཾ་ཨཱཧཱུྃ་ཕཊ་སྭཱ་ཧཱ། འབྱུང་པོ་ཐམས་ཅད་ཀྱི་གཏོར་མའི་
སྔགས་སོ། །དོན་གསུམ་པོ་དེས་ལེའུའི་གཞུང་བཤད།
ལེའུའི་མཚན་སྟོན་པ། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་ལས་སྔགས་བཏུ་
བའི་ཐབས་དོན་གྱི་གཙོ་བོར་གཏན་ལ་ཕབ་ནས་བསྟན་པའི་ལེའུ་སྟེ་དགུ་པའོ། །
ལེའུ་དགུ་པ་ཡན་བཅད་བཤད་ནས།།
11
༈ ད་ལེའུ་བཅུ་ པ་འདི་སྟོན། བཅུ་ པ་འདིས་ཀྱང་མ་ཚང་བ་ཁ་བསྐོང་།
གང་དང་གང་གི་མ་ཚང་བ་ཁ་བསྐོང་ན། ལེའུ་བཅུ་པ་འདི་ནས་ལས་ཚོགས་ཀྱི་
ཕྲེང་བ་དང་། ལས་གང་དང་གང་ལ་ཟས་གང་དང་གང་ཟ་བའི་ཐབས་ཤིག་སྟོན་
པ་འདི། བརྟག་པ་དང་པོའི་ལེའུ་གཉིས་པ་ནས་མཁའ་འགྲོ་མ་བདུན་གྱི་ལས་
བདུན་བསྒྲུབ་པའི་སྐབས་སུ། ལས་ཚོགས་ཀྱི་ཕྲེང་བ་དང་
། ལས་གང་དང་གང་
ལ་ཟས་གང་དང་གང་ཟ་བའི་ཐབས་ཤིག་འོང་ཐང་སྟེ་མ་བྱུང་
། ལེའུ་བཅུ་པ་
འདིར་སྟོན་པས། བརྟག་པ་དང་པོའི་ལེའུ་གཉིས་པའི་མ་ཚང་བ་ཁ་བསྐོང་
།
234 -326



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལེའུ་བཅུ་པ་འདི་ ་རང་ལ་ཡང་ཆོས་གཉིས་ལས། ལེའུའི་གཞུང་སྟོན། དེ་
ལ་གཉིས་ལས། ལས་ཚོགས་ཀྱི་ཕྲེང་བ་སྟོན་པ། དེ་ནས་ཆོས་ཀུན་སྡོམ་གཅིག་
པའི། །ལེའུ་དགུ་པ་བཤད་པའི་རྗེས་དེ་ནས། ཆོས་འཁོར་བའི་ཆོས་དང་མྱ་ངན་
ལས་འདས་པའི་ཆོས་ཐམས་ཅད་ལྷན་ཅིག་སྐྱེས་པའི་ཡེ་ཤེས་སུ་སྡོམ་ཞིང་རོ་
གཅིག་ པའི། རྡོ་ རྗེ་ སེམས་ དཔའ་ ཞེས་ བྱས་ གསུངས། །རྒྱུད་ ཀྱི་ སྟོན་ པ་རྡོ་ རྗེ་
འཆང་གིས་གསུངས་པ། བདག་མེད་མ་ལ་འོ་མཛད་ནས། །གདུལ་བྱ་ཆགས་པ་
ཅན་འདུལ་བའི་བརྡའམ། གསང་སྔགས་ཀྱི་ལམ་བདེ་སྟོང་དབྱེར་མེད་དུ་མཚོན་
པའི་བརྡ་ཡིན། བཟླས་པའི་ཡུལ་ནི་རབ་ཕྱེ་བ། །བཟླས་པའི་ཡུལ་ཕྲེང་བའི་རབ་
ཏུ་དབྱེ་བ་གསལ་བར་ཕྱེ་ནས་སྟོན་པ། ཤེལ་གྱི་ཕྲེང་བའི་བཟླས་པ་ཉིད། །ཤེལ་
ལས་བྱས་པའི་ཕྲེང་བ་རེངས་པའི་ལས་སྒྲུབ་པ་ལ་ཤིས། དབང་ལ་ཙནྡན་དམར་
པོ་ཉིད། །ཙནྡན་དམར་པོ་ལ་བྱས་པའི་ཕྲེང་བ་དབང་གི་ལས་སྒྲུབ་པ་ལ་ཤིས།
ལུང་ཐང་གིས་ནི་མངོན་སྤྱོད་ཉིད། །ལུང་ཐང་གི་ཕྲེང་བས་མངོན་སྤྱོད་ཀྱི་ལས།
དགྲ་ལ་རིམས་གཏོང་བའི་ལས་སྒྲུབ་པ་ལ་ཤིས། ནི་རང་ཤུས་ནི་སྡང་བ་ལ། ནི་
རང་ཤུས་མིའི་རུས་པ་ལ་བྱས་པའི་ཕྲེང་བ་སྡང་བའམ་དབྱེ་བའི་ལས་སྒྲུབ་པ་ལ་
ཤིས། རྟ་ཡི་རུས་པས་སྐྱོད་པ་ཉིད། རྟའི་རུས་པ་ལ་བྱས་པའི་ཕྲེང་བ། །སྐྱོད་པའི་
ལས་སྒྲུབ་པ་ལ་ཤིས། བྲམ་ཟེའི་རུས་པས་དགུག་པ་ཉིད། །བྲམ་ཟེའི་རུས་པའི་
ཕྲེང་བ་དགུག་པའི་ལས་སྒྲུབ་པ་ལ་ཤིས། གླེང་པོའི་རུས་པས་ཆར་བ་ལ། །གླང་
པོ་ཆེའི་རུས་པའི་ཕྲེང་བས་ཆར་དབབ་པའི་ལས་སྒྲུབ་པ་ལ་ཤིས། མ་ཧེ་ཡིས་ཀྱང་
བསད་པ་ལ། །མ་ཧེའི་རུས་པ་ལ་བྱས་པའི་ཕྲེང་བ། མཁའ་སྤྱོད་མའི་སྒོ་ནས་
དགྲ་བསད་པའི་ལས་སྒྲུབ་པ་ལ་ཤིས།
234 --327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ད་ལས་གང་དང་གང་གི་དུས་སུ་ཟས་གང་དང་གང་ཟ་བ་སྟོན་པ། རེངས་
པར་འོ་མའི་བཏུང་བ་ཉིད། །རེངས་པའི་ལས་སྒྲུབ་པའི་དུས་ སུ་འོ་མ་བཏུང་།
དབང་ལ་རང་གི་འདུན་ པས་ སྤྱད། །དབང་གི་ལས་སྒྲུབ་པའི་དུས་སུ་རང་གི་
འདུན་ པས་ སྤྱད་ པ། ཟས་ གང་ འདོད་དུ་བཟའ། བསད་ པ་ ལ་ནི་སིཧྥ་ཉིད། །
བསད་པའི་ལས་སྒྲུབ་པའི་དུས་སུ་སིཧྥ་པདྨ་རཀྟ་བརྟེན། དགུག་པ་ལ་ནི་བཞི་
མཉམ་ཉིད། །དགུག་པའི་ལས་སྒྲུབ་པའི་དུས་སུ་བཞི་མཉམ་དྲི་ཆེན་བརྟེན། སྡང་
བ་ས་ལུ་སྐྱེས་པ་བརྗོད། །སྡང་བའམ་དབྱེ་བའི་ལས་སྒྲུབ་པའི་དུས་སུ་འབྲས་བུ་
ཟ་བའམ། ཡང་ན་ས་ཆེན་པོ་ཟ། བསྐྲད་པ་ཉིད་ལ་གློ་བར་བརྗོད། །བསྐྱེད་པའི་
ལས་སྒྲུབ་པའི་དུས་སུ་གླ་བར་བརྗོད། དྲི་ཆུ་བརྟེན། ཡང་ན་མཐའི་ཤུ་དང་དང་
པོའི་ཤུ །ཡང་ན་འདི་རྣམས་འདམ་ཀ་ཡིན་པས། མཐའི་ཤུ་ཨ་ཨ་ཤྭ་ཏ། རྟའི་ཤ་
རེངས་པའི་ལས་སྒྲུབ་པ་ལ་ཤིས། དང་པོའི་ཤྭ་ཤྭ་ན་ཁྱིའི་ཤ་དབང་གི་ལས་སྒྲུབ་
པ་ལ་ཤིས། ན་དང་པོ་དང་གྷ་དང་པོ་དང་ཧ་དང་པོ་ཉིད་ཀྱང་དེ་བཞིན་ནོ། །ཤ་
དང་པོ་ན་ར་མིའི་ཤ་བསད་པའི་ལས་སྒྲུབ་པ་ལ་ཤིས། གྷ་དང་པོ་གྷ་གྷ་བྷིང་བ་
གླང་གི་ཤ་དགུག་པའི་ལས་སྒྲུབ་པ་ལ་ཤིས། ཧ་དང་པོ་ཉིད་ཀྱང་དེ་བཞིན་ནོ། །
ཧ་ཧ་སྟ་གླང་པོ་ཆེའི་ཤ་དབྱེ་བའམ་བསྐྲད་པའི་ལས་སྒྲུབ་པ་ལ་ཤིས། དོན་གཉིས་
པོ་དེས་ལེའུའི་གཞུང་བཤད།
ལེའུའི་མཚན་སྟོན་པ། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་ལས། བཟླས་པའི་
ལེའུ་ལས་ཚོགས་ཀྱི་ཕྲེང་བ་དང་
། ལས་གང་དང་གང་སྒྲུབ་པ་ལ་ཟས་གང་དང་
གང་བཟའ་བའི་ཐབས་གཙོ་བོར་གཏན་ལ་ཕབ་ནས་བསྟན་པའི་ལེའུ་སྟེ་བཅུ་
པའོ། །གྲངས་ཀྱི་གནས་གཞན་ལེའུ་བཅུ་པ་ཡན་བཅད་བཤད།།
234 -328



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
༈ ད་ལེའུ་བཅུ་གཅིག་པ་སྟོན། བཅུ་གཅིག་པ་འདིས་ཀྱང་མ་ཚང་བ་ཁ་
བསྐོང་
། གང་དང་གང་གི་མ་ཚང་བ་ཁ་བསྐོང་ན། ལེའུ་བཅུ་གཅིག་པ་འདི་ནས།
གདུལ་བྱ་རིགས་ལྔའི་རིགས་ཀྱི་མཚན་མ་ལ་བརྟག་པའི་ཐབས་ཤིག་སྟོན་པ་འདི།
བརྟག་པ་དང་པོའི་ལེའུ་ལྔ་པ་དང་བརྒྱད་པའི་རྫོགས་རིམ་སྐབས་སུ་གདུལ་བྱ་
རིགས་ལྔ་བཤད། དྲུག་པ་སྤྱོད་པའི་དུས་སུ་གདུལ་བྱ་རིགས་ལྔ་བཤད། བཅུ་པ་
དབང་བསྐུར་དུས་སུ་གདུལ་བྱ་རིགས་ལྔ་བཤད། ལེའུ་དེ་རྣམས་སུ་གདུལ་བྱ་
རིགས་ལྔའི་རིགས་ཀྱི་མཚན་མ་བརྟག་ཐབས་རེ་འོང་ཐང་སྟེ་མ་བྱུང་།
ཕྱི་མའི་ལེའུ་བཅུ་གཅིག་པ་འདིར་སྟོན་པས། བརྟག་པ་དང་པོའི་ལེའུ་ལྔ་
པ་དང་བརྒྱད་པའི་རྫོགས་རིམ། དྲུག་པ། བཅུ་པ་བཞིའི་མ་ཚང་བ་ཁ་བསྐོང་བར་
བྱེད། དེའི་ རྗེས་ལ་ ལས་ ཀྱི་ ཕྱག་རྒྱ་མ་དང༌
། ཀ་ ར་ན་དང་། སན་ཌིའི་སྦྱོར་བ
བྱེད་པའི་ཐབས་ཤིག་སྟོན་པ་འདི། བརྟག་པ་དང་པོའི་ལེའུ་ལྔ་པ། བརྒྱད་པའི་
རྫོགས་རིམ་སྐབས་སུ། དྲུག་པ་སྤྱོད་པའི་སྐབས་སུ་ཕྱག་རྒྱ་མ་བརྟེན་པར་བཤད།
བཅུ་པའི་དབང་བསྐུར་དུས་སུ་ལས་ཀྱི་ཕྱག་རྒྱ་བརྟེན་པར་བཤད་པ་ལ། ལེའུ་དེ་
རྣམས་ལས་ལས་ཀྱི་ཕྱག་རྒྱ་མ་དང་
། ཀ་ར་ན་དང་། སན་ཌིའི་སྦྱོར་བ་བྱེད་ཐབས་
ཤིག་འོང་ཐང་སྟེ་མ་བྱུང་
། ཕྱི་མའི་ལེའུ་བཅུ་གཅིག་པ་འདིར་སྟོན་པས། བརྟག་པ་
དང་པོའི་ལེའུ་ལྔ་པ། བརྒྱད་པ། དྲུག་པ། བཅུ་པ་བཞིའི་མ་ཚང་བ་ཁ་བསྐོང་བར་
བྱེད།
ལེའུ་བཅུ་ གཅིག་པ་འདི་ རང་ལ་ཡང་ཆོས་གཉིས་ལས། ལེའུའི་གཞུང་
སྟོན། དེ་ལ་གཉིས་ལས། དང་པོར་དྲི་བ་སྔོན་དུ་འགྲོ་བས་གདུལ་བྱ་རིགས་ལྔའི་
རིགས་ ཀྱི་མཚན་ཉིད་བརྟག་ཐབས་སྟོན་པ། ཀྱི་རྡོ་རྗེ་ལ་དམ་འཁྱུད་ཅིང་
། །
234 --329



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཚེམས་ ཀྱིས་ མ་ མཆུ་ བཙིར་ནས་ ནི། །གདུལ་ བྱ་ ཆགས་ པ་ ཅན་ འདུལ་
བའི་
བརྡའམ། གསང་སྔགས་ཀྱི་ལམ་ཐབས་ཤེས་རབ་དབྱེར་མེད་དུ་མཚོན་པའི་བརྡ་
ཡིན། ལུས་ཅན་རྣམས་ ཀྱི་ རིགས་ ཀྱི་ གཟུགས། །ལུས་ ཅན་ རྟེན་ གྱི་ གང་ ཟག་
རྣམས་རང་རང་གི་རིགས་ཀྱི་མཚན་ཉིད་བརྟག་པའི་ཐབས། དེ་ལ་བདག་མེད་
མས་ཞུས་པ། སྟོན་པ་དེ་ལ་ལྷ་མོ་བདག་མེད་མས་ཞུས་པ། བྷ་གར་ལིངྒ་བཞག་
ནས་ནི། །འཁོར་ལོ་འདྲེན་པས་འདི་སྐད་གསུངས། བསྐྱེད་རིམ་དཀྱིལ་འཁོར་གྱི་
འཁོར་ལོ་སྒོམ་པ། ཉོན་མོངས་པ་ལས་འདྲེན་པར་བྱེད་པའི་སྟོན་པ་དེས་གསུངས་
པ། ལུས་ཅན་ རང་ གི་ རིགས་ བཤད་ ཀྱིས། །ལུས་ཅན་ རང་ རང་ གི་ རིགས་ ཀྱི་
མཚན་ ཉིད་བརྟག་པའི་ཐབས་བཤད་ཀྱིས། ཤེས་རབ་ཕ་རོལ་ཕྱིན་མ་ཉོན། །
ཉན་པར་རྣ་བ་གཏད་པར་བསྐུལ་བའམ་བཤད་པར་ཞལ་གྱིས་བཞེས་པ་ཡིན།
བརྟག་ཐབས་དངོས་ལ། བུད་མེད་དམ་ནི་སྐྱེས་པ་ཡི། །རང་གི་སྲིན་ལག་
རྩ་བ་ལ། །སྐྱེས་པ་རྣམས་ལ་རང་གི་ སྲིན་ལག་གཡས་པའི་རྩ་བ་ལ། རྡོ་རྗེ་ རྩེ་
དགུ་པར་གྱུར་པ། རི་མོ་རྡོ་རྗེ་རྩེ་དགུ་པ་ཞིག་གིས་མཚན་ན། མི་བསྐྱོད་པ་ཡི་
རིགས་མཆོག་ཉིད། །མི་བསྐྱོད་པའི་རིགས་ཡིན། །དེ་བཞིན་དུ་གཞན་ཀུན་ལ་
ཡང་སྦྱོར་མཛོད། རྣམ་སྣང་མཛད་ཀྱི་འཁོར་ལོར་འགྱུར། །དཔག་མེད་འོད་ཀྱི་
འདམ་སྐྱེས་ཉིད། །རིན་ཆེན་འབྱུང་གི་རིན་ཆེན་ཉིད། །ལས་ཀྱི་རིགས་ཀྱི་རལ་གྲི་
ཉིད། །ཁ་དོག་གི་སྒོ་ནས་བརྟག་པ། རྣལ་འབྱོར་པ་གང་ནག་པོ་ཆེ། །དེ་ཡི་ལྷ་ནི་
མི་བསྐྱོད་པ། །རྣལ་འབྱོར་པ་གང་དཀར་པོ་ཆེ། །དེ་ཡི་ལྷ་ནི་རྣམ་སྣང་མཛད། །
རྣལ་འབྱོར་པ་གང་སྔོ་བསངས་ཆེ། །དེའི་ལྷ་ནི་དོན་ཡོད་ཉིད། །རྣལ་འབྱོར་པ་
གང་སེར་པོ་ཆེ། །རིན་ཆེན་བདག་པོ་རིགས་ཀྱི་ལྷ། །རྣལ་འབྱོར་པ་གང་དཀར་
234 -330



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
དམར་ཉིད། །འོད་དཔག་མེད་པ་རིགས་ཀྱི་ལྷ། །རྣལ་འབྱོར་པ་གང་དཀར་དང་
སེར། །དེ་ནི་སེམས་དཔའི་རིགས་སུ་འགྱུར། །དེ་ནི་རྡོ་རྗེ་སེམས་དཔའི་རིགས་སུ་
དེ་ལྟར་དུ་འགྱུར། སྐྱེ་བོ་རྣལ་འབྱོར་མཐར་ཕྱིན་པས། །སྐྱེ་བོ་རྣལ་འབྱོར་པ་དེ་
རྣམས་ཐམས་ཅད་རིགས་ལྔའི་རང་བཞིན་ཡིན་པས། ང་རྒྱལ་མི་བཅག་མཐོ་མི་
འཚམ། །ང་ རྒྱལ་ མི་ བཅག་ བརྙས་ བཅོས་ མི་ བྱ། མཐོ་ མི་ འཚམ། ཀུན་ རྫོབ་
གཟུགས་སུ་གནས་ནས་ནི། །ཀུན་རྫོབ་ཏུ་རིགས་ལྔའི་གཟུགས་སུ་གནས་ཀྱང་།
དེ་ རྣམས་ བདེ་ གཤེགས་ རིགས་ སུ་ འགྱུར། །རིགས་ དེ་ རྣམས་ ལ་ བརྟེན་ ནས་
བསྒོམས་པས་བདེ་བར་གཤེགས་པ་རྣམས་ཀྱི་གོ་འཕང་ཐོབ་པར་འགྱུར།
བུད་མེད་ལ་མཚན་ཉིད་བརྟག་ཐབས་མེད་དམ་སྙམ་ན། བུད་མེད་རྣམས་
ཀྱི་མཚན་ཉིད་འདི། །ཇི་ལྟར་སྐྱེས་པ་ཇི་བཞིན་ནོ། །སྐྱེས་པའི་ལག་པ་གཡས་པ་
ལ་བརྟག་པ་བཞིན་དུ། བུད་མེད་ཀྱི་ལག་པ་གཡོན་ལ་བརྟག །རི་མོ་འདྲ་བ་ཡིན།
ཀུན་རྫོབ་ཐ་སྙད་ཚུལ་ལས་ནི། །འཇིག་རྟེན་ཀུན་རྫོབ་ཐ་སྙད་ཀྱིས་དཔྱད་ན། དེ་
ཡི་ རིགས་སུ་དེ་འགྱུར་རོ། །རིགས་ལྔ་པོ་དེ་རྣམས་ཀྱི་རིགས་སུ་གང་ཟག་དེ་
འགྱུར། དེ་ལས་ ཀྱི་ཕྱག་རྒྱ་མ་དང༌
། ཀ་ར་ན་དང་། སན་ཌའི་སྦྱོར་བ་བྱ་བའི་
ཐབས་ སྟོན་པ། བྷ་ གར་ ལིངྒས་འོ་ བྱས་ ནས། །དེ་ ལ་ རྡོ་ རྗེ་ ཆེ་མཉེས་ནས། །
བདག་མེད་མ་ཡིས་འོ་མཛད་པ། །གདུལ་བྱ་ཆགས་པ་ཅན་འདུལ་བའི་བརྡའམ།
གསང་སྔགས་ཀྱི་ལམ་བདེ་སྟོང་དུ་མཚོན་པའི་བརྡ་ཡིན། ལྷ་མོ་རབ་ཏུ་མཆོད་
པས་ཉོན། །ལྷ་མོ་ཞེས་བོས་ནས། རབ་ཏུ་མཆོད་པས་ཉོན་ཉན་པར་རྣ་བ་གཏད་
པར་བསྐུལ་བ་ཡིན། ལས་ཀྱི་ཕྱག་རྒྱ་བརྟེན་པའི་གནས། །ཚལ་དང་སྐྱེ་བོ་བདེ་
གནས་དང་། །ཚལ་ནགས་ཚལ་ཆེན་པོ་ཡོད་པའི་ས་ཡིན། སྐྱེ་བོ་མེད་གནས་དམ་
234 -331



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཚིག་མི་གཅིག་པའི་མི་མེད་པའི་ས་ཡིན།
བདག་གི་ཁྱིམ་གྱི་ནང་དུ་ཡང་། །བདག་གི་ཁྱིམ་ལ་སོགས་པའི་ནང་དུ།
གཅེར་བུར་ཕྱག་རྒྱ་ཆེར་བྱས་ནས། །ལས་ཀྱི་ཕྱག་རྒྱ་དེ་གཉིས་གཅེར་བུར་བྱས་ཏེ་
རྗེས་སུ་ཆགས་པ་བྱ། རྣལ་འབྱོར་རིག་པས་རྟག་ཏུ་མཆོད། །རྣལ་འབྱོར་པ་རྟེན་
གྱི་གང་ཟག །རིག་པ་ལས་ཀྱི་ཕྱག་རྒྱ་བརྟེན་ཐབས་ཀྱི་མན་ངག་ཤེས་པས། དུས་
རྟག་ཏུའམ་དུས་རྒྱུན་དུ་ལས་ཀྱི་ཕྱག་རྒྱ་ལྷར་བསྐྱེད་ནས་ཐུན་བཞིན་མཆོད་ཅིང་
བརྟེན། བདེ་བ་བསྐྱེད་པའི་དོན་དུ། དེ་བཞིན་བྷ་གར་རེག་པ་ཉིད། །སྐྱེས་པའི་
སྣ་ནི་གཞིབ་པ་དང་། །མ་མཆུའི་སྦྲང་རྩི་བཏུང་བ་ཉིད། །རྟག་ཏུ་མྱོས་པའི་མཚན་
ལ་ལས། །བོ་ལ་ལྡན་པ་ལག་པས་བྱ། །ཁྱོགས་དང་བརླ་ཞེས་བྱ་བ་དང་
། །དེ་
བཞིན་ཤིན་ཏུ་བཀལ་བ་ཡིས། །ཡང་ཡང་རྡོ་རྗེས་འདོད་པ་བྱ། །སྟེང་དང་འོག་ཏུ་
བལྟ་བ་ཉིད། །དེ་ལྟར་བྱས་པའི་ཕན་ཡོན། དངོས་གྲུབ་རྒྱས་པ་འཐོབ་པ་སྟེ། །
ཕྱག་རྒྱ་ཆེན་པོ་མཆོག་གི་དངོས་གྲུབ་དེ་ལ་བརྟེན་ནས་ཐོབ་པར་འགྱུར་ཞིང་
།
སངས་རྒྱས་ཀུན་དང་མཉམ་པར་འགྱུར། །སངས་རྒྱས་རིགས་ལྔ་རྡོ་རྗེ་འཆང་གི་
གོ་འཕང་དང་མཉམ་པ་ཐོབ་པར་འགྱུར། དེ་ལ་ག་པུར་བཏུང་བ་བྱ། །དེ་ལ་ག་
པུར་རྒྱུ་ཡི་ཕྱིར། །བྱང་སེམས་ཐིག་ལེ་དཀར་དམར་གྱིས་ལུས་ཟུངས་རྒྱས་པར་བྱ་
བའི་ཕྱིར། ཤ་ནི་བཟའ་བ་ཉིད་དུ་བྱ། །མི་ཤའམ་ལུག་ཤ་ལ་སོགས་པ་བཟའ།
ཁྱད་པར་དུ་ནི་ཆང་ཉིད་དོ། །
དང་པོར་ཁྱད་པར་དུ་ཆང་བག་རེ་ཡང་འཐུང་
། གཞན་ཡང་ རལ་ཉེ་བ་
དང་། མུ་ཟི་དང་
། མི་ཤ་ལ་སོགས་པའི་སྒོ་ནས་བྱང་ཆུབ་སེམས་ཀྱི་ཐིག་ལེ་རྒྱས་
པའི་ཐབས་སྣ་ཚོགས་སུ་བྱ། དོན་གཉིས་པོ་དེས་ལེའུ་གཞུང་བཤད།
234-332



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ལེའུའི་མཚན། ཀྱེའི་རྡོ་རྗེ་ཧེ་རུ་ཀ་བཞིའི་རྒྱུད་ལས། ལྷན་ཅིག་སྐྱེས་པའི་
སྦྱོར་བ་གཏན་ལ་ཕབ་ནས། གདུལ་བྱ་རིགས་ལྔའི་རིགས་ཀྱི་མཚན་མ་བརྟག་པ་
དང་། ལས་ཀྱི་ཕྱག་རྒྱ་མ་དང་སྦྱོར་བ་བྱ་བའི་ཐབས་དོན་གྱི་གཙོ་བོར་གཏན་ལ་
ཕབ་ནས་བཤད་པ་ཡིན། ལེའུ་པ་ཏ་ལ་གཞུང་གཅོད་ཅིང་སྐྱོང་བར་བྱེད་པ་བཅུ་
གཅིག་པའོ། །གྲངས་ཀྱི་ གནས་གཞན་ལེའུ་བཅུ་ གཅིག་པ་ཡན་བཅད་བཤད་
ནས།།
༈ ད་ལེའུ་བཅུ་གཉིས་པ་སྟོན། འདིས་ཀྱང་མ་ཚང་བ་ཁ་བསྐོང་བར་བྱེད།
གང་དང་གང་གི་མ་ཚང་བ་ཁ་བསྐོང་ན། ལེའུ་བཅུ་གཉིས་པ་འདི་ནས། དང་པོ་
དབང་བཞིའི་ཚིགས་བཅད་ཅིག་སྟོན་པ་འདི། བརྟག་པ་དང་པོའི་ལེའུ་བཅུ་པར་
དབང་ བསྐུར་བ་བྱུང་བ་ལ། བུམ་དབང་གི་དུས་ ཀྱི་ ཚིགས་བཅད་འདི་ ཡིན།
གསང་དབང་དང་གསུམ་པའི་དུས་ཀྱི་ཚིགས་བཅད་འདི་ཡིན། བཞི་པ་བསྐུར་
བའི་དུས་ཀྱི་ཚིགས་བཅད་འདི་བརྗོད་པ་ཡིན་བྱ་བའི་དབང་བཞིའི་ཚིགས་བཅད་
འོང་ཐང་སྟེ་མ་བྱུང་
། ལེའུ་བཅུ་གཉིས་པ་འདིར་སྟོན་པས། བརྟག་པ་དང་
པོའི་
ལེའུ་བཅུ་པ་མ་ཚང་བ་ཁ་བསྐོང་བར་བྱེད། དེའི་ རྗེས་ལ་རྡོ་རྗེ་པདྨ་ བྱིན་གྱིས་
བརླབ་པའི་ སྔགས་ཤིག་སྟོན་པ་འདིས། བརྟག་པ་དང་པོའི་ལེའུ་གསུམ་པར་
མཁའ་གསང་བྱིན་གྱིས་བརླབ་པར་བཤད། ལྔ་པ་དང་བརྒྱད་པའི་རྫོགས་རིམ་
སྐབས་སུ། རྡོ་རྗེ་པདྨ་བྱིན་གྱིས་བརླབ་པར་བཤད། དྲུག་པ་སྤྱོད་པའི་དུས་སུ་རྡོ་
རྗེ་པདྨ་བྱིན་གྱིས་བརླབ་པར་བཤད། བཅུ་པ་དབང་བསྐུར་དུས་སུ་རྡོ་རྗེ་པདྨ་བྱིན་
གྱིས་བརླབ་པར་བཤད་པས། ལེའུ་དེ་རྣམས་སུ་རྡོ་རྗེ་པདྨ་ བྱིན་གྱིས་རློབ་པའི་
སྔགས་རེ་འོང་ཐང་སྟེ་མ་བྱུང་
།
234 --333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཕྱི་མའི་ལེའུ་བཅུ་གཉིས་པ་འདིར་རྡོ་རྗེ་པདྨ་བྱིན་བརླབ་པའི་སྔགས་ཤིག་
སྟོན་ པ་ འདིས། བརྟག་པ་དང་པོའི་ལེའུ་གསུམ་པ། ལྔ་པ། བརྒྱད་པ། དྲུག་པ།
བཅུ་པ་ལེའུ་ལྔའི་མ་ཚང་བ་ཁ་བསྐོང་བར་བྱེད། ཕྱི་མའི་ལེའུ་བཅུ་གཉིས་པ་འདི་
རང་ལ་ཡང་ཆོས་གཉིས་ལས། དང་པོར་དབང་བཞིའི་ཚིགས་བཅད་སྟོན་པ། དེ་
ནས་རྡོ་རྗེ་ཅན་གྱིས་དབང་
། །ལེའུ་བཅུ་གཅིག་པ་བཤད་པའི་རྗེས་དེ་ནས། སྟོན་
པ་རྡོ་རྗེ་འཆང་གིས་དབང་བཞི་ཡི་ཚིགས་བཅད་བཀའ་སྩལ་པ། བུམ་དབང་གི་
དུས་ སུ་ཆུ། ཅོད་པན། རྡོ་རྗེ། དྲིལ་བུ། མིང་དང་ལྔ། སྐུ་གསུང་ཐུགས་ཀྱི་དབང་
གསུམ་སྟེ་བརྒྱད། དབུགས་དབྱུང་། ལུང་བསྟན། གཟེངས་བསྟོད་པ་གསུམ་སྟེ་
བཅུ་གཅིག་སྔོན་དུ་བསྐུར་ནས། རྡོ་རྗེ་སློབ་དཔོན་དུ་དབང་བསྐུར་བའི་དུས་སུ་
རྡུལ་ཚོན་གྱི་ཤར་ཕྱོགས་སུ་ཁྲི་བརྩིགས། དེའི་སྟེང་དུ་སློབ་མ་བཞག །སྟེང་ན་
ཡར་གདུགས་ཕུབ་ནས། ལག་ཏུ་རྡོ་རྗེ་དྲིལ་བུ་གཏད་དེའི་དུས་སུ་ཚིགས་བཅད་
འདི་བརྗོད་པ་ཡིན། རྡོ་རྗེ་རབ་གནས་རྡོ་རྗེ་ཉིད། །ཆེ་དང་དྲིལ་བུ་ཆེན་པོ་ཟུང་། །
དེ་རིང་རྡོ་རྗེ་སློབ་དཔོན་གྱུར། །སློབ་མ་བསྡུ་བ་ཉིད་དུ་གྱིས། །ཞེས་བརྗོད་ནས།
རྡོ་རྗེ་སློབ་དཔོན་དུ་དབང་བསྐུར་བ་ཡིན།
ད་ནི་ཕྱེད་ན་རྡུལ་ཚོན་གྱི་དཀྱིལ་འཁོར་ལྷོ་ཕྱོགས་སུ་གསང་བའི་དབང་
བསྐུར་བའི་དུས་ན། སློབ་དཔོན་དང་ལས་ཀྱི་ཕྱག་རྒྱ་ལྷར་བསྐྱེད། རྡོ་རྗེ་པདྨ་བྱིན་
གྱིས་བརླབས་ནས་ སྙོམས་ པར་ འཇུག་ པ་ བྱས། བྱང་ ཆུབ་ སེམས་ ཀྱི་ ཐིག་ལེ་
དཀར་དམར་ཕྱིར་བྱུང་བ་བླ་མའི་སྲིན་མཐེབ་གཉིས་ཀྱིས་བླངས་ནས་སློབ་མའི་
ལྕེ་ཐོག་ཏུ་འཇོག་པའི་དུས་སུ། ཚིགས་བཅད་འདི་བརྗོད་པ་ཡིན། ཇི་ལྟར་འདས་
པའི་སངས་རྒྱས་ཀྱིས། །ཇི་ལྟར་ སྔར་འདས་པའི་སངས་རྒྱས་རྣམས་ཀྱིས། བྱང་
234-334



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
ཆུབ་སྲས་རྣམས་དབང་བསྐུར་ལྟར། །སྔོན་འབྱུང་དུ་བྱང་ཆུབ་ཀྱི་སྲས་པོ་རྡོ་རྗེ་
སྙིང་པོ་ལ་དབང་བསྐུར་བ་ལྟར། བདག་གིས་གསང་བའི་དབང་གིས་ནི། །རྡོ་རྗེ་
སློབ་དཔོན་བདག་གིས་གསང་བའི་དབང་གིས་ནི། སེམས་ཀྱི་རྒྱུན་གྱིས་དབང་
བསྐུར་རོ། །བྱང་ཆུབ་སེམས་ཀྱི་ཆུ་རྒྱུན་གྱིས་དབང་བསྐུར་རོ། །
ཨ་ཧོ་སུ་ཁཾ་ཞེས་བརྗོད། སློབ་མའི་ལྕེ་ཐོག་ཏུ་བཞག་པས། སྤྱིར་ལུས་
ངག་ཡིད་གསུམ་གྱི་དྲི་མ་དག ཁྱད་པར་དུ་ངག་གི་དྲི་མ་དག་པར་འགྱུར། དེ་
ནས་ཐོ་རངས་ཁར་རྡུལ་ཚོན་གྱི་དཀྱིལ་འཁོར་ནུབ་ཕྱོགས་སུ་ཤེས་རབ་ཡེ་ཤེས་
ཀྱི་དབང་བསྐུར་བར་ བྱེད་ པ་ལ། ཆགས་ཅན་གྱིས་དངོས་ ཀྱི་ རིག་མ། ཆགས་
བྲལ་གྱིས་ཡིད་ཀྱི་ རིག་མ། སློབ་མ་ལ་གཏད་པའི་དུས་སུ་ཚིགས་བཅད་འདི་
བརྗོད་པ་ཡིན། ལྷ་མོ་དགའ་སྦྱིན་གནས་སྦྱིན་མ། །ལྷ་མོ་འདིས་ལྷན་ཅིག་སྐྱེས་
པའི་ཡེ་ཤེས་ཀྱི་དགའ་བ་སྦྱིན། ལྷ་མོ་འདིས་ལྷན་ཅིག་སྐྱེས་པའི་ཡེ་ཤེས་ཀྱི་
གནས་སམ་རྟེན་སྦྱིན་པ། སྣ་ཚོགས་གཟུགས་ཅན་ཡིད་འོང་མ། །དགའ་བ་བཞི་
དང་སྐད་ཅིག་མ་བཞི་རིམ་པ་བཞིན་དུ་རྒྱུད་ལ་སྐྱེ་བའི་རྟེན་ཅན་ཡིད་འོང་མ་འདི།
ཁྱེར་ཅིག་ཁྱེར་ཅིག་སེམས་དཔའ་ཆེ། །རང་དོན་དུ་ཁྱེར་ཅིག །གཞན་དོན་དུ་ཁྱེར་
ཅིག །སེམས་དཔའ་ཆེན་པོ་ཞེས་བོས་ནས། ཁྱེར་ལ་མཆོད་པ་དག་ཏུ་གྱིས། །
རང་གཞན་གཉིས་ཀའི་དོན་དུ་ཁྱེར་ལ་མཆོད་པ་དག་ཏུ་གྱིས། འདི་ལ་བརྟེན་ནས་
ལྷན་ཅིག་སྐྱེས་པའི་ཡེ་ཤེས་རྟོགས་པར་གྱིས་ཤིག །བྱ་བའི་ཚིགས་བཅད་བརྗོད་
ནས།
དབང་གསུམ་པོ་དེ་ཤེས་རབ་མ་ལ་བརྟེན་ནས་བསྐུར་བར་བྱེད། ཉི་མ་རྩེ་
ཤར་ལ་རྡུལ་ཚོན་གྱི་དཀྱིལ་འཁོར་བྱང་ཕྱོགས་སུ་དབང་བཞི་པ་བསྐུར་བའི་དུས་
234-335



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ན། ཚིགས་བཅད་འདི་བརྗོད་ པ་ ཡིན། ཡེ་ཤེས་འདི་ནི་ཆེས་ཕྲ་ཞིང་། །དབང་
གསུམ་ པ་ སྒོ་ཕྱེ། བཞི་པར་ ཚིག་ གིས་ གཏན་ ལ་ འབེབབས་ པའི་ དབང་ བཞི་
གསུམ་གྱི་དུས་ཀྱི་ལྷན་ཅིག་སྐྱེས་པའི་ཡེ་ཤེས་འདི་ནི་ཆེས་ཕྲ་ཞིང་རྟོགས་པར་
དཀའ་བ་ཡིན། རྡོ་རྗེ་ནམ་མཁའ་དབྱིངས་ལྟ་བུ། །ཉོན་མོངས་པ་དང་རྣམ་པར་
རྟོག་པས་མི་ཕྱེད་པས་ན་རྡོ་རྗེ། ནམ་མཁའི་དབྱིངས་དཔེ་ནམ་མཁའ་ལྟ་བུས་
མཚོན་པས་ན། ནམ་མཁའི་དབྱིངས་ལྟ་བུ། རྡུལ་ བྲལ་མཐར་ཕྱིན་ཞི་བ་ཉིད། །
ཉོན་མོངས་པ་དང་རྣམ་པར་རྟོག་པའི་རྡུལ་དང་ བྲལ། ཡེ་ཤེས་དང་རྟོགས་ བ
མཐར་ཕྱིན། གཟུང་འཛིན་གྱི་སྤྲོས་པའི་མཚན་མའི་རྟོག་པ་ཐམས་ཅད་ཞི་བ་ཉིད།
ཁྱོད་རང་ཡང་ནི་དེ་ཡི་ཕ། །དོན་དེ་རྣམས་རྟོགས་པར་བྱེད་པའི་སེམས་ཉིད་ཁྱོད་
རང་ཡང་ནི་དེའི་ཕ། འཁོར་འདས་ཐམས་ཅད་བྱུང་ཡང་སེམས་ཉིད་ལས་བྱུང་
།
གནས་ཀྱང་སེམས་ཉིད་དུ་གནས། དེངས་ཀྱང་སེམས་ཉིད་དུ་དེངས་ནས་འགྲོ་
བས། ཐམས་ཅད་ཀྱི་གཞིར་གྱུར་པའི་ཕྱིར་ན། དེའི་ཕ་ལྟ་བུར་བྱུང་བ་ཡིན། དེས་
དབང་བཞིའི་ཚིགས་བཅད་བཤད།
ད་རྡོ་རྗེ་དང་པདྨ་བྱིན་གྱིས་བརླབ་པའི་སྔགས་སྟོན་པ། རྡོ་རྗེ་དང་པདྨ་
བྱིན་གྱིས་བརླབ་པའི་སྔགས་ནི། བྱ་བ་ལ་སོགས་པ་སྟོན་པར་བྱེད། དང་པོར་
ཡུམ་ གྱི་ འདོམས་ སྟོང་ པ་ཉིད་དུ་བསྒོམ། ཧཱིས་པདྨ་བསྐྱེད། ཨཱས་པདྨའི་ཟེའུ་
འབྲུ་བསྐྱེད། ཕཊ་ ཀྱིས་པདྨའི་བུ་ག་བཀག་པར་བསམས་ནས། ཡབ་ཀྱིས་ཡུམ་
ལ་བསྐུལ་བ། ༀ་པདྨ་སུ་ཁཾ་དྷུ་ ར། ཨོཾ་བཀྲ་ཤིས་པའམ་ དམ་བཅའ་བའི་ཚིག་
ཡིན། ས་ཁཾ་དྷ་ར་བདེ་བ་འཛིན་པ། མ་ཧཱ་རཱ་ག །འདོད་ཆགས་ཆེན་པོའི་བདེ་བ་
སྟེར་བ། སུ་ཁཾ་དྷཱ་ར་ཏུ་སྟེར་བ། ཙ་ཏུ་རཱ་ཤན་དགའ་བ་བཞིའི་འབྱུང་ཁུངས་ཅན།
234-336



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
བྷ་ག་བི་ཤྭ་སྣ་ཚོགས་བསྐྱེད་པའི་བདག་ཉིད་ཅན། ཧཱུཾ་ཧཱུཾ་ཧཱུཾ་གསུམ་པོ་དེ་ཧེ་རུ་ཀའི་
སྐུ་གསུང་ཐུགས། ཀརུཾ་ཀུ་རུ་ཥ་མེ། དགོས་ པའམ་ལས་མཛོད་ཅིག་བྱས་ནས་
བསྐུལ། ཡབ་ཀྱི་འདོམས་སྟོང་པ་ཉིད་དུ་བསྒོམ། ཧཱུཾ་གིས་རྡོ་རྗེ་བསྐྱེད། ཨོཾ་གྱིས་
རྡོ་རྗེའི་ནོར་བུ་བྱས། ཕཊ་ཀྱིས་རྡོ་རྗེ་ནོར་བུའི་བུ་ག་བཀག་པར་བསམས་ནས།
ཡུམ་གྱིས་ཡབ་ལ་བསྐུལ་བ། ཨོ་བཛྲ་མ་ཧཱ་དེ་། ཨོ་བཀྲ་ཤིས་པའམ་དམ་བཅའ་
བའི་ཚིག །བཛྲ་མ་ཧཱ་དེ་ཥ་ཞེ་སྡང་གི་རྡོ་རྗེ་ཆེན་པོ། ཙ་རུ་རཱ་ནནྡ་དྭ་ཡ་དགའ་བ་
བཞིའི་འབྱུང་ཁུངས་ཅན། ཀ་ཁ་ག་མུ་ཁ་བསད་པར་བྱེད་པ་ཡིན། ཨེ་ཀ་ར་སོའ་
ཐ་རོ་གཅིག་པར་བྱེད་པ། ཧཱུཾ་ཧཱུཾ་ཧཱུཾ་གསུམ་པོ་དེ་སྐུ་གསུང་ཐུགས་གསུམ་ཡིན།
ཀཏཾ་ཀུ་རུ་ཥ་མེ་དགོས་པའམ་ལས་མཛོད་ཅིག །སྤྱི་བོར་ནི་ཨོ་གྱི་རྣམ་པ། ཨོཾ་གྱི་
རྡོ་རྗེའི་ནོར་བུ་བྱ། སྙིང་ཁར་ནི་ཧཱུཾ་གི་རྣམ་པ། ཧཱུཾ་གིས་རྡོ་རྗེ་བསྐྱེད། ཟེའུ་འབྲུ་ལ་
ཨཱའི་རྣམ་པའོ། །ཨཱས་པདྨའི་ཟེའུ་འབྲུ་བྱེད། ཡང་ན་སྤྱི་བོར་ནི་ཨོཾ་གྱི་རྣམ་པ།
ལས་སྐུ་རྡོ་རྗེ་སྐུ་མདོག་དཀར་པོས་བྱིན་གྱིས་རློབ། སྙིང་ཁར་ནི་ཧཱུཾ་གི་
རྣམ་པ། སྙིང་ཁར་ཧཱུྃ་ལས་ཐུགས་རྡོ་རྗེ་ནག་པོས་བྱིན་གྱིས་རློབ། ཟེའུ་ལ་ནི་ཨའི་
རྣམ་པའོ། །མགྲིན་པར་ཨཱལས་གསུང་རྡོ་རྗེ་དམར་པོར་ བྱིན་གྱིས་རློབ། དོན་
གསུམ་པོ་དེས་ལེའུའི་གཞུང་བཤད། ལེའུའི་མཚན་སྟོན་པ། རྒྱུད་ཀྱི་རྒྱལ་པོ་ཆེན་
པོ་སྒྱུ་མའི་བརྟག་པ་ཞེས་བྱ་བ། བརྟག་པ་སུམ་ཅུ་རྩ་གཉིས་ལས་ཕྱུང་བ་བརྟག་པ་
གཉིས་ཀྱི་བདག་ཉིད། ཀྱེའི་རྡོ་རྗེ་མཁའ་འགྲོ་མ་དྲྭ་བའི་སྡོམ་པ་ལས། རྒྱུད་ཀྱི་
རྒྱལ་པོ་ཆེན་པོ་རྫོགས་སོ།། །།
ཀྱེའི་རྡོ་རྗེ་ཧེ་རུ་ཀ་བཞི་ཡིན། མཁའ་འགྲོ་མ་བདག་མེད་མ་ལ་སོགས་
པའི་ལྷ་མོ་བཅོ་ལྔ། དྲྭ་བ་གཙོ་བོ་དང་འཁོར་དུ་འབྲེལ་བ། སྡོམ་པ་ཐབས་ཤེས་
སྤྱི་བོར་ཨོཾ་
234-337



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རབ་དབྱེར་མེད་དམ་བསྐྱེད་རྫོགས་ཟུང་འཇུག་ཏུ་སྡོམ་པ་ལས། རྒྱུད་ལ་རྒྱུད་ཀྱི་
ངོ་བོ་དང་
། དབྱེ་བ། ངེས་ཚིག་གསུམ། རྒྱལ་པོ་གདུལ་བྱ་ཞེ་སྡང་ཅན་གྱི་སྤང་བྱ་
མི་མཐུན་པའི་ཕྱོགས་མ་ལུས་པར་འཇོམས་པར་བྱེད་པ་ཡིན། ཆེན་པོ་རྒྱུད་འདིའི་
ནང་ནས་སངས་རྒྱས་པའི་ཐབས་ཁྱད་པར་ཅན་བསྟན་པ་ཡིན། རྫོགས་སོ་ལེའུ་
བཅུ་གཉིས་པའི་ཚིག་དོན་དེས་ཚར་བར་བྱས་ནས་བཤད། དེས་ལེའུ་བཅུ་གཉིས་
པས་མ་ཚང་བ་ཁ་བསྐོང་དུ་བྱས་ནས་བཤད། དེ་ལྟར་བརྟག་པ་ཕྱི་མ་ལེའུ་བཅུ་
གཉིས་སུ་ཡོད། བཅུ་གཉིས་སུ་ཡོད་ནས་འདུག་ཀྱང་
། ཁར་ཙང་བརྟག་པ་དང་པོ་
བཞིན་དུ་ཆོས་གཞུང་ཚུགས་མི་བྱེད་པར་བརྟག་པ་ཕྱི་མའི་དོན་དེ་ཡར་བརྟག་པ་
དང་ པོར་ སིབ་ ཀྱིས་འདེབས། ཇི་ལྟར་དུ་འདེབས་ན། མ་ཚང་བ་ཁ་བསྐོང་བ།
དངོས་གྲུབ་ཀྱི་དོན་གཏན་ལ་འབེབས་པ། ངེས་པ་སྟེར་བ། ཐེ་ཚོམ་སེལ་བ་དང་
བཞིར་བྱས་ནས་ཡར་བརྟག་པ་དང་པོར་སིབ་ཀྱིས་བཏབ་ནས་བཤད། བརྟགས་
པ་དང་པོར་ལེའུ་ལེའུའི་འབྲེལ། ལེའུ་མདོར་བསྟན་རྒྱས་བཤད་ཀྱི་འབྲེལ། ལེའུ་
མངོན་པར་རྟོགས་པའི་འབྲེལ་དང་གསུམ་དུ་བྱས་ནས་བཤད།
བརྟག་པ་དང་པོའི་ལེའུ་དང་པོ་དེར་ཐེག་པ་ཐུན་མོང་པའི་བསླབ་བྱ་དང་།
ཐུན་མོང་མ་ཡིན་པའི་བསླབ་བྱ་གཉིས་སུ་བྱས་ནས་བཤད། ཐེག་པ་ཐུན་མོང་གི་
བསླབ་ བྱ་ ལ། བསླབ་ བྱ་ སློབ་ པའི་ དུས། གོ་བ། དགོས་ པ། ཁུངས་ གང་ནས་
བསྟན་ པ་ དང་བཞིར་བྱུང་ཡང་
། ཐེག་པ་ཐུན་མོང་གི་བསླབ་བྱ། བྱ་བའི་དོན་
གཅིག་ཏུ་བྱས་ནས་བཤད། ཐུན་མོང་མ་ཡིན་པའི་བསླབ་བྱ་ལ། གཞིའི་རྒྱུད།
རང་བཞིན་གྱི་རྒྱུད། འབྲས་བུའི་རྒྱུད་གསུམ་དུ་བྱས་ནས་བཤད། གཞིའི་རྒྱུད་ལ་
རྡོ་རྗེ་སློབ་དཔོན་གྱི་མཚན་ཉིད། སློབ་དཔོན་གྱི་ལས། སློབ་མ་དཀྱིལ་འཁོར་དུ་
234-338



དཔལ་ཀྱེ་རྡོ་རྗེའི་འགྲེལ་པ་རིན་པོ་ཆེའི་རྒྱན།
གཞུག་ཅིང་ལྷ་ངོ་བསྟན་པ། དབང་བསྐུར་བ་དང་བཞིར་བྱས་ནས་བཤད། རིང་
བཞིན་གྱི་རྒྱུད་ལ། རྣལ་འབྱོར་དང་
། རྣལ་འབྱོར་གྱི་སྤྱོད་པ། དམ་ཚིག་གསུམ་
ལས། རྣལ་འབྱོར་ལ་བསྐྱེད་པའི་རིམ་པའི་རྣལ་འབྱོར་དང༌
། རྫོགས་པའི་རིམ་
པའི་རྣལ་འབྱོར་གཉིས་བསྐྱེད་པའི་རིམ་པའི་རྣལ་འབྱོར་ལ། ལས་ཚོགས་ཀྱི་ལྷའི་
བསྐྱེད་པའི་རིམ་པའི་རྣལ་འབྱོར་དང་
། མངོན་པར་རྟོགས་པའི་ལྷའི་བསྐྱེད་པའི་
རིམ་པའི་རྣལ་ འབྱོར་ གཉིས་ སུ་ བྱས་ནས་ བཤད། མངོན་པར་རྟོགས་པ་ལྷའི་
བསྐྱེད་པའི་རིམ་པའི་རྣལ་འབྱོར་ལ། རིགས་བསྡུས་པའི་དཀྱིལ་འཁོར་ལམ་དུ་
བྱེད་པ་དང་
། རིགས་བྱེ་བྲག་པའི་དཀྱིལ་འཁོར་ལམ་དུ་བྱེད་པ་གཉིས། རིགས་
བྱེ་བྲག་པ་ལ། དཀྱིལ་འཁོར་གྱི་འཁོར་ལོ་ལྔ་ཡོད་པ་ལ། མི་བསྐྱོད་ཀྱེའི་རྡོ་རྗེ་ལ་
ཐབས་ཀྱི་སྒྲུབ་ཐབས་དང་
། ཤེས་རབ་ཀྱི་སྒྲུབ་ཐབས་གཉིས་སུ་བྱས་ནས་བཤད།
ཐབས་ཀྱི་སྒྲུབ་ཐབས་ལ་ཧེ་རུ་ཀ་བཞིའི་སྒྲུབ་ཐབས། ཤེས་རབ་ལྷ་མོབཅོ་ལྔའི་
སྒྲུབ་ཐབས་དང་ལྔ། རིགས་ གཞན་བཞི་ལ་སྒྲུབ་ཐབས་བཞི་སྟེ་དགུ། རིགས་
བསྡུས་ཀྱི་གཉིས་ཏེ་བཅུ་གཅིག །ལས་ཚོགས་ཀྱི་ལྷའི་བསྐྱེད་པའི་རིམ་པ་དང་
བཅུ་ གཉིས། བསྐྱེད་ པའི་ རིམ་ པ་ ལ་ ཆོས་ བཅུ་ གཉིས་ སུ་ བྱས་ ནས་ བཤད།
རྫོགས་པའི་རིམ་པའི་རྣལ་འབྱོར་ལ་དངོས་པོའི་གནས་ཐབས། ལམ་གྱི་གནས་
ཐབས། འབྲས་བུའི་གནས་དང་གསུམ་དུ་བྱས་ནས་བཤད་པ་དང་བཅོ་ལྔ། དེས་
རྣལ་འབྱོར་ལ་བཅོ་ལྔར་བྱས་ནས་བཤད། རྣལ་འབྱོར་གྱི་སྤྱོད་པ་ལ། དམན་པ་
ལས་དང་པོ་པའི་སྤྱོད་པ། བརྟན་པ་བསམ་པ་སློབ་པའི་སྤྱོད་པ། རིག་པ་བརྟུལ་
ཞུགས་ཀྱི་སྤྱོད་པ་གསུམ་སྟེ་བཅོ་བརྒྱད་་་་་་། །།
༼མ་དཔེར་མཇུག་ཅུང་ཟད་མི་ཚང་བ་རྗེས་མར་རྒྱ་ཆེས་གཟིགས་པ་པོ་རྣམས་ཀྱི་དཔེ་གཞན་རྙེད་ན་
234-339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
ཁ་བསྐོང་ཡོང་བའི་རེ་འདུན་ཞུ།། །།༽
234 --340



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
en
*# Z # ︽f ཚེས
#; sཎྞཾ #5
*# ༔ ཚེ, ཝཱ ཉྙོ ཙྪཱ ཙྪ
* མཙྪཱ ཙྩཾ, རྒྱུ རྒྱུ ༔



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར་
། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
དེ ས་པ འི་ཤུལ་བཞག།
དེབ་ཉིས་བརྒྱ་དང་སོ་བཞི་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢པར་པར་གཞི་དང་པོ་བསྒྲིགས་
སྤྱི་ལོ་༢༠༡༡ ལོའི་ཟླ་༡༢པར་པར་ཐེངས་དང་པོ་བཏབ།
དིབ་ཚད་ ༨ ར༠ x ༡༢ ༣ mm ༡/༣༢
དཔར་གྲུངས༔ ༠༠༠༡ ཁམ་བ ༡ ༧༠༠
ISBN 979 བབས 7-བས་ལ80253 ཨ 440 - 7/B. 127
གསུང་འབུམ་ཆ་ཚང་ལ་(དེབ༡ ཁ ༣༤ཡོད་)སྒོར ༡༠ ༣༠.



责任编辑:聪博
特约编辑:土灯 益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编,- - 北京:
中国藏学出版社,2011.12 (先哲遗书)
ISBN 978-7-80253340-17
1.0俄… I.O俄… 百….0喇嘛教
- 文集 - 藏语 11.08946.6-53
中国版本图书馆CIP数据核字(2011第260106号
先哲遗书
(第234卷)
俄派师徒文集
第13/34卷
俄·秋谷多吉等著
*
中国藏学出版社出版发行
(北京市北环东路131号)
深圳市海建印刷有限公司印刷
开本: 880 x 1230毫米 172 印张:409,375
2011年12月第1版 261年12月第1次印
印数;01-173期
ISIN 978-7-88253 -- 43 -7/B-27
本文集品定价(134): 1030.00元



.



བཅུ་བར་དུང་འབུར་སོགས་སྒྲིགས།
༢༦
དུ
ALS
[SBN 978-7=80253-440-7
9 1178780215 3 4 4071
ཆ2# % ཚོ་ (1-34 # ): 1030. 00 TE
