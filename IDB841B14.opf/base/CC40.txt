༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2694
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
28
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༤༩
ཅས་མདབྱེ བུབ་ཀྱི་༢༠༠༣་པ་ར་ཀྱི་སྐྱ་ཕཏཔོའཆེཀྱི་བ
གི་ མས་ཀྱིར དུང་པེར་པཔ་ཡིཤཔས་ཁོག་བ་པ་སྟེ།
1 ༈ རྗེ ་ ༦༣༠༣༧ གྱ་བ་ནི་མར་ཕབ་
༣ ཨ་ ་ས ་ པུཎ་རྙི་ཡི་ཤེས་བྱ་བ
1༣༢༥་༠༦ཉིན་གྱི་ཐོན་ཏན་རབ་་༤༧༥་རུ་པར་
༡༤པ་ཁྲི ར བས་ ཁབ་པ་དེའི་སྟེང ་ འབྲུག(༢བུ་བ་ཞེས་པ་ལྟ ༣༦༠
དེ་ཝ་ཨགཅ༠་པ་་་ཞི་ ཨ་ ངལ་ ཤུ་སྟེ་་༔ དེ་
1དེ་ཡིག་ལེ་ག་དུག་
ཨི་ད་མི་༤༥་ ཚ་ ཞི་བ་བྱ་བའི་
ཅན པ ༠༠༠་༠༢ ༣ བྱ v/11:༢་
རུ་ཕྱིན ན པ འི ༈
པ་ནིཅ00 1 ཚེ ནི མི ཚེ ད ་ བ ད ན ༢ པ་
པ་ན་བ་དེ་ནི་ལྷ་ ༣༠་རྣ8134 ་རུངv 1:45 4t f༨ ན པ 1བ་
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
13༤༣ ཟབ ་ རུང་་༥་་༧་༧༽to : 1 ཚང ་ ཟན 1
པོའི་011༣t@{11ིད་༦:༣༦ ་བ ་དྷ 1:
རྗེ་ངོ་རེར་ཟབ་ན་དབ་ངང་ཆུ་རྟ་དབྱིན་
༢༽ 11:31ttpལྟ་བདེ་རུ་༠༩ནི་ཀ 1:་༥ ་པ་རྟ་༤114༤ ཀྱི་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༨/༣༤)
249
(༢༨/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



#**
#
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༨/༣༤)
ཁམས་པ་རོ་མཉམ་རྡོ་རྗེའི་གསུང་།
དཔ པ་བརྩེགས།།
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
#e
a



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



ཁམས་པ་རོ་མཉམ་རྡོ་རྗེ་ལ་ན་མོ།



སོ་
ཨཱ



(5)
(8)
(2)
(7)
དཀར་ཆག
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
ཁམས་པ་རོ་མཉམ་རྡོ་རྗེའི་རྣམ་ཐར་མདོར་བསྡུས།
༄༅། །དཔའ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་
ཡེ་ཤེས་ཀྱི་སྣང་བ་བཞུགས་སོ། །
མཆོད་པར་བརྗོད་པ་དང་རྩོམ་པར་དམ་བཅའ་བ།
ཆོས་སྤྱིའི་རྣམ་གཞག་བཤད་པ།
རྒྱུད་ཀྱི་གླེང་གཞི་ཕུན་སུམ་ཚོགས་པ་ལྔས་རྒྱས་པར་བཤད་པ།
ལེའུ་དང་པོ་ཀུན་གྱི་བརྗོད་བྱ་མདོར་བསྡུས་ནས་ལྷ་ཡི་འཁོར་ལོ་གསལ་བར་
བཤད་པ།
ལེའུ་གཉིས་པ་རྫོགས་རིམ་བྱང་ཆུབ་ཀྱི་སེམས་འབའ་ཞིག་བཤད་པ།
ལེའུ་གསུམ་པ་ཡོངས་སུ་དག་པའི་ལྷ་ཡི་རྣལ་འབྱོར་གསལ་བར་བཤད་པ། … (132)
ལེའུ་བཞི་པ་དབང་བསྐུར་བའི་དཀྱིལ་འཁོར་བཤད་པ།
ལེའུ་ལྔ་པ་རྒྱུད་ཀྱི་རྒྱལ་པོ་ཁྱད་པར་དུ་གྱུར་པའི་རྣལ་འབྱོར་གྱི་སྤྱོད་པ་
བཤད་པ།
ལེའུ་དྲུག་པ་སྐུ་གསུང་ཐུགས་བྱིན་གྱིས་བརླབ་པའི་ཆོ་ག་བཤད་པ། ... (199)
ལེའུ་བདུན་པ་གསང་ཆེན་གྱི་སྤྱོད་པ་སྤྲོས་པས་རྗེས་སུ་དྲན་པ་བཅུ་དྲུག་ཏུ་
(24)
(106)
(159)
(180)
249 -1



(241)
(268)
(281)
(292)
(303)
མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༨ད
བཤད་པ།
ལེའུ་བརྒྱད་པ་གསང་བའི་དབང་བསྐུར་བ་གཙོ་ཆེར་བཤད་པ།
ལེའུ་དགུ་པ་རྨད་དུ་བྱུང་བའི་སྤྱོད་པ་བཤད་པ།
ལེའུ་བཅུ་པ་དངོས་གྲུབ་མངོན་དུ་བྱ་བའི་ཕྱིར་ཕྱི་དང་ནང་གི་བདག་ཉིད་ཅན་
གྱི་ལྷ་ཡི་སྙིང་པོ་བསྐུལ་བ་བཤད་པ།
ལེའུ་བཅུ་གཅིག་པ་སྔགས་ཀྱི་སྐུ་དང་ཡེ་ཤེས་ཀྱི་སྐུ་བསྐྱེད་པ་བཤད་པ།
ལེའུ་བཅུ་གཉིས་པ་ཕྱག་རྒྱ་ཆེན་པོ་ཡོངས་སུ་གྱུར་པའི་ཡེ་ཤེས་བཤད་པ། ... (314)
ལེའུ་བཅུ་གསུམ་པ་ནང་ལ་མཆོག་ཏུ་གཞོལ་བའི་ལས་ཚོགས་བཤད་པ། ... (332)
ལེའུ་བཅུ་བཞི་པ་སྔགས་ལ་མཆོག་ཏུ་གཞོལ་བའི་ལས་ཚོགས་བཤད་པ།
ལེའུ་བཅོ་ལྔ་པ་རྫོགས་རིམ་སྒྱུ་མ་ལྟ་བུའི་དེ་ཁོ་ན་ཉིད་ཀྱི་ཏིང་ངེ་འཛིན་
བཤད་པ།
ལེའུ་བཅུ་དྲུག་པ་སྐུ་གསུང་ཐུགས་ཀྱི་དཀྱིལ་འཁོར་དུ་དབང་བསྐུར་བ་
བཤད་པ།
ལེའུ་བཅུ་བདུན་པ་དམ་ཚིག་དང་སྡོམ་པ་རབ་ཏུ་གསལ་བར་བཤད་པ། ... (454)
རྩོམ་བྱང་སྨོས་པ།
· (363)
(389)
(421)
(504)
249-2



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག 《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
2491



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་
། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང༌། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
249-2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱུས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
249-3



:



སྔོན་འགྲོའི་ཞུ་ཚིག
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
249-1



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་ རང་རེའི་བརྒྱུད་འཛིན་རྣམས་ལ་འཕྲན་ ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
249 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང༌
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
2493



སྔོན་འགྲོའི་ཞུ་ཚིག་
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
249 -4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་། ད་སྐབས་ལྷག་འཕྲོ་ཅུང་ཟད་འདི་ཡང་
། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
24 ཨམས5



བསྡུ་སྒྲིག་གསལ་བཤད།
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་རྩིས་འཁོར་དུ་ཕབ་བཤུས། ཞུས་དག་སོགས་ ཕྱག་ལས་གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་ཁམས་པ་རོ་མཉམ་རྡོ་རྗེའི་གསུང་དཔའ་གསང་བ་འདུས་པའི་རྒྱུད་
ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ་ནི་རྩེ་པོ་ཏ་ལའི་རིག་དངོས་
ཉར་ཚགས་ཁང་དུ་བཞུགས་པའི་དཔེ་རྙིང་ལ་གཞི་བཅོལ་ནས་རྩིས་འཁོར་དུ་ཕབ་
ཞུས་བྱས་ཤིང༌། མ་དཔེ་ཟེར་བྲིས་ལས་ཡིག་འབྲུ་མི་གསལ་བ་ཁ་ཤས་འདུག་
པས་མི་གསལ་བའི་མཚོན་རྟགས་ (GDEn) བཅས་བཞག་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར
། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
249 www6



བསྡུ་སྒྲིག་གསལ་བཤད།
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
249 -7



ཁམས་པ་རོ་མཉམ་རྡོ་རྗེའི་རྣམ་ཐར་མདོར་བསྡུས།
མཚན་དངོས་སམ་ཁོངས་གྲགས། ཁམས་པ་རོ་མཉམ་རྡོ་རྗེ།
མཚན་གྱི་རྣམ་གྲངས།
གདུང་ངམ་རུས།
ཡབ་ཡུམ།
འཁྲུངས་ཚུལ།
འཁྲུངས་ལོ། དུས་རབས་བཅུ་གཉིས་པའི་ནང་དུ་བྱོན་པའི་མཁས་དབང་ཞིག །
བླ་མ། མཚུར་སྟོན་དབང་གི་རྡོ་རྗེ་སོགས།
མཛད་འཕྲིན། ཁོང་ གིས་ རྒྱ་གར་དུ་མི་ཏྲི་པ་ལ་འདུས་པ་གསན་དུ་བྱོན་པས་
གཤེགས་ནས་ཉན་ ས་ མ་རྙེད་ནས། མར་ པ་ ལ་ ཉན་བསམས་ནས་ ཕྱིར་
བོད་དུ་ཕེབས་པས། ལམ་དུ་ཨ་ཙ་ར་གཉིས་འཕྲད་དེ་གར་འགྲོ་དྲིས་པས།
མཚུར་སྟོན་ལ་གསང་འདུས་ཉན་དུ་འགྲོ་བ་ཡིན་ཟེར། རྗེ་མར་པ་ལོ་ཙཱ་ཡང་
གཤེགས་འདུག་པས། མཚུར་དབང་ངེ་ལ་འཁོན་གད་པ་ཀཱིརྟི་དང་མཉམ་དུ་
གསང་འདུས་སོགས་ཞུས། ཁོང་ གཉིས་ལ་རྒྱུད་མན་ངག་དང་བཅས་པ་
གནང་བས། ཁམས་པས་མཚུར་གྱི་གསུང་བཞིན་འདུས་པའི་རྒྱུད་རྐྱང་གི་
ཊཱིཀྐ་དང་
། དབང་ཆོག་སོགས་ཀྱི་ཡིག་ཆ་དུ་མ་མཛད།
རྟེན།
ཆོས་བརྒྱུད། བཀའ་བརྒྱུད་པ།
249 -8



ཁམས་པ་རོ་མཉམ་རྡོ་རྗེའི་རྣམ་ཐར་མདོར་བསྡུས།
གདན་ས།
ལས་ཐོབ།
སྲས་བརྒྱུད།
སློབ་མ།
སྐུ་ཡུན།
འདས་ལོ།
གསུང་འབུམ། དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་
པ་ཡེ་ཤེས་ཀྱི་སྣང་བ་དེབ་གཅིག །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
249--9



༄༅། །དཔལ་བསང་བ་འདུས་པའི་རྒྱུད་ཀྱི་རྣམ་པར་བཤད་པ་
དྲི་མ་མེད་པ་ཡེ་ཤེས་ཀྱི་སྣང་བ་བཞུགས་སོ། །
བཅོམ་ ལྡན་ འདས་ དཔལ་ འཇམ་ པའི་
་ དབྱངོས་ ལ་ ཕྱག་ འཚལ་ ལོ།
།
ཐབས་དང་ཤེས་རབ་གཉིས་མེད་མཉམ་སྦྱོར་རྣམ་རྒྱལ་ཐུགས་རྗེ་སྟོང་པ་རོ་
མཉམ་སྲིད་དང་ཞི་བའི་རྒྱ་མཚོ་ལས་རྒལ་རབ་ཏུ་མི་གནས་བདེ་བ་ཆེ། །མཁའ་
དང་མཚུངས་པས་འགྲོ་འོང་རྣམ་བྲལ་དུས་གསུམ་ལས་འདས་དངོས་དང་དངོས་
མེད་ཕྱོགས་ཆ་མཐའ་དབུས་ལས་རྣམ་གྲོལ་དག་ཅིང་དྲི་མེད་རྣམ་པར་དབེན། །
གསང་བ་ཆེན་པོ་རབ་ཏུ་མི་ཟད་དཔལ་ལྡན་འདུས་འདིར་ཤིན་ཏུ་རྟོགས་དཀའ་
ཟབ་ཅིང་རྒྱ་ཆེ་དེ་བཞིན་གཤེགས་ཀུན་མཐའ་ཡས་པས་ན་ཡང་དག་དོན། །རྒྱལ་
བ་ཐམས་ཅད་བླ་མེད་གནས་འདིར་བྱང་ཆུབ་དམ་པ་བདག་དང་གཞན་དོན་སྐུ་
བཞི་རབ་རྫོགས་ཡེ་ཤེས་མངོན་འགྱུར་བདེ་ལེགས་གནས་འདིར་རྒྱལ་གྱུར་ཅིག །
བློ་ཡི་པད་མ་ཐུགས་ རྗེས་ ཡི། །ཉི་ཟེར་སྣང་བས་ཁ་འབྱེད་ཅིང་། །གཞན་དོན་
རྟག་ཏུ་གཟིགས་མཛད་པ། །དཔལ་ ལྡན་ བླ་ མ་ ལ་ ཕྱག་ འཚལ། །དཔལ་ལྡན་
འདུས་པའི་རྒྱུད་ཀྱི་དོན། །གསང་ཆེན་བླ་ན་མེད་པ་ཡི། །བླ་མའི་དྲིན་གྱིས་རྟོགས་
གྱུར་གང་། །མན་ངག་བདུད་རྩིའི་སྙིང་པོ་ལས། །རིམ་པ་ཇི་བཞིན་གསལ་བར་
དབྱེ། །
དེ་ལ་འདིར་ནི་ཡང་དག་པར་རྫོགས་པའི་སངས་རྒྱས་ཀྱིས་བསྟན་པའི་
སྙིང་པོ། ཐེག་པ་ཆེན་པོ་གསང་བ་བླ་ན་མེད་པའི་ལམ། དེ་བཞིན་གཤེགས་པའི་
29 མཐའ༌



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
སྤྱོད་ཡུལ། བྱང་ཆུབ་སེམས་དཔའ་ཆེན་པོ་རྣམས་ལ་གདམས་ཏེ་བསྟན་པ། གསང་
བ་ལས་ཀྱང་ཤིན་ཏུ་ཆེས་གསང་བ། རྣལ་འབྱོར་གྱི་དབང་ཕྱུག་ཆེན་པོ་རྣམས་
ཀྱིས་མི་ཟད་པའི་གཏེར་མཛོད། མཚན་བརྗོད་པར་དཀའ་བའི་རྒྱུད་ལ་ལྔ་སྟེ།
ཐོག་མར་ཆོས་སྤྱི་ཡི་རྣམ་གཞག་བསྟན་པ་དང་
། བདེ་བར་གཤེགས་པའི་བཀའ་
རྗེས་སུ་འབྲེངས་ཏེ་ཡོངས་སུ་འགྲོལ་བ་དང༌། རྣལ་འབྱོར་པ་དང་རྗེས་སུ་འབྲེངས་
ཏེ་དོན་ཉམས་སུ་བླངས་བར་བྱ་བ་དང་
། གསང་ཆེན་བྱང་ཆུབ་ཀྱི་སེམས་བདེ་བ་
ཆེན་པོ་ལམ་དུ་བྱ་བ་དང་
། རྒྱུད་ཀྱི་དོན་འབྲེལ་པ་བསྟན་པའོ། །
དང་པོ་ལ་ཆོས་སྤྱིའི་རྣམ་གཞག་བསྟན་པ་ལ་གསུམ་སྟེ། དངོས་པོ་གནས་
ལུགས་ཡང་དག་པའི་དབང་དུ་བྱས་པ་ན། རྩ་བའི་རྒྱུད་ཀྱི་ལེའུ་གཉིས་པ་ལས།
དངོས་པོ་འདི་དག་མ་སྐྱེས་པ། །ཆོས་དང་ཆོས་ཉིད་མེད་པ་སྟེ། །ནམ་མཁའ་ལྟ་བུ་
བདག་མེད་པས། །བྱང་ཆུབ་ཚུལ་འདི་བསྟན་པ་ཡི། །ཞེས་པའི་དོན་ཏེ། །གནས་
སྐབས་ཀྱི་ཁྱད་པར་ཐོབ་པར་བསྟན་པ་ལ། །ལེའུ་དགུ་པ་ལས་དེ་བཞིན་གཤེགས་
བཤེགས་པ་རྣམས་ནི་དོན་གྱི་དབང་འདི་ལྟ་བུ་མཁྱེན་ཅིང་། སེམས་ཅན་རྣམས་ཀྱི་
བསམ་པ་མཁྱེན་ནས། ཆོས་འཆད་པར་མཛད་དེ་ཞེས་པའི་དོན་ཏོ། །བརྗོད་པར་
བྱ་བ་དོན་ཀུན་རྫོབ་སྒྲ་ཙམ་དུ་མཚོན་པས་བསྟན་པ་ལ། རྨད་བྱུང་ཆེན་པོ་ཆོས་
རྣམས་ནི། །ནམ་མཁའ་དང་ནི་མཚུངས་པ་ཉིད། །རྣམ་པར་མི་རྟོག་ དག་པ་ལས། །
ཀུན་རྫོབ་ཏུ་ཡང་བཤད་པ་མཚར། །ཞེས་པ་དང་
། ལེའུ་བཅོ་ལྔ་པ་ལས་ཀྱང་། །
ཨེ་མ་ཧོ་ངོ་བོ་ཉིད་ཀྱིས་དག །རྡོ་རྗེ་ཐེག་པ་བླ་ན་མེད། །མ་སྐྱེས་པ་ཡི་ཆོས་རྣམས་
ལ། །རྒྱལ་བ་རྣམས་ཀྱིས་སྐྱེ་བར་གསུངས། །ཆོས་རྣམས་རྨི་ལམ་ལྟ་བུ་སྟེ། །ངོ་བོ་
ཉིད་ཀྱིས་མ་སྐྱེས་པ། །ཞེས་གསུངས་པས་དོན་འདི་ཉིད་ངེས་པར་བྱའོ། །
249 -2



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བདེ་བར་གཤེགས་པའི་བཀའི་རྗེས་སུ་འབྲངས་བ་ནི་གསུམ་སྟེ། ལམ་
རིམ་པ་ལྔར་བསྡུས་ཏེ་བསྟན་པ་དང་
། རྒྱན་བདུན་གྱིས་སྤྲས་པར་གྱུར་པ་དང་
།
མདོ་རྒྱུད་ཐམས་ཅད་ཀྱི་རྩ་བར་བསྟན་པའོ། །རྣལ་འབྱོར་པའི་རྗེས་སུ་འབྲངས་
ཏེ་ཉམས་སུ་བླང་བར་བྱ་ལ། རྒྱུའི་རྒྱུད་དང་འབྲས་བུའི་རྒྱུད་དང་ནི། །ཐབས་ཀྱི་
རྒྱུད་དང་རྣམ་པ་གསུམ་དུ་བཤད། །རྒྱུའི་རྒྱུད་ལ་དབྱེ་བ་གཉིས་སུ་བསྟན། །ཐུན་
མོང་རྒྱུད་དང་ཐུན་མོང་མ་ཡིན་ལས། །ཐུན་མོང་རང་བཞིན་རྒྱུའི་རྒྱུད་བསྟན་པ། །
སེམས་ཅན་ཐམས་ཅད་བདེ་གཤེགས་སྙིང་པོ་ཅན། ཁམས་རྒྱུད་འདི་ནི་དྲི་མར་
བཅས་པར་གནས། །ཐུན་མོང་མ་ཡིན་དངོས་པོའི་གནས་ལུགས་ལ། །རྣམ་པ་
གསུམ་དུ་གཏན་ལ་དབབ་བྱ་སྟེ། །རྒྱུ་ནི་དང་པོར་གནས་ལུགས་དང་། །ལམ་དུ་
རྣལ་འབྱོར་ཉམས་ཀྱི་འཆར་ཚུལ་དང་
། །འབྲས་བུ་ཡོན་ཏན་རྫོགས་པོའི་སངས་
རྒྱས་ལ། །མི་ཟད་རྒྱན་གྱི་འཁོར་ལོའི་འཆར་ཚུལ་ལོ། །དང་པོ་ལ་ཡང་རྣམ་པ་
གསུམ་དུ་བསྟན། ། ལུས་ཀྱི་དངོས་པོའི་ གནས་ ལུགས་ བསྟན་ པ་དང༌། །སེམས་
ཉིད་དངོས་པོའི་གནས་ལུགས་བསྟན་པ་དང་
། །ལུས་སེམས་དབྱེར་མེད་དག་ཏུ་
བསྟན་པའོ། །
ལུས་ཀྱི་གནས་ལུགས་གཏན་ལ་དབབ་པ་ནི། རགས་དང་ཕྲ་དང་ཤིན་ཏུ་
ཕྲ་བ་ལས། །ཕུང་པོ་ཁམས་དང་སྐྱེ་མཆེད་ཐམས་ཅད་ ཀྱང༌། །རྟེན་དང་བརྟེན་
པའི་རང་བཞིན་བཅས་པ་ཀུན། །ལྷ་ཡི་འཁོར་ལོར་རགས་པར་གཏན་ལ་དབབ། །
རྩ་དང་རླུང་དང་བྱང་ཆུབ་སེམས་དག་ཀྱང་། །ཕྲ་བའི་ངོ་བོར་གཏན་ལ་དབབ་
པའོ། །རྟེན་དང་བརྟེན་པ་གྲུབ་སྟེ་གཅིག་བསྒྲུབ་པ། །ལྷན་ཅིག་སྐྱེས་པའི་ངོ་བོར་
ཤིན་ཏུ་ཕྲ་བར་བསྟན། །སེམས་ཉིད་དངོས་པོའི་གནས་ལུགས་གསུམ་དུ་བསྟན། །
249-3



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨
སྣང་བ་གསུམ་གྱིས་ཡེ་ཤེས་ལ་འཇུག་པས། །རང་བཞིན་རགས་པའི་ངོ་བོར་
བཤད་པར་བྱ། །ཐམས་ཅད་སྟོང་པ་བཞི་པར་བསྟན་པ་ནི། །ཕྲ་བའི་ཆ་ཏེ་ཤིན་ཏུ་
ཕྲ་བ་ནི། །མངོན་པར་བྱང་ཆུབ་བྱང་ཆུབ་སེམས་ཡིན་ནོ། །རྣལ་འབྱོར་ཉམས་
སྣང་བསམ་གྱིས་མི་ཁྱབ་སྟེ། །ཉམས་གསུམ་རྩ་བ་དུས་དང་ཡན་ལག་གོ །དེ་
བཞིན་གཤེགས་པའི་སྐུ་གསུང་ཐུགས་གསུམ་ལས། །གསང་བ་བསམ་མི་ཁྱབ་དུ་
འཆར་བའོ། །འབྲས་བུའི་རྒྱུད་ལ་རྣམ་པ་གསུམ་དུ་བཤད། །མཆོག་གི་སྐུ་བཞི་
ཡན་ལག་བདུན་ལྡན་ཏེ། །ཐུན་མོང་དབང་ཕྱུག་བརྒྱད་དང་ཁྱད་པར་གྱི། །དབང་
ཕྱུག་བརྒྱད་དང་གྲུབ་པ་བརྒྱད་ལ་སོགས། །མངོན་ཤེས་ལྔ་ལྡན་མཁྱེན་པ་གཉིས་
བཅས་པ། །དྲི་མ་མེད་པས་ཡེ་ཤེས་ལྔ་དང་ལྡན། །གནས་སྐབས་མཐར་ཐུག་ཡོན་
ཏན་རབ་རྫོགས་པ། །དེ་དག་འབྲས་བུའི་རྒྱུད་ཏུ་བསྟན་པའོ། །ཐབས་ཀྱི་རྒྱུད་ལ་
རྣམ་ པ་ གསུམ་དུ་བཤད། །རྨི་ ལམ་ དབང་དང་ གྲོལ་ བྱེད་ཐབས་ བཅས་ པ། །
གཉིས་མེད་ཕྱག་རྒྱ་ཆེན་པོར་ངོ་སྤྲོད་པའོ། །
རྨི་ལམ་དབང་བཞི་ངེས་པར་བསྟན་པ་ནི། གཉིས་པ་གསང་བ་གསང་
དབང་དང༌། །ཤེས་རབ་ཡེ་ཤེས་ཚིག་དབང་ རིན་པོ་ཆེ། །དེ་དག་རེ་རེ་ལ་ཡང་
གསུམ་གསུམ་སྟེ། །ཕྱི་དང་ནང་དང་སྦས་པར་བསྐུར་བའི་ཚུལ། རྒྱས་པར་ཕྱེ་ན་
དོན་ནི་ཉི་ཤུར་བཤད། །རྒྱས་པར་བསྐུར་དང་འབྲིང་དུ་བསྐུར་བ་དང་
། །ཤིན་ཏུ་
བསྡུས་སྟེ་བསྐུར་བ་གསུམ་མམ་བཞིར། །བསྟན་པ་སློབ་མ་སྨིན་པར་བྱེད་པའོ། །
གྲོལ་ལམ་རིམ་གཉིས་ཐབས་དང་ཤེས་རབ་བཅས། །བསྐྱེད་པའི་རིམ་པ་ཕྱི་ནང་
གཉིས་སུ་བཤད། །ཕྱི་ལ་རྣམ་པ་གསུམ་དུ་ཤེས་པར་བྱ། །རྩ་བའི་དཀྱིལ་འཁོར་
རིགས་ལྔའི་བྱེ་བྲག་ལས། །རིགས་བསྡུས་དང་ནི་སོ་སོའི་དཀྱིལ་འཁོར་དང་
། །
24༡ པ་ཨ་ཀ4



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལས་ཚོགས་བསྒྲུབ་པའི་དཀྱིལ་འཁོར་སོ་སོར་གསལ། །ནང་ལ་ཟབ་མོ་བསྐྱེད་
པའི་ རིམ་པ་སྟེ། །ཐབས་དང་ཤེས་རབ་དཀྱིལ་འཁོར་དག་ཏུ་བསྟན། །རྫོགས་
པའི་རིམ་པ་བླ་ན་མེད་པ་ནི། །རིམ་པ་ལྔས་ནི་ཉེ་བར་བསྡུས་པའི་ལམ། །ལམ་
མཆོག་ཀུན་གྱི་རྩ་བར་གྱུར་པ་སྟེ། །གསང་བ་འདི་ལས་ཀུན་ཏུ་འཕྲོས་པའོ། །
མདོར་བསྡུས་གྱུར་ནས་རྣམ་པ་གསུམ་དུ་བསྟན། །བསྙེན་པ་དང་ནི་བསྒྲུབ་པ་
གཙོར་སྟོན་དང་
། །མ་གྲུབ་གྱུར་ན་སྙིང་པོ་བསྐུལ་བ་སྟེ། །བསྙེན་པའི་དབྱེ་བ་རྣམ་
པ་གསུམ་དུ་བསྟན། །དེ་ཉིད་ཟབ་མོའི་ཏིང་འཛིན་བསྟན་པ་དང༌། །སྤྱོད་པའི་
ཚུལ་དང་དམ་ཚིག་སྡོམ་པ་དང་
། །བྱ་བ་ལས་ཀྱི་ཚོགས་དང་བཅས་པ་སྟེ། །འདིས་
ནི་ཐབས་ཀྱི་རྒྱུད་དུ་སྡོམས་པའོ། །རྒྱུ་ཡི་རྒྱུད་ནི་གཏན་ལ་ཕབ་ནས་ ཀྱང་། །
འབྲས་བུ་ཐོབ་བྱའི་ཡུལ་དུ་བྱེད་པ་ནི། །ཐབས་ཀྱི་རྒྱུད་ལ་ཉམས་སུ་བློངས་གྱུར་
པས། །དྲི་མ་མེད་པ་སིདྡྷི་རྣམ་གཉིས་ཐོབ། །དེ་དག་རྒྱས་པའི་དབྱེ་བས་གསལ་
བར་ཡང་། །མཚན་ལྡན་ བླ་མའི་གདམས་པས་ཤེས་པར་བྱ། །གསང་ཆེན་བྱང་
ཆུབ་ཀྱི་སེམས་བདེ་བ་ཆེན་པོར་ལམ་དུ་བྱ་བ་ལ་གཉིས་ཏེ། དང་པོར་ཆོས་ཐམས་
ཅད་ཀྱི་བརྗོད་བྱའི་སྙིང་པོ་ཡིན་པར་བསྟན་པ་ནི། ལེའུ་གཉིས་པའི་ཐོག་མར། དེ་
བཞིན་གཤེགས་པ་ཀུན་གྱི་གསང་། །སྐུ་དང་གསུང་དང་ཐུགས་ཀྱི་མཆོག །བླ་ན་
མེད་པའི་བྱང་ཆུབ་སེམས། །བཅོམ་ལྡན་སྙིང་པོ་ཞེས་པ་ལ་སོགས་པའི་དོན་ཏོ། །
གཉིས་པ་བྱང་ཆུབ་ཀྱི་སེམས་བསྒྲུབ་པར་བསྟན་པ་
པའི་གཞི་བསྟན་པ་ནི། ཁྱོད་ཀྱི་སེམས་ལུས་ལྟ་བུར་བསྐྱེད་ཅིག །ལུས་སེམས་ལྟ་
བུར་སྐྱེད་ཅིག །སེམས་ཚིག་ཏུ་བརྗོད་པ་ལྟ་བུར་བསྐྱེད་ཅིག །ཅེས་པ་ལ་སོགས་
སེམས་བསྐྱེད་
པའི་དོན་ཏོ། །
249 5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལམ་བདེན་གཉིས་དབྱེར་མེད་ཏུ་བསྟན་པ་ལ། །ལེའུ་བཅོ་ལྔ་པ་ལས།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ནི་འདི་ལྟ་སྟེ། དཔེར་ན་ལུས་
དང་ངག་དང་སེམས་དང་ཆོས་ཐམས་ཅད་རྡོ་རྗེའི་གནས་ཀྱི་དམ་ཚིག་ནི་ཐམས་
ཅད་ཀྱི་རྗེས་སུ་འགྲོ་བ། ངོ་བོ་ཉིད་གཅིག་པའི་ཕྱིར་ཏེ། འདི་ལྟ་སྟེ་བྱང་ཆུབ་ཀྱི་
སེམས་ཀྱི་ངོ་བོ་ཉིད་དོ། །ལུས་དང་ངག་དང་སེམས་ཀྱི་ཁམས་གང་ཡིན་པ་དང་།
ནམ་མཁའི་ཁམས་དེ་དག་གཉིས་སུ་མེད་ཅིང་གཉིས་སུ་དབྱེར་མེད་དོ། །ཞེས་
གསུངས་པའི་དོན་ཡིན་ནོ། །
གསང་ཆེན་གྱི་ ཁྱད་ པར་བསྟན་པ་ནི། ལེའུ་བརྒྱད་པ་ལས། བྱང་ཆུབ་
སེམས་ནི་རྒྱས་པའི་སྤྱན། །སྐུ་དང་གསུང་ཐུགས་ཤིན་ཏུ་དག །རྡོ་རྗེ་ཐེག་པ་ལ་
ཕྱག་ འཚལ། །ཞེས་ པ་ དང་། །ལེའུ་ བཅོ་ ལྔ་ པ་ ལས། བསམ་ གཏན་ གནས་ནི་
གསང་བ་འདི། །ཡེ་ཤེས་དྲི་མེད་གསང་ཆེན་ཡིན། ཞེས་པས་བསྟན་ཏོ། །ལམ་
སྤང་བྱ་དང་གཉེན་པོ་རྣམ་པར་དག་པས་གཉིས་སུ་མེད་པར་བསྟན་པ་ལ། ལེའུ་
བདུན་པ་ལས། ཐམས་ཅད་རང་བཞིན་འོད་གསལ་བ། །མཚན་མེད་མི་འགྱུར་
ནམ་མཁའ་བཞིན། །གཉིས་མེད་གཉིས་སུ་མེད་མིན་ཞིང་
། །ཞེས་གསུངས་སོ། །
ཐམས་ཅད་གསང་ཆེན་རྡོ་རྗེ་འཆང་བདག་ཉིད་ཆེན་པོར་མངོན་དུ་གྲུབ་
འགྱུར་ བ་ ནི། ལེའུ་ བཅུ་ བདུན་ པ་ ལས། བཅོམ་ ལྡན་ འདས་ དེ་ བཞིན་
གཤེགས་པ་ཐམས་ཅད་ཀྱི་དངོས་གྲུབ་ཐམས་ཅད་དང་། ཐམས་ཅད་མཁྱེན་པ་
དང་ཁམས་གསུམ་ཇི་སྙེད་པ་དག་རང་གི་སྐུ་གསུང་དང་ཐུགས་ཀྱི་རྒྱུད་རྡོ་རྗེ་ལ་
གནས་སོ་ཞེས་གསུངས། དོན་ གསུམ་ པ་ བྱང་ཆུབ་ ཀྱི་སེམས་ ཀྱི་ ཁྱད་ པར་གྱི་
འབྲས་བུ་ཡོངས་སུ་རྫོགས་པར་བསྟན་པས་ཡང་
། །ལེའུ་གཉིས་པ་ལས། བདག་
249-6



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མེད་པ་ཡི་ཆོས་ལས་འབྱུང་། །སངས་རྒྱས་བྱང་ཆུབ་རྫོགས་མཛད་པ། །ཞེས་པ་
དང་། ལེའུ་བཅུ་གསུམ་པ་ལས། འདི་ཡིས་སངས་རྒྱས་ཆེ་བའི་བདག །ཚེ་འདི་
ཉིད་ཀྱིས་ཐོབ་པར་འགྱུར། །ཞེས་གསུངས་པའི་དོན་ཏོ། །
རྒྱུད་དོན་གྱི་འབྲེལ་པ་བསྟན་པ་ལ་ལྔ་སྟེ། དང་པོར་སྤྱི་དོན་ངེས་པའི་
འབྲེལ་བསྟན་པ་དང་། མཚན་ཉིད་ཀྱི་སྒོ་ནས་བརྗོད་བྱ་ངོས་བཟུང་བའི་འབྲེལ་བ་
དང་། རྒྱུད་གླེང་གཞི་གཞིའི་འབྲེལ་བ་དང་། ཁྱད་པར་བསྟན་པའི་གཞུང་ངེས་
པའི་འབྲེལ་དང་
། ལམ་བསྒྲུབ་པའི་ལུང་འབྲེལ་བསྟན་པའོ། །དང་པོ་ནི་བླ་མ་
རྒྱུད་པ་དང་འབྲེལ་བ། བྱིན་བརླབས་ཐུགས་ རྗེ་དང་འབྲེལ་བ། ལམ་སྨིན་གྲོལ་
དང་འབྲེལ་བ། ལམ་རྟགས་དང་འབྲེལ་བ། །སྤྱོད་པ་དུས་ཚོད་དང་འབྲེལ་བའོ། །
འབྲེལ་པ་ཕུན་སུམ་ཚོགས་པ་བརྗོད་བྱ་དང་བརྗོད་བྱེད་ཏུ་འབྲེལ་བ། སྒྲ་དང་སྒྲའི་
ལུས་སུ་འབྲེལ་བ། འབྲས་བུ་གཞན་དོན་དང་འབྲེལ་བའོ། །
གཉིས་པ་རྩ་ བའི་ རྒྱུ་མཚན་སྦས་ པའི་ ཚུལ་ཤེས་ པས་ དོན་ ཡོངས་ སུ་
རྫོགས་པར་འགྱུར་བའོ། །
རྒྱུད་གླེང་གཞིའི་འབྲེལ་བསྟན་པ་ལ། སྟོན་པ་གང་གིས། གནས་གང་དུ།
འཁོར་གང་ལ། དུས་གང་གི་ཚེ། ཆོས་ གང་ གསུངས་ ཞེས་ པ་ སྟེ། གསང་ཆེན་
འདུས་པའི་རྒྱུད་འདི་ལ། །དང་པོར་མཚན་དོན་བསྟན་པ་དང་
། །བསྡུས་ཏེ་བསྟན་
པའི་རྒྱུད་འདི་ནི། །གླེང་གཞི་ཕུན་སུམ་ཚོགས་པ་སྟེ། །བཞུགས་ཚུལ་རྒྱུད་ཀྱི་ཐོག་
མར་བསྟན། །འབྲས་བུ་ལམ་དང་བཅས་པའོ། ཁྱད་པར་གཞུང་ངེས་པར་བསྟན་
པའི་འབྲེལ་བ་ལ་གསུམ་སྟེ། གཞུང་ཡོངས་སུ་འགྲེལ་པའི་ཐབས་ཀྱི་འབྲེལ་པ་
བསྟན་པ་ལ། རྩ་བ་མདོར་བསྟན། ཡན་ལག་རྒྱས་པར་བཤད་པ། ཚིག་དོན་ལྷུར་
249---7



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བླངས་ཏེ་བསྟན་པའོ། །མདོར་བསྟན་ལེའུ་དང་པོས་ཏེ། །རྒྱས་པར་བཤད་པ་
གཉིས་པ་ནས། །བཅུ་བདུན་ཡོངས་རྫོགས་ པ་ ཡི་བར། །བྱེ་བྲག་གསལ་བར་
བསྟན་པས་ཏེ། །ལྔ་པ་དང་ནི་དགུ་པ་དང་
། །བཅུ་གཅིག་པ་དང་བཅུ་གསུམ་པ། །
སངས་རྒྱས་བྱང་ཆུབ་སེམས་རྣམས་ཀྱིས། །བསྙེན་པ་དང་ནི་བསྒྲུབ་ཆེན་ཡིན། །
བཞི་པ་དང་ནི་བཅུ་དྲུག་པ། །བརྒྱད་པ་དེ་བཞིན་བཅུ་གཉིས་པ། །སློབ་དཔོན་
སྤྱིའི་ལས་དང་ནི། །དངོས་གྲུབ་བརྟུལ་ཞུགས་ཡིན་པར་གསུངས། །དྲུག་པ་དང་
ནི་གཉིས་པ་དང་། །བཅུ་པ་དང་ནི་བཅུ་བཞི་པའོ། །དྲག་སྤྱོད་རྗེས་སུ་ཆགས་པ་
དང༌། །ཉེ་བར་བསྒྲུབ་པའི་སྡོམ་པའོ། །བདུན་པ་དང་ནི་གསུམ་པ་དང་
། །བཅུ་
གཅིག་པ་དང་བཅོ་ལྔ་པ། །སི་ཏི་ཞིང་དང་ལྟས་དང་ནི། །བསྙེན་པ་བསྒྲུབ་པའི་
སྡོམ་པའོ། །ཞེས་པའི་དོན་ཏོ། །
ལམ་ཉམས་སུ་བླངས་བྱའི་འབྲེལ་པ་ལ། ལམ་རིམ་པ་གཉིས་ཡན་ལག་
དང་ བཅས་ པ་ སྟེ། དེ་ བཞིན་ གཤེགས་ པ་ ཀུན་ གྱིས་ ལས། །ཚོར་བཅོད་ ཕན་
འདོགས་སྤྱོད་པ་དག །དུལ་དང་འདུལ་དཀའ་ཞི་བ་ཡི། །སེམས་ཅན་རྣམས་ཀྱི་
གཞུག་པའོ། །བསྐྱེད་པའི་རིམ་དང་འབྲེལ་པ་ཡི། །བསྙེན་པ་རྡོ་རྗེ་ཆོ་ག་བཞི། །
ཐུན་མོང་མཆོག་གི་སིདྡྷི་དག །འབྲེལ་པ་ཡི་ནི་གཞུང་ཉིད་དོ། །ཞེས་གསུངས་སོ། །
འབྲེལ་ པ་ གསུམ་ པ་དོན་ཡོངས་སུ་བསྡུད་པའི་ ཆིངས་ནི། གཞི་ལམ་
འབྲས་བུའི་ཆོས་གང་ཡིན་པ་ངོས་བཟུང་བ་སྟེ། སྤྲོ་བ་དང་བསྡུ་བ་ཤེས་པར་བྱ་བ་
ལ། སེམསབརྟུལ་ཞུགས་འབྲེལ་བ་ཡིས། གཞུང་ནི་སློབ་དཔོན་ཕུན་སུམ་ཚོགས་
པའོ། །བླ་མས་བསྟན་པའི་ལམ་གྱིས་ནི། །སློབ་མ་ཡོངས་སུ་སྨིན་བྱ་བ། །བརྟུལ་
ཞུགས་བཟའ་དང་དབང་བསྐུར་བའི། །རང་གི་སློབ་མ་བདག་ཉིད་ཆེ། །སངས་
249-8



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྒྱས་བྱང་ཆུབ་སེམས་རྣམས་ཀྱིས། །སྟོན་པས་ཡོངས་སུ་གྲོལ་བ་ཡིན། །ཐབས་ནི་
རྣམ་པ་བཞི་པོ་དག །བྱང་ཆུབ་རྡོ་རྗེ་ཅན་གྱིས་གསུངས། །རྣལ་འབྱོར་རྒྱུད་ནི་
ཐམས་ ཅད་ དུ། །རྣལ་ འབྱོར་ པ་ ཡིས་ བརྟག་ པར་བསྔགས། །ཞེས་ པས་ དོན་
གསལ་བའོ། །
ལམ་བསྒྲུབ་པའི་ལུང་འབྲེལ་བསྟན་པ་ལ། བསྙེན་བསྒྲུབ་བཞི་སྦྱོར་བ་
དྲུག་དང་ལམ་རིམ་པ་ལྔ་གཅིག་ཏུ་བགྲོད་པ་སྟེ། བསྙེན་པའི་ཆོ་ག་དང་པོ་སྟེ། ཉེ་
བར་བསྒྲུབ་པ་གཉིས་པ་ཡིན། །བསྒྲུབ་པ་ཡང་ནི་གསུམ་པ་ཡིན། །བསྒྲུབ་པ་ཆེན་
པོ་བཞི་པ་ཡིན། །ཐུན་མོང་མཆོག་གི་བྱེ་བྲག་གིས། །བསྙེན་པ་རྣམ་པ་གཉིས་སུ་
གསུངས། །རྡོ་ རྗེ་ བཞི་པོ་ཐུན་མོང་ སྟེ། །ཡེ་ཤེས་ བདུད་ རྩི་ མཆོག་ ཡིན་ནོ། །
མཆོག་ལ་ཡེ་ཤེས་བདུད་རྩི་ཉིད། །སྦྱོར་བ་དྲུག་གིས་བྱ་བ་ཡིན། །སོ་སོར་བསྡུད་
དང་བསམ་གཏན་དང༌། །སྲོག་རྩོལ་དེ་བཞིན་འཛིན་པ་དང་
། །རྗེས་སུ་དྲན་པ་
ཏིང་ངེ་འཛིན། །བསྙེན་པ་ཡན་ལག་དྲུག་གིས་ནི། །བྱ་བ་བསྒྲུབ་པའི་མཆོག་ཏུ་
འགྱུར། །བསྙེན་པའི་དུས་སུ་སེམས་དཔའ་ཆེ། །རྣལ་འབྱོར་ཉིད་ཀྱིས་གཟུགས་
སུ་དམིགས། །ཉེ་བར་བསྒྲུབ་པའི་དུས་སུ་ནི། །བདུད་རྩི་འཁྱིལ་པའི་གཟུགས་ཀྱི་
བར། །སྔགས་པ་ཆོ་ག་ཤེས་པ་ཡིས། །བསྒྲུབ་པའི་རང་ལྷའི་སྦྱོར་བ་བྱ། །བསྒྲུབ་
པ་ཆེན་པོའི་དུས་སུ་ནི། །གཙོ་བོ་སངས་རྒྱས་བདག་པོའི་སྐུ། །འདི་ནི་རྡོ་རྗེ་ཅན་
ཀུན་དང་། །རྣལ་འབྱོར་མཆོག་གི་གསང་བ་ཆེ། །དེ་ལྟར་རྣམ་དབྱེར་ཤེས་བྱས་
ནས། །དངོས་གྲུབ་མཆོག་ནི་བསྒྲུབ་པར་བྱ། །གཞན་དུ་བསྐལ་པ་བྱེ་བར་ནི། །
སངས་རྒྱས་སྐྱོབ་པ་རྣམས་ ཀྱིས་ཀྱང་
། །སིདྡྷི་མཆོག་ནི་ཞི་བ་དག །ངེས་པར་
འབྱུང་བར་མི་འགྱུར་རོ། །དེ་དག་གིས་རྒྱུད་ཀྱི་བརྗོད་བྱའི་དོན་བསྡུས་ཏེ་མན་
249 ཡབལ



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ངག་གིས་གཏན་ལ་དབབ་པ་བསྟན་ནས།
ད་ནི་རྒྱུད་ལ་འཇུག་པར་བྱ་བའི་ཕྱིར་མཚན་བཤད་པར་བྱ་བ་ལ། འདིར་
ཁ་ཅིག་དག་མཚན་བཤད་པར་མི་རིགས་སོ་ཞེས་རྒོལ་བ་ལ། དེ་ལ་མི་རིགས་པ་
མེད་ཅིང་
། །དབང་པོ་རྣོན་པོ་རིན་པོ་ཆེ་ལྟ་བུའི་རྟེན་གྱི་གང་ཟག་ལ། རྒྱུད་འདིའི་
མཚན་སྨོས་པ་ཙམ་ལ་བརྟེན་ནས་རྗེས་སུ་འཇུག་པར་འགྱུར་བའི་ཕྱིར། རྒྱུད་ཕྱི་
མ་ ལས། གསང་བ་ཞེས་ནི་གང་ལ་བགྱི། །འདུས་པ་ཞེས་ནི་གང་ལ་བརྗོད། །
ཅེས་བྱང་ཆུབ་སེམས་དཔའ་རྣམས་ཀྱིས་ཞུས་པའི་ལན་དུ་བཀའ་སྩལ་པ། སྐུ་
གསུང་ཐུགས་ནི་རྣམ་པ་གསུམ། །གསང་བ་ཞེས་ནི་བསྟན་པ་ཡིན། །སངས་རྒྱས་
ཐམས་ཅད་ངོ་བོ་ཡང་། །ཚོགས་པ་འདུས་པ་ཡིན་པར་བཤད། །ཅེས་གསུངས་པ་
དང་། །དགོངས་པ་ལུང་སྟོན་ཞེས་བྱ་བ་རྣལ་འབྱོར་ཆེན་པོའི་རྒྱུད་ལས་ཀྱང་
། དེ་
བཞིན་གཤེགས་པ་ཀུན་གྱིས་གསང་
། །རྡོ་རྗེ་བྱང་ཆུབ་སེམས་གཅིག་ལས། །སྤྱོད་
ཡུལ་དེ་ནི་གྱུར་མ་ཡིན། །འདུས་ པ་གཉིས་མེད་རྣལ་འབྱོར་པའོ། །ཞེས་པ་ལ་
སོགས་པ་གསུངས་སོ། །རྣལ་འབྱོར་ཆེན་པོ་གཉིས་སུ་མེད་པ་རྣམ་པར་རྒྱལ་བའི་
རྒྱུད་ལས་ཀྱང་། །བྲི་གཉིས་མེད་ཡེ་ཤེས་མཆོག་གྲུབ་པ། །བདེ་ལེགས་ཀུན་གྱི་
གཞིར་གྱུར་པ། །དཔལ་ལྡན་རྣམ་པར་ཐར་པའི་སྒོ། །ཤེས་རབ་སྙིང་རྗེ་དབྱེར་
མེད་པའོ། །གླུ་གསང་བ་སྙིང་པོ་བླ་ན་མེད། །མཐར་ཐུག་ཆོས་རྣམས་རབ་འཇུག་
པ། །བྱ་རྒྱུ་མའི་རོལ་པ་བསམ་མི་ཁྱབ། །བྱང་ཆུབ་སེམས་ལས་ཀུན་ཏུ་འབྱུང་
། །
ས་བདེ་བ་མཆོག་ལས་མཆོག་གྲུབ་པ། །འཁོར་འདས་སྤང་གྲུབ་ཐོབ་མེད་པ་ཉིད། །
མ་སྲིད་ཞི་མཉམ་པ་ཉིད་རྟོགས་པ། །བྱང་ཆུབ་སེམས་ཀྱི་སྤྱོད་ཡུལ་ཅན། །ཛ་
རྒྱལ་བ་རྣམས་ཀྱིས་བསྟན་པའི་ལམ། །བདེན་གཉིས་སྤྲོས་མེད་ངང་དུ་འདུག །
24-1}



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ན་ཁམས་གསུམ་རླུང་ལས་སྤྲུལ་པ་ནི། །རྣམ་པར་ཤེས་པ་ཡུལ་ལ་འཇུག །མ་དེ་
ལས་བདག་དང་གཞན་དུ་རྟོགས། །རྟེན་བཅས་རང་སྟོང་གཡོ་བ་ཡིན། །ཡ་འདིར་
ནི་རླུང་སེམས་འདྲེས་པ་ལས། །སྣང་བ་གསུམ་གྱི་རང་བཞིན་འཆར། །ཀ་རྣལ་
འབྱོར་རྒྱུད་ཀྱིས་བདག་དང་གཞན། །ཐ་དད་མི་རྟོག་སྤྱོད་པ་བྱ། །མ་ཀུན་གྱི་བླ་
མར་གྱུར་པ་ནི། །མཆོག་གི་ཕྱག་རྒྱ་ཆེན་པོའི་གནས། །ཧ་ཀུན་རྫོབ་སྣང་བ་སྣ་
ཚོགས་པ། །ངོ་བོ་ཉིད་ཀྱི་རང་སྟོང་པ། །ཏན་གནས་ཚུལ་གཉིས་ནི་རྒྱུད་གཞན་
ལས། །སྙིང་པོ་འོད་གསལ་མངོན་བྱང་ཆུབ། །ཏྲ་སྒྱུ་མ་ལྟ་བུའི་ཡུལ་ལས་གཞན། །
ཏིང་འཛིན་ངེས་པར་འདིར་བསྟན་པ། །རྭ་དུས་གསུམ་སངས་རྒྱས་ཐམས་ཅད་
ཀྱིས། །གསང་ ཆེན་ རྒྱལ་ པོ་ཟུང་ འཇུག་ ལམ། །ཛ་ སྐུ་ གསུམ་ དབྱེར་མེད་ནམ་
མཁའི་ངང་
། །ཡེ་ཤེས་ཐ་སྙད་ལས་འདས་པའོ། །ཞེས་ བྱ་བ་འདིར་ བླངས་ཏེ་
བསྟན་པའོ། །
དེ་སླར་སྒྱུར་བས་དཔལ་གསང་བ་འདུས་པ་ཞེས་བྱ་བ་རྣལ་འབྱོར་རྒྱུད་ཀྱི་
རྒྱལ་པོ་ཆེན་པོ་ཞེས་བྱ་འབྱུང་སྟེ། དེ་ལ་རྒྱུད་དང་ལམ་དང་འབྲས་བུའི་དཔལ་ནི།
རང་བཞིན་གྱི་དབྱིངས་དང་
། རིག་པ་དབྱེར་མེད་པ་དང་། ཐབས་དང་ཤེས་རབ་
བདེ་སྟོང་དབྱེར་མེད་པ་དང་
། དོན་དམ་པ་དང་ཀུན་རྫོབ་དབྱེར་མེད་པ་དང་
།
སྟོང་པ་ཉིད་དང་སྙིང་རྗེ་ཐ་མི་དད་པ་ལམ་དུ་བྱེད་པ། ཚོགས་གཉིས་ཡོངས་སུ་
རྫོགས་པས་འབྲས་བུ་བདག་གཞན་གྱི་དོན་སྐུ་གཉིས་སུ་དབྱེར་མེད་དུ་སྣང་བའོ། །
གསང་བ་འདུས་པ་ཞེས་པ་གསུམ་དུ་འགྱུར་ཏེ། བརྗོད་བྱེད་སྒྲའི་སྒོ་ནས་སྟོན་པ་
གསང་བ་འདུས་པ་དང༌། རྗོད་བྱེད་དོན་གྱི་ངོ་བོའི་གསང་བ་འདུས་པ་དང་
།
བརྗོད་བྱ་དོན་གྱི་ངོ་བོའི་རྒྱུད་ལ་དང་
། གཉིས་སུ་མེད་པའི་ངོ་བོའི་སྒོ་ནས་འདུས་
249--11



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
པར་བསྟན་པའོ། །དེ་ལ་དང་པོ་ནི་བརྗོད་པ་ཐམས་ཅད་སྒྲ་དང་སྔགས་སུ་ཡང་
དག་པར་འདུ་བ་དང་། བྱེ་བྲག་ཏུ་ཆོས་ཀྱི་ཕུང་པོ་ཐམས་ཅད་ཀྱི་སྙིང་པོར་འདུས་
པའི་ཚུལ་དང་། ཁྱད་པར་དུ་རྒྱུད་སྡེ་སྟོང་ཕྲག་སུམ་ཅུ་རྩ་གསུམ་གྱི་རྩ་བར་གྱུར་
པའོ། །
གཉིས་པ་ནི་དོན་གྱི་ངོ་བོའི་སྒོ་ནས་གསུམ་དུ་འགྱུར་ཏེ། །རྒྱུའི་གསང་བ་
འདུས་པ་སྟེ་ཆོས་ཐམས་ཅད་ཀྱི་ངོ་བོ་སེམས་ཉིད་ལྷན་ཅིག་སྐྱེས་པའི་ཡེ་ཤེས་རང་
བཞིན་གྱི་འོད་གསལ་བ། ཐམས་ཅད་དེའི་ངང་ལས་འབྱུང་ཞིང་དེ་ཉིད་དུ་ཐིམ་པ་
དང་། །ལམ་དེ་འཁོར་བ་མྱ་ངན་ལས་འདས་པར་བསྒྱུར་ཞིང་
། སྨིན་གྲོལ་ཡན་
ལག་དང་བཅས་པ་དང་། རིམ་པ་གཉིས་ཀྱི་སྒོ་ནས་ཐབས་དང་ཤེས་རབ་ཟུང་དུ་
འབྲེལ་པས་འདུས་པར་གྱུར་པའོ། །འབྲས་བུ་ནི་བྱང་ཆུབ་ཀྱི་སེམས་གསང་ཆེན་
མཐར་ཐུགས་རྡོ་རྗེ་འཆང་ཆེན་པོའི་སྐུ་སྟེ་སྐུ་བཞི་དབྱེར་མེད་དུ་གྱུར་པའོ། །དེ་
ཉིད་གཉིས་སུ་མེད་པའི་སྒོ་ནས་འདུས་པར་བསྟན་པ་ནི་རང་བཞིན་སྤྲོས་པ་དང་
བྲལ་བའི་འོད་གསལ་བ་དང༌
། །མཚན་ཉིད་དྲི་མ་མེད་པ་སྒྱུ་མ་རྟེན་འབྲེལ་མི་
འགག་པ། ངོ་བོ་བདེ་བ་ཆེན་པོ་ཟུང་དུ་འཇུག་པའི་ཡེ་ཤེས་སོ། །དེ་ཉིད་ལས་
དཔལ་རྡོ་རྗེ་ཕྲེང་བ་ལས་ཀྱང་
། སངས་རྒྱས་ཀུན་གྱི་གསང་བ་ནི། །རྒྱུད་རྣམས་
ཀུན་གྱི་དོན་བསྡུས་པ། །བླ་ན་མེད་པའི་རིམ་པ་ནི། །རྣལ་འབྱོར་རྒྱུད་ཀྱི་སྦས་
པའི་དོན། །ཞེས་གསུངས་པ་དང་། ལྷ་མོ་བཞི་ཞུས་པ་ ལས་ ཀྱང་། སངས་རྒྱས་
ཀུན་གྱི་གསང་ཆེན་ནི། །ནམ་མཁའི་ཁམས་ཀྱི་སྤྱོད་ཡུལ་ཏེ། །དེ་དག་ཀུན་གྱིས་
མི་ཤེས་ཏེ། །སངས་རྒྱས་ སྤྱོད་ཡུལ་ གསང་ཆེན་ནོ། །ཞེས་ བྱ་བ་ལ་སོགས་པ་
གསུངས་སོ། །ཞེས་བྱ་བ་སྟོན་པར་བྱེད་པའི་ཚིག་སྟེ། ལེའུ་བཅུ་བདུན་པ་ལས་
249 -12



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱང་། འོན་ཀྱང་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་གསང་བ་
འདུས་པ་འདི་ལ། སྐད་ཅིག་ཐང་ཅིག་ཡུད་ཙམ་གྱིས་སངས་རྒྱས་ཀྱི་བྱང་ཆུབ་
རྫོགས་པར་བྱེད་དོ། །གངྒཱའི་རླུང་གི་བྱེ་མ་དུ་མ་དང་དཔག་ཏུ་མེད་པ་དེ་སྙེད་ཀྱི་
བསྐལ་པར་བྱང་ཆུབ་སེམས་དཔའ་རྣམས་ཀྱིས་འབད་ཅིང་བཙལ་ཀྱང་བྱང་ཆུབ་
ཐོབ་པར་མི་འགྱུར་བ་དེ། དཔལ་གསང་བ་འདུས་པ་ལ་དགའ་བའི་བྱང་ཆུབ་
སེམས་དཔའ་ཚེ་འདི་ཉིད་ལ་དེ་བཞིན་གཤེགས་པ་རྣམས་ཀྱི་སངས་རྒྱས་ཞེས་བྱ་
བའི་ གྲངས་སུ་འགྲོ་བའོ་ཞེས་ གསུངས་པའི་དོན་ཏོ། །རྣལ་འབྱོར་ཞེས་པ་ནི་
དངོས་པོ་དང་དངོས་མེད་རོ་མཉམ་པའམ། བདེན་པ་གཉིས་ཟུང་དུ་འཇུག་པའི་
ངང་ལས་ཚོགས་གཉིས་ཡོངས་སུ་རྫོགས་པ་ཐབས་དང་ཤེས་རབ་གཉིས་མེད་དུ་
སྦྱོར་ བ་ སྟེ། རྒྱུད་ ཕྱི་མ་ལས། ཤེས་ རབ་ ཐབས་ ནི་ སྙོམས་ འཇུག་ པས། །རྣལ་
འབྱོར་ཞེས་ནི་བཤད་པ་ཡིན། །གང་ཞིག་དངོས་མེད་ཤེས་རབ་སྟེ། །ཐབས་ནི་
དངོས་པོའི་མཚན་ཉིད་དེ། །ཞེས་གསུངས་པའི་དོན་ཏོ། །
རྒྱུད་ནི་རྣམ་པ་གསུམ་དུ་བཤད་པར་བྱ་སྟེ། རང་བཞིན་རྒྱུ་ཡི་རྒྱུད་དང་
།
གཞི་ཐབས་ཀྱི་རྒྱུར་དང་། མཐར་ཐུག་འབྲས་བུའི་རྒྱུད་དག་སྟེ། དེ་ལྟར་ཡང་
།
རྒྱུད་ནི་རྒྱུན་ཆགས་ཞེས་བྱར་གྲགས། །རྒྱུན་དེ་རྣམ་པ་གསུམ་འགྱུར་ཏེ། །གཞི་
དང་དེ་བཞིན་རང་བཞིན་དང་
། །མི་འཕྲོག་པ་ཡིས་རོབ་ཕྱེ་བ། །དངོས་པོའི་རང་
བཞིན་རྒྱུ་ཡིན་ཏེ། །དེ་བཞིན་མི་འཕྲོག་འབྲས་བུའོ། །གཞི་ནི་ཐབས་ཞེས་བྱ་བས་
ཏེ། །གསུམ་གྱིས་རྒྱུད་ཀྱི་དོན་བསྡུས་པའོ། །ཞེས་བྱ་བ་གསུངས་ཏེ། རྒྱུན་ཆགས་
པ་དང་། །འབྲེལ་བ་དང༌། རྒྱས་པའི་དོན་དང༌། མ་ཚང་བའི་དོན་གྱིས་ན་རྒྱུད་
ཡིན་ཏེ། དེ་ལྟར་ཡང་རྣལ་འབྱོར་གྱི་རྒྱུད་རྩེ་མོ་ལས། རྒྱུད་ནི་རྒྱུན་ཆགས་ཞེས་བྱ་
249-13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྟེ། །འཁོར་བས་རྒྱུན་དུ་འདོད་པ་ཡིན། །འབྲེལ་དང་མ་ཚང་མེད་པ་དང་། །ཕུན་
སུམ་འཚོགས་པས་རྒྱུད་ཞེས་བཤད། །སངས་ རྒྱས་ཀུན་གྱི་གསང་ཆེན་ཡིན། །
རྒྱུད་དོན་ཡང་དག་འབྱུང་བ་ཡིན། །ཞེས་གསུངས་པའི་དོན་ཏོ། །
རྒྱལ་པོ་ནི་རིགས་ཐམས་ཅད་ལས་མཆོག་ཏུ་གྱུར་པ་དང་
། འཁོར་ལོ་སྒྱུར་
བ་གླིང་བཞི་པའི་སེམས་ཅན་ཐམས་ཅད་ལ་དབང་བསྒྱུར་བ་དང་
། རིན་པོ་ཆེ་སྣ་
བདུན་ལ་སོགས་པས་དཔུང་ཆེན་པོ་བཞིའི་ནང་ནས་མཛེས་ཤིང་འབར་བའོ། །དེ་
དང་ཆོས་འཐུན་པས་རྒྱུད་འདི་ཉིད་གསང་ཆེན་བླ་ན་མེད་པ་རྒྱུད་ཐམས་ཅད་ལས་
མཆོག་ཏུ་གྱུར་པ་དང་
། རྒྱུད་སྡེ་དང་མདོ་སྡེའི་དོན་ཐམས་ཅད་འདིར་འདུས་པས་
དེ་དག་གི་བརྗོད་བྱ་དང་བརྗོད་བྱེད་ལ་དབང་སྒྱུར་བ་དང་
། ཉེ་བར་སྤྲས་པའི་
རྒྱན་བདུན་གྱིས་བརྒྱན་ཅིང་བཤད་རྒྱུད་ཆེན་པོ་བཞི་ཡི་ནང་ནས་མཛེས་ཤིང་
།དེ་ལྟར་ཡང་ཡོན་ཏན་རྫོགས་ཤིང་ཀུན་དབང་བསྒྱུར། །མཆོག་ལྡན་
རྒྱལ་པོ་མཛེས་ཤིང་འབར། །ཞེས་པའི་དོན་ཏོ། །ཆེན་པོ་ནི་ཟབ་པ་སྟོང་པ་ཉིད་ཀྱི་
དོན་དང་། །རྒྱ་ཆེ་བ་སྙིང་རྗེ་ཆེན་པོ་ཟུང་དུ་འབྲེལ་བ་དང་
། །ཟབ་པ་དང་རྒྱ་ཆེ་བ་
གཉིས་སུ་མེད་པ་བཀའ་རབ་འབྱམས་སུ་སྟོན་པར་བྱེད་པ་སྟེ། །དེ་ལྟར་ཡང་ཟབ་
དང་རྒྱ་ཆེན་གཉིས་སུ་མེད། །རང་གཞན་རྟོགས་པས་ཆེན་པོ་ཡིན། །ཞེས་པའོ། །
དེ་དག་གི་མཚན་གྱི་དོན་བཤད་པ་དེ་ལ་བརྟེན་ནས་དབང་པོ་ཡང་རབ་ཀྱི་
གང་ཟག་དེ་ལ་བསྟན་པ་ཡེ་ཤེས་སྒྲོན་མེའི་ཏིང་ངེ་འཛིན་རྒྱུད་ལ་འཆར་བར་
འགྱུར་བའོ། །དེས་ མཚན་ གྱི་དོན་བཤད་ནས། བར་དེར་ དཔལ་ རྡོ་ རྗེ་ སེམས་
དཔའ་ལ་ཕྱག་འཚལ་ལོ་ཞེས་པ་གཞུང་བསྒྱུར་བའི་དུས་སུ་ཀྱི་ལོ་ཙཱ་བའི་ཕྱག་
ཡིན་ནོ། །དཔལ་ནི་སྲིད་པ་དང་ཞི་བ་མཉམ་པ་ཉིད་དོ། །རྡོ་རྗེ་ནི་སྟོང་པ་ཉིད་དོ། །
249 -14



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སེམས་དཔའ་ནི་སྙིང་རྗེ་ཆེན་པོའོ། །ལ་ནི་ཡུལ་དེའི་འོ། །ཕྱག་འཚལ་ལོ་ནི་ལུས་
ངག་ཡིད་གསུམ་དང་བས་སོ། །
ད་ནི་བསྡུས་ཏེ་བསྟན་པའི་རྒྱུད་ཀྱི་བཞུགས་ཚུལ་བསྟན་པ་ནི། གཞུང་
འདི་ཉིད་ལ་བརྟེན་ནས་ལམ་འབྲས་བུ་དང་བཅས་པ་སྟོན་པ་སྟེ། །འདི་སྐད་
བདག་གིས་ཐོས་པའི་དུས་གཅིག་ན། །བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཀྱི་སྙིང་པོ། །རྡོ་རྗེ་བཙུན་མོའི་བྷ་ག་ལ་
སྙོམས་པར་ཞུགས་སོ་ཞེས་གསུངས་པའི་དོན་འདི་ལ། གླེང་གཞི་བཀའ་དངོས་སུ་
བྱས་ཏེ་གསུངས་པའི་དོན་བླ་མའི་མན་ངག་གིས་བཤད་པ་ནི། ཨེ་ཝཾ་མ་ཡ་ནི་
གཞི་དངོས་པོའི་གནས་ལུགས་ཏེ་ལུས་འབྱུང་བ་བཞིའི་ལྷ་མོའི་ངོ་བོར་གནས་པ་
རྩ་འཁོར་ལོ་བཞི་གཙོ་བོ་གསུམ་དང་བཅས་པ་ལ། བྱང་ཆུབ་སེམས་ཡིག་འབྲུའི་
རྣམ་པར་བཞུགས་པའོ། །ཤུ་ཏ་ཨེ་ཀ་སྨིན་ས་མ་ཡེ་ཞེས་པའི་སེམས་ཀྱི་གནས་
ལུགས་རིགས་པ་སྔོན་དུ་རྒྱུ་བ་དང་ཕྲ་བ་བག་ལ་ཉལ་བ་དེ་ཉིད་བྱང་ཆུབ་ཀྱི་
སེམས་རྟེན་ཀུན་རྫོབ་ལ་སྟོན་པ་དོན་དམ་བདེ་བ་ཆེན་པོ་དེ་དབང་གསུམ་པའི་
དུས་སུ་རང་རིག་པའི་ཡེ་ཤེས་མངོན་དུ་གྱུར་པར་བྱ་བའོ། །བྷ་ག་ཝན་སརྦ་ཏ་ཐ་
ག་ཏ་ནི་བླ་མ་རྡོ་རྗེ་འཆང་དུས་གསུམ་གྱི་དེ་བཞིན་གཤེགས་པ་རྣམས་ཀྱིས་གསང་
བ་བླ་ན་མེད་པའི་དགོངས་པས་རྡོ་རྗེ་འཆང་ཆེན་པོ་ཉིད་དུ་བསྒྲུབ་པར་བྱ་ཞེས་
པའོ། །
ད་ནི་བསྒྲུབ་པར་བྱེད་པ་ལ་ལམ་དངོས་པོའི་གནས་ཐབས་བསྟན་པར་བྱ་
བ་རིམ་པ་ལྔ་ཡི་དོན་ལས་ལམ་ལ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་
རིམ་གྱིས་བགྲོད་པ་ནི། ཀ་ཡ་ཝཱ་ཀ་ཙིཏྟ་ཅེས་པ་ལུས་རྣམ་པར་དབེན་པ་ལྷའི་ཏིང་
249-15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ངེ་འཛིན་དང་། །ངག་རྣམ་པར་དབེན་པ་རླུང་རྡོ་རྗེའི་བཟླས་པ་དང་སེམས་རྣམ་
པར་དབེན་པ་སྣང་བ་གསུམ་གྱི་ཡེ་ཤེས་བསྟན་པའོ། །ཧྲི་ད་ཡ་བཛྲ་ཞེས་པ་ ་ནི་
སྙིང་པོ་ཐམས་ཅད་རྣམ་པར་དབེན་པ་སྟོང་པ་འོད་གསལ་བསྟན་པ་དང་། ཟུང་དུ་
འཇུག་པ་མཐར་ཕྱིན་པ་བླ་ན་མེད་པའི་ལམ་བསྒྲོད་པའོ། །ཡོ་ཊི་ད་ཞེས་པ་ཀུན་
རྫོབ་སྒྱུ་མའི་རྣམ་པ་རླུང་སེམས་ལས་སྤྲུལ་པ་གཅིག་ཏུ་བྱེད་པའི་བསམ་གཏན་
འོད་གསལ་གྱི་མེས་སྦྱང་བའོ། །འབྲས་བུ་བསྐྱེད་པའི་རིམ་པ་དེ་དག་མངོན་དུ་
གྱུར་པས་ཏེ་བྷ་ག་སྐྱ་བི་ཛ་ཧ་ར་ཞེས་པས་སྐུ་བཞི་ཡེ་ཤེས་ལྔ་དང་ལྡན་པ་སྟེ་ངོ་བོ་
དེ་དབྱིངས་དང་ཡེ་ཤེས་འདུ་འབྲལ་མེད་པའི་ངང་དུ་བཞུགས་པར་མཚོན་པའོ། །
དེ་ཡང་གནས་པ་རྩ་དཔག་བསམ་གྱི་ཤིང་དང༌། གཡོ་བ་རླུང་ཁ་དོག་ལྔ་ལྡན་
བཀོད་པ་བྱང་ཆུབ་ཀྱི་སེམས་བདེ་བ་རྒྱུན་འཕེལ། །རང་བཞིན་གཉུག་མའི་ཤེས་
པ་ལྷན་ཅིག་སྐྱེས་པ་རྣམས་རྟེན་ཅིང་འབྲེལ་བར་འབྱུང་བའི་ཚུལ་དུ་གནས་པ་དེ་
ལམ་དུ་བྱེད་པའོ། །
དེ་ཡང་ལམ་ལྔ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལམ་དུ་སློང་
བར་བྱེད་པ་ཡིན་ཏེ། ཚོགས་ལམ་ཆེ་འབྲིང་གསུམ་ལས་ཆུང་ངུའི་དུས་སུ་དྲན་པ་
ཉེ་བར་བཞག་པ་བཞི་ལས། དང་པོ་བུམ་པའི་དབང་ཐོབ་ནས་གནས་པ་རྩ་ལ་
བརྟེན་ཏེ་ལུས་ལྷར་དྲན་པ་ཉེ་བར་བཞག་པ། གཉིས་པ་གསང་བའི་དབང་ཐོབ་
ནས་གཡོ་བ་རླུང་ལ་ཚོར་བ་དྲན་པ་ཉེ་བར་བཞག་པ། གསུམ་པ་ཤེས་རབ་ཡེ་
ཤེས་ཀྱི་དབང་ཐོབ་ནས་བཀོད་པ་བྱང་ཆུབ་ཀྱི་སེམས་ལ་ཆོས་དྲན་པ་ཉེ་བར་
བཞག་པ། བཞི་པ་ཚིག་དབང་རིན་པོ་ཆེ་ཐོབ་ནས་རང་བཞིན་གཉུག་མའི་ཤེས་པ་
ལ་དྲན་པ་ཉེ་བར་བཞག་པའོ། །ཚོགས་ལམ་འབྲིང་པོ་ཡང་དག་པར་སྤོང་བ་བཞི་
249-16



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལ། དེ་ལ་བསྐྱེད་ པའི་ རིམ་པ་ལྷའི་འཁོར་ལོ་ལ་བརྟེན་ནས་ཡེ་ཤེས་ཀྱི་ཆར་
བསྐྱེད་ཅིང་མ་སྐྱེད་པ་བསྐྱེད་པའི་ཕྱིར་བུམ་དབང་བསྐུར་བའི་ཏིང་ངེ་འཛིན་སྒོམ་
པ་དང༌། རྫོགས་པའི་རིམ་པ་ལྷན་ཅིག་སྐྱེས་པའི་ཡེ་ཤེས་བརྟེན་ནས་སྐྱེས་པའི་
སྤེལ་བའི་ཕྱིར་སྤྱོད་པ་བྱེད་པ་སྟེ། གསང་དབང་གིས་ཏིང་ངེ་འཛིན་དང༌
། ལམ་
དམ་ཚིག་སྐུ་གསུང་ཐུགས་རྡོ་རྗེ་ལས་མི་འདའ་བས་རྣམ་པར་རྟོག་པ་མ་སྐྱེས་པ
མི་བསྐྱེད་པའི་ཕྱིར་དབང་གསུམ་པའི་ཏིང་ངེ་འཛིན་བསྒོམ་པ་དང༌
། སྤྱི་དང་བྱེ་
བྲག་ ཁྱད་ པར་ གྱི་ སྡོམ་ པས། སྤང་ བྱ་ མི་ མཐུན་ པའི་ ཕྱོགས་ སྐྱེས་ པ་རྣམས་
བསྲུངས་བའི་ཕྱིར་དབང་བཞི་པའི་ས་མ་ཏི་བསྒོམ་པའོ། །
རྩ་རླུང་བྱང་ཆུབ་ཀྱི་སེམས་བཞི་པ་དེ་དག་གི་སོ་སོའི་སྐྱེ་བོའི་ས་ནས་
སངས་རྒྱས་ཀྱི་བར་དུ་མཐར་ཕྱིན་པར་བྱེད་ཅིང་ཡེ་ཤེས་ཀྱི་སྣང་བ་སྟོན་པས་ན་
ཚོགས་ལམ་ཆེན་པོར་རྫུ་འཕྲུལ་གྱི་རྐང་པ་བཞི་ལས། རྩ་རིན་པོ་ཆེའི་ལྗོན་ཤིང་
ལས་བརྟེན་ནས་ལམ་མཐར་ཕྱིན་པར་བྱེད་པའི་ཡེ་ཤེས་ཀྱི་རྩ་བདུན་པའི་རྫུ་
འཕྲུལ་གྱི་རྐང་པ་བདེ་བ་ཟག་པ་མེད་པ་དང་
། རླུང་རྣམ་པར་ཤེས་པའི་གཞོན་
པས་ལམ་སྦྱོང་བར་བྱེད་པ་བརྩོན་འགྲུས་ཀྱི་རྫུ་འཕྲུལ་གྱི་རྐང་པ་ཡེ་ཤེས་ཀྱི་རླུང་
གསལ་བ་དྲི་མ་མེད་པ་དང་
། ཐིག་ལེ་བདེ་བ་ཆེན་པོས་ལམ་སྦྱོང་བས་ཁམས་
དྭངས་མའི་བདུད་རྩི་ཡེ་ཤེས་ཀྱི་ཐིག་ལེ་སྤྱོད་པའི་རྫུ་འཕྲུལ་གྱིས་རྐང་པ་མི་རྟོག་
པའི་མཐར་ཕྱིན་པ་དང་
། ཆོས་ཉིད་མ་བཅོས་པ་གཉུག་མའི་ཡེ་ཤེས་ཀྱི་ལམ་སྦྱོང་
བ་སེམས་ཀྱི་རྫུ་ འཕྲུལ་གྱི་རྐང་པ་རོ་གཅིག་ལྷན་ཅིག་སྐྱེས་པའི་ཡེ་ཤེས་རང་
བཞིན་གྱིས་འོད་གསལ་བའོ། །
སྦྱོར་ལམ་དུ་ངེས་འབྱེད་ཆ་བཞི་ལས། དང་པོ་དྲོད་དང་བཟོད་པའི་སྐབས་
249-17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨)
སུ་དབང་པོ་ལྔ་ཡི་ས་མ་ཏི་ལམ་དུ་བྱེད་པ་ནི་དད་པའི་དབང་པོ་གྱེན་དུ་རྒྱུ་བའི་
རླུང་པད་མའི་མགོན་པོ་སྣ་སྒོ་གཡས་ནས་རྒྱུ་བ་དང་། བརྩོན་འགྲུས་གྱི་དབང་པོ་
ཐུར་དུ་སེལ་བའི་རླུང་སྣ་སྒོ་གཡས་གཡོན་གཉིས་ཀ་ནས་རྒྱུ་བ་རིན་ཆེན་མགོན་པོ་
དང༌། དྲན་པའི་དབང་པོ་སྲོག་འཛིན་པའི་རླུང་དལ་བ་ཅན་དུ་རྒྱུ་བ་རྡོ་རྗེ་མགོན་པོ་
དང༌། ཏིང་ངེ་འཛིན་གྱི་དབང་པོ་མེ་དང་མཉམ་པའི་རླུང་སྣ་སྒོ་གཡོན་ནས་
ས་རྒྱུ་བ་
ལས་ཀྱིས་མགོན་པོ་དང་
། ཤེས་རབ་ཀྱི་དབང་པོ་ཁྱབ་བྱེད་ཀྱི་རླུང་འཆི་བའི་ཚེ་
ལུས་ལས་འབྱུང་བ་རྣམ་པར་སྣང་མཛད་ཀྱི་ངོ་བོར་ དེ་བཞིན་གཤེགས་པའི་
རིགས་ཀྱི་རང་བཞིན་འཆི་ཁའི་འོད་གསལ་འཆར་བའི་ཏིང་ངེ་འཛིན་ཏོ། །
རྩེ་མོ་ཆོས་མཆོག་གི་དུས་སུ་སྟོབས་ལྔའི་ཏིང་ངེ་འཛིན་ལམ་དུ་བྱེད་པ་ནི།
དད་པའི་སྟོབས་གསལ་བོར་རྒྱུ་བ་ཡང་མིག་ལ་གནས་པས་ཏེ་གཟུགས་སྣང་སྟོང་
གི་ཏིང་ངེ་འཛིན་འཆར། རྣམ་པར་རྒྱུ་བ་བརྩོན་འགྲུས་ཀྱི་སྟོབས་རྣ་བ་ལ་གནས་
པ་སྒྲ་གྲགས་སྟོང་དུ་འཆར་ཡང་དག་པར་རྒྱུ་བ་དྲན་པའི་སྟོབས་སྣ་ལ་གནས་པ་དྲི་
རྣམ་སྟོང་དུ་འཆར། རབ་ཏུ་རྒྱུ་བ་ཏིང་ངེ་འཛིན་གྱི་སྟོབས་ལྕེ་ལ་གནས་པ་རོ་མྱོང་
སྟོང་དུ་འཆར། ངེས་པར་རྒྱུ་བ་ཤེས་རབ་ཀྱི་སྟོབས་ལུས་ལ་གནས་པ་རེག་བྱ་
ཐམས་ཅད་རེག་སྟོང་དུ་འཆར་བའོ། །
མཐོང་བའི་ལམ་དུ་བྱང་ཆུབ་ཀྱི་ཡན་ལག་བདུན་རྒྱུད་ལ་འཆར་བ་ནི།
ལས་མི་བྱེད་མཚན་མར་མི་ལྡང་པའི་རྩ་ལས་ཡེ་ཇི་གཞིན་པའི་རླུང་རྒྱུ་བ་ནི་ཏིང་
ངེ་འཛིན་ཡང་དག་པ་བྱང་ཆུབ་ཀྱི་ཡན་ལག་དང་
། ལས་དང་མཚན་མ་རང་ཀ་
མར་སྤྱོད་པའི་རྩ་ལས་སྲོག་དང་རྩོལ་བ་འབྱུང་འཇུག་འབྱུང་བ་རྐྱེན་གྱི་རླུང་རྒྱུ་བ་
བརྩོན་འགྲུས་ ཡང་ དག་ བྱང་ཆུབ་ཀྱི་ཡན་ལག་དང་
། ལས་དང་མཚན་མ་ཞི་
249--18



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གནས་ཀྱི་རྩ་ལས་སྣང་བ་གྲོགས་ཀྱི་རླུང་གི་བདག་ཉིད་ལ་ཤིན་ཏུ་སྦྱངས་པ་ཡང་
དག་བྱང་ཆུབ་ཀྱི་ཡན་ལག་བསྒོམ་པར་བྱའོ། །
སྐུའི་འཁོར་ལོ་ལྟེ་བའི་གནས་སུ་སྐུ་རྡོ་རྗེ་སྐྱེ་བ་མེད་པ་དགའ་བ་ཡང་དག་
བྱང་ཆུབ་ཀྱི་ཡན་ལག་སྤྲུལ་པའི་སྐུ་མངོན་དུ་གྱུར་པ་དང་
། གསུང་གི་འཁོར་ལོ་
མགྲིན་པའི་གནས་སུ་གསུང་རྡོ་རྗེ་བརྗོད་དུ་མེད་པ་ཆོས་རབ་ཏུ་རྣམ་པར་འབྱེད་
པ་ བྱང་ཆུབ་ཀྱི་ཡན་ལག་ལོངས་སྤྱོད་རྫོགས་པའི་སྐུ་མངོན་དུ་གྱུར་པ་ དང་།
ཐུགས་ཀྱི་འཁོར་ལོ་སྙིང་གའི་གནས་སུ་ཐུགས་རྡོ་རྗེ་རྟོག་པ་མེད་པ་དྲན་པས་ཡང་
དག་བྱང་ཆུབ་ཀྱི་ཡན་ལག་ཆོས་ཀྱི་སྐུ་མངོན་དུ་གྱུར་པ་དང་
། བདེ་ཆེན་གྱི་འཁོར་
ལོ་ལ་སྤྱི་བོའི་གནས་སུ་མི་ཕྱེད་རྡོ་རྗེ་གནས་པ་མེད་པ་བཏང་སྙོམས་ཡང་དག་
བྱང་ཆུབ་ཀྱི་ཡན་ལག་ལས་ངོ་བོ་ཉིད་ཀྱི་སྐུ་བདེ་བ་ཆེན་པོ་མངོན་དུ་གྱུར་པའོ། །
སྒོམ་ལམ་དུ་འཕགས་པའི་ལམ་ཡན་ལག་བརྒྱད་ལམ་དུ་བྱེད་པ། རྩ་དྲི་
མ་མེད་པ་གཉིས་ལས། ཐབས་ཀྱི་རྩ་དྲི་མ་མེད་པ་བུམ་པའི་དབང་མངོན་དུ་གྱུར་
པས་ཡང་དག་པའི་ལྟ་བ་དགའ་བའི་ཡེ་ཤེས་མཐར་ཕྱིན་པ་དང་
། ཤེས་རབ་ཀྱི་རྩ་
དྲི་མ་མེད་པས་ལྷ་ཡི་བུའི་བདུད་བཅོམ་སྟེ་རྣམ་པ་སྣ་ཚོགས་པའི་སྐད་ཅིག་མ་
ལས་ཡང་དག་པའི་རྟོག་པ་རྒྱུ་འཐུན་གྱི་འབྲས་བུ་བསྙེན་པ་མངོན་དུ་གྱུར་པའོ། །
རླུང་དྲི་མ་མེད་པ་ལ་གཉིས་ལས། ཐབས་ ཀྱི་ རླུང་ གསང་བའི་དབང་
མངོན་དུ་གྱུར་ནས་ཡང་དག་པའི་ངག་མཆོག་དགའི་ཡེ་ཤེས་མཐར་ཕྱིན་པ་དང་།
ཤེས་རབ་ཀྱི་རླུང་དྲི་མ་མེད་པས་ཕུང་པོའི་བདུད་བཅོམ་སྟེ། རྣམ་པར་སྨིན་པའི་
སྐད་ཅིག་མ་ལས། ཡང་དག་པའི་ལས་ཀྱི་མཐའ་རྣམ་པར་སྨིན་པའི་འབྲས་བུ་ཉེ་
བར་བསྒྲུབ་པ་མངོན་དུ་གྱུར་པའོ། །
249 -19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཐིག་ལེ་དྲི་མ་མེད་པ་གཉིས་ལས། ཐབས་ཀྱི་ཐིག་ལེ་ཤེས་རབ་ཡེ་ཤེས་
ཀྱི་དབང་མངོན་དུ་གྱུར་ནས་ཡང་དག་པའི་འཚོ་བ་ལྷན་ཅིག་སྐྱེས་པའི་དགའ་བའི་
ཡེ་ཤེས་མཐར་ཕྱིན་པ་དང་
། ཤེས་རབ་ཀྱི་ཐིག་ལེ་དྲི་མ་མེད་པས་ཉོན་མོངས་པའི་
བདུད་བཅོམ་སྟེ། མཚན་ཉིད་དང་ བྲལ་བའི་སྐད་ཅིག་མ་ལས། ཡང་དག་པའི་
རྩོལ་བ་སྐྱེས་བུ་བྱེད་པའི་འབྲས་བུ་བསྒྲུབ་པ་མངོན་དུ་གྱུར་པའོ། །
སེམས་ཉིད་བྱང་ཆུབ་སེམས་དྲི་མ་མེད་པ་གཉིས་ལས། ཐབས་ཀྱི་སྣང་བ་
ཀུན་རྫོབ་སྒྱུ་མ་ཙམ་དུ་སྣ་ཚོགས་ཀྱི་དངོས་པོ་དག་པ་དབང་བཞི་པ་མངོན་དུ་གྱུར།
ཡང་དག་པའི་དྲན་པ་དགའ་བྲལ་གྱི་ཡེ་ཤེས་མཐར་ཕྱིན་པ་དང་
། ཤེས་རབ་བྱང་
ཆུབ་ཀྱི་སེམས་དྲི་མ་མེད་པ་དོན་དམ་པ་འོད་གསལ་བས་འཆི་བདག་གི་བདུད་
བཅོམ་ཏེ་རྣམ་ཉེད་པའི་སྐད་ཅིག་མ་ལས་ཡང་དག་པའི་ཏིང་ངེ་འཛིན་དྲི་མ་མེད་
པའི་འབྲས་བུ་བསྒྲུབ་པ་ཆེན་པོ་མངོན་དུ་གྱུར་པ་ཡིན་ནོ། །དེ་ལྟར་བྱང་ཆུབ་ཀྱི་
ཕྱོགས་ཀྱིས་ཆོས་རྣམས་ལམ་དུ་བྱས་ནས་ཏེ་སློབ་དཔོན་ཨརྱ་དེ་བའི་བཞེད་པ་
སྔགས་དང་ཕ་རོལ་དུ་ཕྱིན་པ་ཟུང་འབྲེལ་དུ་ཁྱེར་ནས་ལམ་བགྲོད་པ་གཅིག་པ་མི་
སློབ་
པ་མཐར་ཕྱིན་པ་སྟེ་ཟུང་འཇུག་རབ་ཏུ་མི་གནས་པའི་ཏིང་ངེ་འཛིན་མཆོག་
ཐོབ་སྟེ་རྡོ་རྗེ་འཆང་ཆེན་པོའི་སྐུ་མངོན་དུ་གྱུར་པར་བསྟན་པའོ། །
་ནས་མན་ངག་གི་དོན་བཤད་ནས། ཡན་ལག་གི་དོན་ཅུང་ཟད་བཤད་
པ་ནི། རྡོ་རྗེ་ཕྲེང་བ་ལས་ཀྱང་
། འདི་སྐད་བདག་ཐོས་དང་པོ་འདི་དག །གསང་བ་
འདུས་པ་རྩ་བའི་མདོ། །མཆོག་ཏུ་གསུངས་པ་དོན་རྒྱས་པ། །སེམས་ཅན་ཀུན་ལ་
ཕན་བསྐྱེད་པའོ། །ཞེས་གསུངས་པས།
གླེང་གཞིའི་ཕུན་སུམ་ཚོགས་པར་བསྟན་པའི་ཕྱིར་འདི་སྐད་བདག་གིས་
249-20



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐོས་པའི་དུས་གཅིག་ན་ཞེས་པ་འདི་ལ། འདི་སྐད་ཐོས་ཞེས་བྱ་བ་ནི་མཐར་ཐུག་
པའི་རྒྱུད་གསུངས་པའི་སྟེ་སྟོན་པའི་ཚིག་གོ །བདག་གིས་ཐོས་པའི་ཞེས་པ་ནི་
འདིར་ཆགས་པ་ཆེན་པོས་རྟག་ཏུ་གནས་པ་ལ་འདི་སྐད་ཐོས་ཤིང་ཉན་པ་སྟེ་
མགོན་པོ་བདེ་བ་ཆེན་པོའི་སྐུ་ཅན་ལས་བདག་ཉིད་ཀྱིས་ཉན་པའི་ཤེས་རབ་ཀྱིས་
ཐོས་ཀྱིས་རྟོགས་པ་ནི་མ་ཡིན་ནོ། །རྟོགས་པ་ལ་སྐྱོན་ཅི་ཡོད་ན་སྡུད་པར་བྱེད་པ་
ཉན་པ་པོ་དང༌
། སྟོན་པ་འཆད་པ་པོ་ལ་ཁྱད་པར་མེད་པར་འགྱུར་བའོ། །སྟོན་
པར་བྱེད་པ་པོ་ཉིད་ཀྱིས་སྤྲུལ་ནས་སྡུད་པར་བྱེད་པ་ནི་འཆད་པོ་ང་ཆོས་ཀྱང་ང་
ཞེས་བྱ་སོགས་གསུངས་སོ། །
དུས་གཅིག་ན་ཐོས་ཞེས་པ་དུ་མ་བཀག་པའི་ཚིག་སྟེ། འདིས་ནི་སྡུད་པ་
པོས་བསམ་གྱིས་མི་ཁྱབ་པའི་རྣམ་པར་ཐར་པ་དང་ཏིང་ངེ་འཛིན་མཉེས་པས་དུས་
གཅིག་ན་གསུངས་ཀྱི་དུས་གཞན་དུ་མ་གསུངས་པའོ། །དུས་གཅིག་ཅེས་པ་ཡང་
ན་དུས་རིང་པོར་མ་ཡིན་པ་ཐུང་ངུ་བདེ་བའི་དུས་དང་
། བཏང་སྙོམས་ཤིན་ཏུ་ཐུང་
ངུའི་དུས་ལས་འདས་པ་སྐད་ཅིག་མ་བསམ་གྱིས་མི་ཁྱབ་པའི་དུས་ཏེ། ཆགས་པ་
དང་བྲལ་བ་དང་། དབུ་མ་མི་དམིགས་པས་མཐའ་དང་བྲལ་བའི་ཐབས་དང་ཤེས་
རབ་ཉེ་བར་འདྲེས་པ་ཟུང་དུ་འཇུག་པས་དེ་སྐད་ཅེས་བྱའོ། །དེ་ཞུ་བ་པོ་བརྟན་
ཞིང་རབ་དུ་འཕྲོས་པས་ན་འཁོར་ཕུན་སུམ་ཚོགས་པ་བསྟན་པའོ། །
སྟོན་པ་དང་ཆོས་ཕུན་སུམ་འཚོགས་པ་བསྟན་པའི་ཕྱིར་བཅོམ་ལྡན་འདས་
ཞེས་པ་ནི་སྤང་བྱ་ཉོན་མོངས་པ་དང་མི་མཐུན་པའི་ཕྱོགས་མ་ལུས་པར་བཅོམ་པ་
སྟེ། བདུད་བཞི་བཅོམ་ཞིང་ལེགས་པའི་ཡོན་ཏན་དང་ལྡན་པས་ན་དེ་སྐད་ཅེས་
བྱའོ། །འདས་པ་ནི་འདོད་ཆགས་ཆོས་གསུམ་ལས་ལྷན་ཅིག་སྐྱེས་པའི་ཡེ་ཤེས་
249-21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
འོད་གསལ་བར་སྦས་པས་སྤྲོས་པ་ལས་འདས་པས་ཏེ། ཀུན་རྫོབ་བདེན་པ་སྒྱུ་
མའི་ངང་དུ་ལྷའི་སྐུ་སྦས་པ་དང་
། སེམས་སྣང་བ་གསུམ་གྱི་ངང་དུ་ཡེ་ཤེས་ཐམས་
ཅད་སྟོང་པར་སྦས་པས་སྤྲོས་པའི་ཆོས་ལས་འདས་པ་དེ་ཉིད་མངོན་དུ་གྱུར་པ་ལ་
བྱའོ། །དེ་བཞིན་གཤེགས་པ་ཐམས་ཅད་ནི་དེ་བཞིན་ཉིད་ཀྱི་ངང་ལ་གཤེགས་
སྟེ། ཆོས་སྐུ་འོད་གསལ་གྱི་ངང་ལས་ཟུང་འཇུག་ཏུ་ལྡང་བས་འགྲོ་བའི་དོན་ལ་
གཤེགས་པས་ལོངས་སྤྱོད་རྫོགས་པ་དང་སྤྲུལ་པའི་སྐུས་འགྲོ་བ་སེམས་ཅན་
ཐམས་ཅད་ལ་ཆོས་སྟོན་ཅིང་འགྲོ་བའི་དོན་ལ་སྐུ་མཚན་དང་དཔེ་བྱད་དང་གསུང་
ཆོས་ཀྱི་སྒྲ་དང་
། ཐུགས་ཏིང་ངེ་འཛིན་གྱི་དོན་བྱེད་པའོ། །
དེ་བཞིན་གཤེགས་པ་ཐམས་ཅད་རོ་གཅིག་དབྱེར་མེད་པར་གྱུར་ནས་
ཐབས་སྣ་ཚོགས་ཀྱི་སྒོ་ནས་གདུལ་བྱའི་སྐྱེ་བོ་རྣམས་ཀྱི་ཡིད་འཕྲོག་པར་འགྱུར་
བས་ཏེ། དགོངས་ པ་ལུང་སྟོན་ལས། ཆོས་ དང་ ལོངས་ སྤྱོད་ རྫོགས་ པ་ ཡི། །སྐུ་
གསུམ་ གཅིག་ཏུ་ སྦྱོར་བ་ ལས། །བཅོམ་ ལྡན་ འདས་ ལ་ དགོངས་ མཛད་ པ། །
བདེན་པ་མ་ཡིན་རྫུན་པ་མིན། །ཞེས་པ་དང་། མི་རྟོག་ནམ་མཁའ་ཇི་བཞིན་དུ། །
བྱང་ཆུབ་སེམས་ནི་རྡོ་རྗེ་འཛིན། །དེ་བཞིན་གཤེགས་དང་འགྲོ་བའི་དོན། ཡིད་
བཞིན་ནོར་བུ་ལྟ་བུར་འབྱུང་། །ཞེས་པའི་དོན་ཏོ། །
སྐུ་རྡོ་རྗེ་དང་ཞེས་པ་སྒྱུ་མ་ལྟ་བུའི་སྐུ། སྐུ་རྡོ་རྗེ་འགྱུར་བ་མེད་པ་དུས་
གསུམ་གྱིས་སངས་རྒྱས་ཐམས་ཅད་ཀྱི་སྐུའི་ངོ་བོ་གཅིག་ཏུ་བསྡུས་པའོ། །གསུང་
རྡོ་རྗེ་དང་ཞེས་པ་སྒྲ་སྙན་ལྟ་བུ་སྟེ་རླུང་སྔགས་སྒྲའི་དེ་ཁོ་ན་ཉིད་རྡོ་རྗེ་འགག་པ་
མེད་པ་སངས་རྒྱས་ཐམས་ཅད་ཀྱི་གསུང་གི་ངོ་བོར་བསྡུས་པ་དང་
། ཐུགས་རྡོ་རྗེ་
དང་ཞེས་པའི་སེམས་སྣང་བ་གསུམ་གྱིས་ཡེ་ཤེས་ལས་དབེན་པ་ཐུགས་རྡོ་རྗེ་སྐྱེ་
249--22



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ་མེད་པ་དུས་གསུམ་གྱིས་སངས་རྒྱས་ཐམས་ཅད་ཀྱི་ཐུགས་ཡོངས་སུ་བསྡུས་
པའི་ངོ་བོར་གྱུར་པ་དང་
། སྙིང་པོ་རྡོ་རྗེ་འོད་གསལ་མཐར་ཕྱིན་པའི་ཟུང་འཇུག་
བཅོམ་ལྡན་འདས་རྡོ་རྗེ་འཆང་ཆེན་པོའི་ངོ་བོ་སྟེ། རྡོ་ རྗེ་བཙུན་མོའི་ བྷ་ག་ནི་
གནས་ཕུན་སུམ་ཚོགས་པ་སྟེ། ཆོས་ཀྱི་དབྱིངས་སུ་ཡུམ་ལྔ་རྣམ་པར་དག་པའི་
མཁའ་སྟོང་པ་ཉིད་དབྱིངས་མི་བཟད་པ་རྒྱན་གྱི་འབྱུང་གནས་དེ་དུས་གསུམ་གྱི་
སངས་རྒྱས་ཐམས་ཅད་བཞུགས་པའི་གནས། ཆོས་ཀྱི་འབྱུང་གནས་གྲུ་གསུམ་
པའི་རྣམ་པར་སྣང་བ་སྟེ། དེ་ལྟར་ཡང་
། ཉན་ཐོས་ཤེས་རབ་ཀྱིས་བཅོམ་པས། །
དེ་ཕྱིར་ཤེས་རབ་བཅོམ་ལྡན་ཏེ། །དེ་བཞིན་གཤེགས་ཀུན་བཙུན་མོ་ཡི། བྷ་ག་
དེར་ནི་ཐབས་གཅིག་བཞུགས་ཞེས་པའི་དོན་ཏོ། །
ལྷ་མོ་བཞིས་ཞུས་པའི་མདོ་ལས་ཀྱང་
། ཤིན་ཏུ་དག་པའི་སྦྱོར་ཆེན་ལས། །
རྡོ་རྗེ་སེམས་དཔའ་ཆེ་བཞག་སྟེ། འོད་ཟེར་འཕྲོ་ཞིང་འཁྲིག་པ་ཡི། །གསང་ཆེན་
ཆོས་ ཀྱི་ འབྱུང་ གནས་ པས། །བྱང་ ཆུབ་ སེམས་ ནི་ འཕྲོས་ ནས་ སུ། །ཆོས་ ཀྱི་
དབྱིངས་སུ་བཞུགས་མཛད་དོ། །ཞེས་གསུངས་པ་དང་། ཡང་དཔལ་ཡང་དག་
སྦྱོར་བའི་ཐིག་ལེ་རྣལ་འབྱོར་ཆེན་པོའི་རྒྱུད་ལས་ཀྱང་
། ཨེ་ཝཾ་མ་ཡའི་ཡི་གེ་འདི།
ཆོས་ཀྱི་ཐོག་མར་རྟག་ཏུ་བཞུགས། །སངས་རྒྱས་དག་པའི་དངོས་གྲུབ་རྙེད། །རྡོ་
རྗེ་སྙིང་པོ་བརྗོད་མེད་པར། །དེ་ནི་ང་ཡིས་བསྟན་པ་ཡིན། །ཡི་གེ་དེས་ནི་སེམས་
ཅན་རྣམས། །འཁོར་ བའི་ རྒྱ་ མཚོ་ ཆེ་ ལས་ གྲོལ། །རེ་ཞིག་གདུལ་བའི་སེམས་
ཀྱིས་ནི། །མཚོན་བྱ་ཇི་ལྟར་བྱས་ནས་ནི། །ཚེ་འདི་ཉིད་ལ་སངས་རྒྱས་སམ། །རྡོ་
རྗེ་སེམས་དཔའ་ཉིད་ཐོབ་ལ། །སེམས་ཅན་གང་གིས་མཚོན་བྱ་ཇི་ལྟར་བསྟན་པ་
བཞིན། མཚོན་པ་བསྟན་ཙམ་གྱིས་ནི། བསམ་གྱིས་མི་ཁྱབ་པའི་གནས་མ་རྙེད་ཀྱི་
249 -23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བར་དུ་མཐོ་རིས་དག་ཏུ་བློ་དང་ལྡན་པར་འགྱུར་རོ། །ཞེས་པའི་ཐ་ཚིག་གོ །
དེ་ལྟར་སྟོན་པ་དང་གནས་དང་འཁོར་དང་ཆོས་དང་བཞི་འཛོམ་པའི་ཚེ་
དུས་ཕུན་སུམ་ཚོགས་པ་བསྟན་པ་ལ་རྣམས་ལ་བཞུགས་སོ་ཞེས་ཕྱག་རྒྱ་ཆེན་པོ་
གསང་བ་བླ་ན་མེད་པ་ཟུང་འཇུག་གི་ཏིང་ངེ་འཛིན་ལ་གནས་པ་ནི་རྡོ་རྗེ་ཕྲེང་བ་
ལས། ཕྱག་རྒྱ་ཆེན་པོའི་རྣལ་འབྱོར་ཆེ། །ཟུང་དུ་འཇུག་པའི་ཏིང་ངེ་འཛིན། །རྣམ་
རྟོག་མེད་པར་བཞུགས་ནས་ནི། །ཐོབ་པ་འདི་ལ་ཐེ་ཚོམ་མེད། །ཅེས་གསུངས་
པའི་དོན། ཟབ་ པ་ མཐར་ཐུག་ ཕྱག་ རྒྱ་ ཆེན་ པོ་མཆོག་ཏུ་བསྟན་པ། རྒྱ་ཆེ་བ་
བསམ་གྱིས་མི་ཁྱབ་པའི་ཡུལ་ཅན། གསང་བ་བསམ་གྱིས་མི་ཁྱབ་པའི་སྣང་བ་
རབ་འབྱམས་དུ་སྟོན་པ། དགའ་བ་ཆེན་པོའི་ བཀོད་པས་ཀུན་དུ་ཁྱབ་པ། དེ་
བཞིན་གཤེགས་པ་ཐམས་ཅད་ཀྱིས་བྱང་ཆུབ་མངོན་པར་རྫོགས་པར་སངས་རྒྱས་
པའི་ཆོས་ཀྱི་མཛོད་འབྱུང་བ་རོལ་པའི་འཁོར་ལོ་ཆེན་པོ་མཚུངས་པ་མེད་པའོ། །
དེ་དག་གིས་བསྡུས་ཏེ་བསྟན་པའི་རྒྱུད་བཞུགས་ཚུལ་ལ་བརྟེན་ནས་
དབང་པོ་རབ་ཀྱི་རྟེན་གྱི་གང་ཟག་གཅིག་ལ་རིན་པོ་ཆེའི་འབྱུང་གནས་རྡོ་རྗེའི་
ཏིང་ངེ་འཛིན་ལ་བརྟེན་ནས་དབང་པོ་རབ་ཏུ་རྒྱུད་དབུ་ཞབས་ཀྱིས་དོན་ཁོང་དུ་
ཆུད་པར་གྱུར་པའོ། །
དེས་རྒྱུད་ཀྱི་བཞུགས་ཚུལ་བཤད་ནས། ད་ནི་ལེའུ་སོ་སོའི་དོན་ལ་འཇུག་
པར་འགྱུར་བས། ལེའུ་དང་པོའི་དོན་རྣམ་པར་བཤད་པ་ལ་ཐོག་མར་བསྡུས་པའི་
དོན་བསྟན་པ་ལ། དངོས་པོའི་གནས་ལུགས་ལམ་དང་ནི། །འབྲས་བུ་སྐྱེ་བའི་
རིམ་པ་ལས། །རྫོགས་སངས་རྒྱས་ ཀྱི་མངོན་བྱུང་དུ། །ཕུན་སུམ་ཚོགས་པ་ལྔ་
ཡིས་ནི། །མི་བཟད་རྒྱན་གྱི་འཁོར་ལོ་ལས། །བསམ་གྱིས་མི་ཁྱབ་སྤྲུལ་པ་ལས། །
249-24



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གླེང་གཞི་ཡིན་པར་མངོན་པར་བརྗོད། །འདིར་ནི་རྒྱས་པར་བསྟན་པ་སྟེ། གང་
ཡང་རྒྱུ་དང་ཐབས་ཀྱི་རྒྱུད། །འབྲས་བུའི་རྒྱུད་ཀྱི་བརྗོད་བྱ་གང་། །མདོ་ཙམ་དུ་ནི་
བསྟན་པ་སྟེ། །རྗེས་འཇུག་རྣལ་འབྱོར་རྣམས་ཀྱིས་ནི། །རིམ་གཉིས་ཉམས་སུ་
བླངས་པའི་ཐབས། ཆོས་སྐུ་མངོན་པར་བྱང་ཆུབ་པ། །སྦྱོར་བ་དང་པོ་བསྟན་པ་
དང༌། །ལོངས་ སྤྱོད་ རྫོགས་ པའི་སྐུ་ཡིས་ནི། །དཀྱིལ་འཁོར་རྒྱལ་པོ་ མཆོག་ཏུ་
བསྟན། །སྤྲོས་ པ་ བསྡུས་ ན་ སྤྲུལ་ པའི་ སྐུ། །ལས་ རྒྱ་ མཆོག་ གིས་ དོན་རྣམས་
བསྒྲུབས། །འདི་དག་སྡོམ་དུ་བསྡུས་པའོ། །
ད་ནི་ཡན་ལག་གི་དོན་ལ་འཇུག་པར་བྱ་སྟེ། དེ་ཡང་བཅོམ་ལྡན་འདས་རྡོ་
རྗེ་འཆང་ཆེན་པོ་ཉིད་ཀྱིས་རྣམ་པར་འཕྲུལ་པ་རྗེས་སུ་བསྟན་པ་དང་
། གོང་དུ་བྱུང་
བ་ཞུ་བ་
བ་པོའི་ཚིག་བསྟན་པས་ཞུ་བ་པོ་དེ་ཉིད་གྲོགས་ཇི་ལྟ་བུ་རྣམས་དང་ལྷན་
ཅིག་ཏུ་ཐོས་ཞེས་པ་ནས་དེའི་ཕྱིར་འཁོར་ཕུན་སུམ་ཚོགས་པ་བསྟན་ཏེ། དེ་ཡང་
དང་པོར་ཐུན་མོང་གིས་འཁོར་འདུས་པ་ཆེན་པོ་ཉེ་བར་བསྟན་པ་ནི། དང་པོར་
བརྗོད་ཀྱིས་མི་ལང་པའི་ཡང་བརྗོད་ཀྱིས་མི་ལང་པའི་ཞེས་གསུངས་པས་དེ་ལ་
དངོས་པོའི་གནས་ལུགས། ལམ་གྱིས་གནས་ཐབས། འབྲས་བུ་སྐྱེ་བའི་རིམ་པས་
ཏེ། དང་པོ་ལ་གཉིས་ཏེ། ལུས་དངོས་པོའི་གནས་ལུགས་གནས་པར་བྱེད་པ་ལ་
རྩ་ བའི་འཁོར་ལོ་ བསམ་ གྱིས་ མི་ ཁྱབ་པ་དང་། གཡོ་བ་རླུང་གི་འབྱུང་འཇུག་
བསམ་གྱིས་མི་ཁྱབ། བཀོད་པ་བྱང་ཆུབ་སེམས་ཀྱི་ཐིག་ལེ་བསམ་གྱིས་མི་ཁྱབ་
བརྗོད་ཀྱིས་མི་ལང་པར་སེམས་ཅན་ཐམས་ཅད་ཀྱི་རྒྱུད་ལ་གནས་པའོ། །སེམས་
དངོས་པོའི་གནས་ལུགས་ལ་རང་བཞིན་གྱིས་སྣང་བའི་རྣམ་པར་རྟོག་པ་བསམ་
གྱིས་མི་ཁྱབ། ཉོན་མོངས་པ་རགས་པ་མངོན་དུ་གྱུར་པ་དང་ཕྲ་བ་རང་རིག་པའི་
249--25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཤེས་ པ་ ལ་ བག་ལ་ཉལ་དང་བཅས་པ་བསམ་གྱིས་མི་ ཁྱབ་པ་སྟེ། མདོར་ན་
སེམས་ ཅན་ གྱི་ རྒྱུད་ ཀྱིས་ བསྡུས་ པའོ། །ལམ་ དངོས་ པོའི་ གནས་ཐབས་རྣལ་
འབྱོར་པས་ཉམས་སུ་ལེན་པའི་དུས་སུ་ལམ་བསྐྱེད་པའི་རིམ་པ་ལྷ་ཡི་འཁོར་ལོ་
སྣོད་བཅུད་ལྷ་དང་ལྷ་མོར་འཆར་བ་དང་
། རྫོགས་པའི་རིམ་པར་སྒྱུ་མ་ཀུན་རྫོབ་
དཀར་དམར་གྱིས་སྣང་བ་སྣ་ཚོགས་དོན་དམ་པ་འོད་གསལ་བར་ཐིམ་ཞིང་བདེན་
པ་གཉིས་དབྱེར་མི་ཕྱེད་པ་ལས་ཟུང་འཇུག་གི་ཉམས་བསམ་གྱིས་མི་ཁྱབ་པ་
བརྗོད་ཀྱིས་མི་ལང་པར་འཆར་བའོ། །
འབྲས་བུ་སྐྱེ་བའི་རིམ་པ་འདི་ལ་སྔོན་འབྱུང་ཇི་ལྟར་བསྟན་པ་ཁོ་ན་བཞིན་
དུ་རྗེས་འཇུག་ལ་འཆར་བ་ནི་སངས་རྒྱས་ལ་སྐུ་གསུང་ཐུགས་གསང་བ་བསམ་
གྱིས་མི་ཁྱབ་པའི་ཡུལ་ཏེ། སྐུའི་གསང་བ་འཆར་ཚུལ་སྐུ་གཉིས་ལས། ལོངས་
སྤྱོད་རྫོགས་པའི་སྐུ་ལ་ཞིང་ཁམས་དུ་མ་འཆར་བ་དང་
། ཞིང་ཁམས་མ་ལུས་ཤིང་
ལུས་པ་མེད་པ་ཐམས་ཅད་ལ་ཡེ་ཤེས་ཀྱི་སྐུ་གཅིག་གིས་ཁྱབ་པར་མཛད་པའོ། །
སྤྲུལ་པའི་སྐུ་ལ་ཇི་སྲིད་སེམས་དང་པོ་བསྐྱེད་པ་ནས་མངོན་པར་རྫོགས་པར་
སངས་རྒྱས་པའི་བར་རམ། སངས་རྒྱས་ནས་ཀྱང་འཁོར་བའི་རྒྱ་མཚོ་ཆེན་པོར་མ་
སྟོང་གིས་བར་དུ་སྤྲུལ་པའི་སྐུ་དཔག་ཏུ་མེད་པ་གང་ལ་གང་འདུལ་གྱི་སྒོ་ནས་
འགྲོ་བ་འདྲེན་པར་མཛད་དོ། །གསུང་གི་གསང་བ་འདི་སངས་རྒྱས་གྱི་གདུལ་བྱ་
སོ་སོ་ལ་རང་དང་མཐུན་པའི་ཆོས་སྣ་ཚོགས་བསྟན་ཀྱང་གསུང་གཅིག་ལས་མི་
འགྱུར་བ་དང་། ཐུགས་ཀྱི་གསང་བ་ནི་སེམས་ཅན་ཐམས་ཅད་སེམས་ཀྱི་འབྱུང་
འཇུག་ རྒྱུན་ མ་ ཆདཀྱི་ བར་ རམ། །ནམ་ མཁའི་ ཁམས་ རབ་ འབྱམས་ ཆོས་
དབྱིངས་ཀྱི་མཐའ་ཀླས་པའི་བར་དུ་ཡེ་ཤེས་བསམ་གྱིས་མི་ཁྱབ་པར་འཆར་ཏེ།
249 ---26



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བརྗོད་ཀྱིས་མི་ལང་བའི་ཞེས་ཚིག་སྔ་མས་ནི་འཇིག་རྟེན་པའི་གྲངས་ཀྱི་རྩིས་ལས་
འདས་པ། ཕྱི་མས་ནི་འཇིག་རྟེན་ལས་འདས་པའི་གྲངས་ཀྱི་གནས་གཞན་ཐམས་
ཅད་ལས་ཀྱང་འདས་པ་ཁོ་ནའི་སྤྱོད་ཡུལ་དུ་གྱུར་པས་ན། སངས་རྒྱས་ཀྱིས་ཞེས་
སྨོས་ཏེ། བརྗོད་བྱ་རྗོད་བྱེད་ཐམས་ཅད་ལས་འདས་པ་ལོངས་སྤྱོད་རྫོགས་པའི་
སྐུས་གདུལ་བྱའི་ཞིང་ཁམས་དཔག་ཏུ་མེད་པའི་ཞིང་གི་རྡུལ་ཤིན་ཏུ་ཕྲ་བར་སྙེད་
ཀྱིས་ཞེས་བསམ་གྱིས་མི་ཁྱབ་པའི་ཡུལ་དེ་དག་གི་རྡུལ་ཕྲ་རབ་ཐམས་ཅད་ལས་
ཕྲ་བའི་ ཆ་ ཡི་ གྲངས་དང་མཉམ་པ་དེ་སྙེད་ ཀྱི་བྱང་ཆུབ་སེམས་དཔའ་སེམས་
དཔའ་ཆེན་པོ་ལ་ཞེས་གསུངས་ཏེ།
བྱང་ཆུབ་ནི་རྣམ་པ་གསུམ་སྟེ། ཉན་ཐོས་བདག་དོན་བསྒྲུབ་པ་དང་
། རང་
སངས་རྒྱས་ཞི་བ་ཕྱོགས་གཅིག་པ་དང་
། དམན་པ་དང་འབྲིང་ལས་མཆོག་ཏུ་གྱུར་
པ་ཕ་རོལ་དུ་ཕྱིན་པ་ལས་སེམས་བསྐྱེད་པའི་བྱང་ཆུབ་སེམས་དཔའ་སྟེ། དེ་ལྟར་
ཡང་རྡོ་རྗེ་རྩེ་མོ་ལས། དེ་ལ་བྱང་ཆུབ་རྣམ་གསུམ་སྟེ། །དམན་པ་མཆོག་དང་བར་
མ་ལས། །དམན་པ་ཉན་ཐོས་སེམས་ཡིན་ཏེ། །བར་མ་རང་རྒྱལ་བྱང་ཆུབ་བོ། །
མཆོག་ནི་བྱང་ཆུབ་སེམས་ཡིན་ཏོ། །དེ་ནི་མི་འགྱུར་རྡོ་ རྗེ་ཡིན། །ཞེས་གསུངས་
པས་ སོ། །སེམས་དཔའ་ནི་ འཁོར་བའི་ རང་བཞིན་ ཡོངས་ སུ་ཤེས་ པས་ཆོས་
ཐམས་ཅད་ཀྱི་དེ་ཁོ་ན་ཉིད་སྟོང་པ་དང་སྙིང་རྗེ་དབྱེར་མེད་པའི་ངོ་བོ་རྟོགས་ནས་
ལམ་གཞན་དོན་བསྒྲུབ་པ་སྟེ་དེ་ཉིད་ལས། ཆོས་ཀྱི་དེ་ཉིད་རྟོགས་གྱུར་ཞིང་
། །
འཁོར་བའི་གནས་ལས་སད་གྱུར་ཏེ། །སེམས་ཅན་རྣམས་ནི་སད་བྱེད་པ། །དེ་ནི་
བྱང་ཆུབ་སེམས་དཔར་བརྗོད། །ཅེས་རྡོ་ རྗེ་རྩེ་མོ་ལས་གསུངས་པའི་དོན་ཏོ། །
སེམས་དཔའ་ཆེན་པོ་ནི་བླ་ན་མེད་པའི་ཕྱིར་མི་ལྡོག་པའི་ས་སྟོང་པ་དང་སྙིང་རྗེ་
249-27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༨༽
ཐབས་དང་ཤེས་རབ་དབྱེར་མེད་པའི་བྱང་ཆུབ་ཀྱི་སེམས་ཀྱི་སྐུ་རྡོ་རྗེ་འཆང་མངོན་
དུ་བྱེད་པར་འདོད་པས་ཟབ་པ་དང་རྒྱ་ཆེ་བ་དབྱེར་མེད་དུ་རྟོགས་པས་རྣམ་པ་
ཐམས་ཅད་མཁྱེན་པ་སྟེ། དགོངས་པ་ལུང་སྟོན་ལས། ཟབ་དང་རྒྱ་ཆེ་རྫོགས་བྱང་
ཆུབ། །དེ་རྟོགས་པས་ན་སེམས་དཔར་འགྱུར། །འདི་དག་ནམ་མཁར་མཚུངས་
གྱུར་པ། །སེམས་དཔའ་ཆེན་པོ་ཞེས་བྱར་བརྗོད། །ཅེས་པའི་དོན་ཏེ། སློབ་དཔོན་
ཡེ་ཤེས་ སྙིང་ པོའི་ བཞེད་ པས་ གླེང་གཞིའི་བསྡུས་དོན་འདི་ལྟར་མཛད་དོ། །
སེམས་དཔའ་ཆེན་པོ་རྣམས་དང་ཞེས་པ་དང་། ནམ་མཁའི་དབྱིངས་ཐམས་ཅད་
དང་མཉམ་པའི་དེ་བཞིན་གཤེགས་པ་རྣམས་དང་ཞེས་ཐུན་མོང་དང་ཁྱད་པར་གྱི་
འཁོར་བསྟན་ལ། ཐབས་གཅིག་ཏུ་བཞུགས་ པ་ཞེས་ བཞུགས་ ཚུལ་དང་། གང་
པར་སྣང་བར་གྱུར་ཏོ་ཅེས་མདོ་ཙམ་དུ་བསྟན་ལ། སླར་དེ་ཉིད་རྒྱས་པར་བཤད་
པ་ལས་འདི་ལྟར་ཏེ་ཞེས་གོང་དུ་སྦྲེལ་བར་བྱའོ་ཞེས་བཞེད་དོ། །དེ་ལྟ་བུའི་སྔོན་
འབྱུང་འོག་མིན་བདེ་བ་ཆེན་པོ་གསང་ཆེན་ཆོས་ཀྱིས་འབྱུང་གནས་དེར་བྱང་ཆུབ་
སེམས་དཔའི་ཚོགས་ལ་འདི་ལྟ་སྟེ་ཞེས་སྒྲ་སྤྱི་ལ་འཇུག་པ་བྱེ་བྲག་ཏུ་བསྟན་པ།
གོང་འོག་གི་འཚམས་སྦྱོར་སྟོན་པ་མདོར་བསྟན་ནས།
ད་ནི་རྒྱས་པར་བཤད་པ་ལ། བྱང་ཆུབ་སེམས་དཔའ་སེམས་དཔའ་ཆེན་
པོ་ནི་གོང་དུ་བསྟན་པ་ཉིད་དོ། །དེས་ཀུན་ལ་སྦྱར་ཏེ་ཤེས་པར་བྱའོ། །གསང་བའི་
དཀྱིལ་འཁོར་ཆེན་པོར། སངས་རྒྱས་དང་བྱང་ཆུབ་སེམས་དཔའ་ཆེན་པོ་དང་
།
རིག་མ་དང་ལྷ་མོ། ཁྲོ་བོ་ཡབ་ཡུམ་དང་བཅས་པ་ལས། །དམ་ཚིག་རྡོ་རྗེ་སྐུ་དང་
གསུང་དང་ཐུགས་མི་འགྱུར་བ། མི་འགག་པ། མ་སྐྱེས་པ་དུས་གསུམ་ལས་མི་
འདའ་བར་འཛིན་པ་སྟེ། རྡོ་རྗེ་ནི་ཆོས་ཐམས་ཅད་ངོ་བོ་ཉིད་ཀྱིས་སྟོང་པ་སྐྱེ་
249--28



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འགག་གནས་གསུམ་དང་བྲལ་བ་ལ་བྱ་སྟེ། དེ་ལྟར་ཡང་
། ཆོས་རྣམས་ཀུན་གྱི་དེ་
བཞིན་ཉིད། །སྟོང་པ་ཉིད་ནི་རྡོ་རྗེར་འདོད། །ཅེས་གསུངས་པའི་དོན་ཏེ། ངོ་བོ་ནི་
བྱང་ཆུབ་སེམས་དཔའ་སྒྲིབ་པ་ཐམས་ཅད་རྣམ་པར་སེལ་བ་ཡིན་ལ། སྦྱང་གཞི་
ལུས་ཀྱི་རྣམ་པར་ཤེས་པ། ལམ་དུ་སྦྱོང་བྱེད་སྒྲིབ་པ་ཐམས་ཅད་རྣམ་པར་སེལ་
བའི་སྐུར་བསྒོམ་པ། སྦྱངས་པའི་འབྲས་བུ་ལུས་སྐྱེ་བ་མེད་པའི་རྡོ་རྗེ་བྱང་ཆུབ་
སེམས་དཔའ་དེ་ཉིད་དང་དབྱེར་མེད་དུ་གྱུར་པའོ། །
སྐུ་རྡོ་རྗེ་ནི་དངོས་པོ་སྣང་བ་སྤྲོས་པ་ཐམས་ཅད་བསྡུས་ཏེ་སྒྱུ་མ་ལྟ་བུའི་
ལུས་ཀྱི་མཚན་ཉིད་ཀྱིས་རང་སྟོང་པ་སྟེ། ངོ་བོ་བྱང་ཆུབ་སེམས་དཔའི་སྙིང་པོ་
ཡིན་ལ། སྦྱང་གཞི་མིག་གི་རྣམ་པར་ཤེས་པ། སྦྱོང་བྱེད་ལམ་དུ་དེ་ཉིད་ཀྱི་སྐུར་
བསྒོམ་པ། འབྲས་བུ་སྒྱུ་མ་མངོན་དུ་གྱུར་པས་སྐུ་རྡོ་རྗེ་སྟེ་སྣང་སྟོང་ལྷ་དེ་ཉིད་དུ་
གྱུར་པའོ། །གསུང་རྡོ་རྗེ་ནི་སྒྲའི་ཚོགས་བརྗོད་པར་བྱེད་པ་སྔགས་ཀྱི་དེ་ཁོ་ན་ཉིད་
འགག་པ་མེད་པས་ཏེ། དེ་ཉིད་ཀྱི་ངོ་བོ་འཇིག་རྟེན་དབང་ཕྱུག །སྦྱང་གཞི་ལྕེ་ཡི་
རྣམ་པར་ཤེས་པ། །སྦྱོང་བྱེད་ལམ་དུ་ལྷ་དེའི་སྐུར་བསྒོམ་པ། འབྲས་བུ་བརྗོད་དུ་
མེད་པ་ངག་རྣམ་པར་དག་པའི་རྡོ་རྗེ་ཉིད་དུ་གྱུར་པའོ། །ཐུགས་རྡོ་རྗེ་ནི་སེམས་
ཉིད་སྣང་བ་གསུམ་གྱི་ཡེ་ཤེས་ལས་དབེན་པས་ཏེ། ངོ་བོ་ཕྱག་ན་རྡོ་རྗེ་སྦྱང་གཞི་
རྣ་བའི་རྣམ་པར་ཤེས་པ། འབྲས་བུ་རང་བཞིན་རྟོགས་བཅས་ལས་འདས་པ་རྟོག་
མེད་ཀྱི་ཡེ་ཤེས་ཡིད་རྣམ་པར་དག་པའི་རྡོ་རྗེ་དེ་ཉིད་དུ་གྱུར་པའོ། །ཏིང་ངེ་འཛིན་
རྡོ་རྗེ་ནི་གང་དུ་ལུས་ངག་ཡིད་གསུམ་གྱི་སྤྲོས་པ་ཞི་བ་རང་བཞིན་ལས་འདས་པ་
ཐམས་ཅད་སྟོང་པ་འོད་གསལ་བ་དེ་ཉིད་ཀྱི་ངང་ལས་བརྟན་པར་གནས་པ་སྟེ།
ངོ་བོ་ནམ་མཁའི་སྙིང་པོ། སྦྱང་གཞི་སྣ་ཡི་རྣམ་པར་ཤེས་པའོ། །འབྲས་བུ་ཐམས་
249-29



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༢༽
ཅད་སྟོང་པ་འོད་གསལ། མངོན་པར་བྱང་ཆུབ་པ་དེ་ཉིད་མངོན་དུ་གྱུར་པའོ། །
རྒྱལ་བའི་རྡོ་རྗེ་ནི་ཉོན་མོངས་པ་དང་རྣམ་པར་རྟོག་པའི་ཕྱོགས། བདུད་ཀྱི་ཡུལ་
ལས་རྒྱལ་བས་ཏེ་བདེན་གཉིས་ཟུང་དུ་འཇུག་པའོ། །ངོ་བོ་བྱམས་པ། སྦྱང་གཞི་
རྩ་རྒྱུད་ཏེ་ཉོན་མོངས་པའི་ཅན་གྱི་ཡིད། སྦྱོང་བྱེད་ཐ་མལ་པའི་རྩ་གནས་དག་
པར་བྱེད་པའི་དོན་དུ་བསྒོམ་པ། འབྲས་བུ་སྤང་ཐོབ་མེད་པར་མཐར་ཐུག་ཟུང་དུ་
འཇུག་པའི་ཡེ་ཤེས་ཐོབ་པའོ། །ས་དང་། ཆུ་དང་། མེ་དང་
། རླུང་རྡོ་རྗེ་རྣམས་ནི་
ཡོན་ཏན་ཐམས་ཅད་སྐྱེ་བའི་གཞིའི་བརྟེན་པར་བྱེད་པ་དང༌། དགེ་བའི་ཕྱོགས་ཀྱི་
འབྲས་བུ་ཐམས་ཅད་སྨིན་ཅིང་བསྡུད་པར་བྱེད་པ་དང་། སྤང་བྱ་མི་མཐུན་པའི་
ཕྱོགས་བསྲེག་ཅིང་ཉམས་མྱོང་འབར་བར་བྱེད་པ་དང་། སེམས་ཅན་གྱི་ཁམས་ལ་
སངས་རྒྱས་ཀྱི་ཡེ་ཤེས་བདེ་བ་དང་སྟོང་པ་ཀུན་དུ་གཡོ་ཞིང་ཚོགས་གཉིས་གོང་
ནས་གོང་དུ་འདེགས་པར་དེ་དག་གི་ངོ་བོ་ནི་སངས་རྒྱས་སྤྱན་མ་དང་
། མ་མ་ཀི་
དང་། གོས་དཀར་མོ་དང་
། སྒྲོལ་མའོ། །
སྦྱང་གཞི་ནི་ཕྱི་དང་ནང་གི་རྒྱུད་ཀྱིས་བསྡུས་པའི་སྲ་བ་ས་ཡི་ཁམས་དང་
།
གཤེར་བ་ཆུ་དང་
། དྲོད་སྐྱེད་པ་མེ། གཡོ་བ་རླུང་གི་ཁམས་སོ། སྦྱོང་བྱེད་རྣལ་
འབྱོར་པས་ལམ་དུ་བསྒོམ་པའོ། །འབྲས་བུ་ནི་འབྱུང་བ་བཞི་ལྷ་མོ་བཞིར་དག །
ལྷ་མོ་བཞི་ཡེ་ཤེས་དབྱིངས་ཀྱི་སྣང་བ་ལ་ཀུན་དུ་རོལ་པས་བདེ་གསལ་རྒྱུན་མི་
འཆད་པའོ། །གཟུགས་དང་། སྒྲ་དང་། དྲི་དང་རོ་དང་རེག་བྱ་རྡོ་རྗེ་རྣམས་ཀྱིས་ནི་
ཕྱི་རོལ་སྣང་བའི་ཡུལ་དུ་སྣོད་བཅུད་ཐམས་ཅད་སྣང་སྟོང་སྐྱེ་མེད་དུ་ཤེས་པ་དང་
།
སྒྲ་སྒྲས་སྟོང་
། དྲི་དྲིས་སྟོང་
། རོ་རོས་སྟོང་
། རེག་བྱ་རེག་བྱས་སྟོང་པས
། རྩོལ་བ་
དང་བྲལ་བའོ། །ངོ་བོ་ནི་དེ་དག་འདོད་པའི་ཡོན་ཏན་ལྔ་ལྷ་མོའི་རྣམ་པར་གནས་
249 30



དཔལ་གསང་བ་འདུས་པའི་རྒྱུད་ཀྱི་རྣམ་པར་
ར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའོ། །སྦྱང་གཞི་དངོས་པོ་ལ་མངོན་པར་
དངོས་པོ་ལ་མངོན་པར་ཞེན་པ་འདི་ཡུལ་ལྔ་སྟེ། མིག་གི་ཡུལ་དུ་
གཟུགས། རྣ་བའི་ཡུལ་དུ་སྒྲ། སྣ་ཡི་ཡུལ་དུ་དྲི། ལྕེ་ཡི་ཡུལ་དུ་རོ། ལུས་ཀྱི་ཡུལ་
དུ་རེག་བྱ་སྟེ། ཕྲ་བ་དང་། རགས་པ་དང་། བར་མ་གསུམ་དུ་འཆར་བ་རྣམས་སོ། །
སྦྱོང་བྱེད་སྣང་ཙམ་གྱི་རྒྱུ་འབྲས་སྐྱེ་མེད་ངོ་བོ་རྟེན་འབྲེལ་དུ་འཆར་བའི་ལམ་དུ་
བྱེད་པའི་ཕྱིར་རྣམ་པ་ལྷར་བསམ་པའོ། །འབྲས་བུ་ནི་དབང་པོ་ལྔས་ཡུལ་ལྔ་ལ་
སྤྱོད་ པ་ཡང་རྣམ་པར་དག་པས་ཡེ་ཤེས་ཀྱི་རོལ་པར་འཆར་བའོ། །ནམ་མཁའི་རྡོ་
རྗེ་དང་
། ཆོས་ཀྱི་དབྱིངས་ཀྱི་ངོ་བོ་ཉིད་རྡོ་རྗེ་ནི་དངོས་པོ་ཐམས་ཅད་ལས་འདས་
ཤིང་ཆོས་ཐམས་ཅད་ཀྱི་གོ་འབྱེད་པ་ངོ་བོ་ཉིད་ཀྱིས་སྤྲོས་པ་ཉེ་བར་ཞི་བའི་སྟོང་
པ་དང་། ཆོས་ཀྱི་ཡུལ་དང་ཡུལ་ཅན་དབྱེར་མེད་པའི་རང་བཞིན་རྒྱུ་དང་འབྲས་
བུའི་ཆོས་ལས་དབེན་པའོ། །ངོ་བོ་ནི་འཇམ་པའི་དབྱངས་དང་
། དཔལ་ཀུན་དུ་
བཟང་པོའོ། །སྦྱང་གཞི་ལུས་ལ་འབྱུང་བ་བཞིའི་གོ་འབྱེད་པ་ནམ་མཁའི་ཁམས་
སྟེ། ཕྲ་བ་རྟེན་བྱེད་པ་ཀུན་གཞིའི་རྣམ་པར་ཤེས་པ་དང་
། འགྲོ་བའི་རྒྱུད་ཀྱི་འོད་
གསལ་བ་སྟེ་ཡིད་ཀྱི་རྣམ་པར་ཤེས་པ་དྲི་མ་དང་བཅས་པའོ། །ལམ་དུ་སྦྱོང་བྱེད་
རྣམ་པ་ལྷར་བསམ་པའོ། །འབྲས་བུ་ནི་རྣམ་པར་རྟོག་པའི་མཚན་མ་དང་བྲལ་བ་
དང་། ཡེ་ཤེས་རྒྱུན་མི་འཆད་པའི་ངོ་བོ་བསམ་གྱིས་མི་ཁྱབ་པ་ཉིད་ཡིན་ནོ། །
འདིར་བསྟན་པ་ནི་མགོ་སྨོས་པ་ཙམ་ཡིན་ གྱིས་ གཞན་ཡང་བྱང་ཆུབ་
སེམས་དཔའི་ཚོགས་བསམ་གྱིས་མི་ཁྱབ་པ་བསྟན་པའི་ཕྱིར་དེ་དག་ལ་སོགས་པ་
ཞེས་ གསུངས་ པས་ སོགས་ ཁོང་དུ་ ཁྲོ་བོ་བཅུ་ ཡབ་ ཡུམ་ རྣམས་བཟུང་བའོ། །
གཞན་བསྟན་པའི་ཕྱིར་བྱང་ཆུབ་སེམས་དཔའ་སེམས་དཔའ་ཆེན་པོ་ཞེས་སྨོས་ཏེ།
སྦྱང་གཞི་དང་སྦྱོང་བྱེད་སྦྱངས་པའི་འབྲས་བུ་ཕྱི་ནང་གཉིས་སུ་མེད་པར་བསྟན་པ་
249 - 31



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཡང་། དགོངས་པ་ལུང་སྟོན་ལས། །རིག་པའི་སྐྱེས་བུའི་རྒྱུ་མཐུན་པར། །ཀུན་དུ་
བཟང་པོ་ཞེས་བྱ་བའོ། །ས་སྙིང་འཇིག་རྟེན་དབང་ཕྱུག་དང་
། །དེ་བཞིན་ཕྱག་ན་
རྡོ་རྗེ་དང་
། །རྣམ་པར་སྣང་མཛད་སྣང་མཐའ་ཡས། །མི་བསྐྱོད་རྒྱུ་མཐུན་འདི་
རྣམས་གསུངས། །མཁའ་སྙིང་སྒྲིབ་པ་རྣམ་སེལ་ཉིད། །ཏིང་ངེ་འཛིན་རྒྱལ་བའི་
མིང་ཅན་དག །རིན་ཆེན་དོན་གྲུབ་རྒྱུ་འཐུན་པའོ། །ཞེས་གསུངས་པའི་དོན་དང་
།
རྡོ་རྗེ་ཕྲེང་བ་ལས། །མིག་གི་རྣམ་ཤེས་ས་སྙིང་པོ། །ཕྱི་རོལ་གཟུགས་ཀྱི་
རྡོ་རྗེར་བཤད། །རྣ་བའི་རྣམ་ཤེས་ཕྱག་རྡོ་རྗེ། །ཕྱི་རོལ་སྒྲ་ཡི་རྡོ་རྗེར་འདོད། །སྣ་
ཡི་ཡེ་ཤེས་མཁའ་སྙིང་པོ། །ཕྱི་རོལ་དྲི་ཡི་རྡོ་རྗེར་འདོད། །ལྕེ་ཡི་རྣམ་ཤེས་རྡོ་རྗེ་
འཛིན། །ཕྱི་རོལ་རོ་ ཡི་རྡོ་ རྗེ་དང༌། །ཕྱི་རོལ་ རེག་བྱ་རྡོ་ རྗེ་དང་། །ལུས་ཀྱི་རྣམ་
ཤེས་སྒྲིབ་པ་སེལ། །རྣམ་པར་ཤེས་པ་སྟོང་པ་ཉིད། །ཡིད་ཀྱི་རྣམ་ཤེས་ཀུན་དུ་
བཟང་། །ས་ ཡི་ ཁམས་ ནི་ ཐམས་ ཅད་ ལ། །བཅོམ་ ལྡན་ སངས་ རྒྱས་ སྤྱན་ མ་
བཞུགས། ཁྲག་ སོགས་ ཆུ་ ཡི་ ཁམས་ ལ་ ནི། །བྱམས་ ཆེན་ མ་ མ་ ཀི་ མཆོག་
བཞུགས། །དྲོ་བ་ལ་སོགས་མེ་ ཁམས་ ལ། །བཅོམ་ལྡན་འདས་ནི་གོས་དཀར་
བཞུགས། །བསྐྱོད་པ་ལ་སོགས་རླུང་ཁམས་ལ། །བྱམས་ཆེན་སྒྲོལ་མ་ངེས་པར་
བཞུགས། །ཞེས་པའི་དོན་ཏོ། །བརྗོད་ཀྱིས་མི་ལང་པའི་ཡང་བརྗོད་ཀྱི་མི་ལང་
པའི་སངས་རྒྱས་ཀྱི་ཞིང་ཁམས་དཔག་ཏུ་མེད་པའི་རྡུལ་ཕྲ་རབ་སྙེད་རྣམས་ཀྱིས་
བྱང་ཆུབ་སེམས་དཔའི་ཚོགས་ཡེ་ཤེས་ལས་གྲུབ་པ་མི་ཟད་པ་རྒྱན་གྱི་འཁོར་ལོའི་
ངང་ལས་སྣང་བ་རྣམས་དང་། དུས་དེའི་ཚེ་ལྷན་ཅིག་དུ་འཁོད་པ་ཐུན་མོང་མ་ཡིན་
པའི་ཁྱད་པར་གྱི་འཁོར་བསྟན་པ་ནི། དེ་བཞིན་གཤེགས་པ་ཞེས་པ་ངོ་བོ་སྒྱུ་ལུས་
འོད་གསལ་དུ་འཇུག་ཅིང་ཟུང་འཇུག་དུ་སླར་འགྲོ་བའི་དོན་ལ་གཤེགས་
པ་
249-32



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱང་ཆུབ་ཀྱི་སེམས་ཡིན་ཏེ། དགོངས་ པ་ ལས། བསམ་མི་ཁྱབ་པར་སྤྲོ་བདག་
ཉིད། །དེ་ ཉིད་ ཡེ་ ཤེས་ རྒྱ་ མཚོ་ ལས། །དངོས་ མེད་ ངོ་ བོ་ གཅིག་ པར་ ནི། །དེ་
བཞིན་གཤེགས་པ་བྱང་ཆུབ་སེམས། ཞེས་པ་དང་། རྡོ་རྗེ་རྩེ་མོ་ལས་ཀྱང་
།
ཀྱི་དེ་ཉིད་ཡང་དག་གནས། སླར་ཡང་གཞན་དུ་མི་འགྱུར་ཞིང་
། །དེ་ཉིད་འགྲོ་ལ་
སྟོན་བྱེད་པ། །དེ་ནི་དེ་བཞིན་གཤེགས་ཞེས་བྱ། །ཞེས་པའི་དོན་ཏོ། །
ནམ་མཁའི་དབྱིངས་རབ་འབྱམས་དང་མཉམ་པ་ལ་འདི་ལྟ་སྟེ་ཞེས་པ་
ནམ་མཁའ་སྟེ་བར་སྣང་ལ་ཐམས་ཅད་ཀྱི་དབྱིངས་སྟོང་པ་འོད་གསལ་བའི་རང་
བཞིན་ལས་ཟུང་འཇུག་གི་སྐུ་སྣང་བའི་དེ་བཞིན་གཤེགས་པ་རྡོ་རྗེ་མི་བསྐྱོད་
ཅེས་པ་སྙིང་རྗེ་དང་སྟོང་པ་དབྱེར་མི་ཕྱེད་པའི་བྱང་ཆུབ་ཀྱིས་སེམས་ལ་རྡོ་རྗེ་ཞེས་
བྱ། དེ་ཡང་གཟུང་བ་དང་འཛིན་པ་ལ་སོགས་པའི་སྤང་བྱ་མཐའ་དག་གིས་རླུང་
གིས་མི་བསྐྱོད་པའི་ངོ་བོར་གྱུར་པ་དང་
། རྡོ་རྗེ་རྣམ་པར་སྣང་མཛད་ནི་གདུལ་
བྱའི་རྒྱུད་ཀྱིས་དྲི་མ་དག་པར་བྱེད་པའི་རང་བཞིན་གྱིས་འོད་གསལ་བ་གདུལ་
བྱའི་རྒྱུད་ལ་ཇི་ལྟར་མོས་པ་བཞིན་དུ་རྣམ་པར་སྣང་མཛད་པ་དང་
། རྡོ་རྗེ་རིན་
ཆེན་དཔལ་ནི་འཁོར་འདས་ཐམས་ཅད་ལ་དམིགས་པ་མེད་པའི་ཡེ་ཤེས་ཀྱིས་
ཀུན་ལ་སྙོམས་པར་མཛད་པ་བདག་དང་གཞན་དབྱེར་མི་ཕྱེད་པའི་དགའ་བས་
རྒྱས་པས་རིན་པོ་ཆེ་ཟུར་བརྒྱད་པའི་མཚན་མ་ཅན་ནོ། །རྡོ་རྗེ་འོད་དཔག་ཏུ་མེད་
པ་ནི་བདེ་བ་དང་སྟོང་པ་གཉིས་སུ་མེད་པའི་ཡེ་ཤེས་རང་བཞིན་གྱིས་ཆགས་པ་
མེད་པའི་ངང་ལས་མ་འདྲེས་པར་ཡོངས་སུ་སྟོན་པའོ། །རྡོ་རྗེ་གདོན་མི་ཟ་བ་ནི་
ནམ་ མཁའི་མཐས་ཀླས་ པའི་ འགྲོ་ བ་ སེམས་ ཅན་ ཐམས་ཅད་ ཀྱི་ དུས་ དང༌།
བསམ་པ་དང་ཡུལ་དང་དབང་པོའི་བྱེ་བྲག་གིས་ངེས་པ་ཉིད་དུ་ཡང་དག་པའི་ཡེ་
249-33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཤེས་ལས་སྦྱོར་བའི་དོན་ཏོ། །
དེ་དག་གི་སྦྱང་གཞི་ཕུང་པོ་ལྔ་སྟེ། རྡོ་རྗེ་ཕྲེང་བ་ལས། བཅོམ་ལྡན་འདས་
སྐུའི་རྡོ་རྗེ་ནི། །གཟུགས་ཀྱི་ཕུང་པོའི་ངོ་བོར་བཞུགས། །རྗེས་སུ་ཉེས་བྱེད་རྡོ་རྗེ་
ནི། །ཚོར ་ བ་ཡི་ནི་ཕུང་པོར་བཞུགས། །བཅོམ་ལྡན་གསུང་གི་རྡོ་རྗེ་ནི། །འདུ་
ཤེས་ཀྱིས་ནི་ཕུང་པོར་བཞུགས། །ལས་རྣམས་བྱེད་པའི་རྡོ་རྗེ་ནི། །འདུ་བྱེད་ཀྱིས་
ནི་ཕུང་པོར་བཞུགས། །བཅོམ་ལྡན་ཐུགས་ཀྱི་རྡོ་རྗེ་ནི། །རྣམ་ཤེས་ཕུང་པོར་ཡང་
དག་བཞུགས། །ཞེས་གསུངས་པའི་དོན་ཏོ། །སྦྱོང་བྱེད་ རིགས་ལྔའི་སྐུ་ཡི་རྣམ་
པར་བསྒོམ་པའོ། །འབྲས་བུ་ཡེ་ཤེས་ལྔ་རྣམ་པར་དག་པའི་བདག་ཉིད་དུ་འགྱུར་
བའོ། །དེ་དག་ནི་རིགས་ལྔའི་སངས་རྒྱས་སོ། །དེ་ཡང་ལོངས་སྤྱོད་རྫོགས་པའི་སྐུ་
ཡི་ཞིང་ཁམས་སུ་སྣང་བས་ན་དེ་དག་དུ་མར་བཞུགས་པ་ལ་སོགས་པའོ། །
དེ་ཡང་ནམ་མཁའི་དབྱིངས་ཐམས་ཅད་དང་མཉམ་པའི་ཞེས་པ་ཕྱི་ནང་གི་
ནམ་མཁའ་གཉིས་ལས། ནང་གི་ལུས་ཀྱི་ཁོང་སྟེ་རྩ་སྦུབས་སྟོང་པ་ཐམས་ཅད་དུ་
བྱང་ཆུབ་སེམས་དཔའ་བདེ་བའི་སྣང་བས་ཡེ་ཤེས་ཀྱིས་དབྱིངས་དང་མཚུངས་
པས་ཏེ། ཕྱི་ཡི་ནམ་མཁའ་ནི་བར་སྣང་ཐམས་ཅད་རབ་ཏུ་གང་བ་དཔག་ཏུ་མེད་
པ་མཉམ་པར་བཞུགས་པ་སྟེ་དེ་བཞིན་གཤེགས་པ་ཐམས་ཅད་དང་ཞེས་པ་མ་
ལུས་ཤིང་ལུས་པ་མེད་པའི་ཕྱོགས་བཅུའི་རྒྱལ་བ་སྲས་དང་བཅས་པ་དུ་མ་དང་།
ཐབས་གཅིག་ཏུ་བཞུགས་པ་ནི་སངས་རྒྱས་དེ་དག་ཀྱང་སོ་སོའི་བྱང་ཆུབ་
དཔའི་འཁོར་དང་བཅས་པ་དུ་མས་བར་མཚམས་མེད་པར་བཞུགས་པའོ། །དེའི་
དུས་ཀྱི་སངས་རྒྱས་དེ་དག་གི་ཚུལ་བསྟན་པའི་ཕྱིར་འདི་ལྟ་སྟེ་ཞེས་སྤྱི་དོན་ལ་བྱེ་
བྲག་ཏུ་སྟོང་པའི་ཚིག་སྟེ། དཔེས་མཚོན་པ་ནི་དཔེར་ན་ཏིལ་གྱི་གང་བུ་ཁ་ཕྱེ་བ་
སེམས་
249 -34



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བཞིན་དུ་དེ་བཞིན་གཤེགས་པ་ཐམས་ཅད་ཀྱིས་ནམ་མཁའི་དབྱིངས་ཐམས་ཅད་
ཤིན་ཏུ་གང་བར་སྣང་བར་གྱུར་ཏོ། །ཞེས་འོད་གསལ་ལས་སྤྲོས་པ་དང་བྲལ་བའི་
ངང་དུ་ཟུང་དུ་འཇུག་པའི་ཡེ་ཤེས་ཡུལ་ཆོས་དབྱིངས་ཀྱི་རང་བཞིན་ལས་ཡུལ་
ཅན་རིག་པའི་ཡེ་ཤེས་ལྔ་དྲུག་ཆོས་ཉིད་ཀྱི་ངང་དུ་དབྱེར་མི་ཕྱེད་པར་འགྱུར་བའི་
དོན་ཏོ། །
དང་པོ་གསང་ཆེན་གླེང་སླང་པ་ལས་འཁོར་འདུས་པ་བླ་ན་མེད་པར་
བསྟན་པའི་ནི་དེ་ནས་ཞེས་པ་ནས་རྡོ་རྗེ་ལ་ཞེས་པའི་བར་དུ་བསྟན་པས་ཏེ། དེ་
ནས་ཞེས་པ་ཨ་དརླ་ཅེས་པའི་སྒྲ་ལས་དྲང་པའི་རྗེས་སུ་མ་འོངས་པ་སྟོན་པར་བྱེད་
པས་ཏེ། བཅོམ་ལྡན་འདས་ནི་སྤངས་པ་དང་ཡེ་ཤེས་ཕུན་སུམ་ཚོགས་པ་དང་ལྡན་
པའི་དེ་བཞིན་གཤེགས་པ་ནི་རིགས་ལྔ་ལ་སོགས་པ་ཕྱོགས་བཅུའི་སངས་རྒྱས་
ཐམས་ཅད་དགོངས་པ་བླ་ན་མེད་པ་གཅིག་དུ་འདུས་ནས་ཞེས་པ་བསམ་གྱིས་མི་
ཁྱབ་པའི་དུས་སམ་མངོན་པར་ བྱང་ཆུབ་པའི་དུས་ཀྱི་ཚེའོ། །དེ་ལ་ལམ་རྣལ་
འབྱོར་པས་ཉམས་སུ་ལེན་པའི་དུས་སུ། ལུས་ཀྱི་གནས་སྤྱི་གཙུག་ནས་རྐང་པའི་
མཐིལ་གྱི་བར་དུ་ལྷ་ཡི་འཁོར་ལ་གསལ་སྟོང་དུ་ཡང་དག་པར་འདུས་པས་སྣོད་
བཅུད་ལྷ་དང་ལྷ་མོར་འཆར། རྩ་ཀུན་འདར་མའི་གནས་སུ་གཏུམ་མོ་རྡོ་ རྗེའི་
བཟླས་པས་སྦྱངས་པས་ཐིག་ལེ་བྱང་སེམས་ཐམས་ཅད་འདུས་པ་དེ་བདེ་སྟོང་གྱི་
ཉམས་དེས་བརྟན་གཡོ་དངོས་པོ་སྣང་གྲག་ཐམས་ཅད་བདེ་བར་འཆར། འོད་
གསལ་ཆེན་པོའི་ངང་དུ་སྒྱུ་མ་ཀུན་རྫོ་བ་དངོས་པོའི་སྣང་བ་དང་དངོས་མིན་སེམས་
གསུམ་སྟོང་པ་འོད་གསལ་མངོན་པར་བྱང་ཆུབ་ཟུང་དུ་འཇུག་པའི་ངང་དུ་ཡང་
དག་པར་འདུས་པ་ཐམས་ཅད་རང་བཞིན་གཉིས་སུ་མེད་པའི་རིག་སྟོང་དུ་འཆར་
249-35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བའོ། །བཅོམ་ལྡན་འདས་ཞེས་པ་འཁོར་བའི་ཉོན་མོངས་པའི་རྣམ་པར་རྟོག་པ་
མཐའ་དག་དང་བྲལ་ཞིང་སྲིད་ཞི་ལས་འདས་པ་སྟེ། དེ་བཞིན་གཤེགས་པ་ནི་
གནས་ལུགས་དེ་ཁོ་ན་ཉིད་ཇི་ལྟ་བ་བཞིན་དུ་མངོན་དུ་གྱུར་པ་བྱང་ཆུབ་ཀྱིས་
སེམས་རྡོ་རྗེ་དངོས་པོའི་གནས་ལུགས་རང་བཞིན་གྱིས་འོད་གསལ་བ་དང་
། དེ་
སྙིང་རྗེ་དང་ཉེ་བར་འདྲེས་ཤིང་དག་པ་གཉིས་དང་ལྡན་པ་དང་
། དེ་དག་ཐབས་
ཤེས་རབ་དབྱེར་མི་ཕྱེད་པའི་ངོ་བོ་སྟོན་པ་བླ་ན་མེད་པ་འདི་ཡིན་ཞེས་པ་ལ།
ཕྱོགས་བཅུའི་སངས་རྒྱས་དེ་དག་གིས་མཆོད་པ་དཔག་ཏུ་མེད་པ་འབུལ་བ་བསྟན་
པའི་ཕྱིར་དེ་བཞིན་གཤེགས་པ་ཐམས་ཅད་ཀྱི་ཕྱི་དང་
།
ནང་གི་གསང་བ་དེ་ཁོ་ན་ཉིད་བླ་ན་མེད་པའི་མཆོད་པའི་ལྷ་མོ་དཔག་ཏུ་
མེད་པ་སོ་སོའི་ཐུགས་ཀའི་ས་བོན་གྱི་འོད་ཟེར་ལས་འཇིག་རྟེན་གྱི་ཁམས་ཐམས་
ཅད་ཁེངས་པ་སྤྲོས་པའི་དེ་ཁོ་ན་ཉིད་བདེ་བ་དང་སྟོང་པ་གཉིས་སུ་མེད་པའི་དེ་
དག་གི་དམ་ཚིག་རིགས་ལྔའི་བདག་ཉིད་ལས་རྣམ་པར་གསུམ་གསུམ་དུ་ཕྱེ་ནས་
ཡོངས་སུ་སྤྲུལ་པའི་པཱུ་ཙ་སྣ་ཚོགས་པའི་མཆོག་ལས་མི་འདའ་བ་བླ་ན་མེད་པ་
དཀོན་པའམ་མཆོག་ཏུ་གྱུར་པས་རིན་པོ་ཆེ་སྟེ་སོ་སོའི་བྱ་བ་དང་རྗེས་སུ་མཐུན་
པར་མཆོད་པའི་རྣམ་པར་མ་ཡིན་པ་དེ་དག་སྤྲིན་གྱིས་ཞེས་པ་མཆོད་པ། དེ་དག་
ཀྱང་རྒྱ་ཆེ་བ་འཇིག་རྟེན་གྱི་ཁམས་ཐམས་ཅད་ཁེངས་པར། དུས་གསུམ་དུ་རྒྱུན་
མི་འཆད་པར་འབྱུང་བ། དངོས་པོ་ཡེ་ཤེས་ཀྱིས་སྣང་བ་ལས་བྱུང་བ། སངས་རྒྱས་
ཀྱི་ཞིང་སྦྱོང་ཞིང་སེམས་ཅན་ཐམས་ཅད་སྨིན་དང་གྲོལ་བར་བྱེད་པ་དེ་དག་ལས་
ཡང་དག་པར་མཆོད་སྟེ། ཞེས་བྱ་སྟེ་སོ་སོའི་སྐྱེ་བོ་དང་ཉན་རང་དང་བྱང་ཆུབ་
སེམས་དཔའ་དེ་རྣམས་ཀྱི་སྤྱོད་ཡུལ་དུ་མ་གྱུར་པ་ཞེས་བྱ་བའི་མཐའ་ཚིག་གོ །དེ་
249-36



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལྟར་པུ་ཙའི་རྗེས་ལ་སྒོ་གསུམ་དང་བའི་སྒོ་ནས་ཕྱག་བཙལ་ནས་ཞེས་པ་རང་གིས་
རང་གི་སེམས་ཉིད་ལེགས་པར་མཐོང་བ་དཔལ་རྡོ་རྗེ་འཆང་དུ་གྱུར་པ་ལ་ཐམས་
ཅད་མགྲིན་གཅིག་ཏུ་ཚིག་འདི་སྐད་ཅེས་གསོལ་ཏེ་ཞེས་པ་གསུངས་པ་ནི་སྔོན་
འབྱུང་དུ་གསུངས་པ་ཡིན་ལ་རྗེས་འཇུག་ཏུ་སློབ་མ་སྣོད་ལྡན་དེ་དག་གིས་བླ་མ་
ལ་རྒྱུད་འདི་ཉིད་ཉན་པར་འདོད་པས་མཆོད་པ་དེ་དག་གིས་མཆོད་ཅིང་གསོལ་བ་
བཏབ་ཅེས་པའི་དོན་ཏོ། །
དེ་ལྟར་པུ་ཙའི་རྗེས་ལ་གསོལ་བ་བཏབ་པའི་ཕྱིར་འདུས་པ་གསང་བ་
ཞེས་ པ་ལ་སོགས་ པ་ཚིག་རྐང་པ་བཞིས་བསྟན་ཏེ། དེ་ཡང་རྒྱུ་ཡི་རྒྱུད་དང་
།
ཐབས་ཀྱི་རྒྱུད་དང་
། འབྲས་བུའི་རྒྱུད་ལ་གསོལ་བ་བཏབ་པའོ། །དང་པོ་ཐུན་
མོང་གི་རྒྱུ་ཡི་རྒྱུད་འདུས་པས་ཏེ་སེམས་ཅན་ཐམས་ཅད་ཀྱི་སེམས་རྒྱུད་བདེ་བར་
གཤེགས་པའི་སྙིང་པོ་ཅན་ཡིན་ཡང་ཐུན་མོང་མ་ཡིན་པའི་རྒྱུད་གསང་བ་ཞེས་
འཁོར་ལོའི་ཆོས་རྣམ་པར་རྟོག་པ་དྲི་མ་དང་བཅས་པ། མྱ་ངན་ལས་འདས་པའི་
ལམ་གྱི་ཆོས་རྒྱུད་ལ་སྐྱེ་རུང་དུ་གནས་པ། ཁམས་གསུམ་སྲིད་པ་གསུམ་གྱི་རྒྱུན་
དང་བཅས་པ་དེའི་ངོ་བོ་བཤད་དུ་གསོལ་ཞེས་པ་དང་
། རྣལ་འབྱོར་པའི་རྒྱུད་
ཀྱིས་བསྡུས་པ་ལ། ལུང་དངོས་པོའི་གནས་ལུགས་རྩ་རླུང་བྱང་ཆུབ་སེམས་སྐུ་
བཞི་ཐབས་དང་ཤེས་རབ་མངོན་པར་བྱང་ཆུབ་པའི་ངོ་བོར་བསྡུས་པའི་གསང་བ་
དེ་བཤད་དུ་གསོལ་ཞེས་པ་དང་
། སེམས་དངོས་པོའི་གནས་ལུགས་རང་བཞིན་
གྱི་སངས་རྒྱས་པ་དང་བདེན་གཉིས་ཟུང་དུ་འཇུག་པའི་ངོ་བོར་གནས་པ་ཕྲ་རགས་
དེ་ཉིད་ཀྱི་རང་བཞིན་བཤད་དུ་གསོལ་ཞེས་པའོ། །
ཐབས་ཀྱི་རྒྱུད་ལ་རྨི་ལམ་དུ་དབང་བཞི་ལ་གསོལ་བ་གདབ་པ་ནི་འདུས་
249-37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པ་གསང་བ་ལས་བྱུང་བ་ཞེས་པ་བུམ་པའི་དབང་བསྐུར་བའི་དུས་སུ་རིག་པའི་
དབང་ལྔ་རིགས་ལྔའི་ལྷ་ཡབ་ཡུམ་འདུས་པའི་སྒོ་ནས་ཆུ་ལ་སོགས་པ་བསྟན་པ་
སྟེ་ཕུང་པོ་ལྔ་ལ་སོགས་པ་ལྷར་མ་ཤེས་པ་ལས་ལོག་ནས་རང་རིག་པས་ན་དེ་སྐད་
ཅེས་བྱའོ། །རྡོ་རྗེ་སློབ་དཔོན་གྱི་དབང་རྡོ་རྗེ་སེམས་དཔའ་ཡབ་ཡུམ་གྱི་སྒོ་ནས་
བསྐུར་བས་ན་གསང་བ་དེ་དག་ལས་བྱུང་བ་བརྟུལ་ཞུགས་སྦྱིན་པ་ལ་སོགས་པའོ། །
དེ་བཞིན་གཤེགས་པ་ཀུན་གྱིས་གསང་ཞེས་པ་གསང་བའི་དབང་བླ་མ་ཡབ་ཡུམ་
གྱི་བྱང་སེམས་ལུས་ཀྱི་དེ་བཞིན་གཤེགས་པ་འདུས་པའི་ངོ་བོ་དེ་གསང་བའོ། །རྡོ་
རྗེ་སྙིང་པོ་བསྡུས་པའི་ཞེས་པ་དབང་གསུམ་པ་ཤེས་རབ་ཡེ་ཤེས་ཀྱིས་དུས་དུ་
ཐབས་རྡོ་རྗེ་དང་ཤེས་རབ་པད་མའི་སྙིང་པོ་ལས་བསྡུས་པ་གཉིས་སུ་མེད་པའི་
སྦྱོར་ བས་འདོད་ཆགས་དང་འདོད་ཆགས་དང་བྲལ་བ་དང་
། བོར་མའི་བདེ་བ་
ལས་འདས་པ་རྟོག་མེད་ལྷན་ཅིག་སྐྱེས་པའི་ཡེ་ཤེས་གསང་བའོ། །དེ་ཉིད་བཅོམ་
ལྡན་བཤད་དུ་གསོལ་ཞེས་པ་གོང་མ་རྣམས་ཀྱི་དོན་དང་འདིར་དབང་བཞི་པ་དེ་
ཁོ་ན་ཉིད་དུ་ཞུས་པའོ། །
གྲོལ་ལམ་དུ་སྐྱེད་པའི་རིམ་པས་ཏེ། རྩ་བའི་དཀྱིལ་འཁོར་རིགས་ཀྱི་
དཀྱིལ་འཁོར་དང་
། བྱ་བ་ལ་སོགས་བསྒྲུབ་པའི་དཀྱིལ་འཁོར་དང་
། སྐུ་གསུང་
ཐུགས་གསང་བ་ཐབས་དང་ཤེས་རབ་ཀྱི་དཀྱིལ་འཁོར་རོ། །རྫོགས་རིམ་དུ་རིམ་
པ་ལྔས་བསྡུས་པ་སྟེ། འདུས་པ་ནི་ལུས་དབེན་སྔོན་དུ་འགྲོ་བའོ། །གསང་བ་ནི་
དག་རྣམ་པ་དབེན་པའོ། །དེ་བཞིན་གཤེགས་པ་ནི་སེམས་རྣམ་པར་དབེན་པའོ།
ཀུན་གྱི་གསང་ནི་བདག་གི་བྱིན་གྱིས་བརླབས་སྒྱུ་མ་ལྟ་བུའི་སྐུ་ཀུན་རྫོབ་ཀྱི་
བདེན་པས་བསྡུས་པའོ། །དོན་དམ་པ་འོད་གསལ་བསམ་གཏན་གཉིས་གཅིག་ཏུ་
249-38



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱེད་པའི་ཏིང་ངེ་འཛིན་དང་ཟུང་འཇུག་གི་དེ་ཉིད་བཤད་དུ་གསོལ་ཞེས་པའི་དོན་
ཏོ། །
མདོར་བསྡུས་ན་བསྙེན་པ་དང་
། ཉེ་བར་བསྒྲུབ་པ་དང་
། བསྒྲུབ་པ་དང་།
བསྒྲུབ་པ་ཆེན་པོའི་དོན་བཤད་དུ་ གསོལ་ཞེས་པའོ། །འབྲས་བུའི་རྒྱུད་དུ་ནི་
འདུས་པ་གསང་བ་ནི་མཆོག་སྐུ་བཞི་ཡེ་ཤེས་ལྔ་དང་ཡན་ལག་བདུན་གྱིས་བསྡུས་
པ་རྡོ་རྗེ་འཆང་གི་སྐུ་དང་
། དེ་བཞིན་ནི་ཐུན་མོང་བ་དང་ཐུན་མོང་མ་ཡིན་པའི་
དབང་ཕྱུག་བརྒྱད་ལ་སོགས་པ་དང་
། རྡོ་རྗེ་ནི་བྱ་བ་ལ་སོགས་པ་གྲུབ་པ་བརྒྱད་
ལ་སོགས་པ་ལས་རབ་འབྱམས་གྲུབ་པ་དང་
། དེ་ཉིད་དྲི་མ་མེད་པའི་ཡོན་ཏན་
ཐོབ་པར་བྱེད་པའི་རྒྱུད་གསུམ་དུ་འབྲེལ་བ་དེ་བཤད་དུ་གསོལ་ཞེས་རྒྱུད་དོན་
ཚང་ལ་མ་ནོར་བར་ཞུས་ཞིང་གསོལ་བ་གདབ་པའོ། །དགྱེས་པའི་ཚུལ་གྱིས་ལན་
བསྟན་པ་ནི་དེ་ནས་ཞེས་པ་ནས་ལྟ་ཅི་སྨོས་ཞེས་བྱ་བའི་བར་དུ་སྟེ། བཅོམ་ལྡན་
འདས་དེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེ་སྟོན་པ་ཕུན་སུམ་ཚོགས་པ་
རྡོ་རྗེ་འཆང་དེས་དེ་བཞིན་གཤེགས་པའི་འཁོར་འདུས་པ་དེ་དག་ཐམས་ཅད་ལ་
འདི་སྐད་ཅེས་བཀའ་སྩལ་ཏོ། །
དེ་ཡང་མངོན་པར་འདོད་པའི་དོན་ཞུས་པ་དེ་དག་གི་དགོངས་པ་གསལ་
བར་བསྟན་པའི་ཕྱིར་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ལ་
དགྱེས་པའི་ཚུལ་གྱིས་ལེགས་སོ་ཞེས་གསུངས་པ་ལ། སྔ་མས་ནི་ཀུན་རྫོབ་ཐབས་
བསྐྱེད་པའི་རིམ་པ་ཐུན་མོང་གི་དོན་དང༌
། ཕྱི་མས་དོན་དམ་ཤེས་རབ་རྫོགས་
པའི་རིམ་པ་ཁྱད་པར་གྱི་ལམ་ལ་ངེས་ཤེས་ཁྱད་པར་ཅན་བསྐྱེད་པའོ། །
དེ་ལྟར་གསུངས་པས་ཤེས་རབ་བླ་ན་མེད་པ་མ་ཐོབ་བར་ཐུན་མོང་དུ་
249 -39



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱུར་པའི་སྤྱོད་ཡུལ་མ་ཡིན་ཞེས་བསྟན་པའི་ཕྱིར་ཟབ་མོ་རྟོགས་དཀའ་བས་འོན་
ཀྱང་འདི་ནི་རིགས་ངེས་པ་ཅན་རྡོ་རྗེ་འཆང་གི་རིགས་དག་པའི་ས་ལ་གནས་པ་དེ་
བཞིན་གཤེགས་པའི་རིགས་རིན་པོ་ཆེ་ལྟ་བུའི་གང་ཟག་ཐམས་ཅད་ཀྱང་ཞེས་
གསུངས་ཀྱང་འདི་ནི་དེ་བཞིན་གཤེགས་པའི་ཡེ་ཤེས་མཐར་ཐུག་ཐོབ་པར་གྱུར་
པ་མ་ཡིན་ཡང་
། བག་ཆགས་སྲབ་པ་དང༌། ཆོས་ལ་ཐེ་ཚོམ་མེད་ཅིང་ཡོན་ཏན་དུ་
མ་མངོན་དུ་བྱས་པའི་ཕྱིར་དེ་བཞིན་གཤེགས་པ་ཞེས་བསྟན་པ་སྟེ་གསང་བ་
མཐར་ཐུག་ཟབ་པ་དང་རྒྱ་ཆེ་བ་གཉིས་སུ་མེད་པར་སྟོན་པའི་རྒྱུད་འདི་ལ་གོང་མ་
དེ་ལྟ་བུ་ཐམས་ཅད་ཀྱང་ཐེ་ཚོམ་སྐྱེ་བར་བྱེད་པ་ཡིན་ན་ཞེས། ཡང་ན་ཕ་རོལ་དུ་
ཕྱིན་པའི་སངས་རྒྱས་དེ་དག་གིས་རྟོགས་པར་དཀའ་བའམ་གཏིང་དཔག་པར་
དཀའ་མཚན་ཉིད་དུ་བསྟན་ཏེ། དེ་ལྟར་ན་ས་བདུན་པ་མན་ཆད་ཀྱི་བྱང་ཆུབ་
སེམས་དཔའི་ཨུཏྤ་ལ་ལྟ་བུ་ལ་སོགས་པ་རིགས་གཞན་བཞི་པོ་རྣམས་ཀྱིས་ལྟ་
ཡང་ཅི་སྨོས་ ཞེས་ན་ རིགས་མ་ངེས་པ་ལ་དགོངས་ལ། རྗེས་འཇུག་དུ་གཞུང་
འདིས་རྒྱུད་ལ་འཇུག་པར་བྱེད་པའི་རྟེན་གྱི་གང་ཟག་གིས་མཚན་ཉིད་ལས་ལྷ་ཡི་
རིགས་སུ་ངེས་པ་གསང་བ་བླ་ན་མེད་པར་རིགས་སུ་བསྒྲུབ་པར་བསྟན་པའོ། །
དེ་ནས་གསང་ཆེན་བླ་ན་མེད་པ་རྟོགས་པར་དཀའ་བ་ལ་ངོ་མཚར་སྐྱེས་
ནས་སླར་བྱེ་བྲག་དུ་གསོལ་བ་བཏབ་པ་ནི་དེ་ནས་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ནི་སྔར་གྱི་ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའི་སྟེ་དེ་དག་ལ་ཐུན་མོང་མ་ཡིན་པའི་དོན་འདི་ནི་རྡོ་རྗེ་འཆང་གི་རིགས་སུ་
སྐྱེས་པས་རང་བཞིན་གྱི་ཡོན་ཏན་དང་ལྡན་པ་རྣམས་དང་
། བསྒྲུབ་པ་སྦྱང་ལས་
བྱུང་བའི་ཡོན་ཏན་དང་ལྡན་པ་རྣམས་སོ། །ངོ་མཚར་དུ་གྱུར་པ་ནི་རྒྱུ་བདེ་བ་ལ་
249-40



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བརྟེན་ནས་འབྲས་བུ་བདེ་བ་ཆེན་པོའི་སྐུ་ཐོབ་པས་བདེ་བར་སྐྱོབ་པ་དང་
། རྨད་
དུ་གྱུར་པས་ཏེ་དཔལ་རྡོ་རྗེ་འཆང་ཆེན་པོའི་སྐུ་གཅིག་གིས་མངོན་དུ་བྱེད་པ་ལམ་
མྱུར་བར་སྐྱོབ་པས་ན་ལམ་གྱི་དྲི་མའི་ཐེ་ཚོམ་ཐམས་ཅད་གཅོད་པར་མཛད་པ་
ཅེས་པ་ལ། ཕ་རོལ་ཏུ་ཕྱིན་པ་བས་དུས་རིང་པོ་གྲངས་མེད་གསུམ་ལ་སོགས་པ་
ལ་ལྟོས་ཤིང་ཐམས་ཅད་མཁྱེན་པ་མོས་པའི་ཡུལ་དུ་བྱེད་པ་དང༌
། ཕྱི་རོལ་སྣང་
བའི་དངོས་པོ་གཅིག་དང་དུ་བྲལ་ལ་སོགས་པས་རང་བཞིན་མེད་པར་གཏན་ལ་
ཕབ་ཅིང་བཟོད་ནང་དུ་རིགས་པས་འཇལ་བ་ལས་བྱིན་བརླབས་ཀྱིས་དང་མངོན་
སུམ་གྱི་ལམ་མེད་པས་ལམ་དྲི་མ་ཅན་ཐེ་ཚོམ་ཅན་གྱི་ལམ་ཡིན་ནོ། །
འདིར་ནི་ལམ་བདེ་ཞིང་ལམ་འཇུག་པར་བདེ་བ་དང་
། རང་གི་སེམས་
དང་ལུས་ཀྱི་རྟེན་འབྲེལ་ཕྱི་རོལ་ཏུ་ཤར་བས་ཏེ། སྣང་སེམས་ཀྱི་རང་བཞིན་ངོ་བོ་
ཉིད་ཡོངས་སུ་ཤེས་པས་ཐེ་ཚོམ་མེད་པ་གསང་ཆེན་རྡོ་རྗེ་ཐེག་པའི་ལམ་ངེས་པའོ། །
དེ་ལྟ་བུའི་དོན་སྟོན་པའི་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་
བདག་པོ་དཔལ་རྡོ་རྗེ་འཆང་ལ་འདི་སྐད་ཅེས་གསོལ་ཏོ་ཞེས་གསང་ཆེན་གྱི་དོན་
དྲི་མ་མེད་པའི་བྱིན་བརླབས་ཀྱིས་ལམ་ཡོངས་སུ་ཞུས་པའོ། །དེ་ལ་གསང་བ་ཆེན་
པོ་འབྱུང་བར་དཀའ་བའི་སྒོ་ནས་གདམས་པ་ནི་གང་ཞེས་བྱ་བ་སྟོན་པའི་ཐབས་
གསུངས་པ་བཅོམ་ལྡན་འདས་འདི་ལྟ་བུའི་ཡོན་ཏན་ཁྱད་པར་ཅན་དུ་གྱུར་པ་ལས་
ཡང་ཞེས་སོ་སོའི་སྐྱེ་བོ་དང་ཉན་རང་དང་། ལམ་སྦྱོང་བའི་བྱང་ཆུབ་སེམས་དཔའ་
ལྟ་བུ་མ་ཡིན་པ་ཁྱེད་སྟོན་པ་ཁྱད་པར་ཅན་དུ་གྱུར་པ་ལ་འདུས་པའི་འཁོར་ཡང་
བདག་ཅག་དེ་བཞིན་གཤེགས་པ་སྟེ་རྒྱུད་ཡེ་ཤེས་ཡོངས་སུ་དག་པ་འབའ་ཞིག་གི་
ནང་དུ་ཟབ་པ་དང་རྒྱ་ཆེ་བའི་དོན་མི་གསུངས་པ་དེ་བཞིན་གཤེགས་པ་ཐམས་
249 -41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཅད་ཀྱི་འཁོར་གྱི་དཀྱིལ་འཁོར་དུ་ཞེས་གསང་པའི་མཛོད་འཛིན་པར་ནུས་པ་སྟེ།
ཕྱོགས་བཅུའི་སངས་རྒྱས་བསྐལ་པ་གངྒཱའི་ཀླུང་གི་བྱེ་མ་སྙེད་ཀྱི་སྐུ་གསུམ་རོ་
གཅིག་ པའི་ དཀྱིལ་འཁོར་གྱི་འཁོར་ལོ་ཚད་མེད་པ་དང་བཅས་ པར་ རོ། །དེ་
བཞིན་གཤེགས་པ་ཐམས་ཅད་སྐུ་དང་གསུང་དང་ཐུགས་ཀྱི་གསང་བ་ནི་དངོས་
པོའི་གནས་ཐབས་དང་སྦྱར་ན། འབྱུང་བ་ཆེན་པོ་བཞི་ལས་གྲུབ་པ་དང་
། མངོན་
པར་བྱང་ཆུབ་པ་ལྔ་དང་། དུམ་བུ་དང་ཆ་ཤས་ལས་ཡོངས་སུ་རྫོགས་པས་སྐུ་ཡི་
གསང་བ་དང་། ངག་བརྗོད་པ་ཐམས་ཅད་ཨའི་རྩ་བ་ཅན་ཡིན་པ། སྐྱེ་མེད་ཀྱི་སྒྲ་
ལས་ཐབས་དང་ཤེས་རབ་དུ་བྱུང་བས་ཐ་སྙད་སྣ་ཚོགས་སུ་མཚོན་པ་དང་
། ངོ་བོ་
ཉིད་ ཀྱི་རང་ སྒྲ་ སྔགས་ གསུང་ གནས་པའོ། །སེམས་དངོས་པོའི་ གཟུང་བ་དང་
འཛིན་པས་རང་སྟོང་པ་རང་རིག་པའི་ཤེས་པ་ཡེ་གདོད་མ་ནས་མི་རྟོག་ཅིང་བདེ་
གསལ་དུ་ལྷུན་གྱིས་གྲུབ་པ་ཐུགས་ཀྱི་གསང་བར་གནས་པའོ། །
ལམ་ཐབས་ཀྱིས་ཁྱད་པར་དུ་བྱས་པ་ལས་སྤྱིར་རྡོ་རྗེའི་ལུས་ལ་བརྟེན་
ནས་རྩ་གཡོ་བའི་འཁོར་ལོ་བཞི་སྐུ་བཞིའི་བདག་ཉིད་དུ་སྦས་པར་གནས་པ་དང་
།
མི་གཡོ་བའི་འཁོར་ལོ་གཉིས་སྨིན་མཚམས་ཀྱི་བར་དང་གསང་གནས་སུ་འཕོ་བ་
མེད་པ་ཐབས་ཤེས་རབ་ཀྱི་ཚུལ་དུ་སྦས་པ་དང་
། ཁྱད་པར་ཐུན་མོང་མ་ཡིན་པའི་
འཁོར་ལོ་བཞིའི་ནང་དུ་གསང་བ་མཆོག་གི་སྐུ་བཞི་སྦས་པའོ། །ངག་རླུང་གི་ངོ་བོ་
སྔགས་ཀྱི་རྣམ་པ་ཨ་ལི་དང་ཀ་ལིའི་ནང་དུ་མཚན་དང་དཔེ་བྱད་སྦས་པ་དང་། སྡེ་
ཚན་བརྒྱད་ཀྱིས་ཡི་གེ་རྩའི་འཁོར་ལོ་ལ་གནས་པ་ལ་ཨ་ལི་བཅུ་གཉིས་སུ་གསུང་
རབ་ཡན་ལག་བཅུ་གཉིས་སྦས་པ་དང་། ཡི་གེ་གཅིག་གི་ནང་དུ་ཆོས་ཀྱི་ཕུང་པོ་
བརྒྱད་ཁྲི་བཞི་སྟོང་སྦས་པའོ། །སེམས་སྣང་བ་གསུམ་གྱི་རང་བཞིན་གྱི་རྟོག་པ་
249 -42



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བརྒྱ་དྲུག་ཅུའི་ནང་དུ་སྟོང་པ་གསུམ་གྱི་ཡེ་ཤེས་སྦས་པ་དང་འདོད་ཆགས་ཀྱི་ཆོས་
རབ་ཏུ་སྟོན་པར་བདེ་བ་དང༌། བདེ་བ་བོར་མ་ཤིན་ཏུ་བདེ་བའི་སྐད་ཅིག་མ་
གསུམ་སྦས་པ་དང་། ཀུན་རྫོབ་སྒྱུ་མ་ལྟ་བུའི་ནང་དུ་དོན་དམ་པའི་ལྷ་སྐུ་བདེན་པ་
སྤྲོས་པས་སྟོང་པ་སྦས་པ་དེ་དག་ཁྱད་པར་བླ་ན་མེད་པའི་གསང་བར་ཤེས་པར་
བྱའོ། །དེ་ལྟ་བུའི་སྦས་པའི་དོན་སྟོན་པར་མི་སྤྲོ་བ་དེ་ཞེས་པ་པདྨ་དཀར་པོ་ལ་
སོགས་ པ་བཞིས་གོ་བར་ཤིན་ཏུ་དཀའ་སྟེ། དགེ་བའི་རྩ་བ་མ་སྨིན་པ་དང༌
།
རིགས་མ་ངེས་པས་ན་བློ་རིམ་གྱིས་སྦྱང་པ་ལ་བསླབ་པར་བྱའོ། །
སྔོན་འབྱུང་གིས་དུས་སུ་དེ་ཉིད་དུ་རྨི་ལམ་དུ་དབང་ཞུ་བའི་གསོལ་བ་
བཏབ་པ་ནི་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ལ་བྱིན་གྱིས་
བརླབ་པར་མཛད་པ་དེ་ཞེས་པ་སྐུ་རྡོ་རྗེར་བྱིན་གྱིས་བརླབ་པར་བྱེད་པ་རྡུལ་ཚོན་
གྱི་དཀྱིལ་འཁོར་དུ་ལུས་ཀྱི་དྲི་མ་དག་པར་བྱེད་པ་བུམ་པའི་དབོང་སྤྲུལ་པའི་སྐུས་
སྣང་བ་ལྷ་དཀྱིལ་འཁོར་ལྷའི་ཕོ་བྲང་ལ་ བརྟེན་ནས་དབང་བསྐུར་མཛད་དུ་
གསོལ་ཞེས་པ་དང་།གསུང་རྡོ་རྗེས་བྱིན་གྱིས་བརློབ་པར་བྱེད་པ་ལུས་ཀྱི་དཀྱིལ་
འཁོར་དུ་ངག་གི་དྲི་མ་སེལ་བ་གསང་པའི་དབང་ལོངས་སྤྱོད་རྫོགས་པའི་སྐུས་ཁ་
སྦྱར་ལ་བརྟེནཏེ་བྱང་ཆུབ་སེམས་བདེ་བའི་ངང་ལས་དབང་བསྐུར་བར་མཛད་དུ་
གསོལ་ཅེས་པ་དང་། ཐུགས་རྡོ་རྗེས་བྱིན་གྱིས་བརློབ་པར་བྱེད་པ་གསང་བ་རིག་
མའི་བྷ་གའི་དཀྱིལ་འཁོར་དུ་སེམས་ཀྱི་དྲི་མ་དག་པར་བྱེད་པ་ཤེས་རབ་ཡེ་ཤེས་
ཀྱི་དབང་ཆོས་ཀྱི་སྐུས་མཆོག་དབང་དང༌
། སྐུ་གསུང་ཐུགས་རྡོ་རྗེ་མི་ཕྱེད་པའི་ངོ་
བོས་བྱིན་གྱིས་བརློབ་པར་བྱེད་པ་སེམས་ཀྱི་དཀྱིལ་འཁོར་དུ་སྒོ་གསུམ་ཐ་དད་དུ་
འཛིན་པ་མ་རིག་པའི་དྲི་མ་སེལ་བ་ངོ་བོ་ཉིད་ཀྱི་སྐུས་ཡེ་ཤེས་ཀྱི་སྣང་བ་བསྐྱེད་
249 ཡང་གསྨཱ43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའི་དབང་བསྐུར་བར་མཛད་དུ་གསོལ་ཅེས་པའི་དོན་ཏོ། །རྗེས་འཇུག་ཏུ་དཔལ་
འདུས་ པའི་ དཀྱིལ་ འཁོར་ དུ་ སློབ་མ་རྣམས་ ལ་ དབང་ བསྐུར་ ཞིང་ བྱིན་གྱིས་
བརླབས་ ནས་ རྒྱུད་ སྨིན་ པར་ གྱུར་ པའོ། །འདི་ དག་ བརྗོད་ བྱེད་ གཞན་ གྱིས།
མཚོན་མི་ནུས་པར་བསྟན་པ་ནི་དེ་བཞིན་གཤེགས་པ་ཐམས་ཅད་ཀྱི་ཞེས་པ་
གསང་ཆེན་བླ་ན་མེད་པ་འདི་ཉིད་དོ། །རྡོ་རྗེ་མི་ཕྱེད་པའི་ངོ་བོ་ཟབ་པ་དང་རྒྱ་ཆེ་
བ་གཉིས་སུ་མེད་པ་དེའི་དམ་ཚིག་ནི་འདའ་བ་མེད་པའི་མཚན་ཉིད་ཅན་ནོ། །
འབྱུང་བའི་ཚིག་གིས་ཞེས་པའི་ངོ་བོ་རྡོ་རྗེའི་གནས་གཅིག་ལ་རྐྱེན་གྱིས་དུ་མར་
སྒྱུར་བ། སྒྲའི་ནུས་པ་དང་དབྱིངས་ཆེ་བས་ཐུན་མོང་པ་མཐའ་དྲུག་ཚུལ་བཞི་དང་
ལྡན་པའམ། ཁྱད་པར་བ་ཐབས་དང་ཤེས་རབ་དབྱེར་མེད་པའི་བྱང་ཆུབ་སེམས་
ད པར་གྱུར་པ་རྡོ་ རྗེ་འཆང་ཆེན་པོ་འབའ་ཞིག་གིས་སྤྱོད་ཡུལ་དེ། དེ་ཉིད་ཀྱི་
གསུང་དེ་ལའང་རྡོ་རྗེའི་ཚིག་ཅེས་བྱ། རྣམ་པ་གསུམ་དུ་གསུང་གཅིག་ལས་དུ་
མར་འཆར་ཏེ་རིགས་ཅན་གྱི་གདུལ་བྱ་སོ་སོའི་བློ་ལ་ཡེ་ཤེས་ཀྱིས་སྣང་པ་སྟོན་པ་
ཉིད་དོ། །
ལམ་ཐབས་ཀྱི་རྒྱུད་རིམ་པ་གཉིས་ཀྱི་སྒོ་ནས་མདོར་བསྟན་པའི་ཕྱིར་དེ་
བཞིན་གཤེགས་པའི་ཐམས་ཅད་ཀྱིས་བདེ་བ་ནི་སྔགས་ལ་མཆོག་ཏུ་གཞོལ་བ་སྟེ།
ལུས་བསྐྱེད་པའི་རིམ་པ་སྣང་སྟོང་ལྷ་ཡི་འཁོར་ལོར་བསྟན་པ་དང་
། ཡིད་བདེ་བ་
མྱོང་བར་བགྱིས་པ་ནི་ནང་ལ་མཆོག་ཏུ་གཞོལ་བ་སྟེ་རྫོགས་པའི་རིམ་པར་རིམ་པ་
ལྔ་ཡོངས་རྫོགས་སུ་སྟན་གཅིག་གི་སྟེང་དུ་རིམ་གྱི་བསྒོམས་པའོ། །འབྲས་བུའི་
རྒྱུད་ལ་དྲིས་པ་ནི་དེ་བཞིན་གཤེགས་པ་ཐམས་ཅད་ཀྱི་ཡེ་ཤེས་དང་ཞེས་པ་ལ་
ལམ་སྦྱངས་པའི་ཡེ་ཤེས་ས་དང་པོ་ནས་བཅུ་གཉིས་པའི་བར་དང་
། མཐར་ཐུག་
249 -44



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་ཡེ་ཤེས་ས་བཅུ་གསུམ་པའི་དུས་ཏེ། མཁྱེན་པ་གསུམ་འམ་འབྲས་བུ་ཡེ་ཤེས་
ལྔ་ སྟེ། དོན་ དམ་ པ་ མཉམ་བཞག་ཤེས་ རབ། །ཀུན་རྫོབ་ རྗེས་ཐོབ་ ཐབས། །
མཉམ་རྗེས་གཉིས་སུ་མེད་པ་བདེན་གཉིས་ཟུང་དུ་འཇུག་པའི་ཡེ་ཤེས་ལ། ཇི་ལྟ་
མཁྱེན་པ་ཇི་སྙེད་པ་མཁྱེན་པ་རྣམ་པ་ཐམས་ཅད་མཁྱེན་པ་ཡེ་ཤེས་ཏེ། དེ་ལྟར་
ཡང་ རྣམ་ དག་ དབྱིངས་མཁྱེན་ འཁོར་ བའི་ སྐྱོན་ བྲལ། །སྲིད་ པའི་ རྒྱུད་མཁྱེན་
འཁོར་ བའི་ མཐའ་ ལས་ འདས། །གཉིས་ སུ་མེད་ པ་མཁྱེན་པ་ དབུ་མའི་དང་
།
མདོར་ན་ཐམས་ཅད་མཁྱེན་པའི་ཡེ་ཤེས་ཡིན། ཞེས་གསུངས་སོ། །
མངོན་ པར་ཤེས་པའི་འབྲས་བུ་ཞེས་པ་ནི་རང་དང་གཞན་གྱིས་དོན་
ཡོངས་སུ་རྫོགས་པར་བྱ་བ་ལ་སྐུ་གསུམ་ཡན་ལག་བདུན་དང་ལྡན་པ་སྟེ་དབང་
ཕྱུག་བརྒྱད་དང་ལྡན་པའི་སྐུ་ཅན་དེ་ཉིད་ཀྱི་ཆེ་བ་དང་ལྡན་པ་སྟེ། ལེའུ་བཅུ་
གཉིས་
་པ་ལས་རྡོ་རྗེ་གསུམ་གྱིས་གནས་བཞུགས་པར། རང་ལག་སྐྱུ་རུ་ར་བཞག་
བཞིན། རྡོ་ རྗེ་ མིག་གིས་ མཐོང་པར་འགྱུར། །ཞེས་པ་དང་། ལྷ་ཡི་མིག་གི་རྣམ་
པར་མངོན་པར་ཤེས་པ་དང་། དེ་བཞིན་དུ་བསྐལ་པ་གངྒཱའི་ཀླུང་གི་བྱེ་མ་སྙེད་ཀྱི་
སྒྲ་གྲག་པ་ཐམས་ཅད་ལྷ་ཡི་སྙན་གྱི་མངོན་པར་ཤེས་པས་ཐོས་པ་
པ་དང་།
གྱི་ སེམས་ཤེས་པ་དང་། སྔོན་གྱི་གནས་ རྗེས་སུ་དྲན་པ་དང་། རྫུ་འཕྲུལ་གྱིས་
ཟག་པ་ལ་སོགས་པའི་མངོན་པར་ཤེས་པ་སྟེ། དེ་ལ་མངོན་པར་ཤེས་པ་ལྔ་ནི། རྡོ་
རྗེའི་སྤྱན་དང་
། རྡོ་རྗེའི་སྙན་དང༌། རྡོ་རྗེའི་ཐུགས་དང་
། རྡོ་ རྗེའི་གནས་དང་། རྡོ་
རྗེའི་རྫུ་འཕྲུལ་ལོ་ཞེས་པ་གསུངས་པའི་དོན་ཏེ། །ཐོབ་པར་བགྱི་བའི་ཕྱིར་ཞེས་པ་
འབྲས་བུའི་རྒྱུད་མངོན་དུ་གྱུར་པས་ཏེ། དེའི་བར་གྱི་ཕྱིར་ཞེས་པ་ཐབས་ཀྱི་རྒྱུད་
ལམ་དུ་བྱེད་པ་དང༌། དེའི་ཡན་ལག་དང་བཅས་པ་རྣམས་རྒྱུ་ལམ་འབྲས་བུ་
SO
249 ཨམཡ45



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གསུམ་དུ་འབྲེལ་བ་ལ་དེ་ཡང་དག་པར་བསྟན་དུ་གསོལ་ཞེས་སྔོན་གྱིས་དུས་སུ་
དེ་བཞིན་གཤེགས་པས་གསོལ་བ་བཏབ་པས་རྗེས་འཇུག་རྣལ་འབྱོར་པ་སློབ་
མས་བླ་མ་རྡོ་རྗེ་འཛིན་པ་ལ་གསོལ་བ་བཏབ་ནས་གོང་གི་སྦས་པའི་དོན་ཞུས་
པར་གྱུར་པའོ། །
དེ་ནས་བཅོམ་ ལྡན་ འདས་ ཀྱིས་ སྐུ་གསུམ་དབྱེར་མེད་ པའི་ ངང་ལས་
གདུལ་བྱའི་དོན་མཛད་པ་དང༌
། སྦྱོར་བ་དང་པོའི་ཏིང་ངེ་འཛིན་ལ་སྙོམས་
འཇུག་པ་བསྟན་པའི་ཕྱིར་དེ་ནས་བཅོམ་ལྡན་འདས་ཞེས་བྱ་བ་ལ་སོགས་པ་སྨོས་
ཏེ། བདུད་བཞི་བཅོམ་ཞིང་ལེགས་པའི་ཡོན་ཏན་དྲུག་ལ་སོགས་པ་དང་ལྡན་པ།
སྲིད་ཞི་ལ་མི་གནས་པའོ། །དེ་བཞིན་གཤེགས་པ་ནི་དཔལ་ལྡན་ཆོས་ཀྱི་དབྱིངས་
སུ་གཤེགས་ཤིང་སླར་དེ་བཞིན་ཉིད་དུ་འཇུག་པར་མཛད་པའོ། །བྱང་ཆུབ་ཀྱི་
སེམས་རྡོ་རྗེ་ནི་དང་པོ་རྒྱུས་མ་སྐྱེད་ཐ་མ་རྐྱེན་གྱིས་མི་འཇིག་པ་གང་ནས་ཀྱང་
འོངས་ཤིང་གང་དུ་ཡང་འགྲོ་བ་མེད་པ་མི་འགྱུར་བའི་དེ་བཞིན་ཉིད་དེ། དེ་ལྟར་
ཡང་རྒྱུད་ཕྱི་མ་ལས། ཐོག་མ་དང་ཐ་མ་མེད་ཞི་བ། དངོས་དང་དངོས་མེད་བདག་
ཉིད་གཙོ། །སྟོང་ཉིད་སྙིང་རྗེ་མི་ཕྱེད་པ། །བྱང་ཆུབ་སེམས་ཞེས་རབ་དུ་བརྗོད། །
ཅེས་ཐབས་ཤེས་རབ་རོ་མཉམ་པ་གསང་བ་ཆེན་པོ་ཉིད་དུ་གནས་པའོ། །འབྱུང་
བ་བཞི་རིན་པོ་ཆེ་ལས་ཡང་དག་པར་འདུས་ཤིང་བྱུང་བ་དཀྱིལ་འཁོར་གྱི་འཁོར་
ལོའི་གཞལ་ཡས་ཁང་ཆོས་ཀྱི་དབྱིངས་རྣམ་པར་དག་པའི་ཕོ་བྲང་ཚད་དང་རྒྱ་
ཡོངས་སུ་ཆད་པ་མེད་པ་གཅིག་དེར། དེ་བཞིན་གཤེགས་པ་ཐམས་ཅད་ཟིལ་
གྱིས་གནོན་པ་རྡོ་རྗེ་ཞེས་བྱ་བའི་ཏིང་འཛིན་ལ་སྙོམས་པར་ཞུགས་སོ་ཞེས་པ་ནི་
དཔལ་རྡོ་རྗེ་འཆང་དེས་མ་འོངས་པའི་དོན་ལ་དགོངས་ཏེ། གཟུགས་སྐུ་དེ་མི་སྣང་
249.46



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པར་འོད་གསལ་དུ་ཞུགས་ཏེ། འོད་གསལ་མངོན་པར་བྱང་ཆུབ་པ་ཆོས་སྐུ་སྟོང་
ཉིད་མངོན་དུ་མཛད་པ། སྤྲོས་པའི་ཆོས་ལས་འདས་པས་སྟོང་པ་ཉིད་དང་སྙིང་རྗེ་
དབྱེར་མེད་པའི་བྱང་ཆུབ་སེམས་དེ་ཉིད་ལས། འགྲོ་དྲུག་འཁོར་བ་སྤོང་བར་བྱེད། །
ཉེས་ པ་ ཐམས་ཅད་ གཅོད་བྱེད་པ། །བྱང་ཆུབ་སེམས་ གང་དེ་རྡོ་རྗེ། །རྟོག་པ་
ཐམས་ཅད་འཇོམས་མཛད་དོ། །ཞེས་པའི་དོན་ཏོ། །
དེ་ཉིད་དངོས་ པོའི་གནས་ལུགས་དང་སྦྱར་ན། དེ་བཞིན་གཤེགས་
ཐམས་ཅད་ནི་ཕུང་པོ་ཁམས་དང་སྐྱེ་མཆེད་ཀྱི་སྣང་བའོ། །ཟིལ་གྱིས་གནོན་པ་རྡོ་
རྗེ་ནི་འབྱུང་བ་བཞིའི་རང་བཞིན་རིམ་གྱིས་ཐིམས་ཏེ། སྣང་བ་གསུམ་ལས་རྟགས་
དང་རྟགས་ཅན་གྱི་ཤེས་པ་སྟོང་པ་ཉིད་དུ་འཇུག་པའོ། །རྡོ་རྗེ་ནི་སྐད་ཅིག་མ་
གཅིག་པ་ལ་སྣང་བ་ཉེར་ཐོབ་ལས་འདས་པའི་ཆོས་ཉིད་འོད་གསལ་ཤར་བ་དེའོ། །
ཇི་སྲིད་དེ་ཉིད་ལས་སེམས་གནས་པས་རྟོག་པས་མི་ཕྱེད་པར་འགྱུར་བའོ། །ལམ་
གྱི་དབང་དུ་བྱས་ན། །མངོན་པར་རྟོགས་པའི་རིམ་པ་ལས། །ཐོག་མར་གནས་ཀྱི་
ངེས་པ་དང་། །ཚད་མེད་པའི་སྙིང་རྗེ་ཆེན་པོ་ལ་དམིགས་པ་དང་གཉིས། །བསྲུང་
བའི་འཁོར་ལོ་བསམ་པ་དང་གསུམ། །སྟོང་པ་ཉིད་ལ་དམིགས་པའི་ཡེ་ཤེས་ཀྱི་
ས་ཡི་ཆ་སྦྱང་པ་དང་བཞི། །རྡོ་རྗེའི་ས་ཡི་ཆ་བསྐྱེད་པ་དང་ལྔ། །དེའི་སྟེང་དུ་རི་
རབ་ལྷུན་པོ། །དེའི་སྟེང་དུ་གཞལ་ཡས་ཁང་ཕོ་བྲང་སྐྱེད་པ་དང་དྲུགད།དེའི་ནང་
དུ་ལྷག་པར་མོས་པའི་དཀྱིལ་འཁོར་གྱི་ཙཀྲ་སྐད་ཅིག་གིས་སྐྱེད་པར་བྱ་བ་དང་
བདུན། དེ་ནས་རྣལ་འབྱོར་བཞིས་དང་པོ་སྦྱོར་བའི་ཏིང་ངེ་འཛིན་བསྟན་པ་ལ།
དོན་དམ་པའི་དཀྱིལ་འཁོར་འཇུག་པ་ནི་ཟིལ་གྱིས་གནོན་པ་རྡོ་རྗེ་ཞེས་པའི་དོན་
ལ། ཏ་ཐ་ཐམས་ཅད་ནི་ལྷག་མོས་ཀྱིས་ལྷ་ཡི་འཁོར་ལོའོ། །ཟིལ་གྱིས་གནོན་པ་
249 ---47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ནི་ལྷག་མོས་ཀྱིས་ལྷ་རྣམས་རིམ་གྱིས་གཙོ་བོའི་བར་དུ་བསྡུས་ཏེ་སྟོང་ཉིད་དུ་
གཞུག་པའོ། །རྡོ་ རྗེ་ནི་རྟོག་པས་མི་ཕྱེད་ པའོ། །ཏིང་ངེ་འཛིན་ལ་སྙོམས་པར་
ཞུགས་པའོ་ཞེས་པ་སྟོང་ཉིད་ཀྱི་བསམ་གཏན་ལ་གནས་པའོ། །དེ་ལ་བསམ་གྱིས་
མི་ཁྱབ་པའི་ཏིང་ངེ་འཛིན་བསྟན་པར་བྱ་བའི་ཕྱིར་དེ་ནས་བཅོམ་ལྡན་འདས་དེ་
བཞིན་གཤེགས་པ་རིགས་ལྔ་ལ་སོགས་པ་ཐམས་ཅད་ཀྱི་བདག་པོ་རྡོ་རྗེ་འཆང་
ཆེན་པོ་དེ་འོད་གསལ་མངོན་པར་བྱང་ཆུབ་པའི་ངང་ལ་གནས་ཤིང་ཏིང་ངེ་འཛིན་
དེ་ཉིད་ལ་སྙོམས་པར་ཞུགས་མ་ཐག་ཏུ་ཞེས་སྔ་མའི་དེ་མ་ཐག་པའི་མཉམ་རྗེས་
གཉིས་མེད་ངང་ལ་བརྟན་པར་ཞུགས་པའོ། །
དེ་ནས་ནམ་མཁའི་དབྱིངས་འདི་ཐམས་ཅད་ཅེས་པ་ཡེ་ཤེས་ཀྱི་སྐུ་ཅན་དུ་
གནས་པ་དེའི་ས་ཡི་ཁོང་སྟོང་ཐམས་ཅད་བྱང་ཆུབ་ཀྱི་སེམས་བདེ་བ་ཆེན་པོ་མི་
ཤིགས་པའི་ཐིག་ལེས་རབ་ཏུ་གང་ཞིང་རྒྱས་པས་ཁྱབ་པ་ཉིད་དོ། །དེ་བཞིན་
གཤེགས་པ་ཐམས་ཅད་ཀྱིས་ཞེས་པ་གསང་བ་ཆེན་པོ་མི་འགྱུར་བར་དུ་གནས་
པས་ཏེ། ཆུ་ལ་ཆུ་བཞག་པའམ་མར་ལ་མར་བཞག་པ་བཞིན་དུ་དབྱིངས་དང་ཡེ་
ཤེས་དབྱེར་མེད་དུ་ཀུན་ཁྱབ་དེ་བཞིན་ཉིད་དོ། །སྐུ་གསུང་ཐུགས་རོ་གཅིག་པ་
བདེ་བ་ཆེན་པོའི་ངང་དུ་གནས་པ་ལ་རྡོ་རྗེའི་ངོ་བོར་གནས་པར་གྱུར་ཏོ། །ཞེས་པ་
སྐྱེ་བ་མེད་པའི་སྤྲོས་པ་ཉེ་བར་ཞི་བ་རང་བྱུང་ཆེན་པོར་གྱུར་པའི་དོན་ཏོ། །དེ་
དངོས་པོའི་གནས་ལུགས་ལྟར་ན། རྣམ་ཤེས་འོད་གསལ་ལ་ཐིམ་པའི་དུས་དེར།
བར་མ་དོའི་ཤེས་པ་དེ་ཡང་
། སེམས་ཀྱི་རྟེན་སྲོག་གི་ཐིག་ལེའི་ཚུལ་དུ་རླུང་
སེམས་དབྱེར་མེད་དུ་གནས་ཏེ། རྣམ་པ་ཐིག་ལེ་ཉམས་མྱོང་བདེ་བ། དོན་སྐྱེ་མེད་
ཡིན་ནོ། །ལམ་མངོན་པར་རྟོགས་པ་ལྟར་ན་ལྷའི་འཁོར་ལོ་སྟོང་ཉིད་དོན་དམ་
249-48



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་དཀྱིལ་འཁོར་དུ་གཞུག་སྟེ། ཨོཾ་ཤུ་ནྱ་ཏ་ཛྙཱ་ན་བཛྲ་སྭ་བྷ་བ་ཨད་མ་ཀོ་ཧཾ།
ཅེས་བརྗོད་པས་ཡེ་ཤེས་རྒྱ་མཚོའི་ཏིང་ངེ་འཛིན་ལས་མངོན་པར་བྱང་ཆུབ་པ་དང་
སྟེ། རྣལ་འབྱོར་ཞེས་བྱའོ། །
ད་ནི་ཏིང་ངེ་འཛིན་གྱི་ཆོ་འཕྲུལ་བསྟན་པ་ལ་དེ་ནས་བཅོམ་ལྡན་འདས་དེ་
བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེ་བླ་ན་མེད་པ་ཡེ་ཤེས་རྒྱ་མཚོའི་
གཟུགས་དེ་ཉིད་དེ་ལས་ལྡང་པར་གྱུར་པ་ནི་དེ་བཞིན་གཤེགས་པ་ཐམས་ཅད་ཀྱི་
སྐུ་དང་གསུང་དང་ཐུགས་ཞེས་པ་མི་འགྱུར་བ། འགག་པ་མེད་པ་སྐྱེ་བ་མེད་པའོ། །
རྡོ་རྗེའི་དམ་ཚིག་ནི་རྡོ་རྗེ་གསུམ་དབྱེར་མེད་པའི་བྱང་ཆུབ་ཀྱི་སེམས་བདེ་བ་ཆེན་
པོའི་ངང་ལས་མི་འདའ་བ་ཉིད་དོ། །དེ་ཡང་མངོན་པར་བྱང་ཆུབ་པ་ལྔ་ལས་རྒྱུའི་
རྡོ་རྗེ་འཆང་གི་སྐུ་སྣང་བ་ཡང་
། རིམ་གྱིས་འཆར་བ་ལ། གདན་ཉི་ཟླའི་དཀྱིལ་
འཁོར་ལ་དམིགས་པ་སྟེ། ཨ་ལི་བཅུ་དྲུག་དབྱངས་ཡིག་ཁ་དོག་དམར་པོ་ཉིས་
འགྱུར་གཡོན་སྐོར་དང་
། གསལ་བྱེད་ཐབས་ཀྱི་རང་བཞིན་ཀ་ལི་སུམ་བཅུ་སོ་
བཞི་དེའི་སྟེང་དུ་ཡི་གེ་དྲུག་བསྣན་པས་བཞི་བཅུ་པོ་ཁ་དོག་དཀར་པོ་དངུལ་དང་
ཆུའི་མདོག་ལྟ་བུ་གཡས་སྐོར་དུ་གསལ་བ་དེ་ཡང་ཨ་ལིས་ལས་ཉི་མའི་དལ་ཆེན་
པོ་དང་
། ཀ་ལི་ལས་ཟླ་བའི་དལ་དེ་གཉིས་ཀའི་དབུས་ཀྱི་སྟེང་ཕྱོགས་སུ་པཾ་ལས་
པད་མ་དམར་པོ་འདབ་མ་བརྒྱད་པ་དེའི་དབུས་སུ་ཡི་གེ་འབྲུ་གསུམ་གནས་པ་
ལས་འོད་ཀྱི་སྣང་བ་ཆེན་པོ་ཚད་མེད་པ་བརྟན་གཡོ་ཐམས་ཅད་ལ་ཁྱབ་ཅིང་ཚུར་
འདུས་ནས་དེ་དག་ཡོངས་སུ་གྱུར་པ་ལས་ཟླ་བ་རྡོ་རྗེ་ཞེས་བྱ་བ་ཁ་དོག་དཀར་བ་
ལ་དམར་བའི་མདངས་ཆགས་པ་དེ་ལས་ཡང་སླར་འོད་ཀྱི་སྣང་བ་ཆེན་པོས་ས་
གསུམ་མ་ལུས་པར་ཁྱབ་པར་གྱུར་ཏེ་ཐམས་ཅད་ཀྱང་དཔལ་རྡོ་རྗེ་འཆང་ཆེན་
249 -49



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པོའི་ཏིང་ངེ་འཛིན་ཐོབ་ཅིང་གོ་འཕང་ལ་བཀོད་ནས། ཨོཾ་དྷརྨཱ་དྷར་དུ་སྭ་བྷ་བ་
ཨད་མ་ཀོ་ཧཾ༔ ཞེས་པའི་སྔགས་ཀྱིས་བརྟན་པར་འགྱུར་བའོ། །འབྱུང་བ་རྡོ་རྗེ་
ཞེས་བྱ་བའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་ཟླ་བ་ཉ་གང་བའི་
དབུས་སུ་སྐུ་གསུང་ཐུགས་རྡོ་རྗེའི་ཡི་གེ་གསུམ་བྱུང་བ་ནི་གསུང་ཡིག་འབྲུ་ལ་བྱང་
ཆུབ་པའོ། །ཡེ་ཤེས་དག་པའི་སྣང་བ་ལས་ཤར་བའི་རྡོ་རྗེ་རྩེ་ལྔ་པ་སྔ་མའི་དབུས་
སུ་གནས་པ་དང་། དེའི་ལྟེ་བ་ལ་ཡེ་ཤེས་ལྔ་ཡི་ངོ་བོ་ཡི་གེ་ཧཱུཾ་འོད་ཟེར་ཁ་དོག་ལྔ་
འཕྲོ་བས་ཐུགས་ཕྱག་མཚན་ལས་བྱང་ཆུབ་པ་སྟེ། དེ་ལྟར་ཡང་ལེའུ་བཅུ་གསུམ་
པ་ལས། ནམ་མཁའི་དབྱིངས་ཀྱིས་དབུས་གནས་པར། རྡོ་རྗེ་རྩེ་ལྔ་ཆ་བཞི་པ། །
རྣམ་པ་ཀུན་ གྱི་མཆོག་ལྡན་པ། །རྡོ་ རྗེ་སེམས་དཔའ་རྣམ་པར་གནས། །ཞེས་
གསུངས་པའི་དོན་ཏོ། །
དངོས་པོའི་གནས་ལུགས་དང་སྦྱར་བ་ནི་འོག་ནས་སྟོན་ལ། ལམ་མངོན་
རྟོགས་དང་སྦྱར་ན་དེ་བཞིན་ཐམས་ཅད་ནི་དཀྱིལ་འཁོར་གྱི་ལྷ་ཚོགས་ཐམས་ཅད་
དོ། །རྡོ་རྗེ་དམ་ཚིག་ནི་དུས་ཐམས་ཅད་དུ་སྟོང་ཉིད་ལས་མི་འདའ་བས་ན།
ཉིད་སྟོང་པ་ལས་བྱང་ཆུབ་པའོ། །འབྱུང་བའི་རྡོ་རྗེ་ནི་ཉི་ཟླ་པད་མ་ལས་སོ། །
གསུང་ནི་ཡིག་འབྲུ་ལས་སོ། །ཐུགས་ནི་ཕྱག་མཚན་རྡོ་རྗེ་ས་བོན་དང་བཅས་པའོ། །
སྐུ་ནི་ཡོངས་སུ་རྫོགས་པ་ལས་བྱང་ཆུབ་པ་སྟེ། རྡོ་རྗེ་འཆང་ཆེན་པོར་བདག་ཉིད་
ཇི་ ལྟ་ བ་ བཞིན་དུ་བསྒོམ་པ་ནི་ རྗེས་སུ་རྣལ་ འབྱོར་ རོ། །དེ་ ལས་ བྱིན་གྱིས་
བརླབས་ པའི་ ཆོ་ འཕྲུལ་ བསྟན་ པར་ བྱ་ བའི་ ཕྱིར་ རིག་ པ་ ཆེན་ པོ་ སྐྱེས་ བུའི་
གཟུགས་འདི་ཞེས་པ་རྒྱུ་བྱང་ཆུབ་ཀྱི་སེམས་རྐྱེན་ཚད་མེད་པ་བཞི་དང་ལྡན་པ།
མངོན་པར་བྱང་ཆུབ་པ་བཞིའི་རྟེན་འབྲེལ་ཚོགས་པ་ལས། རང་གི་ངོ་བོ་སྐུ་ཡེ་
ཆོས་
249 -50



གློ་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཤེས་ཀྱི་རང་བཞིན་གྱི་ལུས་སུ་གནས་པ་དག་ལོངས་སྤྱོད་རྫོགས་པའི་སྐུ་འཇུག་པ་
དཔལ་དང་པོའི་མགོན་པོ་ཞེས་བྱ་བ་རྒྱུའི་རྡོ་རྗེ་འཆང་སྐུ་མདོག་དཀར་པོ་ཞལ་
གཅིག་ཕྱག་གཉིས་པ་རྡོ་རྗེ་དང་དྲིལ་བུ་བསྣམས་པ། རིན་པོ་ཆེའི་རྒྱན་དུ་མས་
སྨྲས་པ་ཟླ་བ་དང་པད་མའི་གདན་ལ་གནས་པ་སྟེ། ལེའུ་བཅོ་ལྔ་པ་ལས་ཀྱང་
། དེ་
ནི་དེ་མ་ཐག་དུ་ཡང་
། །རྣམ་པར་སྣང་མཛད་འོད་འདྲ་ཞིང་།རྡོ་རྗེ་སེམས་དཔའ་
རྒྱལ་པོ་ཆེ། །སངས་རྒྱས་རྡོ་རྗེ་ གསུམ་འཛིན་འགྱུར། །ཞེས་ གསུངས་པ་ལ།
ཤེས་ཀྱི་སྐུས་འདོད་པའི་ཁམས་ལ་སོགས་པའི་འགྲོ་བའི་དོན་མི་སྤྱོད་ཅིང་
། ལྟ་བ་
ལ་སོགས་པའི་ཡུལ་དུ་མར་གྱུར་པས་སྤྲུལ་པའི་སྐུར་འབྱུང་བ་ནི་འོག་ནས་སྟོན་
ནོ། །
དེ་བཞིན་གཤེགས་པ་ཐམས་ཅད་ཀྱང་ཞེས་པ་དཔལ་འདུས་པའི་ལྷ་
ཚོགས་དཀྱིལ་འཁོར་ལ་གནས་པའོ། །སྔགས་ཀྱིས་ཞེས་པ་ལྷ་སུམ་ཅུ་སོ་གཉིས་
ལ་གཟུགས་རྡོ་རྗེ་ལ་སོགས་པ། ལྔ་མ་རྟོགས་པའི་ལྷ་ཡི་ས་བོན་རྣམས་སྐུའི་
དཀྱིལ་འཁོར་ལ་ཡང་དག་པར་གནས་པའོ། །
བྱིན་གྱིས་བརླབས་ཀྱིས་ཞེས་པ་ནི་ས་བོན་དེ་དག་ལས་འོད་ཟེར་ཁ་དོག་
ལྔ་སྤྲོས་པས་དེ་དག་གི་རྩེ་མོ་ལས་དེ་བཞིན་གཤེགས་པའི་ཚོགས་དཔག་ཏུ་མེད་
པ་ནམ་མཁའི་ཁམས་ཐམས་ཅད་ཁེངས་ཤིང་ཕྱོགས་བཅུར་སྤྲིན་ཚོགས་ལྟ་བུ་
སྤྲོས་པས་སེམས་ཅན་ཐམས་ཅད་ཀྱི་དོན་མཛད། དེ་ཐམས་ཅད་སངས་རྒྱས་ཀྱིས་
གོ་འཕང་ལ་བཀོད་ནས་ཚུར་འདུས་པ་ལས་སྔར་གྱི་ལུས་ཀྱི་ཡི་གེ་འབྲུ་རྣམས་
གསལ་བར་གྱུར་ཅིག་བདག་ཉིད་ལ་འོད་དཔུང་མ་ལུས་པ་ཐིམ་པ་ལ་བྱིན་གྱིས་
བརླབས་སོ་ཞེས་པའི་དོན་གྱིས་སྔགས་ཀྱིས་བྱིན་གྱིས་བརླབས་པས་ཕུང་པོ་དང་
249 -51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཁམས་ལ་སོགས་ལྷ་ཡི་འཁོར་དག་པ་ནི་ཤིན་ཏུ་རྣལ་འབྱོར་རོ། །
ད་ནི་ཡེ་ཤེས་ཀྱི་སྣང་བ་ལས་གྱུར་པའི་ཕྱིར་དེ་ནས་བྱིན་གྱིས་བརླབས་མ་
ཐག་དུ་ཞེས་སྨོས་ཏེ། སྔ་མའི་རྗེས་ཐོགས་ སེམས་ཅན་བྱང་ཆུབ་ཀྱི་སྙིང་པོ་ལ་
བཀོད་པའི་དུས་དེའི་ཚེའོ། །རྣམ་པ་མཆོག་ལྡན་གྱིས་སྐུས་འཕྲིན་ལས་མཛད་པ་
ལ་བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་བཞིན་གཤེགས་པ་དེ་ཉིད་ཅེས་
པ་མཚན་དང་དཔེ་བྱད་ཐམས་ཅད་ཀྱིས་རྒྱན་པའི་ཚུལ་སྔ་མ་དེ་ཉིད་དོ། །དེ་ནི་
རྣལ་འབྱོར་ཆེན་པོའི་ཏིང་ངེ་འཛིན་ལ། ཅུང་ཟད་འཁྲུགས་སུ་སྦྱར་ཏེ། གོང་ནས་
སྐུ་དང་གསུང་དང་ཐུགས་རྡོ་རྗེ་ཞེས་པས་སྐུ་གསུང་ཐུགས་བྱིན་གྱིས་བརླབ་པ་
དང་། དམ་ཚིག་འབྱུང་བ་རྡོ་རྗེ་ཞེས་པས་སེམས་དཔའ་སུམ་རྩེག་དུ་བྱ་བ་དང་ཕྱི་
རོལ་གྱི་ཕྱག་རྒྱ་མངོན་པར་འདུས་བྱས་ཏེ་རེག་བྱ་རྡོ་རྗེ་མར་སྐྱེད་པ་ལ། རྒྱུད་ཕྱི་
མ་ལས། སྐུ་གསུང་ཐུགས་ཀྱི་རྡོ་རྗེ་ཡི། །མི་ཕྱེད་ཆེ་བའི་ངོ་བོ་ཉིད། །རིགས་དང་
ལྷན་ཅིག་ལྡན་པས་ན། །རིག་པའི་སྐྱེས་བུ་ཞེས་བརྗོད་དེ། །ཞེས་པའི་དོན་ཏེ།
མཁའ་གསང་བྱིན་གྱིས་བརླབ་པ་དང་། རྗེས་སུ་ཆགས་པའི་བདེ་བ་ཆེན་པོ་དང་
ལྡན་པས་བྱིན་གྱིས་བརླབས་མ་ཐག་ཏུ་ཞེས་སྙོམས་པར་ཞུགས་པ་ལས། ཡུམ་གྱི་
ཆོས་འབྱུང་དུ་ཐིག་ལེས་གཞལ་ཡས་ཁང་གདན་དང་བཅས་པ་བསྐྱེད་དོ། །
ཆོ་ག་གསུམ་ལས་དཔལ་རྡོ་རྗེ་མི་སྐྱོད་པ་ཞལ་གསུམ་ཕྱག་དྲུག་པ་སྐུ་
མདོག་ཨིནྡྲ་ནི་ལ་ལྟ་བུ་བསྐྱེད་དེ་ཡུམ་གྱིས་པདྨ་ནས་རྩ་དབུ་མ་རྒྱུད་དེ་ཐུགས་ཀ་
ནས་ཕྱིར་ཐོན་ཏེ། དེ་ཉིད་སྤྲུལ་པའི་སྐུ་ སྤྲོ་བ་དང་བསྡུ་བའི་ལུས་ཅན་ ཁམས་
གསུམ་བརྟན་གཡོ་ཐམས་ཅད་དག་པར་བྱ། ཐུན་མོང་དང་ཁྱད་པར་གྱི་མཛད་པ་
དུ་མ་མཛད་དེ་སླར་ཚུལ་བྱོན་ཏེ། བདག་རྡོ་རྗེ་སེམས་དཔར་གནས་པའི་ཐུགས་
249-52



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀར་ཐིམ་པས་ན་བྱིན་གྱིས་བརླབས་མ་ཐག་ཏུ་ཞེས་པ་བདག་ཉིན་འབྲས་བུའི་རྡོ་
རྗེ་འཆང་དུ་བསྒྱུར་བ་ནི། སྔ་མ་དེ་ཉིད་ཞལ་གསུམ་པ་ཕྱག་དྲུག་པ་སྐུ་མདོག་ཨིནྡྲ་
ནི་ལ་མཐོན་ཀ་ལྟ་བུར་གྱུར་པ་སྟེ། ཞལ་གསུམ་པ་ནི་རྣལ་འབྱོར་པའི་ལུས་ངག་
ཡིད་གསུམ། སྦྱོང་བྱེད་རྣམ་ཐར་སྒོ་གསུམ། འབྲས་བུ་ཁམས་གསུམ་དག་ཅིང་སྐུ་
གསུམ་མངོན་དུ་བྱེད་དོ། །ཕྱག་དྲུག་པ་ནི་འགྲོ་བ་དྲུག་གི་སྡུག་བསྔལ་སེལ་ཞིང་
ཕ་རོལ་དུ་ཕྱིན་པ་དྲུག་རྣམ་པར་དག་པ། རིགས་ཀྱི་ཕྱག་རྒྱ་དྲུག་མཚོན་ཞིང་ངོ་བོ་
སྐུ་གསུང་ཐུགས་རྡོ་རྗེ་དུས་གསུམ་མི་འགྱུར་བའོ། །དེ་བཞིན་གཤེགས་པ་ཐམས་
ཅད་ཀྱིས་གཟིགས་པར་གྱུར་ཏོ་ཞེས་པ་ནི་སྔོན་འབྱུང་དུ་དཔལ་རྡོ་རྗེ་འཆང་ཆེན་
པོའི་སྐུ་དེ་དཀྱིལ་འཁོར་པ་ཐམས་ཅད་ཀྱིས་གཟིགས་པ་ནི་སྐུ་གསུམ་དབྱེར་མེད་
དུ་གཟིགས་ཞེས་པ་ཐ་ཚིག་གོ །རྗེས་འཇུག་རྣལ་འབྱོར་པས་ཏིང་ངེ་འཛིན་གྱི་སྣང་
བ་ལ་རིགས་ཐམས་ཅད་ཀྱི་བདག་པོ་བསྐྱེད་པ་དང་བསྡུད་པའི་ངོ་བོ་ཉིད་དུ་
གཟིགས་ཞེས་པའོ། །
འདི་ལ་མངོན་
པར་བྱང་ཆུབ་པ་ལྔ་བསྒོམ་པར་བསྟན་པ་ལས། སྦྱང་གཞི་
ལྔ་ཡི་དང་པོ་འོད་གསལ་སྟོང་པའི་ངང་ལས་བྱུང་ཞིང་བར་མ་དོའི་སྲིད་པའི་ཤེས་
རྒྱུད་ལས་ཕྱེད་པའི་རྣམ་པར་གནས་པ་དེ་ཉིད་ཆོས་ཉིད་སྟོང་པ་ལས་མངོན་པར་
བྱང་ཆུབ་པ་དང་པོ། སྦྱོང་བྱེད་ཆོས་ཐམས་ཅད་སྟོང་ཉིད་དུ་འཇུག་པ། འབྲས་བུ་
ཆོས་ཀྱི་དབྱིངས་ཀྱི་ཡེ་ཤེས་སོ། །
གཉིས་པ་ལ་ཕ་མའི་ཐིག་ལེ་གཉིས་ཀྱི་བར་དུ་རྣམ་ཤེས་ཞུགས་ཏེ་ཁུ་ཁྲག་
གཉིས་དྲོད་དང་ཆུ་ཡི་རྣམ་པ་སྟེ། ཆུ་ཁམས་ཕ་ལས་སྐྱེས་པ་སྟེ། །མེ་ཡི་ཁམས་ནི་
མ་ལས་བྱུང་། །ཞེས་པའི་དོན་གྱིས་བྱང་སེམས་ཟླ་བའི་རྣམ་པ་ལས་ཡིག་འབྲུ་རྩ་
249-53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རིགས་སུ་ཆགས་པ་གདན་ཉི་ཟླ་ལས་མངོན་པར་བྱང་ཆུབ་པ། སྦྱོང་བྱེད་གདན་ཉི་
ཟླ་པདྨ་དང་བཅས་པ་ལས་འབྲུ་གསུམ་འོད་གསལ་བར་དམིགས་པའོ། །འབྲས་
བུ་མེ་ལོང་ལྟ་བུའི་ཡེ་ཤེས་སོ། །
གསུམ་པ་ཟླ་བ་གཅིག་ཏུ་གྱུར་པའི་སྟེང་དེ་ཉིད་དུ་ཡིག་འབྲུ་རྣམ་པར་
གནས་པ་ནི་དུག་ལྔ་ཤས་གང་ཆེ་བ་ལ་ཧཱུཾ་ཧཱུཾ་ཏྲཾ་ཧུཾ ཁཾ་ལས་གང་ཡང་རུང་བ་
ཐབས་ཧཱུྃ་ཤེས་ རབ་ ཨ་བི་རྣམ་པར་ཆགས་ཏེ། སྦྱོང་བྱེད་ ས་བོན་གྱི་སྤྲོ་བསྡུ།
འབྲས་བུ་སོ་སོར་རྟོག་པའི་ཡེ་ཤེས་སོ། །
བཞི་པ་ཡིག་འབྲུ་དེ་དག་བརྟན་ཅིང་སྨིན་པར་གྱུར་པས་ཕྱག་མཚན་གྱིས་
རྣམ་པར་སྣང་བ་ནི་རྡོ་རྗེ་འཁོར་ལོ་ནོར་བུ་པདྨ་རལ་གྲིའི་ཚུལ་ལས་ཐབས་རྡོ་རྗེ་
དང་ཤེས་རབ་པད་མས་མཚན་པའི་ངོ་བོར་གྱུར་པའོ། །སྦྱོང་བྱེད་ས་བོན་དང་
ཕྱག་མཚན་ལས་འོད་ཟེར་སྤྲོས་སེམས་ཅན་གྱི་ཁམས་ཐམས་ཅད་སྦྱངས་ནས་དེ་
བཞིན་གཤེགས་པའི་ངང་ལས་ཚུར་བསྡུ་བའོ། །འབྲས་བུ་མཉམ་པ་ཉིད་ཀྱི་ཡེ་
ཤེས་སོ། །
ལྔ་པ་ནི་དེ་དག་གཅིག་ཏུ་གྱུར་པས་ལུས་ཡོངས་སུ་རྫོགས་པར་གྱུར་པ་
ཕུང་པོ་ཁམས་དང་སྐྱེ་མཆེད་ཐམས་ཅད་ཡང་དག་པར་རྫོགས་པ་སྟེ་བཞིན་ཡན་
ལག་ཁ་དོག་ལྷ་ཡི་རྣམ་པ་དང་
། ཆོས་མཐུན་པ་ཙམ་དུ་གནས་པ་དེ་ལྟར་ཡང་ལྷ་
མོ་བཞིས་ཞུས་པ་ལས། བྱང་ཆུབ་སེམས་ལས་གོང་དུ་བསྐྱེད། །གོང་དུ་ལས་ཀྱང་
ཡིད་སྐྱེ་ཞིང་
། །ཡིད་ལས་ནམ་མཁའི་ཁམས་དང་ནི། །རྣམ་ཤེས་དང་ནི་སྐྱེ་མཆེད་
རྣམས། །ཕུང་པོ་དབང་པོ་ཡུལ་བཅས་པ། །དེ་ཆོས་ཀྱི་དབྱིངས་སུ་བསྡུ་བ་ནི་ཞེས་
གསུངས་པའི་དོན་ཏོ། །སྦྱོང་བྱེད་ལྷ་ཡི་སྐུ་ཡོངས་སུ་རྫོགས་པ་བསམ་པའོ། །
249-54



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འབྲས་བུ་བྱ་བ་ནན་ཏན་གྱི་ཡེ་ཤེས་མངོན་དུ་གྱུར་པ་ཉིད་དོ། །དེ་དག་གིས་དངོས་
པོའི་གནས་ལུགས་ལམ་གྱི་གནས་ཐབས་འབྲས་བུ་སྐྱེ་བའི་རིམ་པ་གསུམ་གྱིས་
སྦྱོར་
་་བ་དང་པོའི་ཏིང་ངེ་འཛིན་བསྟན་པའོ། །རྫུ་འཕྲུལ་གྱི་ཆོ་འཕྲུལ་ལས་དང་པོ་
ཏིང་ངེ་འཛིན་ལ་སྙོམས་པར་འཇུག་པ་བསྟན་པའི་ཕྱིར། དེ་ནས་ཞེས་སྨོས་ཏེ་
བཞུགས་པར་མཛད་དོ་ཞེས་པའི་བར་གྱིས་བསྟན་ཏེ། དེ་ནས་རིམ་པ་སྔ་མའི་
རྗེས་ཐོགས་ལའོ། །འདིར་ཡང་མངོན་པར་རྟོགས་པའི་རིམ་པ་ཞིག་སྟོན་པར་བྱེད་
དོ། །བཅོམ་ལྡན་འདས་ཞེས་པ་སྒྲིབ་པ་ཐམས་ཅད་ཀྱི་གཉེན་པོ་བླ་ན་མེད་པའི་ཡེ་
ཤེས་ཀྱིས་བདུད་བཅོམ་པ་སྟེ། གསང་བ་མཆོག་གི་ལམ་དུ་ནང་ལུས་ཀྱི་གནས་སུ་
འཁོར་ལོ་བཞི་བདུད་བཞི་བཅོམ་ཞིང་ལེགས་པའི་ཡོན་ཏན་ཐམས་ཅད་དང་ལྡན་
ལ་སྲིད་ཞི་ལས་འདས་པའི་དོན་ཏོ། །
དེ་བཞིན་གཤེགས་པ་ནི་ཆོས་ཐམས་ཅད་དབྱིངས་ཀྱི་ངང་ལས་རིག་པའི་
བྱང་སེམས་སྣང་སྟེ། རྡོ་རྗེ་ནི་སྟོང་པ་དང་སྙིང་རྗེ་དབྱེར་མི་ཕྱེད་པའོ། །རྣམ་པར་
སྣང་མཛད་ནི་མེ་ལོང་ལྟ་བུའི་ཡེ་ཤེས་ངོ་བོ་དང་པོའི་མགོན་པོ་ཞེས་བྱ་བ་སྟེ་རྡོ་རྗེ་
འཛིན་པ་ཆེན་པོ་སྟེ། དེ་བཞིན་གཤེགས་པ་ཐམས་ཅད་ཀྱི་རིན་པོ་ཆེ་སྣ་ཚོགས་
པའི་རྡོ་རྗེའི་དབུ་རྒྱན་གྱིས་ ཁམས་གསུམ་ཆོས་ཀྱི་རྒྱལ་པོར་དབང་བསྐུར་བ་
བརྙེས་པ་དེ་བཞིན་གཤེགས་པ་ཐམས་ཅད་ཀྱིས་ཐམས་ཅད་མཁྱེན་པའི་ཡེ་ཤེས་
ཆེན་པོའི་རྣལ་འབྱོར་གྱི་དབང་ཕྱུག །དེ་བཞིན་གཤེགས་པ་ཐམས་ཅད་ཀྱི་ཕྱག་རྒྱ་
ཐམས་ཅད་མཉམ་པ་ཉིད་དུ་ཐུགས་སུ་ཆུད་ཅིང་ཐམས་ཅད་ཀྱི་དགོངས་པ་མཛད་
པ་ཉིད་ཀྱིས་སེམས་ཅན་གྱི་ཁམས་མ་ལུས་ཤིང་ལུས་པ་མེད་པ་ཐམས་ཅད་ཀྱི་རེ་
བ་ཡོངས་སུ་བསྐོངས་བའི་འཕྲིན་ལས་མཛད་པའོ། །
249-55



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འདོད་ཆགས་ཆེན་པོའི་ཚུལ་ཞེས་བྱ་བའི་ཏིང་ངེ་འཛིན་ལ་ཞེས་པ་ཀུན་
རྫོབ་ཟག་པ་དང་བཅས་པའི་བདེ་བ་ལ་འདས་པ། དོན་དམ་པ་ཟག་པ་མེད་པའི་
བདེ་བའི་ངོ་བོ་ཉིད་དང་། འཇིག་རྟེན་པའི་བདེ་བ་ལས་བཅུ་དྲུག་འགྱུར་གྱིས་ཁྱད་
པར་དུ་འཕགས་པའི་ངོ་བོ་ནི་སངས་རྒྱས་རྡོ་རྗེ་འཛིན་པ་ཉིད་ཀྱིས་ལྷན་ཅིག་སྐྱེས་
པའི་ཤེས་རབ་མ། རང་འོད་ཀྱི་རིག་མ་སྟེ་ཐབས་ཤེས་གཉིས་སུ་མེད་པའི་ངང་
ལས། གདུལ་བྱ་འདོད་ཆགས་ཅན་འདུལ་བའི་དོན་དུ་ནི། འདོད་ཆགས་ཤས་ཆེ་
བའི་སེམས་ཅན་ཐམས་ཅད་དམ། གཙོ་བོར་འདོད་ཁམས་འདུལ་བ་ལ་དམིགས་
ཤིང་འདི་དག་ཐམས་ཅད་ཐབས་ཤེས་རབ་རོ་གཅིག་པ་ལས་བྱུང་བའི་བདེ་སྟོང་
གཉིས་སུ་མེད་པའི་ཡེ་ཤེས་ལ་དགོད་པར་བྱ་བའི་སེམས་བསྐྱེད་ནས་ཐབས་དང་
ཤེས་རབ་འདུ་འབྲལ་མེད་པའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་
ས་སྦྱོར་འཚམས་ནས་ཀོ་ཀ་ལི་ཀའི་དབྱངས་ལྟ་བུའི་སྒྲ་སྙན་བྱུང་བས། དེའི་ངང་
ལས་འོད་ཟེར་སྤྲོས་པའི་རྩེ་མོ་ལས་སངས་རྒྱས་རྡོ་རྗེ་འཛིན་པའི་དཀྱིལ་འཁོར་གྱི་
འཁོར་ལོ་དང་བཅས་པ་དཔག་ཏུ་མེད་པ་ལོ་ཀའི་ཁམས་ཐམས་ཅད་དུ་སྤྲོས་ནས།
གཏན་གཡོ་མ་ལུས་པ་དག་ཅིང་དེ་དག་ཐམས་ཅད་སངས་རྒྱས་རྡོ་རྗེ་འཛིན་པ་
འབའ་ཞིག་དུ་གྱུར་པའི་དེ་བཞིན་གཤེགས་པའི་བཀོད་པ་དེ་དག་རྣམས་ནི་ལོ་
ཀའི་ཁམས་མཐའ་ཡས་མུ་མེད་པའི་སེམས་ཅན་ཐམས་ཅད་རང་རང་གིས་གཙོ་བོ་
བྱས་པའི་དཀྱིལ་འཁོར་གྱི་འཁོར་ལོར་གྱུར་པ་དང་། དེ་དག་རེ་རེ་ལས་ཀྱང་འོད་
སྤྲོས་པས་ཐུན་མོང་གི་མཛད་པས་དོན་བྱས་སླར་ཚུར་འདུས་ཏེ་དེ་ཉིད་ནི་སྐུ་ལ་
ཞུགས་པར་མཛད་དོ། །ཞེས་པ་བདག་ཉིད་ཀྱི་ཕུང་པོ་ཁམས་དང་སྐྱེ་མཆེད་ལ་
སོགས་པ་ཆུ་ལ་ཆུ་བཞག་པའམ་མར་ལ་མར་བཞག་པ་བཞིན་དུ་ཟུང་འཇུག་
249 -56



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཉིས་སུ་མེད་པའི་ཡེ་ཤེས་སུ་ཐིམ་པའོ། །ཐོག་མར་གནས་ཀྱི་ངེས་པ་ནས་
བརྩམས་ཏེ་ལྷག་མོས་བསྡུ་བའི་བར་དུ་བྱ་བ་ནི་ལམ་དང་སྦྱར་བ་སྟེ། སྦྱང་གཞི་ནི་
ཁྱད་པར་དུ་འདོད་ཁམས་པའི་ཆགས་ཚུལ་རྣམས་ཏེ། ཆགས་ཅན་རྣམས་འདུལ་
བའི་དོན་དུ་བསྟན་པའོ། །
དེ་ལས་གསང་བ་བླ་ན་མེད་པའི་འདོད་ཆགས་ཅན་འདུལ་ཞིང་བདེ་བ་
ལམ་དུ་སླང་པའི་ཕྱིར་ཤེས་རབ་ཀྱི་འཁོར་ལོ་མངོན་པར་སྤྲུལ་པ་བསྟན་པ་ ནི་དེ་
ནས་ཞེས་པ་ནས་གནས་པར་གྱུར་ཏོ་ཞེས་པའི་བར་གྱིས་བསྟན་པ་བསམ་གཏན་
གྱི་དཀྱིལ་འཁོར་བསྟན་པ་ནི་དེ་ནས་དེ་བཞིན་གཤེགས་པ་ཐམས་ཅད་ཀྱིས་གོང་
དུ་བསམ་གྱིས་མི་ཁྱབ་པའི་ཏིང་ངེ་འཛིན་དང་
། ཏིང་ངེ་འཛིན་གི་ཆོ་འཕྲུལ་དུ་བྱིན་
གྱིས་བརླབ་པའི་ཆོ་འཕྲུལ་དང་། རྫུ་འཕྲུལ་གྱི་ཆོ་འཕྲུལ་བསྟན་པའི་སྒོ་ནས་སྦྱོར་
བ་དང་པོའི་ཏིང་ངེ་འཛིན་རྫོགས་པ་ལ་དགྱེས་ནས་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་ཀྱི་སྐུ་རྡོ་རྗེ་སྐྱེ་བ་མེད་པ་དང་གསུང་རྡོ་རྗེའི་བྱིན་བརླབ་
དང་ཐུགས་རྡོ་རྗེ་རྣམ་པར་མི་རྟོག་པའི་ངོ་བོ་ཉིད་ཐམས་ཅད་ཀྱི་བདག་པོ་རྡོ་རྗེ་
འཆང་ཆེན་པོ་དེ་ཉིད་ཐབས་དང་ཤེས་རབ་གཉིས་སུ་མེད་པའི་བདེ་བས་ཡོངས་
སུ་མཉེས་པར་བྱ་བའི་ཕྱིར་ཞེས་ པ་ དང༌། དཀྱིལ་འཁོར་རྒྱས་མཆོག་རྣམ་པ་
ལོངས་སྤྱོད་རྫོགས་པའི་སྐུ་ཡི་སྒོ་ནས་སྟོན་པ་སྟེ། ཡོན་ཏན་ཕུན་སུམ་ཚོགས་པའི་
ཡེ་ཤེས་ལས་གྲུབ་པའི་ལྷག་པའི་ལྷ་རང་ཉིད་དང་རྗེས་སུ་མཐུན་པའི་རིགས་ཀྱི་
སྐུ་བུད་མེད་ཅེས་ལྷ་མོའི་གཟུགས་རེ་རེ་ཞིང་ཞལ་གསུམ་ཕྱག་དྲུག་པའི་རྣམ་པ་
རྣམས་སུ་མངོན་པར་གྲུབ་ནས་ཞེས་པ་རིགས་དང་རྗེས་སུ་མཐུན་པའི་རྣམ་པར་
སྣང་བ་སྟེ། སྔར་དེ་བཞིན་གཤེགས་པའི་ཚོགས་སངས་རྒྱས་རྡོ་རྗེ་འཛིན་པའི་སྐུ་
249 -57



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལ་བཞུགས་པ་དེ་དག་སླར་བཅོམ་ལྡན་འདས་རྣམ་པར་སྣང་མཛད་ཆེན་པོའི་སྐུ་
ལས་སྤྲུལ་པ་སྟེ། རྡོ་རྗེ་འཛིན་པ་དེའི་ཕྱག་རྒྱ་རྒྱས་བཏབ་པ་པས་ཁྱབ་ཅིང་སྤྲོ་བ་
དང་བསྡུ་བའི་ཚུལ་ཅན་ནོ། །དེ་ལས་མངོན་པར་བྱུང་བར་གྱུར་ཏོ་ཞེས་པ་སེམས་
དཔའ་གསུམ་དང་ལྡན་པའི་ས་བོན་གྱི་འོད་ལས་སྤྲོ་བ་སྟེ། བ་སྤུའི་བུ་ག་ནས་
མཐོང་ནས་ས་གསུམ་དུ་ཁྱབ་པར་བྱས་པའོ། །
དེ་ལ་ལྷ་མོ་དེ་དག་ཀྱང་ལ་ལ་ནི་དེ་བཞིན་གཤེགས་པ་དང་རིན་པོ་ཆེའི་
རིགས་ལ་སངས་རྒྱས་སྤྱན་མ་ལྟ་བུའི་རྣམ་པར་སྣང་བ་དང་
། ལ་ལ་ནི་རྡོ་རྗེའི་
རིགས་ལས་བྱུང་བ་ལ་མ་མ་ཀི་ལྟ་བུ་དང་
། ལ་ལ་ནི་པད་མའི་རིགས་ལས་བྱུང་བ་
ལ་གོས་དཀར་མོ་ལྟ་བུ། ལ་ལ་ནི་ལས་ཀྱི་རིགས་ལས་བྱུང་བ་དམ་ཚིག་སྒྲོལ་མ་
ལྟ་བུ་དང་། ལ་ལ་ནི་མིག་གི་རྣམ་པར་ཤེས་པའི་ཡུལ་དུ་ཕྱི་རོལ་དུ་གཟུགས་རྡོ་རྗེ་
མའི་ངོ་བོ་ལྟ་བུ་དང་
། ལ་ལ་ནི་རྣ་བའི་རྣམ་པར་ཤེས་པའི་ཡུལ་དུ་ཕྱི་རོལ་དུ་སྒྲ་རྡོ་
རྗེ་མའི་ངོ་བོ་ལྟ་བུ་དང་། ལ་ལ་ནི་སྣ་ཡི་ཡུལ་དུ་ཕྱི་རོལ་དུ་དྲི་རྡོ་རྗེ་མའི་ངོ་བོ་ལྟ་བུ་
དང༌། ལ་ལ་ནི་ལྕེ་ཡི་ཡུལ་དུ་ཕྱི་རོལ་དུ་རོ་རྡོ་རྗེ་མའི་ངོ་བོ་ལྟ་བུ་དང་
། ལ་ལ་ནི་
ལུས་ཀྱི་ཡུལ་དུ་རེག་བྱ་རྡོ་རྗེ་མའི་ངོ་བོ་ལྟ་བུར་ནམ་མཁའི་དབྱིངས་དེར་ཡང་དག་
པར་གནས་པར་གྱུར་ཏོ། །ཞེས་ལྷན་ཅིག་སྤྱོད་པ་དང་རྗེས་སུ་འབྲངས་པའི་ལྷ་མོ་
དགུའི་རྣམ་པར་སྣང་བའོ། །དེ་ལྟར་ཡང་རྒྱུད་ཕྱི་མ་ལས། འདོད་ཆགས་ཆེན་པོའི་
ཚུལ་གྱིས་ནི། །ཡེ་ཤེས་འཁོར་ལོ་ཅན་རྣམས་སྒྲུབ། །ལྷ་མོ་མ་ལུས་སྤྲོས་ནས་ནི། །
བསྒྲུབ་པ་པོ་ཡི་ལུས་ལ་དགོད། །ཅེས་པའི་དོན་ཏོ། །དོན་འདི་ལ་གཉིས་སུ་མེད་
པ་རྣམ་པར་རྒྱལ་བའི་རྒྱུད་ལས་ཀྱང་
། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་
བཞིན་ གཤེགས་ པ་ དེ་རྣམས་ལ་རང་གི་ལུས་ཀྱི་བ་སྤུའི་བུ་གར་བཅུག་ནས།
249 +58



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཨེ་ཤེས་ཀྱི་སྣང་བ།
ཐམས་ཅད་མཉམ་པ་ཉིད་ཀྱི་ཡེ་ཤེས་འབྱུང་བའི་བྱིན་གྱིས་བརླབས་རྡོ་རྗེ་ཞེས་བྱ་
བའི་ཏིང་ངེ་འཛིན་ལ་སྙོམས་པར་ཞུགས་སོ། །སྙོམས་པར་ཞུགས་མ་ཐག་དུ་
བཅོམ་ལྡན་འདས་རྡོ་རྗེ་འཛིན་པས་དེ་བཞིན་གཤེགས་པ་ཐམས་ཅད་ཀྱི་རང་གི་
ངོ་བོའི་གཟུགས་རྣམས་བུད་མེད་ཀྱི་གཟུགས་སུ་བྱིན་གྱིས་བརླབས་ནས། དེ་ཉིད་
ཀྱི་བ་སྤུའི་བུ་ག་ནས་འཐོན་པར་འགྱུར་རོ། །
དེའི་ཕྱིར་རྡོ་རྗེ་བཙུན་མོའི་ཐམས་ཅད་ཀྱི་ཡེ་ཤེས་རིན་པོ་ཆེ་མཆོད་ཐམས་
ཅད་བཀོད་པས་ཡང་དག་པར་མཆོད་པ་ནམ་མཁའ་གང་བ་སྣང་བར་བྱ་སྟེ། སྐུ་
དང་གསུང་དང་ཐུགས་ལ་གནས་པར་གྱུར་ཏོ་ཞེས་པ་དང་
། རྣམ་པར་སྣང་མཛད་
ལ་སོགས་པའི་དེ་བཞིན་གཤེགས་པ་རྣམས་ཇི་ལྟར་རང་གི་སྐུ་ལྷ་མོའི་གཟུགས་
ཀྱིས་བྱུང་སྟེ། ཇི་ལྟ་བ་བཞིན་དུ་ཕྱི་དང་ནང་གི་མཆོད་པ་འདི་དག་གིས་ཡང་དག་
པར་མཆོད་པ་དང་
། རྡོ་རྗེ་འཛིན་པ་ལས་གསང་བའི་པུ་ཙས་མཆོད་པའི་ཆེད་དུ་
རང་རང་གི་རིག་མ་ལ་ཐིམ་པར་གྱུར་ཏོ། །ཞེས་གསུངས་པས་ཀྱང་འདི་དག་གི་
དོན་རྣམས་པར་བཤད་པ་ཡིན་ནོ། །དོན་འདི་ལ་སློབ་དཔོན་ཆེན་པོ་དཔལ་ཡེ་
ཤེས་སྙིང་པོའི་བཞེད་པས་ནི་གསང་ཆེན་གྱི་ལམ་ཡོངས་སུ་རྫོགས་པར་བྱེད་པའི་
སྤྱོད་པའི་ཆོས་སུ་བཞེད་དོ། །
སྤྱོད་པ་གསུམ་ལས་སྤྲོས་བཅས་ལྟར་ན། སྒྱུ་མ་བདེ་མཆོག་ལས་གསུངས་
པ་སྟེ། རྡོ་རྗེ་སེམས་དཔའ་དཔལ་གྱི་ལྷ། །དེར་ནི་རྣམ་པར་འཕྲུལ་པར་མཛད།
ཁམས་ཀྱི་རང་བཞིན་ཐམས་ཅད་དང༌། །དེ་བཞིན་སྲོག་དང་རྩ་ལས་བྱུང་
། །རང་
བཞིན་ལྷ་ལ་མངོན་ཕྱོགས་པའི། །བསྒྲུབ་པའི་ཕྱོགས་རྒྱས་རབ་ཏུ་བསྐོར། །ཞེས་
པ་དང༌། རང་ལྷའི་རྣལ་འབྱོར་ལྡན་པ་ཡི། །ལྷ་མོ་རྣམས་ནི་ལེགས་བསྒྲུབ་པ། །
249-59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྐལ་བཟང་རང་གི་ཕྱག་རྒྱས་མཚན། །ཚོགས་ཀྱི་དཀྱིལ་འཁོར་བསྟན་པར་བྱ། །
ཞེས་པས། སྤྲོས་བཅས་ཀྱི་སྤྱོད་པ་ལྷ་མོ་ཉི་ཤུ་དང་ལྷན་ཅིག་པ་དང་རོལ་པ་སྟེ།
རིགས་དྲུག་པོའི་སྟོན་པ་རེ་རེ་ཞིང་ལ་ཡང་ལྷ་མོ་ཉི་ཤུས་ཡོངས་སུ་བསྐོར་བའོ། །
རྒྱུད་འདི་ཉིད་ལས་ནི་ལྷ་མོ་དགུ་པོ་དང་ལྷན་ཅིག་ཏུ་སྤྱོད་པ་བྱ་བ་བསྟན་ཏོ། །
དེ་ཡང་པུ་ཙ་རྣམས་ཀྱི་མཐར། ཕྱག་རྒྱ་དང་ཕྱག་རྒྱའི་ལན་པུ་ཙ་དང་པུ་
ཙའི་ལན་དང་
། གར་དང་གར། གླུ་དང་གླུའི་ལན། ལུས་ཀྱི་བརྡའ་དང་
། ངག་གི་
བརྡའ་དང་ཐ་སྙད་རྣམས་སུ་བྱེད་པ་ཡིན་ནོ། །སྤྲོས་མེད་ཀྱི་སྤྱོད་པ་ལྷ་མོ་ལྔ་དང་
ལྷན་ཅིག་ཏུ་རྗེས་སུ་མཐུན་པའི་གསང་བའི་སྤྱོད་པ་ལ་འཇུག་སྟེ། ཡང་ན་ཕྱག་རྒྱ་
གཟུགས་རྡོ་རྗེ་ལ་སོགས་པ་དག་ཀྱང་མེད་པས་ན། །དེའི་ཚེ་རེག་རྡོ་རྗེའི་ནང་དུ་
དང་ལྷན་ཅིག་ཏུ་སྦྱར་བས་ཀྱང་བསྒྲུབ་པ་བྱ་སྟེ། གང་གི་ཕྱིར་དེ་བཞིན་གཤེགས་
པ་ཐམས་ཅད་ནི་རྣལ་འབྱོར་པའི་ལུས་ཀྱི་དཀྱིལ་འཁོར་གྱི་ནང་དུ་འདུས་པ་ཡིན་
ལ། ལྷ་མོ་ཐམས་ཅད་ནི་རེག་རྡོ་རྗེ་མའི་ལུས་ཀྱི་དཀྱིལ་འཁོར་གྱི་ནང་དུ་འདུས་པ་
ཡིན་ཏེ། དེ་བས་ན་མི་ཕྱེད་པའི་ང་རྒྱལ་གྱིས་རྣམ་པར་མི་རྟོག་པ་ལ་རབ་ཏུ་བསླབ་
པར་བྱའོ། །ཞེས་བཞེད་དོ། །
ཤིན་ཏུ་སྤྲོས་པ་མེད་པའི་རྣལ་འབྱོར་པ་ནི། ཕྱི་རོལ་གྱི་བུད་མེད་རྣམ་པར་
སྤང་ནས་སྙིང་གར་གནས་པའི་ཡེ་ཤེས་ཀྱི་ཕྱག་རྒྱ་དང་ལྷན་ཅིག་དུ་སྙོམས་པར་
འཇུག་པས། ཤིན་ཏུ་མྱུར་བ་རྡོ་རྗེ་འཆང་ཆེན་པོའི་གོ་འཕང་རྫོགས་པར་བྱ་བའོ་
ཞེས་སློབ་དཔོན་ཨརྱ་དེ་བས་གསུངས་པ་དང་གཅིག་པས་ཏེ། སྤྲོས་པ་དང་བཅས་
པ་དང་
། སྤྲོས་པ་མེད་པའི་སྤྱོད་པ་ལ་ལྟོས་པ་མེད་པ་དང་
། ཤིན་ཏུ་མྱུར་བར་ཚེ་
འདིར་རང་གི་གཟུགས་ཡོངས་སུ་བརྗེ་བར་འགྱུར་རོ་ཞེས་པའི་དོན་ཏོ། །འདོད་
249-60



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆགས་ཆོས་ཀྱི་ཚུལ་བསྟན་པའི། །རྣམ་པར་རོལ་ པ་ སྤྲོས་པ་ནི། །ནམ་མཁའ་
མཉམ་པས་མཁའ་ལྟ་བུར། །མཐའ་མེད་རྒྱ་མཚོ་དག་དང་མཚུངས། །ཞེས་པའི་
ཚུལ་ཡིན་ནོ། །
དེ་ནས་བཅོམ་ལྡན་འདས་དེ་ཉིད་ཀྱིས་བྱིན་གྱིས་བརླབས་ནས་བསྡུས་
པའི་དཀྱིལ་འཁོར་ཚད་མེད་པ་བསྟན་པ་ནི། དེ་ནས་ཞེས་པ་ནས་གནས་ཞེས་
པའི་བར་གྱིས་མདོ་དང་རྒྱས་པའི་སྒོ་ནས་བཤད་པའི་ཕྱིར། །དེ་བཞིན་གཤེགས་
པ་མི་བསྐྱོད་པ་ནི་དུས་གསུམ་དུ་འགྱུར་བ་མེད་ཅིང་སྤང་བྱ་མི་མཐུན་པའི་ཕྱོགས་
ཀྱིས་གཡོ་བར་མི་ནུས་པ་བྱང་ཆུབ་ཀྱི་སེམས་དེ་ཉིད་ཀྱིས་གསང་བ་དེ་བཞིན་
གཤེགས་པ་ཐམས་ཅད་ཀྱི་སྐུ་ལྷ་ཡི་འཁོར་ལོ་ལུས་རྣམ་པར་དག་པ་སྒྱུ་མ་ལྟ་བུ་
ཀུན་རྫོབ་བདེན་པའི་རང་བཞིན་དང་
། གསུང་སྔགས་རླུང་གི་དེ་ཁོ་ན་ཉིད་རྡོ་རྗེའི་
བཟླས་ པ་ངག་ དག་ པ་ གསུང་རྡོ་ རྗེ་མཚན་ཉིད་ཅན་དང༌
། ཐུགས་མི་རྟོག་པ་
སེམས་ལ་དམིགས་ལ་སྣང་བ་གསུམ་གྱི་ཡེ་ཤེས་སེམས་རྣམ་པར་དག་པར་བྱང་
ཆུབ་སེམས་ཀྱི་ངོ་བོ་དང་
། ཐུགས་དེ་ཉིད་ཀྱིས་སྙིང་པོ་ རང་བཞིན་ གྱིས་འོད་
གསལ་བ་དོན་དམ་སྤྲོས་བྲལ་ལོ། །དེ་དག་བདེན་གཉིས་དབྱེར་མེད་དུ་ཟུང་དུ་
འཇུག་རྡོ་རྗེ་མི་ཕྱེད་པ་གསང་བ་མཐར་ཐུག་པས་ཏེ་ལམ་རིམ་པ་ལྔ་ལྡན་མན་ངག་
གི་དོན་དུ་བསྟན་པའོ། །
དེ་ལ་བཤད་ པའི་ རྒྱུད་རྡོ་རྗེ་ཕྲེང་བའི་རྗེས་སུ་འབྲངས་ནས། དེ་ནས་
གཞན་ཡང་བཤད་བྱ་བ། །སྐུ་གསུང་ཐུགས་ཀྱི་དཀྱིལ་འཁོར་ནི། །སྐུ་ནི་ལུས་ལ་
པའི་རྩ། །སུམ་ཅུ་རྩ་གཉིས་བྱང་ སེམས་ འབབ། །དེ་ནི་སོ་སོར་རབ་ཕྱེ་
བས། །ལྷ་ཡི་དཀྱིལ་འཁོར་དག་ཏུ་བཤད། །ཡི་གེ་ཕྱི་མོའི་དབྱེ་བ་ཡིས། །གསུང་
གནས་
249 -61



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
གི་དཀྱིལ་འཁོར་དག་ཏུ་འདོད། །ཆགས་སོགས་རྣམ་རྟོག་དབྱེ་བ་ཡིས། །ཐུགས་
ཀྱི་དཀྱིལ་འཁོར་དུ་ནི་བཤད། །ཅེས་པའི་དོན་ནི་འདི་སྐུའི་དཀྱིལ་འཁོར་ལུས་ལ་
གནས་པ་རྩའི་གཙོ་བོ་སུམ་ཅུ་རྩ་གཉིས་སྦྱང་གཞི། དེའི་སྦྱོང་བྱེད་ལྷ་སུམ་ཅུ་རྩ་
གཉིས་བསྒོམ་པ་ནང་གི་དབྱེ་བར་བསྟན་ལ་ཕྱི་རོལ་ཏུ་སྦྱར་བ་ནི་མ་ཡིན་ནོ། །
གསུང་གི་དཀྱིལ་འཁོར་ནི་རྩ་བའི་འཁོར་ལོ་ཐམས་ཅད་ལས་བྱང་སེམས་ཡིག་
འབྲུ་ཨ་ལི་ཀ་ལིར་བསྟན་པའོ། །ཐུགས་ཀྱི་དཀྱིལ་འཁོར་ནི་སྦྱང་གཞི་རང་བཞིན་
ཉི་ཤུ་རྩ་ལྔར་ཕྱེ་བའོ། །སྙིང་པོ་རྡོ་རྗེ་ལུས་ལ་གནས་པ་སྐུ་བཞི་དབྱེར་མེད་པ་ལམ་
དུ་བྱེད་པ་ཡིན་ནོ། །
རྡོ་རྗེ་བཙུན་མོའི་བྷ་ག་ནི་ཨེ་ནའི་རྣམ་པ་ཟུར་གསུམ་པ་སྟེ། རྒྱུད་ཕྱི་མ་
ལས། །སྐུ་གསུང་ཐུགས་ཀྱིས་དབྱེ་བ་ཡིས། །གྲུ་གསུམ་དུ་ནི་རྣམ་པར་བྱ། །ཞེས་
གསུངས་པས། འདི་ནི་ཕྱོགས་བཅུ་ན་བརྟན་པ་དང་གཡོ་བའི་དངོས་པོ་ཐམས་
ཅད་ཀྱི་རྣམ་པ་ལྷ་ཉིད་དུ་སྡུལ་ཕྲ་རབ་སྙེད་ཀྱི་ཚུལ། གསང་བ་ཆོས་ཀྱི་འབྱུང་
གནས་ གཞལ་ ཡས་ ཁང་ དཀྱིལ་ འཁོར ་ དང་ བཅས་ པའོ། །སྦྱང་ གཞི་ ཁམས་
གསུམ། སྦྱོང་བྱེད་རྣམ་ཐར་སྒོ་གསུམ་འབྲས་བུ་སྐུ་གསུམ། འབྱུང་བ་རྣམ་པར་
དག་པ་མཁའ་དབྱིངས་སོ། །གཉིས་སུ་མེད་པ་མཉམ་པ་ཉིད་རྣམ་པར་རྒྱལ་བ་
ལས་ ཀྱང་། བྷ་ག་བཅོམ་ ལྡན་ སངས་རྒྱས་ཏེ། །དེ་ ཕྱིར་འདོད་ཆགས་ སུན་མི་
དབྱུང་། །གཞན་ཡང་དམ་ཚིག་གསུམ་པོ་རྣམས། །དེ་ཉིད་དེའི་ངང་ལས་ཤར། །
ཞེས་གསུངས་ཏེ། རང་རིག་པ་དང་གཉིས་སུ་མེད་པའི་རང་བཞིན་བདེ་བ་ཆེན་
པོའི་སྣང་བ་ཡིན་པའི་ཕྱིར་རོ། །འདིར་ནི་རང་སྣང་བའི་པད་མ་ལ་གནས་པ་ཡིན་
ཏེ། དམ་ཚིག་ཆེན་པོའི་དཀྱིལ་འཁོར་ཞེས་པ་དེ་ལ་སངས་རྒྱས་མཉམ་སྦྱོར་ལ་
249 -62



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱང་། །དཀྱིལ་འཁོར་དུ་ནི་དབང་བསྐུར་བ། །དམ་ཚིག་དཀྱིལ་འཁོར་ཞེས་བྱ་བ། །
ནམ་ཚིག་མདོ་རུ་གསུངས་པ་ནི། །དཀྱིལ་འཁོར་ཤེས་པའི་བདག་ཉིད་ཆེ། །ཞེས་
པའི་དོན་ཏེ། སྔོན་འབྱུང་དུ་རང་བྱུང་ཡེ་ཤེས་ཀྱིས་དཀྱིལ་འཁོར་དུ་སྣང་ལ། རྗེས་
འཇུག་རྣལ་འབྱོར་པ་རྣམས་ཀྱིས་ནི། སྤྱིར་གྲགས་པ་ལ། དེ་ལྟར་ཡང་ལུས་ངག་
ཡིད་གསུམ་མཛེས་པའི་ཕྱིར། །རྡུལ་མཚོན་དཀྱིལ་འཁོར་ལས་ཞེས་བྱར་གྲགས། །
ཕུང་པོ་ལྷ་རུ་མཐོང་བའི་ཕྱིར། །ཚོགས་ཀྱི་དཀྱིལ་འཁོར་ཞེས་བྱར་གསུངས།
ཞེས་སོ། །
ཁྱད་པར་དུ་རྒྱུད་འདི་ཉིད་ལ་གྲགས་པ་ནི། ལྷ་མོ་བཞིས་ཞུས་པ་ལས།
དཀྱིལ་འཁོར་ལུས་སུ་གསུངས་པ་དང༌
། །དཀྱིལ་འཁོར་བྷ་གར་བསྟན་པ་དང་
། །
དཀྱིལ་འཁོར་བྱང་ཆུབ་སེམས་སུ་བཤད། །ཅེས་པ་དང་། རྒྱུད་ཕྱི་མ་ལས་ཀྱང་དེ་
ཉིད་གསུངས་ཏེ། དེ་ཡང་སྙིང་པོ་ལེན་ཅིང་འཛིན་པར་བྱེད་པས་ན། དཀྱིལ་ནི་
སྙིང་པོ་ཞེས་བྱ་ལ། འཁོར་ནི་ལེན་པ་ཉིད་དུ་བརྗོད། །ཅེས་གསུངས་པའི་དོན་ཏོ། །
རྡུལ་མེད་པ་ནི་དྲི་མ་མེད་པའི་གནས་སོ། །
དེ་ལྟར་ཡང་གཉིས་མེད་ལས། །ཡོངས་སུ་དག་པས་དྲི་མ་མེད། །བཟུང་
འཛིན་འཆི་བ་དང་བྲལ་ཞིང་
། །ཡེ་ཤེས་ལུས་དང་ཏིང་ངེ་འཛིན། །དཀྱིལ་འཁོར་
རྣམ་གཡེང་རྟོག་མི་དགོས། །ཞེས་པའི་དོན་ཏོ། །ལུས་ཀྱི་དཀྱིལ་འཁོར་ཕྱི་རོལ་གྱི་
རྡུལ་དང་བྲལ། ཏིང་ངེ་འཛིན་གྱི་དཀྱིལ་འཁོར་ལ་དངོས་པོ་དང་མཚན་མའི་རྡུལ་
མེད། ཡེ་ཤེས་ཀྱི་དཀྱིལ་འཁོར་ལ་རྫས་ཀྱི་དངོས་པོ་མ་གྲུབ་པས་ཐམས་ཅད་རྣམ་
པར་དག་པའི་ཕྱིར་རོ། །གྲུ་བཞིར་བྱིན་གྱིས་བརླབས་པ་ནི་ཞེས་པ་དང་པོར་རང་
བཞིན་ལྷུན་གྱིས་གྲུབ་པའི་ཡེ་ཤེས་ཀྱི་དཀྱིལ་འཁོར་ལ་ཆོས་ཐམས་ཅད་སྤྱིའི་
249-63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སེམས་ཀྱིས་དཀྱིལ་འཁོར་དུ་གཏན་ལ་དབབ་པར་བྱ་སྟེ།
རྟེན་དང་བརྟེན་པར་བཅས་པའི་འཁོར་ལོ་ལ། །དཔལ་དྲི་མ་མེད་པའི་
རྒྱུད་ལས། །སེམས་ཀྱི་དཀྱིལ་འཁོར་དག་པ་སྟེ། །རང་བཞིན་མེད་པར་བསྒོམ་
པར་བྱ། །མེ་ལོང་ལྟ་བུར་གཅིག་ཡིན་ཏེ། །དང་པོའི་གྲྭར་ནི་རྟོག་པར་བྱེད། །སོ་
སོར་རྟོག་པ་ཞེས་གསུངས་པ། །ནུབ་ཀྱི་གྲྭ་ནི་རྣམ་པར་བརྒྱན། །བྱ་བ་ནན་ཏན་
ཁྱད་འཕགས་པ། །བྱང་གི་གྲྭ་ནི་རྣམ་པར་སྤྲས། །མཉམ་ཉིད་ཡེ་ཤེས་ཆེན་པོ་ནི། །
བག་ཆགས་མེད་གྲུ་རྗེས་ཐོགས་མེད། །གཞན་དུ་ཡང་ནི་གྲུ་བཞི་པ། །གྲྭའི་དབུས་
ནི་ཐམས་ཅད་དུ། །སྟོང་ཉིད་སྙིང་རྗེའི་སྙིང་པོ་ཅན། །གསང་བ་བྱང་ཆུབ་སེམས་
གཙོ་བོས། །དེ་ཉིད་བྱིན་གྱིས་བརླབ་པར་ནི། །ཡེ་ཤེས་སྤྱོད་ཡུལ་དུ་ནི་རྟག །སྒོ་
བཞི་ ཡང་ དག་ བརྗོད་ པ་ནི། །དེ་བཞིན་དྲན་པ་ཉེར་བཞག་པ། །དེ་བཞིན་གྲྭ་
བཞིར་ གསུངས་ པ་ ཡིན། །སྦྱིན་པ་བཞི་ ཡིས་རྣམ་ དག་ པ། །དབུས་ སུ་ དཀྱིལ་
འཁོར་བདག་པོ་ནི། །མི་བསྐྱོད་པ་ཡི་རྣམ་པར་བཞུགས། །ཞི་དང་ཆོས་དོན་རྒྱས་
པ་ལས། །དེ་དག་པ་གསུམ་རང་དཀར་གྲུབ། །རྣམ་ཐར་གསུམ་ནི་ཡང་དག་པར། །
ཀ་བ་བརྒྱད་དུ་མཚོན་པ་ཡིན། །དྲ་བ་དྲ་ཕྱེད་ཟླ་བ་སོགས། །དཀྱིལ་འཁོར་དུ་ནི་
བྲིས་པ་ཡིན། །རྟ་བབས་ལ་སོགས་ཐམས་ཅད་ནི། །ཏིང་འཛིན་ཡན་ལག་བརྒྱད་
བདུན་རྣམས་བརྗོད། །འདོད་པའི་ཡོན་ཏན་ལྔ་རྣམས་ལ། །ཀུན་ཏུ་རོལ་ཅིང་སྤྱོད་
པ་དང་། །འགྲོ་བའི་དོན་ཀུན་བྱང་ཆུབ་སེམས། །གསང་བ་བླ་མེད་ཉེར་བསྒྲུབ་པ། །
རིན་ཆེན་སྣ་ཚོགས་བག་གི་མཚོན། །སེམས་ཀྱི་མཐར་ཐུག་བརྗོད་པ་སྟེ། །དེ་ཉིད་
རང་ བཞིན་ ལས་ ནི་ གསུངས། །གང་ ཞིག་ སེམས་ ཀྱིས་ རབ་ འབྲེལ་ བ། །ཏིང་
འཛིན་ཡན་ལག་རྣམ་པར་གནས། །དེ་ཉིད་དྲ་བ་ཞེས་བྱར་གསུངས། །དྲ་བ་དྲ་བ་
249-64



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཕྱེད་པ་ནི། །དྲིལ་བུ་དོ་ཤལ་བཏགས་པ་སྟེ། །རང་གི་ཤེས་ རབ་བཏགས་པར་
བྱེད། །བྱམས་ཆེན་གཞན་དོན་མཆོག་མཐོང་བ། །ཆོས་ཀྱི་འཁོར་ལོ་བསྐོར་བར་
བྱེད། །ཤེས་རབ་སྙིང་རྗེའི་འབྲེལ་བ་ནི། །རི་དྭགས་རྣམ་པ་གཉིས་སུ་བརྗོད། །
སྒྲ་རྣམས་སྒྲ་ སྙན་ལྟ་བུར་ནི། །ཆོས་རྣམས་ཐམས་ཅད་སོ་སོར་རྟོགས། །ཆོས་
རྣམས་མ་སྐྱེས་མཐོང་བའི་ཕྱིར། །དེ་ཉིད་རྒྱལ་མཚན་ཕྲེང་བར་གསུངས། །ཐུགས་
རྗེའི་རླུང་གིས་འགྲོ་སྐྱོབ་པས། །རྔ་ཡབ་དྲི་མ་མེད་པར་ཡིན། །བླ་རེ་ལ་སོགས་
གང་ བྲེས་ པ། །དངོས་པོའི་ཆོས་རྣམས་ དང་ པོར་ སེམས། །ཞེས་ པ་ དང་། གོས་
ཕྲེང་དེ་དག་ཐམས་ཅད་ནི། །རྣམ་པ་སྣ་ཚོགས་སྣང་བ་ཉིད། །ཅེས་པ་དང་
།
གྲྭ་ཡི་མཚམས་ནི་ཐམས་ཅད་དུ། །རྡོ་རྗེ་རིན་ཆེན་རྟོག་བྱའི་ཕྱིར། །རྡོ་རྗེ་
རིན་པོ་ཆེ་ཡིས་སྤྲས། །ཟླ་བ་ཉི་མ་གང་གསུངས་པ། །ཐབས་དང་ཤེས་རབ་དོན་
མཐོང་ཕྱིར། །གཉིས་སུ་མེད་པའི་བདག་ཉིད་སེམས། །ཡེ་ཤེས་འདིས་ནི་རྣམ་
པར་བརྒྱན། །སྐུ་གསུང་ཐུགས་ཀྱི་རྡོ་རྗེ་སྐྱེས། །དེ་ནི་དཀྱིལ་འཁོར་དུ་ནི་གསུངས། །
ཞེས་པའི་དོན་གྱིས་བྱང་ཆུབ་སེམས་ཀྱི་དཀྱིལ་འཁོར་ངེས་པར་གཏན་ལ་ཕབ་
པས་ཏེ། དེ་བཞིན་གཤེགས་པའི་སྤྱོད་ཡུལ་ཡེ་ཤེས་ཀྱི་སྣང་བ་ལ་རང་བཞིན་རྣམ་
དག་བླ་ན་མེད་པའི་དཀྱིལ་འཁོར་བཤད་པའོ། །
དེ་ལ་རྣལ་འབྱོར་པའི་ལུས་ཀྱི་དཀྱིལ་འཁོར་ལ་རྟེན་དང་བརྟེན་པར་
བཅས་པ་རྡོ་རྗེ་ཕྲེང་བ་ལས་གསུངས་པའི་དོན་ནི། ལུས་ནི་གཞལ་ཡས་ཁང་དུ་
བྱུང་། །སངས་རྒྱས་ཀུན་གྱི་ཡང་དག་བརྟེན། །ཟུར་བཞི་གྲུ་བཞི་མདུན་རྒྱབ་དང་
།
གཡས་དང་གཡོན་གྱི་དབྱེ་བས་སོ། །སྟེང་འོག་སྒོ་ཡི་དབྱེ་བ་ཡིན། །སྒོ་བཞི་ཞེས་
ནི་བཤད་པ་ཡིན། །སྣ་རྩེ་དག་གི་དབྱིབས་ཀྱིས་ནི། །རྟ་བབས་བཞིར་ནི་བརྗོད་
249 65



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པར་བྱ། །དྲ་བ་སྒྱུ་མར་ཡང་དག་བཤད། །རྒྱུས་པར་གྱུར་པས་དྲ་བ་ཕྱེད། །མཚན་
མ་ཟླ་བ་ཕྱེད་པ་དང༌། །བུམ་པ་ལྟོ་བར་ཡང་དག་བཤད། །རྗེ་ངར་བརླ་དཔུང་
ལག་ངར་ནི། ཀ་བ་བརྒྱད་དུ་ཡང་དག་བཤད། །མིག་གི་རྣམ་ཤེས་མེ་ལོང་སོགས། །
སྒྲ་ཡི་རྣམ་ཤེས་རོལ་མོ་དང་
། །སྣ་ཡི་རྣམ་ཤེས་མེ་ཏོག་འཕྲེང་
། །ལྕེ་ཡི་རྣམ་ཤེས་
བུམ་པ་བརྒྱད། །ལུས་ཀྱི་རྣམ་ཤེས་རས་ཟུང་བརྒྱད། །རིན་ཆེན་ཕ་གུ་སོ་ཕྲེང་སྟེ། །
ཉོན་མོངས་རྣམས་ནི་དར་འཕན་བརྗོད། །ཡིད་ཀྱི་རྣམ་ཤེས་རི་དྭགས་སོ། །མིག་
གི་འཁོར་ལོའི་མཚན་མ་དང་། །རྣ་བ་ཀུན་ནས་རྡོ་རྗེ་དང༌། །སྣ་ནི་བ་དན་དུ་ཡང་
བཤད། །ལྕེ་ནི་དྲིལ་བུར་གྲགས་པ་སྟེ། །རྔ་ཡབ་སྲ་མོ་རྣམས་དང་ལྡན། །ལུས་ཀྱི་
དཀྱིལ་འཁོར་བྱིན་བརླབས་པ། །སེམས་ནི་དབུས་ཀྱི་པད་མར་གསུངས། །རྣམ་
རྟོག་རླུང་གི་མཐའ་སྐོར་ཏེ། །རླུང་ལྔ་ཡེ་ཤེས་ལྔ་དག་པ། །རེ་ག་ལྔ་པར་ཡང་དག་
བརྗོད། །ཕུང་པོ་ལྔ་ཡི་རྣམ་དག་པ། །རྣམ་དག་ཁ་དོག་ལྔ་ནི་ཕྱེ། །དེ་དག་གཞལ་
ཡས་ཁང་དུ་གནས། །མངོན་པར་བྱང་ཆུབ་རྣམ་པ་ལྔ། །རིགས་ཀྱི་དབྱེ་བ་རང་ངོ་
བོ། །དེ་ཉིད་ ཕྱི་རོལ་གནས་པར་བརྗོད། །དཀྱིལ་འཁོར་རྣམ་དག་རིམ་པའོ། །
ཞེས་པ་དེ་དག་གིས་ནི་རྟེན་གཞལ་ཡས་ཁང་བསྟན་པ་ལ།
དེ་དག་ལ་བརྟེན་པ་ལྷ་ཡི་དཀྱིལ་འཁོར་བསྟན་པ་ནི། རྒྱལ་བ་གཟུགས་
ཀྱི་ཕུང་པོ་ལ། །རྡོ་རྗེ་འཛིན་ནི་རྣམ་ཤེས་དང་
། །རིན་ཆེན་འཛིན་པ་ཚོར་བར་
གསུངས། །འཁོར་བ་ལས་རྒལ་འདུ་ཤེས་གྲགས། །ཤེས་རབ་འཛིན་ནི་འདུ་བྱེད་
དོ། །དེ་ལྟར་ཕུང་པོ་རབ་ཏུ་གྲགས། །ས་ནི་གཏི་མུག་དགའ་མར་བཤད། །དེ་
བཞིན་ཆུ་ནི་ཞེ་སྡང་དགའ། །མེ་ནི་ཆགས་ལ་དགའ་བས་ན། །དེ་བཞིན་རླུང་ནི་རྡོ་
རྗེ་དགའ། །ནམ་མཁའ་རྡོ་རྗེ་དབྱིངས་ཕྱུག་མ། །སྣང་བ་གཟུགས་ཀྱི་རྡོ་རྗེ་དང་
། །
249 -66



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྒྲ་ནི་སྒྲ་ཡི་རྡོ་རྗེ་དང་
། །དྲི་ནི་དྲི་ཡི་རྡོ་རྗེ་དང་། །རོ་ནི་རོ་ཡི་རྡོ་རྗེ་དང༌། །རེག་བྱ་
རེག་བྱའི་རྡོ་རྗེ་འགྱུར། །མིག་གི་དབང་པོ་གཉིས་ལ་ནི། །དེ་བཞིན་གཤེགས་པའི་
སྙིང་པོ་དང་། །དེའི་རྣ་བའི་དབང་པོ་ལ། །བདེ་གཤེགས་ཕྱག་ན་རྡོ་རྗེའི། །དེའི་སྣ་
ཡི་བུ་ག་ལ། །དེ་བཞིན་གཤེགས་པ་ནམ་མཁའི་མཛོད། །དེའི་ལྕེ་ཡི་དབང་པོ་ལ། །
བྱམས་ཆེན་འཇིག་རྟེན་དབང་ཕྱུག་བཞུགས། དེའི་རྣམ་པར་ཤེས་པ་ལ། །བྱང་
ཆུབ་སེམས་པ་འཇམ་དབྱངས་བཞུགས། ཁམས་བཞིའི་རང་བཞིན་གྱིས་སུ་ནི། །
ལུས་ཞེས་ བྱ་བར་བརྟགས་པ་ལས། །སྒྲིབ་ པ་ ཐམས་ཅད་རྣམ་ པར་ སེལ། །དེ་
བཞིན་གཤེགས་པ་དྲི་མེད་བཞུགས། དེའི་དངོས་པོའི་ཚོགས་དག་ལ། །དེ་བཞིན་
གཤེགས་པ་ཀུན་ཏུ་བཟང་
། །ལུས་ཀྱི་རྩ་རྒྱུས་ཐམས་ཅད་ལ། །བྱང་ཆུབ་སེམས་
དཔའ་བྱམས་པ་བཞུགས། །ལག་པ་གཡས་པའི་མགུལ་པར་ནི། ཁྲོ་བོའི་རྒྱལ་པོ་
གཤིན་རྗེ་གཤེད། །ལག་པ་གཡོན་པའི་མགུལ་པར་ནི། ཁྲོ་བོ་གཞན་གྱིས་མི་ཐུབ་
པ། ཁ་ཡི་པད་མར་བཞུགས་པ་ནི། ཁྲོ་བོའི་རྒྱལ་པོ་རྟ་མགྲིན་སྟེ། །གསང་བའི་
པད་མར་བཞུགས་པ་ནི། ཁྲོ་བོའི་རྒྱལ་པོ་བདུད་རྩི་འཁྱིལ། །དཔུང་པ་གཡས་
པར་བཞུགས་པ་ནི། །བདེ་བར་གཤེགས་པ་མི་གཡོ་བ། །དཔུང་པ་གཡོན་པར་
བཞུགས་པ་ནི། ཁྲོ་བོ་འདོད་པའི་རྒྱལ་པོ་ཆེ། །སྤུས་མོ་གཡས་པར་བཞུགས་པ་
ནི། ཁྲོ་བོའི་རྒྱལ་པོ་དབྱུག་སྔོན་ཅན། །སྤུས་མོ་གཡོན་པར་བཞུགས་པ་ནི། ཁྲོ་
བོའི་རྒྱལ་པོ་སྟོབས་པོ་ཆེ། །རང་གི་མགོ་སྟེང་བཞུགས་པ་ནི། ཁྲོ་བོའི་རྒྱལ་པོ་
འཁོར་ལོ་སྒྱུར། །རྐང་པའི་མཐིལ་དུ་གནས་པ་ནི། ཁྲོ་བོ་ཆེན་པོ་གནོད་མཛེས་ཆེ། །
ལུས་འདི་ཉིད་ལ་ཀུན་ལ་འདིར། །དེ་བཞིན་གཤེགས་པ་ཐམས་ཅད་བཞུགས། །
སྐུ་ཡི་དེ་ལ་ཞེས་བརྗོད་དོ། །ཞེས་གསུངས་པས་ན་བརྟེན་པ་ལྷའི་འཁོར་ལོ་རྒྱས་
249 -67



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པར་བསྟན་པའོ། །
དེ་དག་གི་དོན་ལ་རྒྱས་པར་བསྟན་པའི་ཕྱིར་གསལ་བ་དེའི་ངོ་བོ་ཉིད་
ཅེས་པ་ལ་སོགས་པ་ཚིག་རྐང་པ་དྲུག་གིས་བསྟན་ཏེ། དེ་ཡང་རྣམ་པར་བཤད་པ་
གསུམ་དུ་འགྱུར་ཏེ། །བསྐྱེད་རིམ་དང་སྦྱར་བ་དང་
། རྫོགས་རིམ་དང་
། །གསང་
ཆེན་བླ་ན་མེད་པའི་དོན་འབྲས་བུ་དང་སྦྱར་ཏེ་བཤད་པའོ། །དང་པོའི་བསྐྱེད་པའི་
རིམ་པ་ལ་གཉིས་ལས། །རྟེན་ལྷ་ཡི་གཞལ་ཡས་ཁང་དང་སྦྱར་བ་དང་
། བརྟེན་པ་
ལྷ་ ཡི་ འཁོར་ ལོ་ དང༌ སྦྱར་ བ་ གཉིས་ སོ། །གཞལ་ཡས་ཁང་ ལ་ གཉིས། །རང་
བཞིན་གྱི་དཀྱིལ་འཁོར་དང་
། ལུས་ཀྱི་དཀྱིལ་འཁོར་གཉིས་སོ། །གསང་བ་དེའི་
ངོ་བོ་ཉིད་ཅེས་པ་སངས་རྒྱས་ཐམས་ཅད་ཀྱི་དག་པ་ཡེ་ཤེས་ཀྱི་སྣང་བ་ལས་གྲུབ་
པའི་དཀྱིལ་འཁོར་རིན་པོ་ཆེའི་དུ་མ་ལས་གྲུབ་པ་དེ་ཕྱི་ནང་མེད་པར་གསལ་བ་
དང༌། དེ་ཉིད་གྲུ་བཞི་སྒོ་བཞི་རྟ་བབས་དང་ལྟེ་བའི་སྙིང་པོ་དང་བཅས་པའི་ངོ་བོ་
ཉིད་ཡིན་ནོ། །
ལུས་ཀྱི་དཀྱིལ་འཁོར་ནི་ལུས་ཀྱི་མདུན་རྒྱབ་ལ་སོགས་རིམ་པ་ནས་ཕྱེ་
བས་གསལ་བ་ལྷའི་ཕོ་བྲང་ཡིན་ལ། བརྟེན་པ་ནི་ཕུང་པོ་ལྔ་དེ་བཞིན་གཤེགས་པ་
རིགས་ལྔའི་ངོ་བོ་གནས་པའོ། །སྣ་ཚོགས་གཟུགས་ཀྱིས་ཀུན་ཏུ་རྒྱས་ཞེས་པ་ནི་
ལྷ་ཡི་དཀྱིལ་འཁོར་དེ་ཉིད་དེ་བཞིན་གཤེགས་པ་ཐམས་ཅད་ཀྱིས་བཞུགས་ཤིང་
བསྔགས་པས་བསྟོད་པ་སྟེ། ནོར་བུ་རིན་པོ་ཆེན་པོས་སྨྲས་པ། ཁ་དོག་སྣ་ཚོགས་
པའི་དྲིལ་བུ་བཏགས་ཤིང་དར་དང་འཕན་དང་མེ་ཏོག་གི་ཕྲེང་བ་དང་
། རྔ་ཡབ་
དང་དྲ་བ་དང་དྲ་བ་ཕྱེད་པ་དང་
། བ་དན་རླུང་གིས་སྐྱོད་པ་རྣམས་ཀྱིས་མཛེས་པར་
གྱུར་པའོ། །
249 -68



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལུས་ཀྱི་གནས་རྣམས་སུ་ནི། མདུན་ཤར། རྒྱབ་ནུབ། གཡས་ལྷོ། གཡོན་
བྱང་ཕྱོགས་སོ། ཁ་ཤར་སྒོར། ཚངས་བུག་ནུབ་སྒོར། ལྟེ་བ་ལྷོ། འོག་སྒོ་བྱང་སོ།
སྣ་རྩེ་ལ་སྟེང་འོག་གཡས་གཡོན་གྱིས་ལྟས་པས་རྟ་བ་བབས་བཞི་ཡིན་ནོ། །རྒྱུ་མ་
དང་རྒྱུས་པོ་དྲ་བ་དྲ་ཕྱེད། །མཚན་མ་ཟླ་ཕྱེད་རྡོ་རྗེ། །རྐང་བརྒྱད་ཀ་བ་བརྒྱད། །
ཨ་བ་དྷུ་ཏི་སྲོག་ཤིང་
། ལྟོ་བ་ནུབ་པ། དབང་པོ་ལྔའི་ཡུལ་དུ་གྱུར་ཅིང་སྣང་བ་
འདོད་ཡོན་ལྷ་མོ། སོ་རིན་ཆེན་ཕ་གུ་ལུས་ཀྱི་རྣམ་ཤེས་རས་ཟུང་བརྒྱད། ཉོན་
མོངས་པ་ཀུན་དུ་གཡོ་བས་དར་འཕན་ཡིད་ཀྱིས་རྣམ་ཤེས་ཀུན་དུ་གཡོ་བས་
རིགས་གཉིས། །མིག་ཆོས་ཀྱི་འཁོར་ལོ། རྣ་བ་རིན་པོ་ཆེའི་རྒྱལ་མཚན། སྨིན་མ་
ཀུན་ནས་འགེབས་པའི་གདུགས། རྡོ་ རྗེས་མཚན་པ། ལྕེ་བརྗོད་པ་དབྱངས་སུ་
བརྗོད་པའི་དྲིལ་བུ། རྔ་ཡབ་ཀྱི་རླུང་གཡོ་བས་སོར་མོ་རྣམས། རླུང་ཁ་དོག་ལྔ་
ལྡན་ཙ་ར་ཀ །ལྤགས་པ་རྡོ་རྗེའི་རྭ་བ། བ་སྤུ་འོད་ཀྱི་ཕྲེང་བས་ཡོངས་སུ་བསྐོར་
བའོ། །དེ་དག་ལ་བརྟེན་པ་ཡུམ་ལྔ་སངས་རྒྱས་སྤྱན་མ་ལ་སོགས་པའོ། །
སངས་རྒྱས་སྤྲིན་གྱིས་ཀུན་དུ་རྒྱས་ཞེས་པ་ཡེ་ཤེས་དག་པའི་གཞལ་ཡས་
ཁང་དེ་ཉིད་ཀྱིས་ནམ་མཁའི་མཐའ་བཏུགས་པའི་རབ་འབྱམས་ཆོས་ཀྱི་དབྱིངས་
ཀྱིས་ཀུན་དུ་ཁྱབ་པའི་ཕོ་བྲང་དེར་སངས་རྒྱས་ཐམས་ཅད་བཞུགས་པའོ། །རྡོ་
རྗེའི་ལུས་འདིས་ཀྱང་ཞིང་ཁམས་དུ་མ་ལ་ཁྱབ་པ་དང་། དེ་དུས་གསུམ་གྱིས་
སངས་རྒྱས་ཐམས་ཅད་ཀྱི་བཞུགས་གནས་མཚན་པའོ། །བྱང་ཆུབ་སེམས་དཔའ་
བརྒྱད་ཀྱིས་ངོ་བོས་ཀུན་དུ་ཁྱབ་ པར་གྱུར་པའོ། །འོད་ཟེར་འཕྲོ་བ་མང་པོས་
འཁྲུགས་ཞེས་པ་ཡན་ཡོན་ཏན་ཐམས་ཅད་རྫོགས་པའི་དཀྱིལ་འཁོར་དེའི་འོད་ཁ་
དོག་ལྔ་ལ་སོགས་པས་ནམ་མཁའི་ཁམས་ཀུན་ཏུ་འཁྲུགས་པར་གྱུར་པ་སེམས་
249-69



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཅན་གང་དང་གང་ལ་ཕོག་པར་གྱུར་པ་ཐམས་ཅད་དེ་བཞིན་གཤེགས་པའི་ས་
ཐོབ་པར་གྱུར་པའོ། །རང་ལུས་ཀྱི་ཏིང་ངེ་འཛིན་སེམས་དཔའ་ལས་འོད་འཕྲོས་
བ་སྤུའི་བུ་ག་ནས་ཕྱིར་འཕྲོས་བས་ལོ་ཀའི་ཁམས་དཔག་ཏུ་མེད་པ་སྣང་བ་
ཆེན་པོས་ཁྱབ་པར་བྱས། འགྲོ་བ་དྲུག་ལ་སོགས་པ་གང་ལ་ཕོག་པར་གྱུར་པ་
ཐམས་ཅད་བྱང་ཆུབ་རྡོ་རྗེ་ལས་གནས་པར་བྱེད་པ་དང་
། ཁྲོ་བོའི་རྒྱལ་པོ་བཅུ་
ཕྱོགས་བཅུར་བཞུགས་ཤིང་སླར་སྤྲུལ་པའི་ཁྲོ་བོ་དཔག་ཏུ་མེད་པ་སྤྲོས་ པས་
བགེགས་རྣམས་ཀྱི་ཚོགས་ཐམས་ཅད་ཡེ་ཤེས་ཀྱི་མེས་འོད་སྦྱང་བ་བསྟན་པའོ། །
གསལ་བ་ལ་སོགས་དཀྱིལ་འཁོར་ལྡན་ཞེས་པ་མཐའ་དག་དང་དབུས་སུ་
མེད་པ་གཞི་ཚད་མེད་པའི་ཡེ་ཤེས་ཀྱི་འཁོར་ལོ་གསལ་བ་ལ། ཡེ་ཤེས་རིན་པོ་ཆེ་
འབར་བའི་གཞལ་ཡས་ཁང་། རྒྱ་ཡོངས་སུ་མ་ཆད་པ། ཡོན་ཏན་དཔག་དུ་མེད་
པ། རྒྱས་པའི་ཕྱིར་ཟུར་བཞིར་གྱུར་པ། ལྷག་པའི་ཡེ་ཤེས་རིན་པོ་ཆེའི་སྒོ་བཞི་བློ་
འབུར་ གྱིས་ མཛེས་ པ། རྩེ་ མོ་ལྟར་ མི་ མངོན་པ། ཕྱོགས་ བཅུ་ དུས་ གསུམ་ གྱི་
སངས་རྒྱས་ཐམས་ཅད་བཞུགས་པའི་དཀྱིལ་འཁོར་མ་ལུས་ཤིང་ལུས་པ་མེད་
རྣམ་པ་ཐམས་ཅད་སོ་སོ་མ་ཡིན་ངོ་བོ་ཉིད་གཅིག་པའི་ཡེ་ཤེས་ཀུན་དུ་
འཁྱིལ་པའི་བུམ་པ། ཡེ་ཤེས་བསམ་གྱིས་མི་ཁྱབ་པའི་རིན་པོ་ཆེ་བརྒྱན་པའི་ཕོ་
བྲང་གི་རྒྱལ་པོ་བླ་ན་མེད་པའོ། །
རང་ལུས་འབྱུང་བ་ལྔ་དང་དྭངས་མའི་ཆ་ལས་སྒྲུབ་པ་གསང་བའི་འཁོར་
ལོ་བཅུའི་བདག་ཉིད་ལས། བ་ར་ཏ་ཀ་རིན་པོ་ཆེའི་ཕོ་བྲང་དང་
། རིག་པའི་ཕོ་
བྲང་དང་། རྟ་འགྲིན་གྱི་ཕོ་བྲང་དང་
། གསང་བ་བདེ་སྐྱོང་ལ་སོགས་པ་ལས་ནང་
རྟེན་ ཅིང་ འབྲེལ་ པར་ འབྱུང་ བའི་ དཀྱིལ་ འཁོར་ དུ་ བསྟན་ པའོ། །དེ་ ཉིད་ ལ་
249 -70



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཟུགས་རྡོ་རྗེ་ལ་སོགས་པ་ལྔའམ་བཞི་ལས་གོང་གི་ལུས་ཀྱི་ལྷ་འདོད་པའི་ཡོན་
ཏན་ལྔ་ལ་རོལ་པ་ཆེན་པོ་ཡེ་ཤེས་ཀྱི་ཀློང་དུ་ཀུན་ཏུ་སྤྱོད་པ་བསྟན་པའོ། །དེ་
བཞིན་གཤེགས་པ་ཀུན་གྱི་གནས་ཞེས་པ་ཁྱད་པར་དུ་འཕགས་པ་རིན་པོ་སྣ་
ཚོགས་ཀྱིས་ཕྲེང་བ་ཕྱོགས་བཅུར་འཁྲིགས་པར་རང་བྱུང་བ། མ་སྒྲིབ་པར་གསལ་
བའི་རྒྱན་བསམ་གྱིས་མི་ཁྱབ་པས་རྣམ་པར་ཀླུབས་པ། རྣམ་པར་ཐར་པའི་ལམ་
ལ་འཇུག་པའི་སྒོ་བཞི་རྟ་བབས་ཀྱིས་ཀླུབས་པ་ནི། དུས་གསུམ་གྱི་སངས་རྒྱས་
ཐམས་ཅད་ཀྱིས་བཞུགས་པའི་བླ་ན་མེད་པའི་གནས་སོ། །
དེ་ལྟར་རྣལ་འབྱོར་པའི་རྡོ་རྗེའི་ལུས་འདི་ལ་ཡང་ཕུང་པོ་དང་ཁམས་དང་
སྐྱེ་མཆེད་ལ་སོགས་པ་ཐམས་ཅད་ལ་གསང་བ་བླ་ན་མེད་པའི་སངས་རྒྱས་ཐམས་
ཅད་ཀྱི་བཞུགས་གནས་ཡིན་ནོ། །དེ་ཡང་འདིར་སྦྱང་གཞི་རྡོ་རྗེའི་ལུས་འདི་ལ་
ཕུང་པོ་ཁམས་དང་སྐྱེད་མཆེད་རྣམ་པར་དག་པ་ལྷ་ཡི་འཁོར་ལོ་བདེ་བ་ཆེན་པོའི་
ཡེ་ཤེས་ལས་གྲུབ་པའི་ལྷ་སུམ་ཅུ་རྩ་གཉིས་སུ་སྣང་བ་ཉིད་དོ། །དེས་ནི་ལམ་
བསྐྱེད་པའི་རིམ་པ་དང་འབྲེལ་པའི་སྒོ་ནས་བཤད་པའོ། །ལམ་རྫོགས་པའི་རིམ་
པ་དང་འབྲེལ་པའི་སྒོ་ནས་བཤད་པའོ། །
ལམ་ རྫོགས་ པའི་ རིམ་པ་དང་སྦྱར་ནས། རིམ་པ་ལྔར་བསྟན་པ་དང་
།
ཡན་ལག་དྲུག་གོ །དང་པོ་ནི་གསལ་བ་ནི་ལས་དང་པོ་པའི་རྣལ་འབྱོར་གྱི་བསྐྱེད་
པའི་རིམ་པའོ། །དེའི་ངོ་བོ་ཉིད་ནི་ལུས་རྣམ་པར་དབེན་པའོ། །སངས་རྒྱས་སྤྲིན་
ནི་ངག་རྣམ་པར་དབེན་པའོ། །དེ་དག་གིས་ཀུན་དུ་ཁྱབ་པ་ནི་སེམས་རྣམ་པར་
དབེན་པའོ། །སྣ་ཚོགས་གཟུགས་ནི་བདག་བྱིན་གྱིས་བརླབ་པའོ། །ཀུན་དུ་རྒྱས་
པས་ནི་རྒྱུ་ལུས་ཀྱི་ཆེ་བ་སྟེ། རླུང་སེམས་གཉིས་མེད་ཀྱི་ཡིད་ཀྱི་ལུས་སོ། །འོད་
249 -71



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཟེར་སྤྲོ་བ་ནི་མངོན་པར་བྱང་ཆུབ་པའི་རིམ་པས་ཏེ་ཕྱི་དང་ནང་དུ་མཚོན་པའི་འོད་
གསལ་ལོ། །མང་པོ་འཁྲུག་ནི་རིལ་པོར་འཛིན་པ་དང་རྗེས་སུ་གཞིག་པས་དེ་
གཅིག་ཏུ་བྱེད་པའི་བསམ་གཏན་དང་ལྡན་པའོ། །གསལ་བ་ལ་སོགས་དཀྱིལ་
འཁོར་ལྡན་ཞེས་པ་རྣམ་པ་གསལ་བ་སྤྲུལ་པའི་སྐུའི་དཀྱིལ་འཁོར་ངོ་བོའི་སྟོང་པ་
ཆོས་ཀྱི་སྐུའི་དཀྱིལ་འཁོར། ཉམས་བདེ་བ་ལོངས་སྤྱོད་རྫོགས་པའི་སྐུ་ཡི་དཀྱིལ་
འཁོར། སྐུ་གསུམ་དབྱེར་མི་ཕྱེད་པ་མཚན་ཉིད་མཚོན་དུ་མེད་པ་བདེ་བ་ཆེན་པོ་ངོ་
བོ་ཉིད་ཀྱི་སྐུ་ཡི་དཀྱིལ་འཁོར་ཏེ། ཟུང་འཇུག་དཀྱིལ་འཁོར་བཞི་ལྡན་དུ་གནས་
པའོ། །དེ་བཞིན་གཤེགས་པ་ཀུན་གྱི་གནས་ནི་ས་བཅུ་གསུམ་པའི་དུས་སུ་སློབ་
པའི་ཟུང་འཇུག་དང་། མི་སློབ་པའི་ཟུང་འཇུག་མངོན་དུ་གྱུར་པར་བསྟན་པའོ། །
སྦྱོར་བ་ཡན་ལག་དྲུག་དང་སྦྱར་ན་རིམ་པ་བཞིན་དུ་སོ་སོར་བསྡུད་པའི་
རྣལ་འབྱོར་དང་
། བསམ་གཏན་དང་། སྲོག་རྩོལ་དང་། འཛིན་པ་དང་། རྗེས་དྲན་
དང༌། ཏིང་ངེ་འཛིན་གྱི་རྣལ་འབྱོར་ཏེ་རྒྱུད་ཕྱི་མའི་དགོངས་པའོ། །གསང་ཆེན་བླ་
ན་མེད་པའི་དོན་དང་སྦྱར་ན། སེམས་ཉིད་གསལ་བར་རང་བྱུང་རྒྱུད་ཆད་མེད་པ་
འདི་ལ་སྒྲིབ་པ་ཐམས་ཅད་དང་བཟོད་མ་ནས་བྲལ་བ་ཉིད་དོ། །དེའི་ངོ་བོ་ཉིད་ནི་
གསང་བ་བྱང་ཆུབ་ཀྱི་སེམས་སྟོང་པ་སྙིང་རྗེ་ཉེ་བར་འདྲེས་པའོ། །སྣ་ཚོགས་ནི་
སེམས་ནི་རང་བཞིན་གྱིས་འོད་གསལ་བ་དེ་ཉིད་ཀྱིས་ངང་ལས་སྣང་བ་གསུམ་
ལས་བག་ཆགས་ཀྱི་གཟུགས་བརྙན་སྣ་ཚོགས་པར་ཤར་བ་དེ་དག་ཀྱང་ཐ་དད་པ་
མ་ཡིན་ཏེ་རྩ་བ་ཆད་པའི་ཡལ་ག་དང་འདྲ་བར་ཤེས་པས་ཀུན་དུ་རྒྱས་ཞེས་སྟོང་
པ་ཉིད་དུ་ཐིམ་པའོ། །སངས་རྒྱས་ནི་དངོས་པོའི་གནས་ལུགས་དབྱིངས་ཡེ་ཤེས་
དབྱེར་མེད་དུ་རྟོགས་པའི་དུས་སོ། །དེར་བྱང་ཆུབ་སེམས་ཀྱི་སྤྲིན་གྱིས་དམིགས་
249 72



མང་པོ་འཁྲུག་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་མེད་པའི་ངང་ལས། སེམས་ཅན་ལ་ཀུན་དུ་ཁྱབ་པར་མཛད་པའོ། །
ཡང་ཚད་མེད་པའི་འོད་ཟེར་བསམ་གྱིས་མི་ཁྱབ་པ་འཕྲོ་བའི་ཚུལ་གྱིས་
གང་ལ་གང་འདུལ་གྱི་ཚུལ་གྱིས་འགྲོ་བའི་དོན་མཛད་པ་དང་
། མང་པོ་
ཅེས་པ་རང་གྱི་བྱང་ཆུབ་ཀྱི་སེམས་ཇི་ལྟར་རྟོགས་པ་དེ་བཞིན་དུ་སེམས་ཅན་
ཐམས་ཅད་ ཀྱི་ སེམས་ ཀྱི་ རྒྱུད་ ཀྱང་ དེ་ ལྟར་རྟོགས་ལ། དེས་ཆོས་ཐམས་ཅད་
མཉམ་པ་ཉིད་བདག་དང་སེམས་ཅན་གཉིས་སུ་མེད་པ་ཆོས་ཉིད་སྐྱེ་མེད་ཀྱི་ངང་
དུ་དབྱེར་མི་ཕྱེད་པར་གྱུར་པའི་དོན་ཏོ། །གསལ་བ་ལ་སོགས་ནི་སྐུ་གསུམ་ཐ་མི་
དད་ཅིང་རོ་གཅིག་པར་གྱུར་པས་བདེ་བ་ཆེན་པོའི་སྐུ་མངོན་དུ་བྱས་པའོ། །ཟབ་
པ་དང་རྒྱ་ཆེ་བའི་སྒོ་ནས་རྟེན་ཅིང་འབྲེལ་པར་འབྱུང་པའི་དཀྱིལ་འཁོར་དུ་སྲིད་པ་
དང་ཞི་བ་ལ་མི་བ
་མི་གནས་པས་སྤངས་པ་དང་ཡེ་ཤེས་ཕུན་སུམ་ཚོགས་པ་ཐོབ་པས་
ལྡན་ཞེས་པའི་དོན་ཏོ། །བདེ་བར་གཤེགས་པའི་གསུང་རབ་ཐམས་ཅད་ཀྱི་དོན་
མདོར་བསྡུས་པས་རྩ་བར་སེམས་དེ་བཞིན་གཤེགས་པའི་གསང་བའི་ བརྡས་
མཚོན་པ་ཙམ་གྱིས་བྱིན་བརླབས་ལམ་དུ་བྱེད་པས། ཀུན་གྱི་གནས་ཞེས་ཆོས་
ཐམས་ཅད་ལ་རབ་ཏུ་མི་གནས་པའོ། །
འབྲས་བུ་མངོན་དུ་གྱུར་པ་ནི་གསལ་བ་སྤྲུལ་པའི་སྐུ་དང་
། སྟོང་པ་ཆོས་
ཀྱི་སྐུ་དང་
། བདེ་བ་ལོངས་སྤྱོད་རྫོགས་པའི་སྐུ་དང་
། མི་རྟོག་པ་ངོ་བོ་ཉིད་ཀྱི་སྐུ་
དང༌། བླ་ན་མེད་པ་ཡེ་ཤེས་ལྔ་དབྱེར་མེད་པ་དང་། དབྱིངས་དང་ཡེ་ཤེས་འདུ་
འབྲལ་མེད་པ་ཟུང་འཇུག་གཅིག་དུ་གྱུར་པ་ནི། དེ་དག་གིས་གསང་ཆེན་འབྲས་བུ་
དང་སྦྱར་བའི་ཚུལ་བསྟན་པའོ། །
ལྷ་ཡི་ཕོ་བྲང་དེ་ཉིད་དུ་བཞུགས་པར་བསྟན་པའི་ཕྱིར་དེ་ནས་ཞེས་པ་ནས་
249-73



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བཞུགས་པར་གྱུར་ཏོ་ཞེས་པའི་བར་གྱིས་བསྟན་པ་ནི། བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་སྐུ་དེས་ཁྱབ་ཅིང་རྟེན་བྱེད་པ་དང་
། གསུང་
བརྗོད་དུ་མེད་པ་དང༌། ཐུགས་རང་བྱུང་གི་ཡེ་ཤེས་ཆེན་པོ་དེ་མི་ཕྱེད་པས་རྡོ་རྗེའི་
བདག་པོ་རྡོ་རྗེ་འཆང་དེ་ཉིད་གོང་དུ་བསྟན་པ་དེ་ལྟ་བུའི་གསང་བའི་གནས་དེ་
བཞིན་གཤེགས་པ་ཐམས་ཅད་ཀྱི་དཀྱིལ་འཁོར་ཆེན་པོའི་དབུས་ཞེས་ཕྱོགས་བཅུ་
ན་བཞུགས་པའི་སངས་རྒྱས་ལས་ལྟོས་པ་དེ་ཉིད་སྙིང་པོ་ལེན་ཅིང་འཛིན་པའི་ཕོ་
བྲང་གིས་དབུས་སུ་བཅོམ་ལྡན་འདས་ཟུང་འཇུག་རྡོ་རྗེ་འཆང་ཆེན་པོའི་ངོ་བོ་
སངས་རྒྱས་ཐམས་ཅད་དང་བྱང་ཆུབ་སེམས་དཔའ་ལ་སོགས་སྤྲོ་བ་དང་བསྡུ་བའི་
སྐུ་ཅན་དུ་བཞུགས་པར་གྱུར་ཏོ་ཞེས་གསུངས་ལ། གསང་བའི་དཀྱིལ་འཁོར་དེར་
སྔོན་བྱུང་དུ་སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ལ་བསྟན་ཅིང་
དཀྱིལ་འཁོར་དུ་བཅུག་ལ། རྗེས་འཇུག་དུ་སེམས་ཅན་གྱི་ཁམས་རྣམས་བླ་མས་
འཇུག་པར་བྱེད་ལ་མདོར་བསྡུ་ན་བླ་མ་དང་རྡོ་རྗེ་འཛིན་པ་ཐ་མི་དད་པར་བལྟས་
ལ་སྨིན་གྲོལ་གྱི་ལམ་སྦྱང་པའོ། །
མི་བསྐྱོད་པས་བསྡུས་པའི་དཀྱིལ་འཁོར་དུ་ལམ་མངོན་པར་རྟོགས་
ལྟར་ན་ཐོག་མར་གནས་ཀྱིས་ངེས་པ་ནས་བརྩམས་ཏེ་ལྷག་མོས་ཀྱིས་བར་དུ་
དང་། ཡང་ལྷག་མོས་སྟོང་ཉིད་དུ་བཅུག །སྦྱོར་བ་དང་པོའི་ཏིང་ངེ་འཛིན་དང་།
དཀྱིལ་འཁོར་རྒྱལ་མཆོག་དང་
། ལས་རྒྱལ་མཆོག་ལ་ཕྲ་མོའི་རྣལ་འབྱོར་བཟླས་
པའི་རྣལ་འབྱོར་ལམ་དུ་བྱས་ཏེ། དེ་ནས་ཉེ་བར་དཀྱིལ་འཁོར་ཉེ་བར་བསྡུ་བ་
མཛད་པ་ནི་དེ་ནས་ཞེས་པ་ལ་སོགས་པ་གསུངས་ཏེ། ཐུགས་ལ་བཞུགས་སོ་ཞེས་
པའི་བར་གྱིས་བསྟན་ཏེ། དེ་བཞིན་གཤེགས་པ་མི་སྐྱོད་པ་ཞེས་པ་སྲིད་དང་ཞི་
249 -74



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བའི་རླུང་གིས་མི་གཡེང་ཞིང་ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོར་གྱུར་པ་དང་
།
རིན་ཆེན་དཔལ་ནི་འགྲོ་བ་སེམས་ཅན་ཐམས་ཅད་ཀྱི་སྡུག་བསྔལ་སེལ་བ་མཉམ་
པ་ཉིད་ཀྱི་ཡེ་ཤེས་ཀྱི་རང་བཞིན་ཅན་ཡིད་བཞིན་གྱི་ནོར་བུ་རིན་པོ་ཆེ་དབང་གི་
རྒྱལ་པོ་ལྟ་བུའོ། །ཚེ་དཔག་ཏུ་མེད་པ་ནི་སྐུ་གསུང་ཐུགས་ཀྱིས་འོད་ཟེར་བཀྱེ་
ནས་འགྲོ་བའི་བློའི་མུན་པ་བསལ་ཏེ་སོ་སོར་རྟོག་པའི་ཡེ་ཤེས་ཀྱི་རང་བཞིན་ཅན་
ནོ། །
གདོན་མི་ཟར་གྲུབ་པ་ནི་ཐེ་ཚོམ་མེད་པར་གདུལ་བྱ་སོ་སོ་ལ་མོས་པ་ཇི་
ལྟ་བ་བཞིན་དུ་གྲུབ་པར་བྱེད་པ་བྱ་བ་ནན་ཏན་གྱི་ཡེ་ཤེས་ཀྱི་ངོ་བོར་གྱུར་པ་དང་
།
རྣམ་པར་སྣང་མཛད་ནི་རྟོགས་པ་ཆེན་པོའི་ངང་ལས་ཕྱི་ནང་སྣོད་བཅུད་ཐམས་
ཅད་མ་འགགས་པར་གསལ་བའི་དེའི་ངང་ལས་གདུལ་བྱའི་ཁམས་ཕྲ་བ་དང་
།
རགོས་པའི་དངོས་པོ་ཐམས་ཅད་གཟིགས་པས་ན་ཆོས་ཐམས་ཅད་མེ་ལོང་ལྟ་
བུའི་ཡེ་ཤེས་སུ་བསྡུད་པའམ་དེའི་རང་བཞིན་ཅན་དེ་རྣམས་ཞེས་པ་བསྡུད་པ་སྟེ།
རྒྱུ་ཉོན་མོངས་པ་དུག་ལྔ་སྦྱོང་ཞིང་། ཕུང་པོ་ལྔ་དག་པའི་རིགས་ལྔ་ཡེ་ཤེས་ལྔ་ཡི་
ངོ་བོར་གྱུར་པའི་དེ་བཞིན་གཤེགས་པ་ཐམས་ཅད་བྱང་ཆུབ་སེམས་རྡོ་རྗེའི་ཐུགས་
ལ་ཞུགས་སོ་ཞེས་པ་དཔལ་རྡོ་རྗེ་འཆང་སེམས་དཔའ་གསུམ་དང་ལྡན་པའི་ཟླ་
བའི་ལྟེ་བའི་རྡོ་རྗེ་ཧཱུྃ་གིས་མཚན་པ་ལས་འོད་ཟེར་གྱི་ཚོགས་སྤྲོས་པས་དེ་བཞིན་
གཤེགས་པའི་དཀྱིལ་འཁོར་དཔག་ཏུ་མེད་པ་བྱུང་སྟེ། གདུལ་བྱ་སེམས་ཅན་གྱི་
རྒྱུད་དུག་ལྔ་ཤས་གང་ཆེ་བ་ཐམས་ཅད་སྦྱངས། ཐམས་ཅད་ རིགས་ཀྱི་འཁོར་
ལོར་བཀོད། བརྟེན་གཡོ་མ་ལུས་པ་སྦྱངས་ཏེ། འོད་དུ་ཞུ་ཞིང་ལྷུན་གྱིས་གྲུབ་པ་
དང་འདྲེས་ཚུར་འདུས་ཏེ། ཡུལ་དང་ཡུལ་ཅན་དག་པ། དབྱིངས་ཡེ་ཤེས་དབྱེར་
24975



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མེད་བདེ་བ་ཆེན་པོའི་ངང་དུ་གནས་པར་གྱུར་པའོ། །
ཡང་འཁོར་དེ་བཞིན་གཤེགས་པ་དང་བྱང་ཆུབ་སེམས་དཔའ་ཐམས་ཅད་
ལ་དབང་བསྐུར་བའི་ཆོ་འཕྲུལ་གྱིས་མཛད་པ་ནི། དེ་ནས་ནམ་མཁའ་དབྱིངས་
ཐམས་ཅད་ན་གནས་པ་ཡི་ཞེས་པ་དེ་བཞིན་གཤེགས་པ་ཐམས་ཅད་འོད་གསལ་
ཆོས་ཀྱི་དབྱིངས་ སུ་ གནས་པ་སྟེ་གསང་བའི་དཀྱིལ་འཁོར་དུ་ཞུགས་པ་དང་།
སེམས་ཅན་གྱི་ཚོགས་འཇིག་རྟེན་གྱི་ཁམས་བསམ་གྱིས་མི་ཁྱབ་པའི་ཡུལ་ཇི་སྙེད་
ན་ཡོད་པ་དེ་དག་ཐམས་ཅད་ཅེས་པ་སྲིད་པ་དང་ཞི་བར་བཅས་པའི་གདུལ་བྱ་དུ་
མ་སྟེ། འདིས་ནི་དངོས་པོའི་གནས་ལུགས་ཐུན་མོང་པའི་རྒྱུའི་རྒྱུད་ཀྱང་བསྟན་པ་
ཡིན་ནོ། །རྡོ་རྗེ་སེམས་དཔའི་ཞེས་པ་སྟོང་པ་དང་སྙིང་རྗེ་དབྱེར་མི་ཕྱེད་པའི་བྱང་
ཆུབ་ཀྱི་སེམས་བླ་ན་མེད་པ། བདེ་བར་གཤེགས་པ་གསང་བའི་དཀྱིལ་འཁོར་དུ་
དབང་བསྐུར་ཞིང་རྒྱུད་དག་པར་བྱིན་གྱིས་བརླབ་ཀྱིས་ཞེས་གསང་ཆེན་སྙིང་པོའི་
དོན་ ལ་ འཇུག་ པས་ ཏེ། ཏིང་ ངེ་ འཛིན་ ལ་ སྙོམས་ པར་ འཇུག་ཅིང་ བྱིན་ གྱིས་
བརླབས་པས་ཐེག་པ་ཆེན་པོར་ རབ་ཏུ་གནས་པའི་དེ་བཞིན་གཤེགས་པའི་ཡེ་
ཤེས་དང༌། སྣང་བའི་དངོས་པོ་སྣང་གྲིག་བརྟེན་གཡོ་ཐམས་ཅད་ལམ་བདེ་ཆེན་
ལྷན་ཅིག་སྐྱེས་པའི་ཡེ་ཤེས་ཀྱིས་བྱིན་གྱིས་བརླབས་པ་དང་
། སངས་རྒྱས་ཀྱི་སྐུ་
རབ་ཏུ་སྣང་བ་ཐམས་ཅད་ཟག་པ་མེད་པའི་ཡེ་ཤེས་ཀྱི་བྱིན་གྱིས་བརླབས་དག་
གིས་ངེས་པར་བྱས་པའོ། །
དེས་ནི་སྨིན་ལམ་བསྟན་ལ་དེ་ལས་རིམ་པ་གཉིས་ཀྱིས་ལམ་རྒྱུད་ལ་སྐྱེས་
པ་ནི། སྔོན་བྱུང་དུ་སངས་རྒྱས་དང་བྱང་ཆུབ་སེམས་དཔའ་རྣམས་དང་རྗེས་འཇུག་
དུ་རྟེན་ གྱི་ གང་ ཟག་ བསྒྲུབ་ པ་པོ་རྣམས་ ཀྱིས་ སྤྱོད་ ཡུལ་ ཡིན་ཏེ། དེ་ བཞིན་
249 76



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཤེགས་པ་ཐམས་ཅད་ཀྱིས་ཞེས་པ་ལུས་ཀྱི་སྒོ་ནས་བསྐྱེད་པའི་རིམ་པ་ལ་
བརྟེན་ནས་ཐུན་མོང་གི་དངོས་གྲུབ་བདེ་བ་འཐོབ་པ་དང་
། ཡིད་ཀྱི་སྒོ་ནས་བླ་ན་
མེད་པ་རྫོགས་པའི་རིམ་པས་བདེ་བ་དམ་པ་སྟེ། བསྙེན་པ་དང་ཉེ་བར་བསྙེན་པ་
དང་། བསྒྲུབ་པ་དང་བསྒྲུབ་པ་ཆེན་པོའི་ལམ་ལ་བརྟེན་ལུས་སེམས་ཀྱི་གནས་
ལུགས་གསང་བ་བླ་ན་མེད་པ་མཆོག་གི་དངོས་གྲུབ་ཐོབ་པར་གྱུར་ཏེ་ཞེས་འབྲུས་
བུ་ལམ་དུ་བྱེད་པའི་དོན་ཡིན་ནོ། །
ད་ནི་ཆོས་ཕུན་སུམ་ཚོགས་པ་ཆེད་དུ་བརྗོད་པའི་སྒོ་ནས་མདོར་བསྡུས་པ་
བསྟན་པའི་ཕྱིར་དེ་ནས་ཞེས་པ་ནས་གནས་མེད་པའོ་ཞེས་པའི་བར་གྱིས་བསྟན་
ཏེ། ཀུན་རྫོབ་པའི་ཆོ་འཕྲུལ་བསྟན་པ་ལ། དེ་བཞིན་གཤེགས་པ་རྡོ་རྗེ་མི་སྐྱོད་པ་
ལ་ སོགས་ པ་ རིགས་ ལྔའི་ ཚོགས་ ཕྱོགས་ བཅུ་ དུས་ གསུམ་ དུ་ བཞུགས་ ཤིང་
གཤེགས་པ་དེ་དག་བཅོམ་ལྡན་འདས་དཔལ་རྣམ་པར་སྣང་མཛད་ཆེན་པོ་སྟེ་ཡེ་
ཤེས་ཀྱི་སྐུ་ལས་ཞིང་ཁམས་བསམ་གྱིས་མི་ཁྱབ་པ་སྣང་བར་བྱེད་པ། ཆོས་ཀྱི་
དབྱིངས་མེ་ལོང་ལྟ་བུའི་ཡེ་ཤེས་ཀྱི་བདག་ཉིད་ཀྱི་ཐུགས་ཀ་ཟླ་བ་རྡོ་རྗེའི་དབུས་
ན་ཧཱུཾ་སྐུ་གསུམ་ཡེ་ཤེས་ལྔའི་ངོ་བོར་གནས་པའི་འོད་ཟེར་གྱིས་རྩེ་མོ་ལས་ཕྱིར་
འཕྲོས་ཏེ་རྡོ་རྗེ་འཆང་ཆེན་པོའི་ཐུགས་དཔལ་གྱི་བེའུའི་སྒོ་ནས་བྱུང་བ་སྟེ། རྒྱུ་
ཐབས་འབྲས་བུའི་རྒྱུད་ལས་བརྗོད་བྱེད་སྒྲ་རྒྱ་ཆེ་བའི་སྒོ་ནས་ཆེད་དུ་བརྗོད་པ་
འདི་དག་ལས་བརྗོད་བྱའི་དོན་ཟབ་པའི་སྒོ་ནས་སླར་ཆེད་དུ་བརྗོད་དོ་ཞེས་བརྗོད་
བྱ་དང་བརྗོད་བྱེད་དུ་འབྲེལ་པ་མདོར་བསྟན་པ། དེ་ཉིད་ཀྱིས་ངོ་བོ་གསང་ཆེན་
དོན་བསྡུས་སུ་བསྟན་པ་ནི། ཨེ་མ་ཧོ་ཞེས་པ་ངོ་མཚར་བ་སྟེ་རྒྱུའི་རྒྱུད་དུ་དེ་བཞིན་
གཤེགས་པའི་ སྙིང་ པོ་རང་བཞིན་ གྱིས་འོད་གསལ་བ་སེམས་ཅན་གྱི་རྒྱུད་ལ་
249 -77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
གནས་ པ་ དང་། ཐབས་ཀྱི་རྒྱུད་ལུས་སེམས་གཉིས་ཚོགས་པ་གཅིག་པ་ ལས་
བསྒྲུབ་པ་རྨི་ལམ་དབང་གི་ཡེ་ཤེས་ཀྱིས་འཁོར་བའི་རྟོག་པ་དུ་མ་བཅོམ་སྟེ། སྐད་
ཅིག་གཅིག་གིས་ཡེ་ཤེས་སྐྱེས་པ་དང་
། གྲོལ་བྱེད་ རིམ་པ་གཉིས་མྱོང་བ་དང་
བཅས་པ་ས་ལམ་རིམ་གྱིས་བགྲོད་པ་དང་
། འབྲས་བུའི་རྒྱུད་དུ་དབང་བཞི་རིམ་
གཉིས་སྤྱོད་པ་དང་བཅས་པ་བསྒོམས་པས་ལམ་ལྔ་བྱང་ཆུབ་ཀྱི་ཕྱོགས་ཀྱི་ཆོས་
དང་བཅས་པ་མཆོག་གི་ལམ་དུ་ཚེ་གཅིག་གིས་རྡོ་རྗེ་འཆང་གི་གོ་འཕང་མངོན་དུ་
བྱེད་པའོ། །
སངས་རྒྱས་ནི་ཕུན་སུམ་ཚོགས་པ་ལྔ་ཡི་རང་བཞིན་ཅན་གྱིས་ཕྱིན་ཅི་མ་
ལོག་པའི་ཡེ་ཤེས་ཏེ། ཡེ་ཤེས་ཕུན་སུམ་ཚོགས་པ་སྟེ་རང་དོན་དང་། མི་མཐུན་
པའི་ཕྱོགས་དག་པས་ཏེ་སྤངས་བྱ་དང་གཞན་དོན་ཐུགས་རྗེ་དང་
། གཉིས་ཀའི་
དོན་དུ་མི་ཟད་པ་དང་། མཐར་ཐུག་པའི་དོན་དུ་མཉམ་པ་མེད་པ་ཕུམ་སུམ་
ཚོགས་པའོ། དེ་ལྟར་མངོན་པར་རྫོགས་པར་སངས་རྒྱས་པའི་དུས་གསུམ་གྱི་དེ་
བཞིན་གཤེགས་པ་ཀུན་གྱིས་གསང་ཆེན་ཞེས་པ། དེ་ཡང་གསང་བ་ཞེས་པ་ནི་
ཉན་རང་ལའོ། །ཤིན་ཏུ་གསང་བ་ནི་རྒྱུད་མཚན་ཉིད་ཀྱི་ཐེག་པའོ། །ཤིན་ཏུ་ཆེས་
གསང་བ་ནི་བྱ་སྤྱོད་རྣལ་འབྱོར་གྱི་རྒྱུད་མན་ཆད་པའོ། །
གསང་བ་ཆེན་པོ་ནི་དེ་ཐམས་ཅད་ཀྱིས་ནང་ནས་མཆོག་ཏུ་གསང་བའི་དེ་
ཁོ་ན་ཉིད་བླ་ན་མེད་པའི་དོན་ཏེ། གསང་བ་རང་རིག་པའི་ཡེ་ཤེས་སུ་ཁོང་དུ་ཆུད་
པ་གཞན་ལ་མི་གསལ་བའི་ཕྱིར། ཉན་རང་དང་བྱང་ཆུབ་སེམས་དཔའ་རྣམས་ཀྱི་
སྤྱོད་ཡུལ་མ་ཡིན་ཞིང་སོ་སོའི་སྐྱེ་བོ་རྣམས་ཀྱིས་ལྟ་ཅི་སྨོས་ཞེས་པའི་ཐ་ཚིག་གོ །
དེ་ཡང་རྒྱུའི་དུས་ན་དངོས་པོའི་གནས་ལུགས་རྟེན་དང་བརྟེན་པ་ཕྲ་བའི་ཆ་རྩ་རླུང་
249-78



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱང་ཆུབ་ཀྱི་སེམས་དང་
། ལམ་སྨིན་གྲོལ་རིམ་པ་གཉིས་ཡན་ལག་དང་བཅས་པ་
དང་། འབྲས་བུ་སྐུ་གསུམ་དབྱེར་མེད་ཡོན་ཏན་ཐམས་ཅད་རྫོགས་པའི་དུས་དེ་
ཉིད་ལ་གསང་བ་ཆེན་པོ་མངོན་དུ་གྱུར་པར་བསྟན་པའོ། །དེ་བཞིན་གཤེགས་པ་
ནི་རྣམ་པ་གདུལ་བྱ་ལ་སྣང་བ་རྣམས་ལ་སྤྲུལ་པའི་སྐུ་གང་ལ་གང་འདུལ་གྱི་སྒོ་
ནས་སྟོན་པ་སྟེ། སྐྱེ་བ་དང་བཟོ་ཡི་དང་མཆོག་གི་སྤྲུལ་པས་མཛད་པ་དུ་མའི་སྒོ་
ནས་སེམས་ཅན་གྱི་དོན་མཛད་པའོ། །
གསང་བ་འཁོར་བ་སྐྱེད་ཅིང་མྱང་འདས་སྤྲུལ་པའི་ས་ལྟེ་བའི་འཁོར་ལོའི་
དབུས་སུ་ན་རང་རིག་པའི་སེམས་ཀྱི་རྒྱལ་པོ་སྲོག་ཨ་བའི་རྣམ་པ་དེ་ཆོས་ཐམས་
ཅད་ཀྱི་གཞིའམ་རྟེན་བྱེད་པ། སྣང་བར་སྤྲོ་བ་དང་སྟོང་པར་བསྡུད་པ་
་གཉིས་
དབྱེར་མེད་པ། རྩ་ཀུན་དྷརྨའི་ལམ་དུ་རྒྱུད་དེ་བདེ་བ་གྱེན་དུ་གཤེགས་ཏེ་སྙིང་ག་
དང་མགྲིན་པ
པ་ལས་ཀྱང་འདས་ཏེ་སྤྱི་བོ་བདེ་བ་ཆེན་པོར་མི་ཤིགས་པའི་ངོ་བོ་ཧཱུཾ་
ལས་ཐིམ་ཞིང་ལྷག་པ་ཡེ་ཤེས་ཀྱི་རོ་ཉམས་སུ་ལྟ་བར་གྱུར་ཏོ་པའོ། །བདེ་བ་
མཆོག་ཏུ་གྱུར་པས་ཆོས་ཐམས་ཅད་ཀྱི་གནས་ལུགས་སྤྲོས་བྲལ་བདེ་སྟོང་ལྷན་
ཅིག་སྐྱེས་པའི་ཡེ་ཤེས་འོད་གསལ་གྱི་ངོ་བོ་དབྱིངས་སུ་འཇུག་ཅིང་ཟུང་འཇུག་ཏུ་
ལྡང་ལ་སྟེ་རིག་པའི་ཡེ་ཤེས་དབྱེར་མེད་དུ་གནས་པ་ཉིད་དོ། །དེ་ཡང་དུས་གསུམ་
དུ་བཞུགས་ཤིང་གཤེགས་པའི་སངས་རྒྱས་ཐམས་ཅད་ཀྱི་གསང་ཆེན་གཉིས་སུ་
མེད་པའི་ཡེ་ཤེས་ཆེན་པོ་དེ་ཉིད། བྱང་ཆུབ་ཀྱི་སེམས་ནི་རྒྱུ་སེམས་ཅན་གྱི་རྒྱུད་ལ་
གནས་པའོ། །
རང་རིག་པ་ལྷན་ཅིག་སྐྱེས་པའི་ངོ་བོ། རྟེན་བདེ་བ་དང་སྟོང་པ་དབྱེར་
མེད་འདུ་འབྲལ་མེད་པར་གྱུར་པ་དང་
། ལམ་དུ་རྣལ་འབྱོར་ལས་ཀུན་རྫོབ། བྱང་
249-79



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཆུབ་ཀྱི་སེམས་སྨོན་འཇུག་གཉིས་ཀྱིས་ལམ་དམན་པ་ལས་བཟློག་ནས་གསང་
ཆེན་ཡང་དག་པའི་ལམ་དུ་ཞུགས་ཏེ་གཞན་དོན་འཕྲིན་ལས་ལ་སྤྱོད་པ་ལས།
འབྲས་བུའི་བྱང་ཆུབ་སེམས་ནི་སྣང་བ་ཀུན་རྫོབ་བརྟེན་གཡོ་ཐམས་ཅད་ཀྱི་རང་
བཞིན་ཀུན་ཏུ་བྱང་སེམས་བདེ་བ་ལ་བརྟེན་ནས་ཐམས་ཅད་སྟོང་པའི་རང་བཞིན་
གཉུག་མའི་གནས་ལུགས་མཚོན་པ་ལས་འདས་པ་ཉིད་ཐབས་དང་ཤེས་རབ་
དབྱེར་མེད་པའི་ངང་དུ་གྲུབ་སྟེ་གཅིག་པའི་ཚུལ། དེ་ཉིད་མཐར་ཐུག་དོན་དམ་
པའི་བྱང་ཆུབ་ཀྱིས་སེམས་བདེ་བར་གཤེགས་པའི་ཐུགས་ལ་གནས་པ་ཡང་ཡིན་
ལ། བརྗོད་པ་ལས་འདས་པའོ། །དེ་ལྟ་བུའི་བྱང་ཆུབ་ཀྱི་སེམས་དེ་ཉིད་རྒྱུ་རྐྱེན་
གྱིས་བསྐྱེད་པ་ཞིག་ཡིན་ཞེས་ན། མ་ཡིན་ཏེ་ལྷུན་གྲུབ་ཏུ་བསྟན་པའི་ཕྱིར། རང་
བྱུང་ཞེས་གསུངས་པས་དོན་དམ་ཀུན་རྫོབ་དབྱེར་མེད་པ་བདེ་བ་དང་སྟོང་པ་ཁྱབ་
བྱ་ཁྱབ་བྱེད་ཀྱི་ཚུལ་དུ་གནས་པ་དེ་ཉིད། དང་པོ་རྒྱུས་མ་སྐྱེད། ཐ་མ་རྐྱེན་གྱིས་མི་
འཇིག །བར་དུ་འདུས་མ་བྱས་པའི་བྱེད་པ་པོ་གང་ན་ཡང་མི་གནས་པ་དུས་
གསུམ་ཐོག་མཐའ་ཐམས་ཅད་དུ་འགྲོ་འོང་ཐམས་ཅད་ལས་འདས་པའི་ཆོས་ཀྱི་
མཉམ་པ་ཉིད་ཡིན་ནོ། །
དེ་ལྟ་བུའི་གསང་ཆེན་བླ་ན་མེད་པའི་དོན་བསྡུས་སུ་བསྟན་པ་འདི་ལ།
གྲུབ་མཐའ་བློ་ཡི་དྲི་མ་ཐམས་ཅད་དང་བྲལ་བ། རྟོགས་པའི་རིགས་པའི་སྤྱོད་
ཡུལ་ལས་འདས་པར་བསྟན་པའི་ཕྱིར་རབ་ཏུ་མི་རྟོག་གནས་མེད་པའི་ཞེས་པ་
སྨོས་ཏེ། དེ་ལ་ཉན་ཐོས་ཀྱི་ལྟ་བ་མདོ་སྡེ་པ་དང་བྱེ་བྲག་ཏུ་སྨྲ་བ་ལས་འདས་ཤིང་
རང་རྒྱལ་སྟེ་ཐེག་པ་ཆུང་ངུའི་གྲུབ་མཐའ་དབེན་པ། ཐེག་པ་ཆེན་པོ་སེམས་ཙམ་
པ་ལ་རྣམ་བཅས་དང་རྣམ་པ་མེད་པར་སྨྲ་བ་དང་བྲལ་བའི་དབུ་མ་ཉིད་དོ། །སྒྱུ་མ་
249 -80



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལྟ་བུར་འདོད་པ་ནི་ཕྱི་རོལ་གྱི་ཡུལ་ཀུན་རྫོབ་བདེན་པས་སྟོང་པས་རྣམ་པ་སྒྱུ་མ་
ལྟ་བུར་སྣང་བ་མི་འགག་པ་ལ་རང་རིག་པ་དོན་དམ་པ་སྐྱེ་མེད་དུ་བཞེད་དོ། །
རབ་ཏུ་མི་གནས་པ་ནི་ཆོས་ཐམས་ཅད་མཐའ་བཞི་ལས་དབེན་པ་སྤྲོས་
བྲལ་དུ་འདོད་དེ། རྒྱུན་ཆད་རབ་ཏུ་མི་གནས་པས་སྣང་བ་ཐམས་ཅད་ཀྱང་སེམས་
སྟོང་པའི་ཡེ་ཤེས་ཀྱིས་ངང་དུ་ཐིམ་ལ། རང་རིག་པ་དྲི་མ་དང་བྲལ་བ་དབྱིངས་
རིག་དབྱེར་མེད་དུ་འདོད། ཟུང་འཇུག་རབ་ཏུ་མི་གནས་པ་ནི་སྣང་བ་དང་སྟོང་པ་
ཐབས་དང་ཤེས་རབ་བདེན་གཉིས་དབྱེར་མེད་དུ་སྟོང་པ་དང་སྙིང་རྗེ་ཉེ་བར་
འདྲེས་ཏེ། སྲིད་ཞི་མཉམ་པ་ཉིད་ཆོས་ཐམས་ཅད་ལ་རབ་ཏུ་མི་གནས་པར་སྟོན་
པ་སྟེ། དེ་ལྟར་ཡང་རྣལ་འབྱོར་ཆེན་པོ་གཉིས་སུ་མེད་པ་མཉམ་པ་ཉིད་དང་རྣམ་
པར་རྒྱལ་བ་ལས། ཕྱི་རོལ་ཡུལ་དག་ཕྲ་བ་རྣམས། །འདུས་ནས་རགས་པ་འབྱུང་
བ་ལྟར། །ཡུལ་དུ་རྣམ་པར་ངེས་པ་ལ། །རིག་པ་འདྲ་བའི་རྣམ་པར་བཞག །ཡུལ་
འགག་པ་ཡི་ཐ་མ་དང་
། །ཤེས་པ་སྐྱེ་བའི་ཐོག་མ་རུ། །འཕྲད་པར་འདོད་པ་གྲུབ་
པའི་མཐའ། །མདོ་སྡེ་པ་ཡི་གཞེད་པར་སྨྲ། །ཕྱི་རོལ་ཡུལ་སྣང་རྫས་སུ་འདོད། །
གཡག་རྔ་ནེའུ་སིང་ལྟ་བུ་ལ། །བར་དུ་སྣ་མུན་བཤོད་པ་ཙམ། །སེམས་ལ་ཐ་དད་
པར་གནས་པ། །སྐད་ཅིག་མི་རྟག་པར་འདོད་པ། །ཡུལ་སེམས་ཐ་དད་བྱེ་བྲག་
སྨྲ། །ཆོས་རྣམས་ཐམས་ཅད་རང་སེམས་ལ། །རྣམ་པར་རིག་ཙམ་སྐད་ཅིག་མ། །
རང་གསལ་རྒྱུན་གནས་སྤྲོས་བྲལ་འདོད། །རང་རིག་སྐད་ཅིག་གསལ་བ་དང་
། །
མི་གསལ་སྣ་ཚོགས་རྟོགས་བྲལ་དུ། །རྣམ་མེད་རྣལ་འབྱོར་སྤྱོད་པ་སྨྲ། །དངོས་
རྣམས་སྟོང་པ་སྒྱུ་མ་བཞིན། །སྣང་ཡང་བདག་པོས་རང་སྟོང་པ། །སེམས་ཀྱི་རྟོག་
པ་རྣམ་བཟློག་སྟེ། །མཁའ་དབྱིངས་དྲི་མེད་རྟོག་རྒྱུན་ཆད། །འདི་ལྟར་སྲིད་པའི་
249 -81



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཞི་བ་ལས། །རྣམ་གྲོལ་སྟོངཉིད་སྙིང་རྗེ་དང་། །དབྱེར་མེད་བྱང་ཆུབ་སེམས་ཀྱི་
མཆོག །ཟུང་འཇུག་རབ་ཏུ་མི་གནས་པ། །དཔལ་ལྡན་འདུས་འདིར་གྲུབ་མཐའ་
ཀུན། །བློ་ཡི་རིམས་པས་འདིར་འདུས་ཏེ། །དེ་བས་འདི་ན་ཆོས་ཀུན་གྱི། །སྙིང་
པོ་འདུས་པའི་རྩ་བར་གསུངས། །ཞེས་བྱ་བའི་དོན་ཏེ། སེམས་ཀྱི་རང་བཞིན་སྣང་
བ་རང་དངས། ངོ་བོ་དྲི་མ་མེད་པ་འོད་གསལ་སྤྲོས་བྲལ། མཚན་ཉིད་མཚོན་དུ་
མེད་པ་སྟོང་པ་དང་སྙིང་རྗེ་དབྱེར་མེད་དུ་གྱུར་པའོ། །
གསང་བ་ཆེན་པོ་མི་ཟད་པའི་ངང་ལས་སྤྲུལ་པའི་འཁོར་ལོ་རྒྱས་པར་
བསྟན་པ་ནི། དེ་ནས་བཅོམ་ལྡན་འདས་ཞེས་པ་དང་དཔལ་རྡོ་རྗེ་འཆང་ཆེན་པོས་
ཏེ། དེ་བཞིན་གཤེགས་པ་ནི་ཆོས་ཀྱི་དབྱིངས་ལས་འགྲོ་བའི་དོན་དུ་བྱོན་ཅིང་
སླར་དབྱིངས་སུ་གཤེགས་པས་ཏེ་དུས་གསུམ་གྱིས་སངས་རྒྱས་ཐམས་ཅད་ཀྱི་སྐུ་
རྡོ་རྗེ་སྣང་སྟོང་ངམ་སྐྱེ་མེད་པ་ཟག་པ་མེད་པ་དང༌
། གསུང་རྡོ་རྗེ་གྲགས་
འགག་པ་མེད་པ་དང་རང་འབྱུང་བ་དང་། ཐུགས་རྡོ་རྗེ་རྟོག་བྲལ་སྐྱེ་མེད་པ། ལྷན་
ཅིག་སྐྱེས་པའི་ཡེ་ཤེས་ཀྱིས་ངང་ལས་སྤྲོས་བྲལ་དེ་བཞིན་ཉིད་ཀྱི་འོད་གསལ་
ལས་ཟུང་འཇུག་ཏུ་གཤེགས་པའི་བདག་ཉིད་ཅན་དེ་ལ། འཁོར་འདུས་པ་དེ་
བཞིན་གཤེགས་པ་སངས་རྒྱས་ཀྱི་ཞིང་གི་རྡུལ་ཤིན་ཏུ་ཕྲ་རབ་སྙེད་རྣམས་དང་
མཉམ་པའི་ཚོགས་དཔག་ཏུ་མེད་པ་དེ་དག་ཐམས་ཅད་ཀྱིས་བདག་དང་གཞན་གྱི་
དོན་ཡོངས་སུ་དག་པར་བྱ་བའི་ཕྱིར་གསོལ་བ་བཏབ་པ་སྟེ་ཐུགས་ཀྱིས་ཡང་དག་
པ་ཇི་ལྟ་བུ་བཞིན་དུ་མཁྱེན་ནས་ཞེས་སྔོན་འབྱུང་དུ་དཔལ་རྡོ་རྗེ་འཆང་ཆེན་པོས་
དེ་བཞིན་གཤེགས་པའི་འཁོར་འདུས་པ་རྣམས་ལ་དབང་བསྐུར་ནས། དེའི་རྗེས་
ལ་ཏིང་ངེ་འཛིན་གསུམ་ལ་རིམ་གྱིས་ཞུགས་ཏེ་ལྷ་སུམ་ཅུ་རྩ་གཉིས་ཀྱིས་དཀྱིལ་
249 --82



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཁོར་གྱིས་འཁོར་ལོར་སྤྲུལ་ནས་གདུལ་བྱ་ཆགས་སྡང་ཅན་རྣམས་འདུལ་བའི་
དོན་དུ་བསྟན་ལ། རྗེས་འཇུག་ཏུ་རྣལ་འབྱོར་པ་མངོན་པར་རྟོགས་པ་ལྟར་ན། དེ་
ལ་ཐོག་མར་གནས་ཀྱི་ངེས་པ་ནས་བརྩམས་ཏེ་ལྷག་པར་མོས་པ་སྐྱེད་ནས། སྦྱོར་
བ་དང་པོ་རྣལ་འབྱོར་བཞིས་དང་པོའི་སྦྱོར་བ་དང་
།
གཉིས་པ་དཀྱིལ་འཁོར་རྒྱལ་མཆོག་གི་ལྷ་ཡི་འཁོར་ལོ་རྫོགས་པར་བྱ་བ་
ནི། བཅོམ་ལྡན་འདས་དཔལ་རྡོ་རྗེ་འཆང་ཆེན་པོས་ཡེ་ཤེས་ཀྱི་སྒྲོན་མེ་རྡོ་རྗེ་ཞེས་
བྱ་བའི་ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་གསུངས་པས་བསྐྱེད་པའི་རིམ་
པའི་ཏིང་ངེ་འཛིན་ལ་དམིགས་པ་ནས་ཡུམ་གྱི་ཆོས་འབྱུང་གི་ནང་དུ་ལྷ་བསྐྱེད་པ
སྟེ་གཙོ་བོ་ནས་གནོད་མཛེས་ཀྱི་བར་དུ་མངོན་པར་བྱང་ཆུབ་པ་ལྔའམ། ཆོ་ག་
གསུམ་གྱིས་བསྐྱེད་པར་བྱའོ། །
དེ་ལ་རྫོགས་པའི་རིམ་པ་དམིགས་པ་ཡུལ་དུ་བྱེད་པ་ཡེ་ཤེས་ནི་སྣང་བ་
གསུམ་ཡིན་ལ། དེ་ལ་ཆགས་པ་དང་
། ཆགས་པ་དང་བྲལ་བ་དང་། ཆགས་པ་
དང་བྲལ་བ་ལས་ལྷན་ཅིག་སྐྱེས་པའི་ཡེ་ཤེས་བདེ་བའི་ཡེ་ཤེས་སུ་འཆར་བ་ལས།
དེ་ལ་ཀུན་རྫོབ་རྣམ་པར་རྟོག་པའི་སྤྲོས་པ་ཐམས་ཅད་འགགས་ནས། དོན་དམ་
གཉིས་སུ་མེད་པ་ཐམས་ཅད་སྟོང་པའི་འོད་གསལ་དུ་འཇུག་པ་ལ་སྒྱུ་མ་ལྟ་བུའི་
སྐུ་དེ་བསམ་གཏན་གཉིས་ཀྱིས་སྟོང་ཉིད་དུ་ཐིམ་པར་མཛད་པ་ལ། སྒྲོན་མ་ཞེས་
བྱ་བ་སྟེ་མངོན་པར་བྱང་ཆུབ་པའོ། །ངོ་བོ་ཟུང་འཇུག་གི་སྐུ་རྡོ་རྗེ་ལྟ་བུ་མི་ཕྱེད་
པའི་ངང་དུ་ཏིང་ངེ་འཛིན་ཞི་གནས་དང་ལྷག་མཐོང་དབྱེར་མེད་དེའི་ངང་ལས་
སྙོམས་པར་ཞུགས་ཏེ་ཡེ་ཤེས་ཀྱི་ཕྱག་རྒྱ་དང་མཉམ་པར་སྦྱོར་བའི་བདེ་བའི་སྣང་
བ་ལས་སྐད་ཅིག་གིས་ལྷ་སུམ་ཅུ་སོ་གཉིས་ཀྱི་དཀྱིལ་འཁོར་གྱི་འཁོར་ལོ་བརྟེན་
249 མགཡ83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པར་བཅས་པ་འོད་གསལ་གྱི་ངང་ལས་ཟུང་འཇུག་ཏུ་ལྡང་བའོ། །
དེ་ལྟར་ཡང་གཉིས་མེད་རྣམ་རྒྱལ་ལས། །གསང་བ་བླ་ན་མེད་པའི་དོན། །
ཡེ་ཤེས་རྣམ་གསུམ་རིམ་འཇུག་ཅིང་
། །སྒྲོན་མ་འོད་གསལ་སྣང་བ་ལས། །ཟུང་
འཇུག་རྡོ་རྗེ་མི་ཕྱེད་པ། །ལྷ་ཡི་འཁོར་ལོར་སྤྲུལ་ནས་ནི། །དབྱེར་མེད་མི་གཡོའི་
ཏིང་ ངེ་ འཛིན། །མཆོག་ ནི་ དྲི་ མེད་ སྣང་ བ་ ལས། །གཉིས་ མེད་ རིང་ དུ་ རབ་
བཞུགས་པའོ། །ཞེས་གསུངས་པའི་དོན་ཏོ། །
གདུལ་བྱ་ཞེ་སྡང་ཅན་གྱི་དོན་དུ་དེ་ཉིད་ཀྱི་རིགས་ཀྱིས་གསང་སྔགས་བླ་
ན་མེད་པ་མཆོག་གི་སྙིང་པོ་ནི་སྐུ་སྣང་སྟོང་དང་གསུང་གྲགས་སྟོང་སྙིང་པོ་ནི་
ཐུགས་བདེ་སྟོང་དུ་གནས་པ་འདི་ཉིད་ཀྱིས་སྐུ་རྡོ་རྗེ་མི་འགྱུར་བ་དེ་དང་གསུང་རྡོ་
རྗེ་མི་འགག་པ་དང་ཐུགས་རྡོ་རྗེ་སྐྱེ་བ་མེད་པའི་ངང་དུ་མི་བསྐྱོད་པའི་ངོ་བོར་
ར་གྱུར་
པ་རྣམས་མ་ལུས་པ་ཡོངས་སུ་རྫོགས་པའི་སྐུ་བདེ་བ་ཆེན་པོ་སྟེ། ཡུམ་གྱི་པད་མ་
རྩ་དབུ་མའི་ལམ་ནས་གྱེན་དུ་རྒྱུད་དེ། ཡུམ་གྱི་ཐུགས་ཀ་ནས་ཕྱིར་མཐོན་པ་ལས་
འདི་ཕྱུང་ངོ་ཅེས་འོད་ཟེར་དཔག་ཏུ་མེད་པ་འཕྲོ་བ་ཅན་ནོ། །བཛྲ་དྷིཀ་ནི་རྡོ་རྗེ་
འཛིན་པས་ཏེ་རྒྱུད་ཕྱི་མ་ལས། རྒྱུ་ལྔ་དང་ནི་འབྲས་བུ་ལྔ། །རྡོ་རྗེ་ཞེས་ནི་བཤད་
པ་ཡིན། །འཆང་བ་འཛིན་པ་ཞེས་གྲགས་ཏེ། །རྣམ་ཤེས་རྡོ་རྗེ་འཛིན་དུ་འདོད། །
ཅེས་གསུངས་པའི་དོན་ཏོ། །
དེ་ནས་འདི་ཕྱུང་མ་ཐག་ཏུ་ཞེས་མཚན་དང་དཔེ་བྱད་ཀྱིས་བརྒྱན་པའི་
བཅོམ་ལྡན་འདས་རྡོ་རྗེ་འཛིན་པ་དུས་གསུམ་གྱི་དེ་བཞིན་གཤེགས་པ་ཐམས་
ཅད་ཀྱི་སྐུ་ཡི་ གསང་བ་དང་། གསུང་གི་གསང་བ་དང་ཐུགས་ ཀྱི་གསང་བ་ རོ་
གཅིག་པའི་ཡེ་ཤེས་རིག་པའི་སྐྱེས་བུ་བདེ་བ་ཆེན་པོའི་བདག་ཉིད་ཆེན་པོ་དེ་ཉིད་
249 --84



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྣམ་པ་གདུལ་བྱ་ལ་སྣང་བ་ནི། ཞལ་གསུམ་ཕྱག་དྲུག་པའི་ཚུལ་ལས། ཁྲོ་ཆགས་
འདྲེས་མའི་ཚུལ་དུ་སྣང་བ་སྐུ་དང་རྩ་བའི་ཞལ་ནག་པོ་སྟེ་ཆོས་ཉིད་མི་འགྱུར་བའི་
དོན་ཏོ། །གཡས་ཞལ་དཀར་བོ་ཀུན་ལྟ་བུ་ཞི་བའི་ཚུལ་ལ། གཡོན་ཞལ་རབ་ཏུ་
དམར་བ་མེ་ཏོག་བན་རྡ་རི་ཀ་ལྟ་བུ་ནི་དབང་གི་ཞལ་ཏེ། དཔལ་ཡེ་ཤེས་སྙི་
པོས་ནི་སྐུ་གསུང་ཐུགས་རྣམ་པར་དག་པའི་ཞལ་དུ་བཞེད་དོ། །
ཕྱག་དྲུག་པ་ནི་རྩ་བའི་ཕྱག་གཉིས་ཀྱིས་འཁྱུད་ཅིང་བསྣོལ་པས་རྡོ་རྗེ་དང་
དྲིལ་བུ་བསྣམས་པ། ཕྱག་བར་མ་གཉིས་ཀྱིས་འཁོར་ལོ་དང་ནོར་བུ་རིན་པོ་ཆེ་
འཛིན་པ། ཕྱག་ཐ་མ་གཉིས་ཀྱིས་པད་མ་འབར་བ་དང་རལ་གྲི་བསྣམས་པ་ཉིད་
དོ། །རིན་པོ་ཆེའི་རྒྱན་དུ་མས་སྤྲས་པ། རལ་པའི་ཐོར་ཚུགས་གཙུག་ཏོར་གྱི་ནོར་
བུའི་ཆ་ལ་གནས་པའི་དཔལ་རྡོ་རྗེ་སེམས་དཔས་དབུ་བརྒྱན་པར་བལྟའོ། །དེ་ལྟ་
བུའི་མི་བསྐྱོད་པའི་སྐུ་རང་འདྲ་བ་དཔག་ཏུ་མེད་པའི་འོད་ཀྱིས་རྩེ་མོ་ལས་འཕྲོས་
ཏེ་ལོ་ཀའི་ཁམས་ཐམས་ཅད་དུ་སྣང་བ་ཆེན་པོས་ཁྱབ་པར་བྱས་ཏེ། ཕྱག་རྒྱ་ཆེན་
པོ་བླ་ན་མེད་པ་སྦྱོར་བ་སྟོང་པ་དང་སྙིང་རྗེ་དབྱེར་མེད་བདེ་སྟོང་འདུ་འབྲལ་མེད་
པའི་བྱང་ཆུབ་སེམས་ཀྱིས་ངང་ལས་ཐུན་མོང་གི་མཛད་པ་དང་
། ཁྱད་པར་གྱིས་
མཛད་པས་འགྲོ་བ་འདུལ་བའི་ཐབས་ཀྱིས་ཅེས་པ་ཉོན་མོངས་པ་ཞེ་སྡང་གི་
གནས་ལས་ཐར་བར་མཛད་དོ། །ཡེ་ཤེས་ཀྱིས་ཞེ་སྡང་ཆེན་པོའི་རྡོ་རྗེའི་རིགས་ལ་
ངེས་པར་སྦྱར་ཞིང་ལྷུན་གྱིས་གྲུབ་པའི་ཡེ་ཤེས་དང་གཅིག་དུ་གྱུར་ཏེ་ཚུར་འདུས་
པ་ལས། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་
ཞེས་གནས་སྐབས་སྔ་མ་ལོངས་སྤྱོད་རྫོགས་པའི་སྐུའི་ངོ་བོ་ཡུམ་རེག་བྱ་རྡོ་རྗེ་དང་
བཅས་པའོ། །ཕྱི་མ་མི་བསྐྱོད་པ་སྤྲུལ་པའི་སྐུ་དེའི་སྐུ་དང་གསུང་དང་ཐུགས་དེ་སྔ་
249 -85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མའི་ཐུགས་ཀ་ནས་ཡོངས་སུ་ཐིམ་པར་མཛད་པ་སྟེ། རྡོ་རྗེ་ལ་བཞུགས་སོ་ཞེས་པ་
ནི་ཆུ་ལ་ཆུ་བཞག་པ་ལྟར་གྱུར་པས་དཔལ་ཞེ་སྡང་རྡོ་རྗེ་ཞེས་བྱ་བ། སྔ་མ་བས་སྐུ་
མདོག་ཨིནྡྲ་ནི་ལ་མཐིང་ནག་གི་ཚོགས་ལྟ་བུ། ཤིན་ཏུ་རྣམ་པར་དག་པ་ཆོས་ཀྱི་
དབྱིངས་ཡེ་ཤེས་ལ་གནས་པས་དཀྱིལ་འཁོར་ཐམས་ཅད་སྤྲོ་བ་དང་བསྡུ་བའི་སྐུ་
ཅན་ཡུམ་བདེ་བ་ཆེན་པོའི་སྐུར་ཕོ་བྲང་གི་དབུས་སུ་གནས་པ་ཉིད་དོ། །
དེ་ནས་ཞེས་པ་ནི་འདིར་ཏིང་ངེ་འཛིན་ལ་འཇུག་པ་ནི་དམ་ཚིག་འབྱུང་བ་
རྡོ་རྗེ་ཞེས་བྱ་བའི་ཏིང་ངེ་འཛིན་ལ་བསྐྱེད་རིམ་དུ་ལྷ་ཡི་འཁོར་ལོ་དེ་དག་ཐམས་
ཅད་ཀྱང་ཐབས་ཤེས་རབ་གཉིས་སུ་མེད་པའི་བདེ་བའི་ལས་བསྐྱེད་ཅིང་སྤྲུལ་པ་
འབྱུང་བ་དང་གནས་པར་མཛད་པ་ལས་མི་འདའ་བས་དེ་སྐད་ཅེས་བྱའོ། །རྫོགས་
རིམ་དུ་སྒྱུ་ལུས་འོད་གསལ་དུ་འཇུག་ཅིང་གནས་ལ་ཟུང་འཇུག་ལས་མི་ཕྱེད་ཅིང་
མི་འདའ་བས་ན། དེ་སྐད་ཅེས་བྱ་ཏེ། དེ་ལྟར་ཡང་
། བྱང་ཆུབ་སེམས་ཀྱི་ངང་ཉིད་
ལས། །རྟག་ཏུ་འོད་གསལ་བར་གནས་ཀྱང་། །འགྲོ་བའི་དོན་ལས་མི་འདའ་བས། །
དམ་ཚིག་འབྱུང་པའི་ཏིང་ངེ་འཛིན། །ཞེས་གསུངས་སོ། །
གདུལ་བྱ་ཉོན་མོངས་པ་གཏི་མུག་ཅན་གྱི་རིགས་སྦྱོང་ཞིང་
། དེ་བཞིན་
གཤེགས་པའི་རིགས་རྣམ་པར་སྣང་མཛད་ཀྱི་ཡོངས་སུ་རྫོགས་པར་དེར་ཡུམ་གྱི་
པདྨ་རྩ་དབུ་མའི་ལམ་ནས་གྱེན་དུ་རྒྱུད་ཐུགས་ཀ་ནས་འདི་ཕྱུང་ངོ་ཞེས་འབྱིན་
སྔགས་བསྟན་པ་ནི། ཛི་ན་ཛིཀྲ་རྒྱལ་བ་ཞེས་བྱ་སྟེ། ཛཱ་ཛཱ་ཡ་ན་རྒྱལ་བ་འཛི་ཧྲི་ཏི་
ན་སྙིང་པོ་དེ་ལྟར་ཡང་། ཡོད་དང་མེད་དང་དབུས་ལས་འདས། འབྱུང་དང་འབྱུང་
ལས་གྱུར་པ་ཀུན། སེམས་ཅན་ཀུན་གྱི་ལུས་ཡིན་ཏེ། སྐྱེ་བས་རྒྱལ་བས་ཛི་ན་ཛིཀྲ་
ཅེས་པའི་དོན་ཏོ། །དེ་ནས་ཞེས་པ་ནས་སྐྱེས་བུ་ཞེས་པའི་བར་དུ་སྔ་མ་བཞིན་ནོ། །
249.86



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྣམ་པ་ནི་ཞལ་གསུམ་ཕྱག་དྲུག་པའི་སྐུ་སྟེ། སྐུ་དང་རྩ་བའི་ཞལ་དཀར་པོ་ནི་སྟོན་
ཀའི་ཟླ་བའི་འོད་ཟེར་ལྟར་རབ་དུ་དཀར་བའོ། །རལ་པའི་ཐོར་ཚུགས་ལ་མི་
བསྐྱོད་པས་བརྒྱན་པ་ཡང་
། གཡས་ཞལ་ནག་པོ་གཡོན་ཞལ་དམར་པ་ཚུལ་ནི་ཞི་
བ་བྱམས་པ་ཆེན་པོས་རྟོག་པའི་དྲི་མ་སྦྱོང་བ་སྟེ། ཕྱག་དྲུག་པ་ནི་གཡས་གསུམ་ན་
འཁོར་ལོ་བརྩིབས་བཅུ་པ་དང་རྡོ་རྗེ་དང་པད་མ་དཀར་པོའོ། །གཡོན་པ་གསུམ་
ན་དྲིལ་བུ་ནོར་བུ་དང་རལ་གྲི་སྟེ། མདོར་ན་རིན་པོ་ཆེའི་རྒྱན་ཐམས་ཅད་ཀྱིས་
བརྒྱན་པའོ། །
དེ་ལྟ་བུའི་རྣམ་པར་སྣང་མཛད་ཀྱི་སྐུ་རང་དང་མཚུངས་པ་དཔག་ཏུ་མེད་
པ་འོད་ཟེར་གྱིས་རྩེ་མོ་ལ་སྤྲོས་ཏེ། ཞིང་ཁམས་ཐམས་ཅད་དུ་ཁྱབ་པར་བྱས་ཏེ།
ཕྱག་རྒྱ་ཆེན་པོར་སྦྱོར་བ་ནི་ཡེ་ཤེས་ཆེན་པོའི་ངང་ལས་ཐུན་མོང་གྱིས་མཛད་པ་
དང་ཁྱད་པར་མཛད་པས་འགྲོ་བ་འདུལ་བའི་ཐབས་ཀྱིས་ཞེས་ཉོན་མོངས་པ་གཏི་
མུག་གི་གནས་ལས་ཐར་བར་མཛད་དེ། སྒྲིབ་པ་མེད་པར་བྱས། སངས་རྒྱས་ཀྱི་
རིགས་ལ་སྦྱར་ཞིང་ལྷུན་གྱིས་གྲུབ་པའི་ཡེ་ཤེས་དང་གཅིག་ཏུ་འདྲེས་ཏེ་ཚུར་
འདུས་པ་ལས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་
རྗེའི་སྤྱན་སྔར་བཞུགས་སོ་ཞེས་པ་མེ་ལོང་ལྟ་བུའི་ཡེ་ཤེས་ཀྱིས་ཏིང་ངེ་འཛིན་ལ་
གནས་པས་གཙོ་བོའི་ཤར་དུ་ཟླ་བའི་གདན་ལ་རབ་ཏུ་བཞུགས་པའོ། །དེ་ནས་
ཞེས་པ་རྒྱུན་གྱི་ས་མ་ཏི་ལ་འཇུག་པ་ནི་རིན་པོ་ཆེ་འབྱུང་བའི་དཔལ་རྡོ་རྗེ་ཞེས་
པའི་ཏིང་ངེ་འཛིན་ནི་བསྐྱེད་རིམ་དུ་ལྷ་ཡི་འཁོར་ལོ་དེ་དག་ཡིད་བཞིན་གྱི་ནོར་བུ་
རིན་པོ་ཆེ་བཞིན་དུ་རྟོག་པ་མེད་པའི་ངང་ལས་གདུལ་བྱ་སྣ་ཚོགས་པའི་དོན་
མཛད་པའོ། །རྫོགས་རིམ་སུ་ཀུན་རྫོབ་ཀུན་ལྟ་བུའི་བྱང་སེམས་བདེ་བ་ཆེན་པོ་
249-87



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དང་དབྱེར་མི་ཕྱེད་པས་འགྲོ་བའི་དོན་ལྷུན་གྱིས་གྲུབ་པར་འབྱུང་བའོ། །དེ་ལྟར་
ཡང་། བྱང་ཆུབ་སེམས་ཀྱི་ཟ་མ་ཏོག །བདེ་བ་ཅན་ནི་མི་ཤིགས་པ། །ཡེ་ཤེས་
ཟག་མེད་ནོར་བུ་བརྒྱན། །རིན་ཆེན་འབྱུང་བའི་ཏིང་ངེ་འཛིན། །ཞེས་པའི་དོན་ཏོ། །
གདུལ་བྱ་སེམས་ཅན་ང་རྒྱལ་ཅན་རྣམས་སེར་སྣ་ཅན་གྱི་གང་ཟག་འདུལ་
བའི་ཡིད་བཞིན་ནོར་བུའི་རིགས་ནི་ད་རེས་སྦྱོང་བྱེད་ལྷ་མོའི་ངོ་བོ་ལས་སྦྱར་བས་
ཏེ་འགྲོ་བའི་བསམ་པ་དང་མཐུན་པར་དགོས་འདོད་ཐམས་ཅད་ཡོངས་སུ་རྫོགས་
པར་ སྟེར་བས་ན། དེ་སྐད་ཅེས་ བྱའོ། །རིན་ཆེན་འབྱུང་ ལྡན་ གྱི་ སྐུ་ ཡོངས་སུ་
རྫོགས་པ་དེ་ཡང་སྔ་མ་བཞིན་དུ་ཕྱུང་ངོ་ཞེས་འབྱིན་སྔགས་ནི་རཏྣ་དྷིཀ་ཅེས་རིན་
ཆེན་འཛིན་པས་ཏེ་ལྷུན་གྲུབ་ཀྱི་ཡེ་ཤེས་ཆགས་པ་མེད་པར་ཀུན་ལ་ཁྱབ་པར་གྱུར་
པས་ཏེ། དེ་ཉིད་ལ་དོན་རྣམས་ཐམས་ཅད་འབྱུང་བས་ན། །སེམས་ནི་རིན་པོ་ཆེ་
ཞེས་བྱ། །ཚོར་བ་པོས་ནི་ངེས་འབྱུང་པས། །ཚོར་བ་རཏྣ་དྷིཀ་ཅེས་བརྗོད། །ཅེས་
པའི་དོན་ཏོ། །དེ་ནས་འདི་ཞེས་པས་ན་སྐྱེས་བུ་ཞེས་པའི་བར་དུ་གོ་སླའོ། །
སྐུའི་རྣམ་ པ་ ཞལ་ གསུམ་ ཕྱག་ དྲུག་ པས་ སྟེ། ཞལ་ དབུས་ མ་ སྐུ་ དང་
མཚུངས་པར་སེར་པོ་གསེར་གྱི་མདོག་ཅན། གཡས་ནག་པོ། གཡོན་པ་དཀར་པོ།
ཡོན་ཏན་ཡོངས་སུ་རྒྱས་པའི་ཚུལ་དུ་རིན་པོ་ཆེ་དུ་མས་སྤྲས་པ། མི་བསྐྱོད་
དབུ་བརྒྱན་པའོ། །ཕྱག་གཡས་གཡོན་དང་པོ་གཉིས་ཡིད་བཞིན་གྱི་ནོར་བུ་དང་
དྲིལ་བུ་འཛིན་པ། བར་མ་གཉིས་ན་རྡོ་རྗེ་དང་འཁོར་ལོ། ཐ་མ་གཉིས་ན་པད་མ་
སེར་པོ་དང་ རལ་གྲི་བསྣམས་པའོ། །དེ་ལྟ་བུའི་མཚན་ཉིད་ཅན་ནི་ རིན་ཆེན་
དཔལ་གྱི་སྐུ་དང་འདྲ་བ་སྤྲོས་པས་ཁྱབ་ཅིང་སྣང་བར་བྱས། ཕྱག་རྒྱ་ཆེན་པོར་
སྦྱོར་བ་ནི་ཐུན་མོང་དང་ཁྱད་པར་གྱིས་འགྲོ་བ་འདུལ་བའོ། །ནམ་མཁའ་གནས་
249 -88



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱིས་ཞེས་པ་ཡོངས་སུ་ཁྱབ་པའི་ཡེ་ཤེས་དག་པ་ཆེན་པོའོ། །ང་རྒྱལ་དང་སེར་སྣ་
སྦྱངས་ཤིང་རིན་པོ་ཆེའི་རིགས་ལས་བཀོད། ལྷུན་གྱིས་གྲུབ་པ་གཅིག་དུ་གྱུར་ཏེ་
ཚུར་འདུས་པས་རྡོ་རྗེ་འཛིན་པ་ཆེན་པོའི་ལྷོ་ཕྱོགས་སུ་བཞུགས་སོ་ཞེས་མཉམ་པ་
ཉིད་ཀྱི་ཡེ་ཤེས་ལ་གནས་པས་གཙོ་བོའི་གཡས་ཕྱོགས་སུ་ཟླ་བའི་གདན་ལ་རབ་
ཏུ་བཞུགས་པའོ། །
དེ་ནས་ཞེས་པ་རྒྱུའི་ཏིང་ངེ་འཛིན་ལ་འཇུག་པ་ནི་འདོད་ཆགས་ཆེན་པོ་
འབྱུང་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ནི། བསྐྱེད་རིམ་དུ་ལྷའི་འཁོར་ལོས་
ནམ་མཁའི་ཁམས་ཀུན་ཏུ་ཁྱབ་པར་བཀང་སྟེ། འོད་ཀྱིས་གང་ལ་རེག་པ་ཐམས་
ཅད་ཐེག་པ་གསུམ་ལ་སོགས་པར་བཀོད་ཅིང་གསུང་རྡོ་རྗེའི་གོ་འཕང་ལ་དགོད་
པའོ། །རྫོགས་རིམ་དུ་སྲིད་ཞི་ཀུན་ལས་མི་གནས་པའི་ཆགས་པ་ཆེན་པོ་བདེ་སྟོང་
གཉིས་སུ་མེད་པའི་ཡེ་ཤེས་དེས་མ་འདྲེས་པར་བསྡུ་བའི་དངོས་པོ་བཞིས་ཐམས་
ཅད་ཀྱི་དོན་བྱས་ཏེ་ཐམས་ཅད་ཀྱི་ཟག་པ་མེད་པའི་བདེ་བ་ཐོབ་པར་བྱེད་པའོ། །
དེ་ལྟར་ཡང་བདེ་བ་ཆེན་པོའི་བྱང་ཆུབ་སེམས། འགྲོ་བ་ཀུན་ལ་སྟེར་བ་ནི། མ་
ཆགས་པ་ཡི་ཡེ་ཤེས་ཀྱིས། །འདོད་ཆགས་འབྱུང་བའི་ཏིང་ངེ་འཛིན། །ཅེས་པའི་
དོན་ཏོ། །
གདུལ་བྱའི་སེམས་ཅན་འདོད་ཆགས་ཅན་གྱི་དོན་རིགས་གདུལ་བ་དང་
།
པད་མའི་རིགས་འོད་དཔག་ཏུ་མེད་པའི་སྐུ་ཡོངས་སུ་རྫོགས་པས་སྟེ་དེ་སྔ་མ་
བཞིན་དུ་འདི་ཕྱུང་ངོ་ཞེས་འབྱིན་སྔགས་ནི་ཨ་རོ་ལིག་ཅེས་འོད་དཔག་མེད་པས་
ཨ་ནི་བདེ་བས་ཏེ་འོད་དཔག་ཏུ་མེད་པ། ར་ཤཱ་ར་ན་འཇིག་རྟེན་དབང་ཕྱུག་ལོ་ལོ་
ཀ་ན་འཇིག་རྟེན་མགོན་པོ་སྟེ། དེ་ཉིད་ལ། མཚན་གཞི་མཚན་ཉིད་དངོས་པོ་ཡི། །
249 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཀུན་ལ་ཁྱབ་ཅིང་ཐམས་ཅད་དུ། །དགའ་བའི་མཚན་ཉིད་མཚོན་པ་ནི། །ཨ་རོ་
ལིག་ཅེས་བཤད་པ་ཡིན། །ཞེས་པའི་དོན་ཏོ། །དེ་ནས་འདིས་ཞེས་པ་སྔ་མ་ལྟར་
རོ། །
སྐུའི་རྣམ་པ་ཞལ་གསུམ་ཕྱག་དྲུག་པ་སྟེ། རྩ་བའི་ཞལ་སྐུ་དང་མཚུངས་
པར་དམར་པོ་པདྨ་ར་གའི་མདོག་ལྟ་བུ། ཞལ་གཡས་ནག་པོ། གཡོན་དཀར་པོ།
མ་ཆགས་པའི་ཡེ་ཤེས་ཀྱི་དབང་དུ་བསྡུད་པའི་ཚུལ་དུ་གནས་པ། རིན་པོ་ཆེ་སྣ་
ཚོགས་པས་སྤྲས་པ་མི་སྐྱོད་པས་དབུ་བརྒྱན་པའོ། །ཕྱག་གཡས་གཡོན་དང་པོ་
གཉིས་པདྨ་འབར་བ་དང༌། དྲིལ་བུའོ། །བར་མ་གཉིས་ན་རྡོ་རྗེ་དང་ནོར་བུའོ། །
ཐ་མ་གཉིས་ན་འཁོར་ལོ་དང་རལ་གྲི་ཅན་ནོ། །འཇིག་རྟེན་དབང་ཕྱུག་ན་སེམས་
ཅན་ས་གསུམ་ལ་གནས་པ་ཐམས་ཅད་ལ་སྐྱེ་འཆི་མེད་པའི་གནས་ཐོབ་པར་བྱེད་
པའོ། །རིག་པའི་བདག་པོ་ནི་དྲི་མ་མེད་པའི་ངོ་བོ་བདེ་བ་ཆེན་པོའི་གནས་སོ། །
ཕྱག་རྒྱ་ཆེན་པོའི་སྦྱོར་བ་ནི། སྤྲུལ་པའི་སྐུ་དེས་ཐུན་མོང་དང་ཁྱད་པར་གྱི་
སྒོ་ནས་འགྲོ་བ་གདུལ་བའོ། །ཐབས་ཀྱི་ཞེས་པ་འགྲོ་བའི་འདོད་ཆགས་སྦྱངས་
ཤིང་པད་མའི་རིགས་ཀྱིས་འཕྲིན་ལས་ལ་བཀོད། །ལྷུན་གྱིས་གྲུབ་པའི་ཡེ་ཤེས་
དང་གཅིག་ཏུ་གྱུར་ཏེ་ཚུར་འདུས་ནས་རྡོ་རྗེའི་འཛིན་པའི་རྒྱབ་ཏུ་བཞུགས་སོ། །
ཞེས་པས་སོ་སོར་རྟོག་པའི་ཡེ་ཤེས་ལ་གནས་པས་གཙོ་བོའི་ནུབ་ཏུ་བཞུགས་
པའོ། །དེ་ནས་ཞེས་པ་རྒྱུའི་ཏིང་ངེ་འཛིན་ལ་འཇུག་པ་ནི་གདོན་མི་ཟ་བར་མཆོག་
དམ་ཚིག་འབྱུང་བ་རྡོ་རྗེ་ཞེས་པ་བསྐྱེད་རིམ་དུ་སེམས་བསྐྱེད་ཐམས་ཅད་ཀྱི་དོན་
ངེས་པར་འབྱུང་བ་སྐུ་གསུམ་མཛད་པ་དང་བཅས་པས་ནམ་མཁའ་གར་ཁྱབ་པའི་
སེམས་ཅན་མ་ལུས་པའི་དོན་སྣ་ཚོགས་སུ་མཛད་པའོ། །
249-90



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྫོགས་རིམ་དུ་སེམས་གསུམ་གྱིས་སྟོང་པ་སྒྱུ་མ་ལས་དབེན་པའི་དོན་འོད་
གསལ་མཚན་མ་མེད་པའི་འབྲས་བུ་ཟུང་འཇུག་ཏུ་མཐར་ཕྱིན་པར་གྱུར་པས་ཏེ།
དེ་ཉིད་ལས་རྣམ་པ་སྣ་ཚོགས་སྒྱུ་མ་ལས། གདོན་མི་ཟ་བར་གནས་མེད་བཞིན། །
འོད་གསལ་འབྲས་བུ་མངོན་ཕྱོགས་པ། །དམ་ཚིག་འབྱུང་པའི་ཏིང་ངེ་འཛིན། །
ཞེས་པའི་དོན་ཏོ། །གདུལ་བྱ་སེམས་ཅན་ ཕྲག་དོག་ཅན་འདུལ་བ་དམ་ཚིག་
འགུགས་པའི་རིགས་ཞེས་པའི་ཉེས་པ་ཐམས་ཅད་སེལ་ཞིང་ཡེ་ཤེས་ཀྱི་རླུང་གིས་
འགྲོ་བ་ཐབས་ཀྱིས་བཀུག་ནས་མཆོག་ཏུ་ཡོངས་སུ་དགའ་བ་བསྐྱེད་པའོ། །
ལས་ཀྱི་རིགས་གདོན་མི་ཟ་བའི་སྐུ་ཡོངས་སུ་རྫོགས་པ་དེ་སྔ་མ་བཞིན་དུ་
འདི་ཕྱུང་ངོ་ཞེས་འབྱིན་སྔགས་ནི། པྲ་ཛྷ་དྷིག་ཅེས་ཤེས་རབ་འཛིན་པར་གྱུར་ཏེ།
དེ་ལྟར་ཡང་རྣམ་ཤེས་རབ་མཐར་ཕྱིན་བྱེད་པ། །གང་ཡིན་དེ་ནི་ཤེས་རབ་
འ་སྟེ། །
འདུ་བྱེད་སེམས་དཔའ་འཛིན་པས་ནི། །ཤེས་རབ་འཆང་ཞེས་བྱ་བར་བརྗོད། །
ཅེས་གསུངས་པའི་དོན་ཏོ། །དེ་ནས་འདི་ཞེས་པ་སྔ་མ་ལྟར་རོ། །
སྐུའི་རྣམ་པ་ཞལ་གསུམ་ཕྱག་དྲུག་པ་སྟེ། རྩ་ཞལ་སྐུ་དང་མཐུན་པར་ལྗང་
ཁུ་ སྟེ་ རིན་ པོ་ ཆེ་ མརྒད་ལྟ་བུའི་འོད་མངའ་བ། གཡས་ཞལ་ནག་པོ། གཡོན་
དཀར་པོ། ཚུལ་དུ་ཞེས་འཕྲིན་ལས་སྣ་ཚོགས་ལས་འགྲོ་བའི་སེམས་ཅན་གང་ལ་
གང་འདུལ་དུ་སྟོན་པའོ། །རིན་པོ་ཆེ་དུ་མས་སྤྲས་པ་གཙུག་ཏོར་ལ་མི་བསྐྱོད་པས་
བརྒྱན་པའོ། །ཕྱག་དང་པོ་གཉིས་ཐུགས་ཀར་བསྣོལ་བས་སྣ་ཚོགས་རྡོ་རྗེ་དང་
དྲིལ་བུ་འཛིན་པ། ཕྱག་གཉིས་ཀྱིས་འཁོར་ལོ་དང་རལ་གྲི་གཡོན་གཉིས་ཀྱིས་
ནོར་བུ་དང་པད་མ་བསྣམས་པའོ། །གྲུབ་པར་གདོན་མི་ཟ་བ་ནི་ཀུན་ཁྱབ་རྩལ་
བྲལ་འབད་མེད་ལྷུན་གྲུབ་ཏུ་བྱང་ཆུབ་སེམས་ཀྱིས་འགྲོ་བ་མི་དམིགས་པའི་ངང་
249-91



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལས་དོན་བྱེད་པའོ། །
ཕྱག་རྒྱ་ཆེན་པོར་སྦྱོར་བ་ནི། རང་དང་རྗེས་སུ་མཐུན་པའི་སྐུ་སྤྲོས་ཏེ་ཐུན་
མོང་དང་ཁྱད་པར་གྱི་སྒོ་ནས་འདུལ་བའོ། །ཐབས་ཀྱིས་ཞེས་པ་འགྲོ་བའི་ཕྲག་
དོག་སྦྱངས་ཞིང་ལས་ཀྱི་རིགས་ཀྱི་འཕྲིན་ལས་ལ་བཀོད། ལྷུན་གྱིས་གྲུབ་པའི་ཡེ་
ཤེས་ དང་ གཅིག་ཏུ་ གྱུར་ནས་ ཚུར་ འདུས་ནས་ རྡོ་ རྗེ་ འཛིན་ པའི་བྱང་ ཕྱོགས་
བཞུགས་སོ་ཞེས་བྱ་བ་གྲུབ་པའི་ཡེ་ཤེས་ལ་གནས་པས་གཙོ་བོའི་གཡོན་གྱི་
ཕྱོགས་སུ་བཞུགས་པའོ། །
རིགས་ལྔ་པོ་དེ་ལ་རིམ་པ་གཉིས་ཀྱི་སྒོ་ནས་བསྒོམ་པ་ཡོན་ཏན་ནམ་
མཇུག་བསྡུད་བསྟན་པ་ནི། ཞེ་སྡང་གཏི་མུག་ཞེས་པ་ནས་ཤློ་ཀ་ གཅིག་གིས་
བསྟན་ཏེ། དེ་ཡང་རིགས་ལྔ་ལམ་བསྒོམ་པས་ཐོབ་ཞེས་པའམ་གནས་འགྱུར་དུ་
འདོད་པའམ་དོན་རིགས་སུ་བསྒྲུབ་པ། དུག་ལྔའི་རང་བཞིན་ཡོངས་སུ་ཤེས་པ་ངོ་
བོ་ཉིད་ལམ་དུ་བྱེད་པ་ངེས་དོན། འཇིག་རྟེན་པའི་ལྷ་ཆེན་པོ་འཁོར་དང་བཅས་པ་
འདུལ་བར་མཛད་པའི་ལྷ་ཡི་འཁོར་ལོ་དགོངས་བཤད། ཕུང་པོ་ལྔ་ཡི་རྣམ་དག་ཏུ་
བསྟན་པ་དགོངས་མིན། རིགས་ལྔ་པོའི་སྐུ་མདོག་དང་ཕྱག་མཚན་ཤིན་ཏུ་གསལ་
བ་ལམ་དུ་བྱེད་པ་སྒྲ་ཇི་བཞིན་པ། ཐ་སྙད་ཀྱིས་མཚོན་པའི་བརྡའ་ལས་འདས་པ་
སྒྲ་ཇི་བཞིན་པ་མ་ཡིན་ནོ། །
དེ་ཡང་ཞེ་སྡང་ནི་ཁྱབ་འཇུག་སྟེ། སེམས་ཅན་གྱི་རྒྱུད་ལ་ཕ་རོལ་པོ་ལ་
སྡང་བའི་སེམས་དང་འཁོན་དུ་འཛིན་པའོ། །གཏི་མུག་ནི་ལྷ་ཚངས་པས་ཏེ་ཆོས་
དང་ཆོས་མ་ཡིན་པ་མི་ཤེས་ཏེ་རྨོངས་པའོ། །འདོད་ཆགས་ཅན་ནི་ལྷ་དབང་ཕྱུག་
ཆེན་པོས་ཏེ། ཡུལ་སྡུག་པ་ལ་བརྟེན་ནས་སེམས་ཉེ་བར་ཆགས་པས་ཏེ་རིགས་
249 -92



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསུམ་པོ་རྒྱུའི་རྨི་ལམ་ལ་བཏགས་པའོ། །དེ་བཞིན་ནོར་བུ་ནི་ང་རྒྱལ་ཅན་བརྒྱ་
བྱིན་སྟེ། སེར་སྣ་རྣམ་པར་དག་ནས་མི་ཟད་པའི་གཏེར་དུ་གྱུར་པའོ། །དམ་ཚིག་
སྟེ་ཕྲ་དོག་ཅན་དགའ་རབ་དབང་ཕྱུག་འདུལ་བའི་དོན་དུ་ལས་ཀྱི་འཕྲིན་ལས་སྣ་
ཚོགས་མཛད་པའོ། །
རིགས་ལྔར་རྟོགས་པ་ནི་འདི་དག་གིས་ཞེས་པ་གདུལ་བྱ་དུག་ལྔ་གང་
ཤས་ཆེ་བ་འདུལ་བར་སྣང་བ་ལས། སངས་རྒྱས་ཐམས་ཅད་ལ་སྐུ་གསུང་ཐུགས་
ཡོན་ཏན་འཕྲིན་ལས་ལྔ་ཡི་སྒོ་ནས་དང་ཕུང་པོ་ལྔ་སྦྱོར་ཞིང་
། མཐར་ཐུག་ཡེ་ཤེས་
ལྔའི་ངོ་བོར་བསྟན་པའོ། །འདོད་དང་ཞེས་པ་རྒྱུ་ལོངས་སྤྱོད་འདོད་པའི་ཡོན་ཏན་
ལྔ་ལ་མ་ཆགས་པར་ཡེ་ཤེས་ཀྱི་རོལ་པར་ཤར་བའི་སྤྱོད་པའོ། །ཐར་པ་ནི་འབྲས་
བུས་ཏེ་གྲུབ་པ་བརྒྱད་ལ་སོགས་ཏེ་གནས་སྐབས་ཀྱིས་ཡོན་ཏན་དང་
། ཡང་ན་
འདོད་དང་ཐར་པ་ཞེས་བྱ་བ་ལས་ཀྱི་ཚོགས་རབ་འབྱམས་དུ་བསྟན་པའོ། །རབ་
བསྒྲུབ་པ་ཞེས་པའང་འབྲས་བུ་སྐུ་གསུང་ཡེ་ཤེས་ལྔ་ལྡན་དུ་ཐོབ་བྱའི་ཡུལ་དུ་བྱས་
པའོ། །དེ་དག་ཀྱང་རྒྱུ་དང་འབྲས་བུའི་རྒྱུད་གསུམ་དུ་ཡང་དོན་གྱིས་གནས་པའོ། །
དེ་ནས་ རིགས་ ཀྱི་ཡུམ་བཞིའི་དཀྱིལ་འཁོར་གྱི་འཁོར་ལོར་དགོད་པ་
བསྟན་པའི་ཕྱིར་དེ་ནས་ཞེས་པ་ནས་བསམས་ཏེ་དེ་ལ་རྡོ་རྗེ་འཛིན་མཉེས་པའི་
དམ་ཚིག་ཞེས་བྱ་བའི་ཏིང་ངེ་འཛིན་ནི་ཟག་པ་མེད་པའི་དགའ་བས་སངས་རྒྱས་
ཐམས་ཅད་ཀྱི་སྐུ་ལ། བླ་ན་མེད་པའི་ཡེ་ཤེས་ཀྱི་བདེ་བ་ཆེན་པོའི་མཆོད་པས་
རྗེས་སུ་མཉེས་པར་བྱེད་པ་ནི་རྒྱུའི་ཏིང་ངེ་འཛིན་ལ་སྙོམས་པར་ཞུགས་པ་སྟེ། དེ་
ལྟར་ཡང་། ཟག་པ་མེད་པའི་དགའ་བ་ཡིས། །ཡེ་ཤེས་ཆེན་པོའི་རོས་ཁྱབ་པས། །
རྡོ་ རྗེ་རིགས་མཆོག་མཉེས་གྱུར་པའི། །དམ་ཚིག་བླ་མེད་ཏིང་ངེ་འཛིན། །ཞེས་
24 མཁས་པའ3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའི་དོན་ཏོ། །རྡོ་རྗེ་འཛིན་པ་ཐམས་ཅད་ཀྱིས་བཙུན་མོ་མཆོག་ནི་ཞེས་པ་རྡོ་རྗེ་
རིགས་ཀྱི་ལྷ་མོ་བྱམས་པ་ཆེན་པོ་ཚད་མེད་པའི་རང་བཞིན་ཅན་ནོ། །ལྷ་མོ་སྤྱན་
མའི་སྐུ་ཡོངས་སུ་རྫོགས་པ་དེ་ཕྱུང་ངོ་རྐྱེན་སྔགས་ཀྱིས་བསྐུལ་བ་ནི་དྷེ་ཤ་ར་ཏི།
ཞེས་ཞེ་སྡང་དགའ་མས་ཏེ་དེ་ནས་འདི་བུད་མེད་ཀྱི་གཟུགས་འཛིན་པར་གྱུར་ཏོ། །
ཞེས་གདུལ་བྱ་རྣམས་ལ་ལྷ་མོའི་སྐུར་བསྟན་ནས་འདུལ་བར་མཛད་པ་ནི།
ཞལ་གསུམ་པ་ཕྱག་དྲུག་པས་ཏེ། སྐུ་དང་རྩ་བའི་ཞལ་སྟོན་ཀའི་འདམ་བུའི་ཁ་
དོག་ ལྟར་ དཀར་ བ། ཞལ་ གཡས་ ནག་ པ། གཡོན་ དམར་ བ། རྣམ་ པར་ སྣང་
མཛད་ ཀྱིས་དབུ་བརྒྱན་པ། ཕྱག་གཡས་ པ་ གསུམ་ན་འཁོར་ལོ་རྡོ་ རྗེ་ཨུཏྤལ་
དཀར་པོ། །གཡོན་ན་ནོར་བུའི་དྲིལ་བུ་རལ་གྲི་སྟེ། རིན་པོ་ཆེ་དུ་མས་སྤྲས་པ་དེ།
ཕྱུང་མ་ཐག་ཏུ་ཞེས་སྤྲོ་བ་དང་བསྡུ་བའི་ཚུལ་གྱིས་གདུལ་བྱའི་འཕྲིན་ལས་ལ་
བཀོད་ཅིང་ཚུར་བསྡུས་ཏེ། རིག་པའི་སྐྱེས་བུ་དེ་ཉིད་ཅེས་པ་རྡོ་རྗེ་འཛིན་པའི་སྲ་
བ་ས་ཡི་ཁམས་སུ་ཞུ་བའི་ཆ་ལས་ལྷ་མོ་སྤྱན་མའི་རྣམ་པར་སྣང་བ་དེ་ཉིད་ཤར་
ཕྱོགས་ཀྱིས་གྲར་བཞུགས་པ་པོ་ཕོ་བྲང་གི་ཤར་ལྷོ་མཚམས་སུ་ཟླ་བའི་གདན་ལ་
བཞུགས་པའོ། །
དེ་ནས་ཞེས་པ་ལ་སོགས་པ་རྗེས་སུ་མཉེས་པར་རྡོ་རྗེ་ཞེས་བྱ་བའི་ཏིང་ངེ་
འཛིན་བསྟན་པས་ཏེ་དེ་ཡང་རིན་པོ་ཆེ་ཟ་མ་ཏོག་བཀོད་པའི་ནང་ནས་ཡིད་བཞིན་
གྱི་ནོར་བུ་འབར་བར་བ་སངས་རྒྱས་ཐམས་ཅད་ལ་ཡང་དག་པར་མཆོད་པའི་
སྤྲིན་རྒྱ་མཚོ་ནམ་མཁའི་མཐས་གཏུགས་པ་ཐམས་ཅད་དུ་ཁྱབ་པའི་སྒོ་ནས་དེ་ཁོ་
ན་ཉིད་སྟོང་པ་ཉིད་དང་ཡེ་ཤེས་གསལ་བའི་མཆོད་པ་སྟེ། དེ་ཉིད་ལས། །ཡང་
དག་ཡེ་ཤེས་ནོར་བུ་ལྟར། །རིན་ཆེན་འོད་འཕྲོ་སྤྲིན་ཚོགས་ཀྱིས། །སངས་རྒྱས་
249.94



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ
ཐམས་ཅད་རྗེས་སུ་ཡང་
། །མཉེས་བྱེད་བདེ་ཆེན་ཏིང་ངེ་འཛིན། །ཞེས་པའི་དོན་
ཏོ། །དེ་བཞིན་གཤེགས་པ་ཐམས་ཅད་ཀྱི་བཙུན་མོའི་མཆོག་ནི་ཞེས་པ་དེ་ཉིད་
ཀྱིས་རིགས་ལས་བྱུང་བའི་ལྷ་མོ་སྙིང་རྗེ་ཆེན་པོ་ཚད་མེད་པའི་རང་བཞིན་ཅན་ནོ། །
ལྷ་མོ་མ་ཀིའི་སྐུ་ཡོངས་སུ་རྫོགས་པ་དེ་ཕྱུང་ངོ༌། །ཞེས་རྐྱེན་སྔགས་ཀྱིས་བསྐུལ་བ་
ནི་མོ་ཧ་ར་ཏི་ཞེས་གཏི་མུག་དགའ་མ་སྟེ།
དེ་ནས་འདི་བུད་མེད་ཀྱི་གཟུགས་འཛིན་པར་གྱུར་ཏོ་གདུལ་བྱ་ལ་ལྷ་མོའི་
སྐུ་ཞལ་གསུམ་ཕྱག་དྲུག་པ་སྟེ། སྐུ་དང་རྩ་བའི་ཞལ་ཨུཏྤ་ལ་སྔོན་པོའི་འདབ་མ་
ལྟ་བུ། གཡས་དཀར་བ། གཡོན་དམར་བ། མི་བསྐྱོད་པས་དབུ་བརྒྱན་པ། ཕྱག་
གཡས་གསུམ་ན་རྡོ་རྗེ་དང་འཁོར་ལོ་དང་ཨུཏྤ་ལ་དམར་པོའོ། །གཡོན་ན་དྲིལ་བུ་
དང་རིན་པོ་ཆེ་དང་རལ་གྲིའོ། །རྒྱན་དུ་མས་སྤྲས་པས་ཏེ་དེ་ཕྱུང་མ་ཐག་དུ་ཞེས་
པ་སྤྲོས་པ་དང་བསྡུ་བའི་ཚུལ་གྱིས་གདུལ་བྱ་འཕྲིན་ལས་ལ་བཀོད་ཅིང་ཚུལ་
འདུས་ཏེ། རིག་པའི་སྐྱེས་བུ་དེ་ཉིད་ཅེས་པ་རྡོ་རྗེ་འཛིན་པའི་སྨིན་པར་བྱེད་པའི་
ཆུ་ཡི་ཁམས་ཞུ་བའི་ཆ་ལས་ལྷ་མོ་མ་ཀིའི་རྣམ་པར་སྣང་བས་ཏེ་དེ་ཉིད་ལྷོ་ཕྱོགས་
ཀྱི་གྲར་བཞུགས་སོ་ཞེས་ལྷོ་ནུབ་མཚམས་སུ་ཉི་མ་ལ་གནས་པའོ། །
དེ་ནས་ས་ལ་སོགས་པས་འདོད་ཆགས་འཛིན་པས་རྗེས་སུ་ཆགས་པར་
བྱེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་འདུས་བྱས་ཀྱི་བདེ་བ་བཅུ་དྲུག་འགྱུར་
གྱིས་ཁྱད་པར་འཕགས་པ་ལྷུན་གྱིས་གྲུབ་འགྱུར་བ་མེད་པའི་བདེ་བ་ཆེན་པོས་
དུས་གསུམ་དུ་ཚིམ་པར་བྱེད་པའི་མཆོད་པས་ཏེ། དེ་ཉིད་ལ། ཟག་བཅས་གདུལ་
བྱ་བདེ་བ་ལས། །བཅུ་དྲུག་འགྱུར་གྱིས་ཁྱད་འཕགས་པས། །འདོད་ཆགས་རྗེས་
སུ་འཛིན་བྱེད་པ། །ཆགས་པ་ཆེན་པོའི་ཏིང་ངེ་འཛིན། །ཞེས་པའི་དོན་ཏོ། །འདོད་
249--95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཆགས་འཛིན་པ་བཙུན་མོའི་མཆོག་འདི་ཅེས་པ་དེ་ཉིད་ཀྱིས་རིགས་ལས་བྱུང་བའི་
བྱུང་གི་བདེ་བ་བསྟན་པ། ལྷ་མོ་དགའ་བ་ཆེན་པོ་ཚད་མེད་པའི་རང་བཞིན་
ཅན་ནོ། །
ལྷ་མོ་གོས་དཀར་མོའི་སྐུ་ཡོངས་སུ་རྫོགས་པ་དེ་ཕྱུང་ངོ་ཞེས་རྐྱེན་སྔགས་
ཀྱིས་བསྐུལ་བ་ནི་ར་ཀ་ར་སྟི་ཞེས་འདོད་ཆགས་དགའ་མ་སྟེ། དེ་ནས་འདི། བུད་
མེད་ཀྱི་གཟུགས་འཛིན་པར་གྱུར་ཏེ། རྣམ་པ་གདུལ་བྱ་ལ་ལྷ་མོ་སྐུ་ཞལ་གསུམ་
ཕྱག་དྲུག་པར་སྣང་བ་སྟེ། སྐུ་དང་རྩ་བའི་ཞལ་པདྨ་ར་ག་ལྟར་རབ་ཏུ་དམར་བའི་
མདངས་ཅན། ཞལ་གཡས་ནག་པ། གཡོན་དཀར་བ། འོད་དཔག་མེད་ཀྱིས་དབུ་
བརྒྱན་པ། ཕྱག་གཡོན་དང་པོས་དྲིལ་བུ་དང་བཅས་པས་ཨུཏྤ་ལ་དམར་པོའི་སྟོང་
པོ་འཛིན་པ་ལ། གཡས་དང་པོས་ངེས་པར་ཁ་འབྱེད་པར་མཛད་པ། གཡས་ཀྱི་
གཉིས་པས་རྡོ་རྗེ་དང་
། འཁོར་ལོ། གཡོན་གཉིས་པོས་ནོར་བུ་དང་རལ་གྲིའོ། །
རིན་པོ་ཆེའི་རྒྱན་དུ་མས་སྤྲས་པ་ཏེ། ཕྱུང་མ་ཐག་ཏུ་སྤྲོས་པས་དོན་ བྱས་ཚུར་
འདུས་ཏེ་རིག་པའི་སྐྱེས་བུ་དེ་ཉིད་ཅེས་པ་རྡོ་རྗེ་འཛིན་པ་བསྲེག་བྱེད་མེ་ཡི་ཁམས་
སུ་ཞུ་བའི་ཆ་ལས་ལྷ་མོ་གོས་དཀར་མོའི་རྣམ་པར་སྣང་བ་དེ་ཉིད། ནུབ་ཕྱོགས་ཀྱི་
གྲར་བཞུགས་སོ་ཞེས་ནུབ་བྱང་འཚམས་སུ་པད་མ་ལ་གནས་པའོ། །
དེ་ནས་ཞེས་པ་ལ་སོགས་པས་སྐུ་དང་ཐུགས་བསླུ་བ་རྡོ་རྗེ་ཞེས་བྱ་བའི་
ཏིང་ངེ་འཛིན་ནི་བསྐྱེད་པའི་རིམ་པར་སྐུ་སྣང་སྟོང་གསུང་གྲགས་སྟོང་ཐུགས་བདེ་
སྟོང་གཉིས་སུ་མེད་ པའི་ཡེ་ཤེས་ལས། བསླུ་བ་ཀུན་རྫོབ་སྣང་བས་སྟེན་ཅིང་
འབྲེལ་བར་འབྱུང་པས་སྒྱུ་མ་ལྟ་བུའི་ལྷ་ཡི་སྐུ་ངོ་བོར་འཆར་བས་ཏེ། བརྟེན་པ་
གཞལ་ཡས་ཁང་གཡོན་པ་ལྷ་དང་ལྷ་མོར་འཆར་བས་ཐ་མལ་པའི་སྒོ་གསུམ་གྱིས་
249 -96



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྟོག་པ་ལས་བསླུས་པ་ཏེ། །གསལ་བའི་ངོ་བོ་ཉིད་དོ། །
རྫོགས་རིམ་དུ་དབེན་པ་གསུམ་སྟོང་ཉིད་དུ་ཐིམ་པས་རྟོག་པའི་ཚོགས་
ཀྱིས་གོ་སྐབས་མི་ཕྱེད་པས་དེ་སྐད་ཅེས་བྱ་སྟེ། དེ་ལྟར་ཡང་
། སྐུ་གསུང་ཐུགས་ཀྱི་
རྡོ་རྗེ་ལས། །སྣང་གསུམ་ཐིམ་པའི་ཏིང་ངེ་འཛིན། །སྒྱུ་མ་བསླུ་བ་དག་པ་ཉིད། །
མི་ཕྱེད་འོད་གསལ་ཐིམ་པའོ། །ཞེས་ པའི་དོན་ཏོ། །ཤེས་ རབ་འཆང་བ་བཙུན་
མོའི་མཆོག །ཅེས་སྣ་ཚོགས་ཀྱིས་རིགས་ལས་བྱུང་བའི་རིག་པ་འཛིན་པ་ལྷ་མོ་
བཏང་སྙོམས་ཚད་མེད་པའི་རང་བཞིན་ཅན་ནོ། །
སྒྲོན་མའི་སྐུ་ཡོངས་སུ་རྫོགས་པ་དེ་ཕྱུང་ངོ་ཞེས་རྐྱེན་སྔགས་ཀྱིས་བསྐུལ་
བས་ནི་བཛྲ་ར་ཏི་ཞེས་རྡོ་རྗེ་དགའ་མས་ཏེ་དེ་ནས་འདི་བུད་མེད་ཀྱི་གཟུགས་
འཛིན་པར་གྱུར་ཏོ་ཞེས་རྣམ་པ་གདུལ་བྱ་ལ། སྣང་བ་ལྷ་མོ་ཞལ་གསུམ་ཕྱག་དྲུག་
པའི་སྐུར་བསྟན་པ། རྩ་བའི་ཞལ་དང་སྐུ་ནི་རྩ་དུར་བའི་ལོ་མའི་འོད་ལྟར་ལྗང་བ།
གཡས་ཞལ་ནག་པ། གཡོན་དཀར་བའོ། །དཔལ་དོན་ཡོད་གྲུབ་པས་དབུ་བརྒྱན་
པའོ། །ཕྱག་དྲུག་ པའི་ གཡས་ གསུམ་ན་སྣ་ཚོགས་རྡོ་རྗེ་དང་། འཁོར་ལོ་དང་
།
ཨུཏྤལ་ལ་དཀར་པོའོ། །གཡོན་གསུམ་ན་དྲིལ་བུ་ནོར་བུ་རལ་གྲི་འབར་བའོ། །
རིན་པོ་ཆེ་སྣ་ཚོགས་པའི་རྒྱན་དུ་མ་དང་ལྡན་པ་སྟེ། ཕྱུང་མ་ཐག་ཏུ་ཞེས་རང་དང་
མཚུངས་པའི་སྐུ་སྤྲོས་པས་དོན་བྱས་ཚུར་འདུས་ཏེ་རིག་པའི་སྐྱེས་བུ་དེ་ཉིད་ཅེས་
པ་རྡོ་རྗེ་འཛིན་པ་བསྐྱོད་པར་བྱེད་པ་རླུང་གི་ཁམས་ཞུ་བའི་ཆ་ལས་ལྷ་མོ་སྒྲོལ་
མའི་རྣམ་པར་སྣང་བ་དེ་ཉིད་བྱང་ཕྱོགས་ཀྱི་གྲར་བཞུགས་སོ་ཞེས་བྱང་ཤར་
འཚམས་ཀྱིས་སྣ་ཚོགས་རྡོ་རྗེའི་གདན་ལ་གནས་པའོ། །
དེ་དག་གི་གཞུང་བསྡུ་བ་ལ་དེ་བཞིན་གཤེགས་པ་ཐམས་ཅད་ཀྱི་བཙུན་
249---97



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
མོའི་མཆོག་ཕུན་སུམ་ཚོགས་པའོ་ཞེས་རྣལ་འབྱོར་གྱིས་རྒྱུད་འདིར་འཁོར་ལོ་
བསྒྱུར་བའི་རྒྱལ་པོ་དང་ཆོས་མཐུན་པར་བསྟན་ཏེ། དེ་ཡང་སངས་རྒྱས་ཐམས་
ཅད་ཀྱི་དོན་གྱི་ངོ་བོ་དང་དཔལ་རྡོ་རྗེ་འཆང་ཆེན་པོར་སངས་རྒྱས་དགོས་ལ་དེ་ལ་
གཞན་དོན་དུ་བསྐུལ་བ་ཚད་མེད་པའི་ལྷ་མོ་འདི་དག་དང་ལྡན་དགོས་པའོ། །
འདིས་འབྱུང་བ་བཞི་རྣམ་པར་བྱེད་ཅིང་ངོ་བོ་དབྱིངས་མི་ཟད་པ་རྒྱན་གྱི་འབྱུང་
གནས་སུ་བསྟན་པའོ། །དེ་ལྟར་ཡང་། དགའ་བ་རྫོགས་པའི་ལོངས་སྤྱོད་མཆོག །
བུད་མེད་བདེ་མཆོག་ལོངས་སྤྱོད་རྫོགས། །གཏི་མུག་ཞེ་སྡང་འདོད་ཆགས་དང་
། །
རྡོ་རྗེ་དགའ་མ་བརྟག་པར་གནས། །དེ་ནས་སངས་རྒྱས་རྣམས་ཀྱིས་ཐབས། །རྡོ་
རྗེ་ཐེག་པ་ཞེས་བཤད་དོ། །ཞེས་གསུངས་པའི་དོན་ཏོ། །
ཕུང་པོ་ལྔ་རིགས་ལྔར་དག་ལ། ཁམས་འབྱུང་བ་བཞི་ཡི་དྭངས་མ་ཡུམ་
བཞིར་དག་པ་སྟེ། དབྱིངས་འབྱུང་བ་བཞི་རྣམ་པར་དག་པའི་མཁའ་དང་
། རང་
རིག་པ་ཡེ་ཤེས་ལྔ་ འབྲལ་མེད་དུ་ཡུལ་དང་ ཡུལ་ཅན་དུ་ གཉིས་སུ་མེད་པར་
སྙོམས་པར་ཞུགས་པས་ཏེ། ཡབ་ཐབས་སྣང་བ་གསལ་ཞིང་དྲི་མ་མེད་པ་དང་
།
ཡུམ་ཤེས་རབ་སྟོང་པ་སྟེ། དེ་དག་དབྱེར་མེད་ཟག་པ་མེད་པའི་བདེ་བ། ཆེན་པོ་
ཟུང་འཇུག་ཕྱག་རྒྱ་ཆེན་པོའི་ཡེ་ཤེས་ཕུན་སུམ་ཚོགས་པའི་ལོངས་སྤྱོད་རང་ཤར་
བ་ཞེས་བྱའོ། །
སྒོ་བཞི་ དཀྱིལ་ འཁོར་ དུ་ དགོད་ པ་ བསྟན་ པ་ནི། དེ་ནས་བཅོམ་ལྡན་
འདས་དཔལ་རྣམ་པར་སྣང་མཛད་རྡོ་རྗེ་འཁོར་ལོ་ཞེས་བྱ་བའི་ཏིང་ངེ་འཛིན་ནི་
སྐུས་བྱིན་གྱིས་བརློབ་པ་དང་རྣམ་པར་སྣང་མཛད་ཀྱི་རིགས་ཀྱི་རྒྱུ་འཐུན་ལས་
བྱུང་བ་གཤིན་རྗེ་གཤེད་ཀྱི་སྐུ་དབྱུང་པའི་དོན་དུ་སྙོམས་པར་ཞུགས་ནས་ཞེས་
249 -98



དཔལ་གསང་བ་འདུས་
བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཉམ་པར་བཞག་པ་ལ། དེ་ལྟར་ཡང་ཡེ་ཤེས་མེ་ལོང་ལྟ་བུ་ལ། །སྲིད་གསུམ་
སྣང་བར་མཛད་པས་སྟེ། །ཡེ་ཤེས་དཀྱིལ་འཁོར་འཁོར་ལོ་ནི། །མི་ཟད་སྐུ་ཡི་
ཏིང་ངེ་འཛིན། །ཞེས་པའི་དོན་ཏོ། །
བརྟན་གཡོ་ལྷ་ཡི་བདག་ཉིད་དུ་བྱིན་གྱིས་བརློབས་པ་སྙིང་པོ་ལེན་ཅིང་
འཛིན་པ་ལ་དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་བྱིན་གྱིས་རློབས་
པ་ཞེས་བྱ་ཏེ། གསང་བ་མི་ཟད་པའི་ཁྲོ་བོ་ཆེན་པོ་འདི་ཞེས་པ་མ་རུངས་པ་འདུལ་
བའི་དོན་དུ་ཤེས་རབ་སྟོང་པ་ཉིད་དང་སྙིང་རྗེ་ཆེན་པོ་ལས་མ་གཡོས་པར་ཆ་བྱད་
འཇིགས་སུ་རུང་བར་སྟོན་པ་སྟེ་དཔལ་རྡོ་རྗེ་འཛིན་པ་ཉིད་ཀྱི་སྐུ་དང་གསུང་དང་
ཐུགས་རྡོ་རྗེ་ལས་བྱུང་ངོ་ཞེས་རྣམ་པར་འཕྲུལ་པ་བསྟན་པ་སྟེ་རྐྱེན་སྔགས་ཀྱིས་
བསྐུལ་བ་ ནི། ས་མན་ ཀྲིད་ཅེས་པ་གཤིན་རྗེ་ ཐར་ བྱེད་དེ། དེ་ཉིད་ ལས། མི་
འཇིགས་བདག་ཉིད་ཆོས་རྣམས་ནི། །མ་སྐྱེས་པ་ཡི་ངོ་བོ་ཉིད། །དངོས་པོ་ཀུན་གྱི་
དམ་ཚིག་སྟེ། །དེ་ཉིད་རྒྱལ་བ་མཐར་བྱེད་དོ། །ཞེས་པའི་དོན་ཏོ། །
དེ་ནས་འདི་ཕྱུང་མ་ཐག་ཏུ་ཞེས་པ་ཁྲོ་བོའི་རྒྱལ་པོ་ཞལ་གསུམ་ཕྱག་དྲུག་
པའི་ཚུལ་ཅན་ཏེ། སྐུ་དང་རྩ་བའི་ཞལ་ཤིན་ཏུ་ནག་པ། ཞལ་གཡས་དཀར་པོ།
གཡོན་དམར་པོ། རྣམ་པར་སྣང་མཛད་ཀྱིས་དབུ་བརྒྱན་པ་སྟེ། ཕྱག་གཡས་པ་
གསུམ་ན་ཐོ་བ་དང་རྡོ་རྗེ་དང་འཁོར་ལོ་དང་། གཡོན་གསུམ་སྡིགས་འཛུབ་དང་
ལྡན་པའི་ཞགས་པ་འཛིན་པ་དང་དྲིལ་བུ་དང་དགྲ་སྟ་བསྣམས་པ། རིན་པོ་ཆེའི་
རྒྱན་དུ་མས་སྤྲས་ པ། དབུ་སྐྲ་སེར་པོ་གྱེན་དུ་བརྫེས་པ། ཞལ་ རེ་རེ་ལ་
པ་ སྤྱན་
གསུམ་མངའ་བ། སྟག་གི་པགས་པའི་ཤམ་ཐབས་ཅན་སྦྲུལ་གྱིས་བརྒྱན་པས་ཏེ།
མེ་དཔུང་འབར་བའི་ནང་ན་བཞུགས་པའི་དེ་ཉིད་ཐུགས་ཞི་བ་ཆེན་པོའི་ངང་ལས་
249 -99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མ་གཡོས་པ་རྣམས་པ་ཚད་མེད་པའི་ཚུལ་དང་
། དེ་བཞིན་གཤེགས་པ་ཐམས་
ཅད་སྙེངས་པར་བྱེད་པའི་ཚུལ་སྟེ། མི་ཞུམ་མི་སྐྲག་མི་བརྫི་བའི་ལྟ་སྟངས་ཀྱིས་
སྦྱོར་བ་དང་ལྡན་པའི་ཁྲོ་བོ་དེ་དཀྱིལ་འཁོར་གྱི་ཤར་ཕྱོགས་ཀྱི་སྒོར་ཞུགས་སོ་
ཞེས་དབང་པོའི་གདན་སྟེང་དུ་བཞུགས་པར་མཛད་པའོ། །ལྷོ་ཕྱོགས་པའི་དགོད་
པ་བསྟན་པ་ནི་མངོན་པར་བྱང་ཆུབ་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་ཡོན་
ཏན་དུ་མའི་སྒོ་ནས་བྱིན་གྱིས་བརླབ་པ་རིན་ཆེན་དཔལ་གྱི་རྒྱུ་མཐུན་ལས་བྱུང་བ་
ཤེས་རབ་མ
་རབ་མཐར་བྱེད་ཀྱི་སྐུ་དབྱུང་བའི་དོན་དུ་སྙོམས་པར་ཞུགས་ནས་ཞེས་མི་
གཡོ་བའི་ངང་དུ་འོད་གསལ་མངོན་པར་གྲུབ་པ་ཕྱིའི་དཔེ་ལས་འདས་ནས་དོན་
རྣམ་པར་དག་པའི་སེམས་མངོན་དུ་བྱ་སྟེ་ཟེར་ལ་དེའི་ངང་དུ་བཞུགས་པའོ
། །
དེ་ལྟར་ཡང་། སྣང་བ་ལས་འདས་པའི། །རྣམ་དག་མངོན་པར་བྱང་ཆུབ་
པའི། །རང་ བཞིན་ མངོན་ པར་ བྱང་ ཆུབ་ པའི། །འོད་གསལ་ ཆེན་ པོའི་ ཏིང་ ངེ་
འཛིན། །ཞེས་པའི་དོན་ཏོ། །དེ་བཞིན་ཞེས་པ་ནས་ཕྱུང་ངོ་ཞེས་པའི་བར་གྱིས་སྔ་
མ་བཞིན་ནོ། །རྐྱེན་སྔགས་ཀྱིས་བསྐུལ་བར་བསྟན་པ་ནི་པྲ་ཛྙཱ་ཏ་ཀྲིད་ནི་ཤེས་
རབ་མཐར་བྱེད་དེ། རྣམ་ཤེས་མིག་བདག་ཆོས་རྣམས་ནི། །དོན་དམ་མི་འགྱུར་
དག་པ་ཉིད། །སེམས་ཀུན་གྱིས་ནི་དམ་ཚིག་སྟེ། །དེས་ན་ཤེས་རབ་མཐར་བྱེད་
བརྗོད། །ཅེས་པའི་དོན་ཏོ། །
དེ་ནས་འདི་ཕྱུང་མ་ཐག་ཏུ་ཞེས་པ་ཁྲོ་བོ་ཞལ་གསུམ་ཕྱག་དྲུག་པ་སྟེ། སྐུ་
དང་ རྩ་ ཞལ་ དཀར་བ། གཡས་ ཞལ་ ནག་ པ། གཡོན་ དམར་ བའོ། །རིན་ཆེན་
འབྱུང་ལྡན་གྱིས་སྤྱི་བོར་མཚན་པ་སྟེ། ཕྱག་གཡས་པ་གསུམ་ན་རྡོ་རྗེའི་བེ་ཅོན་
དང༌། རྡོ་རྗེ་ ཁ་ གྱེས་ པ་དང་། རལ་གྲིའོ། །གཡོན་ པ་ རྣམས་ཐུགས་ཀར་ སྡིགས་
249 100



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཛུབ་དང་། ཞགས་པ་ཅན་བར་པ་ན་དྲིལ་བུ་ཐ་མ་ན་དགྲ་སྟ་ཅན་ནོ། །རྡོ་རྗེ་དམ་
ཚིག་བརྙེས་པར་བྱེད་པའི་ཚུལ་ལོ་ནི་ཁྲོ་བོ་དེ། མི་གཡོ་མི་རྟོག་མི་འགྱུར་བའི་ལྟ་
སྟངས་ཀྱི་སྦྱོར་བས་དཀྱིལ་འཁོར་གྱི་ལྷོ་ཕྱོགས་ཀྱི་སྒོར་བཞུགས་སོ་ཞེས་གཤིན་
རྗེའི་གདན་ལ་བཞུགས་པར་མཛད་དོ། །
ནུབ་ཕྱོགས་པའི་དགོད་པ་བསྟན་པ་ནི། ཆོས་རིན་པོ་ཆེའི་འབྱུང་གནས་རྡོ་
རྗེ་ཞེས་བྱ་བ་ནི་འཁོར་འདས་ཀྱི་ཆོས་ཐམས་ཅད་གསང་ཆེན་བླ་ན་མེད་པ་རིན་པོ་
ཆེ་ལྟ་བུའི་ངང་དུ་རོ་གཅིག་པར་གྱུར་པས་ཟག་པ་མེད་པའི་དགའ་བས་རྒྱས་པས་
ཡོན་ཏན་གྱི་འབྱུང་གནས། གསུང་གི་ནས་བྱིན་གྱིས་རློབས་པ་འོད་དཔག་ཏུ་མེད་
པའི་རྒྱུ་མཐུན་ལས་བྱུང་བས་ཏེ། །སྲིད་ཞི་མཉམ་ཉིད་མཉམ་སྐུ་ཡི། །ཆོས་རྣམས་
གཉིས་མེད་རོ་གཅིག་པར། །པདྨ་རིན་ཆེན་འབྱུང་བའི་གནས། །ཡོན་ཏན་གཏེར་
གྱུར་ཏིང་ངེ་འཛིན། །ཞེས་ གསུངས་པའི་དོན་ཏོ། །དེ་ནས་ཞེས་པ་ནས་ཕྱུང་ངོ་
ཞེས་པའི་བར་དུ་སྔ་མ་བཞིན་ནོ། །རྐྱེན་སྔགས་ཀྱིས་བསྐུལ་བ་བསྟན་པ་ནི་པདྨ་
ཏ་ཀྲིད་ནི་པདྨ་མཐར་བྱེད་པ་ཡིན་ཏེ། བརྗོད་མེད་བདག་ཉིད་ཆོས་རྣམས་ནི། །
མིང་དང་གཟུགས་བློ་དངོས་པོ་མེད། །ཆོས་རྣམས་ཆགས་མེད་དམ་ཚིག་སྟེ། །
དེས་ན་ཁྱབ་བདག་པད་མཐར་བྱེད། །ཅེས་པའི་དོན་ཏོ། །
དེ་ནས་འདི་ཕྱུང་མ་ཐག་ཏུ་ཞེས་པ་ཁྲོ་བོ་ཞལ་གསུམ་ཕྱག་དྲུག་པས་ཏེ།
ཞལ་གཡས་ནག་པ། གཡོན་དཀར་བ། དབུས་མ་སྐུ་དང་མཐུན་པར་པདྨ་ར་གའི་
མདོག་ལྟར་དམར་བ། ཕྱག་གཡས་ནས་རིམ་པ་བཞིན་དུ་པདྨ་འབར་བ་དང་རལ་
གྲི་དང་བསྟུན་ཤིང་ངོ༌། །གཡོན་ན་དྲིལ་བུ་དང་དགྲ་སྟ་དང་ཞགས་པ་བསྣམས་
པའོ། །འོད་ དཔག་ཏུ་མེད་ པས་ སྤྱི་ བོར་ མཚན་ པའོ། །དེ་བཞིན་ གཤེགས་
249 ཨ་མ101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐམས་ཅད་ཀྱིས་གསུང་གི་ཚུལ་ནི་རྣམ་པ་དང་ཟིལ་གྱིས་གནོན་པ་དང་འཇིགས་
པའི་ལྟ་སྟངས་ཀྱིས་སྦྱོར་བ་དང་ལྡན་པས་ཏེ། ཁྲོ་རྒྱལ་རྟ་མགྲིན་ནི་ནུབ་ཕྱོགས་ཀྱི་
སྒོར་བཞུགས་སོ་ཞེས་ཀླུ་དང་ས་བདག་གི་ཚོགས་བརྟུལ་ནས་དེ་ཉིད་ཀྱི་གདན་ལ་
གནས་པའོ། །
བྱང་ཕྱོགས་པའི་དགོད་པ་བསྟན་པ་ནི། སྐུ་དང་གསུང་དང་ཐུགས་རྡོ་རྗེ་
ཞེས་བྱ་བའི་ཏིང་ངེ་འཛིན་ནི་འཕྲིན་ལས་ཐམས་ཅད་འབད་མེད་ལྷུན་གྲུབ་དུ་གྲུབ་
པས་སེམས་ཅན་ཐམས་ཅད་ཀྱིས་དོན་གདོན་མི་ཟ་བའི་ནུས་པ་ཐོགས་མེད་དུ་
འབྱུང་བས་རང་རིག་པའི་ཡེ་ཤེས་འགག་པ་མེད་པར་འཆར་པའོ། །ཐུགས་འཕྲིན་
ལས་སྣ་ཚོགས་འབྱུང་བར་བྱིན་གྱིས་བརློབ་པ་རྡོ་རྗེ་གདོན་མི་ཟ་བའི་རྒྱུ་མཐུན་
ལས་བྱུང་བས་ཏེ། །དེ་ཉིད་ལས། སྐྱེ་མེད་རྡོ་རྗེའི་སྐུ་མངའ་བ། །མི་འགག་གནས་
མེད་གསུང་དང་ཐུགས། །མི་ཕྱེད་དངོས་པོ་འཇོམས་པའོ། །འགྱུར་བ་མེད་པའི་
ཏིང་ངེ་འཛིན་། །ཞེས་པའི་དོན་ཏོ། །དེ་ནས་ཞེས་པ་ནས་ཕྱུང་ངོ་ཞེས་པའི་བར་དུ་
སྔ་མ་བཞིན་ནོ། །
རྐྱེན་སྔགས་ཀྱིས་བསྐུལ་བ་ནི་བསྨིན་ཏ་ཀྲིད་ཅེས་པས་བགེགས་མཐར་
བར་བྱེད་དེ། མི་རྟོག་བདག་ཉིད་ཆོས་རྣམས་ནི། །རང་བཞིན་གྱིས་ནི་ཞི་བའི་
དངོས། །རྡོ་རྗེ་ཀུན་གྱི་དམ་ཚིག་སྟེ། །དེ་ཕྱིར་ཁྱབ་བདག་བགེགས་མཐར་བྱེད། །
ཅེས་པའི་དོན་ཏོ། །དེ་ནས་འདི་ཕྱུང་མ་ཐག་ཏུ་ཞེས་པའི་ཁྲོ་བོ་ཞལ་གསུམ་ཕྱག་
དྲུག་པ་སྟེ། ཞལ་གཡས་དཀར། གཡོན་དམར་རྩ་ཞལ་སྐུ་དང་མཐུན་པར་ཨུཏྤ་ལ་
ལྟར་ལྗང་ནག་སྟེ། རྔ་སྒྲའི་རྒྱལ་པོས་དབུ་བརྒྱན་པ་སྟེ། ཕྱག་གཡས་གསུམ་ན་སྣ་
ཚོགས་རྡོ་རྗེ་དང་འཁོར་ལོ་དང་རལ་གྲི་བསྣམས་པའོ། །གཡོན་གསུམ་ན་ཞགས་
249-102



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་འཛིན་པ་སྡིགས་འཛུབ་དང་། དགྲ་སྟ་དང་བསྟུན་ཤིང་ངོ༌། །
དེ་ཉིད་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་ཀྱི་
ཚུལ་དུ་ཞེས་གསང་བ་བསམ་གྱིས་མི་ཁྱབ་པ་མི་ཟད་པ་རྒྱན་གྱི་འཁོར་ལོའི་
འཕྲིན་ལས་ཇི་སྲིད་འཁོར་བའི་རྒྱ་མཚོ་ཆེན་པོ་མ་སྟོངས་ཀྱིས་བར་དུ་འབྱུང་བས་
སྟེ། མི་འགག་ཅིང་རྣམ་པར་མི་རྟོག་པ་མཚུངས་པ་མེད་ པ་ བྱང་སེམས་ཀྱི་ལྟ་
སྟངས་དང་ལྡན་པས་ཏེ། ཁྲོ་བོའི་རྒྱལ་པོའི་བདུད་རྩི་ཐལ་སྦྱོར་བྱང་ཕྱོགས་ཀྱི་
སྒོར་བཞུགས་སོ། །ཞེས་གནོད་སྦྱིན་གྱི་གདན་ལ་གནས་ཤིང་
། འགྲོ་བ་སེམས་
ཅན་ཐམས་ཅད་སྐྱེ་རྒ་ནད་འཆི་ལས་སྒྲོལ་ཞིག་བསྡུ་བའི་དངོས་པོ་བཞིས་འགྲོ་
བའི་དོན་མཛད་པའི་རྟགས་སུ་ཁྲོ་རྒྱལ་བཞི་སྒོ་བཞིར་སྣང་བའོ། །
སློབ་དཔོན་རྒྱལ་པོ་ཆེན་པོ་ཨིན་ཏྲ་བྷོ་དེ་ནི་ལྷ་བཅུ་གསུམ་པ་ལ་བཅོམ་
ལྡན་ འདས་ རྩ་བའི་ དཀྱིལ་ འཁོར་ཞེས་བྱ་བར་བཞེད་དོ། །མི་གཡོ་བ་དང་།
འདོད་པའི་རྒྱལ་པོ་དང་། དབྱུག་སྔོན་ཅན་དང་
། སྟོབས་པོ་ཆེ་རྣམས་ནི་མཚམས་
ཀྱི་ཁྲོ་བོ་ཡིན་ནོ། །སྟེང་དུ་གཙུག་ཏོར་འཁོར་ལོས་སྒྱུར་བ་ནི་ཤར་སྒོའི་ཕུགས་སུ་
གནས་ལ། འོག་ཏུ་ཁྲོ་བོ་གནོད་མཛེས་ནི་ནུབ་སྒོའི་ཕུགས་སུ་གནས་པ་ཉིད་དོ། །
དེ་ལྟར་ཁྲོ་བོ་རྒྱལ་པོ་དྲུག་པོ་དང་བཅས་པའི་དེ་དག་ཐམས་ཅད་ཀྱང་རང་འོད་ཀྱི་
རིག་མ་དང་གཉིས་སུ་མེད་པའི་སྐུ་ཅན་ཕྱག་རྒྱ་བཞིའི་བདག་ཉིད་ཅན་ནོ། །འདི་
ལྟར་ཁྲོ་བོ་བཅུར་ངེས་པར་ཡང་རྗེ་ནཱ་རོ་པའི་བཞེད་པས་ལེའུ་བཅུ་གསུམ་པ་ལས་
གསལ་བར་བསྟན་པ་བཞིན་དུ་ཤེས་པར་བྱེད་ཅེས་པ་དང་
། གཟུགས་རྡོ་རྗེ་མ་ལ་
སོགས་པ་ལྔ་དང༌། སེམས་དཔའ་བརྒྱད་དུ་ངེས་པར་གླེང་གཞིའི་ལེའུ་སྐབས་ནས་
གསུངས་པ་བཞིན་དུ་ཤེས་པར་བྱ་ཞེས་སོ། །དེ་བཞིན་གཤེགས་པ་ཐམས་ཅད་ཀྱི་
249--103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྐུ་དང་གསུང་དང་ཐུགས་མཉེས་པར་བྱེད་པ་དང་ཞེས་པ་ནི་རྗེས་སུ་སྤྱོད་པའི་ལྷ་
མོ་བཞི་དང་ལྷན་དུ་སྤྱོད་པའི་ལྷ་མོ་གཅིག་སྟེ། གཟུགས་རྡོ་རྗེ་མ་ལ་སོགས་པ་
འདོད་ཡོན་ལྔའི་ལྷ་མོ་ནི་བདེ་བ་ཟག་པ་མེད་པ་ལ་ལོངས་སྤྱོད་པའོ
། །
དཀྱིལ་འཁོར་གྱི་དམ་ཚིག་སེམས་དཔའ་རྣམས་སོ་ཞེས་པ་ནི་བྱང་ཆུབ་
སེམས་དཔའ་བརྒྱད་བསྟན་པ་སྟེ། དེ་ལ་ལྷ་ཁྱམས་ཀྱི་ཤར་དུ་བྱམས་པ་དང་ས་ཡི་
སྙིང་པོ། ལྷོར་ཕྱོགས་ན་རྡོ་རྗེ་དང་ནམ་མཁའི་སྙིང་པོ། ནུབ་ཏུ་འཛིན་རྟེན་དབང་
ཕྱུག་ དང་ འཇམ་པའི་དབྱངས། བྱང་དུ་སྒྲིབ་པ་རྣམ་པར་སེལ་བ་དང་ ཀུན་ཏུ་
བཟང་པོ་སྟེ། བྱང་ཆུབ་སེམས་དཔའ་བརྒྱད་ངེས་པར་གནས་པའོ། །དེ་ལྟར་ཡང་
།
འདོད་པའི་རྒྱལ་པོ་ལ་སོགས་དྲུག ཁྲོ་བོའི་དབང་པོ་རྣམ་པར་གྲགས། །དམ་ཚིག་
རྡོ་ རྗེ་ལ་སོགས་དྲུག །སངས་རྒྱས་སྤྱན་ལ་སོགས་པ་བཞི། །འབྱུང་དང་འབྱུང་
ལས་གྱུར་པར་གྲགས། །རིག་པའི་རྒྱལ་པོ་ཞེས་བཤད་དོ། །གཟུགས་ཀྱི་རྡོ་རྗེ་ལ་
སོགས་ལྔ། །རྡོ་རྗེ་བདག་པོ་ཞེས་བཤད་དོ། །ཞེས་པའི་དོན་ཏོ། །
འདིར་ནི་དཀྱིལ་འཁོར་རྒྱལ་པོ་མཆོག་ལྷ་སུམ་ཅུ་རྩ་གཉིས་སུ་གནས་པ།
སྦྱོར་བ་དང་པོའི་དུས་སུ་ཡང་ལུས་ལ་ལྷ་ཡི་ས་བོན་དགོད་པས་ཏེ་དེ་དང་རྗེས་སུ་
འབྲེལ་ལོ། །འབྲེལ་བ་ཚུལ་ནི་རྒྱུ་འབྲས་སམ་དེ་ལས་བྱུང་བའི་འབྲེལ་པ་ཡོད་དེ།
ས་བོན་མེད་ན་མྱུ་གུ་མི་འབྱུང་ལ། དེ་ཡང་རྒྱུ་ས་བོན་ལྟ་བུ་ལུས་ཀྱི་དཀྱིལ་འཁོར་
གྱི་ལྷ་ སུམ་ཅུ་རྩ་གཉིས་ཡོད་པས། ས་བོན་ལས་མྱུ་གུ་བསྐྱེད་པ་ལྟར། དཀྱིལ་
འཁོར་རྒྱལ་པོ་མཆོག་ཏུ་ལྷ་སུམ་ཅུ་རྩ་གཉིས་འབྱུང་བ་ནི་རྒྱུ་འབྲས་ཀྱི་འབྲེལ་བ་
ངེས་པས་ཏེ། སྔ་མ་དེ་སྔོན་དུ་མ་སོང་ན་རྒྱུ་མེད་དུ་འགྱུར་བའི་ཉེས་པ་ཡོད་ཅིང་
།
སྔ་མ་སྔ་མའི་ནུས་པ་མེད་ན་ཕྱི་མ་ཕྱི་མའི་ནུས་པ་མེད་དེ་ལྟོས་པ་དང་བཅས་པ་
249-104



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡིན་པའི་ཕྱིར་རོ། །དེ་ལྟར་དཀྱིལ་འཁོར་རྒྱལ་པོ་མཆོག་ཏུ་ངེས་ཤིང་། ལས་རྒྱལ་
མཆོག་མན་ངག་གིས་ཤེས་བར་བྱ་སྟེ། འདིས་ནི་གསང་བ་ཆེན་པོ་ཡིས་དཀྱིལ་
འཁོར་ཡོངས་སུ་རྫོགས་པར་བསྟན་པའོ། །
དེ་ལ་རྒྱུ་ཡི་རྒྱུད་དང་
། ཐབས་ཀྱི་རྒྱུད་དང་
། འབྲས་བུའི་རྒྱུད་དང་གསུམ་
དུ་བརྗོད་བྱ་དང་བརྗོད་བྱེད་ཐམས་ཅད་མདོར་བསྟན་ཏེ་བཤད་ནས། དེ་ལེའུའི་
མཚན་བསྟན་པའི་ཕྱིར། དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་
ཐུགས་ཀྱིས་གསང་བ་ཞེས་པ་དཔལ་རྡོ་རྗེ་འཆང་ཆེན་པོ་ཉིད་བརྗོད་བྱ་དོན་གྱིས་
གཙོ་བོ་ལ་དཔལ་འདུས་པ་ཆེན་པོ་གསང་བ་འདུས་པ་ཞེས་བྱ་བ་བརྗོད་དེ། དེ་
ཉིད་སྟོན་པའི་གཞུང་དེ་ལ་བྱ་སྟེ། དུས་གསུམ་རྒྱལ་བ་ཐམས་ཅད་ཀྱིས་སྐུ་དང་
གསུང་ཡེ་ཤེས་ཡོན་ཏན་ཐམས་ཅད་རྡོ་རྗེ་འཆང་ཆེན་པོའི་ངང་དུ་རྫོགས་པ་དང་
མཚུངས་པར། ལེའུ་དང་པོ་འདིར་ཡང་ལེའུ་བཅུ་བདུན་པོ་ཐམས་ཅད་ཀྱི་དོན་
འདུས་པའོ། །
ཟབ་པ་ལྟར་ན་རྒྱུ་ལམ་འབྲས་བུ་དབྱེར་མེད་བྱང་ཆུབ་སེམས་སུ་འདུས་
ལ། རྒྱ་ཆེ་བ་ལྟར་ན་ཆོས་ཀྱི་ཕུང་པོ་བརྒྱད་ཁྲི་བཞི་སྟོང་པོ་ཐམས་ཅད་ཀྱི་དོན་
འདིར་འདུས་པར་གྱུར་པས་ན། བདེན་པ་གཉིས་མེད་ཏུ་སྟོན་པའི་གསང་ཆེན་
ཞེས་བྱའོ། །དེ་བཞིན་གཤེགས་པ་ཐམས་ཅད་ཀྱི་དཀྱིལ་འཁོར་བྱིན་གྱིས་རློབས་
པ་ཞེས་རྒྱུད་གསུམ་དུ་བསྟན་པ་ལས། རྨི་ལམ་དུ་དབང་གི་རྒྱུད་གྲོལ་བར་བྱེད་པ།
ལམ་རིམ་པ་གཉིས་སྤྱོད་པ་དང་དམ་ཚིག་དང་སྡོམ་པ་དང་ལྡན་པས་བརྟན་གཡོ་
ལྷ་ཡི་འཁོར་ལོར་འཆར་བ་དང་
། ཁམས་གསུམ་བདག་དང་བཅས་པ་ལྷན་ཅིག་
སྐྱེས་པའི་འཁོར་ལོར་འཆར་བའོ། །གནས་སྐབས་དང་མཐར་ཐུག་གི་ཡོན་ཏན་
249 - 105



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐམས་ཅད་རབ་ཏུ་རྫོགས་པར་འབྱུང་བ་ཉིད་དོ། །
འདི་དབུ་མར་རང་རྒྱུད་དུ་སྨྲ་བ་དཔལ་ཡེ་ཤེས་སྙིང་པོའི་བཞེད་པས།
ལེའུ་དང་པོ་སྤྲུལ་པའི་དཀྱིལ་འཁོར་དུ་དབང་བསྐུར་ཅིང་ཡེ་ཤེས་ཀྱིས་སྣང་བ་
སྟོན་པར་མཛད་ནས། གླེང་བསླང་བ་དང༌། ལེའུ་གཉིས་པ་དངོས་གཞི་བསྟན་པ་
ལ། གསུམ་པ་མན་ཆད་ཀྱིས་དེ་ཉིད་ངེས་པར་བྱེད་པ། བཅུ་བདུན་པའི་ཕྱེད་མན་
ཆད་ཀྱིས་གཞུང་ཡོངས་སུ་བསྡུ་བ་མཛད་པའོ་ཞེས་བཞེད་དོ། །ལེའུ་ནི་པ་ཏ་ལ་
ཞེས་བྱ་བ་སྤང་བྱ་མི་མཐུན་པའི་ཕྱོགས་བཟློག་ཅིང་ལམ་དང་ཡོན་ཏན་གྱི་ཆོས་
བསྒྲུབ་ཅིང་སྤེལ་བའོ། །ཆོ་ག་དང་རིམ་པ་དང་དུམ་བུ་ཞེས་བྱ་བ་རྣམ་པར་འབྱེད་
པའི་མཚན་ཉིད་ཅན་ནོ། །དཔལ་རྒྱུད་ཀྱི་རྒྱལ་པོའི་རྣམ་པར་བཤད་པ་ཡེ་ཤེས་
སྣང་བ་ཞེས་བྱ་བ་ལེའུ་དང་པོ་ངེས་པར་བྱེད་པའོ།། །།
དེ་ལྟར་ལེའུ་དང་པོར་རྒྱུད་ཀྱི་བརྗོད་བྱ་ཐམས་ཅད་མདོར་བསྟན་ནས།
ལེའུ་གཉིས་པ་མན་ཆད་ཀྱིས་རྒྱས་པར་སྟོན་པས་ན་དེ་ནས་བཅོམ་ལྡན་འདས་
ཞེས་སྨོས་ཏེ། དཔལ་ཆེན་པོ་རྡོ་རྗེ་འཆང་ཆེན་པོས་སྤྲུལ་པའི་དཀྱིལ་འཁོར་ཆེན་
པོར་བྱིན་གྱིས་བརླབ་པ་མཛད་པའོ། །རྒྱུད་འདིའི་བརྗོད་བྱའི་གཙོ་བོ་བྱང་ཆུབ་ཀྱི་
སེམས་འོད་གསལ་བ་དང་ཟུང་འཇུག་གསང་ཆེན་གྱི་དོན་བསྟན་པར་བཞེད་པ་
ལ། དེ་ནས་ཞེས་པ་ལེའུ་དང་པོ་བསྟན་པའི་རྗེས་ཐོགས་སོ། །
དཔལ་ལྡན་འདུས་པའི་རྒྱུད་འདི་ལ། །ལེའུ་ལེའུར་འབྲེལ་བ་དང་
། །མདོ་
དང་རྒྱས་པར་བཤད་པ་དང་། །མངོན་པར་རྟོགས་པར་བསྟན་པས་ཏེ། །འདི་དག་
གསལ་བར་བཤད་པ་ལ། །ལེའུ་དང་པོ་རྒྱུད་ཀྱི་དོན། །གཞི་ལམ་འབྲས་བུ་དོན་
བསྡུས་པ། །དེ་གསལ་ཡན་ལག་རྒྱས་བཤད་ཕྱིར། །བྱང་ཆུབ་སེམས་འདི་བསྟན་
249 -106



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་ཡིན། །དང་པོར་མདོར་བསྟན་གཉིས་པ་ནས། །བསྟན་བྱ་མི་གསལ་རྒྱས་པར་
སྟོན། །མངོན་པར་རྟོགས་པའི་འབྲེལ་པ་ནི། །རྟེན་གྱི་གང་ཟག་རྣལ་འབྱོར་པའི། །
རྒྱུ་ལམ་འབྲས་བུ་སྟོན་པར་བྱེད། །གཞི་ནི་དངོས་པོའི་གནས་ལུགས་དང་
། །ལམ་
གྱི་ གནས་ ཐབས་ བསྟན་ པ་ དང༌། །འབྲས་བུ་སྐྱེ་བའི་ རིམ་པའོ། །དངོས་ པོའི་
གནས་ཐབས་གཉིས་ཡིན་ཏེ། །སེམས་དང་ལུས་ཀྱིས་གནས་ཐབས་ལ། །འདིར་
སེམས་ ཀྱི་གནས་ཐབས་སྟོན། །ལམ་ལ་སྨིན་གྲོལ་རྣམ་གཉིས་ཏེ། །གྲོལ་ལམ་
བསྐྱེད་རིམ་མི་སྟོན་ཏེ། །རྫོགས་རིམ་འོད་གསལ་ཟུང་འཇུག་སྟོན། །མཐར་ཐུག་
བླ་མེད་བྱང་ཆུབ་སེམས། །གསང་ཆེན་སངས་རྒྱས་སྤྱོད་ཡུལ་བསྟན། །འདི་ཉིད་
གདམས་པ་རྗེས་སུ་སྟོན། །བསྐྱེད་རྫོགས་དོན་ལ་ཟུང་འཇུག་གིས། །སྤྲུལ་པའི་སྐུ་
ནི་མི་ཕྱེད་པས། །བྱང་ཆུབ་སེམས་དཔས་ཆེད་དུ་བརྗོད། །དེ་བཞིན་གཤེགས་
པས་མཐར་ཐུག་གསུངས། །གསང་ཆེན་བྱང་ཆུབ་སེམས་རྣམས་ནི། །བརྗོད་པ་ངོ་
མཚར་ཆེད་དུ་བརྗོད། །འདི་དག་ངེས་པར་སྟོན་པ་ནི། །ལེའུ་གཉིས་པའི་སྡོམས་
སུ་བརྗོད། །
དང་པོར་སངས་རྒྱས་དང་བྱང་ཆུབ་སེམས་དཔའ་ཆེན་པོ་རྣམས་ཀྱི་གསང་
བ་བླ་ན་མེད་པའི་དོན་ལ་གསོལ་བ་གདབ་པ་བསྟན་པ་ནི། དེ་ལ་ཡུལ་གང་ལ་
གསོལ་བ་གདབ་ན། བཅོམ་ལྡན་འདས་ཞེས་སྤངས་པ་ཡེ་ཤེས་ཕུན་སུམ་ཚོགས་
པ་དང་ལྡན་པའི་བདག་ཉིད་དེ་བཞིན་གཤེགས་པ་ཐམས་ཅད་ཀྱི་སྐུ་རྡོ་རྗེ་ལོངས་
སྤྱོད་རྫོགས་པའི་སྐུའི་ངོ་བོ་དང་གསུང་རྡོ་རྗེ་སྤྲུལ་པའི་ངོ་བོ་དང་། ཐུགས་རྡོ་རྗེ་
སྤྲོས་མེད་ཆོས་ཀྱི་སྐུའི་ངོ་བོ་དང༌
། སྐུ་གསུམ་དབྱེར་མི་ཕྱེད་པ་ངོ་བོ་ཉིད་བདེ་བ་
ཆེན་པོའི་ སྐུ་དེ་དག་གིས་བདག་པོ་དཔལ་རྡོ་རྗེ་འཆང་ཆེན་པོ་དེ་ལ། འཁོར་
249 -107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
འདུས་པའི་ཚོགས་ཕྱོགས་བཅུའི་བཅོམ་ལྡན་འདས་དེ་བཞིན་གཤེགས་པ་ཐམས་
ཅད་ཀྱིས་ཕྱི་ནང་གསང་བའི་མཆོད་པས་སྟེ་ལྷ་མོ་གཟུགས་རྡོ་རྗེ་མ་ལ་སོགས་
སྤྲོས་ནས། མཆོད་པ་བྱས་ཏེ་ཞེས་ཚུལ་ལམ་ཐབས་སུ་ལུས་ཀྱིས་དང་བའི་སྒོ་ནས་
ཕྱག་འཚལ་ནས་ངག་གི་སྒོ་ནས་ཚིག་འདི་སྐད་ཅེས་གསོལ་ཏོ། །
དེ་བཞིན་གཤེགས་ པ་ ཀུན་ གྱི་སྐུ་དང་ གསུང་ དང་ ཐུགས་ གསང་བའི་
མཆོག་བླ་ན་མེད་པ་བྱང་ཆུབ་སེམས་ཀྱི་སྙིང་པོ་དེ་བཅོམ་ལྡན་འདས་ཀྱིས་བཤད་
དུ་གསོལ་ཞེས་བྱ་བར་སྦྱར་བ་ནི་བླ་ན་མེད་པའི་ལ་སོགས་པའི་གནས་མཆོག་
ལའོ། །དེ་ཡང་དོན་གྱིས་ངོ་བོ་གང་ལ་གསོལ་བ་བཏབ་པ་དངོས་བསྟན་པ་ནི་
ཕྱོགས་བཅུ་ན་བཞུགས་ཤིང་དུས་གསུམ་ན་གཤེགས་པའི་དེ་བཞིན་གཤེགས་པ་
ཀུན་ གྱིས་ སྐུ་ཡི་མཆོག་སྣང་ལ་རང་བཞིན་མེད་ པའི་ འཇའ་ཚོན་ལྟ་ བུ་དང་།
གསུང་གི་མཆོག་བརྗོད་པ་འགག་མེད་སྒྲ་སྙན་ལྟ་བུ་དང་ཐུགས་ཀྱི་མཆོག་གསལ་
ལ་རྟོག་པ་མེད་པ་ཉིད་སྐུ་གསུམ་རོ་གཅིག་པའི་གནས་དེ་བྱ་བ་དང་སྤྱོད་པ་དང་
རྣལ་འབྱོར་གྱི་རྒྱུད་མན་ཆད་ལ་མི་ལྡན་བསྟན་པ་སྟེ་གསང་བ་བླ་ན་མེད་པ་སྟེ་
རྒྱུད་སྡེ་བཞི་པོ་རྣམས་ཀྱི་གསང་བ་ཐམས་ཅད་འདིར་འདུས་པའི་བྱང་ཆུབ་ཀྱི་
སེམས་སྟོང་པ་དང་སྙིང་རྗེ་དབྱེར་མེད་པའི་དོན་རང་བཞིན་བདེ་བ་ཆེན་པོའི་
གསང་བ་དེ་བཅོམ་ལྡན་འདས་ཀྱིས་བཤད་དུ་གསོལ་ཞེས་མཐར་ཐུག་གི་དོན་ལ་
ཞུས་པའོ། །
དོན་འདི་ལ་ལེའུ་བཅོ་ལྔ་པ་ལས་ཀྱང་
། ཀྱེ་བཅོམ་ལྡན་འདས་དེ་བཞིན་
གཤེགས་པ་ཐམས་ཅད་འདི་ལྟ་སྟེ། བྱང་ཆུབ་སེམས་ནི་དེ་བཞིན་གཤེགས་པ་
ཐམས་ཅད་ཀྱི་ཡེ་ཤེས་འབྱུང་བ་རྡོ་རྗེའི་གནས་བྱེད་པ་སྟེ། བྱང་ཆུབ་ཀྱི་སེམས་དེ་
249 -- 108



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡང་ལུས་ལ་མི་གནས་ངག་ལ་མི་གནས། སེམས་ལ་མི་གནས་སོ། །ཆོས་གང་
ཁམས་གསུམ་ལ་མི་གནས་པ་དེ་ལ་སྐྱེ་བ་མེད་དེ་འདི་ནི་ཡེ་ཤེས་འབྱུང་བའི་རྡོ་
རྗེའི་གནས་ཡིན་ཞེས་པ་དོན་གྱིས་བྱང་ཆུབ་ཀྱི་སེམས་རང་གི་ངོ་བོ་ཉིད་བསྟན་པ་
ཡིན་ནོ། །སྔོན་བྱུང་དང་རྗེས་འཇུག་གི་ཚུལ་གྱིས་གསོལ་བ་བཏབ་པའོ། །གསང་
ཆེན་ལམ་ལྟར་ན་སྐུ་དང་གསུང་དང་ཐུགས་ནི་དབེན་པས་གསུམ་མོ། །དེ་དག་གི་
མཆོག་ནི་བདག་བྱིན་གྱིས་བརླབ་པའི་རིམ་པའོ། །
དེ་བཞིན་གཤེགས་པ་ནི་སྒྱུ་ལུས་འོད་གསལ་དུ་འཇུག་པས་ཏེ་ཕྱི་ནང་
མངོན་པར་ བྱང་ཆུབ་པའོ། །ཀུན་གྱི་གསང་ནི་བསམ་གཏན་གཉིས་སོ། །བླ་ན་
མེད་པ་ནི་རྡོ་རྗེ་འཆང་ཆེན་པོ་ཉིད་དོ། །བྱང་ཆུབ་སེམས་ནི་དེའི་ཡེ་ཤེས་མཚུངས་
པ་མེད་པའོ། །སྙིང་པོ་ནི་བདེ་བ་ཆེན་པོ་འགྱུར་བ་མེད་པའི་དོན་ཏོ། །ཕྱག་རྒྱ་ཆེན་
པོ་གསང་བ་བླ་ན་མེད་པ་ལྟར་ན་སྐུ་གསུང་ཐུགས་ནི་རང་བཞིན་རྣམ་དག་སྒོ་
གསུམ་མ་རིག་པའི་དྲི་མ་དང་བྲལ་བའོ། །མཆོག་གི་གློ་བུར་བའི་དྲི་མ་ཡང་དག་
པས་སྦྱངས་བའི་དག་པའོ། །དེ་བཞིན་གཤེགས་པ་ནི་ལམ་དུ་གྲུབ་མཐའི་རྩོལ་བ་
དང་བྲལ་བའི་དོན་གྱིས་ཏིང་ངེ་འཛིན་ཏོ། །ཀུན་གྱི་གསང་ནི་རང་རིག་པ་གཉུག་
མའི་རང་འབྱུང་དུ་གནས་པའོ། །བླ་ན་མེད་པ་ནི་བདེ་གསལ་གྱི་རྟོག་པའི་དྲི་མ་
དང་བྲལ་བས་རང་གྲོལ་ཆེན་པོ་ཉིད་དོ། །བྱང་ཆུབ་སེམས་ནི་མ་བཅོས་པའི་ཆོས་
ཉིད། ལྷན་ཅིག་སྐྱེས་པའི་ཡེ་ཤེས། ལྷུན་གྱིས་གྲུབ་པས་ཏེ་དེ་ཉིད་ལ་ རྗེ་བཙུན་
བྲམ་ཟེ་ཆེན་པོའི་ཞལ་སྔ་ནས་ཀྱང་། དངོས་དང་དངོས་མེད་བདེ་བར་གཤེགས་
པའི་འཆིང་བ་སྟེ། །སྲིད་ཞི་མཉམ་ཉིད་ཐ་དད་མི་འབྱེད་པར། །གཉུག་མའི་ཡིད་
ནི་གཅིག་ཏུ་གཏོང་དང་རྣལ་འབྱོར་པ། །ཆུ་ལ་ཆུ་བཞག་བཞིན་དུ་ཤེས་པར་བྱོས། །
249 -- 109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཞེས་པ་དང་
། ཡང་དེ་ཉིད་ལས། ལྷན་ཅིག་སྐྱེས་པའི་རང་བཞིན་རྟོགས་གྱུར་ན། །
དེ་ཉིད་བདག་རང་བསྟན་པར་གྱུར་པ་ཡིན། །ཞེས་པའི་དོན་ཏོ། །སྙིང་པོ་སྟོང་
ཉིད་ཀྱི་ངང་ལས་དམིགས་པ་མེད་པའི་སྙིང་རྗེ་དང་ལྡན་པས་ན་སྟོང་པ་ཉིད་སྙིང་
རྗེའི་སྙིང་པོ་ཅན་གྱིས་བྱང་ཆུབ་ཀྱི་སེམས་ཡིན་ནོ། །
དཔལ་ཡེ་ཤེས་སྙིང་པོའི་བཞེད་པ་ལྟར་ན་ལེའུ་རེ་རེ་ལ་ཞིང་ཡང་དོན་ལྔ་
ལྔས་ཁོང་དུ་ཆུད་པར་བྱ་བ་སྟེ། །བརྗོད་བྱ་གང་ཡིན་པ། བརྗོད་བྱེད་གང་གིས། །
དོན་གང་ལ་ཁྱད་པར་དུ་གྱུར་པ། །ཉམས་སུ་ཇི་ལྟར་བླང་པ། །དོན་ཆིངས་གང་དུ་
སྡུད་ན་ཤེས་པར་བྱའོ། །དང་པོ་མངོན་པར་ བྱང་ ཆུབ་པའི་ངོ་བོ་བྱང་ཆུབ་ཀྱི་
སེམས་སོ། །གཉིས་པ་ནི་མཐའ་དྲུག་ཚུལ་བཞི་དང་ལྡན་པའོ། །གསུམ་པ་ནི་གྲུབ་
མཐའི་རྟོག་པ་མ་ལུས་པ་ལས་ཁྱད་པར་དུ་བྱས་པའི་ཡེ་ཤེས་བླ་ན་མེད་པའོ། །
བཞི་པ་ནི་གསང་ཆེན་བྱང་ཆུབ་ཀྱི་སེམས་སྙིང་པོར་གྱུར་པ་ལ་མཉམ་བཞག་རྗེས་
ཐོབ་གཉིས་སུ་མེད་པས་སོ། །ལྔ་པ་ནི་སེམས་ཀྱི་གནས་ཐབས་རྫོགས་པའི་རིམ་
པའི་གསང་ཆེན་ཡིན་ཞེས་གསུངས་པའོ། །
དཔལ་རྡོ་རྗེ་འཆང་ཆེན་པོས་ཇི་ལྟར་བར་ཐུགས་སུ་ཆུད་པར་བསྟན་པའི་
ཕྱིར་དེ་ནས་ཞེས་པ་ལས་སྨོས་ཏེ་བཅོམ་ལྡན་འདས་དཔལ་རྡོ་རྗེ་འཆང་སངས་
རྒྱས་ཐམས་ཅད་ཀྱི་སྐུ་གསུང་ཐུགས་དང་དབྱེར་མི་ཕྱེད་པའི་ངོ་བོ་ཉིད་རྡོ་རྗེའི་
བདག་པོ་སྟེ། དབྱིངས་ཡེ་ཤེས་ཟུང་འཇུག་གི་སྟོན་པ་དེས་གཟིགས་ཏེ་འདུས་པའི་
འཁོར་གྱིས་གསོལ་བ་གདབ་པ་ཇི་ལྟ་བར་མཁྱེན་ཅིང་སངས་རྒྱས་དང་བྱང་ཆུབ་
སེམས་དཔའ་སེམས་དཔའ་ཆེན་པོ་ཐམས་ཅད་ཀྱི་སེམས་ཡོངས་སུ་རྟོག་པ་སྟེ།
སྒྲོ་འདོགས་མ་ཆོད་པ་སངས་རྒྱས་ཀྱི་ཐུགས་ཀྱིས་མཁྱེན་ནས་ཞེས་ཀུན་རྫོབ་སྒྱུ་མ་
249 -110



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལྟ་བུ་ལ་སྣང་བ་ལྷ་ཡི་འཁོར་ལོར་སྣང་ཡང་དོན་དམ་དུ་བརྗོད་མེད་སྤྲོས་བྲལ་གྱི་
ངོ་བོར་གནས་པའི་ངང་ལས་སངས་རྒྱས་དང་བྱང་ཆུབ་སེམས་དཔའི་ཚོགས་དེ་
དག་ཐམས་ཅད་ལ་ཚིག་འདི་སྐད་ཅེས་བཀའ་བསྩལ་ཏོ་ཞེས་སེམས་བསྐྱེད་པའི་
གཞི་བསྟན་པར་བྱེད་པ་ཡིན་ནོ། ཁྱེད་ཀྱིས་ཞེས་པ་གསང་ཆེན་འདིར་སེམས་
བསྐྱེད་ཅིག་ཅེས་པ་ལ། གཞི་དང་ལམ་དང་། འབྲས་བུ་དང་སྦྱར་བ་ལས། དང་པོ་
ནི་ཁྱེད་རྣམས་ཐམས་ཅད་ ཀྱིས་ སེམས་ལུས་ལྟ་བུར་བསྐྱེད་ཅིག་ཅེས་སེམས་
དངོས་པོའི་གནས་ལུགས་ཀྱིས་ལུས་ཀྱང་སྐྱེ་བ་མེད་པ། ལུས་སྣང་ལ་རང་བཞིན་
མེད་པར་སྐྱེད་ཅིག་པའོ། །ལུས་སེམས་ལྟ་བུར་ཞེས་པས་ལུས་དངོས་པོའི་གནས་
ལུགས་ཀྱིས་སེམས་ཀྱང་གནས་པ་མེད་ལ། གསལ་ལ་རྟོག་པ་མེད་པར་སྐྱེད་ཅིག་
པའོ། །
སེམས་ཚིག་ཏུ་བརྗོད་པ་ལྟ་བུར་སྐྱེད་ཅིག་ཅེས་པ་ནི་ངག་འགག་པ་མེད་
པ་ནི། ཆོས་ཐམས་ཅད་མིང་ཙམ་ཡིན་པའི་ཕྱིར། ལུས་སེམས་དབྱེར་མེད་ལྷན་
ཅིག་སྐྱེས་པར་བསྟན་པའི་ངང་དུ་གནས་པའོ། །ལམ་དངོས་པོའི་གནས་ཐབས་
ལྟར་ན་རྨི་ལམ་དབང་གིས་སྦྱངས་པའོ
། །དེ་ཡང་རང་རིག་པའི་ཡེ་ཤེས་མ་རིག་
པའི་དྲི་མ་ཐམས་ཅད་དང་བྲལ་བ་ཡེ་ཤེས་རིག་པའི་དབང་གིས་སྣང་སྟོང་ལྷ་ཡི་
འཁོར་ལོ་དང༌། རྩ་རླུང་ལས་སུ་རུང་བས་ཏིང་ངེ་འཛིན་རང་འབྱུང་དུ་འཆར་བ་
གསལ་སྟོང་མཚན་ཉིད་ཀྱི་འཁོར་ལོ་དང་། ཐེག་ལེ་བྱང་ཆུབ་སེམས་ལ་བརྟགས་
པའི་མཚན་མ་ཐམས་ཅད་རང་དག་པས་ཞི་བ་བདེ་སྟོང་གི་འཁོར་ལོར་གྱུར་པའོ། །
ལམ་བསྐྱེད་པའི་རིམ་པར་ལྷ་མོས་སྔོན་དུ་འགྲོ་བས་མངོན་པར་བྱང་ཆུབ་པའི་སྒོ་
ནས་སྐུ་རྡོ་རྗེ་རྣམ་པར་ལམ་དུ་བྱེད། ཐུགས་རྡོ་རྗེ་ངོ་བོ་ལམ་དུ་བྱེད། གསུང་རྡོ་རྗེ་
249 -111



མེས་པོའི་
འི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རང་ བཞིན་བརྗོད་མེད་ལམ་དུ་བྱེད་པའོ། །རྫོགས་རིམ་དུ་རྣམ་པ་གསལ་བ།
ཉམས་བདེ་བ་མཚན་ཉིད་མི་རྟོག་པ་སྤྲོས་བྲལ་ཕྱག་རྒྱ་ཆེན་པོ་ཉིད་དུ་གནས་པའོ། །
དཔལ་ཡེ་ཤེས་སྙིང་པོའི་བཞེད་པས། སེམས་སྟོང་ཉིད་དེའི་ངང་ལས་ལུས་སྐུ་རྡོ་
རྗེ་སྒྱུ་མ་ལྟ་བུའམ་འཇའ་ཚོན་ལྟ་བུར་བསྐྱེད་པ་དང་
། ལུས་ལྷར་གསལ་བའི་རྣམ་
པ་སྟོང་ཉིད་དུ་གྱུར་པས་ཐུགས་རྡོ་རྗེ་ངོ་བོ་ནམ་མཁའ་ལྟ་བུ་དང་
། སེམས་རྟོག་པ་
དག་པ་ཚིག་དུ་བརྗོད་པ་ཐམས་ཅད་དང་བྲལ་བས་གསུང་རྡོ་རྗེ་བྲག་ཆ་ལྟ་བུར་
སྐྱེད་ཅིག་ཅེས་སོ། །དེ་དག་ཀྱང་གནས་པ་མེད་ཅིང་མི་གནས་པར་བསྟན་པ་ནི་
ལེའུ་བཅོ་ལྔ་ པ་ ལས། སེམས་ ཀྱང་ ལུས་ ལ་ མི་ གནས་ལུས་ ཀྱང་ སེམས་ལ་མི་
གནས། ངག་ ཀྱང་ སེམས་ལ་མི་གནས། སེམས་ཀྱང་ངག་ལ་མི་གནས་སོ། །དེ་
ཅིའི་ཕྱིར་ཞེ་ན་ནམ་མཁའ་ལྟར་ངོ་བོ་ཉིད་དག་པའི་ཕྱིར་ཞེས་གསུངས་སོ། །
བྱང་ཆུབ་སེམས་དཔའི་ཆེད་དུ་བརྗོད་པ་རྣམ་པར་ཐར་པའི་སྒོ་གསུམ་ཡེ་
ཤེས་སུ་བསྒྲུབ་པ་ནི། དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་དེ་
དག་གིས་ཞེས་བླ་ན་མེད་པར་ཐུགས་བསྐྱེད་པ་ལ་གནས་པ་ནི་དེ་རྗེས་རིམ་པ་
གཉིས་ཀྱི་སྒོ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་མཚན་དང་དཔེ་བྱད་
ཀྱིས་བརྒྱན་པ་དང་། གསུང་ཚངས་པའི་དབྱངས་དང་ཐུགས་མཁྱེན་པའི་ཡེ་ཤེས་
རྣམ་པར་མི་རྟོག་པའི་ངོ་བོ་ཉིད་ནམ་མཁའ་ལྟ་བུར་སྦྱར་ནས་ཞེས་པས་བསྐྱེད་
པའི་རིམ་པ་ལ་གནས་པ་ལྟར་ན། ལྷག་མོས་ཀྱིས་འཁོར་ལོ་སྟོང་ཉིད་དུ་འཇུག་
ཅིང་བྱང་ཆུབ་པ་ལྔ་ཡི་སྒོ་ནས་སྐུ་ཡོངས་སུ་རྫོགས་པས་ཏེ། དེ་ལྟར་རྣལ་འབྱོར་
བཞིས་དང་པོ་སྦྱོར་བའི་ཏིང་ངེ་འཛིན་དང་
། གཉིས་པ་དཀྱིལ་འཁོར་རྒྱལ་མཆོག་
གི་རྗེས་ལ་ལས་རྒྱལ་མཆོག་གཉིས་ཀའི་དོན་ཕུན་སུམ་ཚོགས་པ་བསྒྲུབ་པས་ཏེ།
249 -112



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ཉིད་ལ་ཡིད་ཀྱི་ལུས་དང་ལྡན་པ་ཡི། །རྣལ་འབྱོར་པ་ཡིས་གསུམ་དུ། །བདག་
དང་གཞན་གྱི་དོན་བྱས་ན། །མཐར་ནི་རང་གནས་བདེ་བར་འགྲོ། །ཞེས་ པའི་
དོན་ཏོ། །
རྫོགས་པའི་རིམ་པར་རྒྱུ་རླུང་སེམས་ཙམ་ལས་གྲུབ་པའི་རྣལ་འབྱོར་པའི་
ལུས་སྒྱུ་མ་ལྟ་བུ་དེ་ཉིད་ལས། རང་རིག་ཙམ་དུ་ཕྲ་བ་ཡིས། །རླུང་དང་ལྡན་པའི་
རྣམ་ཤེས་ཀྱིས། །ཆུ་ཟླ་འདྲ་ཞིང་གཟུང་མེད་པའི། །ཆགས་མེད་ལུས་ནི་གྲུབ་པར་
འགྱུར། །ཞེས་པའི་དོན་ཏོ། །བསམ་གཏན་གཉིས་ཀྱིས་སྦྱོར་བས་སྐུ་སྟོང་པ་ཉིད་
དུ་འཇུག་པ་ལ། སྒྱུ་མའི་ལུས་ནི་ལྡན་པ་ལ། །རིལ་པོར་འཛིན་དང་རྗེས་གཞིག་
གིས། །དངོས་པོ་ཐམས་ཅད་བཅོམ་ནས་ནི། །དེ་ནས་སྣང་བ་མེད་པར་འགྲོ། །
ཅེས་ པའོ། །མངོན་པར་འབྱུང་བའི་གནས་མངོན་དུ་ གྱུར་ པ་ ལས། བདག་དང་
གཞན་དུ་རྟོག་པ་ཡི། །རྣམ་རྟོག་དྲ་བ་བསལ་ནས་སུ། །ཡང་དག་དམིགས་པ་མེད་
པ་རུ། །མངོན་པར་བྱང་ཆུབ་མཆོག་ཏུ་འཕོ། །ཞེས་གསུངས་སོ། །ཟུང་འཇུག་བྱང་
ཆུབ་སེམས་རྡོ་རྗེ་དེ་ཉིད་ཀྱི་སྐུ་ལས་དཀྱིལ་འཁོར་གྱི་འཁོར་ལོ་བསྟན་པའོ། །དེ་
ལས་དག་པ་འཇིག་རྟེན་པའི་ཡེ་ཤེས་ཀྱི་སྣང་བ་ལ་ལྷ་ཡི་འཁོར་ལོར་སྣང་ཡང་
།
དོན་དམ་པར་ཡང་དག་པའི་ཡེ་ཤེས་ཀྱི་སྣང་བ་ལ་བརྗོད་དུ་མེད་པ་ཡིན་ལ་རང་
འབྱུང་གསང་བ་མན་ངག་ཆེན་པོའི་ཆེད་དུ་བརྗོད་པ་ནི་ཆེད་དུ་བརྗོད་དོ་ཞེས་
ཟབ་པ་དང་རྒྱ་ཆེ་བའི་ཆོས་པའོ། །ཨེ་མ་ཧོ་ནི་གོང་དུ་བསྟན་པ་ལ་ངོ་མཚར་སྐྱེས་
པ་སྟེ། ཀུན་དུ་བཟང་པོའི་ཞེས་པ་དཔལ་རྡོ་རྗེ་འཆང་ཆེར་པོ་སྣང་བ་མ་ལུས་པ་
འོད་གསལ་སྐྱེ་མེད་དུ་ཞུགས་པའི་ངང་ལས་ཟུང་འཇུག་གི་སྐུར་བསྟན་པའོ། །སྐུ་
གསུང་ཐུགས་ཀྱིས་རྡོ་རྗེ་ཅན་ཞེས་པ་རྣམ་པར་ཐར་པའི་སྒོ་སྟོང་པ་ཉིད་ཀྱི་ཡེ་ཤེས་
སཔ་
249 -113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྣང་བའི་རང་བཞིན་སུམ་ཅུ་རྩ་གསུམ་ལ་འདའ་བས་ཏེ། གསལ་སྟོང་ཟུང་དུ་
འཇུག་པའོ། །རྣམ་པར་ཐར་པའི་སྒོ་མཚན་མ་མེད་པའི་སྟོང་པ་ཆེན་པོའི་ངོ་བོ།
མཆོད་པའི་མཚན་ཉིད་བཞི་བཅུ་ལས་འདས་པ་བདེ་སྟོང་ཟུང་དུ་འཇུག་པའོ། །
རྣམ་པར་ཐར་པའི་སྒོ་སྨོན་པ་མེད་པ་ཤིན་ཏུ་སྟོང་པའི་ཡེ་ཤེས། སྣང་བ་མ་
རིག་པའི་སྐད་ཅིག་མ་བདུན་ལས་འདའ་བ་སྟེ། རིག་སྟོང་ཟུང་དུ་འཇུག་པའི་ཡེ་
ཤེས་ལ་གནས་པའོ། །དེ་ཡང་སྐུ་རྡོ་རྗེ་མི་ཕྱེད་པ་དང་
། གསུང་རྡོ་རྗེ་གནས་པ་
མེད་པ་དང་། ཐུགས་རྡོ་རྗེ་ནི་རྟོག་པ་མེད་པའི་ངང་དུ་གཉིས་སུ་མེད་པའོ། །དེ་
ལྟར་ཡང་སྐུའི་རང་བཞིན་སྣང་བ་སྟེ། །མཆེད་པ་གསུང་གི་རྡོ་རྗེ་ཉིད། །ཐུགས་ཀྱི་
རྡོ་རྗེ་ཐོབ་རང་བཞིན། །མི་ཕྱེད་པས་ན་རྡོ་རྗེར་གནས། །ཞེས་རྣམ་ཐར་སྒོ་གསུམ་
དབྱེར་མི་ཕྱེད་པའི་དོན་ཏོ། །རྡོ་རྗེ་ཅན་ཞེས་པ་ཡེ་ཤེས་ཀྱི་སྐུ་གཅིག་པ་བྱ་སྟེ།
རྟོག་པ་མེད་པ་བདེ་བའི་རོ། །སྣང་ལ་ངོ་བཟུང་མེད་པ་ཡི། །གཉིས་མེད་བདེ་བའི་
རྣམ་པར་ཡང་། །བཅོམ་ལྡན་ཡེ་ཤེས་སྐུ་གཅིག་པོ། །ཞེས་པའི་དོན་གྱིས་ཆོས་སྐུ་
རྣམ་པར་མི་རྟོག་པ་ཞི་བ་ཆེན་པོ་ལས་མ་གཡོས་པར་གཟུགས་སྐུར་འཆར་བ་ནི་
སྐྱེ་བ་མེད་པ་ཞེས་སྨོས་ཏེ། དེ་ཡང་སྤྲོས་པའི་ཚོགས་སྒྱུ་མ་ལྟ་བུའི་སྣང་བ་ཐམས་
ཅད་སྐྱེ་བ་མེད་པ་རང་བཞིན་སྟོང་པ་ཉིད་འོད་གསལ་བ་ཆོས་ཀྱི་དབྱིངས་སུ་
འཇུག་ཅིང་སླར་ཐུགས་རྗེས་གཞན་དོན་དུ་གཤེགས་པ་ཟུང་དུ་འཇུག་པ་དེའི་ཚུལ་
གྱིས་སུ་ཞེས་དམིགས་པའི་ངང་ལས་ཡེ་ཤེས་སྐུ་སྐྱེ་བ་འདིར་ནི་རབ་ཏུ་སྒྲགས་
ཞེས་ལོངས་སྤྱོད་རྫོགས་པའི་སྐུ་མཚན་དང་དཔེ་བྱད་ཀྱིས་བརྒྱན་པ་སྒྱུ་མའི་དཔེ་
བཅུ་གཉིས་ཀྱིས་སྟོང་ཞིང་དབེན་པའི་སྐུ་དང་
། སྤྲུལ་པའི་སྐུ་དཔག་ཏུ་མེད་པ་
འབྱུང་སྟེ། སྐུ་དེ་ལྟར་སྣང་ཡང་འགྱུར་བ་མེད་པའི་དོན་ཏོ། །
249_114



ལ་སྤྱིར་ནང་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ལ་དངོས་པོའི་གནས་ལུགས་གཏན་ལ་དབབ་པ་ལ་གཉིས་ཏེ། སྤྱིར་
ཤེས་བྱའི་གཤིས་ཇི་ལྟར་ཡིན་པ་གཏན་ལ་དབབ་པ་དང༌། དེ་ཉིད་ཤེས་པར་བྱེད་
པའི་ཐབས་གཉིས་སུ་རྗེ་ནཱ་རོ་ཆེན་པོ་བཞེད་དོ། །ཤེས་བྱའི་གཤིས་ལ་
པ་སངས་རྒྱས་པ་ལ་ལྟ་བའི་འདོད་ལུགས་བཞི་འབྱུང་སྟེ། གཉིས་དངོས་པོར་གྱུར་
པའི་ལྟ་བ་ནི་ཉན་ཐོས་དང་རང་རྒྱལ་བ་སྟེ། མདོ་སྡེ་དང་བྱེ་བྲག་ཏུ་སྨྲ་བས་གནས་
པ་དག་བཞེད་དོ། །གཉིས་མེད་དངོས་པོར་གྱུར་པའི་ལྟ་བ་ནི་སེམས་ཙམ་རྣམ་
རིག་པ་སྟེ་རྣལ་འབྱོར་སྤྱོད་པ་ལ་གནས་པ་དག་གིས་རྣམ་བདེན་པ་དང་
། རྣམ་
རྫུན་དུ་འདོད་པའོ། །དངོས་པོ་མེད་པའི་ལྟ་བ་ནི་དབུ་མ་པས་ཏེ། སྒྱུ་མ་ལྟ་བུར་
གཉིས་སུ་མེད་པར་སྨྲ་བ་དང༌
། རབ་ཏུ་མི་གནས་པའོ། །འདིར་ནི་རོ་མཉམ་ཟུང་
འཇུག་རབ་ཏུ་མི་གནས་པ་ཉིད་དུ་ལྟ་བའོ། །དོན་འདི་ལ་སློབ་དཔོན་འཕགས་
པས། མ་རིག་རྐྱེན་ངན་གྱུར་པ་ལ། ཡང་དག་ཡེ་ཤེས་ཀྱིས་གཟིགས་པས། །སྐྱེ་བ་
དང་ནི་འགག་པའང་རུང་། །འགའ་ཡང་དམིགས་པར་མི་འགྱུར་རོ། །ཞེས་པ་དོན་
གྱིས་རབ་ཏུ་མི་གནས་པར་བསྟན་པའོ། །
གཉིས་པ་ལ་ཤེས་བྱའི་གནས་ལུགས་དེ་ཤེས་པར་བྱེད་པ་ལ་སྒྲོ་འདོགས་
གཅོད་ལུགས་གཉིས་ལས་རྒྱུ་མཚན་ཉིད་ཀྱི་ཐེག་པ་བ་རྣམས་ཀྱིས་ཐེག་པ་གསུམ་
གནས་པ་བཞི་རྣལ་འབྱོར་རྣམ་པ་དགུའི་སྒོ་ནས་ཆོས་སྤྱིའི་རྣམ་པ་ཤེས་བྱ་ལ་ཕྱི་
ནས་སྒྲོ་འདོགས་རིམ་གྱིས་གཅོད་དེ། གང་ཟག་ལ་བརྟག་དཔྱད་ཀྱིས་བདག་ཏུ་
བརྟག་པའི་རྟོག་པ་ལ་འགག་པར་བྱེད་པ་དང་
། ཆོས་ལ་གཟུང་འཛིན་གྱི་བདག་
ཏུ་ཞེན་པ་འགག་སྟེ། གཅིག་དང་དུ་བྲལ་ལ་སོགས་པས་གཏན་ལ་ཕབ་སྟེ། སྒྲུབ་
བྱ་དངོས་པོར་འཛིན་པ་སྤོང་བ་ཆོས་ཐམས་ཅད་རང་བཞིན་མེད་པའི་ངོ་བོ་ཉིད་དུ་
249 -115



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འདོད་པ་ལ་དང་པོར་བློ་སྦྱངས་ཤིང་
། ཐེག་པ་ཐུན་མོང་པའི་བསླབ་བྱ་ལ་རིམ་
གྱིས་སྦྱངས་པས་གྲུབ་མཐའི་བྱེ་བྲག་མ་ལུས་པ་ཁོང་དུ་ཆུད་དེ་ཞེན་པ་སྤོང་བའི་
དགོས་པ་ཡོད་དོ། །འདི་ཐུན་མོང་མ་ཡིན་པའི་བསླབ་བྱ་འབྲས་བུ་རྡོ་ རྗེ་ རང་
གཞུང་གི་ལུགས་ཀྱིས། བྱེ་བྲག་ཏུ་ནང་དུ་དོན་རང་གི་མཚན་ཉིད་ལ་དངོས་སུ་
ཉམས་སུ་མྱོང་བས་ཕྱི་རོལ་གྱི་ཆོས་ལ་སྒྲོ་འདོགས་རང་ཤུགས་སུ་ཆོད་པར་འགྱུར་
བའོ། །དེ་ལ་འདིར་རྗེ་བཙུན་ཏེ་ལོ་པའི་བཞེད་པས། སེམས་ཉིད་ཀྱི་ངོ་བོ་ཟུང་
འཇུག་ཏུ་མི་གནས་པ་རྣམ་པ་ཐ་སྙད་ཀྱིས་གཏན་ལ་ཕབ་ན་སྒྱུ་མ་ལྟ་བུ། དེ་
གཉིས་མེད་ཡེ་ཤེས་སྐུ་བཞིའི་བདག་ཉིད་ཅན་ཡིན་ནོ། །
དངོས་པོའི་བཞུགས་ཚུལ་ན་སེམས་ཉིད་རྣམ་མེད་དག་པ་གསལ་བ་ཟུང་
འཇུག་གཉིས་སུ་མེད་པའི་ཡེ་ཤེས་ཡིན་ཏེ། ད་ལྟར་གྱི་ཤེས་པ་རང་བྱུང་ལྷན་ཅིག་
སྐྱེས་པའི་ཡེ་ཤེས་སེམས་ཉིད། མ་བཅོས་པའི་དངོས་པོ་གཉུག་མ་ཐམས་ཅད་ལ་
གསལ་ཞིང་རང་ཆས་སུ་གནས་པ་འདི་ལ་གློ་བུར་གྱི་དྲི་མས་སྒྲིབ་པ་ཡིན་ཏེ།
དཔེར་ན་དུང་ལ་སོལ་བས་བྱུགས་པའམ་མར་མེ་བུམ་ནང་དུ་བཅུག་པ་བཞིན་དུ།
ད་ལྟར་གྱི་ཤེས་པ་ཅིར་ཡང་སྣང་ཅིར་ཡང་གསལ་བ་འདི་ཉིད་ལས་ཅི་སྐྱེས་པ་
ཐམས་ཅད་འཁྲུལ་པའི་དྲི་མ་ཀུན་རྫོབ་རྫུན་པ་སྟེ། འདི་ཕར་བསལ་བ་ན་རྣམ་པ་
ཐམས་ཅད་ནུབ་པའི་ཤེས་པ། གསལ་བ་མི་རྟོག་པ་བདེ་སྟོང་གཉིས་མེད་ཀྱི་ངོ་
བོར་གནས་པས་ཏེ། དངོས་པོ་དང་དངོས་མེད་ལ་སོགས་པ་གཟུང་འཛིན་སྤྲོས་པ་
བརྗོད་ པ་ ཐམས་ཅད་ ཀྱིས་སྟོང་ལ། ལྷུན་གྱིས་གྲུབ་པར་གསལ་བ་ དེའི་ རང་
བཞིན་ཅིར་ཡང་མ་གྲུབ་པ་འོད་གསལ་བར་གནས་པ་ལས་གསལ་བའི་རོ་བདེ་
བར་ཤར་བ་བདེ་བའི་རོ་སྟོང་པར་ཤར་བ། བདེ་སྟོང་གཉིས་མེད་འོད་གསལ་ཟུང་
249 -116



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཇུག་གི་ངོ་བོར་གྱུར་པའོ། །
ད་ནི་དཔལ་སངས་རྒྱས་རྡོ་རྗེ་སེམས་དཔའ་གསང་བ་རོ་མཉམ་ལྷན་ཅིག་
སྐྱེས་ པ་བསྟན་པའི་ཕྱིར་དེ་ནས་ཅེས་པ་ལ་སོགས་པས་བསྟན་ཏེ། བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱིས་སྐུ་མི་ཟད་པ་རྒྱན་གྱི་འཁོར་ལོ་དང་
གསུང་དང་ཐུགས་ཀྱང་མི་ཟད་པ་རྒྱན་གྱི་འཁོར་ལོ་གསུམ་པོ་དབྱེར་མེད་ཕྱེད་
པའི་རྡོ་ རྗེའི་བདག་ ཉིད་ འོད་ གསལ་ཟུང་འཇུག་ཏུ་གཤེགས་ པའི་ དེ་བཞིན་
གཤེགས་པ་ཉིད་ཀྱིས་དེ་བཞིན་གཤེགས་པ་ཐམས་ཅད་ཀྱིས་མངོན་པར་བྱང་
ཆུབ་པའི་ཚུལ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་གསང་བ་ཆེན་པོའི་ཡེ་ཤེས་ལྔ་
ཆོས་ཉིད་བདེ་བ་ཆེན་པོའི་ངང་དུ་དབྱེར་མེད་ཕྱེད་པ་ལ་སྙོམས་པར་ཞུགས་ཏེ། དེ་
ཉིད་ལ་ཡང་
། ཕྱོགས་བཅུ་དུས་གསུམ་སངས་རྒྱས་རྣམས། །གསང་བ་སྐུ་གསུམ་
མི་ ཕྱེད་ པའི། །མངོན་ པར་ བྱང་ ཆུབ་ པའི་ ཚུལ། །བྱང་ ཆུབ་ སེམས་ ཀྱི་ཏིང་ ངེ་
འཛིན། །ཞེས་པའི་དོན་སྟོང་པ་དང་སྙིང་རྗེ་དབྱེར་མི་ཕྱེད་པའི་ངང་ལས་བྱང་ཆུབ་
ཀྱི་སེམས་ཐབས་ཤེས་རབ་ཟུང་དུ་འཇུག་པའི་ཚུལ་གསང་བ་འདི་གསུངས་སོ། །
དང་པོར་ཉན་རང་གི་ལྟ་བ་གཅིག་འགག་པ་སྟེ། དངོས་པོ་མེད་ཅེས་གང་
ཟག་གིས་བདག་མི་འདོད་ཀྱང་། ཆོས་ཀྱི་བདག་ལ་ཕྱི་རོལ་གྱི་དངོས་པོ་རགས་
པའི་ཆ་བཅོམ་པའི་བྱེད་པའི་རྡུལ་ཕྲན་དོན་དམ་དུ་འདོད་པ་དང་
། ནང་རིག་པ་དེ་
ལས་འཛིན་བྱེད་ཀྱི་ཤེས་པ་སྐད་ཅིག་མ་དོན་དམ་དུ་འདོད་པ་ལ་སོགས་པ་སྟེ་
མདོར་ན་ཉན་ཐོས་ཀྱི་སྡེ་པ་གཉིས་པ་འདོད་པ་བཀག་པ་ཡིན་ཏེ། དེའི་ཆ་ལས་
ཁྱད་པར་དུ་བྱས་པ་རང་རྒྱལ་བའི་གྲུབ་མཐའ་བཀག་གོ །དེའི་སྔོན་དུ་ཕྱི་རོལ་
པའི་ལྟ་བ་དགག་པ་ཤུགས་ལས་བསྟན་ཏོ། །ཐེག་པ་ཆེན་པོས་སེམས་ཙམ་པ་སྔ་
249 117



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
མ་དེ་ལྟར་མི་འདོད་ཀྱང་
། སེམས་རང་རིག་རང་གསལ་ཙམ་ལ། རྣམ་བདེན་དང་
རྣམ་ རྫུན་དུ་བརྟགས་པར་ ཡང་། བསྒོམ་ པ་ མེད་ དེ་ སྣང་ སྲིད་ལ་བརྟན་གཡོ་
སེམས་ཙམ་དུ་ཡང་གནས་པར་མི་བྱེད་དོ། །དབུ་མ་སྒྱུ་མ་ཙམ་དུ་འདོད་པ་ཡང་
བཀག་སྟེ། བསྒོམ་པར་བྱ་བའི་ཞེས་ཆོས་ཐམས་ཅད་ནི་སྒྱུ་མ་ཙམ་གྱི་རྒྱུ་འབྲས་
ལམ་དུ་མི་བྱ་སྟེ། བསྒོམ་པ་མིན་ཞེས་ཡོད་མེད་ལ་སོགས་པའི་མཐའ་ཐམས་ཅད་
དང་བྲལ་བ། སྒྲོ་སྐུར་ཐམས་ཅད་དང་བྲལ་བའི་དོན་ལ། མདོར་ན་དངོས་པོར་ལྟ་
བའི་ལྟ་བ་དང་
། སྤྱོད་པ་ཐ་དད་པ་དུ་མ་ཡང་འགེགས་ལ། དངོས་མེད་སྟོང་ཉིད་
དུ་སྨྲ་བའི་ལྟ་སྤྱོད་ཀྱང་འདིར་དངོས་པོའི་གཤིས་ལ་མ་རིག་པར་བཞེད་དོ། །
མ་སྐྱེས་ པ་རང་འབྱུང་དུ་འཆར་བ་ལ་དེ་ལྟར་ཞེས་སྔ་མའི་གྲུབ་མཐའ་
ཐམས་ཅད་དང་བྲལ་བའི་སྒོ་ནས། དངོས་པོ་སྣང་གྲག་དཀར་དམར་དུ་སྒྱུ་མ་རྟེན་
ཅིང་འབྲེལ་བར་འབྱུང་བ་མི་འགག་པ་དེ་ཉིད་ཀྱང་ངོ་བོ་ཉིད་ཀྱིས་རང་སྟོང་པ་
དངོས་པོ་མེད་ཅེས་རྟོག་པའི་མཐའམ་ཐ་དད་པར་འཛིན་པ་རང་དག་པས་ལྷུན་
གྱིས་གྲུབ་པའི་ཡེ་ཤེས་ཆེན་པོའོ། །དེ་ལས་བསྒྲུབ་རྒྱུའི་ཆོས་ཕྱོགས་གཅིག་པའམ་
མེད་དེ་ཐམས་ཅད་རྣམ་པར་དག་པས་ན་བསྒོམ་པ་དམིགས་སུ་མེད་པ་ཡི་ཞེས་
འཁོར་གསུམ་ཡོངས་སུ་དག་པ་རྣམ་ཐར་སྒོ་གསུམ་ གྱིས་རང་སྟོང་པའོ། །ཟུང་
འཇུག་གི་དོན་ལ་བསྒོམ་པ་སྟེ་སྟོང་པ་ཉིད་དུའང་མི་གནས་ལ། སྙིང་རྗེ་ཡང་མི་
གནས་ཏེ་དམིགས་པ་ཐམས་ཅད་དང་བྲལ་བས་ན་སྟོང་པ་དང་སྙིང་རྗེ་དབྱེར་མེད་
དམིགས་སུ་མེད་པའི་བྱང་ཆུབ་ཀྱི་སེམས་སོ། །དེ་ཉིད་ལ་གང་དུ་བསྒོམ་པར་བྱ་
བ་དམིགས་པའི་ཡུལ་དང་
། གང་བསྒོམ་པར་བྱེད་པའི་ཤེས་པ་པོ་དང་
། མངོན་དུ་
བྱ་བ་གང་བསྒོམས་པ་དང་བྲལ་ཞིང་། རྣམ་པར་མི་རྟོག་པ་དམིགས་སུ་མེད་པའོ། །
249 -118



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདི་ཉིད་ལ་ཅིག་ཅར་བའི་རྟེན་གྱི་གང་ཟག་རྗེ་ས་ར་ཧ་པ་ལྟ་བུ་ཆིག་ཆོད་དུ་རང་
གྲོལ་བ། ཆོས་ཐམས་ཅད་ལ་སྣང་ལ་རང་བཞིན་མེད་པར་ཤར་བས་ཀུན་རྫོབ་ཀྱི་
བདེན་པ་རྟོགས་པ་ལ། གསལ་ཡང་རྟོག་པ་དང་བྲལ་བས་ན་དོན་དམ་མངོན་དུ་
བྱས་པ་སྟེ། བདེན་གཉིས་དབྱེར་མེད་དུ་གྱུར་པས་ཟུང་འཇུག་མངོན་དུ་གྱུར་པའོ། །
དེ་ལ་གཞི་རང་བཞིན་འབྲས་བུ་གསང་བ་བྱང་ཆུབ་ཀྱི་སེམས་རང་བྱུང་པ་
སྟེ། ལམ་རིམ་གྱིས་པ་ལ་དང་པོ་རྐྱེན་ གྱིས་མ་འཁྲུལ་བ། ཡང་དག་པའི་རྟེན་
འབྲེལ་ བསྟན་པའི་ངང་ལ་དང་པོ་དང་བར་པ་དང་ཐ་མ་གསུམ་དུ་སྐྱེ་འགག་
གནས་གསུམ་དང་བྲལ་བ་མཉམ་པ་ཉིད་ཀྱི་དོན་ལ་ཏིང་ངེ་འཛིན་མ་སྐྱེས་པ་སྐྱེད་
པར་བྱེད། སྐྱེད་པར་བརྟན་ཅིང་མཐར་ཕྱིན་པ་ལས་ཞི་གནས་དང་ལྷག་མཐོང་གི་
བསམ་གཏན་ལ་གནས་པས་མཉམ་བཞག་དང་རྗེས་ཐོབ་རོ་གཅིག་པ་ཟུང་འཇུག་
ཏུ་ལམ་དུ་བླངས་པས་འབྲས་བུ་རྣམ་པ་གདུལ་བྱ་ལ་སྣང་བ་གཟུགས་སྐུ་ཡིན་ལ།
ངོ་བོ་རང་གི་མཚན་ཉིད་ཆོས་སྐུ་གསུམ་དུ་དབྱེར་མེད་པ་ཆོས་སྐུ་ཕྱག་རྒྱ་ཆེན་པོ་
ཉིད་དུ་བསྟན་ལ་དེ་ནི་སངས་རྒྱས་ཐམས་ཅད་ཀྱི་སྐུ་གསུང་ཐུགས་བྱང་ཆུབ་ཀྱི་
སེམས་རྡོ་རྗེ་དེ་བཞིན་གཤེགས་པས་གསང་བ་བླ་ན་མེད་པའི་བྱང་ཆུབ་ཀྱི་སེམས་
ནི་གཞན་དོན་དུ་གསུངས་སོ། །དེ་བཞིན་གཤེགས་པ་ལྔ་ཡི་རྟོགས་པ་བརྗོད་པ་
ལས་དང་པོར་ལམ་གྲུབ་མཐའི་རྩོལ་བ་དང་བྲལ་བས། ཆོས་ཐམས་ཅད་མཉམ་
པ་ཉིད་དུ་བསྟན་པའི་ཕྱིར་རྡོ་རྗེ་རྣམཔར་སྣང་མཛད་སངས་རྒྱས་ཀྱི་ཞིང་ཁམས་
ཐམས་ཅད་འོད་གསལ་གྱི་ངང་དུ་ཡང་དག་པར་སྣང་ཞིང་ཟུང་འཇུག་གི་སྐུས་ཡེ་
ཤེས་ ཀྱི་རྣམ་པར་འཕྲུལ་པ་གཞན་སྣང་ལ་སྟོན་པར་མཛད་པས་ མངོན་པར་
རྟོགས་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་སངས་རྒྱས་ཀུན་ཐུགས་དེ་བཞིན་
249 -119



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཉིད་ཀྱི་ངང་ལ་གནས་པའོ། །བླ་མེད་མངོན་པར་བྱང་ཆུབ་པ། །གསང་བ་ལྷན་
ཅིག་སྐྱེས་པ་ཡི། །ཡེ་ཤེས་རྡོ་རྗེ་ཏིང་ངེ་འཛིན། །ཡང་དག་དྲི་མེད་མཆོག་ཏུ་འགྱུར།
ཅེས་པའི་མཚན་ཉིད།
དེ་ལ་ བྱང་ ཆུབ་ ཀྱི་ སེམས་ དངོས་ བསྟན་ པ་ནི། འཁོར་ འདས་ ཀྱི་ཆོས་
བཏགས་པའི་དངོས་པོ་སྣ་ཚོགས་སུ་སྣང་བ་ཐམས་ཅད་སྒྱུ་མ་ལྟ་བུར་རང་བཞིན་
མེད་པར་རྟོགས་པས་དོན་འདི་ལ་དགོངས་ན་སློབ་དཔོན་འཕགས་པས། དངོས་
ལ་མཁས་པ་རྣམས་ཀྱིས་ནི། །དངོས་པོ་མི་རྟག་སླུ་བའི་ཆོས། །སྲོག་དང་དེ་བཞིན་
སྟོང་པ་དང་
། །རྣམ་པར་དབེན་དོན་ཞེས་བྱར་རྟོགས། །ཅེས་པའི་དོན་ཡིན་ཏེ་རྣལ་
འབྱོར་གྱི་ཀུན་རྫོབ་དུ་བསྟན་པའོ། །གཉིས་སུ་འཛིན་པའི་རྟོག་པ་དང་བྲལ་བ་
ཅེས་ངོ་བོ་བརྗོད་མེད་སྟོང་པ་ཉིད་དོ། །བྱང་ཆུབ་ཀྱི་སེམས་རང་རིག་འོད་གསལ་
བ་དེ་ལ་ཕུང་པོ་ལྔར་སྣང་བས་དང་
། ཁམས་ཏེ་འབྱུང་བ་བཞི་དང་སྐྱེ་མཆེད་དྲུག་
ལ་སོགས་པའི་དངོས་པོ་དུ་མ་དང་བྲལ་བས་བདག་དང་བདག་གིས་འཛིན་པ་
མཐའ་དག་གིས་སྟོང་པས་ན་གཟུང་བ་དང་འཛིན་པའི་ཆོས་ཐམས་ཅད་ངོ་བོ་ཉིད་
ཀྱིས་མ་སྤངས་ལ་མི་གནས་པས་ཏེ་རྣམ་པ་ཞེས་པ། སྤང་བྱའི་ཆོས་ཐམས་ཅད་
ཀྱང་རྟེན་འབྲེལ་ཙམ་དུ་མི་འགོག་པར་སྣང་ཡང་མཚན་ཉིད་དྲི་མ་མེད་པ་དེ་ཉིད་
དོ། །
དེ་ ཡང་ རང་ བཞིན་ གྱིས་ དག་ པའི་ཆོས་ ཐམས་ཅད་བདག་ མེད་ པའི་
གནས། སྲིད་པ་དང་ཞི་བ་མཉམ་པ་ཉིད་དུ་རྟོགས་པས་བླ་ན་མེད་པའི་དོན་ཆོས་
ཀྱི་དབྱིངས་འོད་གསལ་དེ་སྣང་བ་ཐབས་དང་རང་སེམས་ཤེས་རབ་ཀྱི་ཆ་སྟོང་པ་
གཉིས། ཡེ་གདོད་མ་ནས་མ་སྐྱེས་ཤིང་སྐྱེ་བ་མེད་པ་ནམ་མཁའ་ལྟ་བུ་དེའི་ཆོས་
249 -120



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཉིད་སྟོང་པ་ཉིད་ཀྱི་ངང་ལ། རང་རིག་པ་གསལ་བཞག་མེད་པར་ཟུང་དུ་འཇུག་པ་
དེ་ནི་སངས་རྒྱས་ཐམས་ཅད་ཀྱི་སྐུ་གསུང་ཐུགས་གཉིས་སུ་མེད་པའི་ཡེ་ཤེས་ཀྱི་
རང་བཞིན་ཡིན་ཞེས་སྐུ་བཞི་དབྱེར་མེད་དུ་མངོན་དུ་གྱུར་པ་ནི་མེ་ལྟ་བུའི་ཡེ་ཤེས་
ཀྱི་བདག་ཉིད་ཅན་གྱིས་གསུངས་པས་སོ། །
རྡོ་རྗེའི་ཚིག་འདི་ལ་དཔལ་ཡེ་ཤེས་སྙིང་པོའི་བཞེད་པས་དབང་བཞི་དང་
སྦྱར་བའི་བཞེད་པ་ཐུན་མོང་མ་ཡིན་པར་མཛད་ལ། གསང་བ་བྱང་ཆུབ་མཆོག་གི་
སེམས་བསྐྱེད་པའི་ཚུལ་དུ་བསྟན་པ་ལ། དེ་ལྟར་ཡང་། སེམས་ཅན་སྣ་ཚོགས་
གདུལ་དོན་དུ། །སངས་རྒྱས་རྣམས་ནི་ ཡང་དང་ཡང་། །ཐུགས་སྐྱེད་གྱུར་ པས་
མངོན་བྱང་ཆུབ། །མཛད་པ་དུ་མའི་ཆོ་འཕྲུལ་རྣམས། །རྒྱུན་མི་འཆད་པ་སེམས་
བསྐྱེད་པའོ། །དྲི་མེད་སེམས་ནི་རྣམ་ཀུན་དུ། །རང་རིག་ཡེ་ཤེས་ཐོགས་མེད་པས། །
འགག་པ་མེད་ཅིང་སྐྱེ་མེད་ཀྱང་
། །སེམས་ཅན་དོན་དུ་འཁོར་ཞིང་ལྡང་། །བྱང་
ཆུབ་སེམས་ནི་མི་ཟད་པའོ། །དེ་ཕྱིར་འཕྲིན་ལས་རྒྱུན་མི་འཆད། །ཅེས་གསུངས་
པའི་དོན་ཏོ། །
དངོས་པོའི་ཆོས་ཐམས་ཅད་ཀྱིས་སྟོང་པས་བྱང་ཆུབ་ཀྱི་སེམས་བདག་
མེད་པར་བསྟན་པའི་ཕྱིར་དེ་ནས་ཞེས་དཔལ་རྡོ་རྗེ་མི་སྐྱོད་པ་འཁོར་བར་རྣམ་
པར་རྟོག་པའི་རླུང་གིས་མི་གཡེང་ཞིང་སྟོང་པ་ཉིད་སྙིང་རྗེའི་སྙིང་པོ་ཅན་གྱི་སྒོ་
ནས་མི་བཟད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་དབྱིངས་ཟད་པ་རྒྱན་གྱི་འབྱུང་
གནས་ཆོས་ཐམས་ཅད་འདུ་འབྲལ་མེད་པ་གཉིས་མེད་རོ་གཅིག་པའི་ངང་དུ་
གནས་པ་སྟེ། ཆོས་དབྱིངས་མི་ཟད་སྟོང་ཉིད་ངང་
། །སྣང་སྟོང་ཐ་དད་མེད་པས་ཏེ། །
རོ་གཅིག་མི་གནས་ཡེ་ཤེས་ཉིད། །སྟོང་དང་སྙིང་རྗེའི་ཏིང་ངེ་འཛིན། །ཞེས་པའི་
249--121



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
དོན་ཏོ། །ཏིང་ངེ་འཛིན་དེའི་ངང་ལས་སྙོམས་པར་ཞུགས་ནས་བྱང་ཆུབ་ཀྱི་སེམས་
ནི་གསུངས་སོ། །ཆོས་ཐམས་ཅད་མིང་ཙམ་དུ་བསྟན་ཏེ། དོན་དམ་བདེན་པའི་ངོ་
བོ་ཉིད་དུ་གྲུབ་པ་མེད་པས་ན་དངོས་པོའི་ཆོས་ཐམས་ཅད་རང་བཞིན་གྱིས་མི་
རྟོག་ཅིང་སྟོང་ལ་སྣ་གྲག་སྣང་བ་ཐམས་ཅད་སྒྱུ་མ་རྟེན་འབྲེལ་ཙམ་དུ་འདི་རྣམས་
ཤར་ཡང་ངོ་བོ་རྟེན་ཅིང་འབྲེལ་པར་འབྱུང་བ་ཡིན་པའི་ཕྱིར་མ་སྐྱེས་པས་སྐྱེ་བ་
མེད་པའི་རྐྱེན་ལས་སྐྱེས་པའི་ངོ་བོ་རང་སྟོང་པའོ། །
དེ་ཡང་སྣང་བ་ཡུལ་དཀར་དམར་སྣ་ཚོགས་སུ་ཤར་བའི་ཆོས་ཅན་དང་
སྤྲོས་བྲལ་སྐྱེ་མེད་དུ་དེ་བཞིན་ཉིད་ཀྱིས་ཆོས་ཉིད་ལ་ཐ་དད་མེད་དེ་རོ་མཉམ་པའི་
ཕྱིར། ལྷན་ཅིག་སྐྱེས་པའི་ངོ་བོ་ལ་འགྱུར་བ་མེད་དེ། རྟོག་པ་གློ་བུར་བ་སྣ་ཚོགས་
སྐྱེ་བ་ལྟར་སྣང་ཡང་། ཆུ་བོ་དང་རླབས་བཞིན་དུ་ཐ་དད་པར་མི་གནས་པ་མེད་
པས་ཏེ་ཞེས་པ་ངོ་བོ་ལ་རྟོག་པའི་དྲི་མས་གོས་པ་མེད་དོ། །ཆོས་ཐམས་ཅད་
གསལ་བ་ནམ་མཁའ་ལྟ་བུ་ཀུན་ལ་ཁྱབ་ཀྱང་རང་སྟོང་པས་བདག་མེད་པ་དུས་
གསུམ་པ་ཐོག་མཐའ་ཐམས་ཅད་བྲལ་བས་མཉམ་པ་ཉིད་འགྲོ་འོང་མེད་པའི་བྱང་
ཆུབ་སེམས་ཀྱིས་ཚུལ་འདི་བསྟན་པ་ཡིན་ནོ། །ཞེས་ཆོས་ཀྱི་དབྱིངས་ཀྱི་ཡེ་ཤེས་
ཀྱི་བདག་ཉིད་ཅན་གསུངས་སོ། །ཆོས་ཐམས་ཅད་སྤྲོས་པའི་མཐའ་དང་བྲལ་བ་
དྲི་མ་མེད་པར་བསྟན་པའི་ཕྱིར་དེ་ནས་བཅོམ་ལྡན་འདས་རིན་ཆེན་དཔལ་དངོས་
པོའི་ཆོས་ལས་འདས་པའི་ཡེ་ཤེས་ཡིད་བཞིན་ནོར་བུ་དབང་གི་རྒྱལ་པོས་འགྲོ་
བའི་རྒྱུད་ལ་དགོས་འདོད་སྟེར་བ་གཏེར་དང་འདྲ་བར་སྦྱིན་པ་སྟེ། བདག་མེད་པ་
རྡོ་རྗེ་ཞེས་བྱ་བའི་ཏིང་ངེ་འཛིན་ནི་ཡུལ་དུ་བྱ་བ་བདག་གིར་བྱ་བའི་སྤྱོད་ཡུལ་
ཐམས་ཅད་ལས་འདས་པས་རང་གཞན་གཉིས་སུ་མེད་པའི་ཡེ་ཤེས་ཀྱིས་སྣང་བ་
249 -122



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྐྱེད་པ་སྟེ། ཆོས་རྣམས་ཐམས་ཅད་བདག་མེད་པས་ཀུན་དུ་སྟོང་ཞིང་མ་བཅོས་པ།
ལྷུན་གྲུབ་རྡོ་རྗེའི་ངང་གནས་པས། ཕྱག་རྒྱ་ཆེན་པོའི་ཏིང་ངེ་འཛིན། །ཞེས་པའི་
དོན་ཏོ། །དེ་ནས་བྱང་ཆུབ་ཀྱི་སེམས་འདི་གསུངས་སོ། །ཞེས་མ་འོངས་པའི་ཆོས་
ཀྱི་ངོ་བོར་སྟོན་པར་བྱེད་པའོ། །རྒྱུ་རྐྱེན་ལས་སྐྱེད་པ་ལ་རྒྱུ་དང་འབྲས་བུར་སྣང་
བའི་ཆོས་ཐམས་ཅད་ཀྱི་ངོ་བོ་རང་གི་མཚན་ཉིད་ཀྱིས་སྟོང་ལ་ཞི་ཞིང་མ་སྐྱེས་
པའོ། །དངོས་པོ་ཆོས་ཅན་དུ་སྣང་བ་ཐམས་ཅད་ཀྱང་རང་བཞིན་མེད་པས་དངོས་
པོ་མེད་ཅིང་བཟོད་མ་ནས་མ་འགགས་པའི་སེམས་ཀྱིས་སྣང་བ་ཉིད་དོ། །
ཆོས་ཅན་ཡུལ་རྟོག་སྣ་ཚོགས་སུ་སྣང་ཡང་ཆོས་ཀྱི་མཚན་ཉིད་རང་བཞིན་
རྣམ་དག །ཡུལ་ཆོས་དབྱིངས་སྟོང་པ་དང་ཡུལ་ཅན་རང་རིག་པ་བདེ་བ་ཆེན་པོ་
ལ་ཡུལ་དང་ཡུལ་ཅན་དབྱེར་མེད་པས་ན། སྤྲོས་པའི་རྣམ་པར་རྟོག་པའི་ཆོས་
མཚན་མ་རྡུལ་ཙམ་ཡང་མེད་དེ་ངོ་བོ་ཉིད་ཀྱི་རྣམ་པར་སྤངས་པས་ཏེ་གློ་བུར་གྱི་དྲི་
མའམ། བག་ཆགས་ཀྱིས་གོས་པ་མེད་པར་བསྟན་པའོ། །ཐམས་ཅད་རྣམ་པར་
དག་པ་ཡི། །བདག་ཉིད་དེ་བདག་མེད་ཆོས་ལས། །ཞེས་བཟུང་བ་དང་འཛིན་
པའི་དྲི་མས་གོས་པ་མེད་ཅིང་སྐྱེ་མེད་སྟོང་ཉིད་འོད་གསལ་བ། རང་རིག་པ་རྣམ་
པར་མི་རྟོག་པའི་ངང་ལས་ཀུན་དུ་འབྱུང་ཞེས་པ་འགག་པ་མེད་པའི་ཆོས་ཐམས་
ཅད་དབྱིངས། འོད་གསལ་དུ་ཐིམ་ཞིང་ཐུགས་རྗེའི་ངང་ལས་བྱམས་པ་ཆེན་པོས་
འགྲོ་བའི་དོན་དུ་རྒྱུན་མི་འཆད་པར་འབྱུང་བའི་བྱང་ཆུབ་རང་གི་ཇི་ལྟར་མངོན་དུ་
གྱུར་པ་བཞིན་དུ། སེམས་ཅན་ཐམས་ཅད་ལ་ཡང་དག་པར་སྦྱོར་བའི་ཚུལ་བསྟན་
པའོ། །འདི་ནི་མཉམ་པ་ཉིད་ཀྱི་ཡེ་ཤེས་ཀྱི་ངོ་བོར་གྱུར་པས་གསུངས་སོ། །ཆོས་
ཐམས་ཅད་སྐྱེ་མེད་བསྒོམ་དུ་མེད་པའི་ངང་ལས་ནམ་མཁའ་ལྟ་བུར་ལམ་དུ་བྱེད་
249 -123



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༽
པའི་ཕྱིར་རྡོ་རྗེ་ཚེ་དཔག་ཏུ་མེད་པ་ཞེས་པ་འཆི་མེད་དམ་པའི་གནས་སྐུ་ལ་ཡེ་
ཤེས་ཀྱི་མེ་འོད་ཆེན་པོས་འཁོར་བའི་བུད་ཤིང་ཚང་ཚིང་མ་ལུས་པ་བསྲེགས་ཏེ་
ཡང་དག་པའི་ཡེ་ཤེས་ཀྱི་སྣང་བ་སྟོན་པར་མཛད་པའོ། །འོད་ཟེར་འབར་བ་རྡོ་རྗེ་
སྒྲོན་མ་ནི་རྣམ་པར་མི་རྟོག་པའི་ཡེ་ཤེས་ཀྱི་ སྣང་བ་གསུམ་ལས་འདས་པའི་
ཐམས་ཅད་སྟོང་པ་འོད་གསལ། རྣམ་པར་མི་རྟོག་ཡེ་ཤེས་ཀྱི། །འོད་ཆེན་རྣམ་
པར་སྣང་བར་བྱེད། །རང་འབྱུང་འབར་བ་རྡོ་རྗེ་ཡི། །ཚེ་དཔག་མེད་པའི་ཏིང་ངེ་
འཛིན། །ཞེས་པའི་དོན་ཏོ། །
རང་བཞིན་གྱིས་རྣམ་པར་དག་པ་གདོད་མ་ནས་མ་སྐྱེས་ཤིང་སྐྱེ་བ་མེད་
པའི་ཆོས་དུས་གསུམ་དུ་རྒྱུ་འབྲས་ཀྱིས་དངོས་པོ་སྟོང་པ་དྲི་མ་མེད་ཅིང་ལྷུན་གྱིས་
གྲུབ་པའི་ཆོས་རྣམས་ཐམས་ཅད་ལ་སྐྱེ་འགག་གནས་གསུམ་དང་བྲལ་བ་ལ་ངོ་བོ་
ཐམས་ཅད་ཡེ་ཤེས་ཀྱི་རྒྱ་མཚོའི་ངང་དུ་རོ་གཅིག་པ་ལ་རྟོག་པ་མེད་དེ་ཐམས་ཅད་
རྣམ་པར་མི་རྟོག་པའི་ཡེ་ཤེས་སུ་གྱུར་པ་ལ་བསྒོམ་བྱ་དང་བསྒོམ་བྱེད་ཀྱི་རྟོག་
པས་བསྒོམ་པའང་མེད་དེ། ཏིང་ངེ་འཛིན་གྱི་དམིགས་པ་ཐམས་ཅད་དང་བྲལ་
བས་ཏེ། སྟོང་པ་ཉིད་ལ་སྟོང་པ་ཉིད་ཐིམ་པས་ཏེ་ནམ་མཁའ་ལ་ནམ་མཁའ་རང་
དག་ཅིང་དབྱེར་མེད་དུ་གནས་པའི་ཚུལ་དུ་གཉིས་སུ་མེད་པར་སྦྱོར་བ་ཡིས།
ཆོས་ཐམས་ཅད་སངས་རྒྱས་ཀྱི་ཐུགས་གཉིས་སུ་མེད་པ་ཚད་མེད་པས་དེ་ལྟར་
བྱང་ཆུབ་ཀྱི་སེམས་ཐབས་ཤེས་རབ་མི་ཕྱེད་པ་བདེ་བ་ཆེན་པོ་དངོས་པོ་སྤང་བླང་
དང་བྲལ་བ་གསང་བའི་དོན་འདི་བྱང་ཆུབ་སེམས་དཔའ་རྣམས་ལ་ཆོས་ཐམས་
ཅད་ལ་རབ་ཏུ་མི་གནས་པར་རབ་ཏུ་སྒྲིགས་ཏེ་རང་གིས་ཇི་ལྟར་ཁོང་དུ་ཆུད་པ་
བཞིན་དུ་གཞན་རྣམས་ལ་ཕྱག་རྒྱ་ཆེན་པོའི་ཡེ་ཤེས་ཀྱི་རོལ་པ་ལས་སྦྱོར་བར་
249 -124



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱེད་པའོ། །འདི་ནི་སོ་སོར་ཀུན་དུ་རྟོག་པའི་ཡེ་ཤེས་ཀྱི་བདག་ཉིད་ཅན་གྱིས་
བསྟན་པའོ། །ཆོས་ཐམས་ཅད་རང་བཞིན་གྱིས་འོད་གསལ་བའི་ངང་ལ་གནས་
པས་འབྲས་བུ་རྩོལ་གྲུབ་རང་གྲོལ་དུ་བསྟན་པའི་ཕྱིར་རྡོ་རྗེ་གདོན་མི་ཟ་བ་ནི་སྐུ་
བཞི་དང་ཡེ་ཤེས་ལྔ་ལྡན་གྱི་སངས་རྒྱས་དེའི་སྐུ་གསུང་ཐུགས་ཀྱི་འཕྲིན་ལས་རྒྱུན་
མི་འཆད་པས་ཚད་མེད་བཞིས་འགྲོ་བའི་དོན་རྒྱུན་མི་འཆད་པར་འབྱུང་བའོ། །
ཟིལ་གྱིས་གནོན་པ་རྡོ་རྗེ་སྣང་བ་གསུམ་དང་པོ་ཐམས་ཅད་སྟོང་པ་ཆེན་
པོའི་ངང་དུ་ཐིམ་ཞིང་དངོས་པོའི་ཆོས་སྒྱུ་མ་རྟེན་འབྲེལ་ལས་སྐྱེས་པ་ཡང་འོད་
གསལ་བའི་གནས་སུ་འཇུག་ཅིང་དམིགས་པ་མེད་པའི་སྙིང་རྗེ་ཆེན་པོས་གདུལ་
བྱའི་དོན་འབྱུང་བ་སྟེ། སྣང་བའི་དངོས་པོ་སྣ་ཚོགས་པ། །སྒྱུ་མ་རྐྱེན་གྱིས་ཟིལ་
གནོན་པ། །རྡོ་རྗེ་འོད་གསལ་ཏིང་ངེ་འཛིན། །དམིགས་པ་མེད་པའི་སྙིང་རྗེ་ཅན། །
ཞེས་པའི་དོན་ཏོ། །སྲིད་པ་དང་ཞི་བའི་དངོས་པོ་དང་དངོས་མེད་ཀྱི་ཆོས་རྣམས་
ཐམས་ཅད་ཀྱི་རང་བཞིན་སྐྱེ་བ་མེད་པ་དངོས་པོ་དྲི་མ་ཐམས་ཅད་དང་བྲལ་བའི་
འོད་གསལ་བ་རང་གི་སེམས་ཀྱི་དཀྱིལ་འཁོར་གྱི་ངང་དུ་ཤེས་བྱའི་ཆོས་ཐམས་
ཅད་གསལ་ཞིང་རྒྱུ་དང་འབྲས་བུའི་ཆོས་མ་འདྲེས་པར་མངོན་སུམ་པར་མཐོང་
ཞིང་དེ་ཉིད་ལ་ཆགས་པ་མེད་པའོ། །རང་རིག་པ་རྐྱེན་སྐྱེས་ཙམ་དུ་རྟེན་འབྲེལ་
ལས་སྐྱེས་ཀྱང་། ངོ་བོ་ཡེ་གདོད་མ་ནས་འགྱུར་བ་མེད་པར་གསལ་ཞིང་ཡོངས་སུ་
རྫོགས་པར་རྟོག་པ་མ་ལུས་པར་དག་པས་ཕྱག་རྒྱ་ཆེན་པོ་ཐ་སྙད་ལ་འདས་པ་
ནམ་མཁའ་རྣམ་པར་དག་པ་བཞིན་དུ་ཆོས་ཐམས་ཅད་ལ་མི་གནས་པར་མྱ་ངན་
ལས་འདའ་བ་ལ། གསལ་བཞག་ཐམས་ཅད་དང་བྲལ་བས་ན་བྱང་ཆུབ་མེད་ཅེས་
ཐོབ་བྱའི་ཡུལ་དང་ཐོབ་བྱེད་ལམ་གྱི་རྩོལ་བ་དང་བྲལ་ཞིང་མངོན་པར་རྟོགས་པ་
249 125



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཡང་མེད་ཅེས་ལྐོག་ཏུ་གྱུར་པ་གཞན་ཞིག་མངོན་དུ་བྱ་བ་དང་བྲལ་ཞིང་རང་གི་
རྟོག་པ་ལ་གཞན་གྱི་དྲི་མ་འཇོག་པའོ། །
མདོར་ན་ངོ་བོ་ཉིད་བདེ་བ་ཆེན་པོའི་བྱང་ཆུབ་ཀྱི་སེམས་རང་བྱུང་ཚད་
མེད་པ་བཞིའི་ཚུལ་དང་ལྡན་པས་འདི་ཉིད་མཐའ་ཐམས་ཅད་དང་བྲལ་བ་ཉིད་
བསྟན་ པ་ ཡིན་ནོ། །འདི་ནི་ བྱ་ བ་ གྲུབ་ པའི་ ཡེ་ ཤེས་ ཀྱི་ བདག་ ཉིད་ ཅན་ གྱི་
གསུངས་སོ། །དོན་འདི་ལ་དཔལ་ཡེ་ཤེས་སྙིང་པོ་ནི་སངས་རྒྱས་ཐམས་ཅད་ཀྱི་སྐུ་
གསུང་ཐུགས་ཡོན་ཏན་འཕྲིན་ལས་ཀྱི་ངོ་བོ་མངོན་པར་བྱང་ཆུབ་པ་ལྔས་བསྟན་
པའོ་ཞེས་བཞེད་དོ། །འདི་དག་གི་དོན་ནི་མ་བཅོས་པའི་ངང་ལས་སྣང་བ་ཐུག་
ཕྲད་ཙམ་དུ་འཆར་ཏེ། ཕུང་པོ་དང་ཁམས་དང་སྐྱེ་མཆེད་ལ་སོགས་པ་བཟུང་བ་
དང་འཛིན་པའི་ཆོས་ཐམས་ཅད་ཀྱི་རྣམ་པར་སྟོང་པས་ན། ཇི་ལྟར་མཐོང་ཐོས་ཀྱི་
སྣང་གྲག་ཐམས་ཅད་རྐྱེན་གྱིས་སྣང་ཡང་དེ་དང་མ་འདྲེས་ལ། སྤང་བླང་མེད།
སྣང་སེམས་ཐ་མི་དད་པར་ཤར་བས་ཆོས་ཐམས་ཅད་བྱང་ཆུབ་ཀྱི་སེམས་སུ་རིག་
པར་བྱའོ། །
དེ་ལྟར་ཡང་། རྟོག་པ་གསུམ་པ་ལས། རྡུལ་མེད་ས་བོན་བྲལ་བས་མི་
གཡོ་ལ། །ལྷན་ཅིག་སྐྱེས་པའི་ཆོས་སྐུའི་སྙིང་པོ་འདི། །ལྷུན་གྲུབ་བྱང་ཆུབ་སེམས་
ཀྱི་ངོ་བོ་ཉིད། །མཚན་མ་མེད་པས་ཡོད་མེད་ལས་འདས་ཤིང་
། །དབུ་མ་ཙམ་
དུའང་མི་གནས་ཀུན་རྫོབ་ཀྱིས། །ཆོས་རྣམས་ཐམས་ཅད་སྒྱུ་མའི་སྣང་བ་ལས། །
འགགས་པ་མེད་པའི་རོལ་པར་རང་འབྱུང་པའོ། །ཞེས་པ་སྟེ། འདི་ལྟ་བུའི་དོན་
སྦྱངས་པ། ཆོས་ཉིད་མི་འགྱུར་བའི་ཕྱིར་མ་འདྲེས་པར་འཆར། དབྱངས་སུ་གཅིག་
པས་ཐ་མི་དད་པར་འཆར། ངོ་བོ་ཡོངས་སུ་རྫོགས་པས་སྐུ་བཞིར་འཆར། སྤང་བྱ་
249 -126



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རང་དག་པས་ན་སྣང་བ་གྲོགས་སུ་འཆར། ཡུལ་ལ་ཞེན་པ་དང་བྲལ་བས་སྙན་
གྲགས་རྨི་ལམ་ལྟར་འཆར་རོ། །རྣམ་རྟོག་ཡེ་ཤེས་སུ་ཤར་བས་ཆོས་བརྒྱད་ཀྱི་
རྟོག་པ་འགགས་ཏེ། དེ་ཡང་རབ་རྟོགས་པས་ལྡོག །འབྲིང་བསྒོམ་པས་ལྡོག །ཐ་
མ་ཉམས་ལ་མཉམ་རྗེས་རོ་མཉམ་པས་བཟློག་པར་འགྱུར། དེའི་དུས་སུ་ཐ་སྙད་
ལ་ཡིད་མི་འཇུག །མཁས་ཀྱང་རློམ་སེམས་མེད། རྟགས་དང་ཡོན་ཏན་ལ་གཙོ་
བོར་མི་འཛིན། རང་གི་ཡོན་ཏན་མི་ངོམ་པ། གཞན་ལ་ཅོ་མི་འབྲུའོ། །
སྐྱེ་བོ་བླུན་པོ་འགའ་ཞིག་ནི། །རང་སེམས་སངས་རྒྱས་མི་ཚོལ་བར། །ཕྱི་
རོལ་ཡུལ་ནས་འཚོལ་བྱེད་པ། །དེ་ཉིད་དེ་ཡིས་མི་རྙེད་དེ། །མོ་གཤམ་བུ་འཚོལ་
ཇི་བཞིན་ནོ། །བྱང་ཆུབ་སེམས་མཆོག་མ་སྦྱངས་པར། །སངས་རྒྱས་བཙལ་བས་
མི་རྙེད་དོ། །དཀའ་བ་སྣ་ཚོགས་སྤྱོད་བྱེད་པ། །རྨངས་རིགས་རྒྱལ་པོ་འདོད་པ་
འདྲ། །འཇིག་རྟེན་དངོས་གྲུབ་ཕྲན་ཚེགས་ལ། །མཆོག་ཏུ་གཟུང་ནས་བསྒྲུབ་བྱེད་
པ། །འབྲས་མེད་ནམ་མཁའི་མེ་ཏོག་བཞིན། །བྱིན་བརླབས་ལམ་དུ་བྱས་པ་ན། །
སེམས་ཀྱི་ངོ་བོ་མཐོང་བ་འགྱུར། །དུས་གསུམ་སངས་རྒྱས་ཀྱི་དགོངས་པ། ལམ་
བྱང་ཆུབ་སེམས་དཔའི་རྟོགས་པ། རྣལ་འབྱོར་པའི་ཉམས་མྱོང་རྣམས་རོ་གཅིག་
དུ་འཆར་བའོ། །
འོ་ན་བསྒོམ་མི་དགོས་པར་འགྱུར་ཞེ་ན། རྟོགས་བྱ་ཙམ་དུ་མ་ཡིན། དེ་
ཉིད་ལས་མ་ཡེངས་པར་བྱ་བ་གློ་བུར་བ་དང་དབྱིངས་སུ་ཡལ་ཙམ་དང་
། ཆོས་
ཉིད་ལ་བསྒོམ་དུ་མེད་ཀྱང་ཚོགས་དྲུག་མི་འགོག་པར་རང་བཞིན་མེད་པའི་ཕྱིར་
བསྒོམ། བསྒོམ་དུ་ཡོད་ན་གང་བསྒོམས་ཀྱང་དངོས་པོ་དང་མཚན་མ་ཡིད་ལ་བྱས་
པར་འགྲོ། དམིགས་གཏད་བློ་བཞག་གི་ཚུལ་དུ་མི་བསྒོམ། སྐྱེ་མེད་དུ་རྟོགས་པའི་
249 -127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ངང་ལས་གཞན་དོན་བྱང་ཆུབ་སེམས་ཀྱིས་རྩལ་སྦྱོང་པའམ། ཡོན་ཏན་སྤེལ་བའི་
ཕྱིར་བསྒོམ་པའོ། །ཡང་དག་མ་སྐྱེས་པའི་དོན་མེད་བསམ་དུ་མེད། དྲན་དུ་མེད་
ཡེངས་མ་མྱོང་། རྟོག་མེད་ངང་ལ་འཇོག་པ་ལ་བསྒོམ་ཞེས་ཐ་སྙད་དུ་བཏགས་སོ།
རྟོགས་པ་བརྟན་པར་མི་གྱུར་གྱིས་བར་དུ་བླ་མའི་བྱིན་བརླབས་ཀྱིས་དྲོད་དང་མ་
བྲལ་བ་གཅེས། བརྡའ་མཚོན་པའི་དུས་སུ་བོགས་ཐོན་པས་ཐུག་ཕྲད་ཀྱི་སྣང་བ་
བདེ་བར་འཆར་བའོ། །
ཡོན་ཏན་ནི་ཆོས་གསུམ་གྱི་ཟླ་བ་དང་མཚུངས་སོ། །རྣལ་འབྱོར་སེམས་ཀྱི་
སྙིང་པོ་ལྟ། །ས་དང་ལམ་ལ་གནས་པ་ཡི། །བྱང་ཆུབ་སེམས་དཔས་འཕྲིན་ལས་
སྦྱོང་
། །སངས་རྒྱས་ཆོས་རྣམས་མངོན་དུ་འགྱུར། །དེ་ཕྱིར་གཞན་དོན་མཆོག་སྤྱོད་
པས། །བྱང་ཆུབ་སེམས་ལ་སྤྱད་པར་བྱ། །དེ་ཡང་བྱང་ཆུབ་ཀྱི་སེམས་ལྔ་པོ་འདི་
ནི་རྣམ་པ་གདུལ་བྱ་ལ་རིགས་ལྔས་གསང་བའི་དོན་དུ་གསུངས་ལ། ཤེས་བྱ་རང་
གི་མཚན་ཉིད་ནི་ཡུལ་ཆོས་ཀྱི་དབྱིངས་རང་བཞིན་རྣམ་དག་གི་ངང་དུ་ཡུལ་ཅན་
རིག་པའི་ཡེ་ཤེས་ལྔ་དྲུག་ཆོས་ཉིད་བྱང་ཆུབ་སེམས་སུ་རོ་གཅིག་པར་གྱུར་པའི་ངོ་
བོ་འོད་གསལ་དང་ཟུང་འཇུག་བསྟན་པ་ཡིན་ནོ། །འཁོར་འདུས་པ་བླ་ན་མེད་པ་
བྱང་ཆུབ་སེམས་དཔའི་ཚོགས་རྣམས་ཀྱིས་བླ་ན་མེད་པའི་དོན་ལ་ལེགས་པར་
འདུས་པའི་སྒོ་ནས་བསྟོད་པ་སྟོན་པའི་ཕྱིར་དེ་ནས་མགོན་པོ་བྱམས་པ་ལ་སོགས་
པ་རྣམས་སངས་རྒྱས་ཀུན་གྱི་སྐུ་རྡོ་རྗེ་མི་འགྱུར་བ་དང་གསུང་རྡོ་རྗེ་མི་འགག་པ་
དང་ཐུགས་རྡོ་ རྗེ་ མི་རྟོག་པའི་ཡེ་ཤེས་ ཀྱི་གསང་བའི་ཆོས་སེམས་ཀྱི་གནས་
ལུགས་འོད་གསལ་ཟུང་འཇུག་དེ་ཁོ་ན་ཉིད་ཀྱི་ཆོས་བརྗོད་མེད་སྤྲོས་བྲལ་དེ་ཉིད་
གསུང་གི་སྒོ་ནས་བསྟན་པའི་ཡི་གེ་ཐོས་ནས་ཁོང་དུ་ཆུད་པ་ཀུན་རྫོབ་ཏུ་ལྷ་ཡི་
249 -128



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཁོར་ལོ་བསྟན་པ་ལ་ངོ་མཚར་དུ་གྱུར་ལ་དོན་དམ་དུ་སྐྱེ་མེད་འོད་གསལ་དུ་
གནས་ལ་རྨད་དུ་གྱུར་ནས་ཆེད་དུ་བརྗོད་པ་ནི་ཆེད་དུ་བརྗོད་དོ། །ཞེས་བསྟོད་
པར་གྱུར་ལ།
དང་པོར་དཔལ་རྡོ་རྗེ་འཆང་ཆེན་པོ་ལ་སྐུ་བཞི་རོ་མཉམ་པའི་སྒོ་ནས་
བསྟོད་པ་ནི། ཨེ་མ་ཧོ་སངས་རྒྱས་ཞེས་པ་སྤངས་པ་དང་ཡེ་ཤེས་ཕུན་སུམ་ཚོགས་
པའོ། །ཨེ་མ་ཧོ་ཆོས་ཞེས་པ་གསང་ཆེན་བླ་ན་མེད་པ་རྒྱུ་ལམ་འབྲས་བུ་དབྱེར་
མེད་དུ་སྟོན་པའོ། །ཆོས་བཤད་པ་ནི་ཞེས་པ་གཉེན་པོའི་དོན་ལ་དགོངས་ནས་
ཆོས་ཀྱི་ཕུང་པོ་བརྒྱད་ཁྲི་བཞི་སྟོང་བཀའ་སྩལ། རྒྱས་པའི་དོན་ལ་ཐུག་པ་མེད་
པར་བསྟན་ལ། བསྡུས་པའི་དོན་ལ་དགོངས་ནས་གསུང་ རབ་ཡན་ལག་བཅུ་
གཉིས་བཀའ་བསྩལ་ཏོ། །དེ་ནི་བརྗོད་བྱ་ཐུན་མོང་པ་ཡིན་ལ་ཁྱད་པར་ཤིན་ཏུ་
བསྡུས་པ་གསང་བ་བྱང་སེམས་འོད་གསལ་ཟུང་འཇུག་དུ་བསྟན་པ་ལ་ངོ་མཚར་
ཆེ་ཞེས་པའི་དོན་ཏོ། །ཡང་དག་དོན་ཞེས་པ་ཡང་དག་པའི་ཀུན་རྫོབ་ལ་འཁྲུལ་
པའི་དྲི་མ་དང་བྲལ་བའོ། །དག་པའི་དོན་ནི་དོན་དམ་པའི་བདེན་ པ་སྒྲིབ་
ཐམས་ཅད་རྣམ་པར་དག་པའོ། །བྱང་ཆུབ་སེམས་ནི་བདེན་པ་གཉིས་ཟུང་འཇུག་
པའི་དོན་དེ་ལ་ཕྱག་འཚལ་ལོ་ཞེས་པ་བསྒྲུབ་བྱ་སྒྲུབ་བྱེད་དང་བྲལ་བ་ཡིན་ནོ། །
གསུང་རྡོ་རྗེ་བརྗོད་དུ་མེད་པ་ལ་ཕྱག་འཚལ་བ་ནི། །བདག་མེད་པ་ནི་
གང་ཟག་གི་བདག་དང་། །ཆོས་ཀྱི་བདག་གཉིས་ལས་དབེན་པའོ། །དེའི་ཆོས་
ལས་བྱུང་བ་ནི་བདག་མེད་གཉིས་དང་ལྡན་པ་སྟེ། འདུས་བྱས་ཐམས་ཅད་ནི་མི་
རྟག་པ། ཆོས་ཐམས་ཅད་བདག་མེད་པ། ཟག་པ་དང་བཅས་པ། སྲིད་པར་སོང་
བ་ཐམས་ཅད་སྡུག་བསྔལ་བ་མྱ་ངན་ལ་འདས་པ་ཐམས་ཅད་ཞི་བ་ཞེས་པའི་དོན་
249.129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཏོ། །སངས་རྒྱས་དང་བྱང་ཆུབ་ནི་ས་བཅུ་གསུམ་པའི་རྡོ་རྗེ་འཛིན་པ་དེ་དོན་མངོན་
དུ་གྱུར་པ་ལས་བྱུང་བའོ། །དེ་ཐོབ་པར་བྱེད་པ་ལ་ཐུན་མོང་པའི་ལམ་རྫོགས་པར་
མཛད་པ་སྟེ་ལམ་ལྔ་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱིས་སོ། །
ཁྱད་པར་བ་ལ་སྒྱུ་ལུས་དང་འོད་གསལ་དང་ཟུང་འཇུག་མཐར་ཕྱིན་པའོ། །
རྣམ་པར་མི་རྟོག་པ་ནི་སྤངས་པ་དང་མཁྱེན་པ་གཉིས་ཀ་དང་ལྡན་པ་སྟེ་མ་འདྲེས་
པར་ཡོངས་སུ་རྫོགས་པར་གྱུར་པའོ། །དམིགས་སུ་མེད་པ་ནི་ཀུན་དུ་རྟོག་པ་མ་
ལུས་པ་དག་ཅིང་སེམས་མཉམ་པ་ཉིད་དོ། །དེ་ཉིད་བྱང་ཆུབ་སེམས་ཀུན་རྫོབ་
སྨོན་པ་དང་འཇུག་པའི་དོན་ལའོ། །སྐུ་རྡོ་རྗེ་སྐྱེ་བ་མེད་པའི་སྒོ་ནས་བསྟོད་པ་ལ་
ཀུན་ཏུ་བཟང་པོ་ནི་བདག་ཉིད་ཡེ་ཤེས་ལ་རོལ་པ་བཞིན་དུ་གཞན་ཐམས་ཅད་
གཉིས་མེད་ཡེ་ཤེས་ཆེན་པོ་ལ་ རོལ་པའོ། །ཐམས་ཅད་དོན་ནི་ངོ་བོ་ཆོས་ཀྱི་
དབྱིངས་ལས་འགྱུར་བ་མེད་པར་འགྲོ་བ་འདུལ་བའི་ཐེག་པ་སྣ་ཚོགས་སུ་ཡང་
སྟོན་པར་བྱེད་དོ། །བྱང་ཆུབ་སེམས་ནི་ཞེས་ཚད་མེད་པའི་བྱང་ཆུབ་ཀྱི་སེམས་
ཀྱིས་གདུལ་བྱ་གང་ལ་གང་འདུལ་དུ་སྟོན་ཀྱང་རྣམ་པར་རྟོག་པ་མེད་པའོ། །རབ་
སྐོར་བ་ནི་ཕྱི་ཚུལ་དུ་ཐེག་པ་ཐུན་མོང་པའི་ཆོས་ལ་ལན་གསུམ་དུ་བཟླས་ཏེ་རྣམ་
པ་བཅུ་གཉིས་སུ་ཆོས་ཀྱི་འཁོར་ལོ་བསྐོར་བའོ། །
གསང་བ་འདིར་ནི་རྒྱུད་སྡེ་བཞི་ལས་ཕྱི་ནང་གསང་བས་ཕྱེ་བས་དེ་ཙམ་
ཞིག་ཏུ་བསྟན་པ་དང་
། ཚུལ་དུ་མཐུན་པའི་ཉིད་དོ། །བྱང་ཆུབ་ནི་བླ་ན་མེད་པའི་
དོན་འདི་ཉིད་དོ། །སྤྱོད་པ་ནི་དེ་ཉིད་དང་རྗེས་སུ་འབྲེལ་པས་སེམས་ཅན་ཐམས་
ཅད་ཡང་དག་པའི་ལམ་དུ་འཛུད་པའོ། །རྡོ་རྗེ་ཆེ་ཞེས་པ་ཆོས་ཉིད་ཀྱི་ཀློང་དུ་རང་
རིག་པ་ཡེ་ཤེས་ཀྱིས་ཀུན་ཏུ་སྒྱུར་ཞིང་སྤྱད་པར་བྱའོ། །འདིར་ནི་དོན་དམ་པའི་
249 -130



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱང་ཆུབ་སེམས་ལ་འདུད་པའོ། །
ཡང་ཐུགས་རྡོ་རྗེ་རོ་མཉམ་བདེ་བ་ཆེན་པོའི་སྒོ་ནས་བསྟོད་པའི་འདི་ནི་དེ་
བཞིན་གཤེགས་པ་ནི་དབྱིངས་དང་ཡེ་ཤེས་ཟུང་དུ་འཇུག་པ་གང་ལ་མངའ་བའོ། །
དེའི་ཐུགས་དག་པ་ནི་སྤང་བྱའི་དྲི་མ་མེད་པས་དག་པ་གཉིས་དང་ལྡན་ཏེ་ཡེ་ཤེས་
མཚུངས་པ་མེད་པའི་ངོ་བོ་ཉིད་དོ། །སྐུ་དང་གསུང་དང་ཐུགས་ནི་གསང་བ་བསམ་
གྱིས་མི་ཁྱབ་པ་གསུམ་དང་ལྡན་པའམ། མི་ཟད་པ་རྒྱན་གྱི་འཁོར་ལོ་གསུམ་དང་
ལྡན་པའི་དོན་ཏོ། །རྡོ་རྗེ་འཛིན་པ་ནི་སྙིང་པོ་བདེ་བ་ཆེན་པོ་མི་ཕྱེད་པའི་སྐུ་ཟབ་
པ་དང་རྒྱ་ཆེ་བའི་ངོ་བོ་ཉིད་དོ། །སངས་རྒྱས་ནི་སྐུ་དབྱེར་མི་ཕྱེད་པའི་ངང་ལས་
གདུལ་བྱའི་དོན་དུ་ཆོ་འཕྲུལ་བཞིའམ་ལྔ་ཡི་སྒོ་ནས་ཇི་ལྟར་མོས་པའི་བསམ་པ་
ཚིམ་པར་བྱེད་པའོ། །བྱང་ཆུབ་རབ་སྟོན་པ་ནི་སྡེ་སྣོད་རིན་པོ་ཆེ་གསུམ་བསླབ་པ་
གསུམ་དུ་བསྡུས་ནས་སྟོན་པ་དཀའ་ཐུབ་ཆེན་པོའི་ཆ་བྱད་ཅན་གྱིས་བསྟན་ལ་
མཆོག་ཏུ་གྱུར་
པའི་གནས་འདིར། གསང་བའི་ཤེས་རབ་དེ་ཁོ་ན་ཉིད་ཀྱིས་སྤྱོད་ཡུལ་ཡིན་གྱིས་
ཐོས་ བསམ་བསྒོམ་གསུམ་ པའི་ཤེས་རབ་ཀྱིས་མི་རྟོགས་པར་བསྟན་པའོ། །
བསྟན་པའི་བྱང་ཆུབ་སེམས་ལ་རབ་ཏུ་འདུད་པ་ཉིད་གཞུང་ཉེ་བར་བསྡུ་བ་ཡང་
ཡིན་ནོ། །
དོན་འདི་ལ་དགོངས་ནས་ ཇི་སྐད་དུ། ཇི་ལྟར་འདུལ་བའི་ཆོས་རྣམས་
དང་། །འདོད་ ཡོན་ ཀུན་ ལ་ རོལ་ པ་ ཡི། །ཡེ་ཤེས་ ཕྱག་ རྒྱ་ ཚུལ་ གཅིག་ པས། །
ལོངས་སྤྱོད་རྫོགས་སྐུ་ཞེས་བཤད་དོ། །མཚན་རྣམས་ཀུན་དང་ཡང་དག་ལྡན། །
སྣ་ཚོགས་སྐུ་དེ་མཚན་ཉིད་མེད། །ཡང་དག་སྙིང་རྗེས་བསྐུལ་བས་ན། །རྒྱལ་བ་
249 - 131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྤྲུལ་པ་སྤྲུལ་པའི་སྐུ་ཞེས་བཤད། །ཕྱག་རྒྱ་ཆེན་པོར་རབ་བསྒྲུབ་ཕྱིར། །རྣམ་དག་
རྣལ་འབྱོར་དབང་ཕྱུག་གིས། །ཀུན་རྟོག་ཐམས་ཅད་རྣམ་སྤངས་པས། །རྒྱ་མཚོ་སྐུ་
ཡི་ཡེ་ཤེས་ཉིད། །ཅེས་གསུངས་པས། བྱང་ཆུབ་སེམས་སྦྱངས་པའི་འབྲས་བུ་སྐུ་
གསུམ་དུ་བསྟན་པའོ། །
ལེའུའི་མཚན་བསྟན་པ་ནི་སྐུ་དང་གསུང་དང་ཐུགས་ཀྱི་གསང་བ་ནི་ལུས་
དབེན་པ་དང་
། ངག་དབེན་པ་དང་སེམས་དབེན་པ་ལས་འདས་པའི་སྒྱུ་མའི་ལྟ་
བུའི་སྐུ་བསམ་གཏན་གྱིས་སྟོང་ཉིད་མངོན་པར་བྱང་ཆུབ་པ་མངོན་དུ་བྱས་པའོ། །
གསང་བ་འདུས་པ་ནི་མཐར་ཐུག་གི་ཆོས་བརྗོད་བྱ་རྗོད་བྱེད་དུ་བཅས་པའོ། །
བྱང་ཆུབ་སེམས་ནི་ཐབས་ཤེས་རབ་ཉེ་བར་འདྲེས་པའི་དོན་བརྗོད་བྱའི་མིང་གིས་
བརྗོད་བྱེད་ལ་ཡང་འདི་སྐད་ཅེས་བྱའོ། །ལེའུ་གཉིས་པའི་དོན་རྣམ་པར་བཤད་པ་
གཏན་ལ་ཕབ་པའོ།། །།
དེ་ལ་ལེའུ་དང་པོར་རིམ་གཉིས་ཀྱིས་དོན་མདོར་བསྟན་པ། འདིར་བསྐྱེད་
པའི་རིམ་པ་ཡང་དག་པ་ལྷ་ཡི་རྣལ་འབྱོར་དང་
། ཟབ་མོ་རྫོགས་པའི་རིམ་པ་ཕྲ་
མོའི་རྣལ་འབྱོར་གསལ་བར་བསྟན་པའི་ཕྱིར་རྒྱས་པར་བཤད་པར་བྱ་སྟེ།
རྡོ་རྗེ་བཀོད་པའི་ལེའུ་འདིར། །འབྲེལ་བ་རྣམ་པ་གསུམ་དུ་བཤད། །ལྷ་
ཡི་རྣལ་འབྱོར་བསྟན་པ་དང་
། །རྫོགས་པའི་རྣལ་འབྱོར་དེ་དག་གི །དོན་གསལ་
སྟོན་ པར་ བྱེད་ པའོ། །བསྐྱེད་ པའི་ རིམ་ པ་ ཉིད་ ལ་ཡང་། །རྟེན་དང་བརྟེན་པ་
མདོར་བསྟན་དང་
། །མེ་ཏོག་གང་ལ་ཕོག་གྱུར་པ། །དབུས་ཀྱི་གཙོ་བོར་གྱུར་པའོ། །
དང་པོའི་དཀྱིལ་འཁོར་བསྟན་པའོ། །ཟབ་པ་ཕྲ་མོའི་རྣལ་འབྱོར་ལ། །སྟེང་འོག་
སྒོ་ཡི་བྱེ་བྲག་གིས། །གསང་བ་ཟབ་པའི་དོན་གསལ་བ། །ཟུང་འཇུག་རྣལ་འབྱོར་
249-132



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྤྱོད་ཡུལ་བསྟན། །དངོས་པོའི་གནས་ལུགས་བསྟན་པ་ནི། རང་བཞིན་ཤེས་བྱ་
སྦྱང་གཞི་ལ། །རིམ་གཉིས་ལམ་གྱི་སྦྱོར་བ་ཐབས། །འབྲས་བུ་མཆོག་དང་ཐུན་
མོང་སྟེ། །ཚོགས་གཉིས་ཡོངས་རྫོགས་བླ་ན་མེད། །འདི་དག་སྡོམ་དུ་སྡུད་པའོ
། །
དཔལ་རྡོ་རྗེ་འཆང་གི་རྣམ་པར་འཕྲུལ་པ་བསྟན་ཅིང་
། རྣམ་འབྱོར་གཉིས་
བསྟན་པར་བཞེད་པས། དེ་ནས་ཞེས་པ་དང་པོ་གཞུང་གི་དོན་མདོར་བསྟན་པ་ན་
བཅོམ་ ལྡན་ འདས་ ཞེས་ པ་ དཔལ་ རྡོ་ རྗེ་ འཆང་ ཆེན་ པོ་ ཉིད་ དོ། །དེ་ བཞིན་
གཤེགས་པ་ནི་ཆོས་ཀྱི་དབྱིངས་ཀྱི་ངང་ལས་ཐུགས་རྗེས་འཇུག་པ་དང་བསྡུ་བར་
མཛད་པ་ཉིད་དོ། །དེ་ལྟར་སངས་རྒྱས་ཐམས་ཅད་ཀྱི་སྐུ་འཇའ་ཚོན་ལྟ་བུ་དང་
གསུང་སྒྲ་ལྟ་བུ་དང་ཐུགས་ནམ་མཁའ་ལྟ་བུ་གསུམ་མི་ཕྱེད་རྡོ་རྗེའི་ངང་དུ་རོ་
གཅིག་པར་གྱུར་ཏེ། དེ་བཞིན་གཤེགས་པ་ནི་གཞན་མ་ཡིན་དེ་བཞིན་ཉིད་ལ་
གནས་པའོ། །ཡང་དེ་བཞིན་གཤེགས་པ་ནི་རྡོ་རྗེ་མི་བསྐྱོད་པ་ལ་སོགས་པ་ལྷ་
སུམ་ཅུ་རྩ་གཉིས་ཀྱི་འཁོར་ལོ་ཉིད་དོ། །
ལྷ་དེ་དག་ཐམས་ཅད་ཀྱི་སྐུ་ལས་འོད་དཔག་ཏུ་མེད་པ་སྤྲོས་ཤིང་ཕྲེང་
བའི་སྤྲིན་བཀོད་པའི་རྡོ་རྗེ་ནི་འོད་ཟེར་གྱིས་རྩེ་མོ་ལས་འཕྲོས་པའི་དེ་བཞིན་
གཤེགས་པ་དཔག་ཏུ་མེད་པས་ལོ་ཀའི་ཁམས་ཐམས་ཅད་ཁྱབ་པར་བྱས་སྟེ།
ཁྱད་པར་གྱི་མཛད་པ་དང་ཐུན་མོང་གི་མཛད་པ་བརྟན་གཡོ་སྦྱངས་ཏེ་ཐུགས་རྗེ་
ཆེན་པོ་མི་ཟད་པའི་སྤྲིན་གྱིས་སེམས་ཅན་ཐམས་ཅད་ལྷག་པའི་ལྷ་ཡི་འཁོར་ལོར་
གྱུར་པ་ཚུར་བསྡུས་ཏེ། ལྷུན་གྱིས་གྲུབ་པ་དང་གཅིག་ཏུ་གྱུར་པར་གནས་པ་ལ་
ཏིང་ངེ་འཛིན་ལ་སྙོམས་པར་ཞུགས་ཏེ་ཞེས་པའི་དོན་ཏོ། །རྡོ་རྗེ་བཀོད་པ་ནི་ལྷ་
སུམ་ཅུ་རྩ་གཉིས་རང་རང་གི་གནས་སུ་བཀོད་པ་ཉིད་དོ། །དེ་དག་གི་ཏིང་ངེ་
249 -133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འཛིན་ནི་ལྷ་འཕྲིན་ལས་ལ་སྦྱོར་བའོ། །ལྷ་ཚོགས་དེ་དག་མཉམ་ པ་ ཉིད་ དུ་
བཞུགས་པ་ལ་དེ་སྐད་ཅེས་བྱའོ། །
དེ་དག་བསྐྱེད་རིམ་དང་སྦྱར་བ་ཡིན་ལ་རྫོགས་པའི་རིམ་པ་ལྟར་ན་བཅོམ་
ལྡན་འདས་ནི་རྣལ་འབྱོར་པའི་རྡོ་རྗེའི་ལུས་ལ་གནས་པའི་ལྷ་ཚོགས། དེ་བཞིན་
གཤེགས་པ་ནི་ཕུང་པོ་དང་ཁམས་དང་སྐྱེ་མཆེད་ཀྱི་ལྷའོ། །དེ་དག་ཐམས་ཅད་ཀྱི་
སྐུ་གསུང་ཐུགས་ནི་རྩ་གསུམ་སྟེ་རྡོ་རྗེ་ནི་མི་ཕྱེད་པའི་ཡེ་ཤེས་སྐྱེ་བའི་གནས་སུ་
དབུ་མ་མཚོན་པའོ། །དེ་བཞིན་གཤེགས་པ་ནི་ཁམས་བྱང་ཆུབ་ཀྱི་སེམས་འགྲོ་
འོང་བྱེད་པའོ། །གཡོ་བ་རླུང་གི་འཁོར་ལོ་སྲོག་དང་རྩོལ་བ་གཅིག་ཏུ་སྡོམ་ཏེ་ཡེ་
ཤེས་ཇི་བཞིན་པའི་རླུང་དུ་གནས་པའོ། །ཡང་དེ་བཞིན་གཤེགས་པ་ནི་མགོན་པོ་
བཞི་རེ་རེ་ལ་ཡང་ལྷ་མོ་བཞི་བཞི་དང་བཅས་པ་ལྟེ་བ་དང་
། གསང་གནས་དང་།
སྙིང་ག་དང་། མགྲིན་པ་ནས་རྒྱུད་དེ་སྣ་རྩེར་འབྱུང་བའོ། །དེ་ཐམས་ཅད་ཀྱི་ཀུན་
དུ་འཕྲོ་བའི་སྤྲིན་ནི་སྣ་རྩེའི་ཕྱོགས་བཞི་པོར་འབྱུང་
། འོད་ཟེར་དང་བཅས་པ་རྒྱུ་
ཚུལ་ནང་དུ་ཡུན་རིང་དུ་གནས་པ་ལ་ནི་ཕྱིར་ཐུང་དུ་རྒྱུ་ལ། ཕྱིར་རིང་པ་དག་ནི་
ནང་དུ་ཐུང་དུ་རྒྱུ་ཞིང་འབྱུང་བ་དང་ལྡོག་པར་བྱེད་པ་ཡིན་ནོ། །
དེ་ལ་སྲོག་རྩོལ་འགེགས་པའི་སྦྱོར་བས། ལས་མི་བྱེད་མཚན་མ་གཉིས་
མི་ལྡང་པའི་རྩ་ལས་གྱེན་དུ་གཤེགས་ཏེ་ཧཾ་བྱང་ཆུབ་སེམས་ཀྱི་རང་བཞིན་ཅན་ལ་
ཐིག་ལེ་དབབ་པར་གྱུར་པ་ལ་དེ་སྐད་ཅེས་བྱའོ། །རྡོ་རྗེའི་ཏིང་ངེ་འཛིན་ནི་རང་
རིག་ པ་ ཡེ ངས་པ་མེད་པས། ལུས་དང༌། ཡུལ་དང༌། དུས་དང་། རླུང་གི་གནས་
དང་ལྡན་པའོ། །རྡོ་རྗེ་བཀོད་པ་ནི་གཏུམ་མོ་ཡེ་ཤེས་ཀྱི་མེ་སྦར་བས། འབར་
འཛག་ལམ་དུ་བྱས་ཏེ། ཏིང་ངེ་འཛིན་ནི་ཁྱད་པར་གྱིས་ཉམས་མྱོང་འཆར་བར་
249 -134



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འགྱུར་བ་རྟེན་ཅིང་འབྲེལ་པར་འབྱུང་བའི་ཆེ་བ་སྟོན་པའོ། །དེ་ནི་བཅོམ་ལྡན་
འདས་ཀྱིས་ཏིང་ངེ་འཛིན་ལ་སྙོམས་པར་ཞུགས་པའི་སྒོ་ནས་གསུངས་ཚུལ་བསྟན་
པའོ། །ལེའུ་འདི་ལ་ཡང་དོན་ལྔས་བསྟན་པ་ལ། བརྗོད་བྱ་གང་ཡིན་ན་བསྐྱེད་
རྫོགས་གཉིས་སོ། །བརྗོད་བྱེད་དྲང་དོན་ངེས་དོན་ནོ། །
གསུམ་པ་གང་ལ་ཁྱད་པར་དུ་གྱུར་ན་ཐུན་མོང་མ་ཡིན་པའི་གསང་ཆེན་གྱི་
དཀྱིལ་འཁོར་དང་
། རྡོ་རྗེ་བཟླས་པའི་རྣལ་འབྱོར་སྟོན་ནོ། །དེས་རྣལ་འབྱོར་གྱི་
རྒྱུད་ལས་ཁྱད་པར་འཕགས་པའོ། །ཉམས་སུ་བླང་པ་ནི་གཞན་རྣམས་རིམ་གྱིས་
པར་འདོད་ལ་འདིར་རིམ་ལྔ་གདན་གཅིག་ལ་སྤྲུག་པ་ཞེས་བྱའོ། །དོན་གྱི་ཆིངས་
གང་གིས་ཁོངས་སུ་སྡུད་པ་ནི་ལམ་གྱི་ཆོས་ཡིན་ནོ། །
ལེའུའི་གཞུང་དངོས་ལ་འཇུག་པ་ལ་དང་པོར་སྔགས་བསྟན་པ་ནི། བསྐྱེད་
རིམ་པས་ཆོས་ཐམས་ཅད་སྟོང་པ་ཉིད་དུ་མོས་པ་བྱེད་པ་སྟེ་རང་བཞིན་རྣམ་དག་
གིས་རྒྱས་འདེབས་པའོ། །རྫོགས་རིམ་དུ་དགོངས་པ་ལུང་སྟོན་པར་ལྟར་ན་རླུང་
ལྔ་ཡེ་ཤེས་དྲུག་པའི་བདག་ཉིད་དུ་དག་པ་དང༌
། དེ་ཉིད་སྔགས་ཡི་གེ་འབྲུ་གསུམ་
རྡོ་རྗེའི་བཟླས་པ་དང་སྦྱར་ནས་སྤྲོ་བསྡུ་བསྟན་པའོ། །ཨོཾ་ཤུ་ཛྷ་ཏ་ཛྙཱ་ན་བཛྲ་སྭ་བྷ་
བ་ཨད་མ་ཀོ་ཞེས་པའི་བར་གྱིས་ཆོས་ཐམས་ཅད་སྟོང་པ་ཉིད་དུ་མོས་པ་ལ་ཧཾ་
ཞེས་ པ་ནི་བདེ་བ་སྟེ། དོན་བདེ་སྟོང་དབྱེར་མེད་དུ་མོས་ པ་ བྱེད་ པའོ། །ཡང་
ཡོངས་སུ་བརྟག་པ་ལྷ་ཡི་རྣལ་འབྱོར། རང་བཞིན་གནས་པའི་ལྷ་ཡི་རྣལ་འབྱོར་
ཡོངས་སུ་དག་པ་དང་
། ཏིང་ངེ་འཛིན་གསལ་བ་དང་
། བདེ་བ་ཆེན་པོའི་ཡེ་ཤེས་
ཀྱིས་ལྷ་ཡི་རྣལ་འབྱོར་ཏེ་ལྔར་རྗེ་ནཱ་རོ་པས་བཞེད་པའོ། །
དེ་ལ་རྟེན་གཞལ་ཡས་ཁང་ལ་བརྟེན་པ་ལྷ་ཡི་འཁོར་ལོ་དང་བཅས་པ་
249 -135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བསྟན་པ་ན་ནམ་མཁའ་དབྱིངས་ཞེས་པ་ནས་བསྒོམས་ནས་སུ་ཞེས་པའི་བར་
གྱིས་སྟོན་ཏོ། །རྟེན་གྱི་གང་ཟག་གང་གིས་གནས་ཕུན་སུམ་ཚོགས་པར་ཚད་མེད་
པ་བཞི་དང་ལྡན་པའི་བྱང་ཆུབ་ཀྱི་སེམས་སྔོན་དུ་བཏང་ནས། བདག་ཉིད་དཔལ་
ཞེ་ སྡང་རྡོ་ རྗེའི་ཏིང་ངེ་འཛིན་དུ་གནས་པས་བསྲུངས་བའི་འཁོར་ལོ་ཆེན་པོ་
བསམས་པའི་རྗེས་ལ་ནམ་མཁའི་དབྱིངས་ཀྱི་དབུས་གནས་པར་ཞེས་པ་ཡེ་ཤེས་
ཀྱིས་ས་ཡི་ཆ་སྟོང་པ་ཉིད་དུ་དམིགས་པ་ལས་ནམ་མཁའི་དབྱིངས་ཞེས་བྱའོ། །
དེ་དག་གི་དབུས་གནས་པར་ཞེས་པ་རྡོ་རྗེ་ས་ཡི་ཆ་འབྱུང་བ་བཞི་རིམ་
རྩེགས་རིའི་རྒྱལ་པོ་རི་རབ་ལྷུན་པོ་དང་བཅས་བསམས་པའི་རྗེས་ལ་གཞལ་ཡས་
ཁང་བསམ་པ་ལ་སངས་རྒྱས་དཀྱིལ་འཁོར་བསྒོམ་པ་ནི་ཞེས་པ་སྤངས་དང་ཡེ་
ཤེས་ཕུན་སུམ་འཚོགས་པ་དང་ལྡན་པའི་དོན་དང་
། སྙིང་པོ་ལེན་ཅིང་འཛིན་པར་
བྱེད་པའི་དོན་དང་
། དེ་ཡང་ཡེ་ཤེས་ཀྱི་སྣང་བ་ལ་རང་བཞིན་གྱིས་གྲུབ་པའི་ཕོ་
བྲང་དུ། གྲུ་བཞི་སྒོ་བཞི་རྟ་བབས་རིམ་པ་བཞི་དང་ལྡན་པ། རིན་པོ་ཆེའི་ཕ་ གུ་
དང་། དྲ་བ་དང་དྲ་བ་ཕྱེད་པས་འཕྱང་བ། སྟེང་དུ་རིན་པོ་ཆེའི་མདའ་ཡབ་ཅན།
ཆོས་ཀྱི་འཁོར་ལོ་རི་དྭགས་གཉིས་དང་གདུགས་དང་བཅས་པའོ། །བ་དན་དང་
དྲིལ་བུ་བཏགས་པའི་རྔ་ཡབ་དང་
། རས་ཟུང་བརྒྱད་ལ་སོགས་པས་མཛེས་པའོ། །
འོད་ཟེར་སྤྲིན་གྱི་ཚོགས་དང་ཆེན་པོ་ཞེས་པས་ཕོ་བྲང་གི་མཚན་ཉིད་བསྟན་པ་སྟེ།
ལྷ་སུམ་ཅུ་སོ་གཉིས་པོ་སོ་སོའི་ཁ་དོག་དང་མཐུན་པའི་འོད་ཀྱིས་སྣང་བ་ཆེན་པོས་
ཀུན་དུ་ཁྱབ་པས་ཕྱི་ནང་མེད་པར་རང་གསལ་བའི་ངོ་བོ་ཉིད་དོ། །མཚུངས་པ་
མེད་པའི་གནས་བསྟན་པའི་ཕྱིར་སངས་རྒྱས་འབར་བའི་འོད་དང་མཉམ་ཞེས་པ་
འདོད་ཁམས་ཀྱི་ལྷ་དང་
། གཟུགས་ཁམས་ཀྱི་ལྷ་དང་
། ཉན་རང་དང་བྱང་ཆུབ་
249 -136



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སེམས་དཔའི་འོད་མ་ལུས་པ་ཟིལ་གྱིས་གནོན་པར་བྱེད་པའི་བདེ་བར་གཤེགས་
པའི་འོད་ཚད་མེད་པ་སྟེ། གཙོ་བོ་རིགས་ལྔའི་སྐུ་དང་མདོག་དང་མཐུན་པར་
གཞལ་ཡས་ཁང་ལ་པན་ཙ་ར་གའི་རིག་པ་ཡང་ལྔ་སྦྲག་ཏུ་ཡོད་པ་ནང་མ་མཐིང་
ཁ་དབུས་ནས་བྱང་དུ་སྐོར་བའི་རིམ་པས་ཤེས་པར་བྱའོ། །
ཕྱོགས་ ཀྱི་ལྷ་རྣམས་ ཀྱང་ རང་ གི་ རིགས་ཀྱི་བདག་ པོའི་ ཁ་ དོག་ དང་
མཚུངས་པར་ལྟའོ། ཁ་དོག་ངེས་པར་བསྟན་པའི་ཕྱིར་འོད་ཟེར་སྣ་ལྔས་ཀུན་དུ་
ཁྱབ་ཅེས་པ། ཤར་ཕྱོགས་ཤེལ། ལྷོ་ཕྱོགས་གསེར། ནུབ་པདྨ་ར་ག །བྱང་མརྒད་
ཏ་ལྗང་ཁུ། དབུས་ཨིན་ཏྲ་ནི་ལ་མཐིང་ཁ་སྟེ། ལྷ་རྣམས་ཀྱི་སྐུ་མདོག་སྟོན་པའོ། །
ནང་ གི་ ཕོ་བྲང་རྡོ་རྗེའི་ཀ་བས་བཏེག་པས་རྡོ་རྗེའི་གདུང་ ཟླུམ་གྱི་བསྐོར་བ་
མཚམས་བཞི་གྲུ་ཆོད་ཅན་དུའོ། །སྟེང་ཇི་ལྟ་བ་བཞིན་དུ་ས་གཞི་ལ་ཡང་དེ་བཞིན་
དུ་བསྟན་པ་ལ་ཀུན་ནས་ཡོངས་སུ་ཟླུམ་པོས་ཏེ་ཞེས་པ་ཡང་ཕྱི་རོལ་དུ་ཡང་པདྨའི་
དང་། རྡོ་རྗེ་དང་། མེ་འོད་ཀྱི་ཕྲེང་བས་འཁྲིགས་པར་བསྟན་པའོ། །
བརྟེན་པ་ལྷ་དང་སྦྱར་ན་འདིར་ནི་བརྗོད་ཀྱི་མ་ལང་ཞིང་བསམ་གྱིས་མི་
ཁྱབ་པའི་སངས་རྒྱས་དང་བྱང་ཆུབ་སེམས་དཔའ་ལྷ་མོ་དང་ཁྲོ་བོའི་ཚོགས་ཐམས་
ཅད་ཀྱིས་སྐུ་གསུང་ཐུགས་ཀྱི་གསང་བ་མ་ལུས་པ་ལྷ་སུམ་ཅུ་རྩ་གཉིས་སུ་བསྡུས་
ཤིང་ཟླུམ་པར་གྱུར་པའི་གཞལ་ཡས་ཁང་གི་ཕྱི་རོལ་གྱི་སྟེགས་བུ་དམར་པོ་ལ་
རིག་མའི་ལྷ་མོས་མཆོད་པ་བྱེད་བཞིན་པ་ནི་འདོད་པའི་ཡོན་ཏན་ལྔ་ཡིས་ཁྱབ་
ཅིང་ཡེ་ཤེས་ཀྱི་རོལ་པ་བདེ་བའི་མཆོད་པ་ཕྱིན་ནང་གཉིས་ཀར་ཁྱབ་པའོ། །
གཟུགས་ཀྱི་ལྷ་མོ་ལྔས་ཞེས་པ་གཟུགས་རྡོ་རྗེ་དང་། སྒྲ་རྡོ་རྗེ་དང་
། དྲི་རྡོ་
རྗེ་དང་
། རོ་རྡོ་རྗེ་དང་
། རེག་བྱ་རྡོ་རྗེ་མ་སྟེ་ལ་སོགས་པའམ། ཡང་ན་སྤྱན་མ་ལ་
249--137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སོགས་པ་བཞི་དང་
། ཁྲོ་བོ་བཅུའི་ཡུམ་རྣམས་ཀྱང་བསྡུས་པའོ། །མཆོད་པ་རྣམ་
པ་ལྔས་བརྒྱན་ནས་ཞེས་ཚད་མེད་པའི་མཆོད་པའི་གར་གྱིས་མཉེས་པར་བྱེད་པ་
བདེ་བའི་ཡེ་ཤེས་ཏེ་པན་ཙ་བེ་ཤན་ཞེས་པའི་སྒྲ་ལས་དྲངས་པས་རྒྱན་གྱི་དུང་ཙ་
ཉི་ཤུ་རྩ་ ལྔ་དང་། རིན་ཆེན་བདུད་དང་
། ཉེ་བ་བདུན་དང་
། བཀྲ་ཤིས་བརྒྱད་
དང༌། དེ་དང་ཉེ་བ་བརྒྱད་ལ་སོགས་པས་བརྒྱན་པའོ། །
རྒྱན་པ་ཞེས་པ་སངས་རྒྱས་ཀྱི་ཡོན་ཏན་ལྔ་འདུས་པས་ཉེ་བར་བརྒྱན་པས་
ཏེ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་ལ་སོགས་པ་སྟེ། སྟོབས་བཅུ།
མི་ འཇིགས་ པ་བཞི། སོ་ སོ་ ཡང་ དག་ རིག་ པ་ བཞི། མ་ འདྲེས་ པའི་ ཆོས་ བཅོ་
བརྒྱད། དེ་བསྲུང་བ་མེད་པ་གསུམ་ལ་སོགས་པའི་ངོ་བོ་ཉིད་ཡིན་ཞེས་རྣམ་དག་
དང་སྦྱར་བའི་དོན་ཏོ། །དེ་ལྟ་བུའི་གཞལ་ཡས་ཁང་དེར་ལྷག་པར་མོས་པའི་ལྷ་ཡི་
འཁོར་ལོ་བསམ་པ་ནི་གཟུགས་ནི་དབུས་སུ་བསྒོམ་པར་བྱ་ཞེས་པས་བདག་ཉིད་
སྐད་ཅིག་གིས་དབུས་ཀྱི་གཙོ་བོ་འཇམ་པའི་རྡོ་རྗེ་འཛིན་པ་ཉིད་དུ་མོས་པ་བྱ་
ཞིང་། དེ་དང་དུས་མཉམ་པར་ལྷ་གཞོན་རྣམས་རྣམ་པ་ཤིན་ཏུ་གསལ་བར་བསམ་
པའོ། །རྡོ་རྗེའི་ཚིག་འདི་ལ་ཡང་
། འདི་ལྟར་གསུངས་ཏེ། རྩ་བའི་ལྷ་སུམ་ཅུ་སོ་
གཉིས་པོ་གོ་འཕོ་བ་དང་
། ཡང་ན་རིགས་བྱེ་བྲག་པ་ལ་རིགས་ལྔ་པོ་གང་ལ་མེ་
ཏོག་ཕོག་པ་དེས་གཙོ་བོར་གྱུར་པ་སྟོན། རིགས་སོ་སོ་བ་ལྟར་ན་ལྷ་སུམ་ཅུ་སོ་
གཉིས་པོ་གང་ཡང་རུང་པ་ལ་དབང་བསྐུར་བའི་དུས་སུ་མེ་ཏོག་ཕོག་པ་དེས་གཙོ་
བོ་བྱས་པའི་དཀྱིལ་འཁོར་སྟེ་གདུལ་བྱ་འདུལ་བྱེད་ཀྱི་རིགས་དང་སྦྱར་བའོ། །
འདིས་མཚོན་ནས་རྩ་བའི་དཀྱིལ་འཁོར་སུམ་ཅུ་རྩ་གཉིས་སུ་འགྱུར་བས་
སྟེ་དཔལ་མཆོག་ཆེན་པོ་དང་དགོངས་པ་གཅིག་པའོ། །ཚོགས་གཉིས་དང་ནི་ལྡན་
249--138



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་ཡིས། །ཞེས་པ་ལྷག་པར་མོས་པའི་ལྷ་ཚོགས་དེ་དག་གི་མདུན་དུ་ཡན་ལག་
བདུན་པ་བྱ་བ་ནི་བསོད་ནམས་ཀྱིས་ཚོགས་ཡིན་ལ། ལྷ་རྣམས་ གཤེགས་ སུ་
གསོལ་བའམ། མི་དམིགས་པར་ལྷག་མོས་བསྡུ་ཞིང་སྟོང་ཉིད་དུ་བསྒོམ་པ་ནི་ཡེ་
ཤེས་ཀྱི་ཚོགས་ཡིན་ནོ། །མདོར་ན་དེ་ལྟར་བསྒོམ་ནས་སུ་ཅེས་པ་རྟེན་དང་བརྟེན་
པར་བཅས་པའི་ལྷག་པར་མོས་པའི་དཀྱིལ་འཁོར་གྱི་འཁོར་ལོ་དང་། དེ་བཞིན་
ཉིད་དུ་ལྷ་མོས་བསྡུ་བར་བསྟན་པས་སྦྱོར་བའི་ཆོས་ཡིན་ནོ། །
རྫོགས་རིམ་དུ་ཟུང་འཇུག་ལ་སློབ་པའི་རྣལ་འབྱོར་པས་ལམ་
ར་པས་ལམ་དུ་བྱ་བ་ནི་
ནམ་མཁའི་དབྱིངས་ཀྱི་དབུས་གནས་པར་ཞེས་པ་སྒྱུ་ལུས་དོན་དམ་པའི་བདེན་
པར་འཇུག་པའོ། །སངས་རྒྱས་དཀྱིལ་འཁོར་བསྒོམ་ཞེས་རྟེན་དང་བརྟེན་པར
བཅས་པ་ལྷ་ཡི་དཀྱིལ་འཁོར་སྐད་ཅིག་གིས་བསམ་པ་སྟེ་འདི་ནི་ཡེ་ཤེས་ཀྱི་སྐུ་
བསྐྱེད་པ་ཞེས་པ་བྱའོ། །འོད་ཟེར་སྤྲིན་གྱི་ཚོགས་ཆེན་པོ་ཞེས་པ་བདེ་བའི་སྣང་བ་
ལས་བྱུང་པའི་སྟོང་པ་ཉིད་ཀྱི་ངང་ལས་ཐུགས་རྗེ་ཆེན་པོ་ཚད་མེད་པས་སེམས་
ཅན་དཔག་ཏུ་མེད་པའི་དོན་མཛད་པའོ། །དེ་ཉིད་རང་གི་ཐུགས་སུ་ཆུད་པ་དེ་སྟོན་
པ་ནི་སངས་རྒྱས་འབར་བའི་འོད་དང་མཉམ་ཞེས་བདག་ཉིད་ཅི་འདྲ་བ་སྟེ་དེ་ལྟར་
སེམས་ཅན་ཐམས་ཅད་དང་ཆོས་ཉིད་འཁོར་འདས་ཀུན་ལ་ཁྱབ་པའི་ཡེ་ཤེས་ལ་
སྦྱར་བའོ། །འོད་ཟེར་སྣ་ལྔས་ཀུན་དུ་ཁྱབ་ཅེས་པ་རླུང་ལྔ་ཡེ་ཤེས་ལྔར་དག་པའི་
འོད་ཀྱིས་གདུལ་བྱའི་དུག་ལྔའི་རྟོག་པ་སྦྱང་པ་དང་རིགས་ཀྱི་གོ་འཕང་ལ་བཀོད་
པའོ། །ཀུན་ཏུ་ཡོངས་སུ་ཟླུམ་པོ་སྟེ་ཞེས་པ་དཀྱིལ་འཁོར་གྱི་ལྷ་ཐམས་ཅད་བདེ་
སྟོང་གཉིས་མེད་དུ་ཟུང་འཇུག་ཏུ་བསྡུས་ཤིང་ཟླུམ་པས་ཏེ་སྡོམ་པར་གྱུར་པའོ། །
གཟུགས་ཀྱི་ལྷ་མོ་ལྔ་ལ་སོགས་ཞེས་པ་ལྷན་ཅིག་ཏུ་སྤྱོད་པ་དང་རྗེས་སུ་སྤྱོད་པའི་
249 -139



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལྷ་མོ་རྣམས་སོ། །འདོད་པའི་ཡོན་ཏན་ལྔ་ཡིས་ཁྱབ་ཅེས་པ་དབང་པོ་ལྔ་ཐབས་
ཀྱི་ལྷས་ཡུལ་ལྔ་ཤེས་རབ་ལྷ་མོར་དག་པས་བདེ་བའི་རོལ་པ་ལ་ལོངས་སྤྱོད་པར་
བྱེད་པའོ། །མཆོད་པ་ལྔས་བརྒྱན་པ་ཞེས་པ་དེ་ཁོ་ན་ཉིད་ཀྱི་ཡེ་ཤེས་མིག་གིས་
གཟུགས་རྡོ་རྗེ་སྣང་སྟོང་གཉིས་མེད་ལ་སོགས་པའོ། །མདོར་ན་དེ་ལྟར་བསྒོམས་
ནས་སུ་ཞེས་པ་རྟེན་ཟུང་འཇུག་གི་ས་མ་ཏི་ལ་གནས་པས་དང་པོ་སྦྱོར་བ་ལ་
སོགས་པའི་ཏིང་ངེ་འཛིན་བསྟན་ཅིང་སྤྱོད་པ་དང་བཅས་པ་ཡི་སྒོ་ནས་བདག་
གཞན་གཉིས་ཀའི་དོན་ཕུན་སུམ་ཚོགས་པ་བསྒྲུབ་པར་བྱེད་ཅེས་པའི་དོན་ཏོ། །
ད་ནི་རྩ་བའི་དཀྱིལ་འཁོར་ལམ་དུ་བྱེད་པའི་ཕྱིར་གཟུགས་ནི་ཞེས་པ་ལ་
སོགས་པ་གསུངས་ཏེ། ཡང་གཟུགས་ནི་དབུས་སུ་བསྒོམ་པར་བྱ་ཞེས་པ་སྦྱར་བ་
དང༌། རྣལ་འབྱོར་བཞི་དང་ལྡན་པ་ལས་རྣལ་འབྱོར་ནི་དོན་དམ་ པའི་དཀྱིལ་
འཁོར་དུ་འཇུག་པ་ཨོ་དྷམཱ་དྷར་ཏུ་པྲ་བྷ་བ་ཨཏྨ་ཀོ་ཧཾ་ཞེས་པ་སྔགས་ཀྱིས་བསྟན་
པར་བྱེད་པ་སྟེ་མངོན་པར་བྱང་ཆུབ་པ་དང་པོ་བསྟན་པའི་རྗེས་ལ། དེ་ལ་ཡོངས་
སུ་ལྡང་བར་བྱེད་པ་སྟེ། ཉི་མའི་དཀྱིལ་འཁོར་ལ་དམིགས་པས་ཏེ་གདན་ཉི་ཟླ་
ལས་མངོན་པར་བྱང་ཆུབ་པ་དང་མཐར་ཟླ་བའི་རྡོ་རྗེའི་སྦྱོར་བས་གསུང་ཡིག་
འབྲུ་དང་ཐུགས་ཕྱག་མཚན་ལས་བྱང་ཆུབ་པས་ཏེ་དེ་དག་ནི་རྗེས་སུ་སྦྱོར་རོ། །
རྣམ་པར་སྣང་མཛད་ཅེས་པ་སྐུ་ཡོངས་སུ་རྫོགས་པ་ལས་མངོན་པར་བྱང་
ཆུབ་ནི་རིག་པ་ཆེན་པོའི་སྐྱེས་བུ་ཞེས་བྱ་བ་དཔལ་དང་པོའི་མགོན་པོ་རྒྱུ་ཡི་རྡོ་རྗེ་
འཆང་སྐུ་མདོག་དཀར་པོར་གནས་པ་ལ། དེ་སྐད་ཅེས་བྱ་བའོ། །དེ་ཉིད་ལ་ཕྱག་
རྒྱ་ཆེ་ཞེས་པ་ཕུང་པོ་དང་ཁམས་དང་སྐྱེ་མཆེད་ལྷར་དག་པའི་ས་བོན་སྔགས་ཀྱིས་
བྱིན་གྱིས་བརླབ་པའི་ནི་ཤིན་ཏུ་རྣལ་འབྱོར་བསྟན་ཏོ། །སྐུ་གསུང་ཐུགས་ཀྱིས་
249 140



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཚན་པའོ། །ཞེས་པས་སྐུ་གསུང་ཐུགས་བྱིན་བརླབ་པ་བསྟན་པའོ། །སྐུ་གསུང་
ཐུགས་ནི་རྡོ་རྗེའི་ཞེས་པ་སེམས་པ་གསུམ་རྩེ་ཏུ་བསྒོམ་པའོ། །ཕྱག་རྒྱའམ་ཞེས་པ་
དངོས་ཀྱི་ཕྱག་རྒྱ་དང་མངོན་པར་འདུ་བྱ་བའམ། ཡང་ན་བསྒོམ་པར་བྱ་ཞེས་པ་
རང་རིག་པ་ལས་བྱུང་བའི་རིག་མ་དང་རྡོ་རྗེ་དང་པདྨ་འདུ་བྱ་བ་སྟེ་མཁའ་གསང་
བྱིན་གྱིས་བརླབས་བཞིན་པས་རྗེས་སུ་ཆགས་པར་བྱ་བའོ། །དེ་དག་གིས་རྣལ་
འབྱོར་ཆེན་པོ་ཏིང་ངེ་འཛིན་ཏེ་སྦྱོར་བ་དང་པོ་བསྟན་ཏོ། །
རྫོགས་རིམ་དུ་ཟུང་འཇུག་གི་དོན་ལྟར་ན། གཟུགས་ནི་དབུས་སུ་བསྒོམ་
པར་བྱ། །ཞེས་པ་འདིས་ལྷ་ཡི་འཁོར་ལོ་ཐམས་ཅད་བདེ་སྟོང་གཉིས་མེད་ཀྱིས་ཡེ་
ཤེས་སུ་སྦྱོར་ཞིང་སྡུད་པར་བྱེད་པའི་སྐུའོ། །དེ་ཉིད་རང་བཞིན་གྱིས་འོད་གསལ་
བར་འཆར་ལ་རྣམ་པར་སྣང་མཛད་ནི་ཡེ་ཤེས་ཀྱི་སྐུ་ལས་ཞིང་ཁམས་དུ་མ་སྣང་
སྟེ་ཕྱག་རྒྱ་ཆེ་ནི་འཁོར་འདས་ཀྱི་ཆོས་ཐམས་ཅད་མེ་ལོང་ལྟ་བུའི་ཡེ་ཤེས་སུ་སྡོམ་
པའོ། །སྐུ་གསུང་ཐུགས་སུ་མཚན་པའི་ཞེས་པ་སྒོ་གསུམ་ལ་སྐྱེ་མེད་ཕྱག་རྒྱ་ཆེན་
པོ་དེ་ཁོ་ན་ཉིད་ཀྱིས་རྒྱས་གདབ་པ་སྟེ། མཚན་དང་དཔེ་བྱད་ཡོངས་སུ་རྫོགས་པ་
དང་
། ཨ་ལི་ཀ་ལིའི་ཡི་གེ་ལས་གསུང་རབ་དུ་མ་བརྗོད་པའི་རྩ་བར་གྱུར་པ་དང་
།
མི་རྟོག་པ་སེམས་གསུམ་སྤྲོས་མེད་ཡེ་ཤེས་ཀྱི་ངང་དུ་ཐིམ་པའི་ཡེ་ཤེས་མངའ་
བས་སོ། །སྐུ་གསུང་ཐུགས་ནི་རྡོ་རྗེ་ཡི། ཕྱག་རྒྱའམ་ཡང་ན་བསྒོམ་པར་བྱ། །ཞེས་
པ་སྐུ་ཡོངས་སུ་རྫོགས་པར་གྱུར་པ་ལས་ཀྱི་ཕྱག་རྒྱས་རྒྱས་གདབ། གསུང་ཡིག་
འབྲུའི་རྣམ་པས་ཆོས་ཀྱི་ཕྱག་རྒྱས། ཐུགས་ཕྱག་མཚན་དུ་བཀོད་པ་ལ་ཕྱག་རྒྱ་
ཆེན་པོ། །སྐུ་གསུང་ཐུགས་དབྱེར་མེད་པ་ལ་དམ་ཚིག་གི་ཕྱག་རྒྱས་རྒྱས་གདབ་པ་
མཚོན་པའོ། །ཡང་བསྡུད་དང་གཅིག་ཏུ་སྦྱོར་བ་ཡིས་ཞེས་པ་དེ་བཞིན་གཤེགས་
249-141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
པ་ཐམས་ཅད་ཀྱི་རིགས་བརྒྱ་ལ་སོགས་པ་དུ་མ་ཡང་གསང་ཆེན་རིགས་གཅིག་དུ་
སྡུད་པའོ། །ཚོགས་གཉིས་ཞེས་པ་གོང་དུ་བསྟན་ཟིན་ཏོ། །
བསྡུད་དང་གཅིག་དུ་སྦྱོར་བ་ཡིས་ཞེས་པའི་དོན་ནི། དཀྱིལ་འཁོར་གྱི་
རྒྱལ་པོ་མཆོག་ བསྟན་པའི་ཉིད་དེ། །ལོངས་སྤྱོད་རྫོགས་པའི་སྐུ་དཔལ་རྡོ་ རྗེ་
འཆང་དེ་ཉིད་ཡབ་ཡུམ་སྙོམས་པར་ཞུགས་པ་ལས་ཡུམ་གྱི་ཆོས་འབྱུང་དུ་སྐུ་
ཡོངས་སུ་རྫོགས་པ་དེ་ཉིད་ཐུགས་ཀ་ནས་ཕྱུང་བའི་མི་བསྐྱོད་པ་བྱང་སེམས་རྡོ་རྗེ་
དེས་སྤྲོས་བསྡུས་ནས་བདག་ཉིད་ལ་བཅུག་པས། འབྲས་བུ་རྡོ་རྗེ་འཆང་ཞེ་སྡང་རྡོ་
ཞེས་བྱ་བ་སྐུ་མདོག་མཐིང་ནག་ཏུ་གྱུར་པ་དེ་ཉིད་དོ། །བསྡུད་པ་ནི་ཁྱུང་པ་སྤྲོ་
བསྡུ་བྱས་པའོ། །གཅིག་ཏུ་སྦྱོར་བ་ནི་རྒྱུ་འབྲས་གཉིས་མེད་གཅིག་ཏུ་གྱུར་པའོ། །
དཀྱིལ་འཁོར་གྱི་འཁོར་ལོའི་ལྷ་གཞན་རྣམས་ཀྱིས་དགོད་པ་ནི་ཚིག་རྐང་དྲུག་གི་
འོག་ནས་གསལ་བར་སྟོན་ཏོ། །
ད་ནི་རིགས་བྱེ་བྲག་པའི་དཀྱིལ་འཁོར་ལ་བསྟན་པའི་ཕྱིར་མི་བསྐྱོད་ཅེས་
པ་ལ་སོགས་པས་འདི་དག་གི་ཏིང་ངེ་འཛིན་གསུམ་པོ་དང་ལྡན་པ་ཉིད། དཀྱིལ་
འཁོར་ལྔ་སོ་སོར་བསྟན་པ་སྟེ། མི་བསྐྱོད་པའི་རྒྱལ་མཆོག་དང་ཞེས་པ་ཞེ་སྡང་
ཅན་གདུལ་བའི་དོན་དུ་རྡོ་རྗེའི་རིགས་ཐུགས་རྣམ་པར་དག་པའི་དཀྱིལ་འཁོར་
ཆོས་ཀྱི་དབྱིངས་ཀྱི་ཡེ་ཤེས་ཅན་དང་
། དཀོན་མཆོག་དཔལ་གྱི་རྒྱ་ཆེན་དང་ཞེས་
པ་དང་ང་རྒྱལ་ཅན་འདུལ་བའི་དོན་དུ་རིན་པོ་ཆེའི་རིགས་ཡོན་ཏན་དག་པའི་
དཀྱིལ་འཁོར་མཉམ་པ་ཉིད་ཀྱི་ཡེ་ཤེས་དང་
། ཚེ་དཔག་ཏུ་མེད་ཀྱི་འོད་འབྱེད་
དང་ཞེས་པ་འདོད་ཆགས་ཅན་འདུལ་བའི་དོན་དུ་པད་མའི་རིགས་གསུང་རྣམ་
པར་དག་པའི་དཀྱིལ་འཁོར་སོ་སོར་རྟོག་པའི་ཡེ་ཤེས་དང་
། ཐོགས་མེད་གྲུབ་
249.142



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་རྒྱལ་ཆེན་དང་ཞེས་པ་ཕྲག་དོག་ཅན་གདུལ་བའི་དོན་དུ་ལས་ཀྱི་རིགས་
འཕྲིན་ལས་ཚད་མེད་པའི་དཀྱིལ་འཁོར་བྱ་བ་གྲུབ་པའི་ཡེ་ཤེས་དང་། སངས་
རྒྱས་དཀྱིལ་འཁོར་བསྒོམ་པར་བྱ་ཞེས་པ་གཏི་མུག་ཅན་འདུལ་བའི་དོན་དུ་དེ་
བཞིན་གཤེགས་པའི་རིགས་སྐུ་ཡོངས་ལ་ཁྱབ་པའི་དཀྱིལ་འཁོར་གྱི་འཁོར་ལོ་ལ་
མེ་ལོང་ལྟ་བུའི་ཡེ་ཤེས་ཀྱི་རང་བཞིན་དུ་བསྒོམ་པར་བྱ་བ་ཉིད་དེ། དེ་ལྟར་ཡང་
ལེའུ་བཅོ་ལྔ་པ་ལས། དཀྱིལ་འཁོར་ལྔ་ཡི་འཁོར་ལོ་ཡིས། །སངས་རྒྱས་གཟུགས་
སུ་རྣམ་པར་བསྒོམ། །སྔགས་ཀྱི་འཁོར་ལོ་ཅན་གྱིས་གསང་། །མཆོད་པའི་གནས་
ནི་ཉམས་དགའ་བསྒོམ། །ཞེས་བྱ་བའི་ཏིང་ངེ་འཛིན་དོན་གྱིས་གོ་བར་བྱས་པ་
ཡིན་ནོ། །
དོན་འདི་ལ་རྫོགས་རིམ་དུ་རྣལ་འབྱོར་པ་ཟུང་འཇུག་སློབ་བཞིན་
གནས་པས་ས་མ་ཏི་གསུམ་གྱིས་སྒོ་ནས་དུག་ལྔ་མ་སྤངས་པར་གནས་སུ་རང་
དག་པས་རྟགས་ལྔ་ཤར་ཅིང་ཡེ་ཤེས་ལྔ་ཤར་བས་སྐུ་བཞི་རོ་གཅིག་པས་བླ་ན་
མེད་པ་བྱང་ཆུབ་ཆེན་པོར་མངོན་དུ་གྱུར་པར་བསྟན་པའོ། །དཀྱིལ་འཁོར་རྒྱལ་
མཆོག་གི་ལྷ་ཡི་འཁོར་ལོ་དབྱུང་བ་གཞན་རྣམས་ལ་བསྟན་པར་བྱ་སྟེ། སྐུ་གསུང་
ཐུགས་ཀྱི་རྡོ་རྗེ་ཅན་ཞེས་པ་ལྷ་ཡི་སྐུ་མདོག་དང་ཕྱག་མཚན་ཡོངས་སུ་རྫོགས་པ་
དེ་རྣམས་མ་འདྲེས་པ་ཇི་ལྟར་ལྟ་ཞེས་ན། བདག་ཉིད་དབུས་ཀྱི་གཙོ་བོ་སེམས་
དཔའ་སུམ་བརྩེགས་སུ་ཡོད་ཅིང་
། སྔར་མི་བསྐྱོད་པ་ཞི་བར་ཡོད་པ་ལ་མི་སྐྱོད་པ་
རྗེས་སུ་ཞུགས་པས་ཅུང་ཟད་ཁྲོ་བོའི་རྣམ་པར་གྱུར་བ་ལ་ཨིན་ཏྲ་ནི་ལའི་ཁ་དོག་
དང་འདྲ་ཞེས་པ་དང་དཔལ་ཞེ་སྡང་རྡོ་རྗེ་ཞེས་བྱ་བ་སྐུ་དང་རྩ་བའི་ཞལ་མཐིང་
ནག་ཏུ་ཡོད་པའོ། །དེ་ཡང་མཚན་དང་དཔེ་བྱད་ཀྱིས་བརྒྱན་པའི་སྐུ་ཅན་ཏེ་རབ་
249 -143



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འབར་ཕྱག་ན་རྡོ་རྗེ་བསྣམས་ཞེས་པ་ཕྱག་གཡས་པའི་དང་པོ་ན་འཛིན་པའོ། །
རྣམ་པར་བརྩིགས་ལ་འཇིགས་འཇིགས་བལྟ་ཞེས་ཁྲོ་ཆགས་འདྲེས་པའི་སྐུ་སྟེ།
གར་གི་རོ་དགུ་དང་ལྡན་པའོ། །སྔར་ནི་ཞི་བའི་རྡོ་རྗེ་རྩེ་ལྔ་པའི་རྣམ་པར་ཡོད་པ་
ལས་ཕྱི་མས་ནི་ཁྲོ་བོའི་རྡོ་རྗེ་བསྒོམ་པ་ཅུང་ཟད་འཁྲུགས་སུ་སྦྱར་ཏེ་དེའི་ཕྱག་ན་
རྡོ་རྗེ་ཆེ། རྩེ་མོ་དགུ་པ་རྣམ་པར་བསྒོམ་ཞེས་པས། རྡོ་རྗེ་རྩེ་དགུ་པ་ཁ་ཅུང་ཟད་
གྱེས་པ་འོད་འབར་བ་ཅན་ནོ། །
དེ་ཉིད་ཀྱི་དོན་ལ་རྒྱུད་རྩ་བའི་རྒྱུད་ལེའུ་བཅུ་གསུམ་པ་ལས། རྡོ་རྗེ་ཅན་
ནི་ཞལ་གསུམ་བསམ། ནག་པོ་དཀར་པོ་དམར་པོའི་ཞལ། འབར་བ་ཐོར་ཚུགས་
དབུ་བརྒྱན་ཅན། །འཇིག་རྟེན་ཁམས་འཁྲུགས་བྱེད་པའོ། །ཞེས་དབུས་ཀྱི་གཙོ་བོ་
ལ་བསྟན་པའོ། །དེ་དག་ཐམས་ཅད་ཕྱག་དྲུག་པར་ངེས་པ་ཡང་། རྡོ་རྗེ་འཁོར་ལོ་
པདྨ་ཆེ། །གཡས་པའི་ཕྱག་ཏུ་བསྣམས་པར་བསམས། །རྡོ་རྗེ་ཕྱག་དྲུག་མཚོན་ཆ་
ནི། །བཟང་པོ་སྣ་ཚོགས་རྣམ་པར་བསྒོམ། །ཞེས་པའི་དོན་ཏོ། །ཤེལ་དང་ཟླ་བའི་
འོད་འདྲ་བ་ཞེས་པ་དཔལ་རྣམ་པར་སྣང་མཛད། སྐུ་མདོག་དཀར་པོའོ། །ཐོར་
ཚུགས་ཅོད་པན་གྱིས་བརྒྱན་པ་ཞེས་པ་དབུ་སྐྲ་རལ་པའི་ཐོར་ཚུགས་ཀྱི་གཙུག་
ཏོར་ཅན། ཡིད་བཞིན་ནོར་བུ་ དང་ རིགས་ ཀྱི་བདག་ པོས་ མཛེས་པའོ། །རབ་
འབར་ཕྱག་ན་འཁོར་ལོ་བསྣམས་ཞེས་པ་ཕྱག་དྲུག་པའི་གཡས་དང་པོ་ན་འཁོར་
ལོ་རྩིབས་བཅུ་པའོ། །སྣ་ཚོགས་རྒྱན་གྱིས་མཛེས་པར་བརྒྱན་ལ་སོགས་པ་ལ་
རིན་པོ་ཆེ་དུ་མའི་ཚོགས་ཀྱིས་སྤྲས་པ་སྟེ། རྣམ་པར་སྣང་མཛད་ཞལ་གསུམ་པ། །
སྟོན་ཀའི་འདམ་བུའི་མདོག་འདྲ་བས། །དཀར་པོ་ནག་པོ་རབ་ཏུ་དམར། །ཐོར་
ཚུགས་དབུ་རྒྱན་དག་གིས་བརྒྱན། །ཞེས་པའོ། །
249 -144



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡང་དཀོན་མཆོག་དཔལ་གྱི་སྐུ་བསྟན་པ་ནི། འཛམ་བུ་ཆུ་བོའི་གསེར་
འོད་འདྲ་ཞེས་པ་དང་གསེར་ཕལ་པ་བས་བཙོ་མ་མདངས་ཆེ་ལ་དེ་བས་ཀྱང་བཅུ་
དྲུག་འགྱུར་གྱིས་ཁྱད་པར་དུ་གྱུར་པའི་གསེར་འོད་མངའ་བའོ། །སངས་རྒྱས་སྤྲིན་
གྱིས་ཀུན་ཏུ་འཁྲིགས་ཞེས་པ་བདེ་བར་གཤེགས་པ་དུ་མ་སྤྲོ་བ་དང་བསྡུ་བ་ཅན་
ནོ། །ཀུན་དུ་འབར་བའི་སྤྲིན་གྱིས་ཁྱབ་ཅེས་པ་དང་བརྟན་གཡོ་ཀུན་ལ་ཁྱབ་པའི་
འོད་འཕྲོ་བའོ། །ཕྱག་ན་རིན་ཆེན་བསྣམས་པར་བསྒོམ་ཞེས་པ་ཕྱག་གཡས་དང་
པོ་ན་ནོར་བུ་འབར་བ་འཛིན་པའོ། །འོད་དཔག་མེད་ཀྱི་སྐུར་བསྟན་པ་པདྨ་ར་
གའི་མདོག་འདྲ་བ་ཞེས་པ་སྐུ་མདོག་ཤིན་ཏུ་དམར་བ་ལ་འཚེར་བ་ཉིད་དོ། །
གདུལ་བྱ་ཆགས་པ་ཅན་དུ་འདུལ་བས་ན་གཙོ་བོ་འདོད་ཆགས་འབར་བ་མངའ་
ཞེས་པའི་དོན་ཏོ། །ཕྱག་དྲུག་པའི་དང་པོ་ནི་རབ་འབར་ཕྱག་ན་པདྨ་བསྣམས་
ཞེས་པ་སྡོང་བུ་དང་བཅས་པའི་པདྨ་འབར་བ་འཛིན་པའོ། །འདོད་ཆགས་རྡོ་རྗེ་
ཅན་བསྒོམ་བྱ་ཞེས་པ་ལ། འདོད་ཆགས་ཅན་ནི་ཞལ་གསུམ་བསམ། །དམར་པོ་
ནག་པོ་དཀར་པོའི་ཞལ། །ཐོར་ཚུགས་ཅོད་པན་གྱིས་བརྒྱན་པ། བསྒོམས་ན་ངེས་
པར་འགྲུབ་པར་འགྱུར། །ཞེས་སོ། །
དོན་ཡོད་གྲུབ་པའི་སྐུ་བསྟན་པ་ནི་མརྒད་འོད་འདྲ་བ། རྡོ་རྗེ་འབར་བས་
རྣམ་པར་བརྒྱན་ཞེས་པ་སྐུ་མདོག་ལྗང་ཁུ་རྡོ་རྗེ་རིན་པོ་ཆེ་སྣ་ཚོགས་བས་སྤུས་
པའོ། །འོད་ཟེར་སྣ་ལྔའི་འོད་འདྲའི་སྐུ་ཞེས་པ་རིན་པོ་ཆེ་སྣ་ཚོགས་ཀྱི་མདོག་ཅན་
ཏེ། ཉ་ཕྱིས་ལྟ་བུའི་འདིར་རྣམ་པ་ཅན་ནོ། །གདོན་མི་ཟ་བའི་རྡོ་རྗེ་ཅན་ཞེས་པ་
འཕྲིན་ལས་ཐོགས་པ་མེད་པར་འགྲུབ་པའོ། །ཞི་བ་ཕྱག་ན་རལ་གྲི་བསྣམས་ཞེས་
པ་ཕྱག་གཡས་པའི་དང་པོ་ནི་རལ་གྲི་འབར་བ་བསྣམས་པའོ། །དེ་དག་གི་གཞུང་
249 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བསྡུ་བ་བསྟན་པ་ལ་སངས་རྒྱས་དད་ལ་སྒོམ་པར་བྱ་ཞེས་པ་ལྷ་དེ་དག་ཐམས་
ཅད་རྣམ་པ་གསལ་བ་ཡོངས་སུ་རྫོགས་པ་བསམ་པའི་དོན་ཏོ། །
རྫོགས་པའི་རིམ་པ་ནི་རྣལ་འབྱོར་པའི་ནང་རྡོ་རྗེའི་ལུས་ལ་གནས་པ་རྩ་
བའི་འཁོར་ལོ་སེམས་དཔའ་སུམ་བརྩེགས་དུ་ངེས་པར་དགོད་པས་ཏེ། གསང་
གནས་སུ་རིན་ཆེན་འབྱུང་ལྡན། ལྟེ་བར་དོན་ཡོད་གྲུབ་པ། ཐུགས་ཀར་མི་བསྐྱོད་
པ། མགྲིན་ པར་ འོད་ དཔག་ མེད། སྤྱི་བོར་རྣམ་ པར་ སྣང་ མཛད་ དོ། །དཀྱིལ་
འཁོར་སོ་སོར་བ་ལྔ་ངེས་པར་བསམས་པར་བྱ་སྟེ། དེ་ཡང་ལྷ་ཡི་སྐུའི་རྣམ་པ་
གསལ་བ་ངོ་བོ་སྟོང་པ། ཉམས་བདེ་བའི་ཁྱད་པར་ཏེ། སྐུ་གསུང་ཐུགས་ལམ་དུ་
བྱེད་པ་ཡིན་ནོ། །
ལྷ་གཞན་རྣམས་ངེས་པར་བྱེད་པ་ནི། སེམས་ཅན་ཀུན་ལ་ཕན་བཞེད་མ། །
སྤྱན་ནི་ ཞལ་ གསུམ་ དག་ཏུ་བསམས། །དཀར་དང་ནག་ ཅིང་ དམར་ བ་ ཆེ། །
མཛེས་པའི་གཟུགས་སུ་རབ་ཏུ་བསྒོམ། །མཁའ་སྐྱེས་ཅན་ནི་རྒྱལ་མོ་ཆེ། །ཞལ་
གསུམ་དུ་ནི་རྟག་པར་བསྒོམ། །ནག་དང་དཀར་དང་དམར་བའི་ཚུལ། །མཛེས་
པའི་གཟུགས་སུ་རྣམ་པར་བསྒོམ། །ཆུས་སྐྱེས་སྤྱན་ནི་རྒྱལ་མོ་ཆེ། །ཞལ་གསུམ་
དུ་ནི་རྣམ་པར་བསྒོམ། །དམར་དང་དཀར་དང་ནག་པ་སྟེ། ཁ་དོག་མཛེས་པའི་
རྣམ་པར་བསམ། །རིག་མ་རྡོ་ རྗེ་ཨུཏྤལ་བསྣམས། །ཞལ་གསུམ་རབ་ཏུ་གསལ་
བའི་མདངས། །ལྗང་ སེར་ ནག་ དང་ དམར་བའི་ཚུལ། །བསྒོམས་ནས་ཡེ་ཤེས་
ཐོབ་པར་འགྱུར། །ཞེས་རིགས་ཀྱི་ཡུམ་བཞི་དགོད་པར་བསྟན་པའོ། །གཞན་ཡང་
སངས་རྒྱས་ཐམས་ཅད་ཀྱིས་གསང་བའི་རྒྱུད་རྟོགས་པ་ལྔ་ལས། གཟུགས་ཀྱི་རྡོ་
རྗེ་ལྷ་མོ་སྤྱན་དང་མཚུངས། །རྩ་བའི་ཕྱག་གིས་མེ་ལོང་འཛིན་མཛད་པ། །དེ་ཉིད་
249 - 146



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཚོན་བྱེད་ལྷ་མོ་རྒྱན་རྣམས་རྫོགས། །མེ་ཡི་གྲུ་ཆད་དག་ལ་གནས་པར་བསམ། །
སྒྲ་ཡི་རྡོ་རྗེ་ལྷ་མོ་བདེན་བྲལ་དུ། །དང་པོ་གཉིས་ཀྱིས་རྒྱུད་ལྔ་སྦྲེང་མཛད་ཅིང་། །
ཀུན་དུ་མཆོད་བྱེད་མཛེས་པའི་གར་ལྡན་པ། །མ་མ་ཀི་དང་མཚུངས་པར་དགོད་
པར་བྱ། །རྡོ་རྗེ་དྲི་ཡི་ལྷ་མོ་རླུང་གི་ཕྱོགས། །དང་པོས་ལྷ་རྫས་དྲི་མཆོག་དུང་ཕོར་
འཛིན། ཁྱད་པར་འཕགས་པའི་ཡོན་ཏན་རྒྱན་སྤྲས་པ། །ན་བཟའ་དཀར་མོ་དང་
མཚུངས་རྣམ་ པར་ བསམས། །རྡོ་ རྗེའི་ལྷ་མོ་སྒྲོལ་མ་མཚུངས། །རིན་ཆེན་པད་
སྣོད་ལེགས་བཀང་བཏུང་བ་འཛིན། །འདི་ཉིད་ཡེ་ཤེས་རོལ་པའི་གཟུངས་མ་སྟེ། །
དབང་ལྡན་ཕྱོགས་ཀྱི་གྲར་ནི་ལེགས་བཞུགས་པའོ། །རེག་བྱ་རྡོ་རྗེ་ལྷ་མོ་ཡེ་ཤེས་
ཡུམ། །གསང་བ་དབྱིངས་ཕྱུག་མ་ནི་དབུས་གནས་པའོ། །པདྨ་ཉི་ ཟླ་དག་ལ་
ལེགས་བཞུགས་པའོ། །
བྱམས་པའི་མགོན་པོ་སྤྲིན་དཀར་དག་པའི་འོད། །ཀླུ་ཤིང་མེ་ཏོག་འབྲས་
ལྡན་ལེགས་འཛིན་པ། །རིན་ཆེན་རྒྱན་ལྡན་རོལ་པའི་སེམས་དཔའོ། །ས་ཡི་སྙིང་
པོ་དུང་མདོག་མཚུངས་པར་མཛེས། །འཁོར་ལོ་འཛིན་པ་དར་དཔྱངས་ཅོད་པན་
ལྡན། །རྣམ་པར་འགྱིང་བག་ལྡན་པས་བཞུགས་པ་ནི། །ཤར་གྱི་ལྷ་སྣམ་དག་ལ་
སྐྱིལ་ཀྲུང་གནས། །གསང་བའི་བདག་པོ་རྡོ་རྗེ་འཛིན་པ་ནི། །གུར་གུམ་བཟང་
པོའི་མདོག་ལྟར་དམར་སེར་བ། །ཕྱག་ན་རྡོ་རྗེ་རིན་ཆེན་འབར་བ་བསྣམས། །སྣ་
ཚོགས་རྒྱན་བཅས་ཀུན་ནས་འོད་འབར་བའོ། །ནམ་མཁའི་སྙིང་པོ་གསེར་གྱི་འོད་
མངའ་བ། །མརྒད་ ཏ་ ནི་ ཆ་ དགུ་ པ་ འཛིན་ཅིང་། །ལེགས་ པར་ གཙོ་ ལ་ལྟ་ བ་
སེམས་དཔའ་ཆེ། །ལྷོ་ཕྱོགས་ལྷ་སྣམ་དག་ལ་དགོད་པར་བྱ། །འཇིག་རྟེན་དབང་
ཕྱུག་ སྤྱན་ རས་ གཟིགས་དབང་ནི། །བན་དྷུ་ རི་ ཀའི་ མེ་ཏོག་ ལྟར་ མཛེས་ པ།
249 -147



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཡོན་པའི་པདྨ་ངེས་པར་གཡས་པས་འབྱེད། །སེམས་དཔའི་སྐྱིལ་ཀྲུང་དག་གིས་
བཞུགས་པའོ། །འཇམ་པའི་དབྱངས་ནི་སེར་ཞིང་དྭངས་པ་ལ། །ཨུཏྤལ་དམར་པོ་
སྡོང་བུར་བཅས་པ་འཛིན། །གཡས་པས་ཁ་འབྱེད་ཕྱག་རྒྱ་ལྡན་པ་སྟེ། །ནུབ་ཀྱི་ལྷ་
སྣམ་དག་ལ་བཞུགས་པར་བསམ། །སྒྲིབ་པ་ཐམས་ཅད་རྣམ་པར་སེལ་བ་ནི། །
མརྒད་ལྗང་ཁུའི་མདོག་དང་མཚུངས་པས་ཏེ། །ཕྱག་ན་རལ་གྲི་འབར་བ་དང་པོར་
འཛིན། །རིན་ཆེན་སྣ་ཚོགས་རྒྱན་གྱིས་བརྒྱན་ པར་ བསམ། །བྱང་ ཆུབ་ སེམས་
དཔའ་ཀུན་ཏུ་བཟང་པོ་ནི། །དུར་བའི་ལོ་མའི་མདོག་དང་མཚུངས་པ་ཉིད། །སྣ་
ཚོགས་རྡོ་རྗེ་འཛིན་པ་འགྱིང་བག་ཅན། །བྱང་ཕྱོགས་ལྷ་ཁྱོམས་དག་ལ་བཞུགས་
པར་བསམ། །འདི་དག་སོ་སོ་གཙོ་བོའི་སྐུ་མཚུངས་པ་སྟེ། །ཞལ་གསུམ་ཕྱག་དྲུག་
ངེས་པར་གསལ་བར་མཛོད། །རྣམ་ཤེས་ཚོགས་བརྒྱད་རྟོག་པ་ལངས་ནས་ནི། །
སླར་འདུས་སོ་སོར་གསལ་བར་གྱུར་པར་བསམ། །ཞེས་གསུངས་སོ། །
རྩ་བའི་རྒྱུད་ཀྱི་ལེའུ་བཅུ་གསུམ་པ་ལས་ཀྱང་
། ཁྲོ་བོ་ཆེན་པོ་གཤིན་རྗེ་
བཤེད། །ཞལ་གསུམ་ཕྱག་དྲུག་འོད་བཟང་པོ། །རྣོན་པོ་འཇིགས་པའང་འཇིགས་
པར་མཛད། ཁ་དོག་ནག་པོ་རབ་བཞུགས་བསྒོམ། །གཞན་གྱིས་མི་ཐུབ་ཁྲོ་བོ་ཆེ། །
རབ་ཏུ་བཞད་ པའི་ སྒྲ་དབྱངས་ འབྱིན། །ཞལ་གསུམ་འོད་ཟེར་མང་པོ་དག །
རབ་ཏུ་འཕྲོ་བ་རྣམ་པར་བསམ། ཁྲོ་བོ་ཆེན་པོ་རྟ་མགྲིན་ནི། །བསྐལ་པའི་མེ་
བཞིན་རབ་ཏུ་འབར། །ཞལ་གསུམ་གདུག་པ་ཞབས་ཀྱིས་མནན། །སྦྱོར་བ་ཅན་
གྱིས་རྟག་ཏུ་བསྒོམ། །རྡོ་རྗེ་བདུད་རྩི་ཁྲོ་རྒྱལ་ཆེ། །འོད་ཟེར་འཕྲོ་བ་རབ་ཏུ་འཁྲུག །
ནག་པོ་ཁྲོ་བོ་འབར་བ་འདྲ། འཇིགས་པ་དག་ཀྱང་འཇིགས་པར་བྱེད། རྡོ་རྗེ་མི་
གཡོ་ཁྲོ་བོ་ཆེ། །རྡོ་རྗེ་ལས་བྱུང་མི་གཡོ་བ། །ཞི་བ་རལ་གྲི་ཞགས་པ་བསྣམས། །
249 - 148



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བརྟུལ་ཞུགས་ཅན་གྱིས་ཞལ་གསུམ་བསྒོམ། །འདོད་པའི་ཡེ་ཤེས་ཁྲོ་བོ་ཆེ། །
ཞོལ་གསུམ་པ་ནི་འཇིགས་པར་བྱེད། །ཕྱག་དྲུག་འཇིགས་པར་བྱེད་པའི་མཆོག །
འདོད་པའི་རྒྱལ་པོ་རབ་ཏུ་བསྒོམ། ཁྲོ་བོ་ཆེན་པོ་དབྱུག་སྔོན་ཅན། ཁམས་གསུམ་
དག་ནི་འཇིགས་པར་བྱེད། །ཞལ་གསུམ་རྡོ་རྗེ་གསུམ་ལས་བྱུང་། །འབར་བ་རྣོན་
པོ་ཅན་དུ་བསྒོམས། །སྟོབས་པོ་ཆེ་ནི་རྡོ་རྗེ་ཆེ། །འཇིག་རྟེན་གསུམ་གྱི་མུན་སེལ་
བ། །གདུག་ པ་ ཐམས་ ཅད་ འཇོམས་ པར་ བྱེད། །ཞལ་ གསུམ་ པ་ ནི་རྟག་ པར་
བསྒོམས། །གནོད་མཛེས་ཡེ་ཤེས་མཆོག་འཛིན་པ། །འཇིགས་པའི་རྒྱ་མཚོ་ཡང་
དག་ བྱེད། །ཞལ་གསུམ་འབར་བའི་དོན་འཕྲོ་ཅན། །བསམ་གཏན་འོད་བཟང་
བསྒོམ་པར་བྱ། །གཙུག་ཏོར་ཆེན་པོ་ཡི་གེ་གཅིག །འོད་ཟེར་དག་ནི་ཀུན་དུ་འཕྲོ། །
ཞལ་གསུམ་འབར་བའི་འཁོར་ལོ་ཅན། །བསམ་གཏན་དཀྱིལ་འཁོར་བསྒོམ་པར་
བྱ། །ཞེས་པའི་དོན་གྱིས་ཁྲོ་བོ་བཅུ་པོ་བཤད་པར་ཏེ། ལྷ་སུམ་ཅུ་སོ་གཉིས་པོའི་
འཁོར་ལོ་ངེས་པར་བཀོད་པའོ། །
དེ་ནས་ལས་རྒྱལ་པོ་མཆོག་གི་ཏིང་ངེ་འཛིན་ལ་ཕྲ་མོའི་རྣལ་འབྱོར་ལ་
འོག་ནས་འབྱུང་བའི་རིན་ཆེན་ཁ་དོག་ལྔ་པ་ཞེས་པ་ལ་སོགས་པས་རྒྱས་པར་
སྟོན་པ་ཉིད་ ཤེས་ པར་ བྱ་བ་དང་། །རྡོ་རྗེའི་བཟླས་པའི་ལེའུ་བདུན་པ་ ལས་
གསུངས་པ་ལྟར་བྱ་བ་དང་། ལེའུ་བཅུ་བཞི་པ་ལས་གསུངས་པ་ལྟར་ངག་གི་
བཟླས་པ་བྱ་བ་དང་། གཙོ་བོ་སྟོང་ཉིད་དུ་བཞུགས་པ་ལ། །རབ་ཏུ་བསྐུལ་ནས་
བཞེངས་པ་དང་བསྟོད་པ་བྱ་བ་དང་
། །མཐུན་ཉེ་བར་བསྡུ་བ་རྣམས་དང་། །ལས་
ཀྱིས་རབ་ཏུ་དབྱེ་བ་རྣམས་ཤེས་པར་བྱ་སྟེ། དེ་ལྟར་མཉམ་བཞག་མཉམ་ལངས་
ཀྱི་ལྷ་ཡི་རྣལ་འབྱོར་བསྟན་ཏོ། །
249--149



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
འདིར་མངོན་པར་བྱང་ཆུབ་པའི་རང་བཞིན་ཉིད་བསྟན་པ་ནི། དེ་ནས་
ཞེས་བྱ་བ་ལ་སོགས་པས་སྟོན་ཏེ། བཅོམ་ལྡན་འདས་རྣམས་ཀྱི་སྐུ་སྣང་སྟོང་སྒྱུ་མ་
ལྟ་བུ་དང་གསུང་གྲགས་སྟོང་སྒྲ་སྙན་ལྟ་བུ་དང་ཐུགས་མི་རྟོག་པ་བདེ་སྟོང་ནམ་
མཁའ་ ལྟ་ བུ་ སྐུ་ གསུམ་ དབྱེར་ མི་ ཕྱེད་ པས་ རྡོ་ རྗེའི་ བདག་ ཉིད། དེ་ བཞིན་
གཤེགས་པ་ཐམས་ཅད་ཀྱི་ཆོས་ཀྱི་དབྱིངས་ཀྱི་ངོ་བོ་ཉིད་རྡོ་རྗེ་ཞེས་བྱ་བའི་ཏིང་ངེ་
འཛིན་ནི་ཡེ་ཤེས་ལྔ་རོ་གཅིག་ཏུ་འདུ་བ་སྟེ་གསང་བ་བྱང་ཆུབ་ཀྱི་སེམས་སྤྲོས་པ་
མེད་པའི་དབྱིངས་སུ་འཇུག་ཅིང་ཚད་མེད་པའི་ཐུགས་རྗེ་ཆེན་པོས་སྟོང་པ་དང་
སྙིང་རྗེ་དབྱེར་མེད་པའི་ངོ་བོ་སྟེ་བླ་ན་མེད་པ་སངས་རྒྱས་རྣམས་ཀྱི་ཐུགས་དྲི་མ་
མེད་པ་ཉིད་དུ་བསྟན་པའི་ངང་ལས་མཉམ་རྗེས་མེད་པར་གྱུར་པ་ནི་མཉམ་པ་
ཉིད་ལ་དགོངས་པའོ། །བསྐྱེད་པའི་རིམ་པར་གོང་དུ་དང་པོའི་སྦྱོར་བའི་དུས་སུ་
ཆོས་ཀྱིས་དབྱིངས་ཀྱི་འབྱུང་གནས་སུ་བྱིན་གྱིས་བརློབ་པ་ལ་སྐུ་དང་གསུང་དང་
ཐུགས་བྱིན་གྱིས་རློབས་པ་སྟེ། ཡང་གསལ་ཞིང་སྟོང་པ་བདེ་བའི་དབྱིངས་སུ་སྒོ་
གསུམ་ཡེ་ཤེས་སུ་བསྒྲུབས་པའོ། །ཨོཾ་དྷརྨ་དྷར་ཏུ་སྭ་བྷཱ་བཱ་ཨཏྨ་ཀོ་ཧཾ་ཞེས་ཆོས་
ཐམས་ཅད་རང་བཞིན་གྱིས་དག་པའི་ངང་དུ་གནས་ཤིང་བརྟན་པར་གྱུར་པའོ། །
རྫོགས་པའི་རིམ་པ་བདེ་སྟོང་གཉིས་སུ་མེད་པར་གྱུར་པའི་ཏིང་ངེ་འཛིན་ཏོ། །
ད་ནི་རིམ་པ་གཉིས་ཀྱིས་རྣལ་འབྱོར་གྱི་ས་མཚམས་བསྟན་པ་ལ་རྒྱུད་ཕྱི་
མ་ལས། སངས་རྒྱས་རྣམས་ཀྱིས་ཆོས་བསྟན་པ། །རིམ་པ་གཉིས་ལ་ཡང་དག་
བརྟེན། །བསྐྱེད་ པ་ ཡི་ ནི་ རིམ་ པ་ དང་། །རྫོགས་ པ་ ཡི་ ནི་ རིམ་ པ་ ཉིད། །རིམ་
གཉིས་ མཉམ་ པར་ གནས་ ནས་ ནི། །རྡོ་ རྗེ་ ཅན་ གྱིས་ ཆོས་ འཆད་ དོ། །ཞེས་
གསུངས་པས། འདི་དག་ལ་སྦྱང་གཞིའི་ཁྱད་པར་སྦྱོང་བྱེད་དང་
། རང་གི་མཚན་
249 150



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཉིད་དང་
། ལམ་དུ་འཁྱེར་བའི་ཁྱད་པར་རོ། །
སྦྱངས་གཞི་དངོས་པོའི་གནས་ལུགས་ཏེ། བསྐྱེད་ པའི་ རིམ་ པ་ཆེན་པོ་
བཞི་འདུས་པ་དང་
། གནས་སྐབས་ལྔ་དང་། མངོན་པར་བྱང་ཆུབ་པ་ལྔ་ཡི་རིམ་
པ་རིམ་གྱིས་གྲུབ་པ་བྱ་བའི་རྐྱེན་ཅན། སྦྱོང་བྱེད་ཐབས་བྱེད་པའི་རྐྱེན་ཅན་ཏེ། དེ་
རེ་རེ་དང་ཚུལ་མཐུན་པས་སྦྱོང་བར་བྱེད་ལ། མངལ་སྐྱེས་མངོན་པར་བྱང་ཆུབ་པ་
ལྔས་སྐྱེད་པ། རྫུས་སྐྱེས་རྟེན་དང་བརྟེན་པ་དུས་ཅིག་ཅར་དུ་འབྱུང་བ། སྒོང་སྐྱེས་
ནི་འོད་ཀྱི་གོང་བུ་དང་དུམ་བུ་དང་ཆ་ཤས་ལས་སྐྱེད་པ། དྲོད་གཤེར་ནི་ཚ་གྲང་
གཉིས་ཚོགས་པ་ལས་འབྱུང་བ་བཞིས་སྐྱེད་པའོ། །དེ་བཞི་ཐམས་ཅད་བདེ་བ་
ཆེན་པོའི་ཆ་ལས་གྲུབ་པའོ། །མཆེད་ནི་རང་སེམས་ཡོངས་སུ་སྦྱངས་པ་ལྷ་ཡི་སྐུ་
སྣང་ལ་རང་བཞིན་མེད་པ་ཉིད་དོ། །
ལམ་དུ་བྱེད་པའི་ཁྱད་པར་ནི་བརྟན་གཡོའི་ལྷ་ཡི་འཁོར་ལོར་འགྱུར་བས་
མཉམ་རྗེས་མེད་པས་སྦྱོར་བར་བྱ་བའོ། །རྫོགས་པའི་རིམ་པར་སྦྱངས་གཞི་རྩ་
རླུང་བྱང་ཆུབ་ཀྱིས་སེམས། སྦྱོང་བྱེད་ཐབས་ཀྱི་ཁྱད་པར་དམིགས་པ་གང་དང་
གང་གིས་མ་བཅོས་པའི་ཏིང་ངེ་འཛིན་མཚན་ཉིད་བདེ་བ་ཆེན་པོའམ་ཡེ་ཤེས་མི་
འཕྲོགས་པའོ། །ལམ་དུ་བྱེད་པ་ཁམས་ གསུམ་བརྟན་གཡོ་ཐམས་ཅད་མཉམ་
རྗེས་གཉིས་སུ་མེད་པར་སྤྱོད་པས་ཆོས་ཐམས་ཅད་ཀྱི་དོན་མངོན་དུ་གྱུར་པ་ཉིད་
དོ། །བསྐྱེད་པའི་རིམ་པ་དང་
། བསྐྱེད་པའི་རིམ་པའི་ཏིང་ངེ་འཛིན། རྫོགས་པའི་
རིམ་པའི་ཏིང་ངེ་འཛིན་ཅེས་བྱ་བ་སྟེ། བསྐྱེད་རིམ་ཡེ་ཤེས། རྒྱུད་པའི་སྒོ་ནས་སྐྱེ་
བའི་ཐབས་སུ་འགྱུར་ལ། རྫོགས་རིམ་ཡེ་ཤེས་ཅིག་ཅར་དུ་དངོས་སུ་སྐྱེ་བར་བྱེད་
དོ། །དང་པོ་ཕྲ་མོའི་རྣལ་འབྱོར་བསྟན་པའི་ཕྱིར་རིན་ཆེན་ཁ་དོག་སྣ་ལྔས་ཞེས་པ་
249-151



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ནི་རྣལ་འབྱོར་པ་སེམས་མི་གནས་པ་ལ་གནས་པར་བྱ་བའི་ཕྱིར་སྟེ་སྒོར་བསམས་
པ་ལས། རིགས་ཀྱི་དཀྱིལ་འཁོར་ལྔ་རྩ་བའི་རླུང་ལྔ་ལམ་དུ་བྱེད་པའོ། །ཉུངས་
དཀར་གྱིས་ནི་འབྲུ་ཚོད་ཙམ་ཞེས་པ་རླུང་འོད་ཀྱི་རྣམ་པར་རྒྱུ་བ་མགོན་པོ་བཞི་སོ་
སོའི་ཕྱག་མཚན་གདན་དང་བཅས་པ་ཡིག་འབྲུ་མཚན་པའོ། །སྣ་ཡི་རྩེ་མོར་ནན་
ཏན་ཞེས་པ་གཡས་པ་དང་གཡོན་པ་དང་
། གཉིས་ཀ་དང་དཀྱིལ་འཁོར་ཅན་དུ་
རྒྱུ་བའི་ཚུལ། ཁ་དོག་དང་། མཚན་ཉིད་དང་། ངོ་བོ་ལམ་དུ་བྱེད་པའོ། །
རྣལ་འབྱོར་རིག་པས་རྟག་ཏུ་བསྒོམ་ཞེས་རླུང་སེམས་དབྱེར་མེད་དུ་སྦྱངས་
པས་སྟེ་སེམས་མ་ཟིན་པ་ཟིན་པར་བྱ་བའི་དོན་དུ་མཉམ་པར་བཞག །ཟིན་པ་
བརྟན་པར་བྱ་བའི་དོན་དུ་ཡང་དང་ཡང་དུ་བསྒོམ། བརྟན་པ་བོགས་དབྱུང་བའི་
དོན་དུ་མཉམ་རྗེས་གཉིས་མེད་དུ་གནས་པར་བསྟན་པའོ། །རླུང་སྔོན་དུ་འགྱུར་
བའི་རེག་མཐོང་གི་མཚན་མ་བྱུང་ན་རིན་ཆེན་བརྟན་པར་འགྱུར་ནས་ཞེས་པ་ཕྱག་
མཚན་དང་ས་བོན་འོད་སྣ་ཚོགས་པ་འཕྲོ་ཞིང་དེས་གང་དུ་ཁྱབ་པར་གྱུར་པའོ། །
བརྟན་པར་མ་གྱུར་ཡོང་མི་སྤྲོ་ཞེས་པ་རླུང་སེམས་ལ་དབང་ཐོབ་ན་མི་སྤྲོ་བའོ། །
སངས་རྒྱས་འབར་བ་འདྲ་བའི་འོད་ཅེས་པ་འོད་ཟེར་དེས་ཕྱོགས་དང་ཕྱོགས་
མཚམས་ཐམས་ཅད་ཁམས་གསུམ་གྱིས་བསྡུས་པའི་སེམས་ཅན་ཐམས་ཅད་ལ་
ཕོག་པས་སྡུག་བསྔལ་ཞི། བདེ་བ་བླ་ན་མེད་པ་ཐོབ་པར་བྱེད་པ་ཉི་ཟླ་བའི་འོད་
ཟིལ་གྱིས་གནོན་པ་སྤྲོ་བའོ། །མཆོག་རབ་སྤྲིན་དང་རྣམ་པར་བྱ་ཞེས་པ་ཐམས་
ཅད་ལ་སངས་རྒྱས་རྡོ་རྗེ་འཛིན་པ་འབའ་ཞིག་གི་དཀྱིལ་འཁོར་གྱི་འཁོར་ལོར་
གྱུར་ནས་སླར་རང་ལ་བསྡུས་པས་ལྷུན་གྱིས་གྲུབ་པ་དང་གཅིག་ཏུ་གྲུབ་པའི་ནུས་
པས་ཐ་མལ་པའི་རྟོག་པ་ཡེ་ཤེས་ཀྱི་ངང་དུ་འདག་པར་འགྱུར་རོ། །དེས་བརྟན་པ་
249 ----152



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐོབ་ཀྱང་ནུས་པ་བསྐྱེད་པའི་ཕྱིར་ཏིང་ངེ་འཛིན་གྱིས་རྩལ་སྦྱངས་པར་བྱ་བ་ལ་
འཁོར་ལོ་རྡོ་རྗེ་རིན་ཆེན་དང་
། པདྨ་རལ་གྲིས་མཚན་པ་འཛིན་ཞེས་པ་རྩ་བའི་
རླུང་གི་ནུས་པ་ཐོབ་པས་རིགས་ལྔའི་ཕྱག་མཚན་ས་བོན་གྱི་འོད་ལས་ལྷ་སུམ་ཅུ་
རྩ་གཉིས་ཀྱི་འཁོར་ལོ་སྤྲོ། ཡན་ལག་གིས་རླུང་ལམ་དུ་བྱེད་པའི་ཕྱིར་བྱང་ཆུབ་
སེམས་དཔའི་སྤྲིན་ཆེན་རྣམས། སྤྲོ་བའི་བདག་ཉིད་ཅན་གྱིས་སྤྲོ་ཞེས་པ་རིགས་
དང་རྗེས་སུ་མཐུན་པའི་འོད་འཕྲོ་བའི་དབང་པོའི་སྒོ་སྦྱོང་ཞིང་ཐམས་ཅད་སངས་
རྒྱས་ཀྱི་ཞིང་ཁམས་རྣམ་པར་དག་པར་བལྟའོ། །
ཡང་རྡོ་རྗེའི་ཚིག་དེ་ཉིད་ལས་ལམ་བདེ་བ་ཆེན་པོ་དང་སྦྱར་ན་ལྷ་ཡི་ང་
རྒྱལ་དང་ལྡན་པས་རིག་མ་མཚན་ཉིད་དང་ལྡན་པ་དང་མཁའ་གསང་བྱིན་གྱིས་
བརླབས་བཞིན་པས་མངོན་པར་འདུ་བྱ་བ་སྟེ་བསྲུབ་པ་དང་བསྲུབ་པའི་སྦྱོར་བ་
ལས་རྩ་གནས་ཐམས་ཅད་ལས་བྱང་སེམས་ཕབ་པ་སྟེ། གནས་པ་ལ་རིན་ཆེན་ནི་
དཀོན་པའམ་མཆོག་ཏུ་གྱུར་པ་སྟེ། འབྱུང་བ་དག་པའི་རླུང་གིས་ལུས་ཞུ་བ་ལས་
བྱུང་བའི་ཀུན་རྫོབ་ཀུནྡ་ལྟ་བུའི་བྱང་སེམས་ཕབ་པས་དོན་དམ་བདེ་ཆེན་དུ་སྐྱེ་
བའི་རྟེན་དུ་གྱུར་པས་དེ་སྐད་ཅེས་བྱའོ། ཁ་དོག་སྣ་ལྔ་པ་ཞེས་པ་ལ་ཝར་ཟླ་ཞེས་
པའི་སྒྲ་རིགས་དང་ཁ་དོག་དང་ཡི་གེ་ལ་འགྲོ་སྟེ། འདིར་རླུང་ལྔ་ལ་ཁ་དོག་ལྔ་སོ་
སོ་དང་ལྡན་པས་ཐིག་ལེ་ལ་ཡང་ཁ་བདེ་བའི་ཁ་དོག་ལྔ་དང་ལྡན་པ་སྣ་ཚོགས་
མདོག་ཅན་ནོ། །ཉུངས་དཀར་གྱིས་ནི་འབྲུ་ཚོད་ཙམ་ཞེས་པ་དེ་བཞིན་གཤེགས་
པ་ཐམས་ཅད་ཀྱིས་ངོ་བོ་ཐིག་ལེ་ལ་ཡུངས་དཀར་གྱི་བདས་བཏག་པ་སྟེ། དོན་
ཐིག་ལེ་པའི་གོང་བུ་མཚོན་པའོ། །དེས་ཆེ་ཆུང་གི་ཚད་དཔེའི་སྒོ་ནས་བསྟན་ཅིང་
ཚུལ་ཇི་ལྟར་དམིགས་ཞེས་ན་སྣ་ཡི་རྩེ་མོར་ཞེས་པ་རྡོ་རྗེ་དང་པདྨའི་སྣ་རྩེ་ལ་
249 153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གནས་པའི་དུས་སོ། །ནན་ཏན་དུ་ཞེས་པ་ནི་ཡང་དང་ཡང་དུ་མ་ཡེངས་པའོ། །
རྣལ་འབྱོར་རིག་པས་རྟག་ཏུ་བསྒོམ་ཞེས་པ་རླུང་སེམས་གཅིག་དུ་དམིགས་པ་
བདེ་བ་ཆེན་པོའི་ཡེ་ཤེས་ལ་ཆུ་བོ་རྒྱུན་གྱི་རྣལ་འབྱོར་ལ་གནས་པར་བྱའོ། །ཉོན་
མོངས་པ་ལམ་དུ་བསླང་བའི་ཕྱིར་རིན་ཆེན་བརྟན་པར་གྱུར་ནས་སྤྲོ་ཞེས་པ་ལྷ་ཡི་
ཕྱག་མཚན་དང་ས་བོན་ལས་འོད་སྤྲོ་བ་ནི་མངོན་སུམ་ལྟ་བུར་མ་གྱུར་གྱི་བར་
དུའོ། །བརྟན་པར་མ་གྱུར་ཡོང་མི་སྤྲོ་ཞེས་པ་རླུང་སེམས་རོ་གཅིག་པར་ལམ་དུ་བྱ་
བའོ། །སངས་རྒྱས་ཞེས་པ་ཚིག་རྐང་གཉིས་ཀྱིས་སྔ་མ་དང་མཚུངས་སོ། །
སེམས་ལ་དབང་ཐོབ་ནས་བསྒོམ་པ་ལ་དབང་ཐོབ་ པར་ བྱ་བའི་ཕྱིར་
འཁོར་ལོ་ཞེས་པ་ཚིག་རྐང་གཉིས་པོའི་དོན་ནི་པདྨ་ནས་ས་བོན་ཕྱག་མཚན་འོད་
ཟེར་ཕྱོགས་བཅུར་བསྡུས་ཏེ་འཁྲུལ་འཁོར་གྱི་སྦྱོར་བས་རྡོ་རྗེ་ནོར་བུའི་བུ་
བུ་གའི་སྒོ་
ནས་སྤྲོ་བསྡུ་བྱ་བའོ། །ས་མ་ཏིའི་རྩལ་སྦྱང་ཞིང་རྣམ་རྟོག་བདེ་བའི་ཡེ་ཤེས་སུ་
དབང་ཐོབ་པར་བྱ་བའི་ཕྱིར་བྱང་ཆུབ་ཅེས་པའི་ཚིག་རྐང་གཉིས་ཀྱིས་བསྟན་ཏེ་
ས་བོན་དང་ཕྱག་མཚན་ལྷ་ཡི་རྣམ་པར་རགས་པ་དང་ཕྲ་བ་ཐམས་ཅད་ཀྱང་བདེ་
སྟོང་དབྱེར་མེད་ཀྱི་ཡེ་ཤེས་སུ་སྦྱོར་ཞིང་གདུལ་བྱའི་ཉོན་མོངས་པ་ཐམས་ཅད་
རང་དག་པར་བྱེད་པའི་ས་མ་ཏིའོ། །དེ་ལས་ཡང་གསང་བ་བླ་ན་མེད་པའི་ཟུང་
འཇུག་གི་རིམ་པ་ལྟར་ན་རིན་ཆེན་ཁ་དོག་རྣམ་ལྔ་པ་ཞེས་པ་རྣལ་འབྱོར་པའི་རྡོ་
རྗེའི་ལུས་ལ་གནས་པའི་མགོན་པོ་ལྔ་ཡི་ངོ་བོའི་རླུང་ངོ༌། །རླུང་ལྔ་འོད་དང་བཅས་
པ་རྩ་དབུ་མའི་ནང་དུ་ལུས་སེམས་ཀྱི་སྲོག་ཨ་སེང་གེ་འགྱིང་པ་ལྟ་བུ་དེ་ཚད་ཇི་
ཙམ་དུ་དམིགས་པ་ནི་ཉུངས་དཀར་གྱི་ནི་འབྲུ་ཚོད་ཙམ་ཞེས་པ་བྱང་ཆུབ་སེམས་
ཀྱི་ཐིག་ལེའི་གོང་བུ་ཆོས་གསུམ་དང་ལྡན་པ་ཀུན་རྫོབ་ཀུན་ལྟ་བུ་ལ་དོན་དམ་
249 -154



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བདེ་བའི་ཆེན་པོའི་ཡེ་ཤེས་སྤྱི་ལ་ཁྱབ་པ་བྱེ་བྲག་ཏུ་ཉམས་སུ་མྱོང་བར་འཆར་རོ། །
དེ་ཡང་གནས་གང་དུ་དམིགས་ཞེས་ན་སྣ་ཡི་རྩེ་མོར་ཞེས་པ་སྙིང་གི་སྣ་རྩེ་
སྟེ་སྙིང་པདྨ་འདབ་མ་བརྒྱད་པ་ཁ་གྱེས་པའི་ཚུལ་ཏེ། ཆོས་ཀྱི་འཁོར་ལོའི་དབུས་
སུ་སོ། །མཚན་མ་ལས་ཀྱི་རླུང་དང་འབྱུང་བ་རྐྱེན་གྱི་རླུང་གཉིས་འདྲེས་ནས་རྩ་རོ་
མ་དང་རྐྱང་མ་གཉིས་ལ་རྒྱུད་དེ། སྟེང་གི་སྣ་ཡི་ཕྱོགས་བཞི་ནས་མགོན་པོ་བཞི་
ལྷ་མོ་དང་བཅས་པར་རྒྱུ་བའོ། །ནན་ཏན་དུ་ཞེས་པ་ཡི་གེའི་འཁོར་ལོ་རིམ་པ་
གསུམ་ལ་དམིགས་པས་རླུང་འཇུག་གནས་ལྡང་པ་གསུམ་ཡི་གེ་འབྲུ་གསུམ་དང་
སྦྱར་ནས་སྐུ་གསུང་ཐུགས་ལམ་དུ་བྱེད་པའི་རྣམ་པ་ལ་དམིགས་པའོ། །རྟག་ཏུ་
རྣལ་འབྱོར་ པས་ ཡིས་ བསྒོམ་ཞེས་པའི་འཁོར་ལོའི་སྤྲོ་བསྡུ་ ཨ་ ཕྲ་རགས་ལ་
བསླབས་པས་དུས་རྟག་ཏུ་མཉམ་རྗེས་གཉིས་སུ་མེད་པ་ཆུ་བོ་རྒྱུན་ནམ་མར་མེའི་
རྩེ་མོ་ལྟར་ལམ་དུ་བྱའོ། །འདིས་ནི་ཉམས་སུ་ལེན་པའི་གང་ཟག་ཀྱང་རིག་པ་རྩེ་
གཅིག་
པས་རྟག་ཏུ་ཐ་མལ་གྱི་གཡེང་བས་མ་གོས་པས་ལམ་དུ་བྱ་བ་བསྟན་ཏོ། །
ས་མ་ཏི་ལ་མཉམ་པར་བཞག་པ་དང་རྗེས་ཐོབ་ལ་དབང་ཐོབ་པར་བྱ་བའི་ཕྱིར་
ཡང་དང་ཡང་དུ་བསྒོམ་ཞིང་ནན་ཏན་བྱེད་པ་ལ་རིན་ཆེན་བསྟན་པ་ཞེས་ཚིག་རྐང་
གཉིས་གསུངས་སོ། །
སངས་རྒྱས་འབར་ཞེས་པ་ཚིག་རྐང་གཅིག་གི་དོན་ནི་ཨ་ཐིག་ལེ་དང་
བཅས་པ་ལས་རླུང་ཁ་དོག་ལྔ་སྒྲིལ་གཅིག་ཏུ་སྣ་བུ་གཡས་ནས་སྟོན་ཏེ། འོད་ཟེར་
གྱིས་ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་བསྐུལ་ནས་མཆོད་པར་གྱུར་
སླར་ཚུར་འདུས་ནས་རང་ལ་ལན་གསུམ་དུ་དཀྲིས་ཏེ་སྣ་བུག་གཡོན་དུ་ཞུགས་
པས་ནི་མ་འོངས་པ་ན་མངོན་པར་བྱང་ཆུབ་པར་རྫོགས་པར་བྱང་ཆུབ་པའི་དུས་
249-155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སུ་འོད་ཟེར་བརྒྱ་སྟོང་ཕྲག་དྲུག་ཅུ་དྲུག་ཅུ་སྐུ་ལས་འབྱུང་ཞིང་ཐིམ་པར་གྱུར་པའི་
དོན་ཏོ། །སྤྲོ་བསྡུའི་ངེས་པ་བསྟན་པའི་ཕྱིར་འཁོར་ལོ་རྡོ་རྗེ་ཞེས་པ་ཚིག་རྐང་བཞི་
པའི་དོན་ནི་གདུལ་བྱ་དུག་ལྔའི་རང་བཞིན་ཅན་རྣམས་འདུལ་བའི་ཕྱིར་ཡེ་ཤེས་
ལྔའི་རླུང་དེ་ཉིད་རྣམ་པ་འོད་ཟེར་གྱིས་ཚུལ་དུ་འགྲོ་བའི་རྒྱུད་སྦྱངས་པར་བྱ་བ་
སེམས་ཅན་གང་ལ་ཕོག་པ་ཐམས་ཅད་ཀྱིས་ཟུང་འཇུག་གི་སྐུ་མངོན་དུ་གྱུར་ཏེ།
འཕྲིན་ལས་གྱི་ཆོ་འཕྲུལ་བསམ་གྱིས་མི་ཁྱབ་པར་འཆར་བའོ། །
དེ་དག་གི་དོན་རླུང་གི་གནས་ལུགས་བསྟན་པ་ནི། སྤྱིར་སྐྱེས་བུ་གཅིག་ལ་
ཉིན་ཞག་ཕྲུགས་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་ལས། དབྱུག་གུ་
གཅིག་ལ་རླུང་སུམ་བརྒྱ་སུམ་ཅུ་སོ་བརྒྱད་དང་རྒྱུ་སྟེ། དབྱུག་གུ་དྲུག་ཅུ་རྩ་བཞི་
ཡོད་པས་ན་རླུང་སུམ་བརྒྱ་སུམ་ཅུ་སོ་ཕྱེད་དང་བརྒྱད་པ་ཕྲག་དྲུག་ཅུ་རྩ་བཞི་རྒྱུ་
བའོ། །ཆུ་ཚོད་གཅིག་ལ་རླུང་དྲུག་བརྒྱ་བདུན་ཅུ་རྩ་ལྔ་ཡོད་པས། ཆུ་ཚོད་སུམ་ཅུ་
རྩ་གཉིས་ཡོད་པས་དྲུག་བརྒྱ་བདུན་ཅུ་རྩ་ལྔ་པ་ཕྲག་སུམ་ཅུ་སོ་གཉིས་པ་རྒྱུའོ། །
འཕོ་བ་གཅིག་ལ་རླུང་སྟོང་སུམ་བརྒྱ་སུམ་ཅུ་རྩ་དགུ་རྒྱུ་སྟེ་འཕོ་བ་བཅུ་དྲུག་ཡོད་
པས་ན་དེ་ལྟ་བུའི་ཕྲག་བཅུ་དྲུག་རྒྱུ་བ་བྱེད་དོ། །ཐུན་ཚོད་གཅིག་ལ་རླུང་གཉིས་
སྟོང་དྲུག་རྒྱ་དྲུག་ཅུ་རྩ་དགུ་སྟེ་ཐུན་ཚོད་བརྒྱད་ཡོད་པས་དེ་ལྟ་བུ་ཕྲག་བརྒྱད་དོ། །
ཡང་དེ་ལ་ཆུ་ཚོད་དྲུག་ཅུ་པའི་དབང་དུ་བྱས་ནས་ཞག་གཅིག་གི་དབུགས་དང་ལོ་
གཅིག་གི་ཆུ་ཚོད་མཉམ་པས་ཏེ། ཉི་ཁྲི་ཆིག་སྟོང་ཉིད་དོ། །དེ་ཡང་ཆུ་ཚོད་གཅིག་
གི་བར་དུ་རླུང་སྡོམས་ན་ལོ་གཅིག་གི་ཚེ་བསྲིང་ནུས་ཏེ་གནད་དུ་ཆེའོ། །ཡང་ལོ་
གཅིག་གི་ཞག་དང་ཆུ་ཚོད་གཅིག་གི་དབུགས་མཉམ་སྟེ་གཉིས་ཀ་ཡང་སུམ་བརྒྱ་
དྲུག་ཅུ་པའོ། །དེ་ལ་ཐུན་བཅུ་གཉིས་ལ་རོ་ཧ་ཏི་ལ་སོགས་པ་སྟེ། མགོན་པོའི་
249 - 156



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དཀྱིལ་འཁོར་ཆེན་པོ་བཞི་རེ་རེ་ལ་ཡང་དགུ་བརྒྱ་ཕྲག་རེ་ལ་ལྷ་མོ་བཞི་བཞིས་
སྟེང་ལྷ་མོ་རེ་རེ་ལ་ཉིས་བརྒྱ་དང་ཉི་ཤུ་རྩ་ལྔ་པ་ཚན་བཞིའོ། །ཐུན་ཕྱེད་པ་ཉི་ཤུ་རྩ་
བཞི་སྟེ་དེ་ལ་ཡེ་ཤེས་ཀྱི་རླུང་རྒྱུ་བ་ངོས་བཟུང་སྟེ་དུས་ཀྱི་གནད་དུ་ཆེ་བའོ། །སྔར་
བསྟན་པ་དེས་ཐུན་མོང་ཀྱི་སྤྲོ་བསྡུ་བསྟན་ལ།
ད་ནི་ཁྱད་པར་སོ་སོའི་འཁོར་ལོ་བསྒོམ་པ་ནི་ནམ་མཁའ་དབྱིངས་ཀྱི་
དབུས་གནས་པར། འཁོར་ལོའི་དཀྱིལ་འཁོར་བསྒོམ་པར་བྱ་ཞེས་པ་ནམ་མཁའ་
ལ་པདྨ་ཉི་ཟླའི་གདན་ལ་འཁོར་ལོའི་ཨོཾ་གྱིས་མཚན་པ་ལས་འོད་སྤྲོས་བསྡུས་
ནས་གཏི་མུག་ཅན་སྦྱངས་ཏེ་རྣམ་སྣང་གི་འཁོར་ལོ་ལ་དགོད་པའོ། །གསལ་བའི་
དཀྱིལ་འཁོར་དབུས་གནས་པར། ཟླ་བའི་དཀྱིལ་འཁོར་བསྒོམ་པར་བྱ་ཞེས་པ་ནི་
ཉི་ཟླ་པདྨ་ལ་གནས་པའི་རྡོ་རྗེ་ཧཱུྃ་གིས་མཚན་པ་ལས་སྤྲོས་བསྡུས་ནས་གདུལ་བྱ་
ཞེས་སྡང་ཅན་སྦྱངས་ཤིང་རྡོ་རྗེ་མི་བསྐྱོད་པའི་འཁོར་ལོ་དང་
། པདྨོའི་དཀྱིལ་
འཁོར་འདྲ་བར་ནི། །པདྨོ་བསྒོམ་པས་བསྒོམས་པར་བྱ། །ཞེས་པསཔདྨ་དམར་པོ་
ཨས་མཚན་པས་ལས་འོད་སྤྲོས་བསྡུས་པས་འདོད་ཆགས་ཅན་སྦྱངས་ཏེ་འོད་
དཔག་མེད་ཀྱིས་འཁོར་ལོ་ལ་དགོད་པར་བྱའོ། །རིན་ཆེན་དཀྱིལ་འཁོར་འདྲ་བར་
ནི། །རིན་ཆེན་བརྩོན་པས་བསྒོམ་པར་བྱ། །ཞེས་པས་ཡིད་བཞིན་གྱི་ནོར་བུ་སུས་
མཚན་པ་ལས་ང་རྒྱལ་ཅན་སྦྱངས་ཏེ་རིན་ཆེན་དཔལ་གྱིས་འཁོར་ལོ་ལ་དགོད་
པའོ། །སྦྱར་བའི་དཀྱིལ་འཁོར་ལས་བྱུང་པ། །ནམ་མཁའ་འདྲ་བར་བསྒོམ་པར་
བྱ། །ཞེས་པ་རལ་གྲི་ཧས་མཚན་པ་ལས་འོད་འཕྲོས་ནས་གདུལ་བྱ་ཕྲག་དོག་ཅན་
རྣམས་སྦྱངས་ཏེ་དོན་ཡོད་གྲུབ་པའི་དཀྱིལ་འཁོར་གྱིས་འཁོར་ལོ་སྟེང་འདི་དག་རེ་
རེ་ཞིང་ཡང་རིགས་ལྔའི་འཁོར་ལོ་ཡོངས་སུ་རྫོགས་པ་ཉིད་དུ་དམིགས་པའོ། །
249-157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
དེས་ལྷ་ཡི་རྣལ་འབྱོར་ལ་དམིགས་པ་བསྟན་ནས།
ད་ནི་ གསང་ཆེན་བླ་ན་མེད་པ་དོན་དང་སྦྱར་བ་ལྟར་ན། རིགས་ལྔའི་
འཁོར་ལོ་ལམ་དུ་བྱེད་པ་ལས། དེ་བཞིན་གཤེགས་པའི་རིགས་ཁྱབ་བྱེད་ཀྱི་རླུང་
ལམ་དུ་བྱེད་པས་ན་ནམ་མཁའ་དབྱིངས་ཞེས་པ་ལ་སོགས་པས་བསྟན་སྟེ་སྲིད་པ་
འཆི་ཀའི་ཚེ་འབྱུང་ཞིང་སྐྱེ་བའི་ཚེ་འཇུག་པར་བྱེད་པས་རང་བཞིན་འོད་གསལ་
འཆར་བ་སྐུ་ཡི་འཁོར་ལོའོ། །ལུས་ཀྱི་སྟེང་གི་སྣ་རྩེའི་སྣང་བ་ལ་རྡོ་རྗེ་མགོན་
པོའམ་སྲོག་གི་རླུང་ཁ་དོག་དཀར་པོ་དལ་བ་ཅན་དུ་རྒྱུ་བ་ཐུགས་ཀྱི་འཁོར་ལོ་
དང༌། པདྨ་མགོན་པོ་གྱེན་དུ་རླུང་ཁ་དོག་དམར་པོ་མེ་རླུང་སྣ་སྒོ་གཡས་ནས་རྒྱུ་བ་
གསུང་གི་འཁོར་ལོ་དང༌། རིན་ཆེན་མགོན་པོ་ཐུར་དུ་སེལ་བའི་རླུང་ཁ་དོག་སེར་
པོ་གཉིས་ཀ་ནས་རྒྱུ་བ་ཡོན་ཏན་གྱི་འཁོར་ལོ་དང་
། ལས་ཀྱི་མགོན་པོ་མེ་དང་
མཉམ་པའི་རླུང་ཁ་དོག་ལྗང་སེར་རླུང་གིས་རླུང་གཡོན་ནས་རྒྱུ་བ་ལ་འཕྲིན་ལ་
ཀྱི་འཁོར་ལོ་བསྟན་པས་ཏེ། སངས་རྒྱས་ཀྱིས་མཛད་པ་འཕྲིན་ལས་བཞིའི་དོན་
མཛད་པའོ། །
དེ་དག་གི་གཞུང་ཉེ་བར་བསྡུ་བ་བསྟན་པ་ནི་འདི་དག་སངས་རྒྱས་ནི་དེ་
བཞིན་གཤེགས་པ་ལྔའི་ཚུལ་གསང་བའོ། །རབ་ཀྱི་མཆོག་ནི་ཚུལ་འདིས་རྡོ་རྗེ་
འཛིན་པ་ཐོབ་པའོ། །སྐུ་གསུང་ཐུགས་ནི་ཕྱག་མཚན་དང་ཡིག་འབྲུ་དང་ཕྱག་རྒྱ་
ཡོངས་རྫོགས་ཀྱིས་རྒྱས་གདབ་པའོ། །བསྒོམས་པ་ཡིས་ཞེས་པ་རྩ་དང་ཡི་གེ་དང་
ཐིག་ལེ་གསུམ་རོ་གཅིག་པར་ལམ་དུ་བྱེད་པའོ། །དཀྱིལ་འཁོར་ནི་ལུས་ཀྱི་ནང་
གི་ལྷ་རྟེན་དང་བརྟེན་པར་བཅས་པའོ། །རྡོ་རྗེ་ལས་བྱུང་བ་ནི་གསུམ་དབྱེར་མེད་
དུ་རྡོ་རྗེ་འཆང་གི་རིགས་ཐམས་ཅད་ཀྱིས་བདག་པོར་གྱུར་པ་ལས་སྤྲོ་བ་དང་བ་
249 - 158



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ་ཉིད་དོ། །ཐམས་ཅད་མཁྱེན་པ་ནི་འབྲས་བུ་མཁྱེན་པ་གསུམ་མི་གནས་པའི་ཡེ་
ཤེས་ཅན་ནོ། །ཚུལ་འཐོབ་པའོ་ཞེས་པ་ལུས་རྣམ་པར་དབེན་པ་ལས་འདས་ནས།
རྡོ་རྗེའི་བཟླས་པ་སྔོན་དུ་གྱུར་པས་སེམས་གསུམ་སྟོང་པར་གཏན་ལ་ཕེབས་པས།
སྣང་བ་སྒྱུ་མར་འཆར་བ་སྒྱུ་ལུས་བསམ་གཏན་གྱི་ས་མ་ཏི་སྦྱངས་པས། དྲན་རིག་
གི་ཤེས་པ་འོད་གསལ་བར་ཤེས་ཙམ་ན་ཟུང་འཇུག་སྐུ་གསུམ་དབྱེར་མེད་ཐོབ་སྟེ་
དོན་གྱིས་རྒྱས་པའི་ཟུང་འཇུག་ལ་གནས་པའོ། །འདིར་ལས་ཀྱི་རླུང་ལས་སྤྲོས་པ་
མཆོད་པའི་ཚེ་ཐབས་དང་ཤེས་རབ་བདེན་པ་གཉིས་ཟུང་འཇུག་གི་བདག་ཉིད་དུ་
གྱུར་ཏེ། སྟོང་ཉིད་སྙིང་རྗེའི་སྙིང་པོ་ཅན། བྱང་སེམས་རྡོ་རྗེ་ཡེ་ཤེས་ལྔ་ལྡན་དང་
ཤར་བས་ནི་བདག་དང་གཞན་གྱི་དོན་ཡོངས་སུ་རྫོགས་པའི་འདི་ཉིད་ལ་མཆོག་
མངོན་དུ་གྱུར་པས་སྐུ་གསུམ་གྱིས་སེམས་ཅན་གྱི་དོན་རྒྱུན་མི་འཆད་པར་བྱེད་དོ། །
ད་ནི་ལེའུའི་མཚན་བསྟན་པར་བྱ་བའི་ཕྱིར་བསྐྱེད་རྫོགས་གཉིས་ལས་
བསྐྱེད་པའི་དེ་བཞིན་གཤེགས་པ་ཐམས་ཅད་ཀྱིས་ཞེས་པ་ལྷ་སུམ་ཅུ་སོ་གཉིས་པོ་
རྣམས་ཀྱི་སྐུ་རྡོ་རྗེ་མི་ཕྱེད་པ་དང་
། གསུང་རྡོ་རྗེ་མི་འགག་པ་དང་ཐུགས་རྡོ་རྗེ་མི་
རྟོག་པའི་ས་མ་ཏིའོ། །གསང་བ་ལས་སླར་གསང་བ་ཆེན་པོ་བླ་ན་མེད་པའི་དོན་
བསྡུས་པས་ཏེ། རྡོ་རྗེ་བཀོད་པའི་ཞེས་ བྱ་བའི་ཏིང་ངེ་འཛིན་ནི་བསྐྱེད་རྫོགས་
གཉིས་སུ་མེད་པ་ལས་མཉམ་རྗེས་རོ་གཅིག་པར་ལམ་དུ་བྱེད་པའོ། །ལེའུ་གསུམ་
པའི་རྣམ་པར་བཤད་པ་གཏན་ལ་ཕབ་པའོ།། །།
དེ་ལ་ལེའུ་དང་པོར་དཀྱིལ་འཁོར་མངོན་པར་སྤྲུལ་ཅིང་བརྗོད་བྱ་ཐུགས་
མདོར་བསྟན་པའི་ཚུལ་དུ་མཛད་པའོ། །དེ་ནས་ཞེས་བྱ་བས་ལ་སོགས་པས་ལེའུ་
བཞི་པ་འདིར་རྨི་ལམ་དུ་དབང་བསྐུར་བའི་ཆོ་ག་གསལ་བར་སྟོན་པས་ཏེ།
249 ---159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དཀྱིལ་འཁོར་རྡོ་རྗེའི་རིགས་བསྟན་པ། བསྡུས་པ་རྩ་བའི་དཀྱིལ་འཁོར་
འདིར། །སྣོད་ལྡན་གཞུག་ཅིང་དབང་བསྐུར་བ། །རྨི་ལམ་དབང་བཞི་བསྟན་པའོ། །
རྒྱལ་པོ་ཨིན་དྲ་བོ་དྷི་ཡིས། །དབང་བཞི་རེ་རེ་ཉི་ཤུ་ལ། །ཕྱི་ནང་སྦས་པ་རྣམ་
གསུམ་གྱིས། །གསང་བ་མཆོག་ཏུ་བསྟན་པའོ། །སློབ་དཔོན་འཕགས་པ་ཀླུ་སྒྲུབ་
ཀྱིས། །དེ་ ལ་ དཀྱིལ་འཁོར ་ ཆོ་ ག་ནི། །ཡན་ལག་རྣམ་ཕྱེ་ཉི་ཤུ་སྟེ། །ས་ གཞི་
སྦྱངས་དང་བྱིན་བརླབས་དང༌
། །ཡོངས་སུ་བཟུང་དུ་བསྲུང་ པ་ དང་། །ས་ཡི་ལྷ་
དང་དཀྱིལ་འཁོར་ལྷ། བུམ་པ་རྣམས་དང་སློབ་མ་དག །ལྷག་པར་གནས་པར་བྱ་
བ་དང་། ཐིག་གདབ་པའི་ཆོ་ ག་ དང་། །དེ་བཞིན་རྡུལ་ མཚོན་ དགྱེ་བ་དང༌། །
དཀྱིལ་འཁོར་བྱིན་གྱིས་བརླབ་པ་དང་། །དེ་ལ་པུ་ཙའི་བྱེ་བྲག་དང༌
། །སློབ་དཔོན་
བདག་ཉིད་འཇུག་པ་དང་
། །དེ་ནས་སློབ་མ་གཞུག་པ་དང་
། །བུམ་པའི་དབང་
དང་ གསང་ བའི་ དབང་། །ཤེས་ རབ་ ཡེ་ ཤེས་ དབང་ དང་ ནི། །བུམ་ པ་ བརྟུལ་
ཞུགས་རྗེས་གནང་བཅས། །རབ་གནས་དང་ནི་སྦྱིན་བསྲེག་སྟེ། །དཀྱིལ་འཁོར་
གྱི་ནི་ཡན་ལག་གོ །འདི་ནི་ཆོ་ག་ཉི་ཤུའོ། །
དེ་ལ་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་དཔལ་རྡོ་རྗེ་
འཆང་ཆེན་པོ་ལ་སྐུ་གསུང་ཐུགས་ཀྱི་གསང་ཆེན་གྱི་འཁོར་ལོའི་ལམ་ལ་གསོལ་
བ་བཏབ་པ་དང་སྔོན་དུ་འགྲོ་བས་ལན་བསྟན་པའི་ཚུལ་གྱིས་དབང་བསྐུར་བའི་
ཐབས་ཀྱི་རིམ་པ་བསྟན་ཏོ། །དེའི་ རྗེས་སུ་སློབ་པ་ཡང་སྐལ་བ་དང་ལྡན་པའི་
སློབ་མས་རྡོ་རྗེ་སློབ་དཔོན་ལ་དཔལ་གསང་བ་འདུས་པའི་དཀྱིལ་འཁོར་དུ་
དབང་བསྐུར་བའི་དོན་དུ་གསོལ་བ་བཏབ་པ་དང་ཞལ་གྱིས་བཞེས་ཏེ་དབང་
བསྐུར་བ་སྟོན་པར་བྱེད་པའོ། །
249--160



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དཀྱིལ་འཁོར་གྱི་གཙོ་བོ་ལ་གསོལ་བ་གདབ་པ་ལས། དང་པོ་རྟེན་གྱི་
གང་ཟག་གང་གིས་གསོལ་བ་གདབ་པ་ནི། བཅོམ་ལྡན་འདས་ཞེས་པ་བདུད་བཞི་
བཅོམ་ཞིང་ལེགས་པའི་ཡོན་ཏན་ཐམས་ཅད་དང་ལྡན་ཞིང་སྲིད་ཞི་ལས་འདས་པ་
སྤངས་པ་དང་ཡེ་ཤེས་ཕུན་སུམ་ཚོགས་པ་དང་ལྡན་པ་ཡིས་དེ་བཞིན་གཤེགས་པ་
ཐམས་ཅད་ལ་འདུས་ནས་ཞེས་པའི་འཁོར་འདུས་པ་བླ་ན་མེད་པས་ཏེ། འདིར་
སྔར་བྱང་ཆུབ་ཀྱི་སེམས་བསྟན་པ་དང་། ལྷ་དང་ཟབ་པའི་རྣལ་འབྱོར་ལ་འཇུག་
པ་ལ་ དབང་ བསྐུར་ བར་ བྱ་ བ་ དང་། ལེའུ་ དང་ པོར་ སྤྲུལ་ པའི་ དཀྱིལ་འཁོར།
གསང་བ་ཆེན་པོ་མི་ཟད་པའི་ཆོ་འཕྲུལ་ཆེན་པོ་ལྔ་ལ་སོགས་པ་ལ་ངོ་མཚར་ཞིང་
ངེས་ཤེས་སྐྱེས་པས། རྩ་རིན་པོ་ཆེའི་ཕོ་བྲང་དུ་ལས་ཀྱིས་རླུང་འགགས་ཏེ་རྣམ་
པར་རྟོག་པ་ལྡོག །རླུང་ཟག་པ་མེད་པར་གྱུར་པས་ཀུན་འདར་མའི་ནང་དུ་བྱང་
སེམས་དབང་དུ་གྱུར་གཉུག་མའི་ཤེས་པས་རང་བྱིན་གྱིས་བརླབས་པས་རྣམ་པར་
མི་རྟོག་པའི་ཡེ་ཤེས་སྣང་བ་གསུམ་ལས་འདས་པ་ཐམས་ཅད་སྟོང་པ་ཉིད་དུ་ཤར་
བའོ། །དེ་ཉིད་རྟེན་གཙོ་བོའི་ཡུལ་ནི་བཅོམ་ལྡན་འདས་དེ་བཞིན་གཤེགས་པ་
ཐམས་ཅད་ཀྱི་སྐུ་ལུས་དབེན་དང་གསུང་ངག་དབེན་དང་ཐུགས་སེམས་དབེན་སྟེ་
ཐམས་ཅད་ཡེ་ཤེས་སུ་རོ་གཅིག་པའི་བདག་པོ་དཔལ་རྡོ་རྗེ་འཆང་སངས་རྒྱས་
ཐམས་ཅད་འདུས་པའི་ངོ་བོ། ཚུལ་ལམ་ཐབས་འདི་ལྟར་གསོལ་བ་བཏབ་པ་ནི་
བསྟོད་པའི་རྒྱལ་པོ་འདིས་ཞེས་ངོ་བོ་བསྟན་ལ། གསང་ཆེན་གྱི་དོན་ལ་མཆོག་ཏུ་
གསོལ་བ་བཏབ་པ་འདིར་ལམ་མངོན་པར་རྟོགས་པ་ལྟར་ན། རྡོ་རྗེ་སློབ་དཔོན་
མཚན་ཉིད་དང་ལྡན་པས་དེས། གནས་ཕུན་སུམ་ཚོགས་པ་དེར། བསྙེན་པའི་ཆོ་
ག་ཚུལ་བཞིན་དུ་བྱས་པས་རྟགས་ཉེ་བར་མཐོང་བ་དེས།
249-161



ས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དང་པོར་བགེགས་ཉེ་བར་ཞི་བར་བྱེད་པ་ས་ཡི་ཆོ་ག་དང་
། གཉིས་པ་
ལྷག་པར་གནས་པ་སྟ་གོན་གྱི་ཆོ་ག །གསུམ་པ་དཀྱིལ་འཁོར་དུ་འཇུག་པ་དངོས་
ཀྱི་ཆོ་ག་ཇི་ལྟར་བྱ་བ་ལ། ས་བརྟག་པ་དང་། ས་བླང་བ་དང་། ས་སྦྱང་པ་དང་
།
ས་ བྱིན་གྱིས་བརླབ་ པ་དང་། ས་ཡོངས་ སུ་བཟུང་བ། ས་ བསྲུང་བའི་ དུས་ སུ་
དཀྱིལ་འཁོར་གྱི་སྟེགས་བུ་ལ་བ་ཡི་རྣམ་ལྔས་བྱུགས་ཏེ། མཎྜལ་མེ་ཏོག་དང་
བཅས་པས། སློབ་མའི་གཙོ་བོ་བཞིས་རིགས་སོ་སོའི་ཏིང་ངེ་འཛིན་དུ་ཞུགས་ཏེ་
རྒྱན་དང་ལྡན་པས་དེ་བཞིན་གཤེགས་པ་ཀུན་ཞི་བ་ཞེས་པ་ལ་སོགས་པས་ཕྱོགས་
བཞི་ནས་གསོལ་བ་གདབ་པར་བྱའོ། །དེའི་དུས་སུ་རྡོ་རྗེ་སློབ་དཔོན་རྡོ་རྗེ་འཛིན་
པའི་ང་རྒྱལ་དང་ལྡན་པས་དེའི་ཆ་ལུགས་སུ་གནས་པར་བྱས་ པས་བདག་ནི་
དཔལ་ལྡན་རྡོ་རྗེ་འཛིན་པ་ཞེས་ལ་སོགས་པས་ཞེ་སྡང་རྡོ་རྗེའི་ཏིང་ངེ་འཛིན་ལས
རྡོ་རྗེ་ལྟ་བས་བགེགས་ཐམས་ཅད་རྣམ་པར་གཞོམ་པའི་ཕྱིར་བསྲུང་བའི་འཁོར་
ལོ་ཆེན་པོ་བསམས་ལ། དབུས་ནས་ཤར་དུ་ཕྱིན་ཏེ་སྟང་སྟབས་དང་རྡོ་རྗེའི་གར་
གྱིས་ལན་གསུམ་གསུམ་དུ་བསྐོར་ཞིང་བསྒྱུར་བར་བྱ་བའོ། །དབང་བསྐུར་བ་
མེད་ན་རྒྱུད་ཡོངས་སུ་དག་པར་བྱ་མི་ནུས་ཏེ། དེ་ལྟར་ཡང་དཀྱིལ་འཁོར་དུ་ནི་མ་
ཞུགས་ཤིང་། །དབང་ བསྐུར་ མེད་ པའི་རྣལ་ འབྱོར་ པ། །འཇིག་ རྟེན་ འདི་ དང་
གཞན་དུ་ཡང་། །འདི་ལ་མཆོག་གི་དངོས་གྲུབ་མེད། །ཅེས་གསུངས་པའི་ཕྱིར་
ཐོག་མར་དབང་གི་སྨིན་དགོས་སོ། །
ད་ནི་ཡན་ལག་གི་དོན་རྣམ་པར་བཤད་པ་ལ། རྣམ་པ་དཀྱིལ་འཁོར་གྱི་
འཁོར་ལོའི་སྒོ་ནས་དང་། རང་བཞིན་རིགས་ཀྱི་ཆ་ལས་བྱེ་བྲག་ཏུ་ཕྱེ་བ་དང་
། ངོ་
བོ་ཡེ་ཤེས་ཀྱི་འཁོར་ལོ་ལ་གསོལ་བ་བཏབ་པའོ། །དེ་བཞིན་གཤེགས་པ་ཀུན་ཞི་
249-162



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ་ཞེས་པ་སངས་རྒྱས་རྡོ་རྗེ་འཛིན་པའི་རིགས་ཀྱི་འཁོར་ལོའི་བདག་ཉིད་དུ་
བསྟན་པ་སྟེ། རྣམ་པར་མི་རྟོག་ཅིང་སྤྲོས་པ་མེད་པའོ། །དེ་བཞིན་གཤེགས་
ཀུན་གྱི་གནས་ཞེས་པ་གསང་ཆེན་བདེ་བ་ཆེན་པོ་འགྱུར་བ་མེད་པ་ཡེ་ཤེས་ཀྱི་
འབྱུང་གནས་སུ་བསྟན་ཏོ། །ཆོས་ཀུན་བདག་མེད་པ་ཡི་མཆོག །ཅེས་པ་ནི་གང་
ཟག་དང་ཆོས་ཀྱི་བདག་ཉིད་ལ་གྲོལ་བའི་ལམ་སྲིད་པ་དང་ཞི་བའི་མཚན་ཉིད་
ཐམས་ཅད་ལས་འདས་པའོ། །དཀྱིལ་འཁོར་དམ་པ་བཤད་དུ་གསོལ་ཞེས་པ་དེ་
ཉིད་སྐུ་ཡི་སྣང་བ་དང་ཐུགས་ཀྱིས་རྟོགས་པ་དང་གསུང་གི་བརྗོད་པའི་སྒོ་ནས་
གསོལ་བ་གདབ་པ་ལས། རང་བཞིན་གྱི་དཀྱིལ་འཁོར་དང་
། ལུས་ཀྱི་དཀྱིལ་
འཁོར་སྤྲུལ་པ་དམ་ཚིག་གི་དཀྱིལ་འཁོར་རྟེན་དང་བརྟེན་པར་བཅས་པས་སྟེ་དེ་
བཤད་དུ་གསོལ། །ཞེས་པའོ། །དེས་ཐུན་མོང་དུ་གསོལ་བ་གདབ་ལ་བསྟན་ནས།
ད་ནི་ཁྱད་པར་བྱེ་བྲག་ཏུ་གསོལ་བ་གདབ་པ་ལ། མཚན་རྣམས་ཐམས་
ཅད་ཡང་དག་རྫོགས་ཅེས་པ་ནི་སྐུའི་རིགས་ཀྱི་སངས་རྒྱས་ཐམས་ཅད་ཀྱི་འཁོར་
ལོ་སྟེ། རྟེན་ལྟར་ན་ཡོན་ཏན་མ་ལུས་པ་རྫོགས་པའི་དཀྱིལ་འཁོར་རོ། །བརྟེན་པ་
ལྟར་ན་ལྷ་ཚོགས་དེ་དག་ཐམས་ཅད་ལ་མཚན་དང་དཔེ་བྱད་ཐམས་ཅད་ཀྱིས་
བརྒྱན་ པའོ། །མཚན་མིན་ཐམས་ཅད་རྣམ་ པར་ སྤངས་ ཞེས་ པ་རྟེན་བརྟེན་ པ་
གཉིས་ཀ་ལ་ཁྱབ་པ་སྟེ། སྤང་བྱའི་ཕྱོགས་མ་ལུས་པ་རྣམ་པར་དག་ཅིང་དྲི་མ་མེད་
པ་ཉིད་དོ། །ཚིག་རྐང་གཉིས་པོ་འདི་ལ་དཔལ་ཡེ་ཤེས་སྙིང་པོའི་བཞེད་པ་ལྟར་ན་
ཚིག་རྐང་ཕྱི་མ་ནི་ལྡོག་པ་ངེས་པར་བསྟན་ཅིང་སྔ་མས་ནི་རྗེས་འགྲོ་ངེས་པ་ཉིད་
དུ་གསུངས་ལ། རྒྱུ་ལས་གནས་པའི་ཆ་ལས་དངོས་པོའི་རྐྱེན་དང་། དེ་གསལ་
བར་བྱེད་པ་རང་འབྱུང་དུ་གྲུབ་པ་སེམས་ཅན་ཐམས་ཅད་ཀྱི་ལུས་ལ་འདུས་མ་
249-163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བྱས་པ་རྡོ་རྗེའི་སྐུ་ངེས་པར་བཞུགས་ཞེས་པ་བཞེད་དོ། །ཀུན་ཏུ་བཟང་པོའི་སྐུའི་
མཆོག་ཅེས་པ་མཚན་བཅས་དྲི་མ་ཐམས་ཅད་སྤངས་པས་གསང་བ་ཆེན་པོའི་སྐུ་
བླ་ན་མེད་པའོ། །དཀྱིལ་འཁོར་དམ་པ་བཤད་དུ་གསོལ་ཞེས་པ་ཀུན་དུ་ཁྱབ་པའི་
སྐུ་མཚན་དཔེ་བྱད་ལྡན་པ། གསུང་ཚངས་དབྱངས་ཐུགས་ཡེ་ཤེས་ལ་ཕ་རོལ་པ་
བསྟན་པའོ། །ཡང་ན་རྣལ་འབྱོར་པའི་ལུས་ཀྱིས་དཀྱིལ་འཁོར་གྱི་རང་བཞིན་དེ་
ལའོ། །
ཞི་བའི་ཆོས་ནི་མཆོག་ལས་བྱུང་ཞེས་པ་གསུང་གི་རིགས་ཀྱི་རྟེན་དང་
བརྟེན་པར་བཅས་པའི་འཁོར་ལོ་ཏེ། སྤྱིར་སྤྲོས་པ་ཐམས་ཅད་ཉེ་བར་ཞི་ལ། ཁྱད་
པར་དུ་འདོད་ཆགས་དང་བྲལ་བའི་ཆོས། དྲི་མ་དང་བྲལ་བ། དག་པ་རང་སར་
གྲོལ་བས་ཏེ། སྟོང་ཉིད་བདེ་ཆེན་ལྷན་གཅིག་སྐྱེས་པའི་ཡེ་ཤེས་སུ་ཤར་བས་སོ། །
ཡེ་ཤེས་སྤྱོད་རྣམ་སྦྱོང་བ་ཞེས་པ་སྤྲོས་བྲལ་བདེ་བ་ཆེན་པོའི་ཡེ་ཤེས་ཀྱིས་ཐ་མལ་
པའི་སྣང་བ་སྤྱོད་པའོ། །ཀུན་ཏུ་བཟང་པོ་གསུང་གི་མཆོག་ཅེས་པ་གསུང་བརྗོད་
མེད་ནམ་མཁའ་ལྟར་ཁྱབ་པ་མི་ཟད་པའི་གནས་སུ་གྱུར་པའོ། །དཀྱིལ་འཁོར་
དམ་པ་བཤད་དུ་གསོལ་ཞེས་སྐུ་སྣང་སྟོང་ གསུང་གྲག་སྟོང་ཐུགས་བདེ་སྟོང་
གཉིས་སུ་མེད་པའི་དོན་ལ་གསོལ་བ་གདབ་པའོ། །སེམས་ཅན་ཀུན་གྱི་སེམས་
ཆེན་པོ་ཞེས་པ་གདོད་མ་ནས་དག་པ་ཡིས་གཉུག་མའི་ཤེས་པའོ། །རང་བཞིན་
དག་ཅིར་དྲི་མ་མེད་ཅེས་པའི་ངོ་བོ་ཉིད་དག་པ་དང༌། གློ་བུར་བ་དག་པ་ སྟེ།
སྦྱངས་
་པ་ལས་བྱུང་བས་ན་ཀུན་ནས་ལྡང་བ་ཐམས་ཅད་བྲལ་བའི་དོན་ཏོ། །ཀུན་
བཟང་ཐུགས་མཆོག་ཁ་ལོ་སྒྱུར་ཞེས་པ་གསང་ཆེན་ཐུགས་ཀྱིས་རིགས་རྟེན་དང་
བརྟེན་པར་བཅས་པའི་འཁོར་ལོ། །འཕྲིན་ལས་ཀྱི་ཆོ་འཕྲུལ་དུ་མ་གདུལ་བྱ་ལ་
249 --- 164



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཆར་བ་ཡང་ངོ་བོ་འགྱུར་བ་མེད་པའི་བདག་ཉིད་ཡིན་ཞེས་པའོ། །
དཀྱིལ་འཁོར་སྙིང་པོ་བཤད་དུ་གསོལ་ཞེས་པ་སྐུ་སྐྱེ་བ་མེད་པ་གསུང་
འགག་མེད་ཐུགས་རབ་ཏུ་མི་རྟོག་པའི་དོན་ལ་གསོལ་བ་གདབ་པས་ཏེ། དེ་ཉིད་
མངོན་པར་བྱང་ཆུབ་པའི་ཡེ་ཤེས་ཆོས་ཐམས་ཅད་ལ་ཅིར་ཡང་མི་རྟོག་པའི་ངང་
ལས་གསལ་བ་མེ་ལོང་ལྟ་བུའི་ཡེ་ཤེས། ཆོས་ཐམས་ཅད་ལ་ཐེག་པ་ཕྱོགས་རིས་
མེད་པ་མཉམ་པ་ཉིད་ཀྱི་ཡེ་ཤེས། སྤྱི་དང་རང་གི་མཚན་ཉིད་ལ་མ་འདྲེས་པ་
ཡོངས་སུ་གསལ་བ་སོ་སོར་རྟོག་པའི་ཡེ་ཤེས། འགྲོ་བ་སེམས་ཅན་ཐམས་ཅད་ཀྱི་
དོན་འབད་མེད་ལྷུན་གྲུབ་དུ་འཆར་བ་བྱ་བ་གྲུབ་པའི་ཡེ་ཤེས་ཏེ། མདོར་ན་ཡེ་
ཤེས་དེ་དག་དང་རིགས་དང་གདུལ་བྱའི་དོན་དུ་སྐུ་ཡི་རྣམ་པ་བསྟན་ལ་ཐམས་
ཅད་དཔལ་རྡོ་རྗེ་འཆང་ཆེན་པོ་ཆོས་ཀྱི་དབྱིངས་ཀྱི་བདག་ཉིད་དུ་འདུས་པ་ལ་
གསོལ་བ་གདབ་པ་སྟེ། དཔེར་ན་ལྷ་ཡི་རྒྱལ་པོ་ཚངས་པས་ཆོས་ཀྱི་འཁོར་ལོ་
སྐོར་བའི་དོན་དུ་གསོལ་བ་གདབ་པ་དང་མཚུངས་སོ། །
ལེའུ་འདི་ལ་ཡང་དོན་ལྔ་ལས། བརྗོད་བྱ་གང་ཡིན་ན། དཀྱིལ་འཁོར་
གསུམ་ལས། རྡུལ་ཚོན་དང་། ལུས་དང་། བྱང་སེམས་བྷ་གའི་དང་། དེ་ཁོ་ན་ཉིད་
དང་ བཅས་པའི་དོན་ཏོ། །བརྗོད་ བྱེད་གཏན་ ལ་ འབེབས་ པར་བྱེད་པ་བཤད་
ཐབས་སོ། །གང་ལས་ཁྱད་པར་དུ་གྱུར་ན། གསང་ཆེན་གྱི་དཀྱིལ་འཁོར་འདི་
དཀྱིལ་འཁོར་ཀུན་གྱི་རྩ་བར་གྱུར་པས་འདིར་དབང་བསྐུར་བས་རྒྱུད་སྡེ་སྟོང་ཕྲག་
སུམ་ཅུ་རྩ་བཞི་ལས་སོ་མ་ལུས་པའི་དབང་ཐོབ་པའོ། །ཉམས་སུ་བླངས་པ་ནི་
འདིར་དབང་བཞི་ནུབ་གཅིག་ལ་རྫོགས་པར་ཐོབ་པར་བྱེད་དོ། །དོན་ཆིངས་ནི་རྨི་
ལམ་ དབང་ ཡིན་ ནོ། །དཔལ་ རྡོ་ རྗེ་ འཆང་ གིས་ ཁམས་ གསུམ་ གདུལ་ བྱར་
249 165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཟིགས་ནས་དཀྱིལ་འཁོར་བླ་ན་མེད་པར་བཤད་པར་ཞལ་གྱིས་བཞེས་པར་
བསྟན་པའི་ཕྱིར་དེ་ནས་སྟོན་པ་རྡོ་རྗེ་འཛིན་ཞེས་པ་ལ་སོགས་པ་གསུངས་ཏེ།
དཀྱིལ་འཁོར་གྱི་བདག་པོ་ཉིད་ལ་དེ་སྐད་ཅེས་བྱའོ། །
འཇིག་རྟེན་གསུམ་པོ་ནི་སྐུ་གསུམ་དབྱེར་མེད་པའི་ངོ་བོ་སྟོང་པ་དང་སྙིང་
རྗེ་རོ་གཅིག་པའི་ངང་ལས་བྱང་ཆུབ་ཀྱི་སེམས་ཆེན་པོས་སྲིད་ཞི་ཁྱབ་པར་འཛིན་
པ་སྟེ། ཁམས་གསུམ་པ་ནི་འདོད་པ་ཁམས་སྐུ་ཡི་དབང་ཕྱུག་གཟུགས་ཁམས་
གསུང་གི་དབང་ཕྱུག །གཟུགས་མེད་ཁམས་ཐུགས་ཀྱི་དབང་ཕྱུག་ཏུ་སྟོན་ཏེ། །དེ་
ཉིད་གདུལ་བྱའི་རྣམ་འཕྲུལ་དུ་བསྟན་ཏོ། །འཇིག་རྟེན་གསུམ་མགོན་ནི་ས་འོག་
ས་སྟེང་ས་བླ་ཐམས་ཅད་དམ། བརྟན་གཡོ་ཐམས་ཅད་ཀྱི་ཡེ་ཤེས་ལས་རྣམ་པར་
འཕྲུལ་པ་བསྟན་པ་སྟེ། རྡོ་རྗེའི་གཙོ་ཅེས་པ་སྤངས་པ་དང་ཁྱབ་འཇུག་ཆེན་པོར་
གྱུར་པ་མ་ལུས་པ་ཐམས་ཅད་ཀྱིས་ཡང་གསང་བ་ཡོངས་སུ་བསྡུས་ཏེ་འཛིན་པའོ
། །
འཇིག་རྟེན་གསུམ་མགོན་སྟོན་པ་པོས་ཞེས་པ་ནི་དེ་བཞིན་ཉིད་དུ་གནས་པའི་ངང་
ལས་འབྱུང་དང་འཇུགས་པ་ཉན་ཐོས་དང་རང་རྒྱལ་དང་བྱང་ཆུབ་སེམས་དཔའ་
ཐམས་ཅད་དུ་སྟོན་པ་དང་
། གྲུབ་པའི་རྣལ་འབྱོར་གྱི་དབང་ཕྱུག་དུ་མར་སྟོན་པ་
དང༌། ཡེ་ཤེས་ལ་རབ་ཏུ་རོལ་པའི་སྤྱོད་པས་སྐུ་བཞིས་མཛད་པ་དང་བཅས་པས་
ཐམས་ཅད་དུ་སྒྱུ་མའི་ཆོ་འཕྲུལ་དུ་སྟོན་པ་སྟེ། །བྱང་ཆུབ་ཀྱི་སེམས་སྟོན་པ་ལས། །
དེ་ ཡང་ བྱམས་པས་ འཛིན་བྱེད་ཅིང་
། །ཐུགས་ རྗེའི་དབང་དུ་གྱུར་པ་རྣམས། །
གཤེགས་མཛད་ མ་ དང་ རོལ་ པ་དང་། ཁབ་ནས་དབྱུང་དང་ དཀའ་བ་སྤྱད། །
མངོན་པར་བྱང་ཆུབ་བདུད་དཔུང་བཅོམ། །ཆོས་ཀྱི་འཁོར་ལོ་སྐོར་མཛད་དེ། ཆོ་
འཕྲུལ་བསྟན་དང་ལྷ་ལས་གཤེགས། །ཡོངས་སུ་འདའ་བར་ཚུལ་བསྟན་དང་
། །
249-166



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐམས་ཅད་མཁྱེན་པས་སྟོན་པར་མཛད། །ཅེས་གསུངས་པའི་དོན་ཏོ། །
འཇིག་རྟེན་དང་འཇིག་རྟེན་ལས་འདས་པའི་དཀྱིལ་འཁོར་མ་ལུས་པའི་
བདག་པོར་གྱུར་པ་བསྟན་པའི་ཕྱིར། དེ་བཞིན་གཤེགས་པ་ཀུན་གྱི་གནས་ཞེས་
པ་ཕྱོགས་བཅུའི་སངས་རྒྱས་ཐམས་ཅད་ཀྱི་གསང་བ་མི་ཟད་པའི་མཛོད་དུ་གྱུར་
པ་རྩ་བའི་ལྷ་ཚོགས་འདི་དག་གོ །དེ་བཞིན་གཤེགས་པ་ཀུན་གྱི་ཐུགས་ཞེས་པ་
སྐུ་གསུང་ཐུགས་བདེ་བ་ཆེན་པོའི་ཡེ་ཤེས་གཞན་མ་ཡིན་པ་དེ་བཞིན་ཉིད་དང་
།
མི་འགྱུར་བའི་དེ་བཞིན་ཉིད་དོ། །གསང་བའི་དཀྱིལ་འཁོར་རབ་མཚུངས་པ་ཞེས་
པ་སྔོན་འབྱུང་དུ་སྤྲུལ་པའི་དཀྱིལ་འཁོར་ཇི་ལྟར་བསྟན་པ་བཞིན་དུ་འདིར་ཡང་ཡེ་
ཤེས་ཀྱི་ཆ་ཤས་ལས་གྲུབ་པའི་དཀྱིལ་འཁོར་ཉིད་དོ། །དཀྱིལ་འཁོར་རབ་ཏུ་
ཉམས་དགའ་བཤད་ཅེས་པ་བྲི་བར་བྱ་བ་རྡུལ་ཚོན་གྱི་དཀྱིལ་འཁོར་ཕྱིས་ཇི་ལྟ་བ་
བཞིན་དུ་ནང་དུ་གནས་པ་ལུས་ཀྱི་དཀྱིལ་འཁོར། གསང་བ་བྱང་ཆུབ་སེམས་བྷ་
གའི་དཀྱིལ་འཁོར་སྟེ་དེ་དག་ཏུ་དབང་བསྐུར་བས་རྒྱུད་སྦྱོང་ཞིང་
། བདེ་བས་ཡིད་
བདེ་བ་བསྐྱེད་པས་ཏེ། ཕྱི་རོལ་ཏུ་འཆར་བ་སྣང་བ་འཇུག་པའི་དཀྱིལ་འཁོར།
ནང་ཕོ་བྲང་རང་འབྱུང་དུ་གྲུབ་པའི་དཀྱིལ་འཁོར། གསང་བ་ཉོན་མོངས་པ་ལམ་
དུ་བྱེད་པའི་བདེ་བ་ཆེན་པོའི་ཡེ་ཤེས་ཀྱི་གནས་བསྟན་པའོ། །
བྱེ་བྲག་ཏུ་གསང་བའི་དཀྱིལ་འཁོར་བསྟན་པའི་དེ་ནས་ཞེས་བྱ་བ་ཨར་ཐཱ་
བྷོ་དྷེ་ཙིཏྟ་ཅེས་པས་བྱང་ཆུབ་ཀྱི་སེམས་བདེ་བ་ཆེན་པོའི་དཀྱིལ་འཁོར་སྟོན་པ་ལ་
ཐུགས་ཀྱི་དཀྱིལ་འཁོར་མཆོག་ཅེས་ནི་གདུལ་བྱ་མ་ལུས་པ་འདུལ་བའི་མཆོག་
རིགས་ཐམས་ཅད་ཀྱི་བདག་པོར་གྱུར་པའི་ཡེ་ཤེས་ཀྱི་སྣང་བ་ལས་རང་བྱུང་པར་
བསྟན་པའོ། །ཡེ་ཤེས་རྡོ་རྗེ་རབ་འདྲ་བ་ཞེས་པ་རྒྱུ་དང་འབྲས་བུས་བསྡུས་པའི་སྐུ་
249-167



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གསུམ་གྱིས་དཀྱིལ་འཁོར་མཛད་པ་དང་བཅས་པ་ལས་མི་ཕྱེད་པའི་ངོ་བོར་གྱུར་
པས་དེ་སྐད་ཅེས་བྱའོ། །སྐུ་དང་གསུང་དང་ཐུགས་རྣམས་ ཀྱིས། དཀྱིལ་འཁོར་
རབ་ཏུ་བཤད་པར་བྱ་ཞེས་པ་ལས་ཕྱི་ལྟར་ན་གདུལ་བྱ་གཏི་མུག་ཅན་འདུལ་བའི་
དོན་དུ་སྐུ་གཙོ་བོར་གྱུར་པ་འདི་ལ་ཁྲུ་བཅུ་དྲུག་པ་དང་
། འདོད་ཆགས་ཅན་འདུལ་
བའི་དོན་དུ་གསུང་གཙོ་བོར་གྱུར་པའི་དཀྱིལ་འཁོར་ཁྲུ་ཉི་ཤུ་པ་དང་
། ཞེ་སྡང་
ཅན་འདུལ་བའི་དོན་དུ་ཐུགས་གཙོ་བོར་གྱུར་པ་ཁྲུ་བཅུ་གསུམ་པའི་དཀྱིལ་འཁོར་
སྟོན་པར་བྱེད་པའོ། །
ནང་དོན་དུ་སྦྱར་ན་སྐུ་རྡོ་རྗེ་རྩ་ལུས་ཀྱི་དཀྱིལ་འཁོར་དང་
། གསུང་རྡོ་རྗེ་
ངག་རྒྱུ་བ་རླུང་སྔགས་ཀྱི་དཀྱིལ་འཁོར། ཐུགས་རྡོ་རྗེ་ཁམས་བདུད་རྩི་བྱང་ཆུབ་
སེམས་ཀྱི་དཀྱིལ་འཁོར་ཏེ། དེ་དག་དབྱེར་མེད་གཉུག་མའི་ཡེ་ཤེས་གསང་བའི་
སྙིང་པོའི་དཀྱིལ་འཁོར་རོ། །དེ་ཡང་གནས་པ་རྩ་ཡི་འཁོར་ལོ་འདིའི་དབུས་ན་
ཀུན་འདར་མ་གནས་པ་སྙིང་པོ་ལ། ཁོར་རྩ་བརྒྱ་ཉི་ཤུ་ལ་སོགས་པ་འཁོར་ལོ་
བཞིའི་རྩ་ལེན་ཅིང་འཛིན་པའི་ཕྱིར་དང་
། གཡོ་བར་བྱེད་པ་ཟག་མེད་ཡེ་ཤེས་
རླུང་དང་ནི་སྙིང་པོ་ལ། མགོན་པོ་བཞིའི་རླུང་ལ་ལྷ་མོ་བཞི་བཞི་དང་བཅས་པ་
ལེན་ཅིང་འཛིན་པར་བྱེད་དོ། །བཀོད་པ་བྱང་ཆུབ་ཀྱི་སེམས་འཕོ་བ་མེད་པ་མི་
ཤིགས་པའི་ཐིག་ལེ་སྙིང་པོ་ལ། འབྱུང་བ་དང་འབྱུང་བ་ལས་གྱུར་པ་བདེ་བ་
བསྐྱེད་པ་དང་ས་མེའི་ཁམས་དགུ་པོ་ལེན་ཅིང་འཛིན་པར་བྱེད་པ་ཉིད་དོ། །
དེ་དག་ཀུན་དང་དབྱེར་མེད་པ་སེམས་ཉིད་གཉུག་མའི་རང་བཞིན་གྱི་འོད་
གསལ་བའི་སྙིང་པོ་ལ། སྣང་བ་གསུམ་ལུགས་འབྱུང་དང་ལུགས་ལྡོག་ཏུ་ལན་
ཅིང་འཛིན་པར་ རབ་ཏུ་བཤད་ཅེས་པ་མདོར་བསྟན་པའོ། །བར་འདིར་ ལམ་
249 -168



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མངོན་པར་རྟོགས་པ་ལྟར་ན། སྟ་གོན་གྱི་ཆོ་ག་ལ་དང་པོ་བསྲུང་བའི་འཁོར་ལོ་ཁྲོ་
བོ་ལྷག་པར་གནས་པ་ས་ཡི་ལྷ་མོ་དང་བུམ་པ་དང་ལྷ་ལྷག་པར་གནས་པར་བྱ་ལ།
སློབ་མ་ལྷག་གནས་ལ་སྔོན་དུ་འགྲོ་བ་ཞི་བའི་སྦྱིན་སྲེག་གཅིག་བྱ། ཁྲུས་བྱེད་དུ་
གཞུག་མེ་ཏོག་དང་མཎྜལ་ཕུལ་བ་དང་
། སྲུང་སྐུད་སྦྱིན། སོ་ཤིང་དོར། དངོས་
གྲུབ་ཀྱི་ལྟས་བརྗོད། དུས་དེར་སྐྱབས་སུ་འགྲོ་བས་ནས་རྩམས་ཏེ། བྱང་ཆུབ་དུ་
སེམས་བསྐྱེད། དྲིའི་ཐིག་ལེ་དང༌ སྐུ་གསུང་ཐུགས་བྱིན་བརླབ་བསྲུང་བ་ནས་
བདུད་རྩི་འཁྱིལ་པའི་སྔགས་བཟློས་ཤིང་ཀུ་ཤའི་སྟན་དང་སྔས་བྱིན་ལ་ས་ཕྱོགས་
བདེ་བར་ཉལ་དུ་བཅུག་ལས་རྨི་ལམ་དྲི་བ་དང་བརྟག་པར་བྱའོ། །རྡོ་རྗེ་སློབ་
དཔོན་ལས་ཀྱི་སྐྱེས་བུ་དང་བཅས་པ་དཀྱིལ་འཁོར་འཁོར་ལོ་ལ་པུ་ཙ་དང་བསྟོད་
པ་བྱ། མངོན་གསུམ་ལྟར་བལྟས་ལ། ཐོ་རང་སྐྱ་རིངས་ཐ་མ་ཤར་ཙམ་ན། ལྷག་
གནས་ཀྱི་ལྷ་ནམ་མཁའ་ལ་འདེགས་པའམ། ཡང་ན་ལུས་ཀྱི་དཀྱིལ་འཁོར་དུ་
བསྡུ་བར་བྱའོ། །དེའི་རྗེས་ལ་བ་ཡི་རྣམ་ལྔས་བྱུགས་ཏེ་ཐིག་གདབ་པའི་སྦྱོར་བ་
ལ་འཇུག་པར་བྱའོ། །
དེ་ནས་ཐིག་སྐུད་དེ་གཞོན་ནུ་མས་མ་ཉམས་པས་བཀལ་བ་ལ་སུམ་སྒྲིལ་
ལམ་ལྔ་སྒྲིལ་ལ་དཀྱིལ་འཁོར་གསུམ་འགྱུར་གྱི་ཚད་དུ་བྱས་པ་ལ། དང་པོར་བྱིན་
གྱིས་བརླབས་ཏེ། བར་སྣང་ལ་རྡོ་རྗེ་དང་བཅས་པའི་ཁུ་ཚུར་གྱིས་བཟུང་ལ་བདེ་
བའི་སྒྲས་བསྐུལ་སྟེ་སྟིམས་ལ་མཆོད་ཅིང་འོད་ཀྱིས་ཁྱབ་པར་ལྟ། དེའི་རྗེས་ལ་ཡེ་
ཤེས་ཀྱི་ཐིག་གཤེགས་དམ་ཚིག་པ་བསྡུས་ལ། ཆ་ཆེན་ཉི་ཤུ་པའི་ཐིག་གདབ་པར་
བྱའོ། །ཆ་དབྱེ་བའི་བྱེ་བྲག་ལ་མཁས་པས་སྐོར་ཐིག་གིས་དབུས་ཀྱི་ཕོ་བྲང་ཟླུམ་
པོ་ལས་ལེ་ཚེ་དགུ་པར་བྱའོ། །ཚོན་བྱིན་གྱིས་བརླབ་ཅིང་ཚོན་དགྱེ་བ་ལ་སྔོན་དུ་
249-169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པྲ་བརྟག་ཅིང་རྡོ་རྗེ་སློབ་དཔོན་གྱི་དབུས་ཀྱི་ཕོ་བྲང་བྲིས་ཏེ་ཐམས་ཅད་གཡོན་
སྐོར་དུ་བྲི་བར་བྱའོ། །རྣམ་པ་མ་འདྲེས་པ་ཡོངས་སུ་རྫོགས་པར་བྱའོ། །ལྷའི་ཕྱག་
རྒྱ་དགོད་པ་ནི་འོག་ནས་སྟོན་པར་བྱེད་དོ། །
ད་ནི་དབང་བསྐུར་བའི་དཀྱིལ་འཁོར་ལ་ཐིག་དང་ཚད་རྣམ་པ་དང་ཕྱག་
རྒྱ་དགོད་པ་ལ་ཕྱི་ནང་གི་དབྱེ་བས་རྣམ་པར་བཤད་པ་ནི་ལུས་ངག་སེམས་ནི་ཞེས་
པ་དེ་ལ་རྡོ་རྗེ་སློབ་དཔོན་གྱིས་རང་ལུས་སྐུ་རྡོ་རྗེ་རྣམ་སྣང་གི་རང་བཞིན་སྟེ་
གནས་པ་རྩ་ལ་གསལ་བའི་ཉམས་དང་། ངག་གསུང་རྡོ་རྗེ་འོད་དཔག་མེད་ཀྱི་
རང་བཞིན་རླུང་གིས་མི་རྟོག་པའི་ཉམས་དང་
། སེམས་ཐུགས་རྡོ་རྗེ་མི་བསྐྱོད་པའི་
རང་བཞིན་ཐིག་ལེ་བདེ་སྟོང་ཟུང་འཇུག་གི་ཉམས་དང་འབྲལ་བ་མེད་པ་ལ་
བསྒོམས་པ་ཡིས་ཞེས་པ་མཉམ་རྗེས་གཉིས་སུ་མེད་པར་སྤྱོད་པས་ཐབས་སྙིང་རྗེ་
ཆེན་པོ་དང་ཤེས་རབ་རྟོག་པའི་ཡེ་ཤེས་དང་ལྡན་པའོ། །
ཡང་ན་ཤེས་ རབ་ ཅན་ ནི་ རིག་ མ་མཚན་ལྡན་ དང་ ལྷན་ཅིག་ པའམ།
གསང་བ་འོད་ཀྱི་རིག་མ་དང་འབྲལ་བ་མེད་པའི་ལྷ་ཡི་ས་མ་ཏིའི་ངང་ལས་ཐིག་
གདབ་པ་ཚུལ་བཞིན་བྱ་བ་ནི་ཆ་འབྱེད་པའི་དོན་གྱིས་ན་ཐིག་ཏེ་དོན་གྱི་འགྲོས་ཀྱི་
ས་མཚམས་འབྱེད་པའོ། །ཐིག་སྐུད་ནི་རྟོགས་པར་བྱ་བའི་ཡེ་ཤེས་ལ། སར་པ་ནི་
བླ་མས་བསྟན་པའི་གདམས་པ་སེམས་ཀྱི་དེ་ཁོ་ན་ཉིད་མཐོང་མ་ཐག་གོ །ལེགས་
པར་བཀལ་བ་ནི་འདིར་རྟོགས་ བྱ་བ་བདེན་པ་གཉིས་ཐབས་དང་ཤེས་ རབ་
གཉིས་མེད་དུ་སྒྲིལ་བས་དེ་ལུས་ཀྱི་དཀྱིལ་འཁོར་ལྟར་ན་ལུས་ཐོག་མར་ཆགས་
པའི་དུས་སུ་ཚངས་པའི་ཐིག་རྩ་ལས་མི་བྱེད་མཚན་མར་མི་ལྡང་པའི་རྩ་དང་
།
ལས་དང་མཚན་མ་རང་ཀ་མར་སྤྱོད་པའི་རྩ་དང་
། ལས་དང་མཚན་མ་ཞི་གནས་
249 -170



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱི་རྩ་ཆ་དབྱེ་བའི་ཐིག་དེ་ལ་སོགས་པའོ། །རླུང་ངག་ཏུ་བརྗོད་པ་ལ་ཨའི་རྩ་བ་
ཅན་ཏེ་ཡེ་ཇི་བཞིན་པ་དང༌
། སྣང་བ་གྲོགས་དང་འབྱུང་བ་རྐྱེན་དང་
། ལས་བྱེ་
བྲག་པའི་རླུང་ངོ༌། །ཐིག་ལེ་ནི་ཐོག་མར་ཀུན་འདར་རྒོད་མ་ཁ་ནས་རླུང་གིས་
གྱེན་དུ་ཕུལ་བས་ཏེ་བདེ་བ་ལ་འབར་བས་རྩ་ཁ་བྱེ། སྤྱི་བོ་ནས་བྱང་སེམས་ཕབ་
པས་ཐོག་མར་ སྲིད་ པ་དང༌། མྱང་འདས་ ཀྱི་རྩེ་མཆོག་གི་ཟེ་བར་དབབ་
ཅིང་
བཟློག་པར་བྱེད་པ་དེ་ཉིད་ལས་ཉམས་གསུམ་ཡེ་ཤེས་སུ་འཆར་བས་གཉུག་མའི་
དོན་དང་མ་བྲལ་བའོ། །
དེ་ཉིད་ཕྱི་རོལ་གྱི་དོན་ཀུན་བརྟགས་མ་ཡིན་ཞིང་
། ནང་ཡང་དག་ཡོངས་
སུ་གྲུབ་པས་ཚད་མས་ཏེ་ཡིད་ཆེས་པས་མི་སླུ་བས་ཏེ་དོན་ལ་ངེས་ཤེས་སྐྱེས་པ་དེ་
ཉིད་མཆོག་རབ་ཏུ་མཛེས་པ་མདོར་ན་ཆོས་ཀྱི་ཕུང་པོ་ཇི་སྙེད་ཡོད་པས་བརྗོད་བྱ་
བདེན་པ་གཉིས་སམ། འདུས་པའི་དགོངས་པ་གཏན་ལ་ཕབ་པ་སྟེ། འདིར་ཚིག་
དོན་ཐམས་ཅད་འདུ་བ་ཀུན་གྱི་རྩ་བར་གྱུར་པས་མདོ་རྒྱུད་ཐམས་ཅད་ཀྱི་མཐར་
ཐུག་ཡིན་པས་སོ། །ཐུགས་ཀྱི་དཀྱིལ་འཁོར་དམ་པ་སྟེ་ཞེས་པ་གསང་ཆེན་གྱི་
དཀྱིལ་འཁོར་མཆོག་ཏུ་གྱུར་པ་ཡེ་ཤེས་ཀྱི་འབྲས་བུ་ཉིད་དོ། ཁྲུ་ནི་བཅུ་གཉིས་
ཚད་དུ་བྱ་ཞེས་པས་ཕྱི་རོལ་དུ་རྡུལ་ཚོན་གྱི་དཀྱིལ་འཁོར་ནང་ལུས་ཀྱི་དཀྱིལ་འཁོར་
རྩའི་འཁོར་ལོ་ཡན་ལག་བཅུ་གཉིས་ཀྱི་རྩ་དང་
། རླུང་དུས་སྦྱོར་བཅུ་གཉིས་ཀྱི་
གཉིས་དང་
། བྱང་སེམས་ཐིག་ལེ་བཅུ་གཉིས་དང་
། དེ་ཁོ་ན་ཉིད་གསུང་རབ་ཡན་
ལག་བཅུ་གཉིས་ཀྱིས་དོན་འདིར་འདུས་པའི་ཚུལ་ལོ། །དབྱིབས་ངེས་པ་ལ་ངོས་
བཞི་ནི་ཚད་མེད་པ་བཞི་དང་ལྡན་པའོ། །དེ་དང་ནི་ཞེས་གཞན་ཡད་པན་ཙ་ར་
གའི་རྩིག་ པ། རིན་ཆེན་ ཕག་ གུ་དྲ་བ་དྲ་ཕྱེད་འཕྱང་བ། འདའ་ཡབ་ལ་ ཕ་ གུ་
249-171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཅིག་འཕྱང་པའི་བཀོད་པ་དང༌། ཀར་མ་ཤི་ཤའི་ཚར་གྱིས་ཡོངས་སུ་སྐོར་བའོ། །
གྲྭ་བཞིར་སྦྱིན་པ་ལ་སོགས་པའི་ཡོན་ཏན་དང་
། གཞན་ཡང་སངས་རྒྱས་ཀྱི་ཡོན་
ཏན་ཐམས་ཅད་ཡོངས་སུ་རྫོགས་པ་སྟེ་ཕྱི་རོལ་གྱི་སྟེགས་བུ་ལ་འདོད་ཡོན་གྱི་ལྷ་
མོ་བཅུ་དྲུག་བཀོད་པ་ཡོངས་སུ་བསྐོར་བ། རིན་པོ་ཆེ་ཚད་མེད་པས་སྤྲས་པའོ། །
སྒོ་བཞིར་པར་ནི་རབ་ཏུ་བརྟག་ཅེས་པ་བསྡུ་བའི་དངོས་པོ་བཞི་རབ་རྣམ་པར་
དག་པས་ཏེ། རྣམ་པ་ཐ་དད་པའི་རྟ་བབས་དང༌། རྣམ་པ་ཡོངས་སུ་དག་པ་ཡི་
དང༌། རྟ་བབས་ཞོན་གྱི་དང་
། མཛེས་པ་དང་རྒྱན་གྱི་རྟ་བབས་ཞེས་བྱའོ། །
ཐུགས་ཀྱི་འཁོར་ལོ་བཞི་ནས་རྣམ་ཤེས་འབྱུང་འཇུག་བྱེད་པའི་སྒོ་བཞི་པ་
དང་། གསུང་གི་དཀྱིལ་འཁོར་རླུང་གི་སྒོ་ལ་འབྱུང་བཞིའི་རླུང་འབྱུང་འཇུག་བྱེད་
པ་དང༌། སྐུའི་དཀྱིལ་འཁོར་དུ་སྟེང་སྒོ་དང་འོག་སྒོའི་གཉིས་ལ་ཁམས་དངས་
སྙིགས་འབྱུང་འཇུག་བྱེད་པའོ། །དེར་ཆོས་ཀྱི་འཁོར་ལོ་དང་རི་དྭགས་གཉིས་དང་
གདུགས་དང་བཅས་པའོ། །
དེའི་དབུས་སུ་ཕོ་བྲང་ནི། རབ་ཏུ་ཟླུམ་པོ་བྲི་བར་བྱ་ཞེས་པ་རྡོ་རྗེའི་ཀ་བ་
བརྒྱད་ཀྱིས་བཏེགས་པའི་རྡོ་རྗེའི་གདུང་ཟླུམ་གྱིས་བསྐོར་བ་དབུས་མ་གྲུ་བཞིར་
མཉམ་པས་ཏེ། ཆོས་ཐམས་ཅད་རྡོ་རྗེ་འཆང་གི་སྐུ་གསུང་ཐུགས་སུ་བསྡུས་ཤིང་
སྡོམ་པའོ། །བྲི་བ་ནི་རྡུལ་ཚོན་དང་རས་བྲིས་ཀྱིས་དུས་ཏེ། གཞན་དུ་ན་བསྒོམ་པ་
དང་འབྲེལ་ཏེ། ས་གཞི་ཇི་ལྟ་བ་བཞིན་དུ་སྟེང་ལ་ཡང་
། དེ་ལྟར་གནས་པ་ནི།
འདིའི་གཞལ་ཡས་ཁང་གྱི་རྩེ་མོ་བུམ་པའི་རྣམ་པ་ལ་རྡོ་རྗེ་རིན་པོ་ཆེས་རབ་ཏུ་
མཚན་པ་ནི་སློབ་དཔོན་ཨརྱ་དེ་བས་ཀྱང་དེ་ལྟར་བཞེད་དོ། །དཀྱིལ་འཁོར་དུ་
ཡང་ལྷ་ཡི་ཕྱག་རྒྱ་དགོད་པ་མདོར་བསྟན་པའི་ཕྱིར་དེ་ནས་ལས་ཀྱི་ཆོ་ག་ནི་ཞེས་
249-172



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་རིམ་པ་སྟོན་པར་བྱེད་པ་ལ། རང་རིག་པས་མངོན་དུ་གྱུར་པ་ལ་མཐོང་བས་
ཕྱག་རྒྱ་དགོད་པར་བྱ་ཞེས་པས་རིགས་མཚོན་པའི་རྣམ་པས་ལས་ཀྱི་ཕྱག་རྒྱ།
མལ་པའི་ལུས་ངག་ཡིད་གསུམ་དུ་དག་ནས་སྒོ་གསུམ་ཡེ་ཤེས་སུ་གྲུབ་པ་དོན་
ཆོས་ཀྱི་ཕྱག་རྒྱ། གཉིས་སུ་མེད་པའི་དོན་དེ་ཁོ་ན་ཉིད་ཕྱག་རྒྱ་ཆེན་པོ་འདའ་བ་
མེད་པས་མི་འགྱུར་བ་དམ་ཚིག་གི་ཕྱག་རྒྱའོ། །
དེ་དག་རྒྱས་པར་བཤད་པའི་ཕྱིར་དེ་དབུས་ཞེས་པའི་ལ་སོགས་ཏེ་དེ་ལ་
སྐུ་གཙོ་བོར་གྱུར་པ་སྐུ་ཡོངས་སུ་རྫོགས་པའི་ཕྱག་རྒྱ་དགོད་པ་སུམ་ཅུ་རྩ་གཉིས།
གསུང་གཙོ་བོར་གྱུར་པ་ལ་ཡིག་འབྲུ་བཀོད་པའི་དཀྱིལ་འཁོར་སུམ་ཅུ་རྩ་གཉིས།
ཐུགས་ཕྱག་མཚན་དུ་བཀོད་པའི་དཀྱིལ་འཁོར་ལ་སུམ་ཅུ་རྩ་གཉིས་ཏེ་སྐུ་གསུང་
ཐུགས་ཀྱི་དཀྱིལ་འཁོར་ལ་སོ་སོར་ཕྱེ་ན་དཀྱིལ་འཁོར་དགུ་བཅུ་རྩ་དྲུག་དུ་འགྱུར་
བའོ། །དེ་དབུས་རྡོ་རྗེ་བྲི་བ་ནི་ཞེས་པ་ཆོས་འབྱུང་པདྨ་དང་ཉི་ཟླའི་གདན་ལ་
གནས་པའོ། །ཨིནྡྲ་ནི་ལའི་ཁ་དོག་འདྲ་བ་ནི་རྡོ་རྗེ་འཆང་ཆེན་པོའི་ཕྱག་མཚན་ཏེ་
མཐིང་ཁའོ། །འབར་བ་ཆེན་པོ་རྩེ་ལྔ་པ་ནི་རྒྱུ་ཡི་དུས་སུ་ཞི་བའི་རྡོ་རྗེ་རྩེ་ལྔ་པ་འོད་
འབར་བ་ཅན་ནོ། །འཇིགས་པ་དག་ཀྱང་འཇིགས་པར་བྱེད་ཅེས་ཁྲོ་བོའི་རྡོ་རྗེ་རྩེ་
དགུ་པ་ཁ་གྱེས་པ་དང་དབྱངས་ཀྱིས་མཚན་པས་ཏེ། འོད་ཟེར་གྱི་རྩེ་མོ་ལས་སྤྲུལ་
པའི་ཁྲོ་བོ་སྤྲོ་བ་དང་བསྡུ་བ་ཅན་ནོ། །འཁོར་ལོ་ཆེན་པོའི་ཤར་ཕྱོགས་སུ། །ཞེས་
པ་སྐུ་རྡོ་རྗེའི་ཕྱག་རྒྱ་འཁོར་ལོ་དཀར་པོ་རྩིབས་བཅུ་པའོ། །རྡོ་རྗེ་འོད་ཟེར་འབར་
བས་རྒྱན་པ་ནི་དེ་བཞིན་གཤེགས་པའི་རིགས་ཀྱི་སྤྲོ་བསྡུ་ཅན་ནོ། །རིན་ཆེན་ཆེན་
པོ་ལྷོ་ཕྱོགས་སུ་ཞེས་པ་རིན་ཆེན་རྡོ་རྗེའི་ཕྱག་རྒྱ་ཡིད་བཞིན་གྱི་ནོར་བུ་སྣ་ཚོགས་
སྣང་བ་ཅན་ནོ། །འོད་ཟེར་མང་པོ་རབ་ཏུ་འཁྲིགས་ཞེས་པ་ནི་རིན་ཆེན་རིགས་ཀྱི་
249-173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལྷ་སྤྲོ་བསྡུ་ཅན་ནོ། །པདྨ་ཆེན་པོ་ནུབ་ཕྱོགས་སུ་ཞེས་པ་གསུང་རྡོ་རྗེའི་ཕྱག་རྒྱ་
པདྨ་དམར་པོ་འདབ་མ་བརྒྱད་པ་ལྟེ་བ་དང་གེ་སར་དུ་བཅས་པའོ། །པདྨ་ར་གའི་
ཁ་དོག་འདྲ་ཞེས་པ་འོད་དམར་པོའི་སྣང་བ་པདྨ་རིག་ཀྱི་སྤྲོ་བསྡུ་ཅན་ནོ། །རལ་གྲི་
འབར་བ་བྱང་ཕྱོགས་སུ་ཞེས་པ་གདོན་མི་ཟ་བའི་ཕྱག་རྒྱ་རལ་གྲི་འོད་འབར་བ་
ཡུ་བ་ལ་རིན་པོ་ཆེས་སྨྲས་པའོ། །འོད་ཟེར་འབར་བས་རྣམ་པར་བརྒྱན་པ་ནི་ལས་
ཀྱི་ལྷ་ཚོགས་སྤྲོ་བསྡུ་ཅན་ནོ། །
ད་ནི་གྲྭ་བཞིར་ཡུམ་བཞིའི་ཕྱག་རྒྱ་དགོད་པ་ནི་དབུས་ནས་སྤྲིན་དང་འདྲ་
བའི་འོད་ཅེས་པ་ནས་པདྨ་དཀར་པོའི་སྡོང་བུའི་སྟེང་གི་ཆ་ལ་སྤྱན་གནས་པའོ། །
སྤྱན་ནི་ཤར་གྱི་གྲ་ལ་བྲི་ནི་ལྷ་མོ་སྤྱན་མའི་ཕྱག་རྒྱུ་ཤར་ལྷོའི་མཚམས་སུ་བཀོད་
པའོ། །མ་མ་ཀཱིའི་རིགས་འབྱུང་བ་ནི་པདྨ་སྔོན་པོ་ཡུ་བ་དང་བཅས་པའོ། །རྡོ་རྗེ་
བཞིན་ལྷོ་ཕྱོགས་སུ་ཞེས་པ་རྡོ་རྗེ་འབར་བས་རྩེ་ལྔ་པ་སྟེ་མ་མ་ཀིའི་ཕྱག་རྒྱ་ལྷོ་
ནུབ་མཚམས་སུའོ། །པདྨ་ཁ་བྱེ་སྡོང་བུར་བཅས་པ་པདྨ་རབ་ཏུ་འབར་བ་འདབ་
མ་བརྒྱད་པས་ཏེ་ལྟེ་བ་གེ་སར་དང་ལྡན་པའོ། །ནུབ་ཕྱོགས་སུ་ནི་འབྲི་བར་བྱ་
ཞེས་པ་གོས་དཀར་མོའི་ཕྱག་རྒྱ་ནུབ་བྱང་མཚམས་སུའོ། །ཨུཏྤལ་མཛེས་པས་
བྱང་ཕྱོགས་སུ་ཞེས་པ་ལྷ་མོ་སྒྲོལ་མའི་ཕྱག་རྒྱ་བྱང་ཤར་མཚམས་སུའོ། །མཐིང་
ཀ་སྤྲིན་དང་འདྲ་བར་བྲི་ཞེས་པ་ཁ་དོག་སྔོན་པོ་ལ་ཁ་བྱེ་བ་སྡོང་བུ་དང་བཅས་པ་
སྟེ་དེ་དག་རེ་རེ་ལ་ཡང་འོད་ཀྱི་སྣང་བས་འཁྲིགས་པ་ཉིད་དོ། །ལྷ་མོ་གཟུགས་རྡོ་
རྗེ་མ་ལ་སོགས་པའི་ཕྱག་མཚན་དགོད་པ་རྒྱུད་ཕྱི་མ་ལས། མེ་ལོང་པི་ཝང་དུང་
ཆོས་དང་། །དེ་བཞིན་རོ་མཆོག་བསྣམས་ པ་ཡིས། །ལྷ་མོ་རྣམས་ནི་སོར་སོར་
གནས། །ཞེས་ པ་ བར་ ཁྱམས་ ཀྱི་ གྲྭ་ བཞིར་ གནས་ པའོ། །ས་ སྙིང་ ལ་ སོགས་
249-174



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སེམས་དཔའ་བརྒྱད། །ཕྱག་རྒྱ་རང་གི་དཀྱིལ་འཁོར་བ། །ཞེས་པས་ལྷ་ཁྱམས་སུ་
ལ་བྱང་ཆུབ་སེམས་དཔའ་བརྒྱད་ཀྱི་ཕྱག་མཚན་ནོ། །
ཡང་སྒོ་བཞིའི་ཁྲོ་བོ་དགོད་པ་བསྟན་པ་ནི། ཐོ་བ་འབར་བ་འོད་གསལ་བ་
ཞེས་པ་ནི་པདྨ་ལ་གནས་པ་དང་དབྱུག་ཏོ་དར་དབྱངས་ཀྱིས་མཚན་པའོ། །ཤར་
ཕྱོགས་སྒོར་ནི་བྲི་བར་བྱ་ཞེས་པ་དཔལ་ཁྲོ་བོ་གཤིན་རྗེ་གཤེད་ཀྱི་ཕྱག་རྒྱའོ། །རྡོ་
རྗེ་འབར་བ་འོད་བཟང་པོ་ནི་སྣ་ཚོགས་པའི་འོད་ཟེར་གྱིས་སྤྲིན་འཕྲོ་བའོ། །བེ་
ཅོན་ལྷོའི་ཕྱོགས་སུ་བྲི་ཞེས་པ་ཁྲོ་བོ་གཞན་གྱིས་མི་ཐུབ་པའི་ཕྱག་རྒྱའོ། །པདྨ་
འབར་བའི་འོད་འབྱེད་པ་ནི་པདྨ་ཁ་ཕྱེ་བ་རབ་ཏུ་དམར་བ་ཉིད་དོ། །ནུབ་ཀྱི་
ཕྱོགས་སུ་བྲི་བར་བྱ་བ་ནི་ཁྲོ་བོ་པདྨ་མཐར་བྱེད་ཀྱི་ཕྱག་རྒྱའོ། །རྡོ་རྗེ་འཁྱིལ་པ་རྡོ་
རྗེ་ཅན་ཞེས་པ་ཉི་མ་གནས་པའི་སྣ་ཚོགས་རྡོ་རྗེ་ཅན་འོད་འཕྲོ་བ་ཅན་ནོ། །བྱང་
གི་ཕྱོགས་སུ་རྡོ་རྗེ་བྲི་ནི་ཁྲོ་བོ་བགེགས་མཐར་བྱེད་ཀྱི་ཕྱག་རྒྱ་དགོད་པའོ། །
གཞན་ཡང་ཁྲོ་བོ་རྣམས་ཀྱི་ཕྱག་རྒྱ་དགོད་པ་རྒྱུད་ཕྱི་མ་ལས། །མི་གཡོ་
འདོད་རྒྱལ་དབྱུག་སྔོན་དང་
། ཁྲོ་བོ་སྟོབས་པོ་ཆེ་རྣམས་ཀྱིས། །རལ་གྲི་ལྕགས་ཀྱུ་
དབྱུག་ཐོ་དང་། །རྩེ་གསུམ་པ་ནི་མཚམས་སུ་དགོད། །སྟེང་དུ་འཁོར་སྒྱུར་འོག་
སྣོད་མཛེས། །རིགས་རྒྱལ་རྡོ་རྗེ་ཅན་རྣམས་ཀྱིས། །འཁོར་ལོ་བསྒྱུར་བ་དྲུག་གི་
རྒྱ། །ཞེས་པའི་དོན་ཏོ། །དེ་དག་གིས་རྡུལ་ཚོན་གྱི་དཀྱིལ་འཁོར་དུ་ལྷ་ཡི་ཕྱག་རྒྱ་
གསལ་བར་བསྟན་ཏོ། །ཐུགས་ཀྱི་དཀྱིལ་འཁོར་དམ་པས་ཏེ། །ཡོངས་སུ་གསལ་
བར་ཤེས་བྱས་ནས། །ཞེས་པ་རྟེན་དང་བརྟེན་པར་བཅས་པ་ཡིས་དཀྱིལ་འཁོར་
བའི་འཁོར་ལོ་དེ་ལ། ཕྱིའི་དཀྱིལ་འཁོར་དམ་ཚིག་པ་དང་ཡེ་ཤེས་པ་གཉིས་སུ་
མེད་པར་ཤེས་པ་དང་། ནང་ལུས་ཀྱི་དཀྱིལ་འཁོར་ཤིན་ཏུ་རྣམ་པར་གསལ་བར་
249 - 175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འཆར་བ་དང་། བྷ་གའི་དཀྱིལ་འཁོར་དུ་བདེ་བ་ཆེན་པོ་ལས་རང་བྱུང་བའི་ཚུལ་
དུ་ཤེས་པར་བྱ་ཞེས་པའི་དོན་ཏོ། །
ལམ་ མངོན་ པར་རྟོགས་ པ་ལྟར་ན། དཀྱིལ་འཁོར་ གྱི་ གནས་ ཉེ་ བར་
བརྒྱན་པར་བྱ། དེ་ནས་དཀྱིལ་འཁོར་བྱིན་གྱིས་བརླབ་པ་ཞེས་བྱ་སྟེ། དཀྱིལ་
འཁོར་ལྷག་པའི་ལྷར་བསྒྲུབ་པ་ནི། སྟ་གོན་གྱི་ལྷ་ནམ་མཁའ་ལ་བཏེགས་པ་དེ་
དབབ་ཅིང་གཉིས་སུ་མེད་པར་སྙོམས་པར་བྱ། ལུས་ཀྱི་དཀྱིལ་འཁོར་བསྡུས་པ
ཡིན་ན་ཕྱུང་བའི་ལྷ་དཀྱིལ་འཁོར་གྱི་ལྷ་ལ་སྟིམས་ལ་གཉིས་སུ་མེད་པར་བྱའོ། །
ད་ནི་མཆོད་པ་བསྟན་པ་ལ་རྣལ་འབྱོར་པའི་ལུས་ངག་ཡིད་གསུམ་གུས་
པས་མཆོད་པ་ནི་ལུས་སྐུ་རྡོ་རྗེའི་གཟུགས་སྣང་སྟོང་གི་པུ་ཙ། ངག་གསུང་རྡོ་རྗེ་
གྲག་སྟོང་གི །སེམས་ཐུགས་རྡོ་རྗེ་བདེ་སྟོང་གི་ངང་དུ་པུ་ཙ་ཡིས་དུས་གསུམ་དུ་
བར་མ་ཆད་པར་དངོས་པོ་སེམས་སུ་དག་པས་ནན་ཏན་དུ་ཕྱི་ནང་གསང་བའི་དེ་
ཁོ་ཉིད་ཀྱི་ཚུལ་གྱིས་མཆོད་པར་བྱ་བ་ཡིན་ནོ། །དེ་ལ་གསང་བ་ཕྱག་རྒྱའི་མཆོད་
པ་ནི་བུད་མེད་རབ་ཏུ་ཞེས་པ་ནས་ཚིག་རྐང་བཞིས་ཕྱག་རྒྱ་རང་གི་ངོ་བོ་སྟོན་ཅིང་
ཤེས་རབ་ཅན་ནི་ཐབས་ཤེས་རབ་ཅན་གཉིས་མེད་དུ་སྦྱོར་བའོ། །བྱིན་བརླབས་
ལ་ཞེས་པ་གསང་སྔགས་ཀྱིས་ལུས་ལྷར་གསལ་བ་དང་
། སྐུ་གསུང་ཐུགས་ལུས་
ཀྱི་ལྷ་དང༌། མཁའ་གསང་བྱིན་བརླབས་དང་ལྡན་པའོ། །དེའི་དབུས་སུ་ཅེས་པ་
དཀྱིལ་འཁོར་གྱི་བདག་པོ་དེ་ཐ་མི་དད་པར་ལྟ་བའོ། །མཉེས་པར་བྱ་བ་ནི་བདེ་
བའི་ཡེ་ཤེས་ཀྱིས་སོ། །སངས་རྒྱས་ནི་རིགས་ལྔ་ལ་སོགས་པའོ། །ཞི་བ་ནི་ལྷ་མོ་
དང་བཅས་པའོ། །ཚུལ་ནི་གནས་པའི་ལྷ་ཚོགས་ཐམས་ཅད་དོ། །ཚུལ་ནི་གནས་
པའི་ལྷ་ཚོགས་ཐམས་ཅད་སྤྲོས་པས་ནི་སྦྱོར་མཚམས་ཀྱི་ཧ་ཧ་དང༌། སི་སིའི་སྒྲ་
249-176



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལས་ཏ་ཐཱ་ཐམས་ཅད་ཀྱི་ཐུགས་དམ་གྱི་རྒྱུད་བསྐུལ་ནས། ལྷ་ཡི་འཁོར་ལོས་ནམ་
མཁའ་དབྱིངས་མི་ཟད་པ་ལྷུན་གྱིས་གྲུབ་པའི་སྐུ་གསུང་ཐུགས་དང་གཅིག་ཏུ་གྱུར་
ཏེ། རབ་ཏུ་བརྒྱན་ཞེས་གསང་བ་བསམ་གྱིས་མི་ཁྱབ་པའི་ཡེ་ཤེས་དང་ལྡན་པར་
གྱུར་པའི་འདི་ནི་དཀྱིལ་འཁོར་ལྷག་པའི་ལྷར་བསྒྲུབ་པ་དང་འབྲེལ་པའོ། །དེ་
ཉིད་ལས་ཐབས་ལས་བྱུང་བ་བརྡར་མཚོན་པ་དང་
། ངོ་བོ་ཡེ་ཤེས་བསྟན་པ་ལ།
བུད་མེད་ནི་ཆོས་ཐམས་ཅད་སྤྲོས་པ་ལས་འདས་པས་སྡུག་བསྔལ་ཉེ་བར་ཞི་བའོ། །
མདངས་བཟང་བ་དང་ནི་སྒྱུ་ལུས་འོད་གསལ་གྱི་ངང་དུ་སྦྱངས་པས། ཡེ་ཤེས་ཀྱི་
འོད་དང་ལྡན་པའོ། །
ལོ་གྲངས་བཅུ་དྲུག་ལོན་པ་ནི་ཐུན་མོང་པ་དང་ཁྱད་པར་བ། ཐབས་བདེ་
བ་ལ་བསྟེན་པ་ཐིག་ལེ་བཅུ་དྲུག་པ་ལས་བདེ་བའི་ཚུལ། རྗེས་སུ་དྲན་པ་བཅུ་དྲུག་
དུ་འཆར་བས་ཏེང་ངེ་འཛིན་ཉིད་ཡེ་ཤེས་སྐད་ཅིག་མ་བཅུ་དྲུག་ཏུ་འཆར་བ་སྟེའོ། །
དྲི་དང་ཞེས་བདེ་སྟོང་དེའི་ངང་ལས་སྣང་བ་གསུམ་དུ་ལུགས་བཟློག་གི་ཚུལ་དུ་
ཤར་བས་ཡེ་ཤེས་ཀྱི་སྐུ་བརྟེན་ཅིང་འབྲེལ་པར་འབྱུང་བའི་ཚུལ་དུ་འབྱུང་བས་
ཚུལ་ན་མེ་ཏོག་ཅེས་ཤེས་བྱ་ལ་བློས་རྒྱས་པས་པདྨ་ལྟ་བུར་འཆར་བའོ། །འཕྲེང་
རྒྱན་ནི་སེམས་ལས་བྱུང་བ་རང་བཞིན་བརྒྱ་དྲུག་ཅུ་ལ་ཡང་སྣང་བ་གསུམ་གྱི་ངང་
དུ་ལུགས་འབྱུང་ལུགས་བཟློག་གི་བརྒྱན་པའོ། །ཡོན་ཏན་ནི་དངོས་པོའི་ཆོས་
ཐམས་ཅད་སྟོང་པ་འོད་གསལ་དུ་འཆར་བས་བཟང་པོའོ། །སྐ་རགས་ནི་བདེ་སྟོང་
ཟུང་དུ་འཇུག་པས་མི་འབྲལ་བས་ཡོངས་སུ་སྡུད་པའོ། །མ་མ་ཀི་ནི་སྡུད་ཅིང་སྨིན་
པར་བྱེད་པ་སྟེ། གང་ལ་ཡང་མ་ཆགས་པས་ཆགས་པ་མེད་པའོ། །དངོས་པོ་དང་
དངོས་པོ་མེད་པ་ལས་འདས་པ་ཉིད་དོ། །ཤེས་ རབ་ཅན་གྱིས་ཞེས་སྐུ་གསུང་
249 -177



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཐུགས་རྡོ་རྗེ་གྲུབ་པ་སློབ་པའི་ཟུང་འཇུག་ལ་གནས་པའོ། །བྱིན་བརླབ་པ་ ཞེས་
ཡུལ་སྣང་མ་ལུས་པ་བདེ་བར་ཤར་བའོ། །སྐྱེད་པ་ལྷ་ཡི་རྣམ་པ་གསལ་བས་དེའི་
དབུས་སུ་ཞེས་རྣལ་འབྱོར་བཞིས་སྦྱངས་པའི་སྐུའོ། །མཉེས་པར་བྱ་བ་ནི་རིག་
མའི་ལུས་ཀྱི་ལྷའོ། །སངས་རྒྱས་ཞི་བའི་གནས་སྤྲོས་པས་ཞེས་པ་དཀྱིལ་འཁོར་
རྒྱལ་པོ་མཆོག་གི་སྤྲོ་བསྡུའོ། །ནམ་མཁའི་དབྱིངས་ནི་རབ་ཏུ་བརྒྱན་ཞེས་པ་ལས་
རྒྱལ་མཆོག་གི་འཕྲིན་ལས་ལ་སྦྱར་བའོ། །དེས་ཟུང་འཇུག་རབ་ཏུ་མི་གནས་པ་
མངོན་དུ་བྱེད་པའོ། །ལུས་ཀྱི་ཁམས་དངས་མའི་རྒྱུ་མཐུན་ལས་བྱུང་བའི་མཆོད་
པ་ལ། བཤང་བ་ནི་གཉམ་མོ། ལྕི་བ་ནི་དྲི་ཆུའོ། ཁུ་ཁྲག་ནི་བྱང་སེམས་དཀར་
དམར་རོ། །སོགས་ཞེས་པ་ལུས་སྣ་ཚོགས་ཀྱི་ཤ་དང་
། ཡང་སྒྲོན་མེད་ལྔ་ཡང་
མཚོན་པའོ། །
ཡང་ན་ཡུལ་དང་དབང་པོ་གཉིས་མེད་དུ་སྦྱོར་བས་པུ་ཙ་སྟེ། རྣམ་པ་
བདུད་རྩི་ལྔ། ངོ་བོ་ཡེ་ཤེས་ལྔ་ཡི་མཆོད་པའོ། །དེ་ལྟར་ཡང་སྡུད་པ་དག་ནི་བཤང་
བ་ཡིན། ཡེ་ཤེས་དབང་པོ་ལྟ་བ་ལྕི། རྣམ་དག་ཆོས་ཉིད་ཁུ་བ་ཡིན། །ཐམས་ཅད་
མཁྱེན་པ་ཡེ་ཤེས་ཁྲག །ཅེས་ཏེ་དངོས་པོ་སྣ་ཚོགས་དུ་མར་ཤར་བ་ཤེས་ཏེ། ལྷ་
རྣམས་ལ་ནི་དབུལ་བར་བྱ། །ཞེས་པ་ཕྱི་ནང་སྦས་པའི་ལྷ་ལ་མཆོད་པ་སྟེ། ཟག་
པ་མེད་པ་ཡེ་ཤེས་ཀྱི་ངང་དུ་འབུལ་བའོ། །དེ་ལྟར་ཡང་མཆོད་པ་དང་གཏོར་མས་
མཉེས་པར་བྱ་ཞིང་བསྟོད་པ་བྱ། ལྷ་རྣམས་བརྟན་པར་ཞུགས་པ་ལ་གསོལ་བ་
གདབ་ཅིང་སློབ་དཔོན་བདག་འཇུག་བྱ། དེ་ནས་སློབ་མ་འཇུག་པ་ལ་དང་པོ་ཕྱི་
རོལ་དུ་ཁྲུས་བྱ། སྟོད་གཡོགས་དང་སྨད་གཡོགས་དང་
། མེ་ཏོག་འཕྲེང་བ་སྦྱིན།
གདོང་གཡོགས་བཅིང་
། ཕྱིའི་འཇུག་པ་སྒོ་བཞི་ནས་ཨ་ཁཾ་བྷི་ར་ཧཱུཾ་གིས་དྲངས།
249 -178



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ནང་གི་འཇུག་པ་ཡེ་ཤེས་པ་དབབ། མེ་ཏོག་དོར་གདོང་གཡོགས་དགྲོལ། སྤྱན་
དབྱེ། ལྷ་ངོ་བསྟན་ནོ། །དེ་ལྟར་ཡང་རྒྱུད་ཕྱི་མ་ལས། བུམ་པའི་དབང་ནི་དང་
པོས་ཏེ། །གཉིས་པ་གསང་བའི་དབང་བསྐུར་བ། །ཤེས་རབ་ཡེ་ཤེས་གསུམ་པ་
སྟེ། །བཞི་པ་དེ་ཡང་དེ་བཞིན་ནོ། །ཞེས་གསུངས་པས།
དེ་ནས་དཀྱིལ་འཁོར་ཤར་ཕྱོགས་སུ་བ་ཡི་རྣམ་ལྔས་བྱུགས་པའི་མཎྜལ་
བྱ་སྟེ། བུམ་པའི་དབང་ལ་རིགས་པའི་དབང་ལྔ། རྡོ་རྗེ་སློབ་དཔོན་གྱི་དབང་དམ་
ཚིག་གསུམ་སྦྱིན་པས་དང་
། བརྟུལ་ཞུགས་ ཀྱི་དབང་སྦྱིན། རྗེས་གནང་སྦྱིན་
དང་། དབུགས་དབྱུང་ཞིང་། གཟེངས་བསྟོད། སྤྲོ་བ་སྐྱེད། ལུང་བསྟན་པའི་བར་
དུ་རྫོགས་པར་བྱའོ། །དཀྱིལ་འཁོར་གྱི་ལྷོར་བདུད་རྩི་ལྔས་བྱུགས་པའི་མཎྜལ་ལ་
བརྟེན་ནས་གསང་བའི་དབང་བསྐུར་བར་བྱའོ། །ནུབ་ཏུ་བྱང་སེམས་དཀར་དམར་
བྱུགས་པ་ལས་བརྟེན་ནས་དབང་གསུམ་པ་ཤེས་རབ་ཡེ་ཤེས་ཀྱི་དབང་སྦྱིན་པ་
བྱའོ། །བྱང་དུ་ཁྱད་པར་གྱི་བདུད་རྩིས་བྱུགས་པའི་མཎྜལ་ལ་བརྟེན་ནས་དབང་
བཞི་ པ་ཚིག་དབང་རིན་པོ་ཆེ་བསྐུར་བར་ བྱའོ། །འདི་དག་ནི་ནུབ་གཅིག་ལ་
དབང་བཞི་རྫོགས་པར་བྱེད་པའོ། །
ཡང་སློབ་དཔོན་ཡེ་ཤེས་སྙིང་པོའི་བཞེད་པས་ནི། རྡུལ་ཚོན་གྱི་དཀྱིལ་
འཁོར་དང་བུམ་དབང་འབྲེལ། །ལུས་ཀྱི་དཀྱིལ་འཁོར་དང་གསང་དབང་
། །བྷ་
གའི་དཀྱིལ་འཁོར་དང་དབང་གསུམ་པ། དེ་ཁོ་ན་ཉིད་བྱང་ཆུབ་སེམས་ཀྱི་དཀྱིལ་
འཁོར་དང་དབང་བཞི་པ་འབྲེལ་ཞེས་པ་བཞེད་དོ། །ལྷ་རྣམས་དགྱེས་པ་ཚུལ་
གྱིས་ཕན་ཡོན་བསྟན་པའི་ཕྱིར་ཚུལ་ལམ་ཐབས་དེ་ལྟར་བྱས་ནས་མཆོད་ན་ཕུང་
པོའི་སངས་རྒྱས་སྐྱེ་མེད་ཀྱི་བྱང་ཆུབ་སེམས་དཔའ་དང་ཁྲོ་བོ་ཡུམ་དང་ལྷ་མོ་ལ་
249 -179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སོགས་པ་གྲགས་ཆེན་གྱི་དཀྱིལ་འཁོར་གྱི་ལྷ་ཐམས་ཅད་རབ་ཏུ་མཉེས་པར་
འགྱུར་བའོ། །དེ་ཡང་དཀྱིལ་འཁོར་མཆོད་པས་སངས་རྒྱས་ཐམས་ཅད་ཀྱི་བདག་
པོ་དཔལ་རྡོ་རྗེ་འཆང་ཆེན་པོ་ཉིད་དུ་འགྱུར་བའོ། །དེས་ལེའུའི་གཞུང་བཤད་པའོ
། །
ལེའུ་མཚན་བསྟན་པར་བྱ་བའི་ཕྱིར་དེ་བཞིན་གཤེགས་པ་ཐམས་ཅད་ཀྱི་
སྐུ་རྡོ་ རྗེ་གསང་བ་ལུས་དག་པ་དང་གསུང་རྡོ་ རྗེ་གསང་བ་ངག་དག་པ་དང་
།
ཐུགས་ ཀྱི་གསང་བ་ཡེ་ཤེས་དག་པའང་ངོ་བོ་ལས། སྒོ་གསུམ་དབྱེར་མེད་པ་
སངས་རྒྱས་ཀུན་ཐུགས་ཀྱི་དཀྱིལ་འཁོར་དེ་བསྟན་བྱ་དེ་ཉིད་བསྟན་ནས་བྱེད་པའི་
གཞུང་དེ་ལ་མིང་དེ་སྐད་ཅེས་བྱའོ། །ལེའུ་བཞི་པའི་རྣམ་པར་བཤད་པ་བསྟན་
པའོ།། 11
དང་པོ་རྨི་ལམ་དུ་དབང་བཞི་ཐོབ་ནས་གྲོལ་ལམ་རིམ་པ་གཉིས་ལ་
སྦྱངས་པ་དེས། དང་པོར་སེམས་མ་ཟིན་པ་ཟིན། ས་མ་ཏི་སྐྱེས་པ་བརྟན་པར་
བྱས། བརྟན་པ་བོགས་འབྱིན་བར་བྱེད་པ་ལ་སྤྱོད་པ་བྱེད་དགོས་ཏེ།
དེ་ཡང་རིམ་གཉིས་ཡན་ལག་ཏུ། །ལམ་གྱི་གྲོགས་ནི་སྤྱོད་པ་བསྟན། །དེ་
ཉིད་མདོ་དང་རྒྱས་པ་ལས། །དབྱེ་བ་རྣམ་པ་གཉིས་སུ་འགྱུར། །ཐུན་མོང་སྤྱོད་
དང་སྔགས་སྤྱོད་དེ། །ཟུང་དུ་འཇུག་པ་བསྒོམ་འགྱུར་པས། །སྤྱོད་པའང་དེ་དང་
གཉིས་སུ་མེད། །སྔགས་ཀྱི་སྤྱོད་པ་མཆོག་ཡིན་ཏེ། །ཀུན་ཏུ་བཟང་པོའི་སྤྱོད་པ་
དང༌། །མགོན་པོ་ཀུན་ཏུ་སྤྱོད་པ་དང་
། །རིགས་པ་བརྟུལ་ཞུགས་བསྟན་པ་དང་
། །
ཨ་བ་བྷཱུ་ཏིའི་སྤྱོད་པ་སྟེ། །ཕྱོགས་ལས་རྣམ་པར་རྒྱལ་བའོ། །རེ་རེ་ལ་ཡང་སྤྲོས་
བཅས་དང་
། །སྤྲོས་མེད་ཤིན་ཏུ་སྤྲོས་མེད་ཀྱི། །སྤྲོས་པ་འདི་ནི་མཆོག་ཡིན་ཏེ། །
མཚན་ཉིད་ཆོས་ལས་སྦས་པའི་དོན། །གསང་བ་བླ་ན་མེད་པའོ། །
249-180



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསང་ཆེན་བླ་ན་མེད་པ་འདིར་ལམ་དང་འཇུག་པ་བདེ་བ་ལ་བརྟེན་ནས་
དངོས་གྲུབ་གཉིས་མངོན་དུ་བྱེད་ཅིང་སྐུ་བཞི་རོ་མཉམ་བདེ་བ་ཆེན་པོའི་སྐུ་བསྒྲུབ་
པར་བྱེད་པ་ལ་སྤྱོད་པ་མེད་ན་མྱུར་དུ་འགྲུབ་པར་མི་འགྱུར་ཏེ། དེ་ཁོ་ན་ཉིད་
བསྟན་པའི་ཕྱིར་དེ་ནས་ཞེས་བྱ་བ་ལ་སོགས་པ་སྨོས་ཏེ། དེ་བཞིན་གཤེགས་པ་ནི་
དབྱིངས་འོད་གསལ་དེ་བཞིན་ཉིད་ལས་གཞན་དོན་དུ་གཤེགས་པ་ཟུང་འཇུག་གི་
སྐུ་སྟེ། ཕྱོགས་བཅུ་དུས་གསུམ་གྱི་རྒྱལ་བ་ཀུན་གྱི་སྐུ་རྡོ་རྗེ་ཡོན་ཏན་འབྱུང་པའི་
གཏེར་དང་གསུང་རྡོ་རྗེ་ཟག་པ་མེད་པའི་དབྱིངས་དང་ཐུགས་གསང་བ་རྣམ་པར་
དག་པའི་རྒྱན་གྱི་བདག་ཉིད་དཔལ་རྡོ་རྗེ་འཛིན་པའི་ངོ་བོ་རིགས་དུ་མའི་གཙོ་བོ་
མཆོག་ཏུ་གྱུར་པ། ངོ་བོ་ཉིད་ཀྱིས་མཛེས་ཤིང་འབར་བ་ན་རྒྱལ་པོ་ཆེན་པོའོ། །དེ་
ཉིད་ས་གསུམ་ཀུན་ཏུ་ཁྱབ་ཅིང་ཆོ་འཕྲུལ་རྗེས་སུ་སྟོན་པར་མཛད་པ་ལ་གནས་ཀྱི་
དབང་ཕྱུག་སྟེ་རྒྱལ་བ་མ་ལུས་པ་ཆོས་ཀྱི་དབྱིངས་སུ་དབྱེར་མེད་པ་ཉིད་དོ། །ཀུན་
དུ་མཆོག་གི་ཞེས་པ་འཇིག་རྟེན་པའི་ལྷ་ཆེན་པོ་རྣམས་དང༌
། ལོ་ཀ་ལས་འདས་
པའི་ཉན་ཐོས་དང་རང་རྒྱལ་བ་ལ་སོགས་པ་དང་། བྱང་ཆུབ་སེམས་དཔའི་རྫུ་
འཕྲུལ་ཐམས་ཅད་ཟིལ་གྱིས་གནོན་པར་མཛད་པས་ན་ཀུན་ཏུ་མཆོག་སྟེ་སྐྱེ་དགུ་
ཀུན་གྱི་བདག་པོ་ཉིད་ཡིན་པའོ། །སྤྱོད་པ་ཀུན་གྱི་ནང་ནས་ཁྱད་པར་དུ་གྱུར་པ་
རང་གཞན་ཐམས་ཅད་དང་ཤེས་རབ་གཉིས་སུ་མེད་པར་སྤྱོད་པ་དང་བླ་ན་མེད་
པའི་བྱང་ཆུབ་ལ་ཉེ་བ་ཉིད་དུ་གྱུར་པས་ན་དཀོན་མཆོག་ཅེས་པའི་སེམས་ཅན་
ཐམས་ཅད་ཀྱི་དོན་དུ་འགྱུར་བར་བྱེད་པའོ། །བདག་གཞན་གྱི་དོན་དུ་སྐུ་གཉིས་
ངེས་པར་མཐར་ཐུག་པར་ཐོབ་པར་བྱེད་པ་ལ་གསང་བའི་སྤྱོད་པ་ལ་བརྟེན་ནས་
ངེས་པར་འགྲུབ་པར་འགྱུར་བ་སྟེ་མཆོག་གོ །ཟབ་པའི་སྟོང་པ་ཉིད་རྣམ་པར་མི་
249-181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རྟོག་པའི་ངང་ལས་ཆོས་ཀྱི་དོན་རྒྱ་ཆེ་བ་ན་རྣམ་པ་ལྷ་ཡི་སྣང་བ་བདེ་བར་འཆར་
བའོ། །དེ་དག་གཉིས་སུ་མེད་པའི་ སྤྱོད་པ་དཔལ་རྡོ་ རྗེ་ འཆང་ཆེན་ པོའི་ སྐུར་
བསྒྲུབ་པ་ཞེས་པ་ཐམས་ཅད་མཁྱེན་པའི་མྱུར་དུ་མངོན་དུ་གྱུར་པར་བྱེད་པའོ། །
ལས་དང་བྱ་བ་རྣམ་པར་དག་པ་སྤྱོད་པ་རྣམ་པ་གསུམ་ལས་སྤྲོས་བཅས་
ཀྱི་ ་པ་ལམ་བསྐྱེད་པའི་ རིམ་པ་ལྷ་ཡི་འཁོར་ལོར་འཆར་བའི་སྤྱི་དོན་དང༌།
སྤྲོས་མེད་སྦས་པའི་སྤྱོད་པ་ལ། འདོད་ཆགས་བདེ་བར་རོ་མཉམ་པ་རྟོག་བཅས་
ཀྱི་སྤྱོད་པ་སྣང་བ་གསུམ་གྱིས་སྐད་ཅིག་མ་གསུམ་ལས་རྟོག་མེད་ལྷན་ཅིག་སྐྱེས་
པའི་ཡེ་ཤེས་མཚན་ཉིད་དང་བྲལ་བའི་སྐད་ཅིག་མ་སྦས་པའི་ལས་ཀྱི་ཕྱག་རྒྱ་ལ་
བརྟེན་པའོ། །ཞེ་སྡང་གསལ་སྟོང་དུ་རོ་མཉམ་པས་ཀུན་རྫོབ་སྒྱུ་མ་ཙམ་གྱི་དཔེས་
མཚོན་ནས་ཡོངས་སུ་སྦྱངས་པའི་ལྷ་སྐུ་བདེན་པར་རྟོགས་པ་ཆོས་ཀྱི་ཕྱག་རྒྱ་ལ་
པའོ། །གཏི་མུག་མི་རྟོག་པར་རོ་མཉམ་པ་སྣང་བ་གསུམ་གྱིས་དབེན་པར་
འོད་གསལ་སྟོང་པ་བཞིའི་སྙིང་པོ་ཕྱག་རྒྱ་ཆེན་པོ་ལ་བརྟེན་པའོ། །ཤིན་ཏུ་སྤྲོས་པ་
མེད་པ་མཐར་ཐུག་གི་སྤྱོད་པ་ངོ་བོ་རང་བཞིན་གྱིས་འོད་གསལ་བའི་ངང་དུ་རྣམ་
པ་ཡེ་ཤེས་ཀྱི་སྐུ་ཟུང་འཇུག་རང་གི་མཚན་ཉིད་སྣང་སེམས་ཐ་དད་མེད་པར་སྤྱོད་
པ་འདོད་པའི་ཡོན་ཏན་ཐམས་ཅད་ཡེ་ཤེས་ཀྱི་རོལ་པར་ཤར་བ་དམ་ཚིག་གི་ཕྱག་
རྒྱའི་སྤྱོད་པ་དང་ཐབས་དེ་བཀའ་སྩལ་ཏོ་ཞེས་དོན་སྟོན་པའི་ཁྱད་པར་གྱི་སྒོ་ནས་
གཞུང་མདོར་བསྟན་པའོ། །
ལེའུ་འདི་ལ་ཡང་དོན་ལྔ་ལས། བརྗོད་བྱ་ནི། སྤྱོད་པའི་ཆོས་ཏེ། ཐུན་མོང་
གི་ སྤྱོད་ པ་ དང་། ཁྱད་པར་གསང་ཆེན་བླ་ན་མེད་པའི་ སྤྱོད་པ་བསྟན་པའོ། །
བརྗོད་བྱེད་དགོངས་མིན་བཤད་དགོངས་མིན་གྱིས་གཏན་ལ་འབེབས་པའོ། །
249 -182



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གང་ལས་ཁྱད་པར་དུ་གྱུར་ན་ཐུན་མོང་གི་སྤྱོད་པ་རྣམས་ལས་ཁྱད་པར་དུ་གྱུར་
ཅིང་མྱུར་དུ་ལམ་བགྲོད་པར་བྱེད་པའོ། །ཉམས་སུ་བླང་བ་ནི་དུས་དང་བྱ་བ་དང་
།
འཇུག་པས་བསམ་གཏན་དང་བསྒོམ་བསམ་གྱིས་མི་ཁྱབ་པས་སོ། །དོན་ཆིངས་
ནི་ལམ་གྱི་བོགས་འདོན་ཅིང་མྱུར་དུ་གོ་འཕང་ཐོབ་པར་བྱེད་པའོ། །
འདིར་སྤྱོད་པ་ལ། སྤྱོད་པའི་སྦྱང་གཞི་དང་སྦྱོང་བྱེད་ཇི་ལྟར་སྤྱོད་པའི་
ཚུལ་དང་། སྤྱོད་པ་རང་གི་ངོ་བོ་དང་
། སྤྱོད་པའི་དུས་དང་
། སྤྱོད་པའི་གནས་དང་
།
སྤྱོད་པ་རྣམ་པར་དག་པ་སྒྲ་འཇུག་པའི་རྒྱུ་མཚན་ནོ། །དང་པོ་ནི་ཐོག་མ་མེད་པ་
ནས་བསགས་པའི་ལས་དང་བག་ཆགས་ཀྱིས་ས་བོན་མ་ལུས་པའོ། །
གཉིས་པ་ནི་དམིགས་པ་ཐམས་ཅད་དང་བྲལ་བའི་ཏིང་ངེ་འཛིན་གྱི་རྩལ་
སྦྱང་པར་བྱ་སྟེ། ལྷུན་གྱིས་གྲུབ་པའི་འབྲས་བུ་མྱུར་དུ་ཐོབ་པར་འགྱུར་བ་སྟེ།
འདི་ལྟར་གསང་བའི་སྤྱོད་པ་སྤྱོད་པ་ན། སྤྱོད་པ་སྤྱད་དོ་ཞེས་པའམ་མི་སྤྱོད་དོ། །
ཞེས་པ་ཡིད་ལ་བྱེད་པ་ཐམས་ཅད་སྤངས་པའི་ཚུལ་ལོ། །
གསུམ་པ་ནི་རིགས་དང་མཐུན་པའི་ཕྱག་རྒྱ་དང་ལྷན་ཅིག་ཏུ་སྤྱོད་པ་སྟེ་ངོ་
བོ་ཡོངས་སུ་ཤེས་པའོ། །བཞི་པ་ནི་བསྐྱེད་པའི་རིམ་པ་ལ་གཏན་པ་ཐོབ་ཅིང་
རྫོགས་པའི་རིམ་པ་ལ་རྟགས་འགའ་མཐོང་བའི་སྤྱོད་ཡུལ་ཏེ། ཚོགས་ལམ་དང་
སྦྱོར་ལམ་དྲོད་ཀྱི་ཡེ་ཤེས་ལ་དབང་ཐོབ་ནས་རྩོམས་པར་བྱའོ། །
ལྔ་པ་ནི་གསང་སྤྱོད་པའི་དང་
། རིགས་སྤྱོད་པ་དང་བརྟུལ་ཞུགས་པའི་
གནས་སུམ་ཅུ་སོ་གཉིས་ལ་སོགས་པའོ། །དྲུག་པ་ནི་ལོ་ཀ་བ་དང་འགལ་བའི་
སྤྱོད་པའམ་མ་ཡིན་ཀྱང་རུང་སྟེ་ཆོས་བརྒྱད་ཟིལ་གྱིས་གནོན་ཅིང་མཉམ་རྗེས་
གཉིས་སུ་མེད་པར་གྱུར་པའོ། །བདུན་པ་རྩ་རྒྱ་བ་ཞེས་པའི་སྒྲས་ཡོ་ག་ཙ་རྒྱ་བ་སྟེ་
249 -183



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པདྨ་ལྟ་བུའོ། །སྤྱོད་པ་མ་བྱས་པའི་ཉེས་པའི་ཤུགས་ལས་བསྟན་ཏེ། དེས་སྤང་བྱ་
སྤོང་བ་དང་ས་ལམ་བགྲོད་པ་དང་འབྲས་བུ་མངོན་དུ་གྱུར་པ་ནི་ཐུན་མོང་མ་ཡིན་
པའི་དོན་ཏོ། །
དེ་ ་ལ་གསང་བ་བླ་ན་མེད་པའི་དོན་རྟོགས་ན་ཉོན་མོངས་པ་དང་བག་
ཆགས་ཀྱིས་བསྐྱོད་ཀྱང་འབྲས་བུ་ཐོབ་པར་བསྟན་པ་ནི། རྣམ་པར་མི་རྟོག་ཅེས་
པ་ཆོས་ཐམས་ཅད་མེད་པར་རྟོགས་པ་དོན་དམ་ཟབ་པའི་ངོ་བོ་འཁོར་འདས་ཐ་
མི་དད་པར་འཆར་བའོ། །དོན་ལས་བྱུང་བ་ནི་ཀུན་རྫོབ་རྒྱ་ཆེ་བས་བདག་གཞན་
དབྱེར་མེད་དུ་སྤྱོད་པའི་ཐབས་བྱམས་པ་སྙིང་རྗེ་བྱང་ཆུབ་ཀྱི་སེམས་ལ་ཡང་དག་
པར་གོམས་པའི་རྣལ་འབྱོར་པ་དེ་ལ་དུག་གསུམ་གྱིས་མི་གོས་པས་པདྨ་ལྟ་བུའོ། །
འདོད་ཆགས་ཞེ་སྡང་གཏི་མུག་རིགས་ཞེས་པ་དང་ཏིང་ངེ་འཛིན་དེ་ལྟ་བུ་དང་ལྡན་
ན་དུག་གསུམ་ལྟར་སྣང་གི་ཚོགས་ཀྱིས་ཀུན་ཏུ་གཡེངས་པར་གྱུར་ཀྱང་ངོ་བོ་ཉིད་
ཤེས་ན་གྲོལ་ཏེ་དགོངས་པ་ལས། རང་བཞིན་སྣང་བའི་ཚུལ་གྱིས་ནི། །གང་གིས་
སྐྱེ་བོ་ཉོན་མོངས་པའི། །དེ་ཉིད་ཤེས་ན་ཡེ་ཤེས་ཅན། །སྲིད་ པའི་གཟེབ་ལས་
གྲོལ་བར་འགྱུར། །ཞེས་པའི་དོན་ཏོ། །འདིས་བླ་ན་མེད་པར་བགྲོད་པར་བྱེད་
པའམ་འདོན་པར་བྱེད་པས་ཐེག་པ་འབྲས་བུ་ལམ་དུ་བྱེད་པའི་མཆོག་འདི་ནི་བླ་
མར་གྱུར་པ་གོང་ན་མེད་པའི་རྒྱུད་དུ་ཚེ་འདི་ཉིད་ལ་དངོས་གྲུབ་རབ་མཆོག་སྟེ་
གནས་སྐབས་སུ་ཐུན་མོང་གི་དངོས་གྲུབ་དང་ཁྱད་པར་བ་ཕྱག་རྒྱ་ཆེན་པོ་མཆོག་
གི་དངོས་གྲུབ་དང་བསྒྲུབ་པར་བྱེད་ཅེས་ཕུན་སུམ་ཚོགས་པ་ཉིད་དོ། །
འདིར་ལམ་དུ་བྱེད་ཚུལ་ཡང་
། མཚན་ཉིད་པ་ལྟར་ན་གཞི་སྤོང་བའི་ལམ་
པ་ཡིན་ལ་ཐེག་པ་ཆེན་པོ་བློ་མཆོག་ཏུ་གྱུར་པས་གཞི་ཤེས་པའི་ལམ་པར་འདོད་
249 -184



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལ། གསང་སྔགས་སུ་གནས་སུ་གྱུར་དུ་བཞེད་ཀྱང་
། འཕགས་པ་ཡབ་སྲས་དང་
རྗེ་ནཱ་རོ་པ་ནི་ངོ་བོ་ཉིད་ཡོངས་སུ་ཤེས་པའི་ལམ་པ་ཞེས་བྱ་བར་བཞེད་དེ། རྒྱུད་
འདིའི་རྩ་བ་དང་བཤད་པའི་རྒྱུད་མཐའ་དག་ཀྱང་དགོངས་པ་ངེས་པ་ཡིན་ནོ། །
ཡང་དག་པའི་ལམ་འདིར་ཞུགས་ན་རིགས་ངན་པ་ལ་སོགས་པས་ཀྱང་གྲུབ་པར་
གྱུར་བ་ནི་རིགས་ངན་ཞེས་པ་སྐྱེ་བ་དམན་པ། རྨངས་རིགས་དང་གདོལ་པ་ཅན་
ནོ། །བྱ་བ་ངན་པ་ལ་འཇུག་པ་སྨིག་མ་མཁན་མིག་འཁྲུལ་པར་བྱེད་པ་སྒྱུ་མ་
མཁན་དང་། འདྲེ་མཐོང་མཁན་ལས་ངན་པ་ལ་འཇུག་པ་དག་གོ །དེ་ལ་སོགས་
པ་ཞེས་པ་རྔོན་པ་དང་ཤན་པ་དང་
། བྱ་པ་དང་ཉ་པས་ཏེ་སྲོག་ཟ་བའི་ལས་ངན་
བྱེད་པ་དེ་དག་ཐ་མ་བཤང་གཅི་འཕྱག་པ་ལ་སོགས་པ་ཐམས་ཅད་དོ། །གང་ཞིག་
གསད་དོན་དུ་གཉེར་བ་དང་སེམས་པ་རྣམས་ནི་ཐབས་དང་ཐབས་ཀྱི་འཁྲུལ་
འཁོར་སྣ་ཚོགས་ཀྱི་སྦྱོར་བས་སེམས་ཅན་ཕྲ་རགས་ཐམས་ཅད་ལ་སྲོག་གཅོད་པ་
དང་དེ་དང་ཉེ་བའི་རྣམ་པར་བྱེད་པ་དག་གིས་ཀྱང་
། ཕྱིས་སྤྱོད་པ་དེ་ལས་ལྡོག་སྟེ་
སླར་འབྲས་བུ་རྡོ་རྗེའི་ཐེག་པ་གསང་ཆེན་བླ་ན་མེད་པ་འདིར་ཞུགས་ན་འདམ་
ནས་སྐྱེས་པའི་པདྨ་བཞིན་དུ་ཐེག་པའི་མཆོག་འདི་ལ་ངེས་པར་འགྲུབ་པ་ནི་རིམ་
གྱིས་པ་དང་ཡང་ཅིག་ཅར་བ་རིན་པོ་ཆེ་ལྟ་བུའི་རིགས་སུ་གྱུར་པས་དངོས་གྲུབ་
ཐོབ་པར་འགྱུར་རོ། །
དེ་ལྟར་ ཡང་རྡོ་ རྗེ་ འཕྲེང་བ་ལས། བྱ་དང་ བྱ་མིན་རྣམས་སྤངས་ཏེ། །
བཀག་པ་རྣམས་ཀྱང་བྱེད་འགྱུར་ན། །པདྨ་ལ་ནི་འདམ་གྱིས་བཞིན། །ངོ་བོ་ཉིད་
ཤེས་གོས་མི་འགྱུར། །ཅེས་པའི་དོན་ཏོ། །མཚན་ཉིད་ཀྱི་ཐིག་པར་རིགས་ངེས་པ་
ཅན་ལས། རིགས་ངན་ལ་སོགས་པ་བར་ཆད་ཀྱིས་གནས་སུ་བཤད་ཀྱང་གསང་
249 -185



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྔགས་སུ་རིགས་མ་ངེས་པ་ལ་དགོངས་པས་གསུངས་སོ། །
ལམ་གཞན་ལ་འཇུག་པའི་སྤང་བར་བྱ་བ་ཡང་ལམ་འདི་ལ་སྦྱངས་ན་དྲི་
མ་དག་པར་བསྟན་པ་ནི་སེམས་ཅན་འཚམས་མེད་ལ་སོགས་པ་ཞེས་པ་མཚམས་
མེད་པ་ལྔ་དང་དེ་དང་ཉེ་བ་ལྔ་ལ་སོགས་པ་བྱས་པ་ནི་བར་དོ་མེད་པར་ངན་སོང་
སྡུག་བསྔལ་མནར་མེད་པར་འཚེད་པར་འགྱུར་བའི་ལས་བསགས་པ་དེ་དག་ཀྱང་
འཇུག་ཏུ་རུང་སྟེ། སྔར་བྱས་པ་ལས་བསྡམས་ཤིང་ལམ་སྦྱངས་པའི་ཕྱིར་རོ། །
སྡིག་པ་ཆེན་པོ་བྱེད་པ་ཡང་ཞེས་པ་སངས་རྒྱས་ཀྱིས་བསྟན་པ་ལ་ཞུགས་པ་དག་
ཕམ་པར་གྱུར་པའི་ལྟུང་བ་ཆེན་པོ་བྱུང་བ་དེ་དག་ཀྱང་ད་རེས་འདིར་བླ་མའི་དྲིན་
གྱིས་རིམ་པ་གཉིས་ལ་སྦྱངས་ན་གྲོལ་བར་འགྱུར་ཏེ། དེ་ལྟར་རིགས་ངན་པ་ལ་
སོགས་པ་ལྟ་སྨོས་ཀྱང་ཅི་དགོས། གསང་བ་ཆེན་པོ་འདི་ནི་རྡོ་རྗེ་ཐེག་པ་རྒྱ་མཚོས་
དེར་ཞེས་པ་ཆོས་ཐམས་ཅད་དུ་མ་རོ་གཅིག་དུ་འདུ་བར་གྱུར་པས་ཟབ་པ་དང་རྒྱ་
ཆེ་བ་བླ་ན་མེད་པར་བསྟན་ལ། འདིར་རྟེན་གྱི་གང་ཟག་རིགས་ལ་ངེས་པ་མེད་པ་
འཇུག་ཏུ་རུང་བ་དང་། འཇིག་རྟེན་དང་འཇིག་རྟེན་ལས་འདས་པའི་ལྷ་ཐམས་
ཅད་རྣམ་འཕྲུལ་དུ་གྱུར་པ་དང་། ལམ་ལ་ཞུགས་པ་དངོས་སྣོད་དང་སྣོད་མ་ཡིན་
པ་ལ་ལྟོས་པ་མེད་པར་སེམས་ཅན་དག་གིས་ཞེས་གསང་བ་འདིར་འབད་ན་མྱུར་
དུ་བསྒྲུབ་ན་འགྲུབ་སྟེ་འབྲས་བུ་ལམ་དུ་གྱུར་པའི་ཕྱིར་རོ། །དེ་ལྟར་བསྟན་པའི་
དུས་སུ་རྨོངས་པ་འགའ་ཞིག་རྡོ་རྗེ་སློབ་དཔོན་ལ་འཁུ་བས་ཀྱང་འགྲུབ་པར་
འགྱུར་རམ་སྙམ་ན་མི་རྟོག་པ་སྐྱེས་ན་དེ་དགག་པར་བསྟན་པའི་ཕྱིར་སྙིང་ནས་
སློབ་དཔོན་སྨོད་པ་དག །བསྒྲུབས་ཀྱང་འགྲུབ་པར་ཡོང་མི་འགྱུར་ཅེས་དང་པོར་
བླ་མ་དེ་ལས་སྨིན་གྲོལ་རིམ་པ་གཉིས་དང་བཅས་པ་ཐོས་ཤིང་ཁོང་དུ་ཆུད་ལ་
249-186



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཕྱིས་སྨོད་པ་དེ་དག་སྟེ། དེ་དང་མཉམ་དུ་ལོངས་སྤྱོད་པ་དེ་གཉིས་ཀ་ཡང་སྨད་པ་
དེས་འགྲུབ་པར་མི་འགྱུར་ན་ལུས་ངག་ཡིད་གསུམ་ཞེ་ཐག་པ་ནས་སྨོད་པ་དག་ལྟ་
སྨོས་ཀྱང་ཅི་དགོས་ཏེ་དངོས་གྲུབ་མི་ཐོབ་བོ། །དེ་ལྟར་ཡང་། སློབ་དཔོན་སྨོད་
པར་བྱེད་པ་དག །རྨི་ལམ་དུ་ཡང་མཐོང་མི་བྱ། །ཞེས་པ་ལ་སོགས་པ་གསུངས་
སོ། །དེས་ཡུལ་ཁྱད་པར་ཅན་བླ་མ་ལ་སྨད་པ་སྤང་བར་བསྟན་ལ། བྱིན་བརླབས་
བླ་མའི་རྗེས་སུ་འགྲོ་ལྡོག་ངེས་པར་བསྟན་ཏོ། །
དེ་ལས་ གསང་ཆེན་འདིར་སློབ་དཔོན་མེད་པར་རང་དགར་འཇུག་པ་
དགག་པའི་དོན་དུ་རྡོ་རྗེ་འཛིན་པས་དགོངས་ཏེ་བཤད་པའི་སྒོ་ནས་མཐར་ཐུག་
པའི་ཏིང་ངེ་འཛིན་ལ་འགལ་བའི་ཚིག་གིས་བསྟན་པ་ནི་སྲོག་གཅོད་པའི་སེམས་
ཅན་གང་ཞེས་པ་ལ་སོགས་པ་ལུང་དང་མཐུན་པར་ལུས་དང་ངག་དང་སེམས་རྣམ་
པར་དབེན་པ་ལ་གནས་པས་ཕུང་པོ་ཁམས་དང་སྐྱེ་མཆེད་ལ་སོགས་པ་སྒྱུ་མ་ལྟ་
བུར་གནས་པ་དེ་བསམ་གཏན་གཉིས་ཀྱིས་གཤིག་ནས་འོད་གསལ་མངོན་དུ་བྱ་
སྟེ་སྟོང་པ་ཉིད་དུ་འཇུག་པའོ། །རྫུན་དུ་སྨྲ་ལ་དགའ་བ་དང་ཞེས་པ་ཕྱི་ནང་གཉིས་
ལས། ཕྱི་རྟེན་ཅིང་འབྲེལ་པར་འབྱུང་བ་བཅུ་གཉིས་འབྱུང་བ་བཞི་ལས་བསྐྱེད་དེ་
ས་བོན་དང་མྱུ་གུ་ལ་སོགས་པ་གནས་སྐབས་བརྒྱད་དུ་འཆར་ལ། ནང་རྟེན་ཅིང་
འབྲེལ་པར་འབྱུང་བ་མ་རིག་པ་ལ་སོགས་པའི་བཅུ་གཉིས་པོ་ཐམས་ཅད་བརྫུན་
པས་རྟེན་འབྲེལ་རྐྱེན་སྐྱེས་རང་གྲོལ་དུ་བསྟན་པས་རྣམ་པར་མི་རྟོག་པའི་དོན་ལ་
གནས་པའོ། །གཞན་གྱི་ནོར་ལ་ཆགས་པ་དང་ཞེས་པ་ཡང་དག་པར་རྫོགས་པའི་
སངས་རྒྱས་ཀྱི་སྐུ་དང་ཡེ་ཤེས་ཡོན་ཏན་འཕྲིན་ལས་མངོན་པར་ཤེས་པ་སྟོབས་
བཅུ་མི་འཇིགས་པ་ལ་སོགས་པ་སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་དེ་
249 ཡས187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དག་རྫས་ཡིན་ལ། དེ་འཕྲོག་པའི་ངང་ཚུལ་ཅན་མཐར་ཐུག་པ་གཉིས་པོ་མངོན་དུ་
བྱ་སྟེ་ལྷུན་གྱིས་གྲུབ་པ་ལ་བདག་གིར་བྱ་བར་འདོད་པའོ། །རྟག་ཏུ་འདོད་པ་སྤྱོད་
གང་དང་ཞེས་པ་ཆོས་ཐམས་ཅད་ཀྱི་དེ་བཞིན་ཉིད་མངོན་པར་བྱང་ཆུབ་པ་སྟོང་པ་
དང་སྙིང་རྗེ་དང་ཐབས་ཤེས་རབ་གཉིས་ནི་དབྱེར་མེད་པའི་བྱང་ཆུབ་སེམས་ཀྱི་
ངང་དུ་སྦྱོར་བར་འདོད་པ་ཅན་དེ་ནི་རྣལ་འབྱོར་པའོ། །
བཤང་གཅི་ཟས་སུ་ཟ་བས་ཏེ་ཞེས་པ་ཆོས་ཐམས་ཅད་ཀྱི་དངོས་པོའི་
གནས་ལུགས་ལས། ཤེས་བྱ་གཟུང་འཛིན་གྱི་སྣང་བ་དཀར་དམར་སྣ་ཚོགས་སུ་
ཤར་བ་ལས། ཡུལ་དང་དབང་པོ་བདེ་བར་རོལ་པའི་ཚུལ་དུ་སྤྱད་པ་ཡུལ་ནི་
བཤང་བ། དབང་བ་ནི་གཅི་བ་སྟེ། བྷི་བྷི་ན་ཞེས་པ་བཤང་བ། བྷི་བྷི་ཤ་ཡ་ན་
ཡུལ་ལྔ་སྟེ་གཟུགས་ལ་སོགས་པའོ། །མུ་ཏྲ་སྟེ་ཏིའི་སྒྲས་གཅི་བ་ཨི་ཨིན་ཏྲ་ནི་
དབང་པོ་ལྔ་སྟེ་མིག་ལ་སོགས་པའོ། །ཟས་སུ་ཟ་བ་ནི་ཞི་བ་དང་དབང་པོའི་ཡུལ་
སྟོང་ཉིད་དུ་རྟོགས་པས་རྣམ་རྟོག་ཆོས་ཉིད་དུ་ཐིམ་པའོ། །འདི་དག་བསྒྲུབ་པའི་
སྣོད་དུ་འགྱུར་ཅེས་པ་གང་ལ་ཡང་འདི་ལྟ་བུའི་དོན་དང་ལྡན་ན་གསང་བ་ཆེན་པོ་
འགྲུབ་པ་མཐར་ཕྱིན་པར་འགྱུར་ཅིང་འདིས་སྤྱོད་པ་བླ་ན་མེད་པའི་ཐབས་ཤེས་
གཉིས་སུ་མེད་པའི་ཡེ་ཤེས་ལ་རོལ་པར་བསྟན་པའོ། །
སྤྱོད་ པའི་ ཁྱད་ པར་ བསྟན་ པ་ལ། མགོན་པོ་ ཀུན་དུ་ སྤྱོད་ པའི་བརྟུལ་
ཞུགས་བསྟན་པ་སྤྲོས་མེད་ཀྱི་སྤྱོད་པ་ནི་མ་དང་ཞེས་པ་ལ་སོགས་པ་ལ། དྲང་དོན་
དུ་ལས་ཀྱི་ཕྱག་རྒྱའི་མཚན་ཉིད་དང་སྦྱར་ཏེ། རིགས་དང་རྗེས་སུ་མཐུན་པ་ལ།
ཐུགས་རྡོ་རྗེའི་རྣལ་འབྱོར་པས་རྡོ་རྗེ་རིགས་ལས་མ་ལྟར་བྱམས་པའོ། །གསུང་རྡོ་
རྗེའི་རྣལ་འབྱོར་པས་པདྨའི་རིགས། སྲིང་མོ་ལྟར་རྩེ་བའོ། །སྐུ་རྡོ་རྗེ་རྣལ་འབྱོར་
249 -188



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པས་བུ་མོ་ལྟར་གདུང་པ་དེ་བཞིན་གཤེགས་པའི་ རིགས་བརྟེན་ཅིང་
། རིག་
འཛིན་པ་ལ་སོགས་པའི་དངོས་གྲུབ་ཐོབ་པ་འདོད་པ་བས་ནི་མངོན་པར་རྟོགས་
པ་ཇི་ལྟ་བ་བཞིན་དུ་མོས་ཏེ་སྦྱོར་བས་མཉེས་པར་བྱས་ན་ངེས་པར་འགྲུབ་པར་
གྱུར་པ་ནི་གསང་བ་ཉེ་བར་སྤྱད་པའི་དོན་འདིས་ཆོས་ཉིད་རྒྱུད་ལ་སྐྱེ་བར་རང་
བཞིན་གྱིས་དོན་དེས་འཐོབ་བོ་ཞེས་པའོ། །
དེ་ཉིད་ངེས་པའི་དོན་དུ་ལུང་དང་མཐུན་པར་མ་ཆོས་ཀྱི་སྐུ་ཕྱག་རྒྱ་ཆེན་པོ་
སྲིང་མོ་ལོངས་སྐུ་ལམ་བདེ་ཆེན། བུ་མོ་ནི་སྤྲུལ་པའི་སྐུ་རྣམ་པ་ལྟར་འཆར་བ་སྟེ།
པ་པོས་ནི་མཉེས་བྱས་ན་ཞེས་པ་སྐུ་གསུམ་རོ་གཅིག་པ་གཉིས་མེད་ཡེ་
ཤེས་ཆེན་པོར་རོལ་པའི་སྤྱོད་པའོ། །ཐེག་ཆེན་ལམ་མཚུངས་པ་མེད་པ་གཞོན་པ་
ལྟ་བུའོ། །མཆོག་གི་ཞེས་གསང་ཆེན་འདིའོ། །ཆོས་ངོ་བོ་ཉིད་ཀྱི་བདེ་བ་ཆེན་པོའི་
ལམ་དུ་ཚུད་ནའོ། །དངོས་གྲུབ་ནི་གཉིས་ཏེ་ཟབ་པ་མཆོག་སྐུ་བཞི་འཕྲིན་ལས་
དང་བཅས་པའོ། །ཐུན་མོང་བ་བྱ་བ་ལས། ཚོགས་རྒྱ་ཆེ་བའི་དོན་རབ་འབྱམས་
དེས་ཐོབ་བོ་ཞེས་བྱང་ཆུབ་སེམས་ཀྱིས་བདག་གཞན་གྱི་དོན་ཡོངས་སུ་རྫོགས་
པར་བྱེད་པའོ། །
མཉམ་བཞག་ཆེན་པོའི་སྤྱོད་པ་ཤིན་ཏུ་སྤྲོས་མེད་ཀྱི་སྤྱོད་པ་བསྟན་པའི་
ཕྱིར་སངས་རྒྱས་ཞེས་པ་ལ་སོགས་པ་སྟེ། དེ་ཡང་བསྒྲུབ་པ་པོ་དེ་དག་གིས་རིགས་
དང་རྗེས་སུ་མཐུན་པའི་ཕྱག་རྒྱ་མ་རྙེད་པ་དེའི་ཚེ་སངས་རྒྱས་གཙོ་བོའི་ཡུམ་དག་
ལ་ཞེས་པ་ཆོས་ཐམས་ཅད་སྟོང་པ་ཉིད་ཀྱི་ངང་ལས་ལྷ་ཡི་ང་རྒྱལ་དུ་བསྐྱེད་པའི་
ཐུགས་ཀ་ནས་འོད་ཡེ་ཤེས་ལ་ཆགས་པ་མེད་པས་འདུ་འབྲལ་མེད་པའི་རིག་སྤྲུལ་
པའོ། །རྣམ་པར་མི་རྟོག་བློ་ཅན་གྱིས་ཞེས་པ་ཐབས་དང་ཤེས་རབ་གཉིས་སུ་མེད་
249 -189



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའི་ཏིང་ངེ་འཛིན་བདེ་སྟོང་མཆོག་ཏུ་གནས་པས་རྟོག་པ་ཐམས་ཅད་དང་བྲལ་
བའོ། །མཉེས་པར་བྱས་ཀྱང་མི་གོས་ཏེ་ཞེས་པ་རྣམ་རྟོག་མེད་ཅིང་ལྷན་ཅིག་སྐྱེས་
པའི་ཡེ་ཤེས་སོ། །དེ་ལ་འདོད་པའི་སྐྱོན་གྱིས་མི་གོས་ཏེ་མཚན་ཉིད་པ་རྣམས་ལ་
ཉེས་པར་འགྱུར་ཡང་གསང་ཆེན་འདིར་དེས་ནི་སངས་རྒྱས་འགྲུབ་པར་འགྱུར་
ཅེས་པ་དང་ལམ་རིམ་གྱིས་བགྲོད་པ་གཅིག་པའི་ལམ་ཐོབ་པར་རོ། །
ཡང་བཤད་པ་ཐབས་ལམ་ལྟར་ན། སངས་རྒྱས་གཙོ་བོའི་ཡུམ་ནི་རྣལ་
འབྱོར་པའི་རྡོ་རྗེའི་ལུས་ལ་གནས་པའི་གཏུམ་མོ་ཡེ་ཤེས་ཀྱི་མེ་རིམ་གྱིས་སྦར་བ་
ལ་བརྟེན་ནས་རྩ་ལུས་ཀྱི་གནས་སུའོ། །རྣམ་པར་མི་རྟོག་བློ་ཅན་ནི་རྒྱུ་བ་རླུང་གི་
འཕྲང་བཅད་པས་བདེ་བ་ཟག་པ་མེད་པའི་ཐིག་ལེ་ལ་བརྟེན་ནས་སྣང་སེམས་
ཐབས་དང་ཤེས་རབ་བདེ་བར་ངོ་འཕྲོད་ནས་འོང་ངོ་། །མཉེས་པར་བྱས་ཀྱང་མི་
གོས་ཏེ་ཞེས་སྣང་གྲོག་བདེ་བའི་སྟོང་དུ་འཆར་བའི་དོན་གྱིས་འདོད་པའི་ཡོན་ཏན་
ཐམས་ཅད་སླར་ཏིང་ངེ་འཛིན་སྐྱེ་བའི་རྟེན་དུ་འགྱུར་རོ། །དེ་ནི་སངས་རྒྱས་འགྲུབ་
པར་འགྱུར་ནི་སྐུ་གསུམ་ཡེ་ཤེས་མཛད་པ་དང་བཅས་པ་མངོན་དུ་གྱུར་པའོ། །
དེས་བླ་ན་མེད་པའི་ཚུལ་དང་སྦྱར་བའོ། །
འདིར་གསང་ཆེན་གྱི་དོན་དགོངས་ཏེ་གསུངས་པས་བྱ་བ་མ་ཡིན་པ་ལ་
སྤྱད་པར་བསྟན་པས་འཁོར་བྱང་ཆུབ་སེམས་དཔའི་ཚོགས་རྣམས་ཐེ་ཚོམ་སྐྱེས་པ་
ནི་དེ་ནས་ཞེས་བྱ་བ་ལ་སོགས་པས་བསྟན་ཏེ། བྱང་ཆུབ་སེམས་དཔའ་ཆེན་པོ་
རྣམས་ཀྱིས་རིགས་ངན་ལ་སོགས་པ་སངས་རྒྱས་ཉིད་འགྲུབ་པར་ཐོས་པས་ངོ་
མཚར་དུ་གྱུར་ལ་མཚམས་མེད་པ་ལ་སོགས་པའི་སྡིག་པ་བྱེད་པའི་རྣམ་སྨིན་གྱིས་
མ་གོས་ཤིང་བདེ་བ་ཆེན་པོའི་གོ་འཕང་ཐོབ་པར་ཐོས་པ་ནི་རྨད་དུ་གྱུར་ཏེ་དེ་དག་
249-190



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གང་ཡིན་ཞེས་ན་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པས་མ་འོངས་
པའི་གདུལ་བྱ་ལ་དགོངས་ནས་པད་དཀར་ལྟ་བུ་ལ་སོགས་པ་དབང་པོ་རྟུལ་པོ་
རྣམས་ཀྱིས་རྡོ་རྗེའི་ཚིག་དགོངས་ཏེ་གསུངས་པ་ལ་སྒྲ་ཇི་བཞིན་པར་མངོན་པར་
ཞེན་པར་གྱུར་པས་ཅིའི་སླད་དུ་ཞེས་བྱ་བ་ལ་སོགས་པས་རྒོལ་བར་བྱེད། དེ་
འདིར་ཅིའི་སླད་དུ་གསུངས་ཞེས་གསོལ་ཏོ་ཞེས་སྦྱར་ཏེ་ཞུ་བ་འབུལ་བའི་དོན་ནི་
ཐེ་ཚོམ་ལྔ་སྐྱེས་པའོ། །
དེ་ཡང་བཅོམ་ལྡན་འདས་ནི་ས་སྤངས་པ་ཐོབ་པ་རབ་ཀྱི་མཐར་ཐུག་པ་
དཔལ་རྡོ་རྗེ་འཆང་ཉིད་རིགས་བརྒྱ་ལ་སོགས་ཏེ་དེ་བཞིན་གཤེགས་པ་ཐམས་
ཅད་ཀྱིས་བདག་པོ་བླ་ན་མེད་པའི་སངས་རྒྱས་ཏེ་ཚིག་ངན་པ་གསུངས་པའི་
གནས་མ་ཡིན་པར་བསྟན་ལ། དེ་བཞིན་གཤེགས་པ་ཐམས་ཅད་ཀྱི་འཁོར་ལོའི་
ནང་དུ་ནི་འདི་ལྟ་བུའི་རྣམ་པར་དག་པ་དང་ཡེ་ཤེས་ཅན་གྱི་ཚོགས་གྱི་དབུས་སུ་མི་
རིགས་ཤིང་ཚིག་ངན་པ་གསུང་སྟེ་སྲོག་གཅོད་པ་དང་མཚམས་མེད་བྱེད་པ་ལ་
སོགས་པ་འཕགས་པ་མ་ཡིན་པའི་རབ་ཏུ་འཇུག་པའི་མཚན་ཉིད་ཅན་ཅིའི་ཕྱིར་
གསུང་བྱ་བའི་ཐ་ཚིག་གོ །དེས་ནི་བྱང་ཆུབ་སེམས་པའི་ཚོགས་འདུས་པའི་རྣམས་
ཐེ་ཚོམ་སྐྱེས་པའི་སྒོ་ནས་ཞུ་བ་བསྟན་པའོ། །དེ་དག་གི་རྟོག་པ་བསལ་བའི་དོན་
དུ་ལན་གསུངས་པ་ནི་དེ་ནས་ཞེས་བྱ་བ་ལ་སོགས་པས་བྱང་ཆུབ་སེམས་དཔའ་
རྣམས་ཀྱིས་རྗེས་ཐོགས་སུ་སྔོན་འབྱུང་དུ་དེ་བཞིན་གཤེགས་པའི་འཁོར་དེ་དག་
ཐམས་ཅད་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་དག་པའི་ས་ལ་
གནས་པ་སྒྲིབ་པ་ཐམས་ཅད་རྣམ་པར་སེལ་བ་ལ་སོགས་པ་སྟེ། རྗེས་འཇུག་ཏུ་
རིན་པོ་ཆེ་ལྟ་བུའི་སློབ་མས་པད་དཀར་དང་ཙན་དན་ལྟ་བུ་ལ་སོགས་པའི་སློབ་མ་
249 -191



་པར་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལ་ལན་འདེབས་པར་གྱུར་པས་ཁྱེད་རྣམས་ཀྱིས་ཞུས་པའི་ཚིག་གསན་ནས་དོན་
བསམ་ཇི་ལྟ་བ་བཞིན་དུ་ཤེས་པས་ན་ལན་འདི་སྐད་ཅེས་བཀའ་སྩལ་ཏོ་དེ་ཡང་
ཡུལ་གྲོགས་པར་གྱུར་པའི་ཚོགས་བྱང་ཆུབ་སེམས་དཔའ་དེ་དག་ལན་གསུངས་
པའི་དོན་ལ་རིགས་ཀྱི་བུ་ཞེས་པ་སྟེ་དངོས་པོ་ལ་མངོན་པར་ཞེན་པའི་ལོག་
ལྡོག་ པ་དེ་ལྟ་བུ་རྣམས་མཐོང་དེ་བཞིན་གཤེགས་པའི་རྡོ་ རྗེ་ ཚིག་དགོངས་ཏེ་
གསུངས་པ་ལ་དེ་སྐད་ཅེས་མ་ཟེར་ཅིག་ཅེས་གདམས་པ་དང་རྗེས་སུ་བསྟན་པ་
མཛད་པ་ནི་སྙིང་པོ་ཞེས་པ་ལ་སོགས་པ་གསུངས་པའོ། །
དང་པོ་ཐེ་ཚོམ་ལྔ་སྐྱེས་པ་དེ་གང་ཡིན། བསྟན་པ་འདི་རང་དགར་འཇུག་
པ་ཅན་ཡིན་ནམ། དགག་ཕྱོགས་མེད་པའི་ཕྱིར། སྟོན་པ་འདི་མུ་སྟེགས་ཅན་ཡིན་
ནམ། ཚུལ་བཞིན་མ་ཡིན་པ་གསུངས་པའི་ཕྱིར། འཁོར་འདི་དག་ཀྱང་བདུད་ཀྱི་
ཚོགས་ལྟ་བུ་ཡིན་ནམ། རྣམ་པར་མ་དག་པའི་ཆོས་འདིའི་རིགས་བྱེད་ཀྱི་གྲུབ་
མཐའ་ལྟ་བུ་ལམ་ངན་པ་ཅན་ཞིག་ཡིན་ནམ། རྒྱུ་འབྲས་ཕྱིན་ཅི་ལོག་བསྟེན་པའི་
ཕྱིར། ལམ་འདི་འཁྲུལ་པ་དང་བཅས་པ་སྡིག་ཏོ་ཅན་གྱི་ལམ་ཞིག་ཡིན་ནམ། སྤང་
བྱ་གོ་ལྡོག་པའི་ལམ་སྟོན་པའི་ཕྱིར། དེ་ལྟ་བུའི་རྟོག་པ་སྐྱེས་པ་དེ་བསལ་བ་ལ།
དང་པོ་བསྟན་པ་མཆོག་ཏུ་གྱུར་པ་བསྟན་པའི་ཕྱིར། སྙིང་པོ་ཡེ་ཤེས་ཅན་རྣམས་
ཀྱི་ཞེས་པས་དུས་གསུམ་གྱི་སངས་རྒྱས་ཀྱི་བསྟན་པ་ལ་ངེས་པར་ལེགས་པ། སྐུ་
གསུམ་དཀོན་མཆོག་གསུམ་སྟོང་ཉིད་སྙིང་རྗེ་དབྱེར་མེད་དུ་གྱུར་པའི་སྙིང་པོ།
ཐུན་མོང་མ་ཡིན་པས་ཏེ། དམན་པ་མུ་སྟེགས་ཀྱི་བསྟན་པ་སྟོན་པ་མུ་སྟེགས་ཅན་
མ་ཡིན་ཏེ་སངས་རྒྱས་ཞེས་པས་ཁྱད་པར་དུ་གྱུར་པའི་སྟོན་པ་ཕུན་སུམ་ཚོགས་པ་
སྐུ་བཞི་ཡེ་ཤེས་ལྔ་ཡི་བདག་ཉིད་ཅན་དུ་ངོས་བཟུང་ངོ་
། །འཁོར་གྱི་དཀྱིལ་འཁོར་
249-192



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐུན་མོང་མ་ཡིན་ཏེ། སྙིང་པོ་ཡེ་ཤེས་ཅན་རྣམས་ཀྱིས་ཞེས་པ་སངས་རྒྱས་དང་
བྱང་ཆུབ་སེམས་དཔའ་ཆེན་པོ་བླ་ན་མེད་པའི་ས་ལ་གནས་པ་དང་
། ཕྱིར་མི་ལྡོག་
པའི་ས་ལ་གནས་པ་རྣམས་མ་ཡིན་པར་བསྟན་ཏོ། །
ཆོས་འདི་གྲུབ་མཐའ་ངན་པ་སྟོན་པ་མ་ཡིན་ཏེ། ཆོས་ཉིད་དག་པ་འདི་
ཞེས་པ་གསང་ཆེན་དགོངས་པ་ཅན་སངས་རྒྱས་ཀྱི་དགོངས་པ་སྐུ་གསུང་ཐུགས་
ཡེ་ཤེས་དག་པ་དྲི་མ་མེད་པར་སྟོན་པའི་དོན་འདི་ཡིན་ཏེ། སྙིང་པོ་ཆོས་ཀྱིས་དོན་
ལས་བྱུང་ཞེས་པ་གཞུང་ལམ་བདེན་གཉིས་དབྱེར་མེད་དུ་རབ་ཏུ་མི་གནས་པའི་
ཆོས་སྦས་པའི་དོན་རང་བཞིན་གྱི་དཔལ་ཕུན་སུམ་ཚོགས་པ་ཐོབ་པར་བྱེད་པའོ
། །
ལམ་འདི་ཡང་ལམ་ལོག་པ་དང་དམན་པ་མ་ཡིན་པའི་ཕྱིར་ངེས་པར་ལེགས་པའི་
ལམ་སྟེ། བྱང་ཆུབ་སྤྱོད་པའི་གནས་འདི་ཡིན་ཞེས་པ་གསང་ཆེན་རྡོ་རྗེ་ཐེག་པ་
མཆོག་ཏུ་གྱུར་པའི་འབྲས་བུའི་ལམ་དབང་པོ་ཡང་རབ་ཀྱི་སྤྱོད་ཡུལ་དུ་གྱུར་པའོ
། །
དེ་དག་གིས་འབྲས་བུའི་གནས་སྐབས་བསྟན་པ་ལ་གཉིས་ཏེ། དང་པོ་
གནས་སྐབས་བསྟན་པ་ནི། དེ་ནས་ཡང་བརྗོད་ཀྱིས་མི་ལང་པའི་ཡང་
ཞེས་པ་ལ་སོགས་པས་དེ་རང་མཚམས་པ་དེ་འཇིགས་པ་ནི་སྔར་སྲོག་གཅོད་ པ་
ལ་སོགས་པ་བྱའོ། །ཞེས་བསྟན་པས་དེའི་རྣམ་པར་སྨིན་པའི་འབྲས་བུས་དམྱལ་
བར་འཚེད་པའི་ཕྱིར་དང༌
། བྱ་བ་མ་ཡིན་པ་དེ་དག་མ་སྤྱད་ན་རྡོ་རྗེ་འཛིན་པའི་
བཀའ་དང་འགལ་སྙམ་པའི་སྒོ་ནས་སྐྲག་ཅིང་བློ་བར་མ་དོ་ན་འདུག་པས་ཤིན་ཏུ་
དངངས་ཞེས་བྱ་བ་ལ་རྨོངས་པས་ཀུན་དུ་འཁོར་བར་གྱུར་རོ། །སླར་ཡང་ལེགས་
པར་བསྟན་པའི་སྟོབས་ཀྱིས་དགོངས་པས་གསུངས་པ་ལ་ཡིད་ཆེས་པས་དགའ་
བ་རྒྱས་པར་གྱུར་ཏེ་ཡེ་ཤེས་ཀྱི་ངང་དུ་རྒྱལ་བར་འགྱུར་ལ་ཁྱད་པར་དུ་རྩ་ཀུན་
རྒྱལ་བའི་
249 -193



མེས་པོའི་ཤུལ་བཞག་ལས། ་རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འདར་མར་ལས་རླུང་ཚུད་པས་རྦ་རླབས་འགོག་པར་འགྱུར་རོ། །རྟོག་པ་འགགས་
ནས་མི་རྟོག་པའི་བདག་ཉིད་དུ་གྱུར་ཞེས་པའོ། །འདིའི་དོན་ལ་ཐུབ་པའི་མཛད་
པ་ལྟར་ན་བྱང་ཆུབ་སེམས་དཔའ་དོན་གྲུབ་དག་པ་འཇིག་རྟེན་པའི་ཡེ་ཤེས་མི་
གཡོ་བའི་ཏིང་ངེ་འཛིན་ལ་སྙོམས་པར་ཞུགས་པས་རྒྱལ་བར་གྱུར་པ་སྟེ། དགོངས་
པ་ལུང་སྟོན་ལས་གསུངས་པའི་དོན་ཏོ། །ན་ར་ཛ་རའི་ཆུ་འགྲམ་སྟེ། །མི་གཡོ་ཏིང་
འཛིན་ལ་བཞུག་པ། །ཞེས་པའི་དོན་ཏོ། །དེས་གསང་ཆེན་གྱི་དོན་ཟབ་པ་དང་རྒྱ་
ཆེ་བ་བླ་ན་མེད་པ་སྟོན་པ་ལ་ངོ་མཚར་སྐྱེས་པས། དོན་དམ་པའི་བྱང་ཆུབ་ཀྱི་
སེམས་ཀྱིས་ཀུནྡ་ལྟ་བུ་དེ་ཤིན་ཏུ་དྭངས་ཤིང་ཟག་པ་མེད་པའི་བདེ་བ་སྐྱེས་པས།
ལྷན་ཅིག་སྐྱེས་པ་ཡེ་ཤེས་ངང་དུ་རྒྱལ་བར་གྱུར་པ་ཉིད་དོ། །
ད་ནི་བརྒྱལ་བ་ལས་བསླང་པ་བསྟན་ཏེ། དེ་ནས་བཅོམ་ལྡན་འདས་ཞེས་
པ་ལ་སོགས་པས་བསྟན་ཏེ། གོང་དུ་ཏིང་ངེ་འཛིན་ལ་གནས་པའི་ཡུལ་དེ་དག་
བརྒྱལ་བར་གྱུར་པ་སྟེ་ཡུལ་གྱི་སྣང་བ་དབང་པོས་སྤྱད་པ་ལས་ལྡོག་ཅིང་ཟག་
བཅས་ཀྱི་རླུང་དྷུ་ཏིར་ཆུད་པས་ཤེས་པ་མི་གཡོ་བར་གནས་པ་ལ་གཟིགས་ནས་
ཞེས་དཔལ་རྡོ་རྗེ་འཆང་ལ་བསྐུལ་བར་མཛད་ཅིང་
། གསོལ་བ་འདེབས་པ་ནི་
བཅོམ་ལྡན་འདས་བྱང་ཆུབ་སེམས་དཔའ་ཆེན་པོ་འདི་དག་བསླང་དུ་གསོལ་ཞེས་
ཞུས་པ་སྟེ། དེ་ཚེ་རྒྱལ་བས་མཁའ་རྡོ་རྗེ། །ཏིལ་གྱི་གང་བུས་གང་བཞིན་དམིགས། །
རྒྱལ་ བའི་ སྲས་ ལ་ སོ་ གོལ་ དང་། །དེ་ལ་དབྱངས་ གཅིག་ གིས་ གསུངས་ པ། །
བསམ་གཏན་འདི་ནི་རྣམ་དག་མིན། །ཞེས་པ་ལ་སོགས་པས་བསྐུལ་བ་མཛད་
པའོ། །དེ་ཡང་སྒྱུ་ལུས་རང་དག་པར་བྱེད་པ་ལ་དེ་ནས་དཔལ་རྡོ་རྗེ་འཆང་གིས་
བསྟན་པའི་ཆོས་ཐམས་ཅད་ནམ་མཁའ་དང་མཉམ་པ་ནི་རང་འབྱུང་པའི་འོད་
249 -194



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསལ་ཆེན་པོའོ། །གཉིས་སུ་མེད་པའི་རྡོ་རྗེ་འཁོར་འདས་སྣང་སེམས་ཐ་མི་དད་
པ་བསམ་གཏན་གཉིས་ལས་ཀྱང་གཅིག་ཏུ་བྱེད་པའི་བསམ་གཏན་གྱི་ཏིང་ངེ་
འཛིན་ལ་མཉམ་པར་བཞག་པ་དེ་ཉིད་ལ། ནམ་མཁའི་དཀྱིལ་ལྟར་མཆོག་གྱུར་
པ། །འོད་གསལ་བར་ནི་དེ་དམིགས་ཤིང་། །འོད་གསལ་བ་ཡི་གནས་ཐོབ་ནས། །
རབ་དགའི་གཟུགས་སུ་སྐྱེ་བར་འགྱུར། །ཞེས་ལྷན་ཅིག་སྐྱེས་པའི་ཡེ་ཤེས་བདེ་བ་
ཆེན་པོའི་ངང་དུ་སྙོམས་པར་ཞུགས་སོ།
དེ་ལས་ཡེ་ཤེས་ཀྱི་སྐུ་འཆར་བ་ནི། སྙོམས་པར་ཞུགས་མ་ཐག་ཏུ་ཞེས་པ་
ཡེ་ཤེས་རྒྱ་མཚོའི་རང་རིག་ངོ་བོའི་སྐུ་ཉིད་ལས། རྡོ་རྗེ་བདག་པོའི་འོད་ཀྱིས་ཞེས་
པ་ཡེ་ཤེས་ཀྱི་སྣང་བ་ཆེན་པོས་ས་གསུམ་དུ་ཁྱབ་པར་གྱུར་པ་ལ་རིག་པ་ཙམ་གྱིས་
ཞེས་འོད་གསལ་སྟོང་ཉིད་དུ་ཞུགས་པ་ལ་ཚད་མེད་པ་བཞི་དང་ལྡན་པའི་འོད་
ཟེར་གྱིས་བསྐུལ་བས་ཡེ་ཤེས་ཀྱི་སྐུ་ཟུང་འཇུག་ཏུ་སྟོན་པ་ལ་དེ་ནས་བྱང་ཆུབ་
སེམས་དཔའ་སེམས་དཔའ་ཆེན་པོ་དེ་དག་རང་རང་གི་སྟན་ལ་གནས་པར་གྱུར་
ཏོ་ཞེས་འོད་གསལ་ལས་ཟུང་འཇུག་དུ་ལྡང་པའི་དོན་ཏོ། །དེ་ཉིད་ལ་དེ་ཚེ་རབ་
དགའ་རྡོ་རྗེའི་སྐུ། །ཀུན་གྱིས་དབང་ཕྱུག་ཐོབ་པར་འགྱུར། །ཞེས་པའི་དོན་ཏོ། །
བརྒྱལ་བ་ལ་བསླང་པ་འདི་ནི་དབུགས་དབྱུང་གི་མཛད་པ་སྟེ། དཔལ་རྡོ་
རྗེ་སེམས་དཔའ་དོན་གྲུབ་མི་གཡོ་བའི་ཏིང་ངེ་འཛིན་ལ་དབུགས་དབྱུང་བ་དང་
།
དཔལ་དེ་བཞིན་གཤེགས་པའི་དབུགས་དབྱུང་གི་ཕྱོགས་བཅུའི་ཞིང་གི་རྒྱལ་སྲས་
ས་བཅུ་པ་རྣམས་དབུགས་ཕྱུང་བ་དང་། དཔལ་མི་བསྐྱོད་པས་གདུལ་བྱ་ཆགས་
སྡང་ཅན་ལ་ཁྲོ་ཆགས་འདྲེས་པའི་སྐུར་བསྟན་ནས་དབུགས་ཕྱུང་བའོ། །བྱང་ཆུབ་
སྙིང་ པོར་ ཞུགས་ནས་ནི། །དེར་ནི་བདུད་རྣམས་ འཇོམས་ པར་མཛད། །ཅེས་
249 -195



སྒྲོ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
མངོན་པར་ བྱང་ཆུབ་པའི་ཚུལ་ལོ། །གྱུར་ཏོ་ཞེས་པ་དུས་དེའི་ཚེ་ཆོས་ལ་
འདོགས་ཆོད་པ་ཉིད་དོ། །
དེ་ནས་རྨད་ཏུ་བྱུང་བའི་བསྟོད་པ་བསྟན་པ་ནི་དེ་ནས་འཁོར་འདུས་པ་
ཆེན་པོ་དེ་དག་ལ་རྡོ་རྗེ་འཛིན་པ་དང་རྒྱ་ཆེ་བ་གཉིས་མེད་དུ་སྟོན་པ་ལ་སྔར་མ་
བྱུང་པས་ན་ངོ་མཚར་དུ་གྱུར་པ་དང་། ཕྱིས་མི་འབྱུང་པས་ན་རྨད་ཏུ་གྱུར་པས།
ཟག་པ་མེད་ཀྱི་དགའ་བས་གང་བས་ཤིན་ཏུ་དགྱེས་པས་མཐར་ཐུག་གཉིས་མེད་
ཀྱི་ཏིང་ངེ་འཛིན་དངོས་ཐོབ་པ་ལ་ཁྱད་པར་དུ་གྱུར་ནས་ཅེས་སོ། །དེ་ཡང་དྲི་མ་
མེད་པའི་ཉམས་སྣང་དག་ཅིང་ཡེ་ཤེས་ཆེན་པོའི་ངང་ལས་གསང་བ་བསམ་གྱིས་
མི་ཁྱབ་པར་འཆར་བའི་དོན་ཏོ། །བརྗོད་བྱ་དང་བརྗོད་བྱེད་རྟོགས་ཤིང་ཁོང་དུ་
ཆུད་ཅིང་དེ་ཁོ་ན་ཉིད་ཀྱི་ངང་ལས་དམིགས་པའི་ངང་ལས་ཆོས་ཀྱི་དབྱིངས་རྟོགས་
པ་བརྗོད་པ་འདི་སྐད་ཅེས་གསུངས་པ་དག་ལ། ཨེ་མ་ཧོ་ཆོས་ཅེས་བརྗོད་བྱེད་སྒྲ་
གསུང་རབ་ཡན་ལག་དགུའི་ཚོགས་སོ། །ཨེ་མ་ཧོ་ཆོས་ནི་བརྗོད་བྱའི་དོན་མདོ་
རྒྱུད་རྟོག་པ་མ་ལུས་པའི་དགོངས་པ་རྟོགས་པར་བྱེད་པའོ། །ཨེ་མ་ཧོ་ཆོས་ཀྱི་དོན་
འབྱུང་བ་ནི་བརྗོད་བྱ་དང་རྗོད་བྱེད་དུ་བཅས་པ་སྟེ། རྒྱུ་ཡི་རྒྱུད་ཀྱང་བཟུང་ངོ་
། །
ཆོས་དོན་ནི་ལམ་ཐབས་ཀྱིས་རྒྱུད་དོ། །དག་པ་བདག་མེད་པ་ནི་འབྲས་བུའི་རྒྱུད་
དོ། །དེ་ཡང་སྒྲ་ཙམ་ལས་སྐྱེས་པ་ཐོས་པ་དང་
། སྒྲ་དོན་གཉིས་ཀའི་ལ་བརྟེན་ནས་
བསམས་པ་དང་། དེ་དག་གི་གནས་ལུགས་མངོན་སུམ་དུ་གྱུར་པ་ནི་བསྒོམ་པའི་
ཤེས་རབ་ཏུ་བསྟན་ཏོ། །རྡོ་རྗེ་རྒྱལ་དེ་སྟོན་པ་དེ་བཞིན་གཤེགས་པའི་ཚོགས་དང་
བཅས་པའོ། །སྐུ་དང་གསུང་ཐུགས་ནི་དབེན་པ་གསུམ་སྟེ་དེ་བཞིན་གཤེགས་
པའི་ངོ་བོ་བདེ་བ་ཆེན་པོ་གཉིས་སུ་མེད་པའི་གནས་པའོ། །རབ་ཏུ་དག་ནི་སྒྱུ་མར་
249 -196



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རོ། །ནམ་མཁའ་དང་ནི་མཉམ་ཉིད་གནས་ཞེས་པ་འོད་གསལ་བ་དུས་གསུམ་
ཐོག་མཐའ་ཐམས་ཅད་སྟོང་པའོ། །རྣམ་ པར་མི་འགྱུར་ནི་ཟུང་འཇུག་སྐུ་བཞི་
དབྱེར་མེད་ལ་སོགས་པ་སྣང་བ་མེད་ནི་རྒྱུ་རྐྱེན་ཐམས་ཅད་དང་བྲལ་བའི་སྟོང་
ཉིད་ངོ་བོར་རབ་ཏུ་མི་གནས་པའོ། །རྡོ་རྗེའི་སྐུ་ནི་ཕྱི་ནང་གསང་བ་གསུམ་ཀ་ལ་
ཁྱབ་ཅིང་དག་པའི་ངོ་བོ་ཉིད་ཡིན་ནོ། །ཐུགས་ནི་དེ་བཞིན་གཤེགས་པའི་གཙོ་
ཞེས་བདེ་སྟོང་དབྱེར་མེད་དུ་ཡེ་ཤེས་ཀྱི་གཙོ་བོར་གྱུར་པས་དེ་ཉིད་དུ་འདུ་བར་
བསྟན་ཏོ། །
དེས་སྐུ་གསུང་ཐུགས་ཀྱི་དབང་ཕྱུག་བསྟན་ནས་དུས་གསུམ་དག་ནི་ཐོག་
མཐའ་དང་སྟོན་པ་ཐམས་ཅད་དུ་ཀུན་ཏུ་གསོན་པའི་དབང་ཕྱུག །ལམ་དུ་འབྱུང་
བ་ནི་སྒྱུ་མའི་སྤྲུལ་པ་སྟོན་པ་རྫུ་འཕྲུལ་གྱི་དབང་ཕྱུག །ནམ་མཁའ་ཆེན་པོ་
པོ་ནི་
དབྱིངས་ཀྱི་ངང་ལས་འབྱུང་བ། ཅི་འདོད་པ་སྐྱེད་པའི་དབང་ཕྱུག་གོ །དབྱིངས་
འགྱུར་བ་ནི་ནམ་མཁའ་གར་ཁྱབ་དུ་འཆར་བ་འཕྲིན་ལས་ཀྱི་དབང་ཕྱུག་གོ །
ནམ་མཁའི་ལམ་ནི་ཡེ་ཤེས་ཡོངས་སུ་དག་པ་སྟེ་ངོ་བོ་འཛིན་པ་དེ་ལ་ཕྱག་འཚལ་
འདུད་ཅེས་པའོ། །ནམ་མཁའི་སྐུ་ནི་ཡེ་ཤེས་ཀྱི་ཆོས་སྐུའོ། །དེའི་ངང་ལས་ཡང་
དག་འབྱུང་བ་ནི་ལོངས་སྤྱོད་རྫོགས་པ་དང་སྤྲུལ་པའི་སྐུའོ། །ཡང་ན་མེ་ལོང་ལྟ་
བུའོ། །ནམ་མཁའི་ལམ་ནི་བགྲོད་པ་གཅིག་རྣམ་པ་ཐམས་ཅད་ཀྱི་མཆོག་ལྡན་
སྟེང་ངོ་བོ་ཉིད་བདེ་བ་ཆེན་པོའོ། །དེ་ལ་གནས་པ་པོ་ནི་རྣལ་འབྱོར་གྱི་དབང་ཕྱུག་
རྣམས་དེ་ཡང་ན་མཉམ་ཉིད་དོ། །ནམ་མཁའི་ཐུགས་ནི་ཆོས་ ཀྱི་དབྱིངས་སོ། །
ཆོས་ཀྱི་མཆོག་ནི་སོ་སོར་ཀུན་ཏུ་རྟོག་པའོ། །སྤྱོད་པའི་གནས་ནི་བྱ་བ་གྲུབ་པའི་
ཡེ་ཤེས་ཀྱི་རིགས་ལྔའི་མཛད་པ་དང་རྣམ་པར་དག་པའི་ཡེ་ཤེས་ལ་བསྟོད་པའོ། །
249 --197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དེ་ནི་ཐུན་མོང་མ་ཡིན་པ་ལ་དབང་ཕྱུག་བརྒྱད་ཀྱི་སྒོ་ནས་བསྟོད་པ་དང་
། རིགས་
ལྔ་ཡེ་ཤེས་ལྔ་ཡི་སྒོ་ནས་བསྟོད་པ་དང་། གསང་ཆེན་དོན་གྱི་ངོ་བོ་ལ་བསྟོད་པ་སྟེ་
ལེའུའི་གཞུང་བཤད་པའོ། །
ལེའུའི་མཚན་བསྟན་པ་ནི་ཀུན་ཏུ་སྤྱོད་པ་མཆོག་ནི་ཐུན་མོང་པ་དང་ཐུན་
མོང་མ་ཡིན་པའི་སྤྱོད་པ་ངེས་པར་བསྟན་པའོ། །དོན་འདི་ལ་དཔལ་མཆོག་ཆེན་
པོའི་ལེའུ་དྲུག་ཅུ་རྩ་ལྔ་པ་ལས་དེ་བཞིན་གཤེགས་པ་ཐམས་ཅད་ཀྱི་ཏིང་ངེ་འཛིན་
དང་ལྟ་བ་མཚུངས་པ་མེད་པར་སྤྱོད་པ་ཟབ་པའི་སྙིང་པོ་འདི་གདུལ་བྱ་ལ་ཇི་ལྟར་
འཇུག་པར་འགྱུར་གྲང་། བྱང་ཆུབ་སེམས་དཔའ་རྡོ་ རྗེའི་སྙིང་པོས་སྨྲས་པ། དེ་
བཞིན་གཤེགས་པ་སྟོང་མངོན་པར་བྱང་ཆུབ་པའི་ས་མ་ཏིའི་སྒོ་དུ་མ་དང་
།
ཐམས་ཅད་རང་བཞིན་གྱིས་རྣམ་པར་དག་པའི་སྒོ་དུ་མའི་ངོ་བོ་ཉིད་སྟོན་པ་དང་
།
སངས་རྒྱས་ཀྱི་ཞིང་ཁམས་ཐམས་ཅད་ཡོངས་སུ་སྦྱངས་པ་དང་སེམས་ཅན་ཀྱི་
ཁམས་མ་ལུས་ཤིང་ལུས་པ་མེད་པ་ཐམས་ཅད་སྨིན་ཅིང་གྲོལ་བར་བྱ་བའི་ཕྱིར་
དང་། ཚད་མེད་པ་དང་རྣམ་པར་ཐར་པ་བསམ་གྱིས་མི་ཁྱབ་པའི་ཕྱིར་ལུས་ཅན་
ཡེ་ཤེས་དང་ལྡན་པ་དག་ལ་ཀུན་དུ་འཇུག་པར་བྱེད་དོ། །དེ་སྐད་ཅེས་སྨྲས་པ་
དང༌། བྱང་ཆུབ་སེམས་དཔའ་དེ་དག་ཐམས་ཅད་ཀྱིས་ཟབ་པ་བླ་ན་མེད་པ་བརྗོད་
དུ་མེད་པའི་གནས་ལ་རྒྱ་མཚོ་ལྟར་རྣམ་པར་རོལ་པ་སྟོན་པ་ཤིན་ཏུ་ངོ་མཚར་ཏེ།
ལེགས་སོ་ལེགས་སོ་ཞེས་བྱ་བ་བརྗོད་དོ། །
དེ་ནས་བྱང་ཆུབ་སེམས་དཔའ་ཀུན་ཏུ་བཟང་པོ་སྤྱོད་པ་ཚད་མེད་པ་དང་
།
ཏིང་ངེ་འཛིན་རབ་ཏུ་འབྱམས་ཀླས་པ་རབ་ཏུ་བསྒྲུབས་པའི་དགོངས་པས།
ཀྱི་དབྱིངས་དང་གཉིས་སུ་མེད་པར་ཀུན་ཏུ་རོལ་པ་རྣམ་པར་སྟོན་པར་མཛད་དོ། །
249 -198



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཞེས་པའི་དོན་གྱིས་དེ་ཉིད་གོ་བར་བྱས་པའོ། །ལེའུ་ལྔ་པའི་རྣམ་པར་
ར་བཤད་པ་
གཏན་ལ་ཕབ་པའོ།། 11
དེ་ལ་ལེའུ་དང་པོར་ཕུན་སུམ་ཚོགས་པ་ལྔའི་སྒོ་ནས་རྣམ་པར་འཕྲུལ་པ་
དང་གླེང་སླང་བ་བསྟན་ནས། ལེའུ་གཉིས་པར་བྱང་ཆུབ་ཀྱི་སེམས་གཏན་ལ་ཕབ་
ཅིང་ལེའུ་གསུམ་པར་བསྐྱེད་རྫོགས་ རིམ་པ་གཉིས་ཀྱིས་ཕྲ་མོའི་རྣལ་འབྱོར་
བཤད་པ་ནི་མདོར་བསྡུས་པའི་ཚུལ་ལ། བཞི་པར་སྣོད་ལྡན་རྨི་ལམ་དུ་དབང་
བསྐུར་བ་ཐོབ་པས་ལེའུ་ལྔ་པར་སྤྱོད་པ་མཆོག་བསྟན་ལ། དེ་ཉིད་སླར་ཡང་སྤྲོས་
ནས་རྒྱས་པར་བཤད་པའི་ཕྱིར། བདག་བྱིན་གྱིས་བརློབ་པའི་ང་རྒྱལ་སྔོན་དུ་འགྲོ་
བས་སྤྱོད་པ་བྱ་བ་ཡིན་པས་ན་འཇུག་པར་བྱ་སྟེ།
ལེའུ་གསུམ་པར་མདོར་བསྟན་ལ། དངོས་པོའི་གནས་ཐབས་ལམ་ལས་
འདིར། །རིམ་གཉིས་ཕྲ་མོའི་རྣལ་འབྱོར་ཏེ། །བསྐྱེད་པའི་རིམ་པའི་ཡན་ལག་ཏུ། །
སྐུ་གསུང་ཐུགས་གསུམ་ཡེ་ཤེས་ སུ། །རོ་གཅིག་པར་ནི་ བྱིན་བརླབས་ཤིང་
། །
རྗེས་ཆགས་བདེ་བའི་པུ་ཙ་ཡིས། །མཆོད་ཅིང་རབ་ཏུ་རོལ་པ་ཡི། །ཡེ་ཤེས་ཆེན་
པོ་སྤྱོད་པ་བསྟན། །དྲང་བའི་དོན་དང་ངེས་དོན་བཅས། །མཐའ་དྲུག་ཚུལ་བཞིའི་
དབྱེ་བ་ཡིས། །མཐར་ཐུག་དེ་བཞིན་ཉིད་སྦྱོར་བ། །རིམ་བཞིན་འབྲེལ་པ་
་ཤེས་
པར་བྱ། །
དེ་ལ་དང་པོ་སྐུ་གསུང་ཐུགས་བྱིན་བརླབས་བསྟན་པར་བྱ་བ་སྟེ། དེ་ནས་
ཞེས་བྱ་བ་ལ་སོགས་པ་སྨོས་ཏེ། སྔོན་བྱུང་དུ་དེ་བཞིན་གཤེགས་པ་གསུམ་གྱི་བྱང་
ཆུབ་སེམས་དཔའ་རྣམས་ཀྱིས་སྐུ་གསུང་ཐུགས་བྱིན་གྱིས་བརླབས་པ་གསང་བ་
གསུམ་མངོན་དུ་གྱུར་པར་བསྟན་ལ། རྗེས་འཇུག་རིམ་པ་གཉིས་ཀྱིས་ཉམས་སུ་
249-199



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལེན་ པའི་རྣལ་འབྱོར་པ་ལ་གསང་བ་གསུམ་ལམ་དུ་བསྟན་པ་ནི་དེ་བཞིན་
གཤེགས་པའི་རྡོ་རྗེ་མི་བསྐྱོད་པ་ནི་སངས་རྒྱས་ཐམས་ཅད་ཀྱི་དགོངས་པ་བླ་ན་
མེད་པ་མངོན་དུ་གྱུར་པ་བསྟན་པས་ཏེ། རྟོག་པའི་དྲ་བ་ཐམས་ཅད་ཀྱིས་གཡོ་བ་
མེད་པར་བསྟན་པ་ཉིད་ལས། གསང་བ་མདོར་བསྟན་པ་ནི་དེ་བཞིན་གཤེགས་པ་
ཐམས་ཅད་ཀྱི་སྐུ་དང་གསུང་དང་ཐུགས་ཀྱིས་གསང་བ་རྡོ་རྗེ་ནི་དཔལ་རྡོ་ རྗེ་
འཆང་རྣལ་འབྱོར་བཞིས་སྐྱེད་པ་ཉིད་ལས་འདིར་ནི་རྣལ་འབྱོར་ཆེན་པོའི་སྐུ་
གསུང་ཐུགས་བྱིན་གྱིས་བརླབས་པའི་གཞི་བསྟན་པའོ།
གང་དུ་དབྱེར་མི་ཕྱེད་པའི་ཏིང་ངེ་འཛིན་ལ་སྙོམས་པར་ཞུགས་ཏེ། ཞེས་
པ་བསམ་གཏན་གྱི་འཁོར་ལོའོ། །ཐུགས་ཀྱི་གསང་བ་རྡོ་རྗེ་ནི་ཡིད་ཀྱི་རྒྱུ་བ་ཕྲ་
རིགས་ཐམས་ཅད་ལ་རྣམ་པར་མི་རྟོག་པའི་ཡེ་ཤེས་ཀྱི་རྒྱས་འདེབས་པས་ནང་
དབྱིངས་དང་ཡེ་ཤེས་གཉིས་སུ་མེད་པའི་ངོ་བོར་བྱིན་གྱིས་བརློབ་པའི་སྔགས་ནི་
མི་གཡོ་བར་རྩེ་གཅིག་ཏུ་མཛད་དེ་མངོན་དུ་གྱུར་པས་ལྷ་ཡི་ང་རྒྱལ་བྱེད་པའི་
རིགས་སྔགས་བཟླས་པ་བྱེད། དེ་ཉིད་འདུས་པའི་འཁོར་ལོ་ལ་གསུངས་སོ། །ཨོཾ་
ཞེས་པ་ལ་སོགས་པའོ། །ཡེ་ཤེས་དང་ལྡན་པའི་དེ་བཞིན་གཤེགས་པའི་ཐམས་
ཅད་ཀྱི་ཐུགས་རྡོ་རྗེའི་རྣམ་པར་མི་རྟོག་པའི་དག་པའི་བདག་ཉིད་དུ་བསྟན་པའོ། །
ཡང་བདུད་བཞི་བཅོམ་ཞིང་ལེགས་པའི་ཡོན་ཏན་དང་ལྡན་པའི་སངས་རྒྱས་ཟུང་
དུ་འཇུག་པའི་དོན་ལ་དེ་བཞིན་ཉིད་དུ་གཤེགས་པས་ཏེ་མེ་ལོང་ལྟ་བུའི་ཡེ་ཤེས་
ཀྱི་བདག་ཉིད་ནི་རྟོག་པས་མི་ཕྱེད་པས་ན་རྡོ་རྗེ་རྣམ་པར་སྣང་མཛད་ནི་སྐུ་གཅིག་
ལས་སངས་རྒྱས་ཀྱི་ཞིང་ཁམས་ཐམས་ཅད་སྣང་ལ་ཞིང་ཁམས་མཐའ་ཡས་པ་ལ་
ཁྱབ་པས་ཏེ། སྐུ་བྱིན་གྱིས་བརློབ་པའི་སྔགས་ནི་གཏི་མུག་རྣམ་པར་དག་པའི་ངོ་
249 -200



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བོ་གང་ལ་ཡོད་པ་དེས་ལུས་སྐུ་རྡོ་རྗེའི་བདག་ཉིད་དུ་བསྒྱུར་བས་ཏེ། ཨོཾ་ཞེས་པ་
ལ་སོགས། སྐྱེ་བ་མེད་པ་དེ་བཞིན་གཤེགས་པའི་སྐུ་རྡོ་རྗེ་ལུས་རྣམ་པར་དག་པའི་
བདག་ཉིད་དུ་བསྟན་པའོ། །ཡང་ཚེ་དཔག་ཏུ་མེད་པ་ནི་ཚད་མེད་པའི་ཡེ་ཤེས་
མཚུངས་པ་མེད་པ་འཆི་བ་མེད་པའི་བདུད་རྩི་མཉེས་ཤིང་མཉམ་པ་ཉིད་དུ་ཀུན་
ཏུ་མི་མཉེས་པའི་རྡོ་རྗེ་སྟེ་སོ་སོར་ཀུན་ཏུ་རྟོག་པའི་ཡེ་ཤེས་ཀྱི་ངོ་བོ་ཞེས་པ་ལ་
སོགས་པས་ངག་དག་པ་གསུང་རྡོ་རྗེ་འདོད་ཆགས་རྣམ་པར་དག་པའི་ངོ་བོ་གང་
ལ་ ཡོད་ པ། འགག་པ་མེད་ པ་དེ་ བཞིན་ གཤེགས་ པའི་ གསུང་གི་བདག་ཉིད་
བསྟན་པའོ། །
དེ་ལ་ལམ་བསྐྱེད་པའི་རིམ་པར་རྣལ་འབྱོར་བཞི་ལས་ཤིན་ཏུ་རྣལ་འབྱོར་
རྫོགས་པའི་རྗེས་ལ་བྱིན་གྱིས་བརླབ་པར་བསྟན་པ་ནི་གནས་གསུམ་དུ་ཡི་གེ་
བཀོད་ལ། དེའི་འོད་ཀྱིས་སྣང་བ་ལས་སྤྱན་མ་ལ་སོགས་པའི་ལྷ་གསུམ་
སྤྲོས་ཏེ་སྐུ་གསུང་ཐུགས་ཀྱི་དཀྱིལ་འཁོར་གྱི་འཁོར་ལོ་སྤྱན་དྲངས་ནས་ལེའུ་བཅུ་
གཉིས་པ་ནས་གསུངས་པའི་བློ་ལོ་ཀ་གསུམ་གྱིས་གསོལ་བ་གདབ་པ། ལུས་ཀྱི་
སྒོ་གསུམ་དུ་བསྡུས་ལ་རྣལ་འབྱོར་པའི་ལུས་ངག་ཡིད་གསུམ་དང་དེ་བཞིན་
གཤེགས་ པའི་སྐུ་གསུང་ཐུགས་དང་དབྱེར་མི་ཕྱེད་པའི་ང་རྒྱལ་ བྱས་ལ་ལེའུ་
བདུན་པ་ནས་གསུངས་པའི་ཤོ་ལོ་ཀ་གསུམ་གྱིས་སྨོན་ལམ་གསུམ་བཏབ་པའི་
རྗེས་ཐོགས་ལ་སྔགས་གསུམ་གྱིས་སོ་སོར་བསྟན་ཅིང་བྱིན་གྱིས་བརླབ་པ་ནི་
མངོན་པར་རྟོགས་པ་ཡིན་ནོ། །དེ་ཉིད་ལ་གསང་གསུམ་རོ་གཅིག་པའི་དོན་ལམ་
དུ་བྱ་བ་ལ་རྡོ་རྗེ་གསུམ་པོ་ནི་སྐུ་གསུང་ཐུགས་རྡོ་རྗེའི་ངོ་བོ་ཉིད་དོ། །དེ་བཞིན་
གཤེགས་པ་ནི་མི་བསྐྱོད་པ་དང་རྣམ་པར་སྣང་མཛད་དང་། འོད་དཔག་ཏུ་མེད་པ་
249 -201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གསུམ་མོ། །དེ་དག་གིས་གསང་བ་ནི་གཞན་གྱི་སྤྱོད་ཡུལ་དུ་མ་གྱུར་པའི་དོན་ཏོ། །
གནས་ནི་ཞེས་པ་རྟེན་ལུས་ངག་ཡིད་གསུམ་ལྷ་ཡི་འཁོར་ལོའི་ གཞི་ཡིན་ལ་
གནས་ཀྱི་རྣམ་པར་བསྒོམ་པར་བྱ་ཞེས་པ་བརྟེན་པ་ཡི་གེ་གསུམ་དང་ལྷ་མོ་གསུམ་
འོད་ཟེར་གྱི་སྤྲོ་བསྡུ་ལས་བྱུང་བས་བླ་ན་མེད་པའི་བྱང་ཆུབ་བདག་གཞན་གྱི་དོན་
ཕུན་སུམ་ཚོགས་པ་ཐོབ་པར་བྱེད་པའོ། །སྔགས་ཀྱི་མཚན་གྱིས་ཞེས་པ་ཉི་ཟླ་པདྨ་
ལ་གནས་པའི་རྡོ་རྗེ་དང་པདྨ་དང་འཁོར་ལོ་ལ་སོགས་པ་འོད་འཕྲོ་བའོ། །ཤིན་ཏུ་
མཚན་བྱས་ལ་ཞེས་པས་ལྷ་མོ་གསུམ་པོ་སངས་རྒྱས་ཐམས་ཅད་ཀྱི་སྐུ་གསུང་
ཐུགས་ཀྱི་འཁོར་ལོར་བར་སྣང་ལ་གང་བར་སྤྱན་དྲངས་པའོ། །མཆོག་རབ་འདི་
ཡིས་ཞེས་པ་ལྷ་ཡི་སྐུ་དང་ཕྱག་མཚན་ས་བོན་དང་བཅས་པའོ། །བསྒྲུབ་པ་ཉིད་དུ་
ཞེས་སྔགས་གསུམ་པོ་བརྗོད་པས་དག་ཅིང་ཡེ་ཤེས་བསྟན་པར་བྱེད་པའི་དོན་ཏོ། །
དེ་ཉིད་ལ་ལམ་རྫོགས་པའི་རིམ་པ་ལྟར་ན། བདག་བྱིན་གྱིས་བརླབ་པའི་
རིམ་པ་དང༌
། མངོན་པར་བྱང་ཆུབ་པའི་རིམ་པ་མངོན་དུ་གྱུར་པས་ཟུང་འཇུག་
སློབ་བཞིན་པ་ལ་གནས་པའི་སྐུ་གསུང་ཐུགས་གཉིས་སུ་མེད་པའི་ངང་ལས་
གནས་པ་སྔགས་ཀྱི་དོན་མངོན་སུམ་དུ་བྱེད་པ་སྟེ། དེ་ཡང་རྗེས་སུ་དྲན་པའི་ཡན་
ལག་རླུང་སེམས་ལས་བྱུང་བ་ནི། ཨོཾ་ནི་པདྨ་མགོན་པོ་རྒྱུ་བའོ
། །སརྦ་ཏ་ཐཱ་ག་ཏ་
ནི་གཉིས་པ་ལས་ཀྱི་མགོན་པོའི་རླུང་
། ཙིཏྟ་ནི་གསུམ་པ་སྟེ་རིན་ཆེན་མགོན་པོའི་
ངོ་བོ་དང་། བཛྲ་ནི་རླུང་བཞི་པོ་རྡོ་རྗེ་མགོན་པོའི་ངོ་བོ་དང་
། སྭ་བྷ་བ་ཨད་མ་ཀོ་
ཧཾ་ཞེས་རླུང་ལྔ་པོ་རྣམ་པར་སྣང་མཛད་ཀྱི་རང་བཞིན་ནོ། །ཨ་ཧོ་ཞེས་པ་དུས་ཀྱི་
མིང་མཚོན་པ་ཧཾ་སྟེ། རླུང་རིག་ཐམས་ཅད་ཀྱི་འབྱུང་གནས་འོད་གསལ་མཚོན་
པའོ། །སྐུ་དྲུག་གསུམ་པའི་མིང་ཅན་ཏེ། ཡི་གེ་འབྲུ་གསུམ་རྡོ་རྗེའི་བཟླས་པར་
249 -202



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྟོན་པའོ། །དེ་རླུང་ལྔ་ དང༌ རིགས་ ལྔའི་ངོ་བོར་བསྟན་ པ་ ནི་ དེ་ དག་ ཆོས་ ཀྱི་
དབྱིངས་རྡོ་རྗེ་འཆང་གི་རང་བཞིན་དུ་བསྟན་པས་ལུགས་ལས་བཟློག་པའི་སྣང་བ་
གསུམ་འབྱུང་ངོ༌
། །
དེ་ཉིད་སྒྱུ་མ་ལྟ་བུའི་ཡོངས་སུ་སྦྱངས་པ་ལ་བསམ་གཏན་གཉིས་མངོན་དུ་
བྱ་སྟེ་འོད་གསལ་གྱི་མེས་སྦྱང་བ་སྟོན་པ་ནི། ཨོཾ་ནི་ཚངས་པ་ཆེན་པོར་བཏགས་ཏེ་
འཇིག་རྟེན་གྱི་དང་པོར་བྱུང་བའོ། །སརྦ་ཏཱ་ཐཱ་གཱ་ཏཱ་ནི་བརྒྱ་བྱིན་ཉི་ཟླ་ཟུང་གི་རླུང་
གཉིས་པ། ཀ་ཡ་ནི་རྡུལ་མུན་པ་སྙིང་སྟོབས་ཏེ་ཡོན་ཏན་གསུམ་དང་
། བཛྲ་ནི་
རིགས་བྱེད་བཞི་པར་འབྱུང་བའོ། །སྭཱ་བྷ་བཱ་ཨད་མ་ཀོ་ནི་འདོད་པའི་ལྷ་ཡི་མདའ་
ལྔའོ། །ཨ་ཧོ་ཞེས་པ་གཞོན་ནུ་གདོང་དྲུག་སྟེ། ཐབས་སྒྱུ་མ་ལྟ་བུ་དང་དེའི་རང་
བཞིན་འོད་གསལ་སྟོང་པར་ཐིམ་པར་བསྟན་ཏོ། །
སྒྱུ་མ་དང་འོད་གསལ་ཟུང་འཇུག་པས་གཉིས་ཀྱི་ཡེ་ཤེས་ཀྱི་ངོ་བོར་གྱུར་
པས་སྔགས་གསུམ་པའི་དོན་བཤད་པར་བྱ་སྟེ། ཨོཾ་ནི་སྲིད་པ་དང་པོ་རླུང་ལ་རྟེན་
ནས་ཆགས་པའོ། །སརྦ་ཏ་ཐཱ་གཱ་ཏཱ་ཉིན་མཚན་ཏེ་གཉིས་པའོ། །བྷ་ག་ནི་ཡོན་ཏན་
གསུམ་དང་ལྡན་པའོ། །བཛྲ་ནི་དུས་བཞིའི་རིམ་པས་ཕྱེ་བའོ། །སྭ་བྷ་བཱ་ཨད་
ཀོ་ནི་འདོད་པའི་ཡོན་ཏན་ལྔའོ། །ཨ་ཧཾ་ནི་འབྱུང་གནས་ཏེ་དྲུག་པ་དུས་ཀྱིས་རང་
བཞིན་ཅན་ནོ། །བྱིན་གྱིས་བརླབ་པ་ལ་མན་ངག་ལྟར་ན་མངོན་རྟོགས་ཀྱི་དུས་སུ་
སྐུ་གསུང་ཐུགས་རིམ་པ་བཞིན་དུ་རྒྱས་འདེབས་པ་ལ། འདིར་གོ་རིམ་བཟློག་
པའི་དབང་དུ་བྱས་ན་ཐམས་ཅད་རྡོ་རྗེ་འཆང་དུ་བསྡུས་ནས་རིགས་ཐམས་ཅད་ཀྱི་
བདག་པོ་ཐོག་མར་བསྟན་ལ། ལུས་རགས་པས་བར། ངག་ཕྲ་བས་ཐ་མར་བྱུང་
སྟེ། ཐུགས་ དང༌ སྐུ་ དང་ དེ་ བཞིན་ དུ་ གསུང་། །རིམ་ དང༌ རིམ་ པ་ མིན་ པས་
249 -203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
གསུངས། །རྡོ་རྗེ་གསུམ་ཞེས་བྱ་བ་དག །བདག་པོ་ཆོས་ཅན་གཅིག་ལས་བྱུང་
། །
ཞེས་གསུངས་པའི་དོན་ཏོ། །
འདིར་སླར་བཤད་པའི་རྡོ་རྗེ་ནི་རླུང་སེམས་མ་ཕྱེད་པས་ལུགས་ལྡོག་གི་
སྣང་བ་གསུམ་ལས་དེ་བཞིན་གཤེགས་པའི་གསང་བ་ཟུང་དུ་འཇུག་པ་སྐུར་སྣང་
ཞིང་ཟུང་འཇུག་གི་སྤྱོད་ཡུལ་ལས་གཡོ་བ་མེད་པའོ། །གནས་ནི་ཞེས་པ་སྣང་བ་
གསུམ་སྐྱེ་བའི་དང་ཐིམ་པའི་ངོ་བོ་རྣམ་པར་དག་པས་སོ། །ངོ་བོ་ཉིད་འབྱུང་བས་
གནས་ཀྱི་རྣམ་པར་བསྒོམ་པར་བྱ་བ་སྒྱུ་མས་ཐམས་ཅད་བསྐྱེད་ཅིང་སྤྲུལ་པར་
གྱུར་པས་སྣང་སེམས་དབྱེར་མེད་དུ་ལྟ་བའོ། །དེ་བཞིན་གཤེགས་པའི་གསང་
སྔགས་ཀྱི་མཚན་གྱིས་ཞེས་རླུང་ལྔའི་འོད་ཀྱིས་སྣང་བའོ། །ཤིན་ཏུ་མཚན་བྱས་ལ་
ཞེས་པ་ཡེ་ཤེས་ཀྱི་སྐུས་བརྒྱན་པའོ། །མཆོག་རབ་འདི་ཡིས་ཞེས་པ་མངོན་པར་
བྱང་ཆུབ་པའོ། །བསྒྲུབ་པ་ཉིད་དུ་བྱ་བ་ནི་སློབ་པའི་ཟུང་འཇུག་འབྲས་བུ་མངོན་
དུ་གྱུར་པས་རྡོ་རྗེའི་སྐུ་མི་སློབ་པའི་ཟུང་འཇུག་ཐོབ་པའོ། །
ལེའུ་འདི་ལ་ཡང་དོན་ལྔས་ཏེ། བརྗོད་ པར་ བྱ་བ་ནི་བདག་ བྱིན་གྱིས་
བརློབ་པའི་རྣལ་འབྱོར་དང་ལམ་རྫོགས་པའི་རིམ་པའི་ས་མ་ཏི་དང་
། གསང་ཆེན་
གྱི་སྤྱོད་པ། བཟང་བར་བྱ་བའི་དམ་ཚིག་བསྟན་པའོ། །བརྗོད་བྱེད་ནི་དྲང་དོན་
ངེས་དོན་གཉིས་ཀྱིས་སོ། །གང་ལས་ཁྱད་པར་དུ་གྱུར་ན་རྒྱུད་གཞན་ལས་བསྟན་
པའི་བསྐྱེད་རྫོགས་དང་སྤྱོད་པ་གསུམ་ཀ་ལས་སོ། །ལམ་མངོན་པར་རྟོག་པའི་
ཚུལ་དུ་བྱ་བའོ། །དོན་ཆིངས་ནི་བྱིན་བརླབས་གསུམ་དང་མཆོད་པ་ནི་བསྐྱེད་པའི་
རིམ་ པའམ། བསྐྱེད་ པའི་ རིམ་ པའི་ ཁོངས་སུ་ བསྡུད་ལ། ཕྲ་ མོའི་རྣལ་འབྱོར་
བསྟན་པ་རྫོགས་པའི་རིམ་པའི་ཁོངས་སུ་བསྡུད་ལ། སྤྱོད་པ་ནི་ལམ་གྱི་བོགས་
249 ---204



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདོན་ལ། བཟའ་བྱ་བསྟན་པ་ནི་གཞི་དམ་ཚིག་གི་ཁོངས་སུ་བསྡུད་པའོ། །འདི་
ལ་ཡང་། སྭཱ་ཨ་དྷིཥྛ་ན་ཞེས་པ་བདག་བྱིན་གྱིས་བརླབ་པ་ཞེས་བྱ་ལ། སང་ཀྱི་པ་
པྲ་ཏིཥྛ་ཞེས་པ་སྒྲ་ལས་དྲངས་ནས་རབ་ཏུ་གནས་པས་བྱིན་གྱིས་བརླབས་ཏེ།
མདོར་ན་ཆོས་ཐམས་ཅད་ལ་རྟེན་ཅིང་འབྲེལ་པར་འབྱུང་བའི་ཆེ་བ་བསྟན་པའོ། །
བྱིན་གྱིས་བརླབ་པ་བདུན་ལས། རང་བྱིན་གྱིས་བརླབ་པ་ཡོངས་སུ་དག་
པར། ཡུལ་ སྣང་། ངོ་བོ་ཉིད་ གཅིག་ པར་ ཡང་ རབ་ ཀྱིས་ སོ། །རབ་ཀྱི་ཏིང་ ངེ་
འཛིན་གྱི་སྒོ་ནས་སོ། །འབྲིང་གིས་སྒྱུར་བའི་སྒོ། ཐ་མས་མོས་པའི་སྒོ་ནས་བྱིན་
གྱིས་བརླབས་པས་ཏེ། དང་པོར་དཀྱིལ་འཁོར་ཆེན་པོར་ནི། །དབང་བསྐུར་ཐོབ་
ཅིང་ རྗེས་ སྣང་ ལ། །ཆོས་ ཀྱི་དབྱིངས་ སུ་ བྱིན་བརླབ་པས། །བདག་པོའི་དྲི་མ་
གསུམ་སྦྱོང་ཞིང་
། །བར་ཆད་དག་པར་ རབ་གནས་བྱ། །ལྷག་པར་ གནས་དང་
དངོས་པོ་དག ཁྱད་པར་སྒྱུར་བྱེད་དུས་བྱིན་བརླབ། །སྐུ་གསུང་ཐུགས་ཀྱི་སྣང་བ་
དག །རྡོ་རྗེ་འཆང་དུ་ བྱིན་བརླབས་ནས། །དམ་ཚིག་ཡེ་ཤེས་གཅིག་གྱུར་ཏེ། །
དབང་བསྐུར་རྒྱས་གདབ་བསྟན་པར་བྱ། །འདིས་ནི་རབ་ཏུ་གནས་པར་གྱུར། །
ཞེས་བསྡུས་པའི་དོན་ཏོ། །རྗེས་ལ་རྗེས་གནང་སྦྱིན་པ་དང་ཡོངས་སུ་དག་པའི་
མཆོད་པའི་མཆོད་པ་བྱ་བའོ། །
ད་ནི་ལྷ་ཡི་འཁོར་ལོ་ལ་མཆོད་པ་བསྟན་པའི་ཕྱིར་ཡབ་ཡུམ་གཉིས་ཀའི་
ལུས་ཀྱི་ལྷ་རྗེས་སུ་མཉེས་པར་བྱེད་པའི་གསང་སྔགས་བསྟན་པ་ནི། དེ་ནས་ཞེས་
པ་ལ་སོགས་པ་སྟེ། དཀོན་མཆོག་དཔལ་ནི་བདེ་སྟོང་མཆོག་ལ་གནས་པ་རིན་པོ་
ཆེའི་རིགས་ཏེ། ཡེ་ཤེས་སྒྲོན་མས་རྡོ་རྗེ་ནི་མཉམ་པ་ཉིད་ཀྱི་ཡེ་ཤེས་ཏེ། །སྣང་བ་
གསུམ་འོད་གསལ་དུ་འཇུག་ཅིང་རླུང་སེམས་དབྱེར་མི་ཕྱེད་པའོ། །ཨོཾ་སརྦ་ཏ་ཐཱ་
249 205



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ག་ཏ་ཨ་ནུ་ར་ག་ཏ་སྭ་བྷ་བ་ཨདྨ་ཀོ་ཧཾ་ཞེས་པ་ནི་དེ་བཞིན་གཤེགས་པ་ཐམས་
ཅད་ཡེ་ཤེས་ཀྱི་རྡོ་རྗེ་རྣམ་པར་དག་པའི་ངོ་བོ་ཉིད་དོ། །ཨ་ཧོ་ཞེས་པ་གཉིས་ཡབ་
ཡུམ་གཉིས་སུ་མེད་པའི་ རྗེས་སུ་ཆགས་པའི་བདེ་བ་ལ་རོལ་པའོ། །གྲུབ་པའི་
གདོན་མི་ཟ་བ་རྡོ་རྗེ་ལས་ཀྱིས་རིགས་དོན་ཡོད་གྲུབ་པ་ཉིད་དོ། །གདོན་མི་ཟ་བ་
ཞེས་བྱ་བ་ནན་ཏན་གྱི་ཡེ་ཤེས་ཏེ། སྔགས་འདི་ཞེས་པ་མན་ཏྲའི་སྒྲ་ལས་དྲངས་
ནས་ཤེས་སྐྱོབ་ཡིད་སྐྱོབ་ཁྱད་པར་གྱིས་གསང་བའོ། །ཨོཾ་སརྦ་ཏ་ཐཱ་ག་ཏ་པུ་ཙ་
བཛྲ་སྭ་བྷ་བ་ཨདྨ་ཀོ་ཧཾ་ཞེས་པ་ཡབ་ཡུམ་གཉིས་སུ་མེད་པའི་སྦྱོར་འཚམས་ནས་
ཐིག་ལེ་ཆ་གཅིག་ལས་དོན་ཡོད་གྲུབ་པའི་ང་རྒྱལ་གྱིས་དཀྱིལ་འཁོར་མ་ལུས་པ་
མཆོད་པས་བསྟན་པའོ། །
ལམ་ མངོན་པར་རྟོགས་ པ་ ལྟར་ ན། རྣལ་ འབྱོར་ བཞིས་ གཙོ་བོའི་ སྐུ་
བསྐྱེད་པ་ལ། རྣལ་འབྱོར་ཆེན་པོའི་དུས་སུ་སྐུ་གསུང་ཐུགས་བྱིན་གྱིས་བརླབ་པ་
དང༌། སེམས་དཔའ་སུམ་རྩེགས་ཏུ་བྱ་བ་དང་
། ཕྱག་རྒྱ་མངོན་པར་འདུ་བྱས་ཏེ་
ལྷ་ཡི་སྐུར་བསྐྱེད་ནས་མཁའ་གསང་བྱིན་གྱིས་བརླབས་ཏེ། རིགས་ཀྱི་ལྷ་སུམ་ཅུ་
སོ་གཉིས་པོའི་གཙོ་བོ་གང་གིས་བྱས་ཀྱང་རིན་ཆེན་འབྱུང་ལྡན་གྱིས་ང་རྒྱལ་གྱིས་
རྗེས་སུ་ཆགས་པ་བསྟན་ལ། དོན་གྲུབ་ཀྱིས་བྱང་ཆུབ་ཀྱི་སེམས་ཀྱི་མཆོད་པ་
བསྟན་པས་སྦྱོར་བ་དང་པོ་རྫོགས་པའོ། །
དེ་ཉིད་ཀྱི་ མཆོད་པ་བསྟན་པ་ནི། རྟག་ཏུ་འདོད་པའི་ཡོན་ཏན་ལྔས། །
སངས་རྒྱས་ཚུལ་བཞིན་མཆོད་པར་བྱ། །ཞེས་པས་དུས་གསུམ་དུ་ཕྱི་རོལ་དངོས་
པོའི་ཡོན་ཏན་ལྔའམ། རིག་མ་མཚན་ཉིད་དང་ལྡན་པའི་གཟུགས་ནས་རེག་བྱའི་
བར་གྱིས། བདག་ཉིད་ཀྱི་ལུས་ལ་གནས་པའི་ཕུང་པོ་དང་ཁམས་དང་སྐྱེ་མཆེད་
249 -206



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱིས་ལྷ་རྣམས་ལ་བདེ་བ་ཆེན་པོས་མཆོད་པས་ཏེ། ཕྱི་ནང་གསང་བའི་དཀྱིལ་
འཁོར་གྱི་འཁོར་ལོ་ལ། དེ་ཁོ་ན་ཉིད་ཀྱི་མཆོད་པའོ། །
རྣལ་འབྱོར་གྱི་དེ་ཁོ་ན་ཉིད་ཀྱིས་མཆོད་པ་ནི། མཆོད་པ་རྣམ་པ་ལྔ་རྣམས་
ཀྱིས། །མྱུར་དུ་སངས་རྒྱས་ཉིད་ཐོབ་འགྱུར། །ཞེས་པ་ལ་ཨུ་པ་ཏ་ར་ཞེས་པའི་
སྒྲས་ཉེ་བར་ཡིད་དུ་འོང་བ་འཕྲོག་ཅིང་ལུས་ཞུ་བ་དང་བཅས་པར་གྱུར་པས་པུ་ཙ་
པཉྩི་ཏ། དབང་པོའི་ངོ་བོ་ཐབས་རྒྱ་ཆེ་བ་ལ་ཡུལ་ལྔའི་སྣང་བ་སྟོང་ཉིད་དུ་ཤེས་
རབ་ཟབ་པར་རྟོགས་པས། ཡུལ་སྣང་གཉིས་མེད་དུ་སྦྱོར་བའི་ཐབས་ཀྱིས་མཆོད་
པ་ཉིད་དོ། །དེ་བཞིན་གཤེགས་པ་ལྔ་ ཡི་ངོ་བོ་ཡེ་ཤེས་ལྔ་མངོན་དུ་བྱེད་པའི་
ཐབས་ཀྱི་ཏེ། ཆོས་ཐམས་ཅད་སྟོང་པ་འོད་གསལ་དུ་རྟོགས་པས་སྐུ་གསུམ་གྱི་ངོ་
བོ་ཟུང་འཇུག་ཏུ་རོ་གཅིག་པར་གྱུར་པའི་གོ་འཕང་ཚེ་འདི་ཉིད་ལ་མངོན་དུ་བྱེད་
པའོ། །ཞེས་སྟོན་པ་ལས་སྐུ་དང་གསུང་དང་ཐུགས་ཀྱི་བདག་པོ་དང་ནི་དཀྱིལ་
འཁོར་དུ་མའི་འབྱུང་གནས་དབང་ཕྱུག་ཆེན་པོ་གསང་ཆེན་རྡོ་རྗེ་འཆང་ཆེན་པོའི་
གསུངས་སོ་ཞེས་མཆོད་པ་བསྟན་ཏོ། །
ལམ་རྫོགས་པའི་རིམ་པ་དང་བྲལ་བས་བྱང་ཆུབ་ཐོབ་པར་མི་འགྱུར་རོ་
ཞེས་བསྟན་པའི་ཕྱིར་དེ་ནས་ཞེས་བྱ་བ་ལ་སོགས་པ་གསུངས་ཏེ། སངས་རྒྱས་
ཐམས་ཅད་ཀྱི་ངོ་བོ་དཔལ་རྡོ་རྗེ་འཆང་དེ་ཉིད་ཀྱིས་དེ་བཞིན་གཤེགས་པ་ཐམས་
ཅད་ཀྱི་དེ་ཁོ་ན་ཉིད་ཀྱི་རང་བཞིན་སྐུ་དང་གསུང་དང་ཐུགས་ཐམས་ཅད་ཀྱིས་
སྔགས་ཀྱི་གསང་བ་ནི། མདོ་དང་རྒྱུད་དང་རྟོགས་པ་ཐམས་ཅད་ཀྱིས་ཟབ་པའི་
ལམ་ རིམ་ པ་ ལྔས་ལུས་ དབེན་ པ་ དང་ བཅས་ པ་ མདོ་ དང་ རྒྱས་ པའི་ ཚུལ་ནི་
གསུངས་སོ། །
249 --207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
འདིར་ ལམ་ རིམ་ པ་ དང་ ཅིག་ཅར་ དུ་ བསྒོམ་ པའི་ དོན་ བསྟན་ པ་ ལ།
སྔགས་ལ་ཞེས་པ་ལ་སོགས་པ་སྨོས་ཏེ། ཐབས་དང་ཤེས་རབ་གཉིས་སུ་མེད་པའི་
ཨ་ལི་ཀ་ལི་སྒྲའི་ཚོགས་དང་བཅས་པའི་སྦྱོར་བ་ཡོངས་སུ་ཤེས་པ་ལས་ལྷ་ཡི་སྐུ་
འབྱུང་བར་གྱུར་པ་ནི། གསང་སྔགས་སྐུ་ནི་རབ་བསྒྲུབ་བྱེད། །བསྐྱེད་པའི་རིམ་པ་
དང་པོ་ཡིན། །ཞེས་པའི་དོན་ཏེ། དམིགས་པ་ནི་ལྷ་ཡི་རྣམ་པ་ལམ་དུ་བྱེད་པ་སྟེ།
དྲན་པ་གཅིག་པ་དང་རྟོག་པའི་རྣལ་འབྱོར་པ་དང་
། ལྷ་ཡི་འཁོར་ལོ་རྫོགས་པར་
བསྒོམས་ པའི་ དབྱེ་ བས་ ལས་ དང་ པོ་ པའི་རྣལ་ འབྱོར་ ལ་ བསླབ་ པའོ། །ཡང་
སྔགས་ལ་དམིགས་པའི་ལུས་ཞེས་པ་བསྐྱེད་པའི་རིམ་པ་ལ་མཚན་ཉིད་པ་དང་
བཏགས་པ་བ་ངོ་བོ་ཉིད་ཀྱི་གནས་ལུགས་སོ། །
དང་པོ་ནི་སེམས་ཅན་ཐམས་ཅད་ནི་བེམ་པོ་ལས་ལོག་རླུང་སེམས་གཉིས་
མེད་པས་གྲུབ་པའི་ལུས་རང་འབྱུང་འདི་ཉིད་དོ། །དེ་ལྟར་ཡང་སེམས་ཅན་ཐམས་
ཅད་ཀྱི་རྒྱུད་ལ་ངོ་བོ་ཉིད་དུ་མ་བྱས་པའི་མཚན་དང་དཔེ་བྱད་ཀྱིས་བརྒྱན་པ་རྡོ་
རྗེའི་སྐུ་བཞུགས་སོ། །ཞེས་པ་སྟེ། དེ་ངོ་མ་ཤེས་པས་ལྷན་ཅིག་སྐྱེས་པའི་མ་རིག་
པ་དེས་བདག་ཏུ་འཛིན་པ་ལ། ཀུན་ཏུ་བཏགས་པའི་མ་རིག་པས་བདག་གི་བར་
འཛིན་པའི་འབྱུང་སྟེ། དེ་གཉིས་ཀྱི་རྒྱུ་རྐྱེན་འཕྲད་པའི་རྣམ་བྱང་གི་ལམ་ལ་སྒྲིབས་
པས་ལས་རྒྱུ་འབྲས་ལ་རྨོངས་པའི་མ་རིག་པ་འབྱུང་ངོ་
། །
གཉིས་པ་ནི་ཐ་མལ་པའི་ལུས་ལ་དངོས་སུ་གྲུབ་པ་མེད་པས། ལུས་ངག་
ཡིད་གསུམ་གྱི་ཞེན་པ་བཟློག་དགོས་པའི་ཕྱིར་རོ། །གསུམ་པ་ནི་ཡེ་གདོད་མ་
ནས་ཕུང་པོ་ཁམས་དང་སྐྱེ་མཆེད་ཀྱང་ངོ་བོ་ལྟར་གནས་ལ། རང་ལུས་ལ་རྟེན་
དང་བརྟེན་པར་བཅས་པའི་ལྷའི་འཁོར་ལོ་ཚང་བ། ཡུལ་སྣང་མ་ལུས་པ་བརྟན་
249 -208



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཡོ་ཐམས་ཅད་ལྷ་ཡི་རང་བཞིན་གྱིས་རྒྱས་བཏབ་ནས་ཡོད་པའོ། །
དེ་དག་ལམ་དུ་བྱེད་པའི་ཚུལ་ནི། བླ་མ་ལས་བུམ་དབང་ཐོབ་ནས། ཕྱི་
ནང་ལ་མཆོག་ཏུ་གཞོལ་བ་ཟབ་མི་ཟབ་གཉིས་སུ་བསྟན་པའོ། །ཡང་ལུས་དང་ནི་
ཞེས་པས་ལུས་རྣམ་པར་དབེན་པའི་ཏིང་ངེ་འཛིན་ཏེ། ཕྱི་དང་ནང་གིས་བསྡུས་
པའི་ཆོས་ཐམས་ཅད་ལ་དམ་པ་རིགས་བརྒྱ་ལ་སོགས་པའི་ཚུལ་གྱིས་དག་པར་
བལྟ། ཐམས་ཅད་རྡོ་རྗེ་འཆང་ཆེན་པོའི་གསང་ཆེན་རིགས་གཅིག་གིས་རྒྱས་ཐེབས་
པས་མི་འགྱུར་བའི་སྐུ་དེའོ། །འདིར་ཕུང་པོའི་ལུས་དབེན་ལ་སོགས་པའི་ཟེར་
ཀྱང་། སྐྱེ་ཤིའི་བར་དོར་རྣམ་སྨིན་གྱི་ལུས་དབེན་རྨི་ལམ་བར་དོར་བག་ཆགས་ཀྱི་
ལུས་དབེན། སྲིད་པ་བར་དོར་ཡིད་ཀྱི་ལུས་དབེན་པ་ཉིད་དོ། །འདི་ནས་གཞི་
ལམ་འབྲས་བུ་རིམ་པ་ལྔ་ལས་སྦྱང་གཞི་དང་སྦྱོང་བྱེད་དུ་སྦྱོར་བར་ཤེས་པར་བྱའོ། །
རྡོ་རྗེ་བཟླས་པའི་རྣལ་འབྱོར་བསྟན་པའི་ཕྱིར་ངག་དང་ཞེས་པས་རླུང་གི་
དེ་ཁོ་ན་ཉིད་དང་སྔགས་ཀྱི་དེ་ཁོ་ན་ཉིད་དང་
། སྒྲའི་དོན་ཁོ་ན་ཉིད་དང་
། གདོད་
མ་ནས་ལྷུན་གྱིས་གྲུབ་པའི་བཟླས་པ་ལ་གནས་པར་བྱ་བ་ཡང་
། གང་ཡང་ཁམས་
གསུམ་སེམས་ཅན་རྣམས། །སྲོག་དང་རྩོལ་བ་ལ་བརྟེན་ནས། །གསང་ སྔགས་
རྒྱལ་པོ་བཟླས་བཞིན་དུ། །མི་ཤེས་པའི་བསམ་གཏན་ཀློག་པ་སྤངས། །ཞེས་པའི་
དོན་གོ་བར་བྱས་པའོ། །སེམས་ལ་དམིགས་པ་བསྟན་པའི་ཕྱིར་ཡིད་ཀྱིས་བསྐུལ་
ནས་ཞེས་དབེན་པའི་གསུམ་པོ་སྔོན་དུ་འགྲོ་བས། འདིར་རླུང་སེམས་འགྲོ་ལྡོག་
གཅིག་པས། གང་དུ་རླུང་དབང་དུ་འདུས་ཤིང་རླུང་ལས་རྣམ་པར་རྒྱལ་བ་ཐོབ་
པས་ནི། ས་ མ་ཏི་ཐོབ་པར་གྱུར་ པས་ ཏེ། རླུང་སེམས་གཉིས་གནས་
གཅིག་བྱེད་པའི་ལས་མི་གཅིག་སྟེ། བསྐུལ་ཞེས་པ་རིག་པ་རླུང་ལ་རྟ་བྱེད་པས་ན། །
པའི་ ས་
249 -209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རླུང་རྣམས་ཕྲ་བའི་ གཟུགས་ ཀྱིས་ནི། །ཤེས་དང་ཡང་ དག་འདྲེས་གྱུར་ནས། །
དབང་པོའི་ལམ་ནས་ཕྱུང་ནས་ནི། །ཡུལ་རྣམས་ལ་ནི་དམིགས་པར་བྱེད། །ཅེས་
སོ། །ཡིད་ནི་ཞེས་སེམས་སྣང་བ་གསུམ་ལས་འཇུག་ལས་པའི་མཚན་ཉིད་རྟོགས་
པར་འགྱུར་བའོ། །བདག་བྱིན་གྱིས་བརླབ་པའི་རིམ་པ་བསྟན་པ་ཕྱིར་དགའ་ཞིང་
ཞེས་པ་རླུང་སེམས་ཕྲ་མོའི་ཆ་ལས་གྲུབ་པ་སྒྱུ་མ་མཉམ་པ་ཉིད་ལས་བྱུང་བའོ། །
མངོན་པར་བྱང་ཆུབ་པའི་རིམ་པ་ནི་མགུ་བ་ཡིས་ཞེས་དེ་ཡང་ལུས་ཀྱི་དངོས་པོའི་
ངོ་བོ་ཉིད་སྒྱུ་མར་གྱུར་པས་སེམས་གསུམ་སྟོང་པའི་འོད་གསལ་དུ་ཐིམ་ཞིང་ཆོས་
ཐམས་ཅད་སྟོང་པ་ཉིད་དུ་རྟོགས་པའོ། །བསྒྲུབ་པར་བྱ་ཞེས་པས་ལམ་དང་རྗེས
སུ་འབྲེལ་པའི་སྤྱོད་པ་བསྟན་པའོ། །དེ་ཡང་སློབ་པའི་ཟུང་འཇུག་དང་མི་སློབ་
པའི་ཟུང་འཇུག་མངོན་དུ་གྱུར་པའམ་བསྒྲུབ་པར་བྱ་ཞེས་པའི་དོན་ཏོ། །དེ་དག་ནི་
ལམ་ཐབས་ཀྱི་རྒྱུད་ཡིན། འབྲས་བུའི་རྒྱུད་ལ་དངོས་གྲུབ་མཆོག་དང་ཐུན་མོང་གི་
དངོས་གྲུབ་འཕྲིན་ལས་དང་མཛད་པ་དང་བཅས་པར་འཆར་བ་ཉིད་དོ། །དེས་
མདོར་བསྟན་ནས།
ད་ནི་རྒྱས་པར་བཤད་པར་བྱ་སྟེ། །སེམས་ལ་དམིགས་པ་ཞེས་སྨོས་ཏེ།
རྟོག་བཅས་རང་བཞིན་གྱི་སེམས་དང་
། རྟོག་མེད་ཀུན་དུ་སྣང་བའི་ཡེ་ཤེས་ཀྱི་
སེམས་གཉིས་ལས། རྟོག་པ་རང་བཞིན་བརྒྱད་ཅུའི་འཆར་ཚུལ་ལ། རང་བཞིན་
ཕྲ་བ་བརྒྱ་དང་ནི། །དྲུག་ཅུ་ཐམས་པ་འདི་དག་ཉིད། །རླུང་གིས་གཞོན་པའི་
ཡིས་ནི། །ཉིན་དང་མཚན་དུ་འབྱུང་བ་ཡིན། །ཞེས་པས་ཏེ། དེ་ལ་ཉིན་མོ་
མཚན་མོ་ཕྱེ་བས་རང་བཞིན་བརྒྱ་དྲུག་ཅུར་འཆར་ཏེ། ཡུལ་སེམས་ཀྱི་སྣང་བ་རྟོག་
བཅས་རང་བཞིན་བརྒྱད་ཅུས་བསྒྲུབས་ཤིང་
། རྟོག་མེད་ཀྱི་ཤེས་པ་སྣང་བ་གསུམ་
རྒྱུ་
249 -210



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གྱིས་བསྒྲུབ་པའོ། །ཡང་ཐ་མལ་གྱི་ཤེས་པ་རྣམ་པ་མ་བཅོས་པའི་འདི་ཡིན་ཏེ། །
དེ་ཡང་བེམས་པོ་ལས་ལྡོག་པའི་རིག་པ། རྟོག་པ་ལས་ལོག་པའི་རྟོག་མེད་དེ། དེ་
གཉིས་གཅིག་གམ་ཐ་དད་ཞེ་ན། འདི་ཉིད་ཁོ་ན་རང་བཞིན་བརྒྱད་ཅུར་ཤར་ལ།
དེ་ཉིད་སྐད་ཅིག་མ་གཉིས་པར་མི་སྡོད་པར་རྟོག་མེད་ཀྱི་ངང་དུ་ཐིམ་པས་ན་ཐ་
དད་མེད་དོ། །
རང་བཞིན་འཆར་བ་མཚུངས་པ་ལྔ་ལྡན་ལ། རྐྱེན་བཞིའི་འཚོགས་པ་དང་
བྲལ་བ་དང་
། རྟོག་མེད་དུ་ཐིམ་ལ། རྒྱུ་དངོས་རླུང་སེམས་ཕྲ་བའི་ཆའོ། །དེ་ཡང་
དམིགས་པ་ལ་སོགས་ས་དབང་པོའི་རྟེན་མཚུངས་པ། ཡུལ་ལ་དེ་དང་དེར་ཤེས་
ཤིང་འཛིན་པའི་ཚུལ་གྱིས་རྣམ་པ་མཚུངས་པ། རང་བཞིན་ཡང་རླུང་དང་སྔ་ཕྱི་
མཉམ་དུ་འབྱུང་སྟེ། དུས་མཚུངས་པ་དང་། སེམས་དང་མཉམ་དུ་དུས་མཚུངས་
པར་བསྟན་པས་དེ་མ་ཐག་པའི་རྐྱེན། ཁྱད་པར་གྱི་བྱེད་པ་མཚུངས་པའོ། །ཡང་
གཅིག་པའི་དབང་དུ་བྱས་ན་རྣམ་པ་འབྱུང་འཇུག་གཡོ་བར་བྱེད་པའི་ངོས་ནས་
གཅིག་ལ། ངོ་བོ་མི་གཅིག་པ་སྟེ། སྐད་ཅིག་མ་རེ་རེ་འབྱུང་སྟེ་སྐད་ཅིག་གཉིས་
པར་མི་སྡོད་པར་འགྱུར་རོ། །
ཇི་ལྟར་སྤྱོད་པའི་ཚུལ་ནི། རླུང་གིས་གང་དང་གར་གནས་ལ། རང་བཞིན་
དེ་དང་དེར་རྗེས་སྤྱོད་ཅེས་པའི་དོན་ཏོ། །རང་བཞིན་གྱི་སྣང་བ་གསུམ་དམིགས་
སུ་མེད་པ་ལ་རླུང་དང་ལྷན་ཅིག་ཏུ་སྤྱོད་དེ། རླུང་གི་རྗེས་སུ་རང་བཞིན་འཇུག་པ་
དང་། རང་བཞིན་གྱི་རྗེས་སུ་རླུང་སྤྱོད་པའི་གནད་ཉིད་དོ། །སྐྱེ་ཚུལ་རྟོག་བཅས་
རྟོག་མེད་ཐམས་ཅད་སྐད་ཅིག་མ་རེ་རེར་འཆར་ལ། ཅུང་ཟད་ཡུན་རིང་དུ་གནས་
པ་ལ་གཉིས་ཏེ། རང་བཞིན་གྱིས་འཆར་བ་ནི། དུས་བཞི། ཐ་མལ་པ་རྟོག་པ་
249 w211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འཕྲོ་འདུས་ལས་རྒྱལ་བའི་གནས་སྐབས་དང༌། རྨི་ལམ་རྨི་བའི་དུས་དང་
། གཉིད་
མཐུག་པོའི་དུས་དང་། ཐ་མལ་པ་ལ་ཆགས་པ་སྤྱོད་པའི་དུས་སོ། །ཡང་ར་རོ་བ་
དང་། འདོད་པའི་ཡོན་ཏན་ལ་ཤེས་པ་འཇུག་པའི་ཚེ་ཡང་ཡོད་དོ། །དེ་ནི་སྐྱེ་ཤིའི་
བར་དོའི་དུས་སོ། །ཡང་འཆི་ཀའི་དུས་དང་
། སྲིད་པ་བར་དོའི་དུས་སོ། །
གཉིས་པ་ལམ་བ
པ་ལམ་བསྒོམ་པ་ལས་འཆར་བ་ལ། རྣལ་འབྱོར་པས་རླུང་བསྒོམ་
པའི་དུས་ དང་། བདེ་བ་བསྒོམས་པའི་དུས་དང་
། རྦ་རླབས་ཀྱི་གནད་བཅིངས་
པས་འཆར་བ་དང་། བསམ་གཏན་གྱི་ས་མ་ཏི་བསྒོམ་པའི་དུས་སོ། །རྟོག་མེད་ཀྱི་
སེམས་དེ་ལ་དབྱེ་ན་གསུམ་སྟེ། །སྣང་བ། སྣང་བ་མཆེད་པ། སྣང་བ་ཐོབ་པའོ། །
དེ་སྐད་དུ་ཡང་རིག་ཙམ་གྱི་ཡེ་ཤེས་ཏེ། །ཞེས་པ་ལ་སོགས་པའོ། །
དེ་ཡང་སེམས་རྟོག་མེད་སྣང་བ་གསུམ་ལས་རྟོག་པ་གསུམ་རང་བཞིན་
བརྒྱད་ཅུར་འབྱུང་བ་འགགས་པ་མེད་པ་སྟེ། རྟོག་བཅས་ནི་རགས་པ་འཆར་བས་
ལས་དང་ཉོན་མོངས་པ་བསོག་པར་བྱེད་པའོ། །རྟོག་མེད་ནི་ཕྲ་བ་ཟབ་པ་
པ་ཀུན་
གཞི་བྱང་སེམས། རྣམ་པར་ཤེས་པ་ཐམས་ཅད་ཀྱི་གཞིའམ་རྟེན་བྱེད་པས་ན།
སྣང་བའི་དུས་སུ་ཞེ་སྡང་ལས་གྱུར་པའི་རྟོག་པ་ལ་རང་བཞིན་སུམ་ཅུ་རྩ་གསུམ།
མཆེད་པའི་དུས་སུ་འདོད་ཆགས་ལས་གྱུར་པའི་རྟོག་པ་མཚན་ཉིད་བཞི་བཅུ།
སྣང་བ་ཐོབ་པ་ལ་གཏི་མུག་ལས་གྱུར་པའི་རྟོག་པ་མ་རིག་པའི་སྐད་ཅིག་བདུན་པ་
འཆར་བའོ། །ངོས་བཟུང་ན་སྐད་ཅིག་མ་ལས་ཕྱེ་ན། སྣང་བ་ནི་སྐྱེ་བ་ལ་ཕྱོགས་
པ། མཆེད་པ་གནས་སྡོ་བ། ཐོབ་པ་ནི་འགག་པ་ལ་ཕྱོགས་པའོ། །ཞེས་ཀྱང་ཟེར་
རོ། །དཔལ་ཡེ་ཤེས་སྙིང་པོ་ནི། སྣང་བ་ནི་སྤྱི་ཙམ་དུ་རྣམ་པར་ཤར་བའོ། །མཆེད་
པ་ནི་བྱེ་བྲག་ཕྱེད་ཅིང་ལྡོག་པའི་དབྱེ་བར་ཤེས་པའོ། །ངོམས་ནས་ཅུང་ཟད་སྒྲོ་
249 -212



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདོགས་ཆོད་པ་ཐོབ་པའོ། །ཞེས་པ་བཞེད་དོ། །དེ་ལྟར་རྟོག་མེད་ཀུན་དུ་སྣང་བ་
ནི་དབྱིངས་རང་བཞིན་གཉུག་མའི་ཤེས་པ་རྣམ་དག་དེ་ཉིད་རང་བཞིན་བརྒྱད་
ཅུར་འཆར་བའི་རྟེན་བྱས་ཤིང་ཡུལ་སྣ་ཚོགས་སུ་ཤར་ཡང་དེ་དག་གི་དྲི་མས་མ་
གོས་ཏེ། དཔེར་ན་ཉི་མའི་དཀྱིལ་འཁོར་ལ་རྟོག་པ་མེད་བཞིན་དུ་ཁྱབ་པར་འཆར་
བའོ། །དེ་ལ་སྐྱོན་དང་ཡོན་ཏན་གང་གིས་ཀྱང་མི་གོས་ཤིང་རང་བྱུང་དུ་གནས་
པའོ། །དེ་ལྟར་ཡང་
། ཇི་ལྟར་སྤྲིན་ནི་སྣ་ཚོགས་ཤིང་
། །ཞེས་པ་ལ་སོགས་པའི་
དོན་ཏོ། །དེའི་རང་བཞིན་མ་ཤེས་པའི་སྐྱོན་དང་ཤེས་པའི་ཡོན་ཏན་བསྟན་པ་ཉིད་
དོ། །
སེམས་གསུམ་གྱི་བསྒྲུབ་པ་ལ་གཉིས་ཏེ། །སྟེང་སྒོ་རྣམ་པར་གྲོལ་བའི་
ལམ་ལས་རླུང་སེམས་འགྲོ་ལྡོག་གཅིག་པས་ན་གནད་བཞིའི་ཚུལ་དུ་ཉམས་སུ་
བླངས་པས་ཏིང་ངེ་འཛིན་འཆར་བ་ནི། ཇི་སྲིད་རླུང་ནི་མི་རྒྱུ་དང་། །སྣང་བ་མི་
གཡོ་བར་གྱུར་པས། །ཞེས་པའི་དོན་ཏོ། །གཞན་ལུས་ཤེས་རབ་ལ་བརྟེན་པ་ནི་
སྒྱུ་མ་དག་ནི་ཐམས་ཅད་ལས། ཤེས་རབ་སྒྱུ་མ་ཁྱད་པར་འཕགས། །ཞེས་པ་ལ་
སོགས་པའི་དོན་གྱིས་བདེ་བའི་སྣང་ བོ་གསུམ་ཉམས་སུ་མྱོང་བར་འཆར་ཏེ།
མདོར་བསྡུ་ན་རྗེ་ནཱ་རོ་པས་ཉམས་བདེ་གསལ་མི་རྟོག་པར་གསུམ་འཆར་བ་ལ་
བཞེད་དོ། །གཞུང་ཚིག་ལ་སློབ་དཔོན་ཡེ་ཤེས་སྙིང་པོ་ནི་འདི་ལྟར་བཞེད་དོ། །
སེམས་ལ་དམིགས་པ་སེམས་གསུམ་གྱི་རང་བཞིན་ཡོངས་སུ་ཤེས་པའོ། །བདག་
མེད་པ་ནི་གང་ཟག་དང་ཆོས་ལ་གཟུང་འཛིན་དག་པར་རྟོགས་པའོ། །ངག་རྣམ་
པར་དབེན་པ་དང་ལུས་རྣམ་པར་དབེན་པར་བསྒོམ་པས་ཏེ་སྔོན་དུ་འགྲོ་བའོ། །
བསྒྲུབ་པར་བྱ་ཞེས་པས་ཐ་མལ་པའི་སྒོ་གསུམ་མི་ལྡོག་པར་སྒྱུ་མར་ནུབ་ཅིང་
249--213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
སངས་རྒྱས་ཐམས་ཅད་ཀྱི་སྐུ་གསུང་ཐུགས་རྡོ་རྗེའི་བདག་ཉིད་དུ་བསྒྲུབ་པར་བལྟ་
བའོ། །སྒྱུ་མ་དེའི་ངང་ལས་ འཆར་བ་ནམ་མཁའ་བཞིན་དུ་ཞེས་པ་ཐམས་ཅད་
སྟོང་པ་འོད་གསལ་བའི་ངང་དུའོ། །མཉམ་པའི་གནས་སུ་འཁོར་འདས་ཀྱིས་སྤྲོས་
པ་ལས་དབེན་པ་སྤང་བླང་དང་བྲལ་བའི་དོན་ཏོ། །
དེ་གང་ལ་བརྟེན་ནས་རྟོགས་ཞེས་ན་སྦྱར་བ་རྣམ་གསུམ་ཞེས་པ་དབེན་པ་
གསུམ་སྔོན་དུ་འགྲོ་བས་ཀུན་རྫོབ་ཀྱི་བདེན་པ་ལྷ་ཡི་སྐུ་འཆར་བའོ། །ལུས་དང་
ངག་དང་སེམས་དམིགས་ཞེས་པ་བདེན་པ་གསུམ་གྱིས་ཉེ་བར་བརྟགས་ཤིང་སྤྱད་
ན་སྒྱུ་མ་རང་གི་མཚན་ཉིད་ཀྱིས་སྟོང་པའི་ཕྱིར་རོ། །ངོ་བོ་ཉིད་ནི་དམིགས་སུ་མེད་
ཅེས་པ་སྒྱུ་མ་དངོས་པོར་གནས་པར་མེད་ཅིང་ཐམས་ཅད་རྣམ་པར་དག་པའི་རིམ་
པ་དམིགས་པ་ཐམས་ཅད་བྲལ་བའི་མངོན་པར་བྱང་ཆུབ་པའོ་ཞེས་བཞེད་པ་ཡིན་
ནོ། །རྗེ་ནཱ་རོ་པ་ཉིད་ནི་བདག་མེད་པ་ཞེས་པ་སེམས་གསུམ་ལས་འཆར་བ་ཀུན་
རྫོབ་སྒྱུ་ལུས་ཏེ་བདག་བྱིན་གྱིས་བརླབ་པའི་སྐུ་སྒྱུ་མའི་དཔེ་བཅུ་གཉིས་སམ་དཔེ་
གཙོ་བོ་གསུམ་གྱིས་ཉེ་བར་མཚོན་པའོ། །ལུས་ཞེས་པ་ངག་དབེན་ཀྱང་འབྱུང་པ
བཞིའི་རླུང་དག་པ་ཡིན་ལ། འདིར་ཡང་སྒྱུ་མའི་སྐུ་དེ་འབྱུང་བ་དང་འབྱུང་བ་ལས་
གྱུར་ པ་ཅན་ཏེ། དེ་ ལྟར་ཡང་། རླུང་ གི་ སྦྱོར་བ་མེད་པར་ནི། །སེམས་ ཀྱི་རང་
བཞིན་བཟུང་དུ་མེད། །ཅེས་པའི་དོན་ལ། སེམས་ཀྱི་སྦྱོར་བ་མེད་ན་ཡང་རླུང་
གིས་བྱེད་པ་དམིགས་སུ་མེད་པ་ཉིད་དོ། །རླུང་སེམས་ལྷན་ཅིག་ཏུ་ཚོགས་པས་
བག་ཆགས་ཀྱི་ལས་བྱེད་པ་ནི་རྨི་ལམ་དུ་འབྱུང་བ་ལ། །དེ་ཉིད་རླུང་དང་ཡང་དག་
ལྡན། །རྣམ་ཤེས་གསུམ་པོ་སླར་ཡང་ནི། །རྣལ་འབྱོར་པ་ཡི་ལུས་སུ་འབྱུང་། །སྒྱུ་
མའི་ལུས་ཞེས་ཡང་དག་བཤད། །ཅེས་པའི་དོན་ཏེ་རྨི་ལམ་སྦྱོང་བ་དང་
། སྒྱུ་ལུས་
249--214



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱིས་སྦྱོང་བས་ཏེ། ཉིན་མོ་སྣང་བ་ རགས་པར་འཆར་བ་ལ། སྒྱུ་ ལུས་རྣམ་པ་
གཉིས་ཀྱིས་རྟོག་པ་སྦྱོང་ཞིང་མཚན་མོ་རྨི་ལམ་ཕྲ་བ་བགས་ལ་ཉལ་མ་ལུས་པར་
དག་པར་བྱེད་པས་ཆོས་ཐམས་ཅད་སྒྱུ་མར་འཆར་དགོས་ཞེས་པས་སོ། །སྒྱུ་མའི་
ངོ་བོ་ཉིད་ཀྱང་རྣམ་པར་བསྒོམ་པ་ནི་སྒྱུ་ལུས་དེའི་མཚན་ཉིད་ཡོད་པ་དང་
། མེད་
པ་དང་དབུས་སུ་འཛིན་པ་ཙམ་དུ་ཡང་མི་གནས་པས་ངོ་བོ་ཉིད་ཡོངས་སུ་ཤེས་
པའི་དེ་ཁོ་ན་ཉིད་ཀྱིས་རྒྱས་གདབ་པར་བྱའོ། །
དེ་ལས་མངོན་པར་བྱང་ཆུབ་པའི་རིམ་པ་བསྟན་པ་ནི་ནམ་མཁའ་བཞིན་
དུ་མཉམ་པའི་གནས་ཞེས་པ་སྤྱིར་འོད་གསལ་ལ་བཞི་ལས་རང་བཞིན་བསམ་
གཏན་གྱི་ཤེས་པ་གཉིད་ཀྱི་འོད་གསལ་ལོ། །སྤྱིར་རང་བཞིན་དུས་ཐམས་ཅད་དུ་
ཀུན་ཁྱབ་དུ་འཆར་ལ། ཁྱད་པར་དུ་འཆི་བའི་དུས་སུ་གསལ་བར་འཆར་ཏེ། ཡུལ་
ལྔའི་རྣམ་པ་སྡུད་པ་དང་དབང་པོ་ལྔའི་རྟོག་པ་ཐིམ་པ་དང་
། འབྱུང་བ་བཞི་ཐིམ་
པའི་རྗེས་ལ་སྣང་བ་གསུམ་རིམ་པས་ཐིམ་སྟེ། ཕྱི་རྟགས་དང་ནང་རྟགས་རྗེས་སུ་
འབྲེལ་བར་འཆར་བའོ། །སྣང་བ་གསུམ་ལ་རང་བཞིན་བརྒྱད་ཅུ་དག་ཅིང་སྟོང་པ་
གསུམ་དུ་འཇུག་སྟེ། ཉེ་བར་ཐོབ་པ་དང་སྐད་ཅིག་བཞི་པར་འཆར་ཏེ། ཕྲ་བ་དང་
རགས་པ་མ་ལུས་སྟོང་པ་ཉིད་བླ་ན་མེད་པའི་གནས། དེའི་དུས་སུ་ཕྱི་རྟགས་ནི་ཐོ་
རངས་ཀྱི་སྐྱ་རིངས་ཤར་བ་ལྟ་བུ། ནང་རྟགས་སུ་སྤྲིན་མེད་པའི་ནམ་མཁའ་རྣམ་
པར་དག་པ་ལྟ་བུ་འཆར་ཏེ། བསམ་གཏན་གྱི་འོད་གསལ་དང་གཅིག་ཏུ་བྱེད་པའི་
འོད་གསལ་ཆོས་ཀྱི་སྐུ། སངས་རྒྱས་ཀྱི་དགོངས་པ་དང་ཐ་མི་དད་པར་
པར་གཅིག་པ་
ལ། དབྱིངས་དང་ཡེ་ཤེས་དབྱེར་མེད་གཅིག་ཏུ་གནས་པའོ། །ཡུན་རིང་ཐུང་ནི་
གོམས་པ་ཆེ་ཆུང་ལ་རག་ལས་ཏེ་གནས་པ་ལས་སོ། །སྟོང་པ་ཉམས་སུ་མྱོང་བ་
249--215



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དེའི་ངང་ལས་རྒྱ་མཚོ་ལས་རླབས་སམ་ཆུ་ལ་ཉ་འཕར་བ་ལྟ་བུར་འབྱུང་སྟེ། དེའི་
དུས་སུ་ཁམས་ཕྲ་བ་ལ་འཇུག་པ་བྱ་བར་བཞེད་དོ། །
དེའི་དུས་སུ་རིག་པ་ཁྱབ་བྱེད་ཀྱི་རླུང་གིས་རྟ་བྱས་པ་ལ། འདིར་དེ་བཞིན་
ཉིད་ཀྱི་ངང་ལ་ངོ་བོ་སྟོང་པར་གནས་ཀྱང་རང་བཞིན་སྟོང་པར་གཡོ་བ་རླུང་གིས་
ལས་བྱས་པས་ན་རྟོག་མེད་ཀྱི་ཤེས་པ་ཐོལ་གྱིས་སྐྱེ་ལ། དེའི་ངང་ལས་ལུགས་
བཟློག་ཏུ་འཆར་ཏེ་འོད་གསལ་ཐོབ་པ་ལ་ཐིམ་པས་ཅུང་ཟད་མུན་ཐིབས་ཀྱིས་
འགྲོ། ཐོབ་པ་བྱེད་པ་ལ་ཐིམ་པས་ཁྱད་པར་རམ་རྣམ་པ་བྱེ་བྲག་གི་ཚུལ་དུ་འཆར་
ཕྱེད་པ་སྣང་བ་ལ་ཐིམ་པས་སྤྱིའི་རྣམ་པ་གསལ་བ་ལ་སོགས་པའི་སྣང་བ་འབྱུང་
ལ། རླུང་ལྔའི་འོད་ཟེར་དང་བཅས་པ་དང་ལྷན་ཅིག་སྐྱེས་པས། དེས་རྐྱེན་བྱས་ཏེ་
བར་དོར་རླུང་སེམས་གཉིས་མེད་ཀྱི་ལུས་ཞེས་བྱ་བ་སྒྱུ་ལུས་མཚན་ཉིད་པ་འཆར་
སྟེ། དེ་ལྟར་ཡང་རྣམ་ཤེས་གསུམ་པ་སླར་ཡང་ནི། །ཞེས་པ་ལ་སོགས་པའི་དོན་
ཏོ། །ལུས་དེའི་མཚན་ཉིད་མཆོག་ཏུ་རྣམ་པར་དག་པའི་སྒྱུ་ལུས་ཞེས་བྱ་སྟེ་ལུས་
སྣང་ཡང་ལུས་ཀྱི་མཚན་ཉིད་ཀྱིས་སྟོང་པ་སྟེ། ཡོན་ཏན་དུ་མ་དང་ལྡན་པ་སྟེ། དེ་
ཉིད་ལ་སྔོན་འབྱུང་སྲིད་པའི་ཤ་གཟུགས་ཅན། །དབང་པོ་ཀུན་ཚང་ཐོགས་མེད་
ལྡན། །རིགས་མཐུན་ལྷ་མིག་དག་པས་མཐོང་
། །ལུས་ཀྱི་རྫུ་འཕྲུལ་ཤུགས་དང་
ལྡན། །ལས་ ཀྱི་ རྗེས་ སུ་ ལུས་ འབྲངས་ ཏེ། །རྡོ་ རྗེ་ གདན་ དང་ མ་ཡི་མངལ། །
གཉིས་པོ་མེད་པར་ཐོགས་མེད་འགྲོ། །ཞེས་པའི་དོན་ཏོ། །
དེ་ལྟ་བུའི་སྒྱུ་ལུས་དེ་དྲི་མ་མེད་པའི་ལམ་གྱིས་ངོ་ཤེས་པར་བྱེད་པ་ལ་
སྦྱོར་བ་རྣམ་པ་གསུམ་བསྒྲུབ་པར་བྱ་ཞེས་པ་སྔར་གྱི་རྟོག་པ་དང་བག་ཆགས་ངན་
པ་ཐམས་ཅད་ནི་འོད་གསལ་གྱི་མེས་སྦྱངས། དག་པའི་ངང་ལས་ཡོངས་སུ་དག་
249-216



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་སྒྱུ་ལུས་ཟུང་འཇུག་གི་ངོ་བོ་ཉིད་དོ། །དེ་ལྟར་ཡང་
། ཀུན་རྫོབ་བདེན་པ་སྒྱུ་
མ་ཉིད། ལོངས་སྤྱོད་རྫོགས་པའི་སྐུ་ཡང་དེ། །དེ་ཉིད་དྲི་ཟའི་སེམས་ཅན་གྱུར། རྡོ་
རྗེའི་སྐུ་ཡང་དེ་ཉིད་ཡིན། །ཞེས་པའི་དོན་ཏེ། སྣང་བ་སྒྱུ་མ་དང་རྨི་ལམ་སྒྱུ་མ་
དང༌། བར་དོ་སྒྱུ་མ་གསུམ་གཅིག་ཏུ་བྱེད་པའི་ལམ་ལས་སློབ་པ་དང་མི་སློབ་པའི་
ཟུང་འཇུག་ལ་བསླབས་པས་དུས་དེ་ཉིད་དུ་ལོངས་སྤྱོད་རྫོགས་པའི་སྐུ་མངོན་དུ་
གྱུར་པར་བྱེད་པའོ། །
གང་ཟག་དབང་པོ་ཡང་རབ་འོད་གསལ་ལ་ཆུ་ལ་ཆུ་བཞག་པ་བཞིན་དུ་
གཅིག་ཏུ་བྱེད་པའི་བསམ་གཏན་གྱི་ཆོས་སྐུ་ཐོབ་ལ། རབ་ལོངས་སྤྱོད་རྫོགས་
པའི་སྐུ་ངོས་ཟིན་པས་རང་གྲོལ་ཏེ་དེ་གཉིས་ཀ་ལ། སྐྱེ་ཤིའི་བར་དོར་ལམ་ལ་
གོམས་པ། རྨི་ལམ་བར་དོར་ལེའུ་བཅོ་ལྔ་པ་ནས་གསུངས་པའི་མཚན་མ་མཐོང་
བ་དང་། འཆི་ཀར་དྲན་པ་དང་འདུན་པས་མཚམས་སྦྱར་བ་རྣམས་འཛོམས་པའི་
རྟེན་འབྲེལ་གྱིས་བར་དོར་སངས་རྒྱའོ། །ཐ་མ་མོས་པས་སྤྱོད་པ་ནི་ལུས་སྤྲུལ་པའི་
སྐུའི་ཚུལ་དུ་འཇུག་སྟེ། མངལ་སྒོ་དགག་པ་དང་། མངལ་སྒོ་བསྡམ་པའི་སྦྱོར་བ་
ལ་བརྟེན་ནས་སངས་རྒྱ་བར་བྱེད་པའོ། །ཟུང་འཇུག་གི་སྐུ་དེའི་མཚན་ཉིད་བསྟན་
པ་ནི་ལུས་དང་ངག་དང་སེམས་སྤྱོད་གང་ཞེས་པ་ལུས་དག་པ་ལྷ་ཡི་འཁོར་ལོར་
གྱུར་ཏེ་སྣང་སྟོང་གཉིས་སུ་མེད་པའི་ཟུང་འཇུག །ངག་རླུང་དང་སྔགས་སྒྲ་རང་
དག་པས་སྒྲ་སྣང་ནམ་མཁའ་དང་མཉམ་པར་འགྱུར་བ། གྲགས་སྟོང་གཉིས་མེད་
ཟུང་འཇུག་སེམས་ནི་རང་འབྱུང་ཡེ་ཤེས་བདེ་སྟོང་གཉིས་སུ་མེད་པའི་ཟུང་འཇུག་
ཏུ་འཆར་བའོ། །དེ་དག་གི་སྤྱོད་པ་ཡང་རབ་ཀྱིས་ཚེ་འདིར་སྤྱོད་པ་གསུམ་ལ་སྤྱད་
པས་གྲོལ། བརྩོན་འགྲུས་འབྲིང་གིས་རྨི་ལམ་གྱི་སྤྱོད་པས་ལུས་ཀྱི་དཀྱིལ་འཁོར་
249 -217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱིས་གྲོལ། ཐ་མས་འཆི་བའི་སྤྱོད་པས་ལམ་ཐམས་ཅད་ཆོད་པར་བྱེད། ཡང་སྒྱུ་
ལུས་དེ་ཉིད་ལས་སྤྱོད་པ་མ་ལུས་པ་སློབ་པའི་ཟུང་འཇུག་ལ་བསླབས་ཤིང་སྤྱད་
པས་གྲོལ་བའོ། །དེས་དང་ལམ་གྱི་རིམ་པ་ཐམས་ཅད་བགྲོད་དེ་ངོ་བོ་ཉིད་ནི་
དམིགས་སུ་མེད་ཅེས་པས་ས་བཅུ་པའི་དུས་སུ་མི་སློབ་པའི་ཟུང་འཇུག་མངོན་དུ་
གྱུར་ཏེ་མཛད་པའི་འཕྲིན་ལས་དང་བཅས་པར་འཆར་བའོ། །
དེ་ལ་བསྐྱེད་པའི་རིམ་པ་ལ་གནས་པའི་རྟོག་པའི་རྣལ་འབྱོར་པས་ལྷ་ཡི་
སྐུ་ལ་རིལ་པོར་འཛིན་པ་ལྟ་བུའི་རྟོག་པ་འབྱུང་ངོ་ཞེ་ན། སྔགས་ཀྱི་ལུས་སུ་སྦྱོར་
བ་ལ་ཞེས་སྔགས་ཀྱིས་སྐྱེད་པའི་སྐུ་རྣམ་པར་དག་པས། ཡི་གེ་དང་ཕྱག་མཚན་ལ་
སོགས་པ་སྐྱེད་པ་ཉིད་ཚོགས་པ་ལ་བརྟེན་ནས་སྐྱེ་བ་ཡང་དག་པར་བསྟན་པ་བྱང་
ཆུབ་མེད་ཅིང་བསྒོམ་པ་མེད་ཅེས་པ་སྤྲོས་པའི་ཆོས་ཐམས་ཅད་ལས་དབེན་པ་སྟེ།
སྔགས་ཉིད་ཀྱང་དམིགས་སུ་མེད་ན། དེ་ལས་སྐྱེད་པའི་ལྷ་ཡི་གཟུགས་དམིགས་
པར་ལྟ་ག་ལ་འགྱུར་སྟེ། རང་བཞིན་མེད་དོ། །དེ་ཁོ་ན་ཉིད་བདེ་བ་ཆེན་པོ་ཐུགས་
རྗེས་གཞན་དོན་དུ་སྣང་བས་ན་འོད་གསལ་དུ་འཇུག་ཅིང་ཟུང་འཇུག་ཏུ་ལྡང་བ་དེ་
ཡེ་ཤེས་ཀྱི་སྐུ་ཅན་ཡིན་ནོ། །ཆོས་སྐུ་དོན་དམ་དང་ཀུན་རྫོབ་གཟུགས་སྐུ་དག་
ཀྱང་ཕྱོགས་ལྷུང་མེད་པས། སྐུ་གསུམ་མཉམ་པར་འབྱུང་ལ་ཐ་མི་དད་ཅིང་རོ་
གཅིག་པར་བསྟན་པའི་ཕྱིར་སྐུ་གསུང་ཐུགས་ཞེས་པ་དབེན་པ་གསུམ་དང་སྔོན་དུ་
འགྲོ་བའི་ངང་ལས། མཚན་ཉིད་དུ་ཞེས་སྤྱི་དང་ཁྱད་པར་གྱིས་སྐུ་སྒྱུ་མའི་ངང་
ལས་འཆར་བ་ཉིད་དོ། །འདི་ནི་མདོར་ན་རྣམ་དཔྱད་ན་ཞེས་པ་སྣང་གསུམ་དང་
སྟོང་ པ་ གསུམ་ གྱིས་ རང་ བཞིན་ཡོངས་སུ་ཤེས་པའོ། །སྔགས་ནི་རླུང་སྔགས་
དབྱེར་མི་ཕྱེད་པའོ། །དེ་དག་གིས་བཏགས་པའི་ལུས་ནི་བདག་བྱིན་གྱིས་རློབ་
249 --218



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་རང་བཞིན་ཅན་ནོ། །ལུགས་འབྱུང་གི་སྣང་བ་གསུམ་གྱི་ངང་ལས་སྒྱུ་མའི་སྐུ་
འཆར་ལ། ལུགས་བཟློག་གི་སྣང་བ་གསུམ་ལ་ཏིང་ངེ་འཛིན་ཞེས་འོད་གསལ་
འཛིན་པའི་ཡན་ལག་ལ་ཕྱི་དང་ནང་གི་མངོན་པར་བྱང་ཆུབ་པ་མངོན་དུ་བྱ་སྟེ།
བྱང་ཆུབ་སྦྱོར་བ་ཞེས་རྗེས་དྲན་གྱི་ཡན་ལག་ལས། ཡེ་ཤེས་ཀྱི་སྐུ་ཟུང་འཇུག་ཏུ་
འཆར་བ་ལ་བསྒོམ་པར་བྱ་ཞེས་མཉམ་རྗེས་གཉིས་སུ་མེད་པར་བསྟན་པའོ། །
ལམ་མངོན་པར་རྟོགས་པ་དང་སྦྱར་ན། གསང་སྔགས་ནི་ཨེ་བཾ་ལས་སྐྱེས་
པའི་དབྱངས་དང་གསལ་བྱེད་དོ། །དེའི་རང་བཞིན་རྩ་ཡིག་འབྲུ་རླུང་དང་དབྱེར་
མེད་པའོ། །དེ་དག་གི་ལུས་ནི་འབྱུང་བའི་གནས་མངོན་པར་བྱང་ཆུབ་པ་ལྔ་ལས་
སྐྱེད་པ་ལྷའི་སྐུའོ། སྦྱོར་བ་ནི་རང་ལུས་ཏིང་ངེ་འཛིན་གསུམ་ལ་སྔོན་འགྲོ་དང་
བཅས་ པའི་ ལྷ་ ཡི་ འཁོར་ ལོའོ། །སྐུ་ གསུང་ ཐུགས་ནི་ ལུས་ དབེན་ དང་། ངག་
དབེན་རྡོ་རྗེའི་བཟླས་པ་སེམས་དབེན་སྣང་བ་ལ་འཇུག་པ་མཚན་ཉིད་དུ་ཞེས་
རང་ལུས་ སྙིང་གའི་གནས་སུ་རྩ་པདྨ་བརྒྱད་རིམ་པ་གསུམ་དུ་གནས་པས་ཏེ།
འདི་ནི་མདོར་ན་རྣམ་དཔྱད་ན་ཞེས་པ་ལམ་རིམ་པ་ལྔས་ཡོངས་སུ་རྫོགས་པར་
བསྒོམ་པ་སྟེ། །ཕྱི་མ་ཤེས་རབ་ཀྱི་ཡི་གེ །ནང་མ་ཐབས་ཀྱི་ཡི་གེ །མ་ནིང་གི་བཞི་
དང་བཅས་པ་རིམ་པ་བཞིན་དུ་སྣང་བ་གསུམ་དུ་བལྟ་ཞིང་
། སྔགས་ནི་ཨ་ལི་ཀ་
ལིའི་རི་རིས་ལི་ལཱིའིའོ། །བཏགས་པ་ནི་རླུང་སེམས་དབྱེར་མེད་ལས་བྱུང་བ་མི་
ཤིགས་པའི་ས་བོན་གྱི་ཐིག་ལེ་སྒྱུ་མའོ། །ཏིང་ངེ་འཛིན་ནི་ཐམས་ཅད་སྟོང་པས་ཏེ།
འོད་གསལ་བས་ཏེ་ཐིག་ལེ་ཁ་སྦྱར་གྱི་དབུས་ཀྱི་ཨ་ལ་གནས་པའོ། །བྱང་ཆུབ་ནི་
བསམ་གཏན་གཉིས་ཏེ། གཅིག་ཏུ་བྱེད་པས་སློབ་པའི་ཟུང་འཇུག་སྤྱོད་པ་དང་
བཅས་པའོ། །སྦྱོར་བ་ནི་སློབ་པའི་ཟུང་འཇུག་གོ །དེ་ལྟར་ལམ་རིམ་པ་ལྔ་སྟན་
249--219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཅིག་ལ་རྫོགས་པར་བསྒོམ་པར་བྱ་སྟེ། ས་མ་ཏི་མ་སྐྱེས་པ་བསྐྱེད། སྐྱེས་པ་
སྤེལ། དེ་གོང་དུ་བོགས་དབྱུང་བའི་རིམ་པས་གྲུབ་པར་འགྱུར་བའོ། །
དེ་ཡང་རྫོགས་པའི་རིམ་པ་འདི་ལ་ཡང་། གཞི་ལམ་འབྲས་བུ་གསུམ་དུ་
བཞེད་དེ། དེ་ལ་གཞི་དངོས་པོའི་གནས་ལུགས་ལ་གཉིས་ཏེ། ལུས་དང་སེམས་
།ལུས་དངོས་པོའི་གནས་ལུགས་ནི། །དང་པོ་ལུས་གྲུབ་པའི་དུས་སུ། །པའི་
ཐིག་ལེ་དཀར་པོ། མའི་ཐིག་ལེ་དམར་པོ། །བར་དོའི་ཤེས་པ་ཨ་ཕྱེད་པའི་ཚུལ་
དུ་གནས་པ་དང་གསུམ། དེ་ཡོངས་སུ་འདྲེས་པ་དང་བཞི། ལུས་ཡོངས་སུ་རྫོགས་
པར་གྲུབ་པ་དང་ལྔའོ། །དེ་ཡང་མ་ཡི་མངལ་ན་གནས་པའི་དུས་སུ་གནས་སྐབས་
ལྔར་ཆགས་ཏེ། དང་པོ་ནུར་ནུར་པོར། གཉིས་པ་མེར་མེར་པོར་གོར་གོར་པོ།
།
ལྟར་ལྟར་པོར། རྐང་ལག་འགྱུ་བ་ཁྱབ་འཇུག་རུས་སྦལ་གྱི་རྣམ་པ་ལྟ་བུ་ལས་
ལུས་ཡོངས་སུ་རྫོགས་པའོ། །ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་
ཡང་
། བསྡུ་ན་འབྱུང་བ་ཧཱུྃ། འཇུག་པ་ཨོཾ། གནས་པ་ཨ་ གསུམ་ ལས་རླུང་རང་
བཞིན་གྱི་གནས་པ་རྡོ་རྗེའི་བཟླས་པར་གནས་པའོ། །
དེ་ལ་གཉེན་པོ་མར་འཕེལ་གྱིས་དབང་དུ་བྱས་ན། སྤྱི་བོར་ དགའ་བ།
མགྲིན་ པར་མཆོག་དགའ། སྙིང་གར་དགའ་ བྲལ། གསང་བར་ལྷན་ཅིག་སྐྱེས་
པའི་དགའ་བ་རང་བཞིན་གྱིས་འོད་གསལ་བའོ། །དེ་ལ་སྐད་ཅིག་མ་བཞི་དང་
། །
སྟོང་པ་སྟོང་པ་ཆེན་པོ། །ཤིན་ཏུ་སྟོང་པ། །ཡོངས་སུ་སྟོང་པའོ། །སྣང་བ་མར་
འགྲིབ་ཀྱི་དབང་དུ་བྱས་ན། རགས་ པ་འགགས་པ་སྣང་བ། ཕྲ་བ་འགགས་པ་
མཆེད་པ། ཤིན་ཏུ་ཕྲ་བ་འགགས་པ་སྣང་བ་ཐོབ་པ་སྟེ་སེམས་ལ་དམིགས་པའོ། །
དེ་ཡང་ཤེས་པར་རགས་པ་རྒྱུན་ཆད་པ་ནི་འཆི་བ་འོད་གསལ། བར་དོའི་རྣམ་
249 -220



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཤེས་ལ་རླུང་ལྔ་འོད་དང་བཅས་པ་སྒྱུ་ལུས་འབྱུང་བའི་དུས། རྨི་ལམ་བག་ཆགས་
ཡིད་ཀྱི་ལུས་ས་བརྒྱད་པ་ནས་སངས་རྒྱས་ཀྱིས་བར་ཡེ་ཤེས་ཀྱི་ལུས་སོ། །དེས་སྒྱུ་
ལུས་མཚོན་པའོ། །འཆི་བ་འོད་གསལ་གཉིས་སུ་མེད་པ་ཆོས་སྐུ་ཟུང་འཇུག །རྨི་
ལམ་དང་སྣང་བ་གཉིས་སུ་མེད་པ་ལོངས་སྐུ་ཟུང་འཇུག །སྒྱུ་མ་དང་རིག་པ་
གཉིས་སུ་མེད་པ་སྤྲུལ་སྐུ་ཟུང་འཇུག །དེ་ལྟར་ལུས་དངོས་པོའི་གནས་ལུགས་
རིམ་པ་ལྔ་ཡི་ཚུལ་དུ་གནས་པའོ། །
སེམས་དངོས་པོའི་གནས་ལུགས་ལ་གཉིས་ཏེ། སྤྱིར་ཤེས་བྱའི་གཤིས་ཇི་
ལྟར་ཡིན་པ་དང་
། དེ་ཤེས་པར་བྱེད་པའི་ཐབས་དང་གཉིས་སོ། །དང་པོ་ནི་ཉན་
ཐོས་ཀྱི་གྲུབ་མཐའ་གང་ཟག་གིས་བདག་མེད་པ་ལྟ་བུ་ལུས་དབེན་པ། རང་རྒྱལ་
བའི་གྲུབ་མཐའ་གང་ཟག་གི་བདག་མེད་ཀྱི་སྟེང་ནས་ཆོས་ཀྱི་ཕྱེད་རླུང་སེམས་
འགྲོ་ལྡོག་གཅིག་པར་རྟོགས་པ་རྡོ་རྗེའི་བཟླས་པ། ཐེག་པ་ཆེན་པོ་སེམས་ཙམ་
པས་ཆོས་ཐམས་ཅད་སེམས་སུ་བལྟ་བ་སེམས་ལ་དམིགས་པའོ། །སྒྱུ་མར་སྨྲ་བ་
ལས་སྣང་བ་སྒྱུ་མ་ཙམ་དུ་ལྟ་བ་སྒྱུ་ལུས། དབུ་མ་བས་ཆོས་ཐམས་ཅད་རང་བཞིན་
མེད་པར་བལྟ་བ་འོད་གསལ། གསང་སྔགས་པ་ཆོས་ཐམས་ཅད་གཉིས་སུ་མེད་
པར་ལྟ་བས་ཐབས་ཤེས་རབ་ཟུང་དུ་འཇུག་པ་སྟེ། དེ་ལྟར་ཤེས་བྱའི་གཤིས་རིམ་
པ་ལྔ་གནས་པ་ཡིན་ནོ། །
དེ་རྟོགས་ པར་ བྱེད་ པའི་ ཐབས་ལ། རྨི་ལམ་དུ་དབང་གི་སྒྲོ་འདོགས་
གཅད་པའི་དུས་སུ་བུམ་དབང་ལུས་དབེན་གསང་དབང་གིས་རྡོ་རྗེ་བཟླས་པ་དང་
སྒྱུ་ལུས་རྟོགས་པར་བྱེད། དབང་གསུམ་པས་སེམས་ལས་དམིགས་པ་དང་འོད་
གསལ། བཞི་པས་ཆོས་ཐམས་ཅད་གཉིས་མེད་ཟུང་འཇུག་ཏུ་རྟོགས་པར་
བྱེད་
249 --221



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའོ། །གྲོལ་ལམ་བསྐྱེད་རྫོགས་གཉིས་ཀ་ཡང་རིམ་པ་ལྔ་ལྡན་དུ་བསྒོམ་པས།
དམ་ཚིག་དང་སྤྱོད་པ་ཡང་རིམ་པ་ལྔ་ལྡན་དུཉིད་དུ་འཆར་རོ། །དེས་ནི་བརྗོད་བྱ་
དོན་གྱི་རང་བཞིན་དངོས་པོའི་གནས་ལུགས་སོ། །བརྗོད་བྱེད་སྒྲ་ཡང་ཕུན་སུམ་
ཚོགས་པ་ལྔ་ལྡན་རིམ་པ་ལྟར་གནས་ཏེ། སངས་རྒྱས་རྡོ་རྗེ་གདན་ན་བཞུགས་
ནས་མི་འགྱུར་བའི་ངང་ལས། མཚན་དང་དཔེ་བྱད་ཐམས་ཅད་བདེན་པ་བཞིར་
གསུངས་ཏེ། ལུས་དབེན། ཆོས་ཐམས་ཅད་རྟེན་འབྲེལ་བཅུ་གཉིས་སུ་གསུངས་
པ་འབྱུང་འཇུག་རྡོ་རྗེའི་བཟླས་པ་དང་པོའི་དུས་སོ། །ཆོས་ཐམས་ཅད་སེམས་སུ་
གསུངས་པས་སེམས་ལ་དམིགས་པ། ཆོས་ཐམས་ཅད་སྒྱུ་མ་ལྟ་བུར་གསུངས་
པས་སྒྱུ་ལུས། །དེ་ཉིད་ཆོས་ཐམས་ཅད་རང་བཞིན་མེད་པས་སྟོང་ཉིད་སྐྱེ་མེད་
སྤྲོས་བྲལ་དུ་གསུངས་པ་འོད་གསལ་ཏེ་དུས་གཉིས་པའོ། །ཆོས་ཐམས་ཅད་སྣང་
སྟོང་གཉིས་མེད་ཐབས་ཤེས་རབ་དབྱེར་མེད་དུ་གསུངས་པ་ཟུང་དུ་འཇུག་པའི་
རིམ་པ། གསུམ་ པའི་ དུས་ སོ། །རྒྱུད་ སྡེ་ བཞི་ ཡང་ ཚུལ་ དེ་ ལྟར་ གསུངས་ པས་
བརྗོད་པར་བྱེད་པའི་སྒྲ་ཡང་རིམ་པ་ལྔ་ཡི་ཚུལ་དུ་གནས་པས། གཞི་དངོས་པོའི་
གནས་ལུགས་བསྟན་པའོ། །
ལམ་དངོས་པོའི་གནས་ཐབས་ལ་གཉིས་ལས། དང་པོ་ལུས་རྫོགས་པའི་
སངས་རྒྱས་སུ་འགྱུར་བར་བྱེད་པ་བསྐྱེད་པའི་རིམ་པ་བསྒོམ་པ་ནི། བསྒྲུབ་པ་པོ་
དེས་ གནས་དབེན་པར་ཁང་པ་འདོམ་ གསུམ་པ་གྲུ་བཞི་པ་གཅིག་ལ་ཕྱོགས་
གསུམ་དུ་སྐར་ཁུང་ཁྲུ་རེ་བ་རེ་རེ་བྱ། ནང་དེར་ཡི་དམ་གྱི་སྐུ་མདོག་དང་མཐུན་
པའི་ཞལ་བ་བྱ། སྐར་ཁུང་གི་ཉི་ཟེར་གྱི་ཐད་ཀར་རལ་གྲི་རྙིང་མ་གསུམ་གདགས།
དེའི་མདུན་དུ་མེ་ལོང་གསུམ་དང་
། གཙོད་ཆུ་ཟངས་གང་བཞག །དེར་ཁང་པའི་
249 222



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ནང་འོད་ཀྱིས་གང་བར་བྱེད་དོ། །དེར་ལྷ་བཀྲམ་ལ་མཆོད་པ་བཤམ་གཏོར་མ་
དབུལ། དེར་སྟན་བདེ་བ་ལ་རྣལ་འབྱོར་པས་སྐྱིལ་ཀྲུང་བཅས་པ་ལྷ་དང་གསུམ་
གྱི་བར་དུ་འདོམ་གང་ཙམ་དུ་སྡད། ལྷ་ཡི་ཐུགས་ཀ་དང་བསྒྲུབ་པ་པོའི་མིག་གི་
ཐད་ཀར་འོང་པར་བྱ། དེ་ནས་ཉི་ཟེར་རལ་གྲི་ལ་དེའི་འོད་མེ་ལོང་ལ་ཕོག་པས་
དེའི་འོད་ཆུ་ལ། ཆུ་ཡི་མདངས་ལྷ་ལ་ཕོག་པས་ཤིན་ཏུ་གསལ་ཞིང་། ས་མ་ཏི་
གསལ། ཡིད་ཀྱི་ཡུལ་དུ་བཀྲ་ལམ་ལམ་པ་འབྱུང་ངོ་
། །
བསྐྱེད་པའི་རིམ་པ་དབྱིབས་ལ་བསླབ་པ་སྟེ། དྲན་པ་གཅིག་པའི་རྣལ་
འབྱོར་ལ་ཐུན་དྲུག་གམ། བཞིར་བསྒོམ། དེ་ནས་ཕྱོགས་གསུམ་པོའི་ཉི་ཟེར་དང་
རྟེན་ལ་བྱ་སྒྱུར་ལ་བྱ། ཉི་མ་ལྔ་ཡི་བར་དུ་ཕྱིར་ལྷ་ལ་དམིགས་པ་ཡུན་རིང་དུ་
བསམ། ནང་དུ་ཡུན་ཐུང་དུ་བྱ། ཉི་མ་ལྔར་ལྷ་དང་ཕྱི་ནང་མཉམ་པར་བསྒོམ། ལྔ་
པ་ལྷ་ལ་ཐུང་དུ་བྱ། ནང་དུ་རིང་པར་བྱ། དེ་ནི་སྣང་སྟོང་ལྷ་ཡི་སྐུ་ལ་སེམས་བཟུང་
བའོ། །ལྷ་ཡི་རྣམ་པ་ལ་བསླབ་པ། ཐུན་མཚམས་ལ་བསླབ་པ། གོ་རིམ་ལ་བསླབ་
པ། གཞལ་ཡས་ཁོང་ལ་བསླབ་པ་དེ་ལྟར་བསླབས་པས་སློབས་ཤིང་བརྟན་པའི་
ཚད་ནི་རྣམ་པ་གསལ་བ། རྐྱེན་གཞན་གྱིས་མི་གནོད་པའི། འདོད་པས་རབ་ཏུ་ཕྱེ་
བས་ཏེ། རང་གི་ལྷར་གསལ་བར་འཆར། དེ་ནས་རྟོག་པའི་རྣལ་འབྱོར་དང་
། ལྷ་
ཡི་འཁོར་ལོ་རྒྱས་པའི་བར་དུ་བསླབ་པར་བྱའོ། །དེ་ནས་ལུས་དབེན་ལ་བསླབ་
པར་བྱའོ། །
དེ་ལྟར་བསླབས་པའི་ཟིན་པ་དང་ སེམས་ རྫོགས་ པའི་ སངས་ རྒྱས་སུ་
བསྒྱུར་བར་བྱེད་པ་ལ་རྫོགས་པའི་རིམ་པ་དངོས་བསྒོམ་པ་ནི། གནད་བཞིས་
ལམ་དུ་བསླང་སྟེ། དུས་ཀྱི་གནད་ཐོ་རངས། ལུས་ཀྱི་གནད་བསམ་གཏན་གྱི་ཡན་
249--223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལག་ལྔ་རླུང་གི་གནད་སྦྱོར་བ་བཞི་ལྡན། དམིགས་པ་ཡུལ་གྱི་གནད་སྙིང་ཁ་ཆོས་
ཀྱི་འཁོར་ལོ་སྟེ། སྙིང་པདྨ་འདབ་བརྒྱད་ཁ་བྱེ་བའི་ནང་དུ་ཟླ་བའི་དཀྱིལ་འཁོར་
གཅིག་བསམ་པད་འདབ་ཕྱི་མ་ལ་ཨ་ལི་བཅུ་གཉིས་བསམ། བར་མ་ལ་ཀ་ལི་
རྣམས། དེའི་ནང་མ་ལ་ཕྱོགས་བཞིར་མ་ནིང་གི་ཡི་གེ་བཞི་བསམ་མོ། །མཚམས་
བཞི་སྟོང་པ་ལྟེ་བ་ལ་ཨ་ཤད་ཐིག་ལེ་དང་བཅས་པའོ། །དེ་ནས་སྟེང་རླུང་ནན་
འོག་རླུང་བསྡམ། ཡི་གེ་རྣམས་ལ་དམིགས་ཏེ་འབྲུ་གསུམ་རྡོ་རྗེའི་བཟླས་པའོ། །
དང་པོ་རླུང་སེམས་ཨ་ལི་ལ་བསྡུ་བ་སྣང་བ། དེ་ནས་ཀ་ལི་ལ་བསྡུ་བ་སྣང་
བ་མཆེད་པ། མ་ནིང་ལ་བསྡུ་བ་སྣང་བ་ཐོབ་པའོ། །དེ་ཡང་ཨ་ལ་བསྡུ་ཨ་སེམས་
སྐྱེ་མེད་མཚོན་པས་ཡིན་པས་སྟེང་རླུང་དགག །འོག་རླུང་དྲང་
། ཨ་ལ་དམིགས་
ཤིང་བསྒོམ་པ་ནི་དམིགས་པའོ། །དེ་ནས་ཆོས་འབྱུང་ཕྱི་དཀར་ལ་ནང་དམར་བ་
ཆགས་པ་སྟོང་གསུམ་ཙམ་བློས་འཁྱུད་ཚད་གཅིག་བསྒོམ་དེའི་དབུས་སུ་རང་ལྷར་
གསལ་བའི་གཙུག་ཏོར་དང་
། ཞབས་ཀྱིས་ལོང་བུ་དང༌། སྨིན་མཚམས་མཛོད་སྤུ་
ལ་སོགས་པ་ནས་འོད་ཟེར་བྱུང་བས་ལོ་ཀའི་ཁམས་ཐམས་ཅད་དུ་འཕྲོས་པས་
སེམས་ཅན་ཐམས་ཅད་ཀྱི་སྡིག་སྒྲིབ་སྦྱངས། ཡང་འོད་ཟེར་དཔག་ཏུ་མེད་པ་སྤྲོས་
པའི་སྣང་བ་སྤྲུལ་པའི་སྐུ་དཔག་ཏུ་མེད་པ་བྱོན་ནས་སེམས་ཅན་ཐམས་ཅད་ཕ་
རོལ་དུ་ཕྱིན་པ་དྲུག་ལ་རིམ་གྱིས་བཀོད་ནས་ཐམས་ཅད་སྒྱུ་མ་ལྟ་བུའི་ས་མ་ཏི་ལ་
བཀོད་པར་བསམ་པ་ནི་སྒྱུ་ལུས་སོ། །དེ་ལ་སྒྱུ་མའི་དཔེ་བཅུ་གཉིས་གསུངས་ཀྱང་
གསུམ་དུ་འདུས་ཏེ། སྣང་ལ་རང་བཞིན་མེད་པ་འཇའ་ཚོན་ལྟ་བུ། གསལ་ལ་རྟོག་
པ་མེད་པ་མེ་ལོང་གི་གཟུགས་བརྙན་ལྟ་བུ། དངས་ལ་སྙོག་པ་མེད་པ་ཆུ་ནང་གི་
ཟླ་བ་ལྟ་བུའོ། །ཡང་དག་པར་རྫོགས་པའི་སངས་རྒྱས་ཀྱང་རང་བཞིན་མེད་པའི་
249 +224



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ངང་ལས་གཞན་དོན་འབྱུང་བ་འཇའ་ཚོན་ལྟ་བུ། རྒྱུ་རྐྱེན་དེ་ལ་ལྟོས་དགོས་པས་
གཟུགས་བརྙན་ལྟ་བུ། སངས་རྒྱས་ཀྱི་ཡེ་ཤེས་གཅིག་ལས་མེད་ཀྱང་དུ་མར་ཁྱབ་
པ་ཆུ་ཟླ་ལྟ་བུའོ། །
དེ་ལྟར་སྒྱུ་ལུས་མཚན་ཉིད་གསུམ་ལྡན་གྱིས་ལྷ་དེ་ཉིད་འོད་གསལ་དུ་
གཞུག་པ་ནི། ལྷ་དེ་ཉིད་ཐུགས་ཀའི་ཨ་ལ་ཐིམ། ཨ་ལས་འོད་ཟེར་བྱུང་བས་ས་
གསུམ་ཞུ་ནས་ཨ་ལ་ཐིམ། ཨ་ལས་མེ་ལོང་ལ་ཧས་བཏབ་པ་བཞིན་དུ་འོད་
གསལ་དུ་ ཐིམ། དེ་ ཡང་ གསལ་བའི་དཔེ་ཤེལ་ལྟ་ བུ། མི་རྟོག་པའི་དཔེ་ནམ་
མཁའ་ལྟ་བུ། བརྟན་པ་རི་རིབ་ལྟ་བུ། དངས་པ་ཆུ་ཟླ་ལྟ་བུ། མི་འཁྲུག་པ་རྒྱ་མཚོ་
ལྟ་བུ། དེ་ལ་ཏིང་ངེ་འཛིན་གྱི་སྐྱོན་བྱིང་རྒོད་བྱུང་ན། གསེང་བ་དང་འཐོར་བ་བསྡུ་
བ་ལས་བོགས་འདོན་པ་དང་
། བགེགས་སེལ་བ་བྱིན་བརླབས་གྱིས་སོ། །དེ་ནི་
འོད་གསལ་ལོ། །དེ་ཡང་མཉམ་བཞག་རྣམ་པར་མི་རྟོག་པའི་ཡེ་ཤེས་དེས་རྗེས་
ཐོབ་སྒྱུ་མ་ལྟ་བུ་དང་གཉིས་མེད་ཟུང་འཇུག་ཏུ་ལམ་དུ་བསླང་པའོ། །འབྲས་བུ་སྐྱེ་
བའི་རིམ་པ་ལ་རྟགས་བཅུ་ཡོན་ཏན་བརྒྱད་ལ་སོགས་པ་དུ་མར་འཆར་རོ། །རིམ་
པ་ལྔ་སོ་སོའི་འབྲས་བུ་ཡང་མ་འདྲེས་པར་འཆར་རོ། །
དེ་ནས་ཞེས་པ་ལ་སོགས་པ་ལེའུ་གསུམ་པའི་ཕྲ་མོའི་རྣལ་འབྱོར་ཉིད་
ལས་སླར་ཡང་རྣམ་པར་ཤེས་པའི་རླུང་དང་བཅས་པར་བསྟན་པའི་ཕྱིར་དཔལ་
ལྡན་རྡོ་རྗེའི་འཛིན་ཅེས་པ་ལ་སྟོང་པ་ཉིད་དང་སྙིང་རྗེ་དབྱེར་མེད་པ་བྱང་ཆུབ་
སེམས་ཀྱི་ངོ་བོ་ཉིད་དཀྱིལ་འཁོར་ཐམས་ཅད་ཀྱིས་བདག་པོར་གྱུར་པ། ཡེ་ཤེས་
ལྔ་རོ་གཅིག་པའི་སྐུ། བདེ་སྟོང་དབྱེར་མེད་པ། འོད་གསལ་དང་ཟུང་འཇུག་རང་
འབྱུང་པའི་སྐུར་གྱུར་པའི་དོན་ཏོ། །དེ་བཞིན་གཤེགས་པ་ཀུན་གྱིས་མཆོད་ཅེས་
249 --225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའི་ལེའུ་དང་པོར་གསུངས་པ་བཞིན་དུ་སྤྱན་མ་ལ་སོགས་པ་བཞི་དང་གཟུགས་
རྡོ་རྗེ་མ་ལ་སོགས་པ་གཉིས་སུ་མེད་པས་མཆོད་པར་འགྱུར་བའོ། །སངས་རྒྱས་
ཀུན་མཆོག་ཀུན་མཁྱེན་གྱིས་ཞེས་པ་དེ་བཞིན་གཤེགས་པ་ཐམས་ཅད་ཀྱི་གཙོ་བོ་
དཔལ་རྡོ་རྗེ་འཆང་གིས་རྣམ་པ་ཐམས་ཅད་མཁྱེན་པར་གྱུར་པ་ཨ་ཏྲའི་སྒྲས་དང་
པོར་གྱུར་པའི་དཔེས་སོ། །བསྒོམ་པའི་མཆོག་ནི་བཀའ་སྩལ་ཏོ་ཞེས་པ་གསང་བ་
བླ་ན་མེད་པ་བདེ་བ་ཆེན་པོའི་ལམ་ཐབས་ཁྱད་པར་ཅན་འདི་གསུངས་པའོ་ཞེས་
བཤད་པར་ཞལ་གྱིས་བཞེས་པར་བསྟན་པའོ། །
དེ་ལ་གཞུང་འཇུག་པར་མཛད་ནས། ལམ་གྱི་ཏིང་ངེ་འཛིན་དངོས་བསྟན་
པ་ལ་གཉིས་ལས། བསྐྱེད་པའི་རིམ་པ་དང་སྦྱར་ནས་མངོན་པར་བྱང་ཆུབ་པ་
ལྔས་ལྷ་ལ་དམིགས་པ་སྔོན་དུ་འགྲོ་བ་བསྟན་པ་དང་
། རྫོགས་པའི་རིམ་པར་ལྷ་
ལ་དམིགས་ནས་ཕྲ་མོའི་རྣལ་འབྱོར་བསྒོམ་པ་ལ་སྦྱར་ཏེ་དད་པོ་ལྟར་ན་ནམ་
མཁའི་དབྱིངས་ ཀྱི་དབུས་གནས་པར་ཞེས་པ་སྔོན་དུ་འགྲོ་བ་དང་ལྡན་པ།
ཤེས་ཀྱི་ས་ཡི་ཆ་བསྒོམ་པ་ནས་བརྩམས་ཏེ་མངོན་པར་བྱང་ཆུབ་པ་དང་པོ་ཆོས་
ཉིད་དེ་བཞིན་ཉིད་ཀྱི་ངང་ལས་ཉི་མའི་སྟེང་དུ་ཟླ་བའི་དཀྱིལ་འཁོར་པདྨ་དང་
པ་བསྒོམ་པར་བྱ་བ་སྟེ། ཡི་གེ་དང་ཕྱག་མཚན་གྱི་རྣམ་པ་དེ་ཡོངས་སུ་གྱུར་
པ་ལས་སངས་རྒྱས་གཟུགས་ནི་རབ་བསྒོམས་ནས་ཞེས་པ་སྐུ་ཡོངས་སུ་རྫོགས་པ་
དང་པོའི་མགོན་པོ་ལོངས་སྤྱོད་རྫོགས་པའི་སྐུ་རྡོ་རྗེ་སེམས་དཔའ་བསྐྱེད་ཅིང་
།
དེ་བར་དུ་བསྒོམ་པ་ནི། དེ་ཉིད་རིག་པ་ཆེན་པོའི་སྐྱེས་བུ་སྟེ་རེག་བྱ་རྡོ་རྗེ་
དང་སྙོམས་པར་ཞུགས་པ་ལས་བྱུང་བའི་མི་བསྐྱོད་པ་བདག་ཉིད་ལ་བཅུག །
བདག་སྤྲུལ་སྐུ་ཞེ་སྡང་རྡོ་རྗེར་གྱུར། དང་པོའི་སྦྱོར་བ་རྫོགས་པ་དང་
། དཀྱིལ་
སྤྱི་
བཅས་
249 -226



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཁོར་རྒྱལ་མཆོག་གི་ལྷ་རྣམས་འབྱིན་པར་བྱེད་པ་ལས། ལས་རྒྱལ་མཆོག་གི་ཕྲ་
མོའི་རྣལ་འབྱོར་ཡབ་ཡུམ་སྙོམས་པར་འཇུག་པའི་སྒོ་ནས་སྟོན་པ་ལས་ཕྲ་མོའི་
རྣལ་འབྱོར་ཀུན་ཏུ་བརྩམ་ཞེས་པ་རླུང་སེམས་དབྱེར་མེད་དུ་དམིགས་ པའོ། །
རྫོགས་རིམ་དུ་སྦྱར་བ་ལ་ནམ་མཁའི་ཞེས་པ་ལ་སོགས་པ་དེ་ཉིད་ལ་ཀུན་རྫོབ་སྒྱུ་
མའི་ལུས་དེ་བསམ་གཏན་གཉིས་ཀྱིས་སྦྱངས་ཏེ། འོད་གསལ་འཛིན་པའི་ཡན་
ལག་དེ་ལས་རྗེས་དྲན་གྱི་ཡན་ལག་གིས་ལུགས་བཟློག་གི་སྣང་བ་གསུམ་ལས་
འདས་ནས་ཟུང་འཇུག་སློབ་བཞིན་པ་ལ་གནས་པས་ཏིང་ངེ་འཛིན་གསུམ་ལས་
སྦྱངས་པ་བསྟན་པའོ། །
རྡོ་རྗེའི་ཚིག་འདི་ལ་དོན་གཉིས་ཀྱིས་སྟོན་ཏེ་དང་པོ་བསྐྱེད་རིམ་དུ་ལྷ་ལ་
དམིགས་ནས་ ཐིག་ལེ་བསྒོམ་པ་བསྟན་ཏེ། སྣ་ཡི་རྩེ་མོ་ཞེས་ པ་ ཐ་མལ་ པའི་
སེམས་ཅན་སྲིད་པ་སྐྱེ་བ་ལྟར་བརྟགས་པ་དག་པར་བྱེད་པ་ལས། ཐབས་དང་
ཤེས་རབ་འདུས་བྱས་པ་ལས། སྟེང་གི་སྲོག་རྩོལ་གྱི་རླུང་ནང་དུ་ལྡོག་པས་བདེ་བ་
སྐྱེས་ཏེ་ལུས་ཀྱི་ནང་ཐམས་ཅད་དུ་འདོད་ཆགས་ཀྱིས་མེས་ཁྱབ་པས་རྩ་ཐམས་
ཅད་ལས་ཐིག་ལེ་བབ་སྟེ་རྡོ་རྗེ་དང་པདྨའི་སྣ་ཡི་རྩེར་བྱང་ཆུབ་སེམས་ཀྱི་གོང་བུ་
གནས་པ་ལ་དེ་བཞིན་གཤེགས་པ་རྣམས་ཀྱིས་ཡུངས་དཀར་གྱི་སྒྲས་མཚོན་པ་ལ་
བསམ་ཞེས་ཐིག་ལེ་བདེ་བའི་རང་བཞིན་ཅན་དུའོ། །དེ་ཉིད་ལ་རྒྱུད་ཕྱི་མས་ལས།
ཡེ་ཤེས་ལྔའི་རང་བཞིན་དབུས། །འབྱུང་བ་ལྔའི་ངོ་བོ་ཉིད། །པདྨའི་སྣ་རྩེར་ཕྱུང་
ནས་ནི། །ཐིག་ལེའི་ གཟུགས་སུ་བརྟག་ པར་བྱ། །རིན་ཆེན་ ཁ་དོག་སྣ་ལྔ་ པ།
སྲོག་དང་རྩོལ་བ་ཞེས་བྱར་བཤད། །ཅེས་གསུངས་པའི་དོན་ཏོ། །འགྲོ་དང་མི་
འགྲོ་ཡུངས་ དཀར་ ལ་ ཞེས་ པ་ སྟོབས་ཅན་དང༌
། སྟོབས་ མེད་ གཉིས་ ལས་ སྐྱེ་
249 -227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བཞིན་པ་དག་གིས་ས་བོན་ནོ། །དེ་ཡང་བརྟན་གཡོ་ཐམས་ཅད་ལྷ། ལྷ་དེ་ཉིད་
བདེ་བ་ཆེན་པོའི་ངོ་བོར་ལམ་དུ་བྱེད་པ་སྟེ། རྡོ་རྗེ་བདུད་རྩིའི་རྒྱུད་ལས་ཀྱང་
། །
བདུད་རྩི་གོང་དུ་ས་བོན་ཞེས། །འགྲོ་དང་མི་འགྲོའི་སྣང་བ་ཅན། །དེ་ལས་ ས་
གསུམ་བཅས་པ་སྐྱེད། རྣལ་འབྱོར་པའི་བསམ་གཏན་ གྱིས། ཐམས་ཅད་རྡོ་ རྗེ་
སེམས་དཔར་བསམས། །ཞེས་པའི་དོན་ཏོ། །གསང་བའི་སྔགས་ཀྱིས་རྟགས་པ་
ཡིས། །ཞེས་རླུང་ལྔ་སྔགས་དབྱེར་རང་དག་པ་ཐ་མལ་པའི་སྣང་བ་སྦྱོང་བའོ། །ཡེ་
ཤེས་མཆོག་གི་གནས་བསྒོམ་མོ་ཞེས་ཐབས་ཤེས་རབ་ཟུང་འཇུག་མི་འགྱུར་བའི་
དེ་ཁོ་ན་ཉིད་དོ། །
རྫོགས་པའི་རིམ་པར་དེ ཁོ་ན་ཉིད་སྔོན་དུ་འགྲོ་བས་སྔགས་ཀྱི་དེ་ཁོ་ན་
ཉིད་དང་
། ཡེ་ཤེས་ཀྱི་དེ་ཁོ་ན་ཉིད་དང་ཡོངས་སུ་དག་པས་ཟུང་འཇུག་གི་དེ་ཁོ་ན་
ཉིད་སྟོན་པ་སྟེ་སྣ་ཡི་རྩེ་མོར་ཉུངས་དཀར་བསམ་ཞེས་པ་ལུས་ཀྱི་གནས་ལྔ་ལས་
འབྱུང་བ་ལྔ་ཡི་རྣམ་པ་ཡེ་ཤེས་ལྔའི་ངོ་བོ་ལས། དེ་ཁོ་ན་ཉིད་གསུམ་གྱིས་ངོ་བོ་
སྟེང་སྒོའི་སྣ་རྩེ་ལས་སྲོག་རྩོལ་བར་བསྒྱུར་བ། འབྱུང་བའི་མགོན་པོ་བཞི་ལས་
དཀྱིལ་འཁོར་རེ་རེ་ལ་ལྷ་མོ་བཞི་བཞིས་སྐོར་བ་ལ་ཡང་ཚུལ་དེ་སྐད་ཅེས་བྱ་སྟེ།
དེ་ལྟར་རྡོ་རྗེ་ཕྲེང་བ་ལས་གསུངས་པའི་དོན་དེས་རླུང་གི་དེ་ཁོ་ན་ཉིད་དང་སྔགས་
ཀྱི་དེ་ཁོ་ན་ཉིད་དབྱེར་མེད་དུ་བསྟན་ཏོ། །རྡོ་རྗེའི་བཟླས་པ་བྱེད་པ་དེའི་ཚེ་རྟེན་
གང་ལ་བརྟེན་ནས་བཟླས་པ་བྱེད་ཅེས་ན། ཡེ་ཤེས་ཀྱི་སྐུ་ཟུང་འཇུག་ལ་གནས་
པས་སོ། །ཞེས་པ་བསྟན་པའི་ཕྱིར་འགྲོ་དང་མི་འགྲོ་ཉུངས་དཀར་ལ་ཞེས་པ་དང་
པོ་ལུགས་འབྱུང་གི་སྣང་བ་གསུམ་གྱིས་རྣམ་པ་གསུམ་གྱིས་རྣམ་པར་ཤེས་པ་བྱང་
ཆུབ་སེམས་ཀྱི་བདག་ཉིད་ཅན་ཏེ། དེ་ལྟར་མི་འགྲོ་བར་འོད་གསལ་ལས་བྱུང་
249 -228



དཔལ་གསང་པ་འདུས་པའི་
ང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བའི་ལུགས་བཟློག་གི་སྣང་བ་གསུམ་གྱི་ཡེ་ཤེས་གནས་ནི་ཞེས་ཁམས་ཕྲ་བའི་ཡེ་
ཤེས་ཀྱི་རླུང་དང་སྣང་བ་དེ་རྟེན་དང་བརྟེན་པ་འདྲེས་པ་ཟུང་འཇུག་གི་སྐུར་བསྒོམ་
པའོ། །ཉམས་དགའ་བ་ནི་བདེ་བ་ཆེན་པོ་ཡོངས་སུ་དག་པའི་ངོ་བོ་རྒྱ་ཆད་ཕྱོགས་
ལྷུང་མེད་པ་མཐའ་བྲལ་དུ་ཤར་བའོ། །གསང་བ་ཡེ་ཤེས་ཀྱི་རྟགས་བསྒོམ་ཞེས་
རྟོག་པའི་རྣལ་འབྱོར་པ་རྣམས་ཀྱིས་ཡུལ་མ་ཡིན་པ་མ་འདྲེས་པ་ལ་ཡོངས་སུ་
རྫོགས་པར་མཁྱེན་པ་ཉིད་དེ། འབྲས་བུ་ལམ་དུ་བྱེད་པ་ཉིད་དོ། །དོན་འདི་ལ་
དཔལ་ཡེ་ཤེས་སྙིང་པོ་ནི་ཚུལ་བཞི་ལ་ཡི་གེའི་དོན་ནི་མེད་སྤྱིའི་དོན་གྱིས་བསྐྱེད་
རིམ་དུ་སྟེང་སྒོར་འཕྲོ་བའི་རྣལ་འབྱོར་བསྟན་སྦས་པའི་དོན་གྱིས་འོག་སྒོའི་རྣལ་
འབྱོར་དང་མཐར་ཕྱིན་པས་ཟུང་འཇུག་གིས་སློབ་བཞིན་པ་ལ་གནས་པའི་རྡོ་རྗེའི་
བཟླས་པ་གྲགས་པ་དང་མཐུན་ཏེ་འདིར་མ་སྦྱར་རོ། །
འདིར་རླུང་དང་སྔགས་མཉམ་པར་སྦྱོར་བ་ལས། རྩ་བའི་རླུང་ལྔ་ལམ་དུ་
བྱེད་པས། དཀྱིལ་འཁོར་དང་འབྱུང་བ་ཆེན་པོའི་རིགས་ཀྱི་དབྱེ་བས་ཕྱེ་སྟེ། ཡན་
ལག་གི་རླུང་ལྔ་འབྱུང་འཇུག་གནས་གསུམ་དང་བསྟུན་ཏེ་བསྟན་པའི་ཕྱིར་ནམ་
མཁའི་དབྱིངས་ཞེས་པ་ལ་སོགས་པ་སྨོས་ཏེ། ནམ་མཁའི་དབྱིངས་ཀྱི་དབུས་ནི་རྡོ་
རྗེའི་ལུས་ཀྱི་ངོ་བོ་ཉིད་དོ། །གནས་པར་ཞེས་པ་ནི་དེ་བཞིན་གཤེགས་པའི་རིགས་
ཀྱིས་ལྷ་ཚོགས་ ཀྱིས་དཀྱིལ་ འཁོར་ ལའོ། །ཉི་མའི་དཀྱིལ་འཁོར་ནི་གདན་ཏེ་
མངོན་པར་བྱང་ཆུབ་པ་ལྔའམ། རྡོ་རྗེ་རྣམ་བཞིའམ་ཆོ་ག་གསུམ་གྱིས་བསྒོམ་པར་
བྱ་སྟེ་ཞེས་རྣམ་པར་སྣང་མཛད་ཀྱི་དམ་ཚིག་སེམས་དཔའ་སྐྱེད་པའོ། །སངས་
རྒྱས་སྐུ་ནི་ཐུགས་ཀའི་ཡེ་ཤེས་སེམས་དཔའོ། གནས་བསྒོམ་སྟེ་ཞེས་པ་ཏིང་ངེ་
འཛིན་སེམས་དཔའོ། །དེའི་སྟེང་དུ་གནས་བཞག་གོ་ཞེས་པ་ཡང་སངས་རྒྱས་
249 -229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མགོན་པོའི་བཟླས་པ་སྔགས་འབྲུ་གསུམ་གྱིས་སྟེང་སྒོའི་སྣ་རྩེར་ཕྲ་མོ་ལ་དམིགས་
ཤིང་འོག་སྒོའི་བདེ་བ་ལམ་དུ་བྱེད་ན་འོག་གི་སྣ་རྩེ་སྟེ། ལྷ་ཡི་སྐུ་ཚོན་གང་བ་
བསམ་པ་ནི་རྒྱན་ལུགས་དང་བཅས་པའོ། །འོད་ཟེར་སྤྲོ་བསྡུ་དང་བཅས་ པས་
ནམ་མཁའི་རླུང་ལམ་དུ་བྱེད་པའོ། །
རྡོ་རྗེའི་རིགས་ཀྱི་རྣལ་འབྱོར་བསྟན་པ་ནི། ནམ་མཁའི་དབྱིངས་ཀྱི་དབུས་
ནི་སྙིང་གའི་འཁོར་ལོའོ། །གནས་པ་ནི་ཞེས་སྡང་རིགས་ཀྱི་དཀྱིལ་འཁོར་ལའོ། །
གསལ་བའི་དཀྱིལ་འཁོར་ནི་ཟླ་བའི་དཀྱིལ་འཁོར་ལ་ཁྱབ་པས་གསལ་བའོ། །
བསྒོམ་པར་བྱ་བ་ནི་མི་བསྐྱོད་པའི་དམ་ཚིག་སེམས་དཔའོ། །ལུས་ཀྱི་ཚུལ་ནི་མ་
མ་ཀིའོ། །སྦྱོར་བ་ལ་ཞེས་པ་ཡབ་ཡུམ་གཉིས་སུ་མེད་པའོ། །ཡང་སྦྱོར་བ་ནི་ཡེ་
ཤེས་སེམས་དཔའོ། །རྡོ་རྗེ་པདྨ་རྣམ་པར་བསྒོམ་ཞེས་པ་ཐབས་དང་ཤེས་རབ་
སྙོམས་པར་ཞུགས་པའོ། །ཧཱུཾ་ནི་ས་མ་ཏི་སེམས་དཔའ་སྟེ། འབྲུ་གསུམ་རྡོ་རྗེའི་
བཟླས་པ། ཐུན་ཕྱེད་པ་ཞིག་གི་བར་དུ་སྲོག་འཛིན་པ་ཆུ་རླུང་ལམ་དུ་གྱུར་པའོ། །
རིན་ཆེན་རིགས་ཀྱི་རྣལ་འབྱོར་བསྟན་པ་ནི་ནམ་མཁའི་དབྱིངས་ཀྱི་དབུས་ནི་
གསང་བའི་འཁོར་ལོའོ། །གནས་པར་ནི་རིན་པོ་ཆེའི་ རིགས་ཀྱི་དཀྱིལ་འཁོར་
ལའོ། །རིན་ཆེན་དཀྱིལ་འཁོར་ནི་ཡོན་ཏན་འབྱུང་གནས་སོ། །བསྒོམ་པར་བྱ་བ་
ནི་རིན་ཆེན་འབྱུང་ལྡན་གྱི་དམ་ཚིག་སེམས་དཔའ་འོ། །མཆོག་གི་སྦྱོར་ནི་སངས་
རྒྱས་སྤྱན་དང་གཉིས་སུ་མེད་པའོ། །ནན་ཏན་གྱིས་ཞེས་ཡབ་ཡུམ་བདེ་བ་ཆེན་པོ་
ལ་ དམིགས་ པའོ། །དེའི་སྟེང་ དུ་ གནས་ གཞག་ གོ་ ཞེས་ རིན་ཆེན་མགོན་ པོའི་
བཟླས་པ་སྔགས་འབྲུ་གསུམ་རྡོ་རྗེའི་བཟླས་པ་འོད་ཟེར་སྤྲོ་བསྡུ་དང་བཅས་པ་
ཐུར་དུ་སེལ་བས་རླུང་ལམ་བྱེད་དུ་གྱུར་པའོ། །པདྨ་རིགས་ཀྱི་རྣལ་འབྱོར་བསྟན་
249 -230



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་ནི་ནམ་མཁའི་དབྱིངས་ཀྱི་དབུས་ནི་མགྲིན་པའི་འཁོར་ལོ་ཏེ་རྩ་ཡི་ཁོང་སྟོང་ངོ༌
། །
གནས་པ་ནི་པདྨ་རིགས་ཀྱི་དཀྱིལ་འཁོར་ལའོ། །པདྨའི་དཀྱིལ་འཁོར་ནི་ཆགས་
པ་མེད་པའོ། །བསྒོམ་པར་བྱ་བ་ནི་འོད་དཔག་མེད་ཀྱི་དམ་ཚིག་སེམས་དཔའོ། །
གསུང་གི་རྡོ་རྗེ་ནི་དེ་ཉིདཀྱི་ཡེ་ཤེས་སེམས་དཔའོ། །དེའི་ཚུལ་སྦྱོར་ནི་གོས་དཀར་
མོ་དང་ གཉིས་སུ་མེད་པའོ། །འདོད་ཆགས་རྡོ་ རྗེ་ཅན་བསྒོམ་བྱ་ཞེས་པ་པདྨ་
མགོན་པོའི་བཟླས་པ་སྔགས་འབྲུ་གསུམ་རྡོ་རྗེའི་བཟླས་པ་སྤྲོ་བསྡུ་དང་བཅས་པ་
གྱེན་དུ་རྒྱུ་བའི་རླུང་ལམ་དུ་གྱུར་པའོ། །
ལས་ཀྱི་རིགས་ཀྱི་རྣལ་འབྱོར་བསྟན་པ་ནི། ནམ་མཁའ་དབྱིངས་ཀྱི་ཞེས་
པ་ལྟེ་བའི་འཁོར་ལོའི་རྩ་དབུ་མའི་ནང་དུའོ། །དབུས་གནས་པར་ནི་ལས་ ཀྱི་
རིགས་ཀྱི་དཀྱིལ་འཁོར་རོ། །འོད་ཀྱིས་ནི་དཀྱིལ་འཁོར་ནི་རྣམ་པར་ཤེས་པའི་
རླུང་དག་གི་འོད་ཟེར་དང་བཅས་པའི་སྣང་བ་ཉིད་དོ། །བསྒོམ་པར་བྱ་ཞེས་པ་
སེམས་དཔའ་སུམ་བརྩེགས་པ་ལ་དོན་ཡོད་གྲུབ་པ་སྒྲོལ་མ་དང་གཉིས་སུ་མེད་
པས་ལས་ཀྱི་མགོན་པོའི་བཟླས་པ་སྔགས་རྡོ་རྗེའི་བཟླས་པ་སྤྲོ་བསྡུས་མེ་མཉམ་
རླུང་གི་རླུང་ལམ་དུ་གྱུར་པའོ། །འདིར་མགོན་པོ་རེ་རེ་ཞིང་ཡང་ལྷ་མོ་བཞི་བཞི་
དང༌ བཅས་ པའི་ རླུང་ དང་ བསྟུན་ཏེ་ཟབ་ མོའི་ བསྐྱེད་ པའི་ རིམ་ པས་ནང་ ལ་
དམིགས་པ་ཞེས་བྱའོ། །ཡང་བཟླས་པའི་ཁྱད་པར་བསྟན་པ་ལ་སངས་རྒྱས་ནི་
ཐུགས་རྡོ་རྗེའི་རླུང་ཕྱིར་ལྡང་བ་ཧཱུྃ་གི་བདག་ཉིད་དོ། །ཚུལ་ནི་རླུང་ནང་དུ་འཇུག་
པའམ་ཨཱ་ཀྱི་ངོ་བོ་སྐུ་རྡོ་རྗེ་ཞི་བ་ནི་རྩ་དབུ་མའི་ནང་དུ་རྣམ་པར་རྟོག་པ་ཐམས་
ཅད་ཞི་བས་ཏེ་ཨ་རླུང་དང་གནས་པའི་ཆ་གསུང་རྡོ་རྗེ། །དེ་ལས་སྤྲོ་བ་རྩ་བའི་
རླུང་ལམ་དུ་བྱེད་པའོ། །ཡང་དེ་ལ་ཡེ་ཤེས་ཀྱི་རླུང་སྤྱི་ལ་ཁྱབ་པའི་ཚུལ་དུ་རྒྱུ་བ་
249 -231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐབས་གཙོ་བོ་ཡིན་ལ། ཤེས་རབ་ཀྱི་བཟླས་པ་འཁོར་དུ་འབྱུང་བའོ། །འཁོར་གྱི་
ཁྱད་པར་དག་ཏུ་སྤྲོ་ཞེས་པ་ཡན་ལག་གི་རླུང་ལམ་དུ་བྱེད་པ་བསྟན་པས་ཏེ། རྩེ་
བའི་རླུང་ལ་སངས་རྒྱས་ཀྱི་ཏིང་ངེ་འཛིན་དང་འོད་ཟེར་སྤྲོ་བསྡུ་བྱེད་པ་ལ་ཡན་
ལག་གི་རླུང་གིས་བྱང་ཆུབ་སེམས་དཔའི་སྤྱོད་ཡུལ་གྱི་སྤྲོ་བསྡུ་ལམ་དུ་བྱེད་པས་
གསང་ཆེན་གྱི་ས་མ་ཏི་བསྟན་པ་ཡིན་ནོ། །དེ་ཡང་རྡོ་རྗེའི་བཟླས་པ་ལ་བརྗོད་
པའི་འབྲུ་གསུམ་ནི་རྒྱས་འདེབས་པར་བྱེད་པའོ། །དམིགས་པའི་འབྲུ་གསུམ་ནི་
དབང་བསྐུར་བ་དང་བྱིན་གྱིས་བརླབ་པའོ། །བརྡར་གྱུར་པ་ནི་རླུང་སྔགས་དབྱེར་
མེད་པའི་དོན་ཏོ། །དེ་བཞིན་ཉིད་ཀྱི་ཏིང་ངེ་འཛིན་གསུམ་ནི་རྟེན་ཟུང་འཇུག་ལ་
གནས་པས་བཟླས་པའོ། །
རྣལ་འབྱོར་གཉིས་ཀའི་ཐུན་མོང་དུ་དམིགས་པ་བསྟན་པ་ལ། དཔལ་ཡེ་
ཤེས་སྙིང་པོ་ལྟར་ན། ཨུཏྤལ་ཞེས་པ་ལ་སོགས་པས་མི་བསྐྱོད་པའི་རྣལ་འབྱོར་
དང༌། ཙ་ན་ཀའི་ཞེས་པ་འོད་དཔག་མེད་ཀྱི་རྣལ་འབྱོར་དང་། འཁོར་ལོ་ཞེས་རྣམ་
སྣང་གི་རྣལ་འབྱོར་བསྟན་ཏེ་དེ་དག་སྤྲོ་བསྡུ་དང་བཅས་པའོ། །ཨུཏྤལ་མཐིང་ཀའི་
མདོག་འདྲ་བ་ཞེས་པས་ཁ་དོག་བསྟན་པའོ། །རྩེ་མོ་ལྔ་པ་ཁྱད་པར་དུ་ཞེས་རྡོ་རྗེ་
འབར་བ་ལྟེ་བ་ལ་ཧཱུཾ་ཡོད་པ་ཡེ་ཤེས་ལྔ་ཡི་ངོ་བོ་ཅན་ནོ། །ནས་ཀྱི་འབྲུ་རྩམ་ནན་
ཏན་གྱིས་ཞེས་པ་རྡོ་རྗེ་རྩེ་ལྔ་པ་ཡིག་འབྲུ་དང་བཅས་པའི་ཚད་བསྟན་པའོ། །སྣ་
ཡི་རྩེ་མོར་རྣམ་པར་བསམ་ཞེས་པ་སྟེང་སྒོ་ལས་རྒྱུ་བས་ཏེ། རྡོ་རྗེ་ས་བོན་དང་
བཅས་པ་ལ་དམིགས་ལ། རླུང་ཕྱིར་འབྱུང་བའི་དུས་སུ་རྡོ་རྗེ་དེ་ཉིད་ཧཱུྃ་དང་བཅས་
པར་འགྲོ་བ་ལམ་དུ་བྱ་བ་དང་
། རླུང་ནང་དུ་འཇུག་པའི་དུས་སུ་རྡོ་རྗེ་ཨོཾ་དང་
བཅས་པར་རོ། །ནང་དུ་ཡང་རྡོ་རྗེ་དེ་ཉིད་ཨ་དང་བཅས་པར་ལམ་དུ་བྱ་བའོ། །
249 -232



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ནི་དང་
འདིར་རིམ་པ་ལྔ་སྟན་གཅིག་ལ་བསྒོམས་པ་བསྟན་པའི་ཕྱིར། པདྨ་འདབ་
མ་བརྒྱད་པ་རིམ་པ་གསུམ་པ་ལྟེ་བ་དང་གེ་སར་དང་མུ་ཁྱུད་དུ་བཅས་པ་ནི་སྙིང་
གའི་འཁོར་ལོ་ཉིད་དེ་སྣ་ཡི་རྩེ་མོར་འདི་ཤེས་ཏེ་ཞེས་པ་ཀུན་འདར་དྭངས་མའི་
ནང་དུ་ཐིག་ལེ་ཨ་ཤད་དང་བཅས་པ་ཉིད་དོ། །འཁོར་ལོ་ལ་ཡིག་འབྲུ་དགོད་པ་
ནི་ཙ་ན་ཀའི་འབྲུ་ཙམ་ལ་ཞེས་པ་ལས་ཨ་ལི་དང་ཀ་ལི་མ་ནིང་གི་ཡི་གེ་བཞི་
བཅས་པ་དམིགས་ཏེ། སྣང་བ་གསུམ་དང༌། སྟོང་པ་གསུམ་དང་
། ཉམས་འཆར་
ལུགས་འབྱུང་བ་ལ་བསྒོམས་པས་ཞེས་པས་རིམ་པ་ལྔ་ལྡན་ཉམས་སུ་བླང་པའོ། །
དེ་ལས་འབྲས་བུ་ནི་བྱང་ཆུབ་གཞོལ་བར་གྱུར་ཞེས་པ་སངས་རྒྱས་ཀྱི་སྟོབས་དང་
མི་འཇིགས་པ་བསྲུང་བ་མེད་པ་གསུམ་ལ་སོགས་པ་འཆར་བའོ། །སྐུའི་རིགས་
ཀྱིས་འཁོར་ལོ་ཞེས་པ་འཁོར་ལོ་དཀར་པོ་རྩིབས་བཅུ་པ་དམིགས་པ་ཨོཾ་དང་
བཅས་པའོ། །སོགས་ཞེས་པ་པདྨ་ཨཱ་དང་བཅས་པ། རིན་པོ་ཆེ་ཟུར་བརྒྱད་པ་གྲྭ་
སེར་པོ། རལ་གྲི་འབར་བ་ཧ་དང་བཅས་པ་ལ། ཁྱད་པར་དུ་ཞེས་འབྲུ་གསུམ་
ལས་ལུས་ཀྱི་གནས་སུ་བསྒོམ་པ་སོ་སོའི་སྤྲོ་བསྡུ་བྱ་བ་དེར་ནི་བརྟག་པར་བྱ་ཞེས་
པ་རང་གཞན་གྱི་དོན་ཐུན་མོང་མ་ཡིན་པ་བསྒྲུབ་པའོ། །དེས་ཤིན་ཏུ་ཕྲ་བའི་རྣལ་
འབྱོར་བསྟན་པའོ། །
དེ་དག་གི་དོན་བསྡུ་བའི་ཚུལ་གྱིས་དངོས་གྲུབ་ཐོབ་པར་བསྟན་པ་
པ་ནི།
དངོས་གྲུབ་ཅེས་པ་ལས་མཆོག་དང་ཐུན་མོང་གཉིས་ལས་ཐམས་ཅད་ནི་སྐུ་བཞི་
མཛད་པ་དང་བཅས་པའོ། །ཡང་ནི་ཐམས་ཅད་ཞི་བ་ལ་སོགས་པའི་ལས་དང་།
གྲུབ་པ་བརྒྱད་ལ་སོགས་པའོ། །ནན་ཏན་ནི་དབང་ཕྱུག་བརྒྱད་དང་ལྡན་པས་ཏེ།
མངོན་པར་ཤེས་པ་ལ་སོགས་པ་དུ་མ་དང་ལྡན་པའོ། །ཉམས་དགའ་བ་ནི་བདེ་
249 m233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
སྐྱོབ་པར་བྱེད་པ་ལ་བྱང་ཆུབ་ནས་ནི་གཉིས་སུ་མེད་པའི་ཡེ་ཤེས་སོ། །
འགྲུབ་འགྱུར་ནི་མྱུར་དུ་བསྐྱོབ་པ་སྟེ་བདེན་གཉིས་དབྱེར་མེད་དུ་རྣམ་པར་དག་
པའི་དོན་ཏོ། །འདི་ནི་དངོས་གྲུབ་ཀྱི་གཞིའམ་རྟེན་དུ་གྱུར་པས་ཏེ། སཾ་བུ་ཊ་ལས།
རྟག་ཏུ་ཆོས་ཀྱི་དབྱིངས་ཉིད་ཀྱིས། །མི་གཡོ་གོ་འཕང་རྒྱུན་གསལ་ལ། །ཕྲ་ཞིང་
གོས་པ་མེད་གྱུར་པའི། །ཐ་དད་རྟོག་པ་ཐིམ་བྱ་སྟེ། །རྣམ་ཤེས་ཡེ་ཤེས་ཉིད་གྱུར་
པས། །བྱང་ཆུབ་རིམ་པ་མཐོང་བར་འགྱུར། །ཅེས་པའི་དོན་ཏོ། །
དེ་ཁོ་ན་ཉིད་ཐབས་གང་གིས་མངོན་དུ་བྱེད་ཞེ་ན་སངས་རྒྱས་ནི་ཕུང་པོ་
ལ་སོགས་པའི་དག་པའི་ངོ་བོ་ཉིད་དོ། །བྱང་ཆུབ་གཞན་རྣམས་ནི་ལུས་རྣམ་པར་
དབེན་པ་ཤེས་བྱ་ཐམས་ཅད་ལྷ་ཡི་འཁོར་ལོར་ཤར་བའོ། །དེ་རུ་མདོར་ན་ཞེས་
རླུང་སེམས་ལས་གྲུབ་པའི་སྐུ་སྒྱུ་མ་ལྟ་བུ་དེ་ཉིད་ལས་སྤྲོ་བར་བྱ་ཞེས་རྗེས་སུ་
གཞིག་པའི་ཚུལ་དང་
། བསྡུ་བའི་ནི་རིལ་པོར་འཛིན་པས་བསྡུ་བས་ཏེ་མངོན་པར་
བྱང་ཆུབ་པ་འོད་གསལ་ལོ། །དེ་ལས་ཟུང་འཇུག་ཏུ་ལྡང་བ་བསྟན་པའི་ཕྱིར་སྐུ་
གསུང་ཐུགས་ཀྱིས་མཚན་པའི་ཕྱིར་ཞེས་རྗེས་སུ་དྲན་པ་སྐུ་གསུམ་དབྱེར་མེད་དུ་
ཤར་ཅིང་
། ཆོས་ཀྱི་ཚིག་རྣམས་རབ་ཏུ་བརྗོད་ཅེས་པ་བདེན་གཉིས་དབྱེར་མེད་
པའི་ཟུང་འཇུག་གི་སྐུ་དེས་འགྲོ་བ་རྣམས་ལ་ཐུན་མོང་དང་ཁྱད་པར་གྱི་མཛད་
པས། སངས་རྒྱས་སྟོང་ལ་སོགས་པས་ཆེད་དུ་བརྗོད་པ་གསུངས་པའོ། །དེས་རྒྱུད་
གསུམ་ལས་ཐབས་ཀྱི་རྒྱུད་ལམ་རྫོགས་པའི་རིམ་པ་བསྟན་ནས།
ད་ནི་རྣལ་འབྱོར་གྱི་སྤྱོད་པ་བསྟན་པར་བྱ་བ་ལས་དེ་ནས་ཅེས་པ་དང་པོ་
གསུངས་ཚུལ་དང་ནི། དཔལ་ལྡན་རྡོ་རྗེ་འཛིན་ནི་སངས་རྒྱས་སྐུ་བཞི་དབྱེར་མེད་
པའོ། །ཆོས་ཀྱི་དེ་ཉིད་ནི་གཉིས་མེད་ཕྱག་རྒྱ་ཆེན་པོའོ། །དོན་ཀུན་ནི་ཕུན་སུམ་
249 --234



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཚོགས་པར་རོ། །སྟོན་པ་པོ་ནི་ཐུབ་པ་ཆེན་པོ་ཉིད་ཀྱིས་བརྗོད་བྱ་དང་རྗོད་བྱེད་དུ་
བཅས་པ་གསུངས་པའོ། །སྤྱོད་པ་ནི་རང་དོན་བག་ཆགས་སྤོང་བ། གཞན་དོན་དུ་
གདུལ་བྱ་འཕྲིན་ལས་ལ་སྦྱོར་བ་སྟེ། དུས་ཚོད་དང་འབྲེལ་བའི་སྤྱོད་པ། མཆོག་
ཏུ་གྲོལ་བ་དང་ཐར་པ་དང་ཐམས་ཅད་མཁྱེན་པ་མྱུར་དུ་ཐོབ་པར་བྱེད་པའོ། །
ཀུན་མཆོག་ནི་གསང་ཆེན་གྱི་སྤྱོད་པའོ། །ལེགས་དག་པ་དྲི་མ་བག་ལ་ཉལ་མ་
ལུས་པ་དག་པར་བྱེད་པའོ། །གསང་བའི་དམ་པ་བླ་ན་མེད་པའི་སྤྱོད་པའི་དོན་
བཀའ་སྩལ་ཏོ་ཞེས་ལེགས་པར་གསུངས་པའོ། །
སྤྱོད་པ་དངོས་ནི། འདིར་སྤྲོས་མེད་ཀྱི་སྤྱོད་པ་ལ་གནས་ཕུན་སུམ་ཚོགས་
པ་དག་ཏུ་གཟུགས་དང་སྒྲ་དང་རོར་ལྡན་པ་ཞེས་པ་གཟུགས་རྡོ་རྗེ་མ་ཤར་ལྷོར།
སྒྲ་རྡོ་རྗེ་མ་ལྷོ་ནུབ་ཏུ། དྲི་རྡོ་རྗེ་མ་ནུབ་བྱང་དུ། རོ་རྡོ་རྗེ་མ་བྱང་ཤར་མཚམས་
སུའོ། །རེག་བྱ་རྡོ་རྗེ་མ་དབུས་ཀྱི་གཙོ་བོ་བདག་ཉིད་དང་དབྱེར་མེད་དུ་བྱ་སྟེ།
བདེ་བ་སྒྲུབ་པར་བྱེད་པའོ། །ཤེས་རབ་སྤྱན་གྱིས་ཞེས་པ་ཕྱག་རྒྱ་གསང་བའི་ལྷ་
མོ་ལྔ་དང་ལྡན་པ་གཅིག་པའོ། །ཟླ་དྲུག་བསྒོམ་པ་ནི་ཨཱ་ས་ཏྲི་པ་ཞེས་པའི་སྒྲས་
བསྐལ་པ་གྲངས་མེད་གསུམ། དེ་སྒྲུབ་པའི་རྒྱུ་ནི་དྲུག་སྟེ། སྐད་ཅིག་ཐང་ཅིག་ཡུད་
ཙམ་ དང་། ཟླ་ ཕྱེད། ཟླ་ བ་ ལོ་ སྟེ། འགྱུར་ རྩིས་ པས་ གྲངས་ མེད་ གསུམ་ དུས་
གསུམ་མ་ས་པ་ཏའི་སྒྲས་མཉམ་པ་ཉིད་སྐད་ཅིག་གཅིག་ཏུ་གསང་བའི་སྤྱོད་པ་
སྤྱོད་པའོ། གསང་བ་དེ་ཉིད་སྤྱོད་ཆེན་གྱིས་ཞེས་པ་ཕྱི་ནང་གསང་བ་དེ་ཁོ་ན་ཉིད་
བདེ་བ་ཆེན་པོའི་སྤྱོད་པའོ། །ལེགས་པར་མཆོད་ནས་བསྒོམ་པར་བྱ་ཞེས་པ་
ཆགས་པ་ཆེན་པོ་བག་ལ་ཉལ་མ་ལུས་པའི་དྲི་མ་སྦྱོང་བ་ཉིད་ཀྱིས། འཁོར་གསུམ་
དུ་མི་རྟོག་ པས་ལམ་དུ་བྱེད་པའོ། །འདི་ནི་བསྐྱེད་པའི་རིམ་པ་དང་མཐུན་པའི་
249 -235



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༨༽
སྤྱོད་པའོ། །ཡང་རྫོགས་པའི་རིམ་པ་ལྟར་ན་ཕ་རོལ་ཏུ་ཕྱིན་པའི་ཐེག་པའི་ལུགས་
ཀྱིས་བསྐལ་པ་གྲངས་མེད་པ་གསུམ་གྱིས་ཚོགས་གཉིས་མཐར་ཕྱིན་པ་དེས་སྟོང་
ཉིད་རྟོགས་པ་དང་། གསང་སྔགས་འདིར་འོད་གསལ་རྟོགས་པའི་སྐད་ཅིག་མ་
གཉིས་མཉམ་སྟེ་དུས་གསུམ་མཉམ་པ་ཉིད་དུ་རྟོགས་པའི་ཕྱིར་རོ། །གཟུགས་ནི་
ལུས་དབེན། སྒྲ་ནི་ངག་དབེན། རོ་ནི་སེམས་དབེན་ནོ། །ལྡན་པ་ནི་ཀུན་རྫོབ་སྟེ།
ཤེས་རབ་ཅན་ནི་སྒྱུ་མ་ལ་གནས་པའི་རྣལ་འབྱོར་པས་སྤྱོད་པ་བྱ་བའོ། །
ཟླ་དྲུག་བསྒོམ་པ་ནི་ཟླ་བ་འཕེལ་བ་འགྲིབ་བྱེད་པ། དཀར་པོའི་ཕྱོགས་
དང་ནག་པོའི་ཕྱོགས་གཉིས། འཁོར་འདས་གཉིས་ལ་མི་གནས་ཏེ། ཟླ་བ་ཕྱེད་པ་
བཅུ་གཉིས་རྟེན་འབྲེལ་བཅུ་གཉིས་རྣམ་པར་དག་པའི་གནས་སོ། །གསང་བ་དེ་
ཉིད་ནི་འོད་གསལ་བའོ། །མཆོད་ཆེན་གྱིས་ཞེས་པ་ལྷན་ཅིག་སྐྱེས་པའི་མཆོད་
པས་ཏེ། རང་བཞིན། ཞུ་བ་དེ། རང་འབྱུང་དང་། གཉིས་མེད་དང༌
། ཡེ་ཤེས་ལྷན་
ཅིག་སྐྱེས་པའི་ཡེ་ཤེས་ལ་རོལ་པའི་སྤྱོད་པས། ཨ་བ་དྷུ་ཏི་པའི་སྤྱོད་པ་བསྟན་ནོ། །
ལེགས་པར་སྤྱོད་པའི་མཆོད་པ་བྱ་ཞེས་པ་ཟུང་དུ་འཇུག་བཞིན་པས་ཕྱག་རྒྱ་ཆེན་
པོའི་གནས་པའོ། །
ད་ནི་རྣལ་འབྱོར་གྱི་དམ་ཚིག་ལ། བསྲུང་བའི་དམ་ཚིག་སྐབས་སུ་མ་བབ་
ལ། བཟའ་བའི་དམ་ཚིག་བསྟན་པའི་ཕྱིར་དངོས་གྲུབ་འབྲས་བུ་འདོད་པ་ཡིས། །
ཞེས་པ་ཡུལ་མངོན་པར་ཐོབ་པར་བྱ་བའི་གནས་སོ། །དངོས་གྲུབ་བསྒྲུབ་པའི་
དུས་སུ་ཟས་སུ་བཤང་གཅི་ཟོས་ན་ནི་ཞེས་པ་བསྐྱེད་པའི་རིམ་པ་བས་ལྷ་ཡི་རྣལ་
འབྱོར་གྱིས་ཤ་ལྔ་བདུད་རྩིར་བརྟེན་ཅིང་རྫོགས་པའི་རིམ་པ་བས་ཡུལ་དབང་པོ་
གཉིས་མེད་དུ་སྦྱར་བ་སྟེ། བྷི་ན། བྷ་ཤ་ཡ་དང་། མུ་ཏྲི་ཨིན་ཏྲ་སྟེ། ཡུལ་ལྔ་དང་།
249 -236



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དབང་པོ་ལྔ་ལ་བཤང་གཅི་ཞེས་བྱའོ། །ཟོས་ན་ཞེས་བསྐྱེད་རིམ་པས་བདུད་རྩི་རི་
ལུ་སྦྱར་བས་སོ། །རྫོགས་རིམ་པས་ཡུལ་འདོད་པ་ལྔ་ལ་སྤྱོད་པ་བདེ་བར་ཟ་བ་སྟེ།
གཉིས་མེད་དུ་བསྲེ་བའོ། །དེ་དག་གི་ཕན་ཡོན་ནི་སངས་རྒྱས་བྱང་ཆུབ་སྐྱོན་མེད་
པ་ཞེས་པ་ནི་ལུས་ཀྱི་དཀྱིལ་འཁོར་མཆོད་ཅིང་རྣམ་པར་མི་རྟོག་པ་སྤྲོས་པ་མེད་
པའི་ངང་ལས་བླ་ན་མེད་པའི་གནས་ཐོབ་པའོ། །ཡང་དག་བླ་མེད་འགྲུབ་པར་
འགྱུར་ཞེས་པ་རྟོག་པའི་རྐྱེན་ཐམས་ཅད་དང་བྲལ་བས་གྲུབ་པ་བརྒྱད་ལ་སོགས་
པ་དང་ལས་ཆེན་པོ་ཐམས་ཅད་ཀྱང་བྱང་ཆུབ་སེམས་བདེ་བ་ཆེན་པོར་རྟོགས་པའི་
ངང་ལས་འགྲུབ་པར་བསྟན་པའོ། །
རྡོ་རྗེ་མི་བསྐྱོད་པའི་རྣལ་འབྱོར་པས། ཕྱི་ལ་དམིགས་པ་བས་ནི་ཤ་ཆེན་
ལོངས་སྤྱོད་པར་བསྟན་པའི་ཕྱིར། ཟས་སུ་ཤ་རྣམས་ཟ་བ་དང་ཞེས་སྤྱིར་བསྟན་
ལ། དམིགས་གསལ་དུ་ཤ་ཆེན་དག་ནི་ཞེས་པ་མི་ཡི་ཤ་སྟེ། ན་ར་ཞེས་པའི་སྒྲ།
རབ་བརྟགས་ན་ཞེས་པ་མི་ནས་མིར་སྐྱེས་པའི་སྐྱེ་བ་བདུན་པའི་ཤ་དེ། དེ་བརྟག་
པ་ལ་མིག་ཀྱུས་རིང་བ། ངང་པ་ལྟར་འགྲོ་ཞིང་སོས་དལ་བ། ལུས་ཀྱི་དྲི་ཞིམ་པ།
གཟི་བརྗིད་ཆེ་བ། རྫུན་མེད་པ། གྲིབ་མ་བདུན་དུ་གྱུར་པ། ལུས་ཀྱི་མདངས་རྟག་
པར་གནས་པ། དེ་སེམས་མི་འགྱུར་བར་གནས་པ་ཡིན་ནོ། །དེ་ཤི་འཕོས་པ་དང་
དེ་དག་གི་གོ་རོ་ཙ་ནའམ། དེའི་ཁ་ན་གྷི་ཧཾ་ཡོད་པས་བླངས་ཏེ་རང་ཉིད་ཀྱིས་སྤྱོད་
པའམ། གཞན་ཡང་རི་ལུ་ལ་སོགས་པ་བྱས་ཏེ་བྱིན་ན། རྒྱལ་པོ་སོ་མ་ཧ་རི་ལྟ་བུ་
སྟེ། སྐྱེ་བ་བདུན་པ་ལ་རྟགས་བདུན་འཆར་ལ། དེ་མེད་ན་ནང་གི་སྐྱེ་བ་བདུན་དུ་
འགྱུར་བས་བྱང་སེམས་བདེ་བ་ལམ་དུ་བྱེད་པ་སྟེ། ཟས་ཟོས་ཤིང་མཐུངས་པ་
ཐམས་ཅད་བད་ཀན་དང་མཁྲིས་པར་གྱུར་ཏེ་གཅིག །དེ་ལས་ཁྲག་དང་ཆུ་སེར་དུ་
249 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱུར་པ་དང་གཉིས། དེ་པགས་པ་དང་ཆུ་རྒྱུས་སུ་གྱུར་པ་དང་གསུམ། དེ་རྐང་དང་
ཚིལ་བུར་གྱུར་པ་དང་བཞི། དེས་རྩ་རྒྱས་པར་བྱས་ཏེ་རུས་པ་རིགས་གསུམ་དུ་
གྱུར་པ་དང་ལྔ། དེས་ཀླད་པ་དང་རྒྱུངས་པ་ལྟ་བུར་གྱུར་པ་དང་དྲུག །དེ་གྷི་ཧང་
དང་བྱང་ཆུབ་སེམས་སུ་གྱུར་པ་དང་བདུན་ནོ། །དེ་ཐམས་ཅད་ཀྱིས་དྭངས་སྙིགས་
འབྱེད་ཅིང་
། གནས་ འགྱུར་བར་ བྱེད་ པ་ རླུང་ ཡིན་ཏེ། སྐྱེ་བ་བདུན་ པའི་ བྱང་
སེམས་བསྟན་པས་ལུས་ཀྱི་ཤ་ཐམས་ཅད་བདུད་རྩིའི་སྟོབས་ཆེན་པོ་མི་ཤིགས་
ཞིག་འགྱུར་བ་སྟེ། དེས་མཁའ་སྤྱོད་ཀྱིས་ལུས་རྡོ་རྗེའི་སྐུ་དེ་ལ་བརྟེན་ནས་འགྲུབ་
པར་འགྱུར་བའོ། །
རྫོགས་པའི་རིམ་པ་ལྟར་ན། དངོས་པོར་འཛིན་པའི་ལྟ་བ་མ་ལུས་པ། སྒྱུ་
མར་ཐིམ་ཞིང་
། ཉི་ཚེ་བའི་སྟོང་ཉིད་མ་ལུས་པ་ཐམས་ཅད་འདིར་མངོན་པར་བྱང་
ཆུབ་པའི་ངང་དུ་ཐིམ་པ་ལ་ཤ་ཆེན་པོ་ཟ་བ་སྟེ། ཟུང་འཇུག་གི་ངང་དུ་སྐུ་དང་
གསུང་དང་ཐུགས་གསང་བའི་ཞེས་པ་འཇའ་ཚོན་ལྟ་བུ་དང་
། སྒྲ་སྙན་ལྟ་བུ་དང་།
ནམ་མཁའ་ལྟ་བུའི་རང་བཞིན་གྱིས་སྐུ་གསུམ་རོ་གཅིག་པའི་འཕྲིན་ལས་དང་
བཅས་པའི་དངོས་གྲུབ་ཐམས་ཅད་འགྲུབ་པར་འགྱུར་ཞེས་མི་ཕྱེད་པའི་ངང་ལས་
མཆོག་ཐུན་མོང་གི་དངོས་གྲུབ་མ་ལུས་པ་མངོན་དུ་བྱེད་པའོ། །རིགས་གཞན་
གྱིས་རྣལ་འབྱོར་པ་བསྟན་པའི་ཕྱིར། ར་ས་ཡ་ན་བཅུད་ལེན་གྱི་མཆོག་ཏུ་གྱུར་
པས་ཏེ། གླང་པོ་ཆེའི་ཤ་ནི་ཧ་ཧ་སྟེ་སྟོབས་མཆོག་ཏུ་གྱུར་པས་འཕྲིན་ལས་སྒྲུབ་པ་
ལ་ཤིས་པའོ། །དྷ་དྷ་ར་འགྲོ་འགྱོགས་རྟའི་ཤ་དབང་དུ་བྱེད་པ་ལ་ཤིས་པའོ། །ཀུ་
ཀུ་ར་ཁྱིའི་ཤ་རྒྱས་པའི་ལས་ལ་ཤིས་པའོ། །དེ་བཞིན་ཞེས་པ་གྷོ་གྷོ་འུ་བ་གླང་གི་
ཤ་ཞི་བའི་ལས་ལའོ། །དམ་པ་ཞེས་སྣ་ཚོགས་ཀྱི་ཤ་སྟེ། མ་ལུས་པ་ལས་བྱུང་བའི་
249-238



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྒྱུངས་པ་ཀླད་པ་རྐང་མར་དང་སྒོ་དགུ་ལས་བྱུང་བ་གཞན་ཡང་བཟུང་ངོ༌
། །ཟས་
ཀྱི་ཕྱིར་ནི་ཞེས་ཏིང་ངེ་འཛིན་འཕེལ་བའི་རྒྱུར་བརྟེན་པའོ། །བཟའ་བར་བྱ་ཞེས་
པ་འབྱུང་བའི་ལུས་འདི་ལ་དངས་པར་བྱེད་པ་ལ་སྐྱེ་བ་བདུན་པའི་ཤ་དང་རི་ལུ་བྱ་
སྟེ་སྤྱད་པར་བྱ་ཞེས་པའོ། །ཟས་གཞན་དག་ནི་མ་ཟོས་ན་ཞེས་པ་བདུད་རྩིའི་རི་
ལུ་བརྟེན་པ་ལས་བར་གཞན་གྱིས་མ་ཆོད་པར་ཉིད་དོ། །
དེ་ཉིད་ལ་རྫོགས་པའི་རིམ་པ་གནས་པས་ནི། མཾ་ས་ཞེས་པས་ཤ་ལ་འགྲོ་
སྟེ། མཾ་ས་དྷི་ཞེས་པས་བསམ་གཏན་ལ་འགྲོ་ལ། ས་མ་པ་ན་འདའ་བར་མི་བྱ་
བའི་ གནས་ཏེ། དམ་ ཚིག་བརྟེན་པ་ཉིད་དེ། ཆོས་ ཐམས་ ཅད་ མཉམ་ པ་ ཉིད།
འབྱུང་བ་ལྔ་དང་ཉོན་མོངས་པ་ལྔ་དང་ཕུང་པོ་ལྔ་ལ་སོགས་པ་དག་པས་རིགས་
ལྔའི་ཡུམ་དང་
། ཡེ་ཤེས་ཡོངས་སུ་དག་པའི་ངང་དུ། སྒྱུ་མའི་སྤྲོས་པ་གང་དུ་ཡང་
མི་དམིགས་པར་ལམ་དུ་བྱེད་ཅིང་རྟོག་པ་ཐ་དད་པ་ལས་ལྡོག་ཏེ་ལམ་དུ་བྱས་
པས་ཡེ་ཤེས་ཀྱི་ལུས་སུ་གྱུར་པའོ། །ཐོབ་པའི་ཁྱད་པར་ནི་སངས་རྒྱས་ཏེ་ཕུང་པོ་
ལྔའི་ངོ་བོ་དང་བྱང་ཆུབ་སེམས་དཔའ་ནི་སྐྱེ་མཆེད་ཀྱི་སྣང་བ། བློ་ཅན་དང་ཞེས་
པ་ལྷ་མོ་དགུ་དང་ལྷན་ཅིག་པའོ། །རྣམས་ནི་ཁྲོ་བོ་ཡུམ་དང་བཅས་པས་ཏེ།
མཉེས་པར་གྱུར་ཅེས་ཕྱི་ནང་གི་དཀྱིལ་འཁོར་མ་ལུས་པ་རྣམས་སོ། །འཕྲིན་ལས་
ཐོགས་པ་མེད་པར་འགྲུབ་པ་ལ། འདི་ལྟ་བུའི་ཞེས་ཤ་ལྔ་ཡུམ་ཤེས་རབ་དང་
།
བདུད་རྩི་ལྔ་ཡབ་ཐབས་གཉིས་མེད་དུ་སྦྱོར་བ་ཡིས་འདུ་འབྲལ་མེད་པར་གྱུར་
པའོ། །མྱུར་དུ་ནི་ཚེ་འདི་ཉིད་ལས་ཏེ། སངས་རྒྱས་ཉིད་ཐོབ་པར་གྱུར་ཅེས་སྲིད་
པ་ཐ་མའི་བྱང་ཆུབ་སེམས་དཔའོ། །དེ་ལྟ་བུའི་རྣལ་འབྱོར་པས་སྣང་བ་ལ་དབང་
བསྒྱུར་བར་བསྟན་པའི་ཕྱིར་འདོད་ཁམས་ཞེས་ལས་ཀྱི་སེམས་ཅན་ཐམས་ཅད་
249 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
དོ། །འཇིག་རྟེན་ནི་མི་ མཆེད་པའི་ཞིང་ངོ༌། འགྲོ་བ་ ས་ གསུམ་ལ་གནས་པའི་
དགའ་བའི་དབང་ཕྱུག་ཆེན་པོ་ཞིག་ཏུ་འགྱུར་བའོ། །གོ་འཕང་ལས་ཞེས་ལྷ་སྲིན་
སྡེ་བརྒྱད་ལ་སོགས་པ་ལས་ཆེན་བཅུ་གཉིས་ལ་སོགས་པའི་འཕྲིན་ལས་གྲུབ་པར་
བྱེད་དོ། །བྱེད་པར་འགྱུར་རོ་ཞེས་པ་ངག་གཞུག་པའི་ལས་མ་ལུས་པའོ། །
འདི་དག་གི་འབྲས་བུའི་རྒྱུད་བསྟན་པ་སྟེ། གཙོ་བོ་ནི་ཕྱིར་མི་ལྡོག་པར་
མཛད་པས་ཏེ་རྣལ་འབྱོར་པའོ། །གཟི་ཅན་ནི་ཆོས་བརྒྱད་ཀྱིས་ཟིལ་ གྱིས་ མི་
མནོན་པ་རླུང་གི་ནུས་པ་བསྟན་པས་སོ། །སྟོབས་དང་ལྡན་པ་ནི་རྩའི་ནུས་པ་སྟེ་
སྲེད་མེད་ཀྱི་བུའི་སྟོབས་དང་མཚུངས་པའོ། །མདངས་བཟང་ནི་ཁམས་ཐིག་ལེ་
བསྟན་པས་སོ། །མཐོང་ནས་ཡིད་དུ་འོང་བ་ནི་གཞོན་ནུ་དོན་ཐམས་ཅད་གྲུབ་པ
མཐོང་བ་ལྟར་སྐྱེ་དགུས་མཆོད་པར་བྱེད་པའོ། །གང་གིས་ཀྱང་བསྐུལ་བ་མེད་
པར་ཞེས་པ་བྱིན་བརླབས་ཀྱི་ཆོ་འཕྲུལ་བསྟན་པའོ། །མཐོང་བ་ཙམ་གྱིས་ཞེས་པ་
རྣལ་འབྱོར་གྱི་དབང་ཕྱུག་དེའོ། །འཇིག་རྟེན་གྱི་ལྷ་ཆེན་པོ་ཚངས་པ་ལ་སོགས་པ་
འདི་དག་སྟེ་ས་གསུམ་པ་ཐམས་ཅད་ཀྱིས་མཆོད་པ་བྱེད་ཅིང་དབང་དུ་གྱུར་ཅེས་
པ་ཅི་བསྒོ་བ་ཉན་པ་སྟེ། །སྣ་ཚོགས་པ་རྣམ་པར་མི་རྟོག་པའི་ཡེ་ཤེས་ཆེན་པོར་རོ་
གཅིག་ཏུ་གྱུར་ཏེ་མི་ཕྱེད་པར་གནས་པའོ། །དེས་ལེའུའི་གཞུང་དངོས་བསྟན་ནོ། །
ད་ནི་ལེའུའི་གཞུང་ཉེ་བར་བསྡུ་བ་ནི་འདི་ནི་ཞེས་པ་རྒྱུ་ལམ་འབྲས་བུ་མ་
ནོར་བར་སྟོན་པའོ། །སངས་རྒྱས་ཐམས་ཅད་ནི་ཕྱོགས་བཅུ་དུས་གསུམ་པའི་དེ་
བཞིན་གཤེགས་པའོ། །དེ་དག་གིས་གསང་བ་ནི་ལམ་ཟབ་པ་དང་རྒྱ་ཆེ་བ་གཉིས་
སུ་མེད་པའོ། །བྱང་ཆུབ་ནི་བླ་ན་མེད་པའོ། །དམ་པས་ཏེ་ཞེས་པ་འབྲས་བུའོ། །
ཡང་དག་ནི་ཐུན་མོང་པ་དང་ཁྱད་པར་བའི་ཚུལ་ལོ། །སྔགས་ནི་སྐྱོབ་པར་བྱེད་
249 ----240



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་དོན་མནྟ་ཞེས་པའོ། །གསང་བ་འདི་ཞེས་ པ་ རིམ་པ་ གཉིས་ སྤྱོད་ པ་དང་
བཅས་པ་ལས་གསང་བའི་དམ་ཚིག་དང་སྡོམ་པར་ལྡན་པ་ཉིད་དོ། །ཐ་མལ་པའི་
ལུས་ངག་སེམས་ལས་ཞེས་པ་དང་སྒོ་གསུམ་དག་པར་སྤྱོད་དགོས་ཏེ། འདའ་
བར་དཀའ་བ་སྟེ་རྟོག་པས་མི་ཕྱེད་པའོ། །དེས་དྲི་མ་མེད་པའི་སྤྱོད་ཡུལ་བསྟན་
པའོ། །
ད་ནི་ལེའུའི་མཚན་བསྟན་པ་ལ་སྐུ་གསུང་ཐུགས་བྱིན་གྱིས་བརླབ་པ་ནི་
བསྐྱེད་པའི་རིམ་པར་སྔགས་ཀྱིས་སྐྱེད་པ་ལ་བྱིན་གྱིས་བརླབས་པ་དང་
། རྫོགས་
པའི་རིམ་པར་ཡེ་ཤེས་ཀྱི་སྐུ་ལ་ཕྱག་རྒྱ་ཆེན་པོའི་མི་ཕྱེད་པའི་ངང་དུ་བྱིན་གྱིས་
བརླབ་པའོ། །དེ་ཉིད་བརྗོད་བྱ་རྗོད་བྱེད་དུ་བཅས་པ་དེ་དག་གོ །ལེའུ་དྲུག་པའི་
རྣམ་པར་བཤད་པའོ།། I།
དེ་ལ་ཐུན་མོང་དང་ཁྱད་པར་གྱི་རྣལ་འབྱོར་གྱིས་སྤྱོད་པས་སྤྱད་པར་བྱ་སྟེ།
མཆོག་ཏུ་གྱུར་པས་རྒྱ་ཆེ་བ་དང་ཟབ་པའི་སྤྱོད་པ་གསང་ཆེན་བླ་ན་མེད་པའི་སྤྱོད་
པ་དང་། ལམ་གྱི་ཁྱད་པར་ངེས་པར་སྟོན་པར་བྱེད་དོ། །གསང་བ་སྔགས་སྤྱོད་
མཆོག་གྱུར་པ། །བླ་ན་མེད་པས་ཁྱད་པར་བསྟན། །ལེའུ་ལྔ་པ་དྲུག་པ་ལས། །
སླར་ཡང་སྤྲོས་ནས་སྟོན་པ་དང༌
། ཁྱད་པར་རྗེས་དྲན་དྲུག་གིས་ནི། །མཆོག་གི་
དོན་གྱུར་རྫོགས་ རིམ་དང་
། །རིམ་གཉིས་གོམས་པའི་ རིག་མ་ཡི། །རིགས་ ཀྱི་
སྦྱོར་བའི་ཆོ་ག་དང་
། །མཚན་ཉིད་ཐེག་པས་ཁྱད་པར་དུ། །གསང་ཆེན་བླ་མེད་
མཐར་ཐུག་ཉིད། །འཇུག་དང་ལྡན་པས་རྣལ་འབྱོར་པ། །བརྩོན་འགྲུས་སྤྱོད་པས་
ཚེ་འདི་དང་
། །དམན་པས་བར་དོ་ཐོབ་པར་བསྟན། །མདོ་དང་རྒྱས་པ་གཅིག་
དྲུག་ཕྱེད། །བླ་མེད་མཆོག་ཏུ་འབྲེལ་བའོ། །
249 --241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འདིར་རྣལ་འབྱོར་པས་སྤྲོས་བཅས་དང་སྤྲོས་མེད་ཤིན་ཏུ་སྤྲོས་མེད་ཀྱི་
སྤྱོད་པ་བསྟན་ཅིང་དབང་ཐོབ་པར་བྱ་བའི་ཕྱིར་དེ་ནས་ཞེས་བྱ་བ་ལ་སོགས་པ་
སྨོས་ཏེ། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་ངོ་བོ་གཉིས་སུ་
མེད་པ་བདེ་བ་ཆེན་པོ་སྐུ་རྡོ་རྗེ་ལོངས་སྤྱོད་རྫོགས་པའི་ རང་བཞིན་ཅན་དང་
གསུང་རྡོ་རྗེ་སྤྲུལ་པའི་ཚུལ་དང་ཐུགས་རྡོ་རྗེ་ཆོས་སྐུ་བླ་ན་མེད་པ་ཐོབ་པར་གྱུར་
རིགས་ཐམས་ཅད་ཀྱིས་བདག་པོ་དཔལ་རྡོ་རྗེ་འཆང་ཆེན་པོས་དམ་ཚིག་ཆེན་པོ་
གསང་བའི་ཚུལ་ལས་འདའ་བར་མི་བྱེད་པའི་དེ་ཁོ་ན་ཉིད་ནི་སྔགས། ཕྱག་རྒྱ།
བདག །ཆོས། ལྷའི་དེ་ཁོ་ན་ཉིད་ཀྱིས་ཏིང་ངེ་འཛིན་ཏེ། རྩ་བའི་རྒྱུད་ལྟར་ན་ལུས་
དབེན་པ་ནས་བརྩམས་ཏེ་སྟོན། ཕྱི་མ་ལྟར་ན་སྦྱོར་བ་ཡན་ལག་དྲུག་ལྡན། མདོ་
རྒྱས་བསྡུས་དབྱེ་ན་འདི་ཉིད་ཀྱི་མགོ་ནས་སྟོན་པ་ལ་བྱའོ། །
གསང་བའི་སྔགས་སྤྱོད་པའི་མཆོག་ནི་ལམ་རིམ་པ་གཉིས་ཀྱི་སྒོ་ནས།
སྤྱོད་པ་དང་བཅས་པའོ། །མངོན་པར་རྫོགས་པར་བྱང་ཆུབ་པ་ནི་མཐར་ཐུག་
གཉིས་ཀྱིས་སྤྱོད་པ་སྟོན་པའི་གཞུང་ཚིག་ལེའུ་དང་རིམ་པར་ཕྱེད་པ་ནི་བཅོམ་
ལྡན་འདས་རྡོ་རྗེ་འཆང་ཆེན་པོས་གསུངས་སོ། །ཞེས་སྟོན་པར་བྱེད་དོ་འདི་ལ་
ཡང་དོན་ལྔས་ཁོང་དུ་ཆུད་པར་བྱ་སྟེ། བརྗོད་བྱ་ནི་སྤྱོད་པ་དང་གསང་བའི་ཚུལ་
ཉིད་དོ། །བརྗོད་བྱེད་མཐའ་དྲུག་སོགས་སོ། ཁྱད་པར་ནི། དམན་པ་དང་རྒྱ་ཆེ་
བའི་སྤྱོད་པ་ལས་དང་། ཡང་ཕྱི་ལ་མཆོག་དུ་གཞོལ་བ་རྣམས་སོ། །ཉམས་སུ་བླང་
བ་ནི། ལྟ་བ་དང་སྤྱོད་པ་དབྱེར་མེད། ལམ་དང་འབྲས་བུ་དབྱེར་མེད་དུའོ། །དོན་
ཆིངས་ནི་སྨིན་གྲོལ་སྤྱོད་པ་དང་བཅས་པ་སྟེ། ལམ་གྱི་ཁོངས་སུ་འདུས་པའོ། །
ད་ནི་ལེའུའི་གཞུང་དངོས་ལ་འཇུག་པར་བསྟན་པ་ལས། ཀུན་ཏུ་རོལ་
249 --242



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་སྤྱོད་
་པ་བསྟན་པའི་ཕྱིར་འདོད་པའི་ལོངས་སྤྱོད་ཅེས་པ་ལ་སོགས་པའི་དོན་
ནོ། །འདིར་ཞི་ལ་ཡོད་པའི་ལམ་པར་འདོད་པ་ནི་མཚད་ཉིད་ཀྱི་ཐེག་པ་བ་རྣམས་
སོ། །བསྒྱུར་བའི་ལམ་པ་ཡང་བྱ་བ་སྤྱོད་པ་རྣལ་འབྱོར་གྱི་རྒྱུད་མན་ཆད་དོ། །
གནས་གྱུར་དུ་འདོད་པ་ལས་ཁྱད་པར་དུ་གྱུར་པ་ངོ་བོ་ཉིད་ཡོངས་སུ་ཤེས་པའི་
ལམ་པ་ཞེས་བྱ་སྟེ། སློབ་དཔོན་འཕགས་པ་ཡབ་སྲས་དང་། རྗེ་ནཱ་རོ་པའི་བཞེད་
པས་ངེས་པ་སྟེ། གཉིས་མེད་ལས། དཀའ་ཐུབ་ཀྱིས་ནི་ལུས་ གདུངས་ཤིང་
། །
ལུས་སྐབས་གྱུར་ཅིང་ངལ་དུབ་གྱུར
། །སྡུག་བསྔལ་གྱིས་ནི་སེམས་གཡེངས་ཏེ། །
དེ་ལས་དངོས་གྲུབ་གཞན་དུ་གྱུར། །ཅེས་པས་དཀའ་ཐུབ་དཀའ་སྤྱད་ལ་བརྟེན་
ནས་རང་དོན་བསྒྲུབ་པའི་སྤྱོད་པ་དགག་བྱ། བསྒྲུབ་བྱ་ལ་གཞན་དོན་གཙོ་བོར་
སྤྱོད་ཅིང་གསང་ཆེན་གྱི་སྤྱོད་པ་བསྟན་པ་ལ། ཨརྱ་དེ་བས་ཇི་ལྟར་ངང་པས་འོ་མ་
ནི། །ཆུ་ ལས་ བྱེད་ པ་ བྱེད་པ་ལྟར། །དེ་བཞིན་མཁས་པས་དུག་བཅས་ཡུལ། །
སྦྱངས་ནས་སྤྱད་པས་གྲོལ་བར་འགྱུར། །ཅེས་པ་དང་། ཡང་དམན་པ་རྣམས་ནི་
གཟུགས་ལ་ཆགས། །འབྲིང་པོ་རྣམས་ནི་ཆགས་བྲལ་འགྱུར། །གཟུགས་སོགས་
ངོ་བོ་ཉིད་ཤེས་ན། །བླ་མེད་མཆོག་རྣམས་མྱུར་གྲོལ་འགྱུར། །ཅེས་པའི་དོན་གྱིས་
བདེ་བ་ལམ་དུ་བྱེད་པའི་སྤྱོད་པ་བསྟན་པ་ཡིན་ནོ། །འདོད་པ་ནི་མངོན་པར་ཐོབ་
པར་བྱ་བའི་དངོས་པོ་སྟེ། ཐམས་ཅད་ནི་ཡུལ་གཟུགས་ལ་སོགས་པ་རགས་པ་
དང་། ཕྲ་བ་དང་བར་མ་རྣམས་སོ། །ལོངས་སྤྱོད་ནི་སྣང་བ་ལ་དབང་པོས་ལྷན་
ཅིག་དུ་རོལ་པའོ། །ལའང་ཞེས་གསང་ཆེན་འདིར་རོ། །ཇི་ལྟར་འདོད་པ་ནི་དེ་
ཉིད་བདག་གིར་བྱ་བའོ། །བརྟེན་ན་ནི་ཞེས་པ་རྗེས་སུ་སྤྱོད་པ་ཐམས་ཅད་ཐབས་
དང་བཅས་པས་སོ། །དེ་ལྟ་བུའི་སྦྱོར་བ་ཡིས་ཞེས་པ་ནང་པ་བསམ་པའི་དབང་
249-243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལས་ཐབས་ཤེས་རབ་གཉིས་སུ་མེད་པས་ཏེ། ཐམས་ཅད་སྒྱུ་མར་ཤར་བ་ཐབས།
དེ་རང་བཞིན་རྣམ་དག་ལམ་དུ་བྱེད་པས་ཤེས་རབ། སྤྲོས་བཅས་དང་སྤྲོས་མེད་
དང་ ཤིན་ཏུ་སྤྲོས་མེད་ལས། འཇུག་པ་དང་། བསྒོམ་ པ་ དང་། དུས་དང་འབྲེལ་
པས་སྤྱད་པའོ། །སངས་རྒྱས་མྱུར་དུ་ཐོབ་པར་འགྱུར་ཅེས་པ་ཕྱི་ནང་ལྷ་དང་དོན་
ཡེ་ཤེས་ཟབ་པ་དང་རྒྱ་ཆེ་བ་དབྱེར་མེད་པས་སྒོ་ལྔ་དམན་པ་འབྲིང་མཆོག་གི་རྣམ་
པ་བདེ་བར་ལམ་དུ་བྱེད་པ་ཉིད་ཀྱིས་སོ། །
དེ་ཉིད་ལ་རིམ་པ་གཉིས་ལ་གནས་པས་ཡུལ་ལྔའི་སྣང་བ་ལ་ཡེ་ཤེས་ལ་
རོལ་པའི་ཚུལ་གྱིས་སྦྱངས་བ་ནི་འདོད་པའི་ལོངས་སྤྱོད་ཐམས་ཅད་ནི་ཞེས་པ་
རང་རྒྱུད་པའམ་དངོས་པོར་འཛིན་པའི་ཞེན་པ་མེད་པས་མ་ཆགས་པའི་ཚུལ་གྱིས་
སྤྱད་པར་བྱ་བའོ། །ཇི་ལྟར་འདོད་པའི་ནི་ཞེས་པ་སྤྲོས་བཅས་ལ་སོགས་པའོ། །
རྟེན་བྱ་སྟེ་ཞེས་པ་ཏིང་ངེ་འཛིན་སྐྱེས་བའི་རྟེན་དང་གནས་པ་དང་
། བོགས་འདོན་
པར་བྱ་བའི་དོན་དུའོ། །བླང་བ་དང་དོར་བ་མེད་པའི་ཚུལ་ནི་རང་གི་ལྷ་ཞེས་བྱའོ། །
སྤང་བླང་མེད་ཅིང་གདོད་མ་ནས་དབྱེར་མེད་མི་ཕྱེད་པའི་སྦྱོར་བ་ཡིས་བརྟེན་པའོ། །
གདན་དང་གཞན་ནི་ཕུང་པོ་ཁམས་དང་སྐྱེ་མཆེད་ཀྱི་ལྷ་སྟེ་རྟེན་དང་བརྟེན་པར་
བཅས་པའོ། །དེ་ལ་དབྱིངས་ཡེ་ཤེས་གཉིས་སུ་མེད་པའི་ངང་དུ་མཆོད་པར་བྱ་
ཞེས་པའོ། །ཉན་ རང་ ལ་ སོགས་ པའི་ སྤྱོད་ པ་ཚོར་བ་ སྡུག་ བསྔལ་དང་བཏང་
སྙོམས་ལམ་དུ་བྱེད་པའི་སྤྱོད་པ་ལ་དཀའ་ཐུབ་དང་ནི་རྣམ་པར་སྤང་པའི་ཚུལ་
ལུས་ངག་གདུང་བའོ། །སྡོམ་པ་ནི་སྦྱངས་པའི་ཡོན་ཏན་གཅིག་གཉིས་ལ་སོགས་
པའོ། །མི་ཟད་པ་ནི་འདུལ་ཁྲིམས་བཅས་པ་ཐ་དད་པའི་ཚོགས་ལའོ། །ཡང་ན་
དམན་པ་མུ་སྟེགས་པའི་སྤྱོད་པ་ལ་ཡང་དགག་བྱར་བསྟན་པའོ། །བསྟན་ཀྱང་
249 244



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཞེས་པ་ཡུལ་འགོག་པའི་སྦྱོར་བ་དེ་དག་གིས་སོ། །འགྲུབ་པར་མི་འགྱུར་ནི་བདག་
དང་གཞན་གྱིས་སྤྱོད་དོན་ཕུན་སུམ་ཚོགས་པར་མི་འགྱུར་བའོ། །
ཐུབ་པ་ཆེན་པོ་ཉིད་ཀྱིས་ཀྱང་ཆུ་བོ་ནེ་རཉྫནའི་འགྲམ་དུ་དཀའ་ཐུབ་ལ་
གནས་པས་ཡེ་ཤེས་མྱུར་དུ་མ་ཐོབ་ལ། དཀའ་ཐུབ་ལ་བཞེངས་ནས་བ་ཡི་འོ་མ་
གསོལ་བས་བདུད་རྩི་ཆེན་པོར་གྱུར་ཏེ་མཆོག་མྱུར་དུ་ཐོབ་པ་དེའི་ཕྱིར་ན། འདོད་
པའི་ལོངས་སྤྱོད་ཐམས་ཅད་ལ་ཞེས་པས་གསང་བ་སྔགས་ཀྱི་སྤྱོད་པས་སྤྱད་པ་སྟེ།
དབང་པོ་རབ་འབྲིང་ཐ་མ་གསུམ་གྱིས་རྣལ་འབྱོར་པས་ངོ་བོ་ཉིད་ཡོངས་སུ་ཤེས་
པའི་ཚུལ་གྱིས་བསྟན་ན་མྱུར་དུ་འགྲུབ་པར་འགྱུར་ཞེས་པ་ལོངས་སྤྱོད་པ་ཁྱད་
པར་དུ་འཕགས་པ་བསྟན་པའོ། །དེ་ལྟར་ལུས་ངག་སྡུག་བསྔལ་དང་བཅས་པའི་
སྒོ་ནས་བྱང་ཆུབ་ཀྱི་ལམ་དུ་འདོད་པ་དེ་ཡོངས་སུ་བཀག་ནས། རྒྱུད་འདི་ཉིད་དུ་
ཞུགས་པའི་རྣལ་འབྱོར་པས་ཀྱང་
། ལུས་ངག་སེམས་ཀྱི་ཏིང་ངེ་འཛིན་འཕེལ་བར་
བྱེད་པའི་ཡན་ལག་ཏུ་རྩོལ་བ་མཐའ་དག་དགག་པར་བྱ་བའི་ཕྱིར་སློངས་མོ་
བཟང་ཞིང་མི་བཟླས་ཏེ་ཞེས་པའི་འདི་དག་ལ་ཕྱི་ལྟར་ན་མགོན་པོ་ཀུན་ཏུ་སྤྱོད་
པའི་བརྟུལ་ཞུགས་ཀྱིས་སྤྱད་པའི་ཚེ། ཐམས་ཅད་ལ་རོ་མཉམ་པ་མཉམ་བཞག་
ཆེན་པོའི་སྤྱོད་པ་བྱ་བ་ནི་རྗེ་ནཱ་རོ་པས་རྒྱལ་པོ་ཟླ་དབང་ཞེས་པའི་མཆོད་གནས་
མཛད་པ་ལས། གནས་དེ་ལས་ཕྱིར་བཞུད་དེ་རྒྱལ་པོ་ཨུཏྤ་ཏ་ཧ་རི་ཞེས་པའི་རྒྱལ་
ཁམས་སུ་སློང་བའི་སྤྱོད་པའི་དུས་སུ་དཔལ་མེ་མར་མུར་པ་ཞེས་པ་གྲགས་པ་
བཞིན་ནོ། །ནང་དོན་དུ་ཡིད་ཀྱི་རྩོལ་བའི་རྟོག་པ་དུ་མ་འགགས་པར་བྱ་བ་ཉིད་
དོ། །མ་བསླབས་པའང་ཆགས་མི་བྱེད་ཅེས་རྣམ་པ་ཀུན་ཏུ་ཞེན་པ་མེད་པས་སྤྱད་
པའོ། །འདོད་པ་ཀུན་ལ་ལོངས་སྤྱོད་ཅིང་། །ཞེས་པ་སྤྱོད་པ་གསུམ་གྱི་ཁྱད་པར་
249 245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱིས་སོ། །སྔགས་ནི་ཡི་གེ་གསུམ་མོ། །དེ་དག་གི་ཡན་ལག་ནི་ཨ་ལི་ཀ་ལིའོ། མ་
ཉམས་པ་ནི་རླུང་དང་སྔགས་དང་སྒྲ་གསུམ་དབྱེར་མེད་པའོ། །དེས་ནི་མི་ཕྱེད་
པའི་བཟླས་པ་ལྷ་ཡི་རྣལ་འབྱོར་དང་ལྡན་པའི་སྤྱོད་ཡུལ་གྱིས་སོ། །
དེ་ལས་ཕན་ཡོན་ནི་ལུས་བདེ་བར་གནས་པ་བསམ་གཏན་གྱི་ཏིང་ངེ་
འཛིན། ངག་བདེ་བར་གནས་པ་རླུང་ལས་རྣམ་རྒྱལ་བ། སེམས་བདེ་བར་གནས་
པ་ཏིང་ངེ་འཛིན་རང་བྱུང་དུ་འཆར་བས་ཏེ། སྒོ་གསུམ་རྣམ་པར་མི་རྟོག་པའི་ངང་
དུ་ཐ་དད་པའི་བློ་སྤངས་ཏེ། བྱང་ཆུབ་ཐོབ་ཅེས་པ་ལུས་ལ་གཟུགས་བརྙན་ལྟ་
བུར་ཤེས་པ། ཚིག་ལ་བརྗོད་དུ་མེད་པར་ཤེས་པ། སེམས་ཤིན་ཏུ་ཉེ་བར་ཞི་བ་
གནས་པས། འགྲོ་འོང་དང་བྲལ་བས་གཅིག་ཏུ་གྱུར་པའི་དོན་ཏོ། །གཞན་དུ་ཞེས་
བྱ་བ་སྨྲོས་པ་ནི་སྔ་མའི་སྤྱོད་པ་ལས་ཉམས་ན་འདིར་ཡང་བར་ཆད་འབྱུང་བ་དང་
།
ཏིང་ངེ་འཛིན་ལས་ཉམས་ན་སྡུག་བསྔལ་མྱོང་བར་འགྱུར་བས་ན། སྤྱིར་བདུད་
བཞི་འཇོམས་པའི་ཐབས་དང་
། ཁྱད་པར་དུ་འཆི་བདག་གཤིན་རྗེ་འཇོམས་པའི་
སྟེ། ཚེ་གཟུགས་བཏག་པ་དང་འཆི་བ་སླུ་བའི་མན་ངག་བསྟན་པའོ། །སངས་རྒྱས་
བྱང་ཆུབ་ཅེས་བ་བྱ་བ་ལ་སོགས་པས་དུས་གསུམ་གྱི་དེ་བཞིན་གཤེགས་པ་སྲས་
དང་བཅས་པ་ཐམས་ཅད་ཀྱི་གསང་བའི་སྤྱོད་པ་འདི་ཉིད་ཀྱིས་རྡོ་རྗེ་འཆང་ཆེན་
པོའི་གོ་འཕང་མངོན་དུ་གྱུར་པར་བསྟན་ཅིང་རྗེས་འཇུག་རྣམས་སྤྲོ་བ་སྐྱེད་ཅིང་
ལམ་དུ་བྱ་བ་བསྟན་ཏོ། །ཆགས་ཅན་ཞེས་པ་ལ་སོགས་པས་དེ་ལྟར་བརྟེན་པའི་
སྣང་བའི་ཡུལ་ལ་རབ་འབྲིང་ཐ་མའི་དབྱེ་བས་རྟེན་དང་བརྟེན་པར་བཅས་པའི་
དཀྱིལ་འཁོར་གྱི་ལྷ་དེ་དང་དེ་ཐབས་དང་ཤེས་རབ་གཉིས་སུ་མེད་པའི་རོལ་པས་
བདེ་བ་ཆེན་པོའི་ངང་དུ་མཆོད་པར་གྱུར་པའོ། །རྣལ་འབྱོར་པ་དེ་དག་གིས་དམན་
249-246



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་མཆོག་དང་བར་མའི་ཚུལ་གྱིས་ལོངས་སྤྱོད་པའི་ཚུལ་དེ་ཉིད་ལ་རྒྱས་པར་
བསྟན་པའི་ཕྱིར་གཟུགས་ལ་ཞེས་པ་ནས་ཚུལ་མཉེས་པའོ་ཞེས་པའི་བར་གྱིས་
སྟོན་ཏེ། །མཚན་ཉིད་ཀྱི་ཐེག་པར་ནི་འདོད་པའི་ཡོན་ཏན་ལྔ་ལས་བག་མེད་དུ་
སྤྱད་ན། ལྷུང་པར་འགྱུར་བ་དང་། སླར་འཁོར་བར་འཆིང་པས་ན། དེ་ལྟར་མི་
འགྱུར་ཞེ་ན། འདི་ནི་རང་བཞིན་ངོ་བོ་ཉིད་ཡོངས་སུ་ཤེས་ཤིང་དུག་ལ་སྔགས་
ཀྱིས་ཟིན་པ་ལྟར་བྱང་ཆུབ་ཀྱི་ཡན་ལག་ཏུ་གྱུར་པ་ནི་ཡི་གེའི་དོན་དུ་བཤད་པའོ། །
འདིར་བསམ་གཏན་གྱི་སྤྱོད་པ་སྤྲོས་པ་དང་བཅས་པས་ནི་ཡུལ་ལྔ་པོ་ལ་
གཟུགས་རྡོ་རྗེ་མ་ལ་སོགས་པའི་རང་བཞིན་ཡིན་ལ། དེ་ཉིད་ཀྱིས་རིམ་པས་དེ་
བཞིན་གཤེགས་པ་ལྔ་ཡི་རིགས་ཀྱི་དཀྱིལ་འཁོར་ལྔ་པོ་ལ་ཕུལ་བས་ནི་ཐབས་
ཤེས་རབ་དབྱེར་མེད་ ཀྱི་ཚུལ་དུ་སྤྱོད་པས་འགྲོལ་བར་འགྱུར་ཞིང་
། ལུས་ཀྱི་
འཁོར་ལོ་རྣམས་མཉེས་པར་གྱུར་པའི་དོན་དུ་བསྐྱེད་པའི་རིམ་པ་དང་མཐུན་པར་
སྤྱི་དོན་དུ་བསྟན་པའོ། །རྫོགས་པའི་རིམ་པར་སྤྱོད་པའི་ཚུལ་ནི། ཆགས་པ་དང་
ཆགས་བྲལ་བ་དང་། ཆགས་པ་བར་མའི་རང་བཞིན་གྱིས་བདེ་བའི་ཉམས་སྐྱེ་
བའི་རྟེན་གྱི་མཆོད་པར་འགྱུར་བས་ཏེ། དེ་ཉིད་ལྷན་ཅིག་སྐྱེས་པའི་ཡེ་ཤེས་ཆེན་
པོས་ཏེ། འཇིག་རྟེན་པའི་འདུས་བྱས་ལས་སྦས་པའོ། །དེ་ཡང་སྒྱུ་མ་ལྟ་བུར་སྣང་
བའི་ངོ་བོ་དེ་ཐ་མལ་པའི་དངོས་པོ་ལ་རྟེན་པར་བཟུང་བས་མ་རྟོགས་ཤིང་ ལོག་
པར་གོ་བས་ན་རྣལ་འབྱོར་པས་མིག་འཕྲུལ་ལམ་སྒྱུ་མ་ལྟར་ཤེས་པ་ནི་གསལ་
བའི་རྐྱེན་ཅན་ཀུན་རྫོབ་ཀྱིས་སྦས་པའོ། །དེ་སྣང་བ་དང་མཆོད་པ་དང་ཐོབ་པའི་
བར་དུ་འཆར་ཞིང་
། འབྱུང་བ་ཤིན་ཏུ་སྟོང་པའི་སྐད་ཅིག་གཅིག་ཏུ་འཆར་བས་
བདག་ཉིད་དེ་བཞིན་གཤེགས་པའི་ལྔ་ལ་མཆོད་པས་མི་རྟོག་པའི་ཏིང་ངེ་འཛིན་
249 -247



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱིས་མཆོད་པ་ནི་སེམས་གསུམ་གྱིས་སྦས་པ་སྟེ། རྟོག་པའི་ཚོགས་རགས་པ་ལས་
དབེན་པ་ཉིད་དེ། དེས་ནི་སྤྲོས་མེད་ཀྱི་སྤྱོད་པ་བསྟན་པའོ། །འདི་ཉིད་ལ་མཐར་
ཐུག་ལྟར་ན་ཡུལ་ལྔ་པོ་སྒྱུ་མར་སྣང་བ་རང་བཞིན་གྲུབ་པ་མེད་པས་འོད་གསལ་
དུ་འཆར་ཞིང་། སྣང་བ་དེ་དབེན་ཞིང་དཔྱད་ན་ངོ་བོ་སྟོང་པ་དེ་ཉིད་ལས་གཞན་དུ་
བརྗོད་དུ་མེད་པར་འདོད་ཡོན་ལྔར་རང་ཤར་བས་ན་ཟུང་དུ་འཇུག་པའི་དོན་ཤིན་
ཏུ་སྤྲོས་པ་མེད་པའི་སྤྱོད་པ་ལྟར་ལམ་དུ་བྱ་བ་བསྟན་པའོ། །
དེ་ཉིད་བསྡུ་བ་བསྟན་པའི་ཕྱིར་གཟུགས་སྒྲ་ཞེས་པ་ཚིག་རྐང་གཉིས་ཀྱིས་
བསྟན་པ་སྟེ། སྐད་ཅིག་མ་སྔ་མ་ལ་སོགས་པ་མི་རྟག་ཅིང་ཕྱི་མ་རྒྱུན་མི་འཆད་
པས་ད་ལྟར་གྱི་སྐད་ཅིག་མའི་སྣང་བ་གསུམ་གྱིས་ལམ་དུ་བླང་བར་བྱ་ཞེས་པའི་
དོན་ཏོ། །རང་ འབྱུང་ རྒྱུན་ མི་ འཆད་ པས་ ན། དུས་ གསུམ་ མཉམ་ པ་ ཉིད་ མི་
དམིགས་པར་སྦྱར་བའོ། ཁྱད་པར་གྱིས་ཆེ་བ་ནི་འདི་ནས་སངས་རྒྱས་ཞེས་རྣལ་
འབྱོར་པ་གང་གིས་ཆོས་ཐམས་ཅད་སེམས་སུ་ཤེས་པ་ནི། བསྡུས་པའི་བདག་
ཉིད། ཉན་རང་དང་བྱང་ཆུབ་སེམས་དཔའ་དང་བྱ་སྤྱོད་རྣལ་འབྱོར་པ་རྣམས་ལས་
འདིར་གསང་ཆེན་གྱི་སྙིང་པོ་བླ་ན་མེད་པ་སྦས་པའི་དོན་མཐར་ཐུག་འདི་ཉིད་
ཀྱིས་ཆེ་བ་བསྟན་པའོ། །སྔགས་པས་གཟུགས་སྒྲ་དྲི་སོགས་པ་བསྐྱེད་པའི་རིམ་པ་
ལ་གནས་པའི་རྣལ་འབྱོར་པས་འདོད་ཡོན་སྣང་བ་ལ་ཐབས་ཤེས་རབ་ཀྱི་སྤྱོད་པ་
རང་འབྱུང་དུ་ཤེས་པར་བྱའོ། །རྟག་ཏུ་ལྷ་ཉིད་དུ་བསྒོམ་ཞེས་ཕུང་པོའི་སངས་
རྒྱས། ཁམས་ཀྱི་ཡུམ། སྐྱེ་མཆེད་ཀྱི་བྱང་ཆུབ་སེམས་དཔའ་རྣམས་ལ། ཡུལ་ལྔ་
ལྷ་མོའི་རྣམ་འཕྲུལ་གྱིས་ཡང་དག་པར་མཆོད་པའོ། །ཡང་ན་དེ་ལ་བསྒོམ་པ་ནི་
ཞེས་པ་རྒྱུད་འདིར་རྩ་བའི་དཀྱིལ་འཁོར་རིགས་ཀྱི་བདག་པོའི་རྣམ་པ་ལ་མཆོད་
249 248



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལ། རིགས་ཀྱི་ཚུལ་དུ་རྣམ་པར་བསྒོམ་ཞེས་པ་རིགས་བསྡུས་པའི་རྣལ་འབྱོར་
པས་སྤྱིའི་ཚུལ་དུ་བསླབ་པའོ། །རིགས་བྱེ་བྲག་པས་རིགས་སོ་སོའི་འཕྲིན་ལས་
དང་རྗེས་སུ་མཐུན་པར་ལམ་དུ་བྱ་བས་རྣམ་དག་ཆེན་པོའི་མཆོད་པ་བྱའོ། །རྗེས་
སུ་དྲན་པ་དྲུག་གི་སྒོ་ནས་ལམ་རྫོགས་པའི་རིམ་པ་སྟོན་པ་ནི་སངས་རྒྱས་ནི་སྐུ་
དང་ཞེས་པ་ལུས་རྣམ་པར་དབེན་པའོ། །ཆོས་ནི་ཞེས་པ་དང་གསུང་དང་ཞེས་བྱར་
ཏེ་ངག་དབེན་དང་
། རྡོ་རྗེ་ནི་ཐུགས་ཞེས་པ་སེམས་དབེན་པའོ། །རིགས་ཞེས་པ་
བདག་བྱིན་གྱིས་བརླབ་པའོ། ཁྲོ་བོ་ནི་སྒྱུ་ལུས་ཀྱི་ཁྱད་པར་ཏེ། ཡ་མའི་སྒྲས་སྒྱུ་མ་
ཡིན་ལ་དེ་ཞི་བ་དང་ཁྲོ་བོའི་རྣམ་པར་འཆར་བའོ། །ལྷ་ནི་མངོན་པར་བྱང་ཆུབ་
པའི་རིམ་པའོ། །རྗེས་སུ་དྲན་པ་ནི་སྤྱིར་ལམ་སོ་སོའི་ཏིང་ངེ་འཛིན་ཡིན་ལ། ཁྱད་
པར་དུ་ནི་སྒྱུ་ལུས་ལས་འོད་གསལ་དུ་འཇུག་ཅིང་
། དེ་ཉིད་ལས་བྱང་ཆུབ་སེམས་
ཀྱིས་གཞན་དོན་དུ་གཟུགས་སྐུར་ལྡང་བའི་རྗེས་སུ་དྲན་པ་ཉིད་དོ། །
ལུས་ལ་རྣམ་པར་དབེན་པ་རིགས་རྒྱའི་དབྱེ་བ་ནས་བརྩམས་ཏེ། རིགས་
ལྔ་དང༌། གསང་བ་གསུམ་དང་། གསང་ཆེན་རིགས་གཅིག་གི་བར་དུ་བསྡུ་བའི་
རིམ་པས། སྣང་བ་བརྟན་གཡོ་ལྷ་ཡི་རང་བཞིན་ལམ་དུ་བྱེད་པ་ནི་རང་བཞིན་
གཉིས་སུ་མེད་པའི་སྣང་བ་ཞེས་བྱའོ། །ངག་དབེན་པ་ལ་རླུང་དང་སྔགས་དང་
སྒྲའི་དེ་ཁོ་ན་ཉིད་ལས་ཁམས་གསུམ་འབྱུང་བས་དང་འཇུག་པའི་རྡོ་རྗེའི་བཟླས་
པ་དང་། སེམས་རྣམ་པར་རྟོག་པ་བརྒྱ་དྲུག་ཅུ་ལ་སོགས་པ་ལས་དབེན་པ། སྣང་
བ་གསུམ་གྱིས་ཡེ་ཤེས་ལ་འཇུག་པ་སྟེ། རིགས་པ་ཕྲ་བ་ལས་འཇུག་པའོ། ཁམས་
གསུམ་ཕྲ་བ་ལས་གནས་པ་ནི་སྒྱུ་མ་ལྟ་བུའི་རང་བཞིན་དུ་དཔེ་ཉེ་བར་མཚོན་
ཉིད། རང་བཞིན་གྱིས་དག་པ་མངོན་པར་བྱང་ཆུབ་པ་ལ་གནས་པས་ནི་བསམ་
249 ---249



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཏན་གཉིས་ཀྱིས་སྦྱངས་པ་ལ་བསྒོམས་ན་ཞེས་པ་ལ་གོང་མའི་ལམ་དེ་དག་
མཐར་ཕྱིན་པས་བྱང་ཆུབ་ཐོབ་པར་འགྱུར་བའི་ཟུང་འཇུག་མཆོག་ལ་གནས་པར་
བྱ་བའི་དོན་ཏོ། །སྦྱོར་བ་ཡན་ལག་དྲུག་དང་སྦྱར་ན། སོ་སོར་སྡུད་པ་ནི་དབང་པོ་
ཡུལ་ལས་བསྡུ་བས་ཏེ་ལུས་དབེན་ནོ། །བསམ་གཏན་ནི་དབྱེ་བ་ལྔས་ངེས་པར་
སེམས་དབེན་ནོ། །སྲོག་རྩོལ་གྱི་རྣལ་འབྱོར་ནི་རྡོ་རྗེའི་བཟླས་པའོ། །འཛིན་པ་ནི་
འོད་གསལ་ལོ། །
རྗེས་སུ་དྲན་པ་ནི་གཉིས་ཏེ། སེམས་གསུམ་ལས་ལྟོས་ནས་སྒྱུ་ལུས་རྗེས་
སུ་དྲན་པ། འོད་གསལ་ལས་ལྟོས་ནས་ཆུ་ལས་ཉི་འཕར་བ་ལྟར་ཟུང་འཇུག་གི་
སྐུར་ རྗེས་སུ་དྲན་པའོ། །ཏིང་ངེ་འཛིན་གྱི་ཟུང་འཇུག་གི་ཁྱད་པར་བསྟན་པ་སྟེ།
འདིས་ནི་ལམ་ཡོངས་སུ་རྫོགས་པའོ། །འདིར་རིམ་པ་གཉིས་ལ་གནས་པའི་རྣལ་
འབྱོར་པས། ལམ་གྱི་བོགས་འདོན་པ། གཞན་ལུས་ཤེས་རབ་ལ་བརྟེན་པའི་ལམ་
དང་པོར་རིག་མའི་མཚན་ཉིད་བསྟན་པ་ནི་བུད་མེད་ཅེས་པ་ཤློ་ཀ་གཅིག་གིས།
ཡིད་དུ་འོང་པའི་ལུས་ལ་འཇུག་པར་འགྱུར་བའི་ཤེས་རབ་རྨེ་ཤ་ཅན་གྱི་རིགས་
ལེགས་པའི་ཡོན་ཏན་མཚན་ཉིད་ཐམས་ཅད་དང་ལྡན་པའོ། །དགའ་བ་བཅུ་དྲུག་
སྐྱེ་བའི་རྟེན་ཅན་དུ་གྱུར་པ། གནས་ཀྱི་ཁྱད་པར་བསྟན་པས་གསང་ཆེན་གྱི་མཆོད་
པ་ལ། རྣལ་འབྱོར་པ་དཔལ་རྡོ་རྗེ་འཛིན་པ། ཡུམ་རེག་བྱ་རྡོ་རྗེ་མར་ཏིང་ངེ་འཛིན་
གྱིས་མོས་ལ། ལུས་ཀྱི་གནས་དང་ཉེ་བའི་གནས་ལ་སོགས་པར་སྔགས་ཀྱི་རྣམ་
པ་ལ་ལྷའི་ངོ་བོར་བལྟ་ཞིང་སྐུ་གསུང་ཐུགས་བྱིན་གྱིས་བརླབ་ཅིང་རྒྱས་གདབ་
པར་བྱ་བའོ། །
གཉིས་པ་བརྟེན་པའི་ཚུལ་ལ་དེ་བཞིན་གཤེགས་པ་ཞེས་པའི་ཚིག་རྐང་
249 250



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཉིས་ལ། དཔལ་ཡེ་ཤེས་སྙིང་པོ་ནི། རྣམ་སྣང་ལ་སོགས་པའི་རིགས་དེ་དང་
དེའི་རྗེས་སུ་མཐུན་པར་ཡུམ་མ་མ་ཀི་བྲམ་ཟེ་མའི། སྤྱན་མ་གདོལ་པ་མར། གོས་
དཀར་མོ་བཙོ་ཀླག་མཁན། སྒྲོམ་ལ་གར་མཁན་མའི་དབྱེ་བས་རྗེས་སུ་ཆགས་
པས་རྡོ་རྗེ་དང་པདྨ་སྦྱར་བ་ཀ་ར་ན་དང་པཎ་ཌའི་སྦྱོར་བ་ལ་སོགས་པ་སྔོན་དུ་
འགྲོ་བས། ཆོ་ག་བཞིན་དུ་བརྟེན་པས་ན་རིགས་དེ་དང་དེའི་བདག་ཉིད་དུ་འགྱུར་
བའོ། །རྗེ་ནཱ་རོ་པ་ཉིད་ཀྱིས་ནི། ཕྱག་རྒྱས་དེ་ཉིད་ཀྱི་ལུས་ལ་ལྷ་མོ་དགུ་ལ་སོགས་
པར་བསྐྱེད་པ་སྟེ། དེ་ཉིད་ཀྱི་རེག་པ་སྲ་བས་ས། གཤེར་ཅིང་བསྡུད་བས་ཆུ། དྲི་
དྲོད་མེ། གཡོ་བ་རླུང་བདེ་བ་ནམ་མཁའོ། །དེ་ཉིད་ཀྱིས་གཟུགས་སོགས་ལྷ་མོ་
བཞི། གཞན་ཡང་ཁྲོ་བོ་བཅུ་ལ་སོགས་པས་རྒྱས་གདབ་པའོ། །
དབང་པོ་གཉིས་ཞེས་པའི་ཚིག་གཉིས་ཀྱིས་བྷོ་ལ་དང་ཀ་ཀོ་ལ་སྦྱར་བས་
བདེ་བ་ལམ་དུ་བྱེད་པ་ནི། རྒྱུ་དང་ལམ་དང་། འབྲས་བུ་བདེ་བ་ཆེན་པོ་འགྲུབ་
པར་བསྟན་ཏོ། །དེ་ལ་ཐུན་མོང་དུ་ཁྱབ་པའི་མན་ངག་ལ་མཁའ་གསང་བྱིན་གྱིས་
བརླབ་པ་བསྟན་པའི་ཕྱིར། ཡི་གེ་ཞེས་པ་ཐབས་ཀྱིས་གསང་བ། མི་དམིགས་པ་
ལས་ཧཱུྃ་སྔོན་པོ་ལས་རྡོ་རྗེ་རྩེ་གཅིག་པ་ཨོ་དམར་པོ་ལས་ནོར་བུའི་ཆ་དང་དེའི་བུ་
ག་ཡང་ཧཱུྃ་ནག་པོས་བཀག་པར་བསམ། ཤེས་རབ་ཀྱི་པདྨ་མཁའ་མི་དམིགས་པ་
ལས་ཨ་ལས་པདྨ་དམར་པོ་འདབ་མ་གསུམ་པ་ཟེ་འབྲུ་དང་བཅས་པ་ཧྲི་ལས་གེ་
སར་གི་མཆོག་གི་ཟ་བ། ཕཊ་སེར་པོས་བུ་གའི་གཡོན་གྱི་ཆ་ལ་བཀག་པ་བསྒོམ་
པའོ། །ལུས་ཀྱི་གནས་ལྔར་ༀ་ཨ་ཧཱུྃ་སྭཱ་ཧཱ་ལས་འོད་ཟེར་སྣ་ལྔས་ཁྱབ་པ་སྟེ། ཁ་
དོག་ལྔ་དང་ལྡན་པའི་འོད་ཟེར་སྤྲོ་བ་དང་བསྡུ་བའོ། །པདྨ་རྡོ་རྗེ་སྙོམས་
ཞུགས་ཅིང་བདེ་བ་ཆེན་པོར་བསྒོམ་པར་བྱ་བ་ཉིད། ཐབས་ཤེས་རབ་གཉིས་ལྷ་
པར་
249-251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཡི་ང་རྒྱལ་བརྟན་ཅིང་དགའ་བ་ཙམ་སྔོན་དུ་འགྲོ་བས་འབར་བཅས་ནི་སྲོག་རྩོལ་
ཨ་ལི་ཀ་ལིའི་རླུང་བཟློག་སྟེ་དབུ་མར་ཆུད་པའོ། །ཟླ་འོད་བཞིན་དུ་དཀར་ནི་བྱང་
སེམས་དུང་དང་ཀུནྡ་ལྟ་བུ་སྟེ། བསྲུབ་པའི་སྦྱོར་བས་དབབ་པའོ། །ཡིད་དུ་འོང་
བར་བསྒོམ་པར་བྱ་ཞེས་པས་དཔལ་ཡེ་ཤེས་སྙིང་པོ་ནི་བདེ་བའི་ཏིང་ངེ་འཛིན་ལ་
བསླབ་པ་ལ་བཞི་སྟེ། བདེ་བ་བསྡུ་བ་ནི་གཟུགས་ནས་རེག་བྱའི་བར་དུ་ཡུལ་
རྣམས་བསྡུ་ཞིང་། རྡོ་རྗེ་པདྨ་སྦྱར་ནས་བསྲུབས་པས་འབྱུང་བ་བཞི་ཡང་རིམ་གྱིས་
རྣམ་པར་ཤེས་པ་ལ་བསྡུ་བ་ནི། ཆགས་པ་དང་ཆགས་བྲལ་དང་བར་མའི་དགའ་
བ་ཉམས་སུ་མྱོང་པ་ནི་བྱང་སེམས་ཕབ་ཅིང་བདེ་བ་ལ་རིག་པ་གཏོད་པའོ། །
གཉིས་པ་བདེ་བ་བཟུང་བ་ནི་ཧཱུྃ་ཞེས་རླུང་དྲག་ཏུ་འཐེན་པས་རྔུབ་པ
གཙོར་བྱས་ཏེ་རྡོ་རྗེ་ནོར་བུའི་ཆ་ཡི་ལས་རིམ་གྱིས་སོ། །གསུམ་པ་བདེ་བ་བཟློག་
པ་ནི་ནོར་བུ་ནས་དབུ་མའི་ལམ་དུ་བཟློག་པས་ཏེ་ལྟེ་བ་དང་སྙིང་ག་དང་སྤྱི་བོའི་
བར་དུའོ། །དེས་ལུས་ཐམས་ཅད་ལ་བདེ་བ་ཆེན་པོས་ཁྱབ་པར་ཉམས་སུ་མྱོང་བ་
དང་། དེ་ནི་བདེ་བ་སྤྲོ་བ་ལ་བསླབ་པར་བྱ་སྟེ། བདེ་བ་ཆེན་པོ་མི་ཤིགས་པའི་
ཐིག་ལེ་སྙིང་ག་ན་གནས་པ་བརྟན་པ་ལས་འོད་སྤྲོས་བསྡུས་སྣང་བའི་ཡུལ་གཅིག་
དུ་བསྲེས་བ་ལ་བསླབ་པར་བྱའོ། །
རྗེ་ནཱ་རོ་པ་ནི་ཤེས་རབ་ཀྱི་ལམ་འདི་ལ། ལུགས་སུ་འབྱུང་བའི་ཚུལ་དུ་
བདེ་བ་ལམ་དུ་བྱེད་པ་དང་། ལུགས་ལ་ལྡོག་པའི་ཚུལ་དུ་བདེ་བ་ལམ་དུ་བྱེད་པ།
བདེ་བའི་སྣང་བ་གསུམ་དང་སྐད་ཅིག་མ་གསུམ་སེམས་ལ་དམིགས་པ། ཐིག་ལེ་
སྒྱུ་མ་ལྟ་བུ་བདག་བྱིན་གྱིས་བརླབ་པ་ལ་བརྟེན་ནས། མངོན་པར་བྱང་ཆུབ་པ་ནི།
རྟོག་པ་ཐམས་ཅད་དང་བྲལ་བ་ལྷན་ཅིག་སྐྱེས་པའི་ཡེ་ཤེས་མཚན་ཉིད་དང་བྲལ་
249 -252



།
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བའི་སྐད་ཅིག་མ་ལམ་དུ་བྱེད་པར་བཞེད་དོ། །གོང་དུ་བསྟན་པའི་རྗེས་སུ་དྲན་པ་
དྲུག་པོ་དེ་དག་ལ་སླར་ཡང་བརྟེན་པར་བཞེད་པས། སངས་རྒྱས་རྗེས་དྲན་སྦྱོར་
སོགས་ཞེས་པ་འོག་ནས་འབྱུང་བའི་རྗེས་སུ་དྲན་པ་བཅུ་དྲུག་པོ་ཐམས་ཅད་ཀྱི་
དོན་མདོར་བསྟན་པའི་ཚིག་གོ །བྱང་ཆུབ་འདོད་པས་བསྒོམ་པར་བྱ་ཞེས་པ་གོ་
འཕང་མཆོག་ལ་དགོད་པའི་གནས་སོ།
འདི་དག་གི་དོན་ལ་དང་པོ་སྨོན་ལམ་དང་དབང་བཞི་དང་སྦྱར་བ་དང་
།
ལམ་བསྐྱེད་པའི་རིམ་པ་དང་སྦྱར་བ་དང་
། ལམ་རྫོགས་པའི་རིམ་པ་དང་སྦྱར་བ་
དང་། དབྱེར་མེད་ཕྱག་རྒྱ་ཆེན་པོ་དང་སྦྱར་བའི་རྗེས་སུ་དྲན་པ་བཅུ་དྲུག་གོ །དང་
པོ་བུམ་པའི་དབང་ལ་རྗེས་སུ་དྲན་པ་དྲུག་ཏེ། སངས་རྒྱས་དང་། ཆོས་དང་
།
རྗེ། རིགས། ཁྲོ་བོ་དང་
། སྐུ་རྗེས་སུ་དྲན་པ་རྣམས་ཀྱིས་རིག་པའི་དབང་ལྔ་བསྟན་
པར་བྱེད་པ་དང་བཅས་པའོ། །གསང་བའི་དབང་ལ་གསུམ་སྟེ། དམ་ཚིག་དང་།
གསུང་དང་། མཆོད་པ་སྟེ་དངོས་དང་ཁྱད་པར་དང་རིག་ངེས་པ་བསྟན་ཏོ། །
དབང་གསུམ་པ་ལ་གསུམ་སྟེ། དཀྱིལ་འཁོར་དང་
། ཐུགས་དང་། དེ་ལ་
དམ་ཚིག་རྗེས་སུ་དྲན་པ་ཕྱི་མ་སྟེ། དཀྱིལ་འཁོར་འཁོར་ལོའི་ཚུལ་དང་
། དེ་ཉིད་
གཉིས་སུ་མེད་པར་ལམ་དུ་བྱེད་པ་དང་
། སྟོང་ཉིད་བདེ་ཆེན་དུ་འཇུག་པའོ། །
དབང་བཞི་པ་ལ་བཞི་སྟེ། སེམས་ཅན་རྗེས་དྲན་དང་། སྔགས་ཐམས་ཅད་
དང་། ཤེས་རབ་ཕ་རོལ་ཕྱིན་པ་དང་
། མ་སྐྱེད་པའོ། །སྐུ་གསུམ་རང་ཆས། དབྱེར་
མེད་ཕྱེད་པའི་ཡེ་ཤེས། ཤིན་ཏུ་རྣམ་པར་དག་པ། ཟུང་འཇུག་ཆེན་པོར་བསྟན་པ་
ཉིད་དོ། །
ལམ་བསྐྱེད་ པའི་ རིམ་པ་ དང་ སྦྱར་ བའི་ རྗེས་སུ་དྲན་པ་བཅུ་དྲུག་ལ།
249-253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འདིར་ཡང་ཅུང་ཟད་འཁྲུགས་སུ་སྦྱར་ཏེ། དང་པོར་གནས་ཕུན་སུམ་ཚོགས་པར།
བྱམས་པ་དང་སྙིང་རྗེ་བྱང་ཆུབ་ཀྱི་སེམས་བསྒོམ་པར་བྱ་ཞིང་
། བསྲུང་བའི་འཁོར་
ལོ་དང་། ཡེ་ཤེས་ཀྱི་ས་ཡི་ཆ་དང་
། རྡོ་རྗེའི་ས་ཡི་ཆ་དང་། གཞལ་ཡས་ཁང་སྐྱེད་
པའི་རྗེས་ལ། ལྷག་པར་མོས་པའི་དཀྱིལ་འཁོར་དགོད་པ་ལ། རྩའི་དཀྱིལ་འཁོར་
ལམ་དུ་བྱེད་པའི་རྣལ་འབྱོར་པས་རྡོ་རྗེ་འཛིན་པ་ཡབ་ཡུམ་དབུས་ཀྱི་གཙོ་བོར་
བསྐྱེད་པ་ལ་སངས་རྒྱས་རྗེས་སུ་དྲན་པ་ཇི་ལྟར་བསྒོམ་ཞེ་ན་ཞེས་སྐད་ཅིག་གིས་
བསྐྱེད་པའི་རིམ་ལྷ་སུམ་ཅུ་རྩ་གཉིས་སོ། །བྷ་གི་ལ་ནི་ལི་ཀ་བཞག་ཅེས་པ་ཡབ་
ཡུམ་སྙོམས་པར་བཞུགས་པའོ། །སངས་རྒྱས་གཟུགས་ནི་སྒོམ་པར་བྱེ་ཞེས་ལྷ་དེ་
དག་རྣམ་པ་ཤིན་ཏུ་གསལ་བར་ རོ། །བ་སྤུ་རྣམས་ཀྱི་བུ་ག་ནས། །མཁས་པས་
སངས་རྒྱས་སྤྲིན་རྣམས་སྤྲོ། །ཞེས་པ་རྡོ་རྗེ་འཛིན་པའི་སྐུ་ལུས་ལས་འོད་ཟེར་གྱི་
སྣང་བ་དཔག་ཏུ་མེད་པ་སྤྲོས་ཏེ་སླར་བསྡུས་ནས་གདུལ་བྱའི་དོན་བྱས་པའོ། །དེ་
ལ་ རིགས་བསྡུས་པའི་རྣལ་འབྱོར་པས་ནི་མགོན་པོ་ལྔ་དཀྱིལ་འཁོར་ཆེན་པོ་
གཅིག་ཏུ་དམིགས་ཏེ། གཙོ་བོ་ལྔ་པོའི་སྤྲོ་བསྡུ་བསྟན་ལ། རིགས་བྱེ་བྲག་པའི་
རྣལ་འབྱོར་པས་ནི་རིམ་པ་བཞིན་དུ་གཙོ་བོ་འཕོ་བས་སྤྲོ་བསྡུ་བྱེད་ལ། རིགས་སོ་
སོ་བས་ནི་ཐ་དད་པའི་དཀྱིལ་འཁོར་སྤྲོ་བསྡུ་བྱ་བར་བསྟན་པའོ། །
དེ་ནས་རྣལ་འབྱོར་བཞིའི་རིམ་པས་སྦྱོར་བ་དང་པོའི་ཏིང་ངེ་འཛིན་བསྟན་
པ་ལ། ལྷ་མོས་བསྡུ་བ་ནི་དམ་ཚིག་རྗེས་སུ་དྲན་པ་སྟེ། ཁུ་བ་ཕྱུང་སྟེ་ཅེས་པ་ལ་
སོགས་པའི་དོན་གྱིས་ཐམས་ཅད་སྟོང་ཉིད་དུ་གཞུག་པ་མངོན་བྱང་དང་པོ་བསྟན་
ནོ། །དེ་ལས་ལྡང་བ་ནི་གདན་ཉི་ཟླ་ལས་བྱང་ཆུབ་པ། གསུང་ཡིག་འབྲུ་ལས་བྱང་
ཆུབ་པས་ཏེ། རྣལ་འབྱོར་རོ། །ཟླ་བ་ཉ་གང་བ་དང་ཐུགས་ཕྱག་མཚན་ལས་བྱང་
249-254



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆུབ་པ་སྟེ། རྗེས་སུ་རྣལ་འབྱོར་རོ། །
ལྔ་པ་སྐུ་ཡོངས་སུ་རྫོགས་པ་ལ་མངོན་པར་བྱང་ཆུབ་པས་ཏེ་དང་པོའི་
མགོན་པོ་སྐྱེད་ཅིང་། ཕུང་པོ་ལ་སོགས་པ་རྣམ་པར་དག་ཅིང་
། སྔགས་ཀྱི་བྱིན་
གྱིས་བརླབས་པས་རྒྱུ་ཡ་རྡོ་རྗེ་འཆང་ཤིན་ཏུ་རྣལ་འབྱོར་བསྟན་ནོ། །དེ་ནས་རྣལ་
འབྱོར་ཆེན་པོའི་ཏིང་ངེ་འཛིན་བསྟན་པ་ལ། དང་པོ་སྐུ་གསུང་ཐུགས་བྱིན་གྱིས་
བརླབ་པ་ལ་ལེའུ་བཅུ་གཉིས་པའི་གཤམ་ནས་གསུངས་པའི་ཚིགས་བཅད་གསུམ་
གྱིས་གསོལ་བ་གདབ་ཅིང་སྐུ་རྗེས་སུ་དྲན་པ་དང་
། གསུང་རྗེས་སུ་དྲན་པ་དང་
ཐུགས་རྗེས་སུ་དྲན་པ་དང་གསུམ་གྱིས་ཚིགས་བཅད་རྣམས་ཀྱི་ངེས་པར་རྒྱུན་
གཅིག་ཏུ་བྱིན་གྱིས་བརླབས་ཏེ་རྒྱས་གདབ་ནས་ལེའུ་དྲུག་པའི་སྟོད་ཀྱི་སྔགས་
ཀྱིས་བརྟན་པར་བྱེད་པ་ཡིན་ནོ། །
དེ་ནས་སེམས་དཔའ་གསུམ་རྩེག་དུ་བསྒོམ་པ་ནི་སེམས་ཅན་རྗེས་སུ་དྲན་
པ་སྟེ། སྐུ་དམ་ཚིག་སེམས་དཔའ། ཐུགས་ཡེ་ཤེས་སེམས་དཔའ། གསུང་ཏིང་ངེ་
འཛིན་སེམས་དཔའ། མཚན་ཞེས་གསུངས་པའི་དོན་ནོ། །ཕྱག་རྒྱ་དང་མངོན་པར་
འདུལ་བྱ་བ་བསྟན་པ་ནི། དམ་ཚིག་རྗེས་སུ་དྲན་པ་ཇི་ལྟར་བསྒོམ་ཞེ་ན་བདག་གི་
རྡོ་རྗེ་པདྨོར་ལྡན་ཞེས་པས་རྡོ་རྗེ་དང་པདྨ་འདུ་བྱ་བ་བསྟན་ནོ། །དབང་པོ་གཉིས་
ནི་མཉམ་སྦྱར་ཏེ་ཞེས་པས་མཁའ་གསང་བྱིན་གྱིས་བརླབ་པ་བསྟན་ནོ། །རང་གི་
ཁུ་ བའི་ ཐིག་ པ་ ཡིས། །སངས་རྒྱས་རྡོ་རྗེ་སེམས་དཔའ་མཆོད། །ཅེས་རྗེས་སུ་
ཆགས་ཤིང་མཆོད་པ་བསྟན་ཏོ། །དེས་སྦྱོར་བ་དང་པོའི་ཏིང་ངེ་འཛིན་བསྟན་པའོ། །
ད་ནི་དཀྱིལ་འཁོར་མཆོག་གི་ཏིང་ངེ་འཛིན་བསྟན་པ་ནི། དེ་ལ་དཀྱིལ་
འཁོར་རྗེས་སུ་དྲན་པ་ནི་རྡོ་རྗེ་སེམས་དཔའ་ཡབ་ཡུམ་གྱིས་བཛྲ་དྷིཀ་བྱས་པས་མི་
249 -_255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བསྐྱོད་པས་ཕྱུང་སྟེ་འགྲོ་བའི་དོན་བྱས་སླར་བདག་ཉིད་ལ་ཐིམ་པས་ཞེ་སྡང་རྡོ་རྗེ་
འབྲས་བུའི་རྡོ་རྗེ་འཆང་དུ་བསྒྱུར་ཏེ། །དེ་ལ་དཀྱིལ་འཁོར་བ་རྣམས་རྫོགས་པར་
སྐྱེད་པ་ཉིད་དོ། །
ལས་རྒྱལ་མཆོག་བསྟན་པ་ནི་དེ་ལ་སྔགས་ཐམས་ཅད་ཀྱི་གཟུགས་དང་
སྐུ་དང་གསུང་ཐུགས་རྗེས་སུ་དྲན་པ་ལ་སོགས་པའི་དོན་ནི། །ཕྲ་མོའི་རྣལ་འབྱོར་
དང་། རྡོ་རྗེའི་བཟླས་པ་དང་ངག་གི་བཟླས་པ་བསྟན་ཏོ། །ཤེས་རབ་ཕ་རོལ་ཕྱིན་
པས་ནི། གཙོ་བོ་དོན་དམ་པའི་བདེན་པ་ལ་ཞུགས་པ་བསྟན་ཏོ། །དེ་ལ་ཞེ་སྡང་གི་
རིགས་ལ་སོགས་པའི་མཆོད་པ་རྗེས་སུ་དྲན་པས་ནི་རབ་ཏུ་བསྐུལ་ནས་བླངས་བ་
བསྟན་ཏོ། །བསྟོད་པ་བྱ་བ་ནི་ཁ་སྐང་བའོ། །མ་སྐྱེས་པ་རྗེས་སུ་དྲན་པ་ནི་ཉེ་བར་
བསྡུས་པའི་བསྟན་ཏེ། ལས་ཀྱི་བར་དུ་དབྱེ་བ་ནི་མན་ངག་གིས་ཤེས་པར་བྱ་སྟེ།
དེས་ལམ་མངོན་པར་རྟོགས་པས་བསྟན་ཏོ། །ལམ་རྫོགས་པའི་རིམ་པ་ལ་སངས་
རྒྱས་པའི་དུས་གཉིས་ལས། ཐོག་མར་དེ་བཞིན་གཤེགས་པ་ལྔ་ཡི་ཚུལ་བསྟན་པ་
ལ་སངས་རྒྱས་ནི་རྣམ་པར་སྣང་མཛད་དོ། །བྷ་ག་ནི་སངས་རྒྱས་སྤྱན་མའོ། །ལིངྒ་
གཞན་ནི་ཡབ་ཡུམ་དབྱེར་མེད་དོ། །གཟུགས་ནི་ཡེ་ཤེས་ཀྱི་སྐུའོ། །བ་སྤུ་བུ་ག་
ནས་དེ་ལས་འོད་ཀྱི་སྣང་བ་སྟེ། གདུལ་བྱ་གཏི་མུག་ཅན་སྦྱོང་བའི་ཚུལ་ལོ། །ཆོས་
ནི་འོད་དཔག་མེད། ཡུམ་གོས་དཀར་མོ་དང་བཅས་པའོ། །ཆོས་ཀྱི་སྤྲིན་ནི་འགྲོ་
བའི་འདོད་ཆགས་སྦྱང་བའོ། །རྡོ་རྗེ་ཞེས་པ་དང་རྡོ་རྗེ་སེམས་དཔའ་ནི་མི་བསྐྱོད་
པ་ ཡུམ་ རིག་ བྱ་རྡོ་ རྗེ་ དང་ངོ་
། །རྡོ་ རྗེའི་ སྤྲིན་ནི་འགྲོ་བའི་ཞེ་སྡང་སྦྱང་བའོ། །
རིགས་ཀྱི་སྤྲིན་ནི་འགྲོ་བའི་ང་རྒྱལ་དང་སེར་སྣ་སྦྱོང་བའོ། ཁྲོ་བོ་ནི་དོན་གྲུབ་སྒྲོལ་
མ་དང་བཅས་པའོ། ཁྲོ་བོའི་དབང་པོ་ནི་འཕྲིན་ལས་སྣ་ཚོགས་བྱེད་པའོ། ཁྲོ་བོའི་
249 -256



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྤྲིན་ནི་འགྲོ་བའི་ཕྲག་དོག་སྦྱོང་བའོ། །རིགས་ཀྱི་འཁོར་ལོ་ལྔས་སྐུ་གསུང་ཐུགས་
ཡོན་ཏན་འཕྲིན་ལས་དང་ལྡན་པའོ། །
འདི་དག་ཟབ་པའི་དོན་ནི། རྣལ་འབྱོར་པས་དབེན་པ་གསུམ་སྔོན་དུ་འགྲོ་
བས་སྒྱུ་མ་ལྟ་བུའི་སྐུ་ཡི་ལིད་དེ་འོད་གསལ་ཆོས་དབྱིངས་ཀྱི་བྷ་གར་གཞུག་པ་དེ་
ལས་ལོངས་སྐུ་རྡོ་རྗེ་འཆང་དུ་བཞེངས་ཏེ་རང་རིགས་ཀྱི་ཕྱག་རྒྱ་དང་སྙོམས་པར་
ཞུགས་པས་སྤྲུལ་པ་སྐུ་ཡི་དཀྱིལ་འཁོར་པདྨའི་དབུས་སུ་བསྐྱེད་དེ། བ་སྤུའི་བུ་ག་
ནས་འོད་ཀྱི་རྩེ་མོ་ལས་སྤྲོས་ཏེ་སེམས་ཅན་ཐམས་ཅད་སྦྱངས་ལྷར་གྱུར་པ་དེ་ལ་
ཐིམ་པས་སྐུ་གསུམ་དབྱེར་མེད་དུ་གྱུར་པའོ། །དེ་དག་གི་དོན་ལ་དགོངས་པ་ལུང་
སྟོན་ལས། ཉམས་དགའ་སངས་རྒྱས་ཀུན་གྱི་རྟེན། །བྷ་ག་ཞི་བ་གཅིག་པུའི་མིང་། །
རང་གི་དེ་ཉིད་གཉིས་མེད་ དབྱུང་། །རྡོ་ རྗེ་ དེ་བཞིན་གཤེགས་ཉིད་སྦྱར་བྱ། །
སངས་རྒྱས་རྗེས་དྲན་སྦྱོར་བ་སྟེ། །བྷ་གའི་ལིང་ག་ཐབས་ཤེས་རབ། །གཞུག་པ
གཉིས་མེད་སྦྱོར་བ་སྟེ། །སངས་རྒྱས་གཟུགས་སུ་བསྒོམ་པའོ། །དེ་ལ་བློ་ལྡན་གྱི་
སྤྲོ་བ། །བ་སྤུ་བུ་གའི་རྩེ་མོར་གནས། །མཉམ་པ་མེད་པས་ཁྱད་པར་དུ། །སངས་
རྒྱས་སྤྲིན་རྣམས་དེ་སྤྲོའོ། །ཞེས་གསུངས་པའི་དོན་ཏོ། །
དེ་ལ་དམ་ཚིག་ནི་བྱང་ཆུབ་ཀྱི་སེམས་སོ། །རྗེས་སུ་དྲན་པ་ནི་དེ་ལས་
འདའ་བ་མེད་པས་ཏེ། བདག་གི་རྡོ་རྗེ་ནི་ལྕེའི་རྩེ་མོ་ནའོ། །པདྨར་ལྡན་ནི་རྩ་བརྒྱ་
དང་ནུ་མ་ལྟ་བུའོ། །དབང་པོ་གཉིས་ནི་རྐན་དང་ལྕེའོ། །མཉམ་སྦྱར་ཏེ་ཞེས་པ་འོ་
མ་ནུས་པའི་ཚུལ་ལོ། །རང་གི་ཁུ་བའི་ཐིག་པ་ནི་ཀུན་ལྟ་བུའི་བྱང་ཆུབ་ཀྱི་སེམས་
སོ། །སངས་རྒྱས་རྡོ་རྗེ་སེམས་དཔའ་ནི་བདེ་སྟོང་དབྱེར་མེད་སྐྱེ་བར་འགྱུར་བའོ། །
འདི་ནི་ར་ས་ཡ་ན་ནང་བཅུད་ཀྱི་ལེན། ཁ་ཡི་པདྨ་ཞེས་བྱ་བའི་ལྕེའུ་ཆུང་རྩ་ཡི་རྣལ་
249-257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འབྱོར་ལས་སྤྱི་བོ་ན་ཧཾ་བྱང་ཆུབ་སེམས་ཀྱི་རང་བཞིན་ཅན་དུ་གནས་པ་དེ་ལ་རྩ་
དབུ་མའི་ཡལ་ག་གཅིག་ལྕེ་ཆུང་ལ་ཟུག་པ་དེ་བསྐྱོད་པས་བདུད་རྩི་འབབ་པར་
འགྱུར་བ་ནི། བདེ་བ་འདུས་བྱས་རྡོ་རྗེ་འཛིན་པ་ལྟར་ཉམས་སུ་འཆར་བ་ནི་སློབ་
དཔོན་ཏོག་རྩེ་བ་ཡང་འདི་ཉིད་ལས་ཉམས་སུ་མྱོང་བ་སྐྱེས་པས་ན་ལུས་བདེ་
ཉམས་དང་ལྡན་ཞིང་མཆོག་ཏུ་འགྱུར་རོ། །
དེ་ཕན་ཆད་ཀྱིས་ནི་ཟུང་འཇུག་ལ་གནས་པའི་སྦྱོར་བ་དང་པོའི་ཏིང་ངེ་
འཛིན་རྫོགས་པའི་ལ་དེ་ལ་དཀྱིལ་འཁོར་ རྗེས་སུ་དྲན་པ་ནི་སྙིང་པོ་ལེན་ཅིང་
འཛིན་པ་སྟེ། སྣང་བ་གསུམ་དང་སྒྱུ་མ་ལས་འོད་གསལ་ཟུང་འཇུག་གི་སྙིང་པོ་
ཅན་སྟེ། བདེ་སྟོང་དབྱེར་མེད་དུ་གྱུར་པའོ། །དབང་པོ་གཉིས་ནི་ཐབས་ཤེས་རབ་
ཀྱིའོ། །མཉམ་བཞག་ནི་བདེ་བ་ཆེན་པོ་ལའོ། །ཐབས་ལ་མཁས་པས་ནི་འཁྲུལ་
འཁོར་དང་རླུང་གི་སྦྱོར་བ་ལའོ། །རང་གི་ཁུ་བ་ནི་ཀུན་རྫོབ་བྱང་སེམས་སོ། །
རྟག་ཏུ་དབྱུང་ནི་བྱང་སེམས་དབབ་པའི་ཚུལ་ལོ། །སྦྱོར་བ་པོ་ནི་བཟུང་བཟློག་
ཁྱབ་པར་བྱ་བའོ། །དཀྱིལ་འཁོར་ནི་ཡེ་ཤེས་ཆེན་པོ་སྟེ། ཙཀྲ་ནི་ཚོགས་དང་ལྡན་
པས་ཏེ། ཚུལ་དུ་བྱ་ཞེས་པ་ཐབས་ཀྱི་ལམ་མི་འཕྲོགས་པ་ཉིད་དོ། །འདི་ནི་ཟུང་
འཇུག་ ལ་ གནས་ པ་ ཡི་ དཀྱིལ་ འཁོར་ རྒྱལ་མཆོག་ཉིད་དོ། །ཕྱུང་ པའི་ དཀྱིལ་
འཁོར་ནི་ལས་ཀྱི་ཕྱག་རྒྱ་དང་མངོན་པར་འདུ་བྱ་སྦྱོར་བའི་རིམ་པ། ཁྱོགས་དང་
བརླབས་ཞེས་བྱ་བ་ལ་སོགས་པས་བྱང་སེམས་དབབ་པས་རྣམ་འབྱོར་པའི་ལུས་
ཀྱི་རྩ་སྟོང་ཕྲག་བདུན་ཅུ་རྩ་གཉིས་ནས་རིམ་པས་རྩའི་གཙོ་བོ་ལ་བརྒྱ་ཉི་ཤུ་དང་
།
སུམ་ཅུ་རྩ་གཉིས་དང་
། རྩ་དབུ་མའི་ལམ་ནས་བརྒྱུད་དེ་རིག་མའི་པདྨར་བབས་
པས་ལས། ལྷ་སུམ་ཅུ་རྩ་གཉིས་པོ་སོ་སོ་སྔགས་ཀྱིས་ཕྱུང་སྟེ་འཁོར་ལོར་བསྐོར་
249 --.258



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ཤིན་ཏུ་གསལ་བར་སྐྱེད་ཅིང་དེ་ཁོ་ན་ཉིད་ལམ་དུ་བྱེད་པས་དགའ་བ་བཞི་དང་
སྐད་ཅིག་མ་བཞིའི་དབྱེ་བས་བདེ་བ་ཆེན་པོ་མི་འགྱུར་བའི་ཡེ་ཤེས་ལམ་དུ་བྱ་བ་
ལ། འབྲས་བུ་ལམ་དུ་བྱེད་པའི་ཐེག་པ་ཞེས་བྱའོ། །གསང་བ་གསུམ་རང་བྱུང་
པའི་སྐུ་གསུང་ཐུགས་བྱིན་གྱིས་བརླབ་པ་བསྟན་པ་ནི་སྐུ་རྗེས་སུ་དྲན་པ་ནི་ལུས་
རང་བཞིན་གྱིས་རྣམ་པར་དག་པ་ལམ་དུ་བྱེད་པ་སྟེ། ཕུང་པོ་ལྔ་ཡི་ཞེས་པའི་ཟག་
པ་མེད་པའི་ཞུང་པོ་སྟེ། ཚུལ་ཁྲིམས། ཏིང་ངེ་འཛིན། ཤེས་རབ། རྣམ་པར་གྲོལ་
བ། རྣམ་པར་གྲོལ་བའི་ཡེ་ཤེས་མཐོང་བའི་ཕུང་པོས་ཏེ་ཡེ་ཤེས་ཀྱི་སྐུ་ཅན་ནོ། །
སངས་རྒྱས་སྐུའི་རང་བཞིན་ནི། ལུས་མེད་ཟག་པ་མེད་པའི་སྣང་བ་ཉིད་
དོ། བདག་ཀྱང་ཞེས་པ། ལམ་རྣལ་འབྱོར་པས་སོ། །དེ་དང་འདྲར་གྱུར་ཅིག་ཅེས་
པ་སྤང་བླང་ཐ་དད་མེད་པར་འགྱུར་རྒྱུ་གཅིག་པ་ཉིད་དུ་བྱིན་གྱིས་བརླབ་པའོ། །
གསུང་རྗེས་སུ་དྲན་པ་ནི་རང་བཞིན་རྣམ་དག་ལམ་དུ་བྱེད་པ་སྟེ། རྡོ་རྗེ་ཆོས་ནི་སྒྲ་
ཐམས་ཅད་སྒྲ་སྙན་ལྟ་བུར་གྲགས་པའི་ལམ་སྐྱོབ་པའོ། །གསུང་གིས་ནི་བརྗོད་དུ་
མེད་དོ། །
ངེས་ཚིག་ཕུན་སུམ་ཚོགས་པ་ནི། ཆོས། དོན། སྤོབས་པ་ངེས་པའི་ཚིག་
སྟེ། སོ་སོ་ཡང་དག་པ་རིག་པ་བཞི་དང་ལྡན་པར་རོ། །བདག་གི་ཚིག་ནི་སྒྲའི་
ཚོགས་ དབྱངས་ དང་ བཅས་ པར་ རོ། །དེ་ འདྲ་ནི་མཚུངས་ པ་ ཞེས་ པའོ། །ཆོས་
འཛིན་པ་ནི་ཆགས་པ་མེད་པའི་བདག་ཉིད་དང་དབྱེར་མེད་དུ་གྱུར་པའོ། །ཐུགས་
རྗེས་སུ་དྲན་པ་ནི་སེམས་ངོ་བོ་ཉིད་ཀྱིས་དག་པར་ལམ་དུ་བྱེད་པས་ཏེ། གསང་
བའི་བདག་པོ་ནི་མི་འགྱུར་བའི་བདེ་བ་ཆེན་པོ་བློ་ལྡན་པ་ནི་ཐབས་ཤེས་རབ་
དབྱེར་མེད་པའོ། །ཀུན་ཏུ་བཟང་པོ་ནི་ཡོངས་སུ་ཁྱབ་པའི་ཕྱག་རྒྱ་ཆེན་པོའོ། །
249 259



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
དེའི་ཐུགས་ནི་རང་འབྱུང་པའོ། །རྡོ་རྗེ་འཛིན་པ་ལྟ་བུ་ནི་མི་ཕྱེད་པའི་ཡེ་ཤེས་རྒྱུ་
འབྲས་མངོན་དུ་གྱུར་པའི་གནས་སོ། །བདག་གི་སེམས་ནི་རྣམ་པར་ཤེས་པ་དེ་
འདྲ་གྱུར་ཅིག་པ་ནི་གཉིས་མེད་བདེ་བ་ཆེན་པོ་བྱང་ཆུབ་སེམས་སུ་གཅིག་པར་
བྱིན་གྱིས་བརླབ་པའོ། །དེ་དག་གིས་སུས་སུ་ཆོས་ལ་དམིགས་པའི་སྙིང་རྗེ་ལམ་
དུ་བྱ་ཞེས་གསུངས་སོ། །
ད་ནི་རྒྱུད་གསུམ་གྱི་ཚུལ་ལམ་དུ་བྱེད་པ་ལ་སེམས་ཅན་རྗེས་སུ་དྲན་པ་ནི་
སྐྱེ་གནས་བཞིས་བསྡུས་པའི་སེམས་ཅན་རྣམས་ལ། བྱང་ཆུབ་སེམས་ཀྱིས་ཁྱབ་
པར་མཛད་དེ། སེམས་ཅན་ཀུན་གྱི་སེམས་ནི་དེ་བཞིན་གཤེགས་པའི་སྙིང་པོ་ཅན་
ཏེ་ཁམས་ གསུམ་ འཛིན་ པའི་ ཕྱིར་རོ། །དེ་ནི་རྒྱུ་ཡི་རྒྱུད་དོ། །སྐུ་སྐྱེ་བ་མེད་པ།
གསུང་འགག་པ་མེད་པ། ཐུགས་གཉིས་སུ་མེད་པས་ཏེ། མཚན་ནི་རོ་གཅིག་པའི་
ལམ་དུ་བྱེད་པས་ཐབས་ཀྱི་རྒྱུད་དོ། །སེམས་ཅན་ལ་དམིགས་པའི་སྙིང་རྗེ་ལམ་དུ་
གྱུར་པའོ། །དེ་ནི་སངས་རྒྱས་ཐམས་ཅད་ཀྱིས་ཞེས་འབྲས་བུའི་རྒྱུད་ལ་སྐུ་གསུང་
ཐུགས་རྡོ་རྗེ་ཐ་མི་དད་ཅིང་སྐུ་བཞིའི་ངོ་བོ་ཉིད་དོ། །མཁའ་དང་མཚུངས་པར་སྤྱོད་
གྱུར་ནི་ནམ་མཁའ་དང་ནམ་མཁའ་འདྲེས་པའམ། ཆུ་ལ་ཆུ་ཐིམ་པ་ལྟར། ཟུང་
འཇུག་དབྱེར་མེད་ཀྱི་དུས་སོ། །དེས་ནི་གསང་བ་གསུམ་དུ་བསྟན་ལ།
ད་ནི་དངོས་པོ་ཐམས་ཅད་རྡོ་རྗེ་འཆང་ཆེན་པོའི་ངོ་བོ་ཉིད་དུ་ཐིམ་
བསྟན་པ་ནི། དེ་ལ་སྔགས་ཐམས་ཅད་ནི། ཨེ་ཝཾ་ལས་བྱུང་བའི་སྡེ་ཚན་དགུའོ། །
དེ་དག་གི་གཟུགས་ནི་ཡི་གེའི་རྣམ་པའོ། །སྐུ་དང་གསུང་དང་ཐུགས་ནི་དམིགས་
པ་མེད་པའི་ངང་ལས་སོ། །རྗེས་སུ་དྲན་པ་ཇི་ལྟར་བསྒོམ་པ་ནི་བྲལ་བ་དང་
། རྒྱུ་
འཐུན་པ་དང་དབང་གི་འབྲས་བུ་དྲི་མ་མེད་པའི་འབྲས་བུའི་དོན་ལ་སྤྱོད་པའོ། །
249 .-260



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྔགས་ཀྱི་རྡོ་རྗེ་ནི་དེ་བཞིན་གཤེགས་པ་ཐམས་ཅད་ཀྱི་ངོ་བོ་གཅིག་ཏུ་བསྡོམས་
པའི་ཐབས་ཤེས་རབ་གཉིས་མེད་དུ་གནས་པ་ཨེ་ཝཾ་མོ། སྐུ་གང་ཡིན་པ་ནི་རྡོ་རྗེ་
འཆང་སྟེ་ཡེ་ཤེས་ཀྱི་ལུས་སོ། །གསུང་དང་ཞེས་པ་བརྗོད་དུ་མེད་པའོ། །ཐུགས་ནི་
རྣམ་པར་བསྒོམ་པ་ནི་བདེ་བ་ཆེན་པོ་སྟེ། བདག་ཀྱང་རྟག་ཏུ་དེ་འདྲ་བར་ཞེས་པ་
སྔ་མ་དེ་བཞིན་གཤེགས་པ་དང་རྒྱུད་གཅིག་པར་མཉམ་པ་ཉིད་དུའོ། །སྔགས་
འཛིན་པ་ནི་གསང་བ་མི་འགྱུར་བས་ཏེ། མཉམ་གྱུར་ཅིག་པ་ནི་རྡོ་རྗེ་འཆང་ཆེན་
པོའི་ངང་དུ་དབྱིངས་ཡེ་ཤེས་རོ་གཅིག་པར་གྱུར་པས་དམིགས་པ་མེད་པའི་སྙིང་
རྗེ་ཆེན་པོ་དང་ལྡན་པའི་དོན་ཏོ། །དེ་དག་གིས་གང་ཟག་བརྩོན་འགྲུས་ཅན་
མཐོང་བའི་ཆོས་ཀྱི་སྣང་བ་ནི་ཉིད་ལ་སངས་རྒྱས་བར་བསྟན་ལ།
ད་ནི་རྣལ་འབྱོར་ པ་ལེ་ལོ་ཅན་བར་མ་དོར་ སངས་ རྒྱ་བའི་ ལམ་ ལ།
མཉམ་བཞག་ལ་ཏིང་ངེ་འཛིན་བརྟན་ཡང་རྗེས་ཐོབ་ལ་སྣང་བ་འོད་གསལ་དུ་མ་
ཤར་ཅིང་བསྟན་པ་མ་ཐོབ་ན་ཡང་སྣང་བ་གསུམ་གྱིས་མཚམས་སྦྱར་ནས་འཆི་བ་
འོད་གསལ་མངོན་དུ་བྱ་སྟེ། དེ་ཉིད་ངོ་ཤེས་པས་མཆོག་ཐོབ་ཡིན། དེ་ལ་དམ་
ཚིག་རྗེས་སུ་དྲན་པ་ནི་དངོས་པོའི་གནས་ཐབས་རང་བཞིན་གྱི་འོད་གསལ་ཡིན་
ལ། ཇི་ལྟར་བསྒོམ་པ་ནི་ལམ་བསམ་གཏན་གྱི་འོད་གསལ་དང་གཅིག་ཏུ་བསྲེས་
པའི་ཐབས་སོ། །འདི་ཉིད་ལ་སྤྱིར་སེམས་ཅན་ཐམས་ཅད་ལ་ཐུན་མོང་དུ་སྤྱིར་
འཆར་བ་འདི་ལས་མི་འདའ་བས་དམ་ཚིག་ཅེས་བྱ་ལ། རྣལ་འབྱོར་པས་ཀྱང་
རིམ་གྱིས་ཡང་དག་པའི་མཐའ་ལ་འཇུག་པས་ཏེ། བླ་མའི་མན་ངག་དང་ལྷག་
པར་རང་གིས་ཉམས་སུ་མྱོང་བའི་དེ་ཁོ་ན་ཉིད་གཅིག་དུ་བསྲེ་བ་སྟེ། ལུས་དང་པོ་
གྲུབ་པའི་དུས་སུ་འབྱུང་བ་བཞི་ཡུམ་གྱི་རྣམ་པ་དང་གནས་སྐབས་ལྔ་ཡབ་ཀྱི་ཆ་དེ་
249 ---261



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལས་ཐབས་ཤེས་རབ་གཉིས་མེད་དུ་སྦྱར་བས་ལུས་ཀྱི་སྲེད་པ་སྐྱེད་ཅིང་
། བར་དུ་
གནས་པ་ཡང་ཕུང་པོ་ལྔ་དེའི་བདག་ཉིད་དུ་གནས་ལ། ཐ་མ་འཆི་བ་ཡང་དེ་ཉིད་
ཀྱི་སྣང་བ་རིམ་གྱིས་ཐིམས་པ་སྟེ། ལུས་དང་དབང་པོ་འགགས་ཡང་ཁུ་བ་ཕྱུང་སྟེ་
ཞེས་པ་དཔེར་ན་ལུས་ལ་གནས་པའི་ཐིག་ལེ་ས་བོན་གྱི་ཚུལ་དུ་གནས་པས་ཏེ་དེ་
ལ་འཕོ་བས་ནི་འགྲོ་བའི་ལུས་རིམ་གྱིས་ཡོངས་སུ་རྫོགས་ཏེ། གནས་པ་ཡིན་ལ།
ཆོ་ག་བཞིན་ཞེས་པ་ས་བོན་ལས་མྱུ་གུ་འབྱུང་བ་དང་འདྲ་བར་ཁམས་འཕེལ་བར་
གྱུར་པ་ལྟར་རོ། །
འདིར་ཡང་རླུང་སེམས་འདྲེས་པའི་ཐིག་ལེ་སྒྱུ་མ་ལྟ་བུའི་རྣམ་པ་སྟེ། ལུས་
དང་དབང་པོ་འགགས་ཤིང་འབྱུང་བ་བཞི་དང་སྣང་བ་གསུམ་ཐིམ་པའི་དུས་སུ་སྤྱི་
རྟགས་ན་རྟགས་ངོ་འཕྲོད་ཅིང་འབྲས་བུ་ཞེས་པ་འཆི་བ་ལྟར་འོད་གསལ་ཡིན། དེ་
ཐོབ་པར་བྱེད་པ་ལ་འདོད་པས་བཏུང་པར་བྱེད་ཅེས་ཐ་སྙད་དུ་མཚོན་པའོ། །ངོ་
བོ་ལས་རྟོགས་པར་བྱ་བ་ཞེས་པའི་ཐ་ཚིག་གོ །དེ་བཞིན་གཤེགས་པ་ཞེས་བ་
དངོས་པོའི་གནས་ལུགས་ལ་ཆོས་ཐམས་ཅད་དེ་བཞིན་ཉིད་ལས་བྱུང་
། ཞིང་དེ་
བཞིན་ཉིད་དུ་འགྲོ་བས་ན་དེ་བཞིན་གཤེགས་པ་ཞེས་བྱ་བ་ལ་འོད་གསལ་གྱི་ངང་
ལས་འབྱུང་འཇུག་མཛད་ཅིང་ཟུང་འཇུག་དུ་ཐིམ་པའི་ངོ་བོ་ཉིད་དོ། །དེའི་ཚོགས་
ནི་ཕུང་པོ་དང་ཁམས་དང་སྐྱེ་མཆེད་ཀྱི་ལྷ་རྣམས་རིམ་གྱིས་ཐིམ་ཞིང་སྟོང་ཉིད་དུ་
འཇུག་པས་སྟེ། གསད་ན་ཞེས་པ་ཐ་སྙད་ནི་སྒྲ་ཇི་བཞིན་མ་ཡིན་པ་སྟེ། སྐྱེ་ཤི་བར་
དོའི་སྣང་བ་ལས་འགགས་ནས་སྲོག་རྩོལ་གྱི་རླུང་ཐ་མལ་པར་གནས་པ་ལྡོག་
པས། རླུང་སེམས་འཇུག་ལྡོག་གི་ཁྱད་པར་ཤེས་པར་བྱ་སྟེ། རྟོག་པ་འགགས་པ་
ཙམ་ལ་རྗེ་ནཱ་རོ་པ་བཞེད་དོ། །དེ་ལས་ཐོབ་པར་གྱུར་པའི་དོན་ནི་དངོས་གྲུབ་རབ་
249 -262



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཆོག་ཐོབ་པར་འགྱུར་ཅེས་དེའི་དུས་སུ་ཐ་མལ་པའི་ལུས་དང་བྲལ། རིག་པ་
སེམས་ཀྱི་རྒྱལ་པོ་ཁྱབ་བྱེད་ཀྱི་རླུང་ལ་རྟ་བྱས་ཏེ་འགྲོགས་ནས་འཕོ་བར་བྱེད་
པས་རང་བཞིན་གྱི་འོད་གསལ་མངོན་དུ་གྱུར་པའི་དོན་ཏོ། །
འདི་ཉིད་ལ་དགོངས་པ་ལུང་སྟོན་ལས། དམ་ཚིག་རྗེས་དྲན་རྣམས་ཀྱིས་
ནི། །དེ་བས་ཁུ་བ་ཤིན་ཏུ་དབྱུང་། །དངོས་མེད་གཅིག་ཏུ་སྦྱོར་བ་ཡིས། །མཁས་
པས་ཆོ་ག་བཞིན་དུ་བཏུང་
། །དེ་བཞིན་གཤེགས་པའི་ཚོགས་ཆེན་ནི། །དངོས་
མེད་ཅེས་བྱ་གསད་པ་སྟེ། །བློ་དང་ལྡན་པས་འདི་གསད་ན། །དངོས་གྲུབ་རབ་ཏུ་
ཐོབ་པར་འགྱུར། །ཅེས་གསུངས་པ་དང༌། ལྷ་མོ་བཞིས་ཞུས་པའི་ལེའུ་དང་པོ་
ལས་ཀྱང་། གཅིག་གཉིས་ཐ་ཚིག་དག་གི་དོན། །གང་གིས་རྟག་ཏུ་བསྒོམས་གྱུར་
ན། །དེས་ནི་དངོས་གྲུབ་བདེ་བ་ཡིས། །རྡོ་རྗེ་འཛིན་པར་རང་ཉིད་འགྱུར། །ཅེས་
པས་ལྷ་སུམ་ཅུ་སོ་གཉིས་པོ་ཉིད་ཀྱིས་ སྡུད་པ་ནི་སྤྱིར་ཁྱབ་ལ་ཁྱད་པར་དུ་ནི།
ཕུང་པོ་ལྔ་རིགས་ལྔར་ཐིམ་པ་དང་
། འབྱུང་བ་བཞི་ཡུམ་བཞིའི་ཚུལ་དུ་ཐིམ་ལ།
སྐྱེ་རྒ་ན་འཆི་བཞི་བྱ་བ་དང་བྱེད་པ་མེད་པས་སྒོ་བ་བཞི་ཐིམ་པས་བཅུ་གསུམ་པ་
སྟེ་ནམ་མཁའི་རླུང་ནི་ཁྱབ་བྱེད་ཀྱི་ཚུལ་རེག་བྱ་རྡོ་རྗེ་མ་དང་བདེ་བའི་ཆ་ཤེས་རབ་
ཏུ། རྣམ་པར་ཤེས་པ་དཔལ་རྡོ་རྗེ་སེམས་དཔའི་བདག་ཉིད་དུ་ཡབ་ཡུམ་རྩ་དབུ་
མའི་རྒྱུད་ལ་དེ་མི་ཕྱེད་རྡོ་རྗེ་དབྱིངས་ཡེ་ཤེས་དབྱེར་མེད་དུ་གྱུར་པས་ཁམས་
རགས་པའི་ཆ་བཟློག་ཅིང་ཕྲ་བའི་ཆ་ལ་གནས་པ་ལ། རགས་པའི་དྲི་མ་རྣམས་
བཟློག་ཅིང་ཕྲ་བའི་ཁམས་ལ་འཇུག་པར་འགྱུར་ཅེས་པ། གཉིས་ལས། གསུངས་
པའི་དོན་ཏོ། །
རྗེ་བྲམ་ཟེ་ཆེན་པོས་ཀྱང་འདི་ལ་དགོངས་ནས། ཀྱེ་ཧོ་གྲགས་བདག་ལྷན་
249 ---263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཅིག་སྐྱེས་པ་དེ། །གཞན་ལས་མ་རྙེད་བླ་མའི་ཞལ་ལ་དྲིས། །དོན་དམ་ཞལ་གྱི་ངོ་
བོ་དེ་རྟོགས་ན། །ཡིད་ནི་འཆི་མེད་རླུང་ཡང་ཆད་པ་མེད། །ཅེས་པའི་དོན་ཏོ། །
དེའི་དུས་སུ་རྒྱུད་ལ་སྐྱེས་པའི་འོད་གསལ་དེའི་མཚན་ཉིད་ནི་དེ་ལ་ཤེས་རབ་ནི་
རྟོག་མེད་ཀྱི་ཤེས་པའོ། །ཕ་རོལ་ཏུ་ཕྱིན་པ་ནི་མཐར་ཕྱིན་པ་སྟེ་སྣང་བ་གསུམ་གྱི་
སྐད་ཅིག་མའོ། །དམ་ཚིག་ནི་འདའ་བ་མེད་པའོ། །རྗེས་སུ་དྲན་པ་ནི་རིལ་འཛིན་
དང་རྗེས་གཞིག་གོ །ཇི་ལྟར་བསྒོམ་པ་ནི་གཅིག་ཏུ་བྱེད་པའི་བསམ་གཏན་ནོ། །
ལུགས་སུ་འབྱུང་བའི་སྣང་བ་གསུམ་གྱི་དུས་སུ་རང་བཞིན་སུམ་ཅུ་རྩ་གསུམ་དང༌
།
མཚན་ཉིད་བཞི་བཅུ་དང་
། མ་རིག་པའི་སྐད་ཅིག་མ་བདུན་དང་རང་བཞིན་བརྒྱ་
དྲུག་ཅུ་དང་བྲལ་བའི་རྗེས་ཐོགས་ལ་འཆར་བ་ནི་རང་བཞིན་གྱིས་ནི་འོད་གསལ་
བ་ཞེས་པ་གདོད་མ་ནས་དག་པའི་དོན་འཁྲུལ་པའི་དྲི་མ་སྤངས་པ་ཅན་ནོ། །
ཐམས་ཅད་མ་སྐྱེས་པ་ནི་རང་བཞིན་གྱི་རྟོག་པ་ཐམས་ཅད་སྟོང་ཉིད་དུ་
ཐིམ་ཞིང་རྒྱུ་ཙམ་དུའང་མི་སྐྱེ་བའོ། །ཟག་པ་མེད་པས་སྣང་སྲིད་བརྟན་ གཡོ་
ཐམས་ཅད་སྐྱེ་བ་མེད་པའི་རང་བཞིན་དུ་རྟོགས་པ་དང་ཉོན་མོངས་པའི་སྡུག་
བསྔལ་མ་ལུས་པ་དང་བྲལ་བའི་ཕྱིར་རོ། །བྱང་ཆུབ་མེད་ཅིང་ཞེས་པ་མཐར་ཐུག་
པའི་ཆོས་ཅན་ཐོབ་བྱ་མེད་ཅིང་། གཞན་མངོན་རྟོགས་ལས་མེད་པ་ནི་ལམ་གྱི་
རྩོལ་བས་སྒྲུབ་ཏུ་ཡང་མེད་དོ། ཁམས་ ཀྱང་མེད་ཅེས་མཚུངས་པར་ལྡན་པའི་
གནས་དང་བྲལ་བའོ། །འབྱུང་བའང་མེད་ཅེས་པ་རང་གི་མཚན་ཉིད་འཛིན་པ་
མེད་ཅིང་། འབྱུང་བ་དང་འབྱུང་བ་ལས་གྱུར་པའི་དོན་དང་བྲལ་བས། དངོས་པོ་
ཐམས་ཅད་རྣམ་པར་དག་པའི་ཆོས་འདི་ལ་ལེའུ་དགུ་པ་ལས་ཀྱང་
། འདོད་པ་དང་
གཟུགས་དང་གཟུགས་མེད་པའི་ཁམས་ནའངས་མི་གནས་སོ། །འབྱུང་བ་བཞི་
249-264



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དང་ནམ་མཁའི་ཁམས་དང་བཅས་པ་སྟེ། དེ་དག་ལ་མི་གནས་པས། རིགས་ཀྱི་
བུ་ཆོས་ཐམས་ཅད་ཀྱི་དེ་ལྟར་རྗེས་སུ་རིགས་པར་བྱའོ་ཞེས་པའི་དོན་ཏོ། །
འདིའི་མན་ངག་ནི་ཉོན་མོངས་ཤེས་པའི་འོད་གསལ་སྣང་བ་ལམ་དུ་བྱེད་
ལ། ནུབ་མོ་ཉིད་ཀྱི་འོད་གསལ་རྟོག་མེད་ལམ་དུ་ཁྱེར་བས། སྲིད་པ་འཆི་བའི་
འོད་གསལ་དེ་རྟོགས་པར་འགྱུར་ཏེ། རྩ་རླུང་བྱང་ཆུབ་སེམས་ཕྱི་ནང་གསང་བའི་
རྟེན་འབྲེལ་དུ་ཤེས་པར་བྱའོ། །འོད་གསལ་འཛིན་པའི་ཡན་ལག་ལས་ལུགས་
བཟློག་གི་སྣང་བ་གསུམ་དུ་འཆར་ཏེ། རྟེན་ཅིང་འབྲེལ་པར་འབྱུང་བ་མ་འགགས་
པར་འཆར་བས་ན། ཚེ་འདིར་མཉམ་རྗེས་གཉིས་སུ་མེད་པར་གྱུར་པས་སྲིད་པ་
བར་མ་དོར་ཟུང་འཇུག་གི་སྐུ་འཆར་བ་ནི་མཚན་ཉིད་ནི་དེ་ལས་མ་སྐྱེས་པ་ནི་ཡེ་
ཤེས་ཀྱི་སྐུ་སྟེ་རྗེས་སུ་དྲན་པ་ཇི་ལྟར་བསྒོམ་པ་ནི་བདེན་གཉིས་དབྱེར་མེད་དུ་བྱེད་
པའི་དོན་ཏོ། ཁམས་ཕྲ་བ་ལ་གནས་པའི་དེ་ཉིད་ལས། ལྡང་བ་ནི་དངོས་པོའི་
མའི་ཆོས་ཐམས་ཅད་ཀྱང་རང་བཞིན་འོད་གསལ་བ་ཞེས་སྟོང་ཉིད་དུ་
འཇུག་པས་ཡང་དག་པའི་ཡེ་ཤེས་སྐྱེ་བ་མེད་ཅིང་བརྗོད་དུ་མེད་པས། མཚན་མེད་
ནི་རྒྱུ་འབྲས་གཉིས་སུ་མེད་པས་མཚན་ཉིད་མེད་པའོ། །རྣམ་པར་འཇིགས་མེད་
ཅིང་འཕེལ་འགྲིབ་དང་བྲལ་བས་མི་འགྱུར་བའི་དོན་ཏོ། །ཟུང་འཇུག་གི་སྐུ་དེ་
ཉིད་ལུས་སུ་སྣང་ཡང་ལུས་ཀྱིས་མཚན་ཉིད་ཀྱིས་སྟོང་པ། ནམ་མཁའ་འཇའ་ཚོན་
བཞིན་ནམ། ཆུ་ཟླ་བཞིན་དུ་ཁྱབ་ཅིང་རང་བཞིན་མེད་པ་མཉམ་པ་ཉིད་གཅིག་
པའི་སྐུའོ། །དོན་དམ་དང་ཀུན་རྫོབ་གཉིས་སུ་མེད་ཅིང་
། །ཐབས་དང་ཤེས་རབ་
འདུ་འབྲལ་མེད་པས་གཉིས་སུ་མེད་མིན་ནི་སྟོང་པ་དང་སྙིང་རྗེ་རོ་གཅིག་པ་བྱང་
ཆུབ་སེམས་ཉིད་ལ་ཞི་ཞེས་སངས་རྒྱས་ཀྱི་ཐུགས་འགྱུར་བ་མེད་པའི་ཚུལ་ལོ། །
249 -265



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཤིན་ཏུ་དྲི་མེད་ནི་སྤྲོས་པའི་དམིགས་པ་ཉེ་བར་ཞི་བའི་སྐུ་ཟག་པ་མེད་པའི་བདེ་
བ་ཆེན་པོའོ། །ནམ་མཁའ་བཞིན་ཞེས་པ་བློ་ཡི་སྤྱོད་ཡུལ་ལས་འདས་པ་ཉིད་དོ། །
རྗེས་སུ་དྲན་པ་བཅུ་དྲུག་པོ་འདི་ལ་དོན་གཉིས་སུ་འགྱུར་ཏེ་དང་པོ་བར་མ་
དོའི་ཆགས་སྡང་གི་སྣང་བ་དག་པར་བྱ་བ་སྟོན་ཏེ། དེ་ལ་འདིར་ཞེ་སྡང་གི་རིགས་
ནི་ཞེ་སྡང་དགའ་མ་སྟེ་མ་མ་ཀིའོ། །ལ་སོགས་ནི་ལྷ་མོ་གཏི་མུག་དགའ་མ་ལ་
སོགས་པ་གསུམ་མོ། །མཆོད་པ་ནི་ཚད་མེད་པ་བཞིའི་རང་བཞིན་ཅན་ནོ། །བུད་
མེད་ནི་ཆགས་པ་སྐྱེ་བའི་ཡུལ་བྷ་གའི་སྣང་བའོ། །སེམས་ནི་རབ་བརྟན་པ་ནི་ཡེ་
ཤེས་ཉམས་སུ་མྱོང་བ་དེས་ཡུལ་ལ་རྒྱས་གདབ་པའོ། །ལོ་གྲངས་བཅུ་གཉིས་ནི་
ཉེར་བཞིའི་དབང་དུ་བྱས་ན། རྟེན་འབྲེལ་ལུགས་འབྱུང་དང་ལུགས་བཟློག་དུ་
དག་པའོ། །རྙེད་པ་ནི་ཡུལ་དེ་ལ་རྟེན་ནས་དག་པར་བྱེད་པའོ། །རིགས་ཀྱི་སྦྱོར་
བ་ནི་ལུས་ངག་ཡིད་གསུམ། སྐུ་གསུང་ཐུགས་རྡོ་རྗེ་གསུམ་དུའོ། །རབ་སྒོམས་ཏེ་
ཞེས་པ་རླུང་སེམས་ཀྱི་སྣང་བ་འོད་དང་བཅས་པ་དག་པར་བྱེད་པའི་ཚུལ་ལོ། །
བདག་གི་ཁུ་བ་ནི་ཐིག་ལེ་དཀར་དམར་གྱི་གོང་བུ་དང་བར་དོའི་རིག་པ་དེ་གཅིག་
ཏུ་བདེ་བས་རྒྱལ་བ་ལ། མཆོད་པར་བྱ་ཞེས་བདེ་བ་ལ་མི་རྟོག་པས་རྒྱས་གདབ་
པར་ བྱ་བའོ། །འདི་ཉིད་སྤྱོད་པ་དང་སྦྱར་ན། ཚོགས་ཀྱི་དཀྱིལ་འཁོར་དུ་རྣལ་
འབྱོར་པས་ལྷན་ཅིག་སྐྱེས་པའི་རྣལ་འབྱོར་མ་དང་བདེ་བ་ལམ་དུ་བྱེད་པས་རྩ་
མདུད་གྲོལ་བའི་ཆེ་བས་མཆོད་པའོ། །
དབྱེར་མེད་ ཕྱག་རྒྱ་ཆེན་པོ་དང༌སྦྱར་བ་ནི། དབང་བཞི་དང༌ རྗེས་ སུ་
འབྲེལ་ཏེ། བུམ་དབང་གི་རྗེས་དྲན་གྱིས་ལྷ་སྐུ་དང་དབྱེར་མེད་པའི་སྣང་སྟོང་ཟུང་
འཇུག །གསང་དབང་གི་རྗེས་དྲན་གྱིས་སྔགས་དང་དབྱེར་མེད་པའི་གསལ་སྟོང་
249-266



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཟུང་འཇུག །དབང་གསུམ་པའི་རྗེས་དྲན་གྱིས་ཆགས་གྲོལ་དབྱེར་མེད་བདེ་སྟོང་
དུ་ཟུང་འཇུག །དབང་བཞི་པའི་རྗེས་དྲན་གྱིས་སྐུ་གསུང་ཐུགས་དབྱེར་མེད་རིག་
སྟོང་ཟུང་འཇུག་སྟེ། འདི་དག་རྗེ་ནཱ་རོ་པ་ཉིད་ཀྱིས་བཞེད་པ་ཐུན་མོང་མ་ཡིན་
པའོ། །
་ལ་དཔལ་ཡེ་ཤེས་ སྙིང་ པོའི་ བཞེད་ པས། རྗེས་དྲན་བཅུ་དྲུག་ པ་
འདིས་ལས་ཀྱི་ཕྱག་རྒྱ་ལ་བརྟེན་ནས་རྩ་བའི་རྟེན་འབྲེལ་གྱིས་དགའ་བ་བཅུ་དྲུག་
ཡེ་ཤེས་སྐད་ཅིག་མ་བཅུ་དྲུག་ཏུ་ཤར་བས་ས་ལམ་ཆོད་པར་འགྱུར་ལ། ཡང་ན་
བཅུ་གཉིས་པ་ཡན་ཆད་ཀྱིས་བརྩོན་འགྲུས་ཅན་ཚེ་འདིར་སངས་རྒྱས་བར་བསྟན།
བཅུ་གསུམ་པ་དང་བཅུ་བཞི་པས་ལེ་ལོ་ཅན་བར་དོར་ཆོས་སྐུ་མངོན་དུ་བྱེད་པ།
བཅོ་ལྔ་པ་ལས་འོད་གསལ་ལས་ཟུང་འཇུག་ཏུ་ལྡང་བ་ལོངས་སྐུ་ཐོབ་པར་བསྟན།
ཡང་ན་བཅུ་དྲུག་པ་འདིས་ནི་ཤིན་ཏུ་ལེ་ལོ་ཅན་བར་མ་དོར་མཆོག་མ་ཐོབ་ན་
མངའ་སྒོ་དགག །མ་ཁེགས་པར་ཆགས་སྡང་སྐྱེས་ན་སྔར་གསང་བའི་དབང་ལྟར་
ལམ་དུ་བྱ། དེས་ལམ་དུ་མ་སློངས་ན་མངལ་བསྡམས་པའི་སྦྱོར་བ་རིགས་དང་
རྗེས་སུ་མཐུན་པར་དྲན་པས་མཚམས་སྦྱར་བས་སྤྲུལ་སྐུའི་ཚུལ་དུ་བསྟན་ནས་
སངས་རྒྱ་བའོ་ཞེས་བཞེད་དོ། །དེ་དག་གིས་ལམ་ཐབས་ཀྱི་རྒྱུད་བསྟན་ནས།
ད་ནི་གཞུང་བསྡུ་བ་འབྲས་བུའི་རྒྱུད་བསྟན་པ་ནི། འདི་ནི་ཞེས་པ་མངོན་
དུ་གྱུར་པའི་དོན་ཏོ། །དེ་བཞིན་གཤེགས་པའི་སྐུ་ཞེས་རིགས་ལྔའི་ངོ་བོ་ཉིད་ཁྱད་
པར་གྱི་དབང་ཕྱུག་དང་ཡོན་ཏན་མངའ་བའོ། །རྡོ་རྗེ་འཛིན་པའི་ཐུགས་དང་ནི་
ཞེས་
་པ་ཐབས་ཤེས་རབ་བདེ་སྟོང་ཟུང་དུ་འཇུག་པའོ། །ཆོས་འཛིན་མཆོག་གི་
གསུང་དག་ཀྱང་ཞེས་པས་ངག་གི་དབང་ཕྱུག་ཆེན་པོ་སྟོན་པའོ། །ཚེ་འདི་ཉིད་ལ་
249 -267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐོབ་པར་འགྱུར་ཞེས་པ་རྣམ་པར་ཐར་པའི་སྒོ་དུ་མ་ཐོབ་ཅིང་མཐོང་པའི་ཆོས་ལ་
མངོན་དུ་གྱུར་པའོ། །སྐུ་དང༌ གསུང་ དང་ ཐུགས་ ཀྱང་འགྲུབ་ཅེས་ པས་ མཆོག་
གསང་བ་བསམ་གྱིས་མི་ཁྱབ་པ་གསུམ་དང་ལྡན་པ་དབྱེར་མེད་ཕྱག་རྒྱ་ཆེན་པོ་
འགྲུབ་ཅེས་པའི་དོན་ཏོ། །
དེས་ འཇིག་རྟེན་ལས་འདས་པའི་འབྲས་བུ་ བསྟན་ནས། གཞན་ ཡང་
འཇིག་རྟེན་པའི་དངོས་གྲུབ་རྣམས་ལྟ་ཅི་སྨོས་ཅེས་སྟོན་པས་ནི་བདག་གཞན་ཕྲ་
མོ་བཤད་པ་རྣམས་ཅེས་སྨོས་ཏེ། ལས་རབ་འབྱམས་གྲུབ་པར་བསྟན་པའོ། །རྡོ་
རྗེ་ནི་ཐ་མལ་པའི་ལུས་ངག་ཡིད་གསུམ་གྱིས་མི་ཕྱེད་ཅིང་རྣམ་པར་དག་པའི་ཕྱིར།
དེ་ཉིད་གསུམ་བསྒོམས་ཏེ་ཞེས་ཏིང་ངེ་འཛིན་དེས་འཕྲིན་ལས་རྣམས་དང་གྲུབ་པ་
བརྒྱད་ལ་སོགས་པའི་ལྷུན་གྱིས་གྲུབ་པ་ཉིད་དུ་མངོན་དུ་བྱེད་དོ། །དེ་ལམ་དུ་བྱེད་
པ་ནི་ཟུང་འཇུག་རྡོ་རྗེའི་བཟླས་པ་ཙམ་ཞེས་བདེན་པ་མཐོང་ཞིང་ཆོས་བརྒྱད་ཟིལ་
གྱིས་མནན་པ་དག་གིས་དེ་འགྲུབ་འགྱུར་ཞེས་གནས་སྐབས་དང་མཐར་ཐུག་གི་
ཡོན་ཏན་ཐམས་ཅད་རྫོགས་པའི་དོན་ཏོ། །
ལེའུའི་མཚན་བསྟན་པའི་ཕྱིར་གསང་བ་སྔགས་ཀྱི་ཆ་སྤྱོད་པ་མཆོག་ཟབ་
པ་དང་རྒྱ་ཆེ་བ་གཉིས་སུ་མེད་པ་བདེ་བ་ཆེན་པོ་ཐོབ་པར་བསྟན་པའོ། །ལེའུ་
བདུན་པའི་རྣམ་པར་བཤད་པའོ།། 11
འདིར་ལམ་སྨིན་གྲོལ་ཡན་ལག་དང་བཅས་པ་ལས། སྨིན་ལམ་དུ་དཀྱིལ་
འཁོར་དང་འབྲེལ་བ་སྟེ། དཀྱིལ་འཁོར་ལུས་སུ་གསུངས་པ་དང་
། དཀྱིལ་འཁོར་
བྷ་གར་གསུངས་པ་དང་། དཀྱིལ་འཁོར་བྱང་ཆུབ་སེམས་སུ་གསུངས། ཞེས་པས།
དེ་ནས་ཞེས་པ་ལ་སོགས་པས་གསང་བའི་དབང་བསྐུར་བའི་དོན་ལེའུ་བཞི་པ་
249 -268



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལས་འཕྲོས་ནས་ཚོགས་བསོགས་པ་མཆོད་པ་དང་བཅས་པ་སྟོན། ཕྱི་ནང་གསང་
བའི་རིམ་པ་ཡིས། །གསོལ་བ་གདབ་དང་མཆོད་པ་དང་
། ཁྱད་པར་བླ་མེད་སྟོན་
་ཉིད། །རིག་མའི་མཚན་ཉིད་གནས་སྦྱངས་བཅས། །དཀྱིལ་འཁོར་ལྔ་ཡི་སྤྲོ་
བསྡུ་ལས། །དཀྱིལ་འཁོར་ལྔ་པས་མཆོད་པའི་རིམ་དང་
། །གསང་བའི་དབང་
དངོས་བསྐུར་བ་དང་། །རོལ་པའི་བདེ་བ་མཆོག་གྱུར་པ། །རིམ་པས་འབྲེལ་བར་
ཤེས་པའོ། །
རྣལ་འབྱོར་པ་དབང་པོའི་བྱེ་བྲག་གང་དང་གང་གིས་རང་དང་གཞན་གྱི་
དོན་ཡོངས་སུ་རྫོགས་པར་བྱ་བའི་ཕྱིར་གསོལ་བ་གདབ་ཅིང་མཆོད་པ་སྤྲོ་བསྡུ་
དང་བཅས་པ་བསྟན་པར་བཞེད་ནས་བཅོམ་ལྡན་འདས་དེ་བཞིན་གཤེགས་པ་
ཞེས་ཁྱད་པར་དུ་གྱུར་པའོ། །རྡོ་རྗེ་ནི་དབྱེར་མི་ཕྱེད་པའི་ཡེ་ཤེས་སོ། །དཀོན་
མཆོག་དཔལ་ནི་རིན་ཆེན་འབྱུང་ལྡན་སྟེ་དེའི་རྒྱུ་མཐུན་ལས་བྱུང་བ་ནི་དཔལ་ཕྱག་
ན་རྡོ་རྗེ་ལ་སོགས་པ་དེ་དག་གིས། བཅོམ་ལྡན་འདས་ལ། བསྟོད་པའི་རྒྱལ་པོ་
འདི་དག་གིས་གསོལ་བ་བཏབ་བོ། །ཞེས་ བྱ་བར་སྦྱར་ཏེ། ཡུལ་གང་ལ་ཞེ་ན།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་བདག་པོ་རིགས་ཐམས་
ཅད་ཀྱི་གནས་སོ། །དབང་ཕྱུག་ནི་དཀྱིལ་འཁོར་ཐམས་ཅད་པའོ། །དམ་པ་ནི་ལྷ་
མོའི་ཚོགས་སོ། །རྡོ་རྗེ་འཛིན་པ་ནི་རྡོ་རྗེ་འཆང་ཉིད་དོ། །གསོལ་བ་གདབ་པའི་
ཚུལ་བཞི་ལས། དང་པོ་ཐུན་མོང་བ་སྤྲུལ་པའི་སྐུས་གསོལ་བ་གདབ་པ་ནི། ཐར་
པ་ནི་ཡེ་ཤེས་ཀྱི་མེས་སྦྱངས་པས་ཏེ་དེས་སེམས་ཅན་གྱི་ཁམས་མ་སྟོང་གི་བར་དུ་
རྒྱུན་མི་འཆད་པས་དོན་མཛད་པས་སོ། །དེའི་ལམ་ནི་ངེས་པར་ལེགས་པ་བྱང་
ཆུབ་ཀྱི་གནས་རབ་ཏུ་སྟོན་པས་ནི་འཇིག་རྟེན་འདྲེན་པའོ། །
249-269



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐེག་པ་ནི་ཡང་ན་ཞེས་པའི་ས་ལམ་སྟེ། མ་ཧ་ཡ་ན་ཐེག་པ་ཆེན་པོ་སྟེ།
འདིས་འདོང་
། འདིར་ འདོང་། འདི་ འདོང་ པར་ བྱེད་པས་སོ། །བཏགས་པ་དང་
མཚན་ཉིད་པ་གསུམ་གྱིས་ལམ་ཞེས་པ་ཉན་རང་
། བྱང་ཆུབ་སེམས་དཔའོ། །བླ་
ན་མེད་པའི་གྲོང་ཁྱེར་དུ་འཇུག་པ་དེ་ཉིད་གནས་ཞེས་ཐེག་པ་གཅིག་ཏུ་བསྒྲུབ་
པའོ། །སངས་ རྒྱས་ནི་ སྤང་ ཐོབ་མཐར་ ཕྱིན་ པའོ། །སྐལ་མཆོག་ནི་ རིགས་ ཀྱི་
བདག་པོའོ། །དག་པའི་བདག་ནི་དྲི་མ་མེད་པས་ཕུལ་དུ་བྱུང་བའོ། །མི་མཆོག་ནི་
ཐུབ་པ་ཆེན་པོ་ལྷ་མི་ལ་སྣང་བའི་སྟོན་པའོ། །མཆོད་པ་བཤད་དུ་གསོལ་ཞེས་པ་
སྤྱིའི་དོན་ལ་ཞུས་པའོ། །བསྟན་པའི་སྙིང་པོ་བླ་ན་མེད་པ་ལ་རིམ་གྱིས་འཇུག་
པས། ཁྱད་པར་བ་ལ་བསླབ་པ་ནི་རྡོ་རྗེ་སེམས་དཔའ་ཞེས་པས་བདེ་སྟོང་དབྱེར་
མི་ཕྱེད་པའི་བདག་ཉིད་རྡོ་རྗེ་འཛིན་པའོ། །ཐེག་པ་ཆེན་པོ་ནི་དེས་བསྟན་པའི་
ཆོས་གསང་ཆེན་ནོ། །དེ་ཉིད་དངོས་པོ་ཐམས་ཅད་ལ་མི་གནས་པའི་གནས་པའི་
ཚུལ་ནམ་མཁའ་སྤྱོད་པའི་སྟེ་ཆགས་པ་མེད་པའི་རྣམ་པར་དག་པའོ། །
རྣལ་འབྱོར་པ་ནི་རྣམ་པར་ཐར་པའི་སྒོ་དྲི་མ་མེད་པས་འབྲས་བུ་ལམ་དུ་
བྱེད་པའོ། །ཀུན་ཏུ་བཟང་པོ་ནི་ཡེ་ཤེས་ཆེན་པོའོ། །སྤྱོད་པའི་མཆོག་ནི་ རིག་
འཛིན་པའི་གནས་ལའོ། །རྒྱལ་མཆོག་ནི་ཉན་རང་ལ་སོགས་པ་ལས་སོ། །དེའི་
གསང་བ་བཤད་དུ་གསོལ་ནི་དམ་པ་རྣམས་ཀྱི་རྗེས་སུ་འཇུག་པ་ལའོ། །བསྒྲུབ་
པ་ཁྱད་པར་བ་ལ་འདོད་ཆགས་ཞེ་སྡང་གཏི་མུག་ཆེ་ཞེས་པ་སྤྱང་བྱ་མི་མཐུན་པའི་
ཕྱོགས་འདི་དག་སྤོང་བ་ནི་རབ་སྟོན་པ་ཞེས་པ་ལམ་སྡེ་སྣོད་གསུམ་བསླབ་པ་རིན་
པོ་ཆེ་གསུམ་དུའོ། །གསང་ཆེན་འདིར་ནི་དུག་གསུམ་ཡེ་ཤེས་སུ་སྦྱོང་བ། རིགས་
མཐུན་གཉེན་པོར་འགྱུར་བ། རྡོ་རྗེ་ཐེག་པ་ཞེས་པས་རྣམ་པར་རྟོག་པའི་ཚིགས་དུ་
249 -270



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ། །
མ་བཅོམ་ནས་ཡེ་ཤེས་ཀྱི་སྣང་བས་ཁྱབ་པར་མཛད་པའོ། །ནམ་མཁའི་དབྱིངས་
ནི་ཆོས་ཐམས་ཅད་སྟོང་ཉིད་འོད་གསལ་ལོ། །དེ་དང་མཚུངས་པའི་མཆོག་ཅེས་པ་
དབང་པོའི་གཞུང་སྟེང་ཟུང་འཇུག་དུ་འཆར་བའོ། །
རྒྱལ་བ་ཐམས་ཅད་སྐྱེད་ཅིང་བསྡུད་པའི་གཞི་ནི། སྤྲུལ་པའི་སྐུ་གང་དུ་
ལོངས་སྐུ་ལ་ཐིམ་པར་མཛདཔ་སྟེ། དེ་མཆོད་པ་ནི་དཀྱིལ་འཁོར་དུ་མ་ལུས་པ་ལ་
མཆོད་པའོ། །ཟབ་པ་དང་རྒྱ་ཆེ་བའི་བདག་ཉིད་དུ་གྱུར་པ་ལ་བྱང་ཆུབ་སེམས་ནི་
དེ་ཉིད་ཐོག་མར་སེམས་བསྐྱེད་པས་དང་པོར་དགེ་བ། རྒྱས་པའི་སྤྱན་ཞེས་པས་
ཚོགས་གཉིས་ཡོངས་སུ་རྫོགས་པས་བར་དུ་དགེ་བ་སྟེ། དེ་ལ་སྤྱན་ལྔ་ནི་ཤ་ཡི་
སྤྱན་ཐ་མས་འཛམ་བུའི་གླིང་གཅིག་ཏུའོ། །བར་མས་ནི་གླིང་གཞི་རི་རབ་ཚངས་
པའི་འཇིག་རྟེན་དང་བཅས་པའོ། །མཆོག་གིས་སྟོང་དང་པོའི་གནས་ལ་སོགས་
པའོ། །ལྷ་ཡི་སྤྱན་གྱིས་རང་བཞིན་གྱི་འཆི་འཕོ་བ་དང་སྐྱེ་བ་ཤེས་པའོ། །ཤེས་
རབ་ཀྱི་སྤྱན་གྱིས་ཆོས་ཐམས་ཅད་ལ་རྣམ་པར་མི་རྟོག་པས་སྤྱི་དང་རང་གི་མཚན་
ཉིད་ཇི་ལྟ་བ་མངོན་དུ་གྱུར་པའོ། །ཆོས་གྱི་སྤྱན་ནི་ཐེག་པ་གསུམ་ལ་སོགས་པ་
འཕགས་པའི་ཆོས་རྣམས་ཀྱི་རྒྱུ་འབྲས་སོ་སོ་ལ་མ་འདྲེས་པར་ཇི་སྙེད་གཟིགས་
པའོ། །སངས་རྒྱས་ཀྱི་སྤྱན་ནི་རྣམ་པ་ཐམས་ཅད་ཀྱི་ཆོས་ཉིད་གཉིས་སུ་མེད་ཅིང་
ཆོས་ཉིད་གཅིག་ཏུ་གཟིགས་པའོ། །
ཐུན་མོང་དང་ཁྱད་པར་གཉིས་ཀྱིས་བཀའ་ཆོས་ཀྱི་འཁོར་ལོ་ལ་བསྟན་
ཚུལ་ལ། ཆོས་ཀྱི་འཁོར་ལོ་རབ་བསྐོར་བ་ཞེས་པ་ཐོག་མར་དགེ་བ་སྟེ། དང་པོ་ནི་
བདེན་པ་བཞིའི་ཚུལ་ཏེ། ལན་གསུམ་དུ་བཟླས་ཏེ་རྣམ་པ་བཅུ་གཉིས་ཀྱི་ཚུལ་དུ་
ཆོས་ཀྱི་འཁོར་ལོ་བསྐོར་ལ། གསང་སྔགས་སུ་ཡང་རྒྱུད་སྡེ་བཞི་ལ་ཕྱི་ནང་གསང་
249 --271



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བའི་ཚུལ་གྱིས་ལན་གསུམ་དུ་བཟླས་ཏེ་རྣམ་པ་བཅུ་གཉིས་ཀྱི་ཚུལ་གྱིས་བསྐོར་
བའོ། །བར་མ་ནི་མཚན་ཉིད་མེད་པ་བདེན་པ་གཉིས་སུ་དག་པའོ། །ཐ་མ་གཉིས་
ནི་དོན་དམ་རྣམ་པར་ངེས་པ་དོན་གྱིས་འཁོར་ལོ་ཞེས་བྱའོ། །སྐུ་དང་གསུང་དང་
ཐུགས་ཤིན་ཏུ་དག་ཅེས་པས་རང་བཞིན་གྱིས་དག་པས་ཏེ་གཞི་སྦྱངས་པས་དགེ་
བ་ལམ་ཐོབ་པས་འབྲས་བུའི་གསང་བ་བསམ་གྱིས་ཁྱབ་པ་ཕྱི་ནང་སྦས་པའི་རིམ་
པར་བསྟན་པའོ། །ཕྱག་འཚལ་རྡོ་རྗེ་ཐེག་པ་ལའོ། །ཞེས་པའི་དོན་ནི་རྒྱུད་ཕྱི་མ་
ལས། གཏི་མུག་ཞེ་སྡང་འདོད་ཆགས་དང་
། །རྡོ་རྗེ་དགའ་བ་རྟག་པར་གནས། །
དེ་ནས་ སངས་ རྒྱས་ རྣམས་ ཀྱི་ ཐབས། །རྡོ་ རྗེ་ ཐེག་ པ་ ཞེས་ བཤད་ དོ། །ཞེས་
གསུངས་པའི་ཚུལ་བཞིའི་སྒོ་ནས་གསོལ་བ་གདབ་པ་བསྟན་པའོ། །
ལེའུ་འདི་ལ་ལྔ་སྟེ། བརྗོད་བྱ་ནི་རྒྱུད་ཐམས་ཅད་ལ་ཁྱབ་པའི་ཕྱིར་དང་
བརྗོད་བྱེད་ནི་མཐའ་དྲུག་ཚུལ་བཞི་དང་ལྡན་པར་རོ། ཁྱད་པར་ནི་རྒྱུད་དང་མདོ་
དང་རྟོག་པ་ཐམས་ཅད་ལ་གསང་ཆེན་གྱི་ཕྱག་རྒྱ་རྒྱས་གདབ་པ་ཉིད་དོ། །ཉམས་
སུ་བླང་བའི་སྨིན་གྲོལ་དབྱེར་མེད་དུའོ། །དོན་ཆིངས་ནི་དབང་བཞི་ལས་ཤེས་
རབ་བརྟེན་པ་གཉིས་ཀྱི་དོན་སྟོན་ནོ། །དེ་ནས་ཞེས་པ་ལ་སོགས་པ་གསང་ཆེན་
གྱི་དོན་བཤད་པར་ཞལ་གྱིས་བཞེས་པ་ནི་རྒྱལ་པོ་རྡོ་རྗེ་འཛིན་ནི་སྟོང་པ་ཉིད་སྙིང་
རྗེའི་སྙིང་པོ་ཅན་ཏེ་མི་ཕྱེད་པའོ། །ཐམས་ཅད་ནམ་མཁའ་ནི་རང་བཞིན་གྱིས་
སྟོང་ཞིང་རྣམ་པར་དག་པའོ། །མི་འགྱུར་ཆེ་ནི་ཡེ་ཤེས་ཀྱི་སྐུ་ཅན་ཏེ་སྐྱེ་འགག་
མེད་ཅིང་རྟོག་པར་གནས་པའི་ཆེ་བ་དང་ལྡན་པ་ལ་མཆོད་པའོ། །ཐམས་ཅད་
དབང་བསྐུར་ནི་འདུས་པའི་ལྷ་ཡི་སྐུ་གསུང་ཐུགས་ཀྱིས་སྣང་སྲིད་བརྟན་གཡོ་
ཐམས་ཅད་ལ་དབང་བསྐུར་བྱེད་པའོ། །ཀུན་གྱི་དོན་ནི་བདག་ཉིད་ལ་འདུས་པའི་
249 272



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཚུལ་གྱིས་བསྒྲུབ་པའོ། །ཀུན་དབང་རྡོ་རྗེ་ནི་རྒྱུད་སྡེ་སྟོང་ཕྲག་སུམ་ཅུ་རྩ་བཞི་ལས་
རྒྱལ་པོའི་དྷི་རྩ་བར་གྱུར་པའོ། །རིན་ཆེན་འཛིན་ནི་མི་ཟད་པའི་གཏེར་མཛོད་
ཀྱིས་སེམས་ཅན་མ་ལུས་པའི་ཡིད་ལ་རེ་བ་ཐམས་ཅད་ཡོངས་སུ་རྫོགས་པར་
མཛད་པའོ། །དེ་བཞིན་གཤེགས་པ་ནི་ཕྱོགས་བཅུ་དུས་གསུམ་གྱི་རྒྱལ་བ་ཐམས་
ཅད་དོ། །མཆོད་པའི་མཆོག་ནི་བདེ་བ་ཆེན་པོའི་དོན་ནོ། །
ཤེས་བྱ་ཐུན་མོང་བ་ལས་ཁྱད་པར་དུ་གྱུར་པ་དེའི་དབྱེ་བ་རྣམ་པ་གསུམ་
དུས་འགྱུར་ལ། སྐུ་རྡོ་རྗེ་མི་ཕྱེད་པ་མཚན་མ་མེད་པ། གསུང་རྡོ་རྗེ་མི་ཕྱེད་པ་སྨོན་
པ་མེད་པ། ཐུགས་རྡོ་ རྗེ་མི་ཕྱེད་པ་རྣམ་པར་ཐར་པའི་སྒོ་སྟོང་པ་ཉིད་དོ། །སྐུ་
གསུམ་དབྱེར་མི་ཕྱེད་པའི་ཡེ་ཤེས་བདེ་བ་ཆེན་པོར་གནས་པ་ཉིད་དོ། །སྐལ་
མཆོག་ནི་དེ་ཁོ་ན་ཉིད་ཡེ་ཤེས་ཀྱི་སྐུ་སྣ་ཚོགས་སུ་ནོར་བུ་ལྟ་བུར་གདུལ་བྱ་རྣམས་
ལ་ཇི་ལྟར་བསམ་པ་མཐུན་པར་སྟོན་པའོ། །རྒྱལ་བ་ནི་བདུད་ལས་སོ། །འབྱུང་
བར་གྱུར་བ་ནི་ཡེ་ཤེས་ཀྱི་སྣང་བ་ལས་བྱུང་བའི་མཆོད་པས་ཏེ་རབ་ཏུ་བཤད་ཅེས་
ཞལ་གྱིས་བཞེས་པའོ། །
དང་པོ་ཡེ་ཤེས་བདེ་བ་ཆེན་པོ་སྐྱེ་བའི་རྟེན་རིག་མའི་མཚན་ཉིད་བསྟན་པ་
ནི་ན་ཆུང་གཞོན་ནུ་ནི་ཡིད་དུ་འོང་ཞིང་ལང་ཚོ་དང་ལྡན་པའོ། །མིག་ཡངས་ནི་
དཀྱུས་རིང་པས་ཏེ་བདེན་གཉིས་ དག་པའོ། །གཟུགས་བཟང་པ་ནི་ཧ་ཅང་ཆེ་
བའང་མིན། རིང་ཐུང་གི་སྐྱོན་མེད་པའོ། །གཞོན་པ་ནི་ལམ་དང་ལྡན་པའོ། །
བརྒྱན་པ་ནི་ཡོན་ཏན་དུ་མ་སྟེ་ཁ་དང་ཉེ་གནས་ལས་པདྨའི་དྲི་བྲོ་བའོ། །ལོ་གྲངས་
ཉི་ཤུ་ལྔ་ལོན་པ་ནི་རང་བཞིན་ཉི་ཤུ་རྩ་ལྔ་དག་པའི་ཚུལ་ལོ། །རྙེད་ཅེས་ཕྱག་རྒྱ་
ཆེན་པོ་བྱིན་གྱིས་རློབ་པའི་མཚན་ཉིད་ཅན་ནོ། །བྱོལ་སོང་ལས་ཀྱང་ཞེས་པ་ནི་
249 -273



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཏིར་ཡ་ཀ་ཞེས་བྱ་བའི་དོན་གྱིས་སྔ་ལོགས་ཕྱི་ལོགས་ལས་བརྒྱད་གཉིས་ནས་
ཉེར་ལྔའི་བར་དུ་བར་མ་ངོས་བཟུང་བའོ། །རབ་ཏུ་བརྟག་ཅེས་པ་ནི་རྡུལ་ཚོན་གྱི་
དཀྱིལ་འཁོར་ས་ཡི་མཚན་ཉིད་བརྟག་པ་དང་ས་བཟུང་བ་ལ་ཡོད་ལ། འདིར་ཡང་
རིག་མའི་མཚན་ཉིད་བརྟག་ཅིང་ངེས་བཟུང་བ་བསྟན་ནོ། །དེས་བདེ་བ་ཆེན་པོ་
ལ་གནས་པའི་རྣལ་འབྱོར་ཁྱད་པར་དུ་བསྟན་ཏོ། །
ད་ནི་ཐུན་མོང་གི་ལྷ་ཡི་རྣལ་འབྱོར་དང་། གནས་ཕུན་སུམ་ཚོགས་པ་
བསྟན་པའི་ཕྱིར། ས་ཕྱོགས་གཙང་ཞིང་ཞེས་པ་སྡིག་པའི་གྲོགས་པོའི་སྐྱོན་དང་
བྲལ་བའོ། །རྣམ་པར་དབེན་པའམ་ཞེས་པ་ཐ་མལ་པ་ལས་ཡོངས་སུ་དག་ཅིང་
འཚེ་བ་མེད་པའོ། །རྒྱལ་ཉིད་སྐྱེ་གཞི་ནི་སྤྱོད་པ་དང་མཛད་པ་ཡོངས་སུ་དག་པའི་
ས་མ་ཀ་ཏའམ་བ་ར་ན་སེ་ལྟ་བུའོ། །ཞི་བའི་གནས་རྣམས་སུ་ཞེས་པ་བདེ་བར་
གཤེགས་པ་དང་དེའི་སྲས་འཕགས་པ་རྣམས་ ཀྱིས་ཞབས་ཀྱིས་བཅགས་པའི་
སའོ། །བཤང་གཅི་ཆུ་ནི་བུམ་དབང་ལ་བ་ཡི་རྣམ་ལྔས་བྱུགས་པའི་མཎྜལ་ཏེ་
དགོས་པ་ཡང་སྔོན་ས་ཡི་ལྷ་མོ་བསྟན་མས་འདོད་འཇོའི་བར་སྤྲུལ་ནས་འགྲོ་དོན་
མཛད་པའོ། །བཤང་གཅི་ཆུ་ལ་སོགས་ པ་ཞེས་པས་ཡང་དབང་གཉིས་པ་ལ་
བདུད་རྩི་ལྔས་བྱུགས་པའི་མཎྜལ་ཡང་སོགས་ཞེས་པས་དབང་གསུམ་བྱང་སེམས་
དཀར་དམར་གྱིས་བྱུགས་པའི་མཎྜལ་དང་
། བཞི་པར་ཙ་ཏྲ་དཀར་དམར་དང་མ་
ད་ན་སྦྱར་བའི་མཎྜལ་ཡང་བཟུང་ངོ༌
། །རྒྱལ་བ་མཆོད་ཕྱིར་ཞེས་པ་ནི་རིགས་ཀྱི་
ལྷ་མོ། །རབ་ཏུ་བརྟག་པར་རབ་ཏུ་བྱ་ཞེས་པས་ཕྱི་ནི་ས་བླང་ཞིང་ས་སྦྱང་པ་ས་
བྱིན་གྱིས་བརླབ་པ་དང་བསྲུང་བ་ཡོད་ལ། ནང་དོན་དུ་ཡང་དེ་དང་མཚུངས་པར་
ལྟ་བའོ། །དེ་ལྟར་གནས་དེར་མཆོད་པའི་ཡོ་བྱད་ཁྱད་པར་དང་ལྡན་པས་མངོན་
249-274



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པར་རྟོགས་པ་ལ་རིམ་པ་བཞིན་དུ་ཤིན་ཏུ་རྣལ་འབྱོར་ཡན་ཆད་བསྒོམ་པ་དང་
།
སྐུ་གསུང་ཐུགས་བྱིན་གྱིས་བརླབ་པ་དང་། སེམས་དཔའ་སུམ་རྩེག་ཏུ་བསྒོམས་
པའི་ རྗེས་ལ། ཕྱི་རོལ་གྱི་ཕྱག་རྒྱ་དང་མངོན་པར་འདུ་བྱ་བ་ལ། རིགས་ལྔ་ལ་
སོགས་པའི་ལྷ་དགོད་པར་བྱ་བ་བསྟན་པའི་ཕྱིར་ནུ་མའི་དབུས་བར་ཞེས་ལུས་ཀྱི་
གནས་དང་ཉེ་བའི་གནས་རྣམས་སུ་ལྷ་རྣམས་ཆོ་ག་གསུམ་གྱིས་བསྐྱེད་པ་དེ་ཇི་
ལྟར་རབ་ཏུ་དགོད་པར་བྱ་བ་བསྟན་པའོ། །
དེ་ནས་རྡོ་རྗེ་དང་པདྨ་བྱ་བ་དང་
། བྱིན་གྱིས་བརླབས་པ་དང༌། རྗེས་སུ་
ཆགས་པས་ཏེ་རྣལ་འབྱོར་ཆེན་པོ་ཉིད་དང་
། སྦྱོར་བ་དང་པོའི་ཏིང་ངེ་འཛིན་
བསྟན་པའི་རྗེས་ལ། དཀྱིལ་འཁོར་རྒྱལ་པོ་མཆོག་བསྟན་པའི་ཕྱིར་ནམ་མཁའ་
དབྱིངས་ཀྱི་དབུས་གནས་པར་ཞེས་པ་རྩ་ཁ་ཁ་མུའི་སྣ་རྩེ་སྟེ། རྩ་ཡི་བུ་ག་ཁོང་
སྟོང་དུའོ། །ཡེ་ཤེས་རྒྱ་མཚོ་ནི་བདེ་བ་ཐམས་ཅད་ཀྱི་ནོར་བུ་འབྱུང་གནས་སོ། །
ཀུན་བྱང་ཆུབ་ཀྱི་སེམས་བདེ་བ་ཆེན་པོ་ཁྱབ་བྱ་ཁྱབ་བྱེད་ཀྱི་ཚུལ་ཉིད་དོ། །བསྒོམ་
པར་བྱ་བ་ནི་གྲུབ་སྡེ་པར་བྱིན་གྱིས་བརླབས་པའོ། །དེ་ལྟར་སྙོམས་པར་འཇུག་པ་
ལས་ཐིག་ལེ་ཆ་གསུམ་དུ་འགྱུར་ཏེ། ཆ་དང་པོ་ལས་གཞལ་ཡས་ཁང་སྐྱེད་པ་ནི།
རིན་ཆེན་སྣ་བཞིའི་ཞེས་པ་ནས་ཚིག་རྐང་བཞིས་ བྷ་གའི་དཀྱིལ་འཁོར་ཆོས་
འབྱུང་དུ་ཕོ་བྲང་སྐྱེད་པ་བསྟན་ཏོ། །བདག་ཉིད་ཟླ་བའི་ཞེས་པ་ཐིག་ལེ་ཆ་གཅིག་
ལས་མངོན་པར་བྱང་ཆུབ་པ་ལྔའམ། ཆོ་ག་གསུམ་གྱིས་ལྷ་སུམ་ཅུ་སོ་གཉིས་
གསལ་བར་བསྟན་པས་སོ། །དབུས་གནས་པ་ནི་རྡོ་རྗེ་སེམས་དཔའ་མི་བསྐྱོད་
པར་བསྐྱེད་པའོ། །མཁས་པས་སྙིང་གར་སྒོམ་པར་བྱ་ཞེས་པ་ཡུམ་གྱི་ཆོས་འབྱུང་
ནས་མི་བསྐྱོད་པ་བཛྲ་དྷིཀ་ཅེས་པས་ཕྱུང་པ་ནི་རྩ་དབུ་མ་ནས་བརྒྱུད་དེ་ཡུམ་གྱི་
249-275



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐུགས་ཀ་ནས་ཕྱུང་པོའི་དུས་སོ། །ཡང་ན་བསྡུད་པའི་དུས་སུ་ཡབ་ཀྱི་ཐུགས་ཀ་
ནས་འཇུག་པར་བསམ་པ་ནི་བདག་ཞེ་སྡང་རྡོ་རྗེར་བསྒྱུར་བའོ། །
བདག་གི་བ་སྤུའི་བུ་ག་ནས་ཞེས་པ་བདག་དང་རྗེས་སུ་མཐུན་གྱི་རིག་
མའི་ཐུགས་ཀ་ནས་འབྱུང་བའི་བུ་གའི་སྒོ་ནས་ཐོན་ཏེ། མཁས་པས་མཆོད་པའི་
སྤྲིན་རྣམས་སྤྲོ་ཞེས་རྣམ་པར་སྣང་མཛད་ལ་སོགས་པ་སྤྲོས་ཤིང་འཕྲིན་ལས་ཀྱིས་
འགྲོ་དོན་བྱས་པའོ། །ཞི་བ་ནི་རྡོ་རྗེ་སེམས་དཔའོ། །རྡོ་རྗེ་འཛིན་པ་ནི་མི་བསྐྱོད་
པའོ། །འདོད་ན་ཞེས་དབྱེར་མེད་དུ་དམིགས་པས་སོ། །བསྡུ་བ་ནི་ཅུང་ཟད་ཁྲོས་
པས་ཞེ་སྡང་རྡོ་རྗེའི་ཏིང་ངེ་འཛིན་རིགས་བསྡུས་པའི་བདག་ཉིད་དུའོ
། །དེ་ལས་
སྤྲོ་བསྡུ་དག་ཀྱང་རབ་ཏུ་བྱ་ཞེས་ལྷའི་འཁོར་ལོ་ལ་དམིགས་པའོ། །རྣལ་འབྱོར་
གཉིས་ཀའི་ཐུན་མོང་དུ་མཆོད་པ་བསྟན་པ་ལ་མཁས་པས་ཨུཏྤལ་ཞེས་པས་བློ་ཀ་
གཉིས་ཀྱིས་བསྟན་ཏེ། མཆོད་པའི་བྱེ་བྲག་ཕྱི་ནང་དེ་ཁོ་ན་ཉིད་ཀྱིས། གསང་བ་
བླ་ན་མེད་པར་མེ་ཏོག་ནི་ཐོག་མར་སྨོས་ལ་གཞན་དུ་ན་བདུག་པ་དང་མར་མེ་དང་
དྲི་ཆབ་དང་ཞལ་ཟས་ཀྱི་བྱེ་བྲག་སྟེ། པཎ་ཙ་བེ་ཥ་ན་ཞེས་བྱ་བའི་སྒྲས་ཉི་ཤུ་རྩ་
ལྔའི་དབྱེ་བས་སོ་ཞེས་ཐར་པ་ལམ་སྟོན་བཞེད་པས་སོ། །རྣམ་པར་དབྱེར་བའི་
རིགས་ལ་མཁས་པས་ཨུཏྤ་ལ་ཉིད་ལ་ཡང་ཁ་དོག་ལྔས་རིགས་ལྔའི་དབྱེ་བ་ཤེས་
པར་བྱས་ལ། དེ་བཞིན་དུ་པདྨ་ལ་ཡང་ཁ་དོག་ལྔར་ཤེས་པར་བྱའོ། །ཛ་ཏི་ནི་པ་
ཤའི་རིགས་རྣམ་པ་གསུམ་དུ་ཁ་དོག་གི་དབྱེ་བས་ཕྱེ་བའི་ རིགས་ཀྱིས་ལྷ་
མཆོད་པར་བྱའོ། །རྣལ་འབྱོར་པས་གོང་དུ་བསྟན་པའི་གནས་དེ་དག་ཏུ་མཎྜལ་
དང་མཆོད་པར་ལྷ་གྲངས་དང་མཐུན་པའི་མེ་ཏོག་ཚོམ་བུ་དགོད། དངོས་དང་
བསམ་གཏན་གྱི་སྟོབས་ཀྱིས་རབ་ཏུ་བསྐྱེད་ནས་སྔགས་ཀྱིས་དབུལ་བ་ནི་རྡོ་རྗེ་
249-276



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སེམས་དཔའ་མཆོད་པའི་ཆོ་ག་ཞེས་བྱའོ། །ལམ་མངོན་པར་རྟོགས་པ་ལྟར་ན་
ལས་རྒྱལ་པོ་མཆོག་བསྟན་པ་ལས། སྟེང་སྒོ་དང་འོག་སྒོར་ཕྲ་མོ་དང་ཐིག་ལེའི་
རྣལ་འབྱོར་བསྟན་པའི་ཕྱིར་དཔག་ཚད་བརྒྱའི་ཁྱོན་ཙམ་དུ་ཞེས་པ་ནས་ཚིག་རྐང་
དྲུག་གིས་ཏིང་ངེ་འཛིན་བསྒོམ་པར་བསྟན་ཏོ། །
རྡོ་རྗེའི་བཟླས་པ་བྱ་བར་བསྟན་པ་ལ་མཁས་པས་ཞེས་པའི་བར་དུ་བསྟན་
ཏེ། །དེ་ ཡང་ དགོངས་པ་ལས། །གང་ཞིག་རླུང་ནི་བཅུར་གྲགས་པ། །དེ་ནི་པདྨ་
ཨུཏྤལ་ མིང་། །དེ་ཉིད་ ཅེས་ གྲགས་ རྡོ་ རྗེ་ གསུམ། །ཛ་ཏི་ གཅིག་ པ་ གསུམ་དུ་
འདོད། །ཀ་ནི་ཀ་ར་མ་ལི་ཀ །ཡུ་ཏི་ཀ་ར་བི་ར་ནི། གོ་རིམ་བཞིན་དུ་སྤྱན་སོགས་
ཏེ། །དབང་ཆེན་སོགས་པར་འདི་ལྟར་རོ། །དངོས་མེད་གོ་འཕང་ལ་འགོད་པས། །
ལྷ་རྣམས་ཀྱི་ནི་སྐུ་སྦྱོར་བ། །གཅིག་ཏུ་སངས་རྒྱས་ཀུན་མཉེས་པ། །མཆོད་པ་ཆེན་
པོར་དེ་འགྱུར་རོ། །དེ་ཉིད་མི་རྟོག་ཡིན་དགོངས་ན། །ཕྱི་དུས་སྐྱེ་བོས་མི་ཤེས་ཏེ། །
མ་རྟོགས་པས་ན་དེ་རྣམས་ཀྱིས། །དངོས་གྲུབ་རིང་དུ་གནས་པར་འགྱུར། །ཞེས་
པ་ལ་སོགས་པ་གསུངས་པའི་དོན་ཏོ། །
ངག་གི་བཟླས་པ་ནི་འདི་ནས་མི་སྟོན་ཏེ། དཀྱིལ་འཁོར་བསྡུ་བ་ནི། ཤར་
ལ་སོགས་པའི་ཕྱོགས་ཀྱི་ཁྲོ་བོ་རྣམས་དང་
། བྱང་ཆུབ་སེམས་དཔའ་རྣམས་གཙོ་
བོ་ལ་བསྡུས་ཤིང་གཙོ་བོ་སྟོང་ཉིད་དུ་འཇུག་པ་ནི། ཞི་བ་རྡོ་རྗེ་འཛིན་འདོད་ན།
བསྡུ་བ་དག་ཀྱང་རབ་ཏུ་བྱ་ཞེས་པས་སོ། །སྔར་ཀྱི་དཀྱིལ་འཁོར་གྱི་མཚན་ཉིད་
བསྟན་པ་ནི་དཔག་ཚད་བྱེ་བའི་ཞེས་པ་ཚིག་རྐང་བཞིས་བསྟན་ཏོ། །ཚད་མེད་
པས་བསྐུལ་བ་བསྟན་པ་ནི་རིགས་རྣམས་རབ་ཏུ་མཆོད་པའི་ཕྱིར་ཞེས་པ་ལྷ་མོ་
རྣམས་ཀྱིས་གླུས་བསྐུལ་བའོ། །ཤེས་རབ་ཅན་གྱིས་གནས་སུ་བསྒོམ་ཅེས་པས་ལྷ་
249 -277



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མོ་དེ་རྣམས་རྣམ་པ་གསལ་བ་ལམ་དུ་བྱེད་པའོ། །དེ་ཡང་རྟེན་གཞལ་ཡས་ཁང་
བརྟེན་པ་ལྔའི་འཁོར་ལོ་དང་བཅས་པ། རིགས་བསྡུས་པའམ། རིགས་བྱེ་བྲག་
པའི་འཁོར་ལོ་སྟེ། རྣམ་པ་ལྷར་གསལ་ཉམས་བདེ་བ། རང་བཞིན་སྟོང་ཉིད་ངོ་བོ་
གཉིས་སུ་མེད་པར་ལམ་དུ་བྱ་བའོ། །དེས་རྡོ་རྗེ་སློབ་དཔོན་གྱི་བྱ་བ་བསྟན་པ།
ད་ནི་སློབ་མ་དབང་བསྐུར་བ་ཞུ་བའི་ཕྱིར་ལྷ་དང་བླ་མ་ཐ་མི་དད་པ་ལ་
མཆོད་པ་དབུལ་བ་ནི་འདོད་པའི་ཡོན་ཏན་ཞེས་པ་ལ་སོགས་པས་གཟུགས་རྡོ་རྗེ་
མ་ལ་སོགས་པ། སྤྲུལ་པ་བསམ་གྱིས་མི་ཁྱབ་པའི་མཆོད་པ་རིན་པོ་ཆེ་ཞེས་པ་
དངོས་པོ་རྣམས་ཀྱིས་མཆོག་ཏུ་གྱུར་པ་དཔག་བསམ་གྱི་ཤིང་གི་བྱེ་བྲག་གིས་གོས་
ལ་སོགས་པ་དང༌
། ཀུན་ཏུ་བཟང་པོ་སྤྲིན་སྤུངས་ཀྱི་མཆོད་པས་མཆོད་པའོ།
ཡང་ ལྷ་ མོ་ བི་ ནི། །ཝ་ སེ། མུ་ རན་ཛེ། མུ་ ཀུན་ དྷེ། ཧ་ ། ལ་ སེ། གྷིརྟི། ནིརྟི།
པུ། དྷུ་པེ། དྷེ་། གྷནྡྷེ། ཨ་རྡར་ཤེ །ར་སྐྱེ། སྤར་ཤེ །ཨོཾ་བཛྲ་དྷརྨི་ཨ་ཧཱུྃ ཞེས་
རིག་མ་བཅུ་དྲུག་གི་མཆོད་པའོ། །ཡང་རིན་ཆེན་འབྱུང་ཞེས་པ་ལ་སོགས་པས་ཕྱི་
རོལ་གྱི་ཕྱག་རྒྱ་རེག་བྱ་རྡོ་རྗེ་མ་ལ་སོགས་པས་མོས་པས་དངོས་གྲུབ་གཉིས་ཀྱི་
དོན་དུ་མཆོད་པའོ། །གཞན་ཡང་མཆོད་པའི་མཎྜལ་དབུལ་བ་ནི་ཞིང་འདི་ཞེས་པ་
རིན་པོ་ཆེ་ལས་གྲུབ་པའི་རིའི་རྒྱལ་པོ་རི་རབ་ལྷུན་པོ་ལ་སོགས་པ་དང༌
། རིན་
ཆེན་བདུན་ནི་འཁོར་ལོ་དང་ནོར་བུ་བསམ་འཕེལ་ལ་སོགས་པའོ། །ཉེ་བ་བདུན་
ནི་པདྨ་ར་ག་དང་། ཨིནྡྲ་ནི་ལ་དང་། མརྒད་དང་། ཨིནྡྲ་རྙིལ་དང༌། ཀེ་ཀེ་རུ་དང་
།
མུ་ས་ལ་གར་བའོ། །དེ་དག་ཚོགས་གཉིས་རྫོགས་པར་འདོད་པས་ཉིན་རེ་བཞིན་
དུ་དུས་གསུམ་དུ་དབུལ་ཞིང་། སྡིག་པ་གཤགས་པ་ལ་སོགས་པ་ཡན་ལག་བདུན་
པ་བྱའོ། །བླ་མའི་བྱིན་བརླབས་ལས་བྱུང་བའི་ཡེ་ཤེས་སོ་སོར་རྟོག་པར་བྱ་བ་
249 -278



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདོད་ཅིང་དེའི་མན་ངག་ལ་བརྟེན་ནས་ལམ་རྫོགས་ཤིང་དངོས་གྲུབ་གཉིས་ཐོབ་
པར་འདོད་པའི་རྣལ་འབྱོར་པས་དངོས་དང་བསམ་གཏན་གྱི་སྒོ་ནས་རབ་ཏུ་
དབུལ་བར་བྱ་ཞེས་པའི་དོན་ཏོ། །དེ་ནས་བསྟོད་པ་བྱ་སྟེ་སློབ་མས་བླ་མ་རྡོ་རྗེ་
འཛིན་པ་ལའོ། །
དེ་ལྟར་མཆོད་ཅིང་མཐར་རང་གི་ལུས་དང་ལོངས་ སྤྱོད་ལ་དངོས་པོ་
ཐམས་ཅད་ཕུལ་བ་དེ་རྣམས་བླ་མས་བསམ་པ་ཇི་ལྟ་བུ་ཞིག་གིས་བླང་ཞེ་ན། རྡོ་
རྗེ་འཛིན་པའི་སྐུར་གནས་པས་བླངས་བ་བྱ་ཞེས་སྟོན་པའི་ཕྱིར་བདག་པོ་རྡོ་རྗེ་
འཆང་ཆེན་པོའི་ཕྱག་རྒྱ་ཆེན་པོ་གང་ཡིན་པ་ཉིད་དུ་མཉམ་པར་བཞག་ཏེ་བླང་བར་
བྱ་ཞེས་པའོ། །སངས་རྒྱས་རིགས་ལྔ་ལ་སོགས་པའི་དཀྱིལ་འཁོར་གྱི་འཁོར་ལོའི་
ཚོགས་ཀྱི་དབུས་དག་ཏུ་གནས་པས་སོ། །དེར་གདུལ་བྱ་འདོད་ཆགས་ཅན་མ་
ལུས་པ་འདུལ་བའི་དོན་ཆེན་དུ་རང་བྱུང་བདེ་བ་ཆེན་པོའི་བློ་ཅན་ཏེ་རྫོགས་པའི་
སངས་རྒྱས་ཀྱིས་བྱང་ཆུབ་ལ་ད་ལྟ་ཉིད་དུ་དགོད་པའི་ཕྱིར། གསང་བའི་དབང་
དངོས་བླ་མ་ཡབ་ཡུམ་རེག་བྱ་རྡོ་རྗེ་མ་དང་རྡོ་རྗེ་སེམས་དཔའ་གཉིས་སུ་མེད་པའི་
སྦྱོར་བས་བདེ་བའི་མཆོད་པ་དབུལ་བར་བྱ་ཞེས་སོ། །བཛྲ་དྷིཀ་ཞེས་པ་ལ་སོགས་
པ་སྔགས་ཀྱིས་སྦྱིན་ཞིང་
། ཇི་ལྟར་འདས་པའི་སངས་རྒྱས་ཀྱིས་བྱང་ཆུབ་སྲས་
རྣམས་དབང་བསྐུར་ལྟར། དེ་བཞིན་བྱང་ཆུབ་སེམས་བཟང་པོས། བུ་ཁྱོད་དབང་
ནི་བསྐུར་བར་བྱ་ཞེས་པས་སྦྱིན་ནོ། །མིག་བཟང་བརྟན་པའི་ཞེས་སློབ་མས་དེས་
བློ་ལྡན་པས་ཞེས་གཞན་དོན་དུའོ། ཁུ་བ་ནི་བླ་མ་ཡབ་ཡུམ་གྱིའོ། །བླངས་པས་
ཞེས་དེ་བཞིན་གཤེགས་པ་ཐམས་ཅད་འདུས་པའི་སྒོ་ནས་བདུད་རྩིའི་མཆོག་ལ་
བཟའ་བར་བྱ་བས་ནི་བདེ་སྟོང་དབྱེར་མེད་དུའོ། །དབང་བསྐུར་བའི་ རྗེས་ལ་
249-279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དཀྱིལ་འཁོར་ཉེ་བར་བསྡུ་བར་བྱ་བའོ། །ནམ་མཁའི་དབྱིངས་ཞེས་པ་ལ་
ལ་སོགས་
པ་དཔལ་ཡེ་ཤེས་སྙིང་པོ་ནི་གསང་བའི་དེ་ཉིད་ཀྱི་ཡན་ལག་ཏུ་བཞེད་ཀྱང་
། རྗེ་ནཱ་
རོ་པས་དབང་དེ་ཉིད་དང་རྗེས་སུ་འབྲེལ་བས་ཤེས་རབ་ཡེ་ཤེས་ཀྱི་དབང་དུ་
བཞེད་དེ། ནམ་མཁའི་དབྱིངས་ནི་རིག་མའི་ཆོས་འབྱུང་ཁོང་སྟོང་ངོ་
། །
དེར་རྩ་རྡོ་རྗེ་དབྱིངས་ཀྱི་དབང་ཕྱུག་མའི་རྩ་ཁ་བྱེ་བས་འདི་དབུས་གནས་
པར་ཞེས་བྷ་གའི་དཀྱིལ་འཁོར་ལའོ། །དཀྱིལ་འཁོར་འདི་བརྟེན་པ་དང་རྟེན་ནོ། །
བཀོད་པ་བྱང་ཆུབ་སེམས་ལམ་དུ་བྱེད་པ་ལ་བསྒོམ་པར་བྱ་ཞེས་སོ། །དེ་བཞིན་
གཤེགས་པ་ཐམས་ཅད་ཀྱི་དཀྱིལ་འཁོར་ལ་བདག་གིས་ལུས་ལ་རྣམ་པར་བཀོད་
པ་ཡོངས་སུ་ཤེས་ནས། བླ་མ་ནི་རང་ལུས། བཤང་དང་གཅི་བས་མཆོད་ནི་ཐུན་
མོང་དུ་བདུད་རྩི་ལྔ་ལས་ལོངས་སྤྱོད་པར་བསྟན་ལ། ཁྱད་པར་དུ་སྒྲ་སྦྱོར་ན་བྷི་ཊཱ་
ཞེས་པ་བཤང་བ་དེ་ལ་རྐྱེན་དུ་ཤ་ན་ཞེས་ལས། ཡུལ་གཟུགས་ལྔ་ལ་བྱ། ས་ཏྲི་
ཞེས་ལྕི་བ་སྟེ་ཨིནྡྲ་ཞེས་རྐྱེན་བྱིན་པས་དབང་པོ་ལྔ་སྟེ་དེ་དག་ཐབས་ཤེས་རབ་
གཉིས་སུ་མེད་པར་མཆོད་པའོ། །བཞིན་བཟང་ཞེས་ པ་གསུམ་པའི་ རིག་མའི་
མཚན་ཉིད་དོ། །བྱིན་བརླབས་ནི་ཕྱག་རྒྱའི་ལུས་དང་རང་ལུས་གཉིས་ཀ་ལ་ལྷ་ཡི་
འཁོར་ལ་རྫོགས་པར་བསྐྱེད་པའོ། །གནས་བསམས་ཏེ་ཞེས་པ་མཁའ་ གསང་
བྱིན་གྱིས་བརློབ་པ་ཉིད། སངས་རྒྱས་བདེ་བ་ཆེན་པོའི་ཡེ་ཤེས་ཡབ་ཡུམ་སྙོམས་
པར་འཇུག་པ་མཆོད་པ་དེ་ཁོ་ན་ཉིད་རབ་ཏུ་བརྟག་པའི་དགའ་བ་བཞི་དང་སྐད་
ཅིག་མ་བཞིའི་དབྱེ་བས་ལྷན་ཅིག་སྐྱེས་པའི་ཡེ་ཤེས་བདེ་བ་ཆེན་པོའི་རོལ་པ་
བསྟན་པའོ། །འདི་དག་གི་ལམ་ལ་རྡུལ་ཚོན་གྱིས་དཀྱིལ་འཁོར་དུ་བུམ་པའི་
དབང་རིག་པའི་དབང་ལས་སོགས་པས་རྡོ་རྗེ་སློབ་དཔོན་དང་རིག་པའི་བརྟུལ་
249 -280



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཞུགས་དང་བཅས་པ་རྫོགས་པ་དེས་བསྐྱེད་པའི་རིམ་པ་དང་ལུས་རྣམ་པར་དབེན་
པ་ལ་སློབ་པར་བྱེད་པ། ཚོགས་ཀྱི་དཀྱིལ་འཁོར་ལའང་ལུས་ཀྱིས་དཀྱིལ་འཁོར་
ལ། གསང་བའི་དབང་བསྐུར་བས་ནས་རྡོ་རྗེ་བཟླས་པས་གཏུམ་མོའི་རྣལ་འབྱོར་
དང༌། སེམས་དབེན་དང་
། བདག་བྱིན་གྱིས་བརླབ་པའི་རིམ་པ་ལ་བསླབ་ཅིང་
བཟའ་བའི་ དམ་ ཚིག་ དང་ ལྡན་ པར་ བྱའོ། །དབང་གསུམ་པར་ བྷ་གའི་དཀྱིལ་
འཁོར་ལ་ཤེས་རབ་ཡེ་ཤེས་ཀྱི་དབང་ཐོབ་ནས་མངོན་པར་བྱང་ཆུབ་པའི་རིམ་པ་
ལ་བསླབ་པར་བྱ་བས་ཏེ། །དབང་བཞི་པ་ཕྱག་རྒྱ་ཆེན་པོ་ཟུང་འཇུག་གྱི་ལམ་ཡིན་
ནོ། །
དེས་གཞུང་དངོས་བསྟན་ནས། དེ་ནི་འབྲས་བུའི་རྒྱུད་ཀྱིས་ཉེ་བར་བསྡུ་
བ་ནི་འདི་ནི་ཞེས་པ་ལ་སོགས་པས་དངོས་གྲུབ་བྱེད་པ་ནི་རྒྱལ་པོ་ཨིནྡྲ་བོ་དྷེའི་
བཞེད་པ་ལྟར་ན་ལམ་ཐམས་ཅད་དབང་བཞིས་ཡོངས་སུ་རྫོགས་པར་བསྟན་ཏོ། །
བཤང་གཅིས་དམ་ཚིག་ནི་ཡུལ་དང་དབང་པོའི་ཐབས་ཤེས་རབ་གཉིས་ཟུང་
འཇུག་ཏུ་སྦྱོར་བའོ། །ལེའུ་བརྒྱད་པའི་རྣམ་པར་བཤད་པའོ།། 11
སྨིན་ལམ་དུ་དབང་རྫོགས་པར་ཐོབ་ཅིང་གྲོལ་ལམ་དུ་རིམ་པ་གཉིས་
ཀྱིས་རྣལ་འབྱོར་ལ་གནས་པས། ལམ་ངེས་པ་རྣལ་མ་བྱང་ཆུབ་བསྒྲུབ་པར་མ་
ཟད་ཀྱིས་ཐུན་མོང་བ་ཉན་ཐོས་ལ་སོགས་པ་ཤིན་ཏུ་སྐྲག་ཅིང་དངངས་པར་བྱེད་
པས། སྤང་བྱར་གྱུར་པ་རྣམས་ཀྱང་། འདིར་རྨད་དུ་བྱུང་བའི་སྤྱོད་པ་སྤྱད་པས་
བྱང་ཆུབ་སྒྲུབ་པར་བྱེད་པའི་ཁྱད་པར་སྟོན་ཏེ། རྣལ་འབྱོར་རྒྱུད་ཀྱི་ལམ་མཆོག་
ལས། །ཉན་ཐོས་སོགས་པའི་མ་ཤེས་ཤིང་
། །རྒྱུད་རྣམས་ཀུན་ཏུ་སྦས་པ་ཡིས།
གསང་བའི་སྤྱོད་པ་རྨད་དུ་དབྱུང་
། །རིགས་ལྔའི་ཏིང་འཛིན་ལ་གནས་པས། །ཞེ་
།
249 -281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྡང་རྡོ་རྗེས་སྲོག་གཅོད་དང་
། །རྟག་པས་མ་བྱིན་ལེན་པ་དང་
། །ཆོས་ ཀྱིས་མི་
ཚངས་པར་སྤྱོད་པ། །གདོན་མི་ཟ་བར་རྫུན་སྨྲ་ཞིང་། །འདོད་འཕྲོས་ཚིག་རྩུབ་སྨྲ་
བྱེད་པའི། །འདིས་ནི་གདུལ་བྱའི་དོན་བྱེད་པ། །རྒོལ་བ་ངན་པའི་རྟོག་པ་རྣམས། །
ངེས་པར་གྲོལ་བར་མཛད་ནས་ནི། །ཟུང་འཇུག་ལམ་ངེས་གྱུར་པ་ལ། །དགའ་བ་
སྐྱེས་པས་བསྟོད་པར་བརྗོད། །ཡོངས་སུ་འབྲེལ་བས་བརྗོད་བྱ་བསྡུ། །
དེ་ནས་ཞེས་པ་ལ་སོགས་པ་ཐུན་མོང་མ་ཡིན་པ་རྨད་དུ་བྱུང་བའི་སྤྱོད་པ་
བསྟན་པར་བྱ་བཞེད་ནས་རྒྱལ་པོ་རྡོ་རྗེ་འཛིན་ནི་དཀྱིལ་འཁོར་གྱིས་རིགས་དུ་
མའི་ནང་ནས་མཛེས་ཤིང་འབར་བ་དང༌
། རིགས་མ་ལུས་པ་ཐབས་ཤེས་རབ་
དབྱེར་མེད་དུ་སྡོམ་པ་ཉིད་དོ། །ཀུན་དུ་ནི་དུས་གསུམ་ཐམས་ཅད་དུ་ནམ་མཁའ་
ལྟ་བུའི་ངང་ལས་མི་འགྱུར་ཞིང་འོད་གསལ་དྲི་མ་མེད་པ་ལ་ནི་ཆེ་བའོ། །རྒྱུད་
ཐམས་ཅད་ནི་ཕྱི་ལ་མཆོག་ཏུ་གཞོལ་བ་དང་
། ནང་ལ་མཆོག་ཏུ་གཞོལ་བ་དང༌
།
གཉིས་མེད་ཕྱག་རྒྱ་ཆེན་པོའོ། །འདིར་དབང་བསྐུར་བས་རྒྱུད་ཐམས་ཅད་ཀྱི་སྐུ་
གསུང་ཐུགས་ཡོན་ཏན་འཕྲིན་ལས་ཐམས་ཅད་ལ་སྤྱོད་པའི་མཆོག་ཅེས་པའོ།
།
དབང་ཕྱུག་ནི་ལོངས་སྤྱོད་རྫོགས་པའི་སྐུ་དམ་པ་ཡང་དག་པའི་སྲིད་པ་སྐྱེད་
སྤྲུལ་པའི་སྐུ། ཀུན་དོན་ནི་ལམ་རྒྱུད་ལྔའི་སེམས་ཅན་འདུལ་བའོ། །སྐུ་གསུང་
དབྱེར་མེད་ཀྱི་སྟོན་པ་དེ་དག་གིས་ནི་རབ་ཏུ་བཤད་ཅེས་སྦྲེལ་ཏེ། དེའི་དོན་ནི།
སྐུ་གསུང་ཐུགས་ལོངས་སྤྱོད་པ། །རྡོ་རྗེ་མི་ཕྱེད་གསུམ་གྱིས་འཁོར། །ཞེས་པས་
ཕྱི་དོན་དུ་རྩ་བའི་དཀྱིལ་འཁོར་གསུམ་གྱིས་ཏིང་ངེ་འཛིན་ལ་དབང་ཐོབ་པས་
ཐུན་མོང་གི་དངོས་གྲུབ་རྒྱ་ཆེན་པོ་འབྱུང་ལ། ནང་དོན་དུ་ཟུང་འཇུག་ལ་གནས་
པའི་དཀྱིལ་འཁོར་ལ་མངོན་དུ་གྱུར་པས། མཆོག་ཟབ་པའི་ཡེ་ཤེས་ལ་རོལ་པའོ། །
249 --282



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐ་མལ་པའི་སྒོ་གསུམ་གྱི་དྲི་མས་མ་གོས་ཤིང་། སྐུ་གསུམ་གྱི་གནས་ཉིད་དོ། །
སྙིང་པོ་ལེན་ཅིང་འཛིན་པ་སངས་རྒྱས་ནི་ཕྱོགས་བཅུའི་རྒྱལ་བའོ། །ཡེ་ཤེས་ཅན་
ནི་མཁྱེན་པའོ། །དེ་དག་གིས་གསང་ཞེས་པ་གསང་བ་ལས་ཤིན་ཏུ་ཆེས་གསང་
བའི་གསང་བ་ཆེན་པོའི་གནས་ཏེ། ཉམས་དགའ་བའི་མཆོག་ནི་བདེ་བ་དང་སྟོང་
པ་ཟུང་དུ་འཇུག་པའི་ལམ་སྟོན་པ་ཉིད་དོ། །
ལེའུ་འདི་ལ་ཡང་ལྔ་སྟེ། བརྗོད་བྱ་ནི་ཤིན་ཏུ་རྨད་དུ་བྱུང་པའི་ལྟ་སྤྱོད་སྟོན།
བརྗོད་བྱེད་ནི་དགོངས་ཏེ་བཤད་པ་ལ་སོགས་པ། ཁྱད་པར་ནི་ཉན་རང་དང༌།
བྱང་ཆུབ་སེམས་དཔའི་དང༌། ཕྱི་ལ་གཞོལ་བ་རྣམས་ལས་ཀྱང་ངོ༌
། །ཉམས་སུ་
བླང་པ་ནི་ཐུན་མོང་མ་ཡིན་པའི་ཏིང་ངེ་འཛིན་གྱིས་གཞན་དོན་ལ་འཇུག་པའི་ཁྱད་
པར་ཅན་ནོ། །དོན་ཆིངས་ནི་ལམ་ཐབས་ཀྱི་རྒྱུད་རིམ་པ་གཉིས་ལྡན་དུ་སྟོན་པའི་
གསང་བའོ། །
འདིར་དགོངས་ཏེ་བཤད་པ་ལས། གང་ཟག་ལ་དགོངས། དོན་གྱི་ངོ་བོ་
གང་། ཚུལ་ལམ་ཐབས་ཇི་ལྟར། དེའི་དགོས་པ་དང་བཞིའོ། །དང་པོ་ནི་འདས་
པའི་དུས་ན་སྔོན་བྱུང་བའི། དེ་བཞིན་གཤེགས་པའི་གསུང་རབ་ལ། །བདག་ཉིད་
ཆེན་པོ་རྟག་པ་ཡི། །འགྲོ་བའི་ཚུལ་ནི་སྔོན་བྱུང་བ། །དེ་ཚེ་སེམས་ཅན་ཐམས་ཅད་
ནི། །ཤིན་ཏུ་སྲོག་གཅོད་བརྩོན་པར་འགྱུར། །ཞེས་པ་ལ་སོགས་པའི་དོན་ཏེ། དེ་
དག་དང་ཆ་མཐུན་པའི་སེམས་ཅན་ཕལ་ཆེ་བ་འདུལ་བ་སྟེ། མི་ཐུང་སོར་ཕྲེང་ཅན་
ལྟ་བུ་འདུལ་བ་ལ་དགོངས་པའོ། །
གཉིས་པ་ནི་ལམ་ཟབ་པ་དང་རྒྱ་ཆེ་བ་གཉིས་དབྱེར་མེད་དུ་སྟོན་པའོ། །
གསུམ་པ་ནི་འཇིག་རྟེན་པ་དང་འགལ་བ་དང་རྨད་དུ་བྱུང་བའི་སྤྱོད་པ་སྟོན་པས་
249 ---283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སོ། །བཞི་པ་ནི་མཆོག་གི་དངོས་གྲུབ་མྱུར་དུ་ཐོབ་པར་འདོད་པས་རྣམས་ལ་
འཕང་མཆོག་ལ་དགོད་པ་རྣམས་སོ། །དེས་དགོངས་ཏེ་བཤད་པའི་དགོངས་གཞི་
ངོས་བཟུང་བ་བསྟན་པའོ། །དེས་བཤད་པར་ཞལ་གྱིས་བཞེས་པའི་སྒོ་ནས་དེ་
བཞིན་གཤེགས་པའི་ལྔ་ཡི་རྨད་དུ་བྱུང་པའི་སྤྱོད་པ་ལ་རྣལ་འབྱོར་རྣམ་པ་གཉིས་
ཀྱིས་དབྱེ་བ་ཤེས་པར་བྱ་བ་དོན་མདོ་ཙམ་དུ་བསྟན་ཏོ། །
དང་པོ་ཞེ་སྡང་རྡོ་རྗེའི་ཏིང་ངེ་འཛིན་དང་ལྡན་པའི་སྒོ་ནས། རྡོ་རྗེ་རིགས་
ཀྱི་དམ་ཚིག་སྲོག་གཅོད་པས་གདུལ་བྱའི་དོན་བྱ་བར་བསྟན་པ་ནི། ནམ་མཁའི་
དབྱིངས་ཞེས་པ་ནས་རིགས་ཐམས་ཅད་ཀྱི་རྒྱ་མཚོ་ཡིན་པར་ཤེས་པར་བྱ་བའོ་
ཞེས་པའི་བར་གྱིས་བསྟན་ཏེ། རྣལ་འབྱོར་པས་དྲན་པ་གཅིག་པའི་རྣལ་འབྱོར་
མཐར་ ཕྱིན་ ནས། ཕྲ་ མོའི་ ཏིང་ ངེ་ འཛིན་ ལ་ གོམས་ པས། སྤྱོད་ པ་ གསུམ་ ལ་
བསླབས་ཤིང་
། བསྙེན་པ་ལས་སུ་རུང་བའི་འདིས་དྲག་པོ་མངོན་སྤྱོད་ཀྱི་འཕྲིན་
ལས་སྦྱོར་བ་ནི་རང་རིགས་ཀྱི་ཕྱག་རྒྱ་དང་ལྷན་ཅིག་པའམ་དེ་མ་ཡིན་ཀྱང་རུང་སྟེ་
ཡིད་དང་རྗེས་སུ་མཐུན་པའི་གནས་དེར་སེམས་བསྐྱེད་པ་དང་ལྡན་པས། བསྲུང་
བའི་འཁོར་ལོ་སྔོན་དུ་འགྲོ་བས་ཡེ་ཤེས་ཀྱི་ས་ཡི་ཆ་བསམས་ཏེ། རྡོ་རྗེའི་ས་ཡི་ཆ་
སྟེང་དུ་གཞལ་ཡས་ཁང་གདན་དང་བཅས་པ་བསྐྱེད་ནས་དེར་ལྷག་པར་མོས་པས་
མཛད་པ་དང་བཅས་པ་བསམས་ལ། ལྷག་མོས་བསྡུ་བ་སྔོན་དུ་འགྲོ་བས་རྣལ་
འབྱོར་བཞིའི་སྒོ་ནས་གཙོ་བོའི་སྐུ་བསྐྱེད་པ་ནི་མངོན་པར་བྱང་ཆུབ་པ་ལྔ་ལས་
གྱུར་པའི་དཔལ་ཞེ་སྡང་རྡོ་རྗེ་ཞལ་གསུམ་ཕྱག་དྲུག་པའི་གཡས་དང་པོ་ན་རྡོ་རྗེ་རྩེ་
དགུ་པ་ཁ་ཅུང་ཟད་གྱེས་པ་བསྣམས་པ། སེམས་དཔའ་སུམ་རྩེག་ཏུ་གནས་པའི་
ཏིང་ངེ་འཛིན་ནི་སེམས་དཔའ་ལས་འོད་ཟེར་འཕྲོས་པས་ཕྱོགས་བཅུའི་སངས་
249 -284



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྒྱས་ཐམས་ཅད་ཀྱིས་དཀྱིལ་འཁོར་བའི་ཐུགས་རྗེའམ་དག་པའི་ཞེ་སྡང་རྡོ་རྗེ་
ཐམས་ཅད་བསྡུས་ཏེ་བདག་ཉིད་ལ་བསྟིམས་པའི་བར་ནི་དང་པོའི་སྦྱོར་བའོ། །
དེ་ནས་རིག་མ་མངོན་པར་འདུ་བྱ་བ་སྙོམས་པར་ཞུགས་ཏེ་དཀྱིལ་འཁོར་
གྱི་འཁོར་ལོའི་ལྷ་ཐམས་ཅད་ཕྱུང་བའི་དཀྱིལ་འཁོར་ཡང་ཐམས་ཅད་ཁ་དོག་
མཐིང་ནག་རབ་ཏུ་ཁྲོས་པར་བསྐྱེད། གཞལ་ཡས་ཁང་གི་ཕྱི་རོལ་དུ་དུར་ཁྲོད་
ཆེན་པོས་ཡོངས་སུ་བསྐོར་བ་འཇིག་རྟེན་པའི་ལྷ་ཐམས་ཅད་ཡོད་པ་ཡང་ཁྲོས་པ་
དང་ལྡན་པས་སྔར་གྱི་གཡས་པའི་རྡོ་རྗེའི་རྩེ་མོ་ལས་འོད་འཕྲོས་ཏེ་ཡང་སངས་
རྒྱས་དང་བྱ་ཆུབ་སེམས་དཔའ་རིག་མའི་ཚོགས་དང་བཅས་པ་ལྷུན་གྱིས་གྲུབ་པ་
རྣམས་ཀྱིས་བྱམས་པ་དང་ཐུགས་རྗེའི་འཁོར་ལོ་ཐམས་ཅད་དྲངས་ཤིང་བསྡུས་ཏེ་
བསྟིམས་པས་ཉམས་དང་ལྡན་པར་གྱུར་པ་ནི་དཀྱིལ་འཁོར་རྒྱལ་པོ་མཆོག
ལས་རྒྱལ་པོ་མཆོག་ནི་སོ་སོའི་ཕྱག་མཚན་རྡོ་རྗེ་རྩེ་མོ་ལས་འོད་འཕྲོས་པས་
བསྟན་པ་ལ་གནོད་པའི་སེམས་ཅན་ཐམས་ཅད་རྒྱུད་ཀྱི་ཞེ་སྡང་གི་ཆ་ཐམས་ཅད་
བསྡུས་ཏེ་འབྱུང་པོའི་གཟུགས་སུ་གནས་པ་ལ་དགྲ་བགེགས་ཐམས་ཅད་བསྟིམས་
ལ། དེ་ལ་བདག་གིས་ཉེས་པ་བསྒོམས་པས་ཉེས་པ་ཅན་དུ་གྱུར་པ་དེ་ལ། ཁྲོ་བོ་
གནོད་མཛེས་ལ་སོགས་པ་རྣམས་ལ་བདག་གིས་བཀའ་བསྒོ་པས་བསྟན་ལ་སྡང་
བ་དེ་དག་རླུང་ལ་སྐྱོན་ཞགས་པས་བསྡམས་ཞིང་ལྕགས་ཀྱུས་དྲངས་ནས་འོངས་
ཏེ། མདུན་ན་གནས་པའི་ལ་ཁྲོ་བོ་རྣམས་སྤྲུལ་པའི་ཁྲོ་ཆུང་དཔག་ཏུ་མེད་པ་སྤྲོས་
པས་མཚོན་ཆའི་ཆར་ཕབ་སྲོག་དང་ལུས་སུ་ཕྲལ་ཏེ་ལོངས་སྤྱོད་ནས་རྣམ་པར་
ཤེས་པ་ཨཐུང་ངུའི་རང་བཞིན་སྟེ་འོད་ཟེར་གྱིས་དྲངས་ཏེ་དེའི་རྣམ་ཤེས་སངས་
རྒྱས་ཀྱི་ཞིང་ཁམས་སུ་འཕངས་ནས། དམྱལ་བར་སྐྱེ་བ་རྣམས་ལས་བཟློག་ནས་
249 -285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཐུགས་རྗེས་བསྒྲལ་བས་འདི་ནི་ཆོས་ཀྱི་དབྱིངས་ཡེ་ཤེས་ཅན་ཐོབ་པར་བྱེད་པས་
ཏེ། སྙིང་ རྗེ་སྔོན་དུ་འགྲོ་བས་འདི་ནི་མྱུར་དུ་འགྲུབ་པར་འགྱུར་བའོ། །དེ་ལྟར་
ཐུན་མོང་ལ་གཞོལ་བའི་འཕྲིན་ལས་བསྟན་ནས།
ད་ནི་མཆོག་ལ་སྦྱར་བས་འདི་ལྟར་དགོངས་པ་ལས། །མི་བསྐྱོད་འདི་ནི་
སྤྲུལ་པ་སྟེ། །མི་ཕྱེད་པས་ནས་རྡོ་རྗེར་འགྱུར། །དེའི་ལག་པ་མ་རིག་ཡིན། །དེར་
རྡོ་རྗེ་འོད་གསལ་བའོ། །ཡེ་ཤེས་རང་སྐུར་གྱུར་ཏེ། །འོད་ཟེར་སྣ་ལྔས་ཡང་དག་
འབར། །ཕུང་པོ་ལ་སོགས་སངས་རྒྱས་ཏེ། །རྡོ་རྗེ་གསུམ་སྐྱེས་དུས་གསུམ་ཤེས
། །
ཡི་ རྡོ་ རྗེས་ ཕྱིར་གློགས་པས། །ཐ་མལ་ པ་ ཡི་ཕུང་པོ་ཞིག །འདི་ནི་ཞེ་སྡང་
རིགས་ཡིད་འོང་
། །མི་བསྐྱོད་ཡེ་ཤེས་རྡོ་རྗེ་སྐྱེས། །དེའི་ཞིང་ཁམས་སྐྱེ་བ་མཆོག་
དངོས་གྲུབ་ཆེན་པོ་ཐོབ་པར་འགྱུར། །ཅེས་གསུངས་པའི་དོན་ཏེ། འདི་ལ་ཡང་
དངོས་པོའི་གནས་ལུགས་ཞེ་སྡང་སྦྱང་ཞིང་
། སྦྱོང་བྱེད་རིམ་པ་གཉིས་
ཀྱིས་ལམ་ཐབས་ཀྱི་རྒྱུད། ཞེ་སྡང་རྣམ་པར་དག་པ་འབྲས་བུའི་རྒྱུད་ཐུགས་རྡོ་རྗེ་
རྒྱུའི་རྒྱུད་
ཐོབ་པའོ། །
གཉིས་པ་གཏི་མུག་རྡོ་རྗེས་དེ་བཞིན་གཤེགས་པའི་རིགས་ཀྱི་དམ་ཚིག་མ་
བྱིན་པ་ལེན་པའི་སྒོ་ནས་གདུལ་བྱའི་དོན་བྱ་བ་ནི་དེ་ནས་རྒྱལ་པོ་ཞེས་པ་ནས་
ཡང་དག་པ་ཉིད་དུ་ཤེས་པར་བྱའོ། །ཞེས་པའི་བར་གྱིས་བསྟན་པའོ། །དེ་ལ་
མངོན་པར་རྟོགས་པ་སྤྱི་ལྟར་བསྒོམས་ཏེ་དང་པོའི་སྦྱོར་བ་རྣལ་འབྱོར་བཞིས་
རྫོགས་པ་དང་
། རྣམ་པར་སྣང་མཛད་ཡབ་ཡུམ་ལས་འཕྲོས་པའི་ལྷ་དགོད་
དཀྱིལ་འཁོར་རྒྱལ་མཆོག་བྱས་ལ། རང་དང་ལྷ་རྣམས་ཀྱིས་གཡས་པའི་འཁོར་
ལོ་རྩིབས་བཅུ་པ་དཀར་པོ་ལས་འོད་འཕྲོས་ནས་སེར་སྣ་ཅན་རྣམས་ཀྱི་རྫས་དང་
249 ---286



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡོ་བྱད་ལོངས་སྤྱོད་ཀྱིས་དངོས་པོ་དྲང་པའི་སྦྱོར་བ་ནི་ལྷ་འཕྲིན་ལས་ལ་སྦྱར་བ་
སྟེ། འདིས་ནི་འགྲུབ་པར་འགྱུར་བ་བྱམས་པ་སྔོན་དུ་འགྲོ་བས་ཏེ་ཡི་དྭགས་སུ་སྐྱེ་
བ་ལས་བཟློག་ནས། མེ་ལོང་ལྟ་བུའི་ཡེ་ཤེས་ཐོབ་པར་བྱེད་པས་ཏེ། །དེ་ལྟར་
ཐུན་མོང་པའི་འཕྲིན་ལས་བསྟན་ནས། །
ད་ནི་མཆོག་ལ་སྦྱོར་བ་དགོངས་པ་ལས། །རིན་ཆེན་ཆོས་ནི་རབ་འཇུག་
པས། །རྡོ་རྗེ་སེམས་དཔའ་རྣམས་བསྒོམས་ཏེ། །ལུས་དེ་ཡིས་ནི་རྣམ་ཀུན་དུ། །
རྣམ་པར་སྨིན་པ་འཕྲོག་པ་ནི། །རྫོགས་པའི་བྱང་ཆུབ་རབ་བསྒྲུབས་པས། །རྫས་
རྣམས་ཐམས་ཅད་འཕྲོག་པ་ཡི། །དེས་ནི་ཡིད་བཞིན་ནོར་མཉམ་པའི། །ནོར་གྱི་
རྒྱ་མཚོ་རབ་ཏུ་འགྱེངས། །འདིས་ནི་གཏི་མུག་རིགས་དག་པའི། །དམ་ཚིག་ཡིན་
པར་ རབ་ཏུ་ གྲགས། །ཞེས་གསུངས་ པའི་དོན་འདི་ལ་ཡང་
། །རྒྱུད་དངོས་པོའི་
གནས་ལུགས་གཏི་མུག་དང་སེར་སྣ་སྦྱོང་གཞི། སྦྱོང་བྱེད་རིམ་པ་གཉིས་ཐབས་
ལམ་གྱིས། གཏི་མུག་དང་སེར་སྣ་དག་པ་ལ་འབྲས་བུའི་རྒྱུ་སྐུ་རྡོ་རྗེ་ཐོབ་པའོ། །
གསུམ་པ་འདོད་ཆགས་རྡོ་རྗེས་པདྨ་རིགས་ཀྱི་དམ་ཚིག་མི་ཚངས་པར་
སྤྱོད་པའི་སྒོ་ནས་གདུལ་བྱའི་དོན་བྱ་བའི་དོན་བྱ་བ་ནི་བདེ་བ་གནས་རྒྱལ་པོ་ཞེས་
པ་ནས་སྔགས་པ་རྣམས་ཀྱིས་བསྒོམ་པར་བྱའོ
། །ཞེས་པའི་བར་གྱིས་བསྟན་ཏེ།
འདིར་ཁྱད་པར་དུ་སྦྱོང་བ་དང་པོ་རྫོགས་པས་འོད་དཔག་མེད་ཡབ་ཡུམ་ལས་
འོད་སྤྲོས་པའི་ལྷ་དགོད་པའི་དཀྱིལ་འཁོར་རྒྱལ་མཆོག་དང་
། དཀྱིལ་འཁོར་དང་
དཀྱིལ་འཁོར་པའི་ལྷ་ཐབས་ཅད་ཀྱི་ཕྱག་གཡས་པའི་པདྨ་ལས་འོད་དམར་པོ་
སྤྲོས་ནས་ལྷ་དང་ཀླུ་དང་ལྷ་མ་ཡིན་དང་མིའི་བུ་མོ་ཉེ་བར་དྲངས་ཏེ། དགུག་པའི་
སྦྱོར་
་བས་དགའ་བ་མངོན་དུ་བྱས་ཏེ་གདུལ་བྱ་ཆགས་པ་ཅན་གྱི་དོན་བྱའོ། །འདི་
249 -287



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དག་ཡི་དྭགས་སུ་སྐྱེ་བ་ལས་བཟློག་ནས། སོ་སོར་རྟོག་པའི་ཡེ་ཤེས་ཐོབ་པར་
བྱེད་པ་སྟེ། དེས་ཐུན་མོང་པའོ། །
དོན་མཆོག་ལ་དགོངས་པ་ལས། དཔག་མེད་ཚིག་ནི་སྒྱུ་མའི་སྐུ། །དེར་ནི་
ཕུང་པོ་ལ་སོགས་དག །ཤེས་རབ་ཕ་རོལ་ཕྱིན་ལྡན་པས། །ཕུང་པོ་ལ་སོགས་
དེར་བྱའོ། །སྟོང་པ་བཞི་དང་མཉམ་སྦྱོར་བ་ཡི། །བྱང་ཆུབ་ཀྱི་ནི་ཚུལ་མཆོག་བྱ། །
ཀུན་རྫོབ་དང་ནི་དོན་དམ་དག །འདི་ནི་དབང་པོ་གཉིས་ཡིན་ཏེ། །ཟུང་དུ་འཇུག་
པར་ གྲགས་པ་ཡི། །དེ་དག་གཉིས་མེད་རབ་སྦྱོར་བས། །དེ་ལ་མཉམ་བཞག་
སྦྱོར་བ་ཆེས། །དེ་དག་ཐམས་ཅད་ཉེ་བར་སྤྱད། །འདི་ནི་སངས་རྒྱས་ཐམས་ཅད་
ཀྱིས། །འདོད་ཆགས་ཆེན་པོའི་ཚུལ་མཆོག་གོ །ཞེས་ཆགས་པས་ཆགས་པ་གྲོལ་
བར་བྱེད་པའི་དོན་དུ་བསྟན་པའོ། །འདི་ལ་ཡང་
ལ་ཡང་ རྒྱུ་ཡི་རྒྱུད་འདོད་ཆགས་ཀྱིས་
རྟོག་པ་སྦྱང་གཞི་སྦྱོང་བྱེད་རིམ་པ་གཉིས་ལམ་ཐབས་ཀྱིས། འདོད་ཆགས་རྣམ་
པར་དག་པ་འབྲས་བུའི་རྒྱུ་གསུངས་པ་རྡོ་རྗེ་ཐོབ་པའོ། །
བཞི་པ་ཕྲག་དོག་རྡོ་རྗེས་ལས་ཀྱི་རིགས་ཀྱི་དམ་ཚིག་རྫུན་དུ་སྨྲ་བའི་དོན་
བྱ་བ་ནི་དེ་ནས་རྒྱལ་པོ་ཞེས་པ་ནས་སྤྲོ་བར་བྱའོ་ཞེས་པའི་བར་གྱིས་བསྟན་ཏེ།
སྦྱོར་བ་དང་པོ་རྫོགས་ནས་རྡོ་རྗེ་གདོན་མི་ཟ་བ་ཡབ་ཡུམ་དུ་གྲུབ་པ་ལས་སྤྲོས་
པའི་ལྷ་གཙོ་འཁོར་དུ་བཅས་པའི་དཀྱིལ་འཁོར་རྒྱལ་མཆོག་དང་
། རང་དང་ལྷ་
ཚོགས་ཀྱིས་ཕྱག་གཡས་དང་པོ་ན་སྣ་ཚོགས་རྡོ་རྗེ་ལས་འོད་ཁ་དོག་སྣ་ཚོགས་
སྤྲོས་ཏེ་གདུལ་བྱ་རྣམས་ལ་སྤྲུལ་པའི་སྐུས་བདག་དང་སེམས་ཅན། ཆོས་ཐམས་
ཅད་ཐ་མི་དད་པ་རྫུན་པ་སྒྱུ་མ་ལྟ་བུའི་དོན་དུ་སྨྲ་བར་བྱ་བ་དང་བཏང་སྙོམས་སྔོན་
དུ་སོང་པས་གདུལ་བྱ་ལྷ་མ་ཡིན་ལ་སོགས་པ་དྲང་པའོ། །འདིར་ཁྱད་པར་དུ་ཡང་
249 -288



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྫོགས་ པའི་རིམ་པའི་དོན་ལ། །གང་ཞིག་ ཕྱི་ནང་བདག་ཉིད་ཆོས། །འདི་དག་
ཐམས་ཅད་རྫུན་པར་བརྗོད། །རྣམ་རྟོག་འཆིང་ལས་གྲོལ་བྱང་ཆུབ། །འདི་ནི་དོན་
ཡོད་དམ་ཚིག་གོ །ཞེས་གསུངས་པས། རྒྱུ་ ཕྲག །དོག་སྦྱང་གཞི་ལམ་སྦྱོང་བྱེད་
རིམ་པ་གཉིས་ཐབས། དེ་ཉིད་དག་པ་འབྲས་བུའི་རྒྱུ་འཕྲིན་ལས་རྡོ་རྗེའི་སྐུ་ཐོབ་
པའོ། །
ལྔ་པ་ངོ་རྒྱལ་རྡོ་རྗེ་རིན་ཆེན་རིགས་ཀྱི་དམ་ཚིག་ཚིག་རྩུབ་ཏུ་སྨྲ་བའི་སྒོ་
ནས་དོན་བྱས་པ་ནི་དེ་ནས་ཞེས་པ་ནས་ཐོབ་པར་འགྱུར་ཞེས་པ་ཡན་ཆད་ཀྱིས་
བསྟན་ཏེ། འདིར་ཡང་སྦྱོར་བ་དང་པོ་རྫོགས་པའི་རིན་ཆེན་འབྱུང་ལྡན་ཡབ་ཡུམ་
གྱི་སྐུ་ལས་འཕྲོས་པའི་ལྷ་དགོད་པའི་དཀྱིལ་འཁོར་རྒྱལ་མཆོག་དང་། རང་དང་
ལྷ་ཚོགས་རྣམས་ཀྱིས་ཕྱག་གཡས་པའི་རིན་པོ་ཆེ་ཆ་དགུ་པ་ལས་འོད་ཟེར་སེར་
པོ་དཔག་ཏུ་མེད་པ་སྤྲོས་ནས་དེ་ལས་སྤྲུལ་པའི་སྐུ་དཔག་ཏུ་མེད་པ་བྱུང་བས་ས་
གསུམ་ཐམས་ཅད་དུ་རྟག་པ་དང་ཆད་པའི་དངོས་པོ་སྨྲ་བ་ཟུང་འཇུག་ཏུ་སྟོན་པའི་
ཚིག་རྩུབ་མོས་འགྲོ་བ་ང་རྒྱལ་ཅན་རྣམས་འདུལ་བར་བྱེད་པའི་ཐུན་མོང་དུའོ།
ཁྱད་པར་ལ་ཕུང་པོ་ལ་སོགས་མེད་སྟོན་ཚིག །མཉམ་མིན་གང་ཡིན་རྩུབ་ངག་
སོགས། །དེ་དོན་རྣལ་འབྱོར་ པས་ བསླབས་ནས། །མྱུར་དུ་བྱང་ཆུབ་ཐོབ་པར་
འགྱུར། །ཞེས་པའི་དོན་ཏོ། །རྒྱུའི་རྒྱུད་ང་རྒྱལ་སྦྱངས་གཞི་ལམ་ཐབས་སྦྱོང་བྱེད་
དེ་ཉིད་དག་པ་འབྲས་བུའི་རྒྱུ་ཡོན་ཏན་རྡོ་རྗེའི་སྐུ་ཐོབ་པའོ། །
འདི་དཔལ་ཡེ་ཤེས་སྙིང་པོའི་བཞེད་པས། རྫོགས་རིམ་དུ་འོད་གསལ་ལ་
སྒྱུ་མར་སྣང་བ་སླར་ཡང་བསམ་གཏན་ཉིད་ཀྱིས་བཤིགས་ཏེ། འོད་གསལ་དུ་
ཞུགས་པ་ཟུང་འཇུག་ཏུ་ལྡན་པས། ཟུང་འཇུག་རྡོ་རྗེ་མི་བསྐྱོད་པ་ལ་སོགས་པ་
249 -289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༢༽
གཟུགས་སྐུར་བཞེངས། སླར་དཀྱིལ་འཁོར་རྒྱལ་མཆོག་ལྔ་སོ་སོར་ རིམ་གྱིས་
བསམ་པའམ། ཡང་ན་ཅིག་ཅར་དུ་རིགས་བསྡུས་པའི་དཀྱིལ་འཁོར་ལྔས་འཕྲིན་
ལས་ལ་སོ་སོར་སྦྱར་ཏེ་སླར་ཉེ་བར་བསྡུ་བས་ནི་རང་དང་གཞན་གྱི་དོན་ཡོངས་སུ་
རྫོགས་ཤིང་
། སངས་རྒྱས་ལྔ་ཡི་གསང་ཆེན་གྱི་སྤྱོད་པ་ལ་དགོས་པ་ཡང་དང་།
སྦྱངས་ པར་གྱུར་པའོ་ཞེས་བཞེད་དོ། །བཅོམ་ལྡན་འདས་ཞེས་པ་ནས། བཀའ་
སྩལ་ཏོ་ཞེས་པའི་བར་གྱིས་ཏིང་ངེ་འཛིན་གྱི་དོན་བསྡུ་བ་བསྟན་ཏོ། །
སྔོན་འབྱུང་དང་རྗེས་འཇུག་དུ་ཐེ་ཚོམ་བཟློག་པར་མཛད་པ་ནི་དེ་ནས་
ཡང་ཞེས་པ་ནས་ཅིའི་སླད་དུ་གསུང་ཞེས་པའི་བར་གྱིས་དགོས་པ་སྤང་བ་ཞུས་
ཚིག་བསྟན་ལ། དེ་ནས་ཞེས་པ་དང་བཀའ་སྩལ་ཏོ་ཞེས་པ་ལན་བསྟན་པ་དེ་ཉིད་
དེ། ཡུལ་དང་གསུང་པ་པོ་ཁྱད་པར་དུ་གྱུར་པས་རིགས་ཀྱི་བུ་ཞེས་བོས་ནས་
དམན་པའི་འདུ་ཤེས་ནི་ཐེག་པ་དང་ལམ་དང་ཡུལ་ཏེ། དེ་ལས་བཟློག་པ་ནི་
མཆོག་ཏུ་གྱུར་པ་བསྟན་ཅིང་སྨད་པའི་འདུ་ཤེས་ནི་ཟབ་པ་དང་རྒྱ་ཆེ་བའི་གནས་
པ་འདི་ལྟ་བུ་མ་སྐྱེད་ཅིག་ཅེས་རྟོག་པ་སྔ་མ་སྐྱེས་པ་འགགས་པར་བསྟན་པའོ། །
གསང་བ་སྔགས་ཀྱི་སྤྱོད་པ་ནི་སྤྱོད་པའི་མཆོག་གོ །ཞེས་པ་ནི་ཁྱད་པར་གྱི་ཆོས་
སུ་བསྟན་ལ། བདེ་ཆེན་བླ་ན་མེད་པའི་སྤྱོད་པའོ། །སྔགས་ཀྱི་སྤྱོད་པ་ནི་དེ་བཞིན་
གཤེགས་ པའི་ སྤྱོད་ པའོ་ ཞེས་ གསང་བ་གསུམ་གྱིས་གནས་དེ་བཞིན་ཉིད་དུ་
བསྟན་པའོ། །སྤྱོད་པ་དེ་ཡང་ལྟ་བ་དང་མཚུངས་པར་སྤྱོད་པའི་ཕྱིར་རིགས་ཀྱི་བུ་
འདི་ལྟ་སྟེ་ཞེས་པ་ནས་དེ་ལྟར་རྗེས་སུ་རིག་པར་བྱའོ། །ཞེས་པ་ཆགས་པ་མེད་
པས་ དངོས་ པོ་ལ་དོགས་པ་གཅོད་པའི་ ཕྱིར་དོན་དམ་རབ་ཏུ་མི་གནས་པར་
བསྟན་ཞིང་
། དངོས་པོའི་གནས་ལུགས་ཡང་དག་པའི་དབང་དུ་བྱས་པ་བསྟན་
249 -290



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་་ཡེ་ཤེས་ཀྱི་སྣང་བ།
པའོ། །ཡང་གནས་སྐབས་ཀྱི་ཁྱད་པར་བསྟན་པ་ནི་དེ་བཞིན་གཤེགས་པ་ནི་ཞེས་
པ་ནས་དེ་དག་ རྗེས་སུ་རིག་ པར་བྱའོ་ཞེས་པའི་བར་གྱིས། འཇིག་རྟེན་དུ་དེ་
བཞིན་གཤེགས་པས་ཟབ་པ་དང་རྒྱ་ཆེ་བའི་ཆོས་གསུངས་པ་ཡང་དབྱེར་མེད་ཕྱེད་
པའི་རབ་ཏུ་མི་གནས་པར་བསྟན་ཏོ། །
རིགས་ཀྱི་བུ་འདི་ལྟ་སྟེ་དཔེར་ན་ཞེས་པ་ནས་འགྲོ་དང་འོང་བ་ལ་སོགས་
པས་རྗེས་སུ་ཡིད་རང་བར་བྱའོ་ཞེས་པའི་བར་གྱིས། ཆོས་ཐམས་ཅད་ཡང་དག་
པའི་ཀུན་རྫོབ་རྟེན་འབྲེལ་ལས་སྐྱེས་པའི་དོན་ཟུང་འཇུག་རབ་ཏུ་མི་གནས་པའི་
སྟོན་པའོ། དེ་ཉིད་ལ་ཡང་དཔལ་ཡེ་ཤེས་སྙིང་པོས་ནང་དོན་དུ་གཏུམ་མོ་པའི་
རྣལ་འབྱོར་དུ་བཞེད་དེ། རྩུབ་ཤིང་ནི་རྩ་དབུ་མ་རྩུབ་སྟན་ལྟེ་བའི་འོག་ན་གསང་
བ་གནས་ ཀྱི་རྩ་མདུད་གྲུ་གསུམ་པའོ། །མའི་ལག་པ་ནི་འཁྲུལ་འཁོར་མཉམ་
བཞག་ལྟེ་བར་བཅིངས་པའོ། །བསྐྱོད་པའི་རྒྱན་གྱིས་ཞེས་པ་སྲོག་རྩོལ་འགོག་
པའི་རྐྱེན་རླུང་དབུ་མར་ཚུད་པའོ། །དང་པོ་དྲོ་བ་འབྱུང་
། གཉིས་པ་དུ་བ། གསུམ་
པ་མེ་སྟག་ཕྲ་མོ་ཙམ། བཞི་པ་མེ་ཆེ་བ་འབྱུང་
། ལྔ་པ་མེ་རབ་ཏུ་འབར་བ་འབྱུང་
ངོ༌། །དེ་དག་ཀྱང་རབ་ཏུ་མི་གནས་སོ། །ཞེས་རྟེན་འབྲེལ་ལོ། །རྡོ་རྗེ་ནི་ཡེ་ཤེས་
ཀྱི་མེའོ། །དེ་བཞིན་གཤེགས་པ་ནི་བདུད་ རྩི་ ལྔ་ འབབ་པའོ། །ཐམས་ཅད་ནི་
ཁམས་འབྱུང་བ་བཞིའི་ཆས་ཏེ་ཧཾ་ལས་འབབ་པའོ། །དམ་ཚིག་ནི་རླུང་སེམས་
དབྱེར་མེད་ལས་མི་འདའ་བའོ། །འགྲོ་བ་ནི་ཁུ་བ་ཐུར་དུ་བཞུ་ཞིང་འབབ་པའོ། །
འབོད་པ་ནི་བདེ་བ་གྱེན་དུ་འགྲོ་བས་ཉམས་སྐྱེ་བའོ། ཁ་སོགས་ནི་སྤྲོ་བསྡུ་ཕྲ་རག །
དལ་བ་དང་མྱུར་བ་ལ་སོགས་པའོ། །རྗེས་སུ་རིག་པར་བྱ་བའོ་ཞེས་ཉམས་སུ་
མྱོང་བའོ། །སླར་སྔོན་བྱུང་དང་རྗེས་འཇུག་གཉིས་ཟུང་འཇུག་དེ་བཞིན་གཤེགས་
249 -291



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
པ་རྣམས་ཀྱིས་གསང་ཆེན་གྱི་གནས་ལ་ལྷག་པར་སྤྲོ་བ་སྐྱེས་པས། སྟོན་པ་ནི་དེ་
ནས་ཞེས་པ་ནས་མཚར་ཞེས་པའི་བར་གྱི་རྒྱུ་འབྲས་ནམ་མཁའ་ལྟ་བུར་དག་ཅིང་
དེ་ཉིད་ཀྱི་དོན། བརྗོད་བྱེད་དུ་ཀུན་རྫོབ་སྒྲ་ཙམ་དུ་མཚོན་པ་ཉིད་དུ་བསྟན་པའོ། །
གཞུང་བསྡུ་ཞིང་ལེའུའི་མཚན་བསྟན་པ་ནི། དོན་དམ་པའི་དག་པས་དེ་ཁོ་
ན་ཉིད་ཅེས་པས་མི་དམིགས་ཕྱི་རོལ་པ་དོན་རྣམ་པར་གཅད་པའི་སྤྲོས་པ་ལས་
དབེན་པའི་རྒྱུ་འབྲས་བདེན་པ་གཉིས་ཞི་བ། དབྱེར་མེད་ཕྱག་རྒྱ་ཆེན་པོ་རབ་ཏུ་
མི་རྟོག་པ་ཐམས་ཅད་རྣམ་པར་དག་པའི་དོན་བསྟན་པའོ། །ལེའུ་དགུ་པའི་རྣམ་
པར་བཤད་པའོ།།
11
དེ་ལ་གསང་ཆེན་གྱི་རྒྱུད་འདིར་ སྨིན་ལམ་དུ་དབང་ ཡོངས་སུ་རྫོགས་
ཤིང་
། རིམ་པ་གཉིས་པ་ལ་གནས་པས། ཏིང་ངེ་འཛིན་ལ་བརྟན་པ་ཐོབ་ནས་
བགེགས་དབྱུང་བར་བྱ་བའི་ཕྱིར་སྤྱོད་པ་བྱ། སྤྱོད་པ་མཐར་ཕྱིན་ནས་ལས་ལོག་
ནས་དངོས་གྲུབ་མཆོག་ལ་མངོན་དུ་བྱེད་པའི་བདག་ཉིད་ཅན་གྱི་གསང་བ་བླ་ན་
མེད་པའི་སྙིང་པོ་བསྐུལ་བར་གསུངས་ཏེ། སྔོན་བྱུང་དུ་བསྙེན་པའི་རིམ་པ་དང༌།
བསྒྲུབ་པའི་ཁྱད་པར་དུ་བསྟན་པ་ཉིད། །ལེའུ་ལྔ་པ་དགུ་པ་དང་
། བཅུ་དྲུག་པ་
དང་བཅུ་བདུན་པ། །དང་པོ་གཉིས་པ་ནས་གསུངས་པའི། །བསྒྲུབ་པ་ཆེན་པོའི་ཆོ་
ག་ནི། །ལན་བདུན་པར་རམ་གསུམ་བར་དུ། །བསྐྱར་བས་མ་གྲུབ་སྦྱོར་བ་དག །
སྙིང་པོ་བསྐུལ་བ་འདི་གསུངས་ཏེ། །གང་ཞིག་ཚེ་འདིར་སངས་རྒྱ་བའི། །སྤྱོད་པ་
བདེ་བ་ཆེན་པོ་ཉིད། །འབྲེལ་བ་རིམ་པས་བསྟན་པའོ། །
དེ་ནས་ཞེས་པ་ལ་སོགས་པས་ཐུན་མོང་དུ་གསོལ་བ་བཏབ་པའི་སྒོ་ནས་
བསྐུལ་བར་མཛད་པ་དང་། བཤད་པར་ཞལ་གྱིས་བཞེས་པ་གཉིས་ལས། དང་པོ་
249-292



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ནི་བཅོམ་ལྡན་འདས་ཞེས་པ་ནས་འདུས་ཏེ་དབྱིངས་ཀྱི་ངང་ལས་ཡེ་ཤེས་མངོན་
པར་འདུ་བ་ཡང་དག་པར་མཛད་པ་སྟེ། བཅོམ་ལྡན་འདས་ཞེས་པ་ནས་ཕྱག་
འཚལ་ཏེ། འདི་སྐད་ཅེས་གསོལ་ཏེ་ཞེས་པ་ཡང་དག་པར་ཞུ་བའི་དོན་ཏོ། །དེ་
ཉིད་ཅེས་པ་ལྔ་སྟེ། ལྷ་སྔགས་ཡེ་ཤེས་ཕྱག་རྒྱ་དཀྱིལ་འཁོར་གྱི་དེ་ཁོ་ན་ཉིད་དོ། །
སྔགས་ནི་ཨའི་རྩ་བ་ཙམ་ལས་བྱུང་བའི་ཚུལ་གྱིས་སྐྱོབ་པར་བྱེད་པས་སྙིང་པོ་
ཐབས་ཤེས་རབ་གཉིས་ཀྱི་ཚུལ་ཀུན་བསྡུས་པ་དཀྱིལ་འཁོར་དུ་མ་བྱུང་བའི་
བདག་ཉིད་ཅན་གསང་བ་གཉིས་སུ་མེད་པའོ། །སྐུ་དང་གསུང་ཐུགས་ནི་སྔགས་
འབྲུ་གསུམ་སྟེ་ཕོ་མོ་མ་ནིང་གི་དབྱེ་བ་ཅན་ནོ། །གསང་བར་བསྒྲགས་ནི་ཐུན་མོང་
མ་ཡིན་པའི་གསང་བའི་རྒྱུད་ལས་འདི་རྒྱུད་སྡེ་སུམ་ཅུ་རྩ་གཉིས་ཀྱི་རྩ་བར་བསྟན་
ཞེས་པའོ། །དངོས་གྲུབ་ཆེན་པོ་ནི་རང་གི་ངོ་བོ་ཉིད་ཚེ་འདི་ལ་ཡོངས་སུ་བརྗེ་བ་
སྟེ་སྦྲུལ་ཤུན་པ་བརྗེས་པའི་ཚུལ་དང་
། འཇའ་ཚོན་ལྟ་བུར་འབྱུང་བའོ། །བརྟགས་
པའི་མཆོག་ནི་སྐུ་གསུམ་དབྱེར་མེད་དུ་འཆར་བའོ། །
ཡང་དག་པའི་ཚུལ་བདུན་ཏེ། དཀྱིལ་འཁོར་དང་། གོ་རིམ། དེ་ཁོ་ན་ཉིད།
སྦྱིན་སྲེག །ཚོགས། འདུས་པ། གཏོར་མའི་ཡང་དག་པ་སྟེ། བཅོམ་ལྡན་འདས་
ཞེས་བསྐུལ་བས་ཏེ། གནས་སྐབས་དང་མཐར་ཐུག་གི་བདེ་བ་ཆེན་པོ་མི་འགྱུར་
བའི་དེ་ཁོ་ན་ཉིད་བཤད་དུ་གསོལ་ཞེས་ཞུས་པའོ། །ལེའུ་འདི་ལ་ཡང་ལྔ་སྟེ།
བརྗོད་བྱ་ནི་རྒྱུ་འབྲས་དབྱེར་མེད་དུ་སྟོན་པས་ལྷག་པར་དམིགས་པ་མོས་པ་ལས་
བྱུང་བའི་ཚུལ་ལོ། །བརྗོད་བྱེད་ནི་མཐའ་དྲུག་ཚུལ་བཞིའོ། ཁྱད་པར་ལ་རྒྱུ་ཤེས་
བྱ་མོས་པ་ལས་བྱུང་བའི་ཁྱད་པར་དང༌། ཐོབ་པའི་ཁྱད་པར་འབྲས་བུ་ཡེ་ཤེས་ཀྱི་
གསང་བའོ། །ཉམས་སུ་བླང་བ་ནི་ཕྱག་རྒྱའི་རྒྱལ་པོ་རྡོ་རྗེ་འཆང་དུ་བསྒོམ་པ།
249-293



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྔགས་ཀྱི་རྒྱལ་པོ་ཡི་གེ་འབྲུ་གསུམ། ཏིང་ངེ་འཛིན་གྱི་རྒྱལ་པོ་སེམས་དཔའ་སུམ་
རྩེག་ཏུ་བསྒོམ་པའོ། །
དོན་ཆིངས་ནི་ཐབས་རྒྱུད་ལམ་ཤིན་ཏུ་མྱུར་བར་བསྒྲུབ་པ། དམ་ཚིག །
སྤྱོད་པ་དང་བཅས་པ་སྟེ། གསང་ཆེན་གྱི་གྲུབ་པའོ། །ལན་གསུངས་པ་ནི་དེ་ནས་
ཞེས་པ་ལ་སོགས་པ་སྟེ། རྒྱལ་པོ་རྡོ་རྗེ་འཛིན་ནི་ཐབས་ཤེས་རབ་ཐོབ་པའི་དོན་
ལས་རྣམ་པར་མཛེས་པར་གྱུར་པའི་བདག་ཉིད་ཅན་ནོ། །ཉོན་མོང་པ་ཀུན་གྱི་རྒྱ་
མཚོ་གཙོ་བོ་ནི་འདོད་ཆགས་ལ་སོགས་པའི་རྟོག་པ་མ་ལུས་པ་བཅོམ་ཞིང་ཟིལ་
གྱིས་མནན་ཏེ་བླ་ན་མེད་པའི་བདེ་བ་ལ་རོལ་པའི་ཕྱིར་ཏེ། འབར་བ་དྲག་པོ་ནི་
སྡུག་བསྔལ་དང་ཀུན་འབྱུང་ལས་རྒྱལ་བའི་ལམ་གྱི་ཁྱད་པར་ལྡན་པ་སྤྱན་ལྔ་ལ་
སོགས་པའི་ཆོས་ཀྱི་དོན་རབ་ཏུ་རྣམ་པར་འབྱེད་པའི་མཚན་ཉིད་ཅན་བསྟན་པའོ། །
མཆོག་གི་དོན་བསྟན་པ་ནི་ལུས་དག་པ་སྐུ་རྡོ་རྗེ་མི་དམིགས་པའི་ཏིང་ངེ་འཛིན།
ངག་དག་པ་གསུང་རྡོ་རྗེ་རྣམ་པར་མི་རྟོག་པ། ཡིད་རྣམ་པར་དག་པ་ཐུགས་ཀྱི་རྡོ་
རྗེ་ཆོས་ཐམས་ཅད་གང་ནའང་མི་གནས་ཤིང་སྤྲོས་པ་ཐམས་ཅད་ལས་འདས་པ་
དབྱེར་མེད་བདེ་བ་ཆེན་པོ་མཉམ་པ་ཉིད་སྒྱུ་མ་ཙམ་དུ་མོས་པའི་སྣང་བ་འོད་
གསལ་དུ་འཇུག་པ་ཉིད། ཟུང་འཇུག་ཏུ་ལྡང་བ་བསྟན་པའོ། །སྙིང་པོ་ཀུན་ཏུ་
བསྐུལ་བའི་དོན་གླེང་གཞི་དང་བཅས་པའི་སྒོ་ནས་སྟོན་ཏེ། དེ་ནས་བཅོམ་ལྡན་
འདས་ཞེས་ལ་སོགས་ནས་ༀ་ཨ་ཧཱུཾ་ཞེས་པའི་བར་དུའོ། །
དང་པོ་འོག་མིན་དུ་མངོན་པར་བྱང་ཆུབ་པའི་ཚུལ་ནི་བྱང་ཆུབ་སེམས་
དཔའ་དོན་གྲུབ་ཞེས་བྱ་བ་ས་བཅུ་ལ་གནས་པ་དེས། གཙང་མའི་གནས་དེར་
རྫུས་ཏེ་སྐྱེས་ནས་དེ་བཞིན་གཤེགས་པ་རྣམས་ཀྱིས་དབང་བསྐུར་བར་གྱུར་པ་
249 -294



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པོ་ཡེ་ཤེས་ཀྱི་སྣང་བ།
དང་། རྗེས་ལ་སྒྱུ་མ་ལྟ་བུའི་ཏིང་ངེ་འཛིན་ལ་མཉམ་པར་བཞག་ཀྱང་ཟུང་འཇུག་
མངོན་དུ་མ་གྱུར་ཅིང་
། མངོན་པར་བྱང་ཆུབ་པ་མ་ཐོབ་པས། རང་ བྱིན་གྱིས་
བརླབ་རྡོ་རྗེ་སེམས་དཔའི་ངོ་བོ་ཐུགས་དཔལ་གྱི་བེའུ་ལ་གནས་པར་རིག་སྟེ། དེ་
བདག་ཉིད་དང་དབྱེར་མེད་པའི་ཚུལ་གྱིས་སྐུ་གསུང་ཐུགས་ཀྱི་གསང་བའི་ཚུལ་
སྙིང་པོ་བསྐུལ་བ་འདི་བྱས་པ་དང་
། རྡོ་རྗེ་སེམས་དཔའ་ལས་ཀྱི་འོད་ཀྱི་སྣང་བ་
དཔག་ཏུ་མེད་པ་བྱུང་སྟེ། རིགས་ལྔ་ལ་སོགས་པ་ཕྱོགས་བཅུའི་སངས་རྒྱས་སྲས་
དང་བཅས་པ་དཀྱིལ་འཁོར་གྱི་འཁོར་ལོ་སུམ་ཅུ་རྩ་གཉིས་ལ་སོགས་པ་འདུས་ཏེ་
ཞིང་ཁམས་སྣང་བ་ཆེན་པོས་ཁྱབ་ཅིང་
། ཆོས་ཐམས་ཅད་མངོན་པར་བྱང་ཆུབ་
པའི་ཚུལ་དང་
། ཟུང་དུ་འཇུག་པའི་དོན་གསུང་གཅིག་གིས་གསུངས་ཤིང་གནང་
བ་ཐོབ་པ་དང་། དུས་རིང་པོར་མ་ཐོགས་པར་ཞིང་ཁམས་དེ་ཉིད་དུ་སངས་རྒྱས་
ལ། སྲིད་པ་ཐམས་ཅད་རྣམ་དག་ཅིང་
། །འདོད་པའི་ཁམས་དང་ཚངས་རིས་སུ། །
སངས་རྒྱས་མངོན་པར་འཚང་མི་རྒྱ། །གཟུགས་ཀྱི་ཁམས་ཀྱིས་འོག་མིན་དུ། །
ཡང་དག་སངས་རྒྱས་དེར་སངས་རྒྱས། །སྤྲུལ་པ་པོ་དེ་འདིར་སངས་རྒྱ། །ཞེས་
གསུངས་པའི་དོན་གྱིས་གོ་བར་བྱས་པའོ། །སྤྱན་རས་གཟིགས་ཀྱིས་མི་འཚོ་སྟེ།
ཞེས་མ་བསྐུལ་བ་ཏེ་གོང་དུ་ཆོས་མ་རྫོགས་པའི་ཕྱིར་རོ། །
དེ་ནས་ཞེས་པས་མྱུར་དུ་བསྐུལ་བའི་གནས་སྔགས་ཀྱི་གསང་བ་སྟེ། དོན་
གྱི་ངོ་བོ་གང་ཡིན་ཞེ་ན་སྙིང་པོ་ཀུན་ཏུ་བསྐུལ་བར་བྱེད་པ་ཞེས་པས། དཀྱིལ་
འཁོར་ཆེན་པོ་གཅིག་ཏུ་དམིགས་པ་ལ་རིགས་བསྡུས་པའི་སྙིང་པོ་བསྐུལ་བ།
དཀྱིལ་འཁོར་སོ་སོ་བར་རིགས་བྱེ་བྲག་པའི་སྒོ་ནས་བསྐུལ་བ། རྫོགས་རིམ་དུ་
འོད་གསལ་ལས་ཟུང་འཇུག་ཏུ་སླང་པར་བསྐུལ་པའོ། །འདིར་ངོ་བོ་ཐབས་ཡུལ་
249-295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དང་ སྤྱོད་དང་། བྱེ་བྲག་གིས་ལམ་གྲུབ་པ། རྣལ་འབྱོར་གྱི་དབང་ཕྱུག་ཆེན་པོ་
རྣམས་ ཀྱིས་ སྤྱོད་ཡུལ་བརྗོད་ བྱ་དང་ རྗོད་བྱེད་དུ་འབྲེལ་པས། གསང་སྔགས་
བསྡུས་པ་འདི་ཞེས་སོ། །དལ་བ་ཅན་གྱི་ཨཱི་སྐུ་རྡོ་རྗེའི་ངོ་བོ་སྐྱེ་བ་མེད་པའོ། །མྱུར་
བར་ཅན་གྱི་ཧཱུྃ་ཐུགས་རྡོ་རྗེའི་ངོ་བོ་རྣམ་པར་མི་རྟོག་པའོ། གནས་པ་ཉིད་ཀྱང་ཨ་
འགྲོ་འོང་མེད་པ་གསུང་རྡོ་རྗེའི་ངོ་བོ་ཉིད་འགག་པ་མེད་པའོ། །གྲུབ་པའི་ཁྱད་
པར་ནི་དེ་ནས་འདི་ནི་ཞེས་པས་བསྟན་ཏོ
། །
ད་ནི་ཕྱག་རྒྱའི་རྒྱལ་པོ་རྡོ་རྗེ་འཆང་དུ་བསམ་པ་དང༌
། དེ་ཉིད་ལས་སེམས་
དཔའ་སུམ་རྩེག་ཏུ་བསྒོམ་པ་ནི། དེ་ནས་ཞེས་པ་ནས་འདི་གསུངས་སོ་ཞེས་པས།
དང་པོ་སྙིང་རྗེ་ཆེན་པོ་ཚད་མེད་པ་ནས་བསྲུངས་བའི་འཁོར་ལོ་ལ་བསྒོམ་པ་དང་།
ཡེ་ཤེས་ཀྱི་ས་དང་རྡོ་རྗེའི་ས་ཡི་སྟེང་དུ་རི་རབ་གཞལ་ཡས་ཁང་དང་
། ལྷག་མོས་
ཀྱི་ལྷ་བསྐྱེད་ཅིང་སྟིམས་ལ། ནམ་མཁའི་དབྱིངས་ཞེས་མངོན་པར་བྱང་ཆུབ་པ་
དང་པོ་ནས་དབུས་གནས་པར་ཞེས་སྦྱོར་བ་དང་པོ་ལ་རྣལ་འབྱོར་བཞི་ལས།
བཀོད་པའི་དེ་ལ་བསྒོམ་པར་བྱ་ཞེས་པས་ཤིན་ཏུ་རྣལ་འབྱོར་རྫོགས་པ་དང།
རྣལ་འབྱོར་ཆེན་པོ་ལ་སྐུ་གསུང་ཐུགས་བྱིན་གྱིས་བརླབས་པའི་རྗེས་ལ། སེམས་
དཔའ་སུམ་རྩེག་ཏུ་བསྒོམ་པ་དངོས་བསྟན་ཏེ། རྡོ་རྗེ་སེམས་དཔའ་རྒྱལ་པོ་ཆེ། །
ཀུན་གྱི་གཙོ་བོ་དབང་ཕྱུག་མཆོག །ཅེས་པས་དམ་ཚིག་སེམས་དཔའོ། །ཡེ་ཤེས་
སེམས་དཔའ་ནི། དེའི་ཐུགས་ཀའི་དབུས་གནས་པ། །རང་གི་གཟུགས་སུ་རབ་ཏུ་
བརྟག །ཅེས་ཞལ་གསུམ་ཕྱག་དྲུག་པའི་ཚུལ་ཅན་ནོ། །དེའི་ཐུགས་ཀར་ཡང་པདྨ་
ཉི་ཟླ་ལ་གནས་པའི་ཡི་གེ་ཧཱུྃ་ཏིང་ངེ་འཛིན་སེམས་དཔའ་ཡེ་ཤེས་ལྔ་ཡི་ངོ་བོ་ཉིད་
དོ། །ས་བོན་ཡིག་འབྲུ་ཀྱང་པ་མ་ཡིན་ཏེ། རྡོ་རྗེ་འོད་ཟེར་ཆེར་འབར་བ། །རྣམ་
249-296



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པར་འཕྲོ་བ་བསམ་པར་བྱ། །ཞེས་པ་སྣང་བ་ཆེན་པོས་ཁྱབ་པར་བྱེད་པའོ། །
དེར་ཕྱི་རོལ་གྱི་ཕྱག་རྒྱ་དང་མངོན་པར་འདུ་བྱ་བའམ། ཡང་ན་ཡེ་ཤེས་ཀྱི་
ཕྱག་རྒྱའི། རྡོ་རྗེ་པདྨ་འདུ་བྱ་བ། མཁའ་གསང་བྱིན་གྱིས་བརླབས་བཞིན་པས།
རྗེས་སུ་ཆགས་པས་མཆོད་ཅིང་དཀྱིལ་འཁོར་རྒྱལ་མཆོག་ལ་གནས་པ་ནི་རང་གི་
དཀྱིལ་འཁོར་ནི་སྔར་རྡོ་རྗེ་སེམས་དཔའ་རྒྱུའི་ཆ་ལ་གནས་པས་རང་རྡོ་རྗེས་ཞེས་
པ་མི་བསྐྱོད་པ་རྗེས་སུ་ཕྱུང་ནས་བདག་ལ་བསྟིམས་པས་ནི་འབྲས་བུའི་རྡོ་རྗེ་
འཆང་དུ་རོ་གཅིག་པར་གྱུར་པའོ། །བསྐྱེད་པར་བྱེད་པའི་ཚུལ་དུ་འགྱུར་ཞེས་པ་
ལྷ་གཞན་རྣམས་ཕྱུང་པ་སྟེ་ཛི་ན་ཛིཀ་ལ་སོགས་པའོ། །འདིས་ནི་འཁོར་ལོའི་གཙོ་
བོར་གྱུར་པའི། ལས་རྒྱལ་མཆོག་ནི་སངས་རྒྱས་ཀྱིས་ནི་སྐུ་གསུང་ཐུགས་དྲངས་
པར་དེ་ཡིས་རྣམ་པར་བསྒོམས་ཏེ་ནི་ཞེས་པས་བདག་ཉིད་ཀྱི་ལུས་ཀྱི་གནས་
གསུམ་གྱི་ལྷ་དང་ཡི་གེ་གསུམ་གྱི་ལྷ་དང་ཡི་གེ་གསུམ་ལས་འོད་ཟེར་དཔག་ཏུ་
མེད་པ་སྤྲོས་པས་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱི་སྐུ་གསུང་
ཐུགས་རྡོ་རྗེའི་འོད་ཟེར་བདུད་རྩིའི་རྣམ་པ་ནུས་ལྡན་དེ་བདག་ལ་བསྟིམས་པས་
ལྷག་པར་སྒོ་གསུམ་མཐུ་ལྡན་དུ་གྱུར་པར་རོ། །
དེ་མ་ཐག་ཏུ་དེ་འགྱུར་བ་ནི་རྒྱུ་རྐྱེན་རྟེན་འབྲེལ་འཚོགས་པས་ཏེ་སྔོན་དུས་
སུ་བྱང་ཆུབ་སེམས་དཔའ་རྡོ་རྗེ་འཛིན་པར་གྱུར་ལ། དེ་ལྟ་ནི་ཡེ་ཤེས་ཀྱི་སྣང་བ་
བདག་ཉིད་རྡོ་རྗེ་འཛིན་པར་གྱུར་པས་ན་སྐུ་གསུང་ཐུགས་ཀྱིས་རྡོ་རྗེ་འཛིན་ཞེས་
དབྱེར་མི་ཕྱེད་པའི་མཚན་ཉིན་ཅན་ནོ། །འདི་ནི་སངས་རྒྱས་ཞེས་པ་ལ་སོགས་
པའི་ཚིག་གཉིས་ཀྱིས་གསང་བ་གྲུབ་པའི་ཁྱད་པར་བསྟན་པའོ། །ཕྱག་རྒྱའི་རྒྱལ་
པོ་རྡོ་རྗེ་འཆང་དུ་བསྒོམས་པ་དངོས་སླར་རྒྱས་པར་བཤད་པ་ནི་རང་སྔགས་སྐྱེས་
249 -297



མ་སོར་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བུར་བསྒོམས་ནས་ནི་ཞེས་ཕྱིར་མངོན་བྱང་ལྔ་ལས་གྲུབ་པའི་བསྡུ་བའོ། །ནང་དུ་
རྩ་དང་རླུང་དང་བྱང་སེམས་དག་པར་བྱེད་པའོ། །གནས་བཞི་རྣམས་སུ་གཟུགས་
ཀྱི་ཚུལ་ཞེས་ཕྱིར་ཤར་ལ་སོགས་པའི་ལེ་ཚེ་བཞི་ལ་རྣམ་སྣང་ལ་སོགས་པའོ། །
མཚམས་བཞིར་སྤྱན་སོགས་བཞིའོ། །སྒོ་བཞིར་ཁྲོ་བོ་བཞིའོ། །ནང་དུ་རྩ་འཁོར་
ལོ་རྣམས་ལ། ཐུགས་ཀར་མི་བསྐྱོད་པ། མགྲིན་པར་འོད་དཔག་མེད། སྤྱི་བོར་
རྣམ་སྣང་། ལྟེ་བར་དོན་གྲུབ། གསང་གནས་སུ་རིན་འབྱུང་གི་དཀྱིལ་འཁོར་ཏེ།
ཡུམ་དང་བཅས་པའོ། །ཞལ་གསུམ་ལྟ་བུའི་སྦྱོར་བ་ཡིས་ཞེས་པ་སྤྱིར་ཞལ་གསུམ་
ཁ་དོག་སོ་སོར་བསྟན་ལ་ནང་དུ་རྩ་རླུང་སེམས་ཐབས་ཤེས་རབ་གཉིས་མེད་དུ་
དག་པའོ། ཁ་དོག་གསུམ་དུ་རབ་ཏུ་བསྒོམ་ཞེས་པ་ཕྱིར་ཡིག་འབྲུ་ཁ་དོག་སོ་
བཟླས་པ་ལ། ནང་དུ་ཉམས་སྣང་མི་འདྲ་བ་སྟེ། བདེ་གསལ་སྟོང་པར་འཆར་པའོ། །
འདིས་ནི་ཟབ་མོ་བསྐྱེད་པའི་རིམ་པ་རྡོ་རྗེ་ཕྲེང་བ་ནས་གསུངས་པའི་དོན་ཐབས་
ཤེས་རབ་ཀྱི་དཀྱིར་འཁོར་བསྟན་པའོ། །བཀའ་སྩལ་པ་ཞེས་བསྡུ་བ་བྱས་པའོ། །
དེ་ལས་འདི་ནི་རྡོ་རྗེ་མཆོག་གི་གསང་བའི་ཞེས་པས་བསྐྱེད་པའི་རིམ་པས་
ཕྲ་མོའི་རྣལ་འབྱོར་སེམས་དཔའི་སུམ་རྩེག་ཏུ་བསྒོམ་པ་བསྟན་ལ། རྫོགས་རིམ་
པས་རིམ་པ་ལྔ་ལྡན་ཉིད་ལམ་དུ་བྱ་བ་སྟེ། ལུས་ཀྱི་གནད་བསམ་གཏན་གྱི་ཡན་
ལག་ལྔས་གནས་རྡོ་རྗེའི་སྐྱིལ་ཀྲུང་ངོ༌
། །དུས་གནད་ཡེ་ཤེས་ཀྱི་རླུང་དབུ་མར་
གནས་པའོ། །ཡུལ་གྱི་གནད་ཕྱིའི་གནས་ཀྱི་ལྷ་ཚོགས་ལས་དབེན་པ་ནང་ལུས་ཀྱི་
ལྷ་ཚོགས་དང་གཉིས་མེད་དུ་གནས་པའི་ཚེའོ། །རླུང་གི་གནད་སྲོག་རྩོལ་འགོག་
པའི་སྦྱོར་བས་ཡི་གེ་འབྲུ་གསུམ་ལ་སྦྱངས་པ་སྟེ། སྙིང་གའི་འཁོར་ལོའི་དབུས་སུ་
ཟླ་བ་ཉ་གང་བའོ། །ཕྲ་མོ་ནི་རླུང་ངོ༌
། །དཀྱིལ་འཁོར་རྣམས་ཞེས་པ་དེ་བཞིན་
249 --298



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཤེགས་པ་ཐམས་ཅད་ཀྱིས་གསུང་གི་དཀྱིལ་འཁོར་ཏེ་ཨ་ལི་དང་ཀ་ལིའི་ཕྲེང་
བ་རིམ་པ་གསུམ་པའོ། །བསམ་པར་བྱ་ནི་རྣམ་ཤེས་ཀྱིས། ཡི་གེ་མཆོག་ཏུ་གྱུར་
པ་ནི། ཨེ་བི་གཉིས་ཏེ་ཐབས་ཤེས་རབ་དབྱེར་མེད་པའི་ཨ་ཚིག་གི་རྩ་བར་གྱུར་
པ་དེའི་དབུས་སུ་ཞེས་འཁོར་ལོའི་ལྟེ་བར་རོ། །བསམ་པར་བྱ་བ་ནི་རླུང་སེམས་
དབྱེར་མེད་དུའོ། །རྡོ་རྗེ་ཆེན་པོ་ནི་ཏིང་ངེ་འཛིན་མི་ཕྱེད་པའོ། །རྩེ་ལྔ་པ་ནི་རླུང་ལྔ་
འོད་ཟེར་དང་བཅས་པའོ། རྟག་ཏུ་སྦྱོར་བ་ནི་རྡོ་རྗེ་ཕྲེང་བ་རིམ་པ་གསུམ་དུ་
བཀོད་པའོ། །བཟླས་པ་དང་འཁོར་ལོ་སེམས་བཟུང་བ་སྣང་བ་གསུམ་དུ་ཉམས་
སུ་མྱོང་བར་བྱ་བའོ། །བསྒོམ་པར་བྱ་བ་ནི་ཅིག་ཅར་བའི་རིམ་པ་ལྔའོ། །དེས་ཁྱད་
པར་གྱི་ཆོ་ག་བསྟན་ཏོ། །
ད་ནི་ཇི་ལྟར་བསྐུལ་བའི་ཐབས་དངོས་བསྟན་པ་ལ་རྡོ་རྗེ་སྐྱེ་བའི་ཞེས་པ་
ལ་སོགས་པ་སྟེ། དཀྱིལ་འཁོར་གྱི་འཁོར་ལོ་པ་དེ་དག་ཐམས་ཅད་ཀྱང་རྣམ་པ་སྒྱུ་
མ་ཙམ་དུ་དམིགས་པ་སྒྱུ་མའི་དཔེ་བཅུ་གཉིས་ཀྱིས་ཉེ་བར་མཚོན་པ་སྟེ། དེ་དག་
སོ་སོའི་ས་བོན་ལས་འོད་སྤྲོས་ཏེ་སྙིང་པོ་བསྐུལ་བའི་གཞི་སངས་རྒྱས་མི་བསྐྱོད་
པ་ལ་སོགས་པ་བྱེ་བ་ཁྲག་ཁྲིག་དཔག་ཏུ་མེད་པའི་འཁོར་ལོ་ཡོངས་སུ་རྫོགས་
པས་ནམ་མཁའ་ལ་གནས་པའི་ཐུགས་བསྐུལ་བ་ལ་བདག་གི་མདུན་དུ་ཁྲོ་བོ་རྡོ་
རྗེ་གནོད་མཛེས་ལ་བཀའ་བསྒོ་བཀའ་ཉན་པར་གྱུར་པ་ལ། དེས་ལྷ་ཚོགས་དེ་
དག་རེ་རེ་ལ་ཞིང་གི་དྲུང་དུ་ཕྱིན་ཏེ། དེ་བཞིན་གཤེགས་པ་ཐམས་ཅད་ཀྱི་གསང་
བའི་དཀྱིལ་འཁོར་གྱི་ལྷ་ཚོགས་ཐམས་ཅད་ཀྱིས་བདག་ལ་སྐུ་གསུང་ཐུགས་ཀྱིས་
སྙིང་པོ་ཡོན་ཏན་འཕྲིན་ལས་ཀྱི་དངོས་གྲུབ་ཆེན་པོ་མྱུར་དུ་སྩལ་དུ་གསོལ་ཞེས་
ལན་གསུམ་གསུམ་བརྗོད་པས་དེ་བཞིན་གཤེགས་པ་རྣམས་ཀྱི་སྐུ་གསུང་ཐུགས་
249 -299



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
རབ་ཏུ་དགྱེས་བཞིན་དུ་བསྐུལ་བས་དེ་ཁོ་ན་བཞིན་དུ་གནང་སྟེ། སངས་རྒྱས་
རིགས་ བརྒྱ་ ལ་ སོགས་ པ་ ཐམས་ ཅད་ ཀྱིས་ ཡེ་ ཤེས་ ཀྱི་ སྣང་ བས་ བྱིན་ གྱིས་
བརླབས་པས་བྱང་ཆུབ་མྱུར་དུ་ རབ་ཏུ་བསྒྲུབས་ པས་ སའོ། །བྱང་ཆུབ་ སེམས་
དཔའ་སེམས་དཔའ་ཆེན་པོ་མྱུར་དུ་མངོན་པར་རྫོགས་པར་འཚང་རྒྱ་བར་འདོད་
པས་མཆོག་ཏུ་དམིགས་པས་ནི་ལུས་ཀྱི་གནད་བསམ་གཏན་ཡན་ལག་རྡོ་རྗེ་སྐྱིལ་
ཀྲུང་དུས་སྤོགས་པ་བྱས་པས་མ་གྲུབ་པའི་རྗེས་ཡེ་ཤེས་ཀྱི་རླུང་རྒྱུ་བའི་ཚེའོ། །
ཡུལ་ཕྱིའི་གནས་ཀྱི་ལྷ་ཚོགས་རྣམས་གཉིས་མེད་དུ་གནས་པའོ། །
རླུང་གི་ནི་ཨུ་མ་ལ་འཇུག་པས་སྲོག་རྩོལ་དགག་པའི་སྦྱོར་བས། ཡི་གེ་
འབྲུ་གསུམ་ལ་སྦྱར་བར་བྱ་བ་ནི། རྡོ་རྗེ་པདྨའི་རིགས་ལ་སོགས་པ་ཞེས་པ་རིགས་
ལྔ་དང་གསུམ་ལ་སོགས་པའོ། །རྡོ་རྗེ་སྐྱེ་བོ་རྣམས་བསྒོམ་རླུང་སེམས་འདྲེས་པའི་
ཐིག་ལེ་ཡེ་ཤེས་ཀྱི་ལྕགས་ཀྱུའོ། །སྙིང་ག་རུ་ནི་བསྐུལ་ཞེས་པས་འོད་སྤྲོ་བསྡུའི་སྒོ་
ནས་གསང་ཆེན་རིགས་གཅིག་ཏུ་བྱིན་གྱིས་བརླབས་ཏེ། འོད་གསལ་དུ་འཇུག །
ཟུང་འཇུག་ཏུ་ལྡང་བའི་ལམ་དུ་བྱ་བས་སོ། །འདི་ནི་རོལ་མོའི་འབྱུང་བ་སྟེ་ཅེས་པ་
ལ་གར་ཡང་དྲུག་པའི་སངས་རྒྱས་ཞེས་པ་གར་གྱི་རྣམ་འཕྲུལ་ལོ། །རྡོ་རྗེའི་ཞེས་
པ་ཚིག་གཉིས་ཀྱིས་དུས་ཕུན་སུམ་ཚོགས་པ་བསྟན་ཏོ། །ཡེ་ཤེས་ཞེས་པའི་ཚིག་
རྐང་གཉིས་ཀྱིས་ཐོབ་པའི་ཁྱད་པར་བསྟན་པ། སྐུ་ཡི་སྙིང་པོ་སྣང་སྟོང་ཆུ་ཟླ་ལྟར་
འཆར། གསུང་གི་སྙིང་པོ་བརྗོད་མེད་བྲག་ཆ་སྒྲ་སྙན་ལྟར། ཐུགས་བདེ་ཆེན་བྱང་
ཆུབ་ཀྱི་སེམས་ནམ་མཁའ་ལྟར་འཆར་ཞིང་
། ཡོན་ཏན་མི་ཟད་པ་འཕྲིན་ལས་
ཐོགས་པ་མེད་པ་ལ་འཇུག་པའོ། །ཚུལ་ཇི་ལྟར་སྟེར་ཞེ་ན་རྣམ་པར་གཟིགས་ཏེ་
མཆོག་སྩོལ་བ་ཅེས་པ་ལ་སོགས་པའི་ཚིག་རྐང་གཉིས་ཀྱིས་སྐུ་གསུམ་ཡན་ལག་
249 ----300



དཔལ་རྒྱུ
སང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བདུན་ལྡན་དུ་གྲུབ་པའི་ཚུལ་བསྟན། དེ་གང་གིས་སྟེར་ཞེ་ན་སངས་རྒྱས་ཅེས་པ་
ཚིག་རྐང་གཉིས་ཀྱིས་བསྟན་ནོ། །རྨོངས་པས་ཅེས་པས་མཆོག་གི་གྲུབ་པ་སྦྱིན་པ་
རབ་དུ་ཐོབ་པའི་དོན་ལ་མ་བསྐུལ་བའི་ཉེས་པ་བསྟན་ནོ། །
ད་ནི་གསང་ཆེན་གྱི་དམ་ཚིག་བསྟན་པ་ལ་དེ་ནས་རྒྱལ་པོ་རྡོ་རྗེ་འཛིན་པ་
ཅེས་པ་ལ་སོགས་པས་བཤད་པར་ཞལ་གྱིས་བཞེས་ནས། དམ་ཚིག་ལ་སྤྱོད་པའི་
གནས་བསྟན་ཏེ། དབང་པོ་གཉིས་ཀྱི་སྦྱོར་བ་ཡིས། །དངོས་པོ་ཐམས་ཅད་བརྟག་
པར་བྱ་ཞེས་པའི་དོན་ལ་དད་པ་དང་ཤེས་རབ་ཀྱི་ཐབས་ཤེས་རབ་
ས་ཤེས་རབ་གཉིས་མེད་དུ་
རྟོགས་པར་བྱ་བ་ཡི་ཡི་གེའི་དོན་ཏོ། །བདེན་པ་གཉིས་རབ་ཏུ་སྦྱོར་བ་སྟེ། རིམ་པ་
གཉིས་དང་ལྡན་པ་སྟེ་སྤྱིའི་དོན་ཏོ། །འདོད་ཆགས་ཀྱི་ནི་ཐབས་དང་ཤེས་
སྦྱོར་བའི་དོན་ཡེ་ཤེས་ཆེན་པོ་རྟེན་དང་བརྟེན་པའི་བདེ་བ་ཐ་མི་དད་པར་ལམ་དུ་
བྱ་བས་ནི་རང་ལུས་སྣང་བ་ཆོས་ཉིད་རོ་གཅིག་པའི་ཚུལ་དུ་གནས་པའོ། །ཀུན་
རྫོབ་ཏུ་ནི་ལོག་པའི་ཤེས་པ་དག་པས། ཡང་དག་པའི་ཤེས་པའི་ཆོས་ཐམས་ཅད་
སྒྱུ་མའི་གཟུགས་ཅན། སྣང་ ཡང་བདེན་པས་སྟོང་པ། རྒྱུ་འབྲས་མི་འགག་པ་
འབྱུང་བ་སྒྱུ་མའི་དཔེ་བཅུ་གཉིས་སམ་དཔེའི་གཙོ་བོ་གསུམ་གྱིས་མཚོན་པ་དེས་
བརྟན་གཡོའི་རང་བཞིན་ནམ་མཁའི་འཇའ་ཚོན་ལྟ་བུར་བརྟག་པའོ། སེམས་
གསུམ་གྱིས་ནི་སྣང་བ་གསུམ་གྱིས་ཡེ་ཤེས་ལ་ཤེས་རབ་ཐབས་ཀྱི་སྦྱོར་བ་ཉེ་བར་
ཐོབ་པས་ལུགས་འབྱུང་དང་ལུགས་བཟློག་ཏུ་འཇུག་པ་དང་འབྱུང་བ་རགས་པ་
དང་ཕྲ་བའི་རྟོག་པ་བཟློག་པར་གྱུར་པའོ། །མཐར་ཐུག་ཏུ་ནི་དངོས་པོ་རྟོགས་
པའི་མཐར་ཐུག་འོད་གསལ་སེམས་གསུམ་ལས་འདས་པའི་དོན་དང་
། སྒྱུ་ལུས་
བསམ་གཏན་གྱིས་བཤིགས་པ་དང་
། ལམ་གྱི་མཐར་ཐུག་ཟུང་འཇུག་རབ་ཏུ་མི་
249-301



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གནས་པ་སྟེ་སློབ་པ་དང་མི་སློབ་པའི་བྱེ་བྲག་གི་མཉམ་བཞག་དང་མཉམ་ལངས་
གཉིས་མེད་དུ་སྤྱད་པར་བྱ་བ་ནི་དབང་པོ་རབ་བརྩོན་འགྲུས་ཅན་ཚེ་གཅིག་གིས་
ལམ་མངོན་དུ་གྱུར་པའོ། །
བླ་ན་མེད་པའི་དོན་དེས་དངོས་གྲུབ་ཐམས་ཅན་རྫོགས་པར་བྱེད་པ་ཡིན་
ལ། དེ་ཉིད་ཐབས་གང་ལ་བརྟེན་ནས་སྐྱེ་བར་གྱུར་པ་ནི། རིག་མའི་དབང་ཕྱུག་
ཅེས་པ་ལ་སོགས་པ་སྟེ། ལམ་དུ་བྱ་ནི་ཞེ་སྡང་རྡོ་རྗེ་དང་སྦྱོར་བའི་རེག་བྱ་རྡོ་རྗེ་
མར་གྱུར་པ་དང་། ཉོན་མོངས་པ་ཐ་མལ་པའི་རྣམ་རྟོག་གིས་མི་ཕྱེད་པའི་དོན།
ཡུལ་དུ་ཡུལ་ཅན་གཉིས་མེད་དུ་སྦྱོར་བས་ཡེ་ཤེས་དང་རྟོག་པ་ ཕྲ་ རགས་ལ་
གནས་པ་མངོན་དུ་གྱུར་པར་བྱེད་པའི་ཆོས་སྙིང་པོ་ལེན་པའི་ཕྱིར་རོ། །དེ་ལས་
གྲུབ་པའི་རྣལ་འབྱོར་གྱི་དབང་ཕྱུག་རྣམས་ཀྱི་སྤྱོད་པ་མཆོག་ཏུ་གསང་བ་སྟོན་ཏེ་
དེ་ནས་རྒྱལ་པོ་ཞེས་པ་ལ་སོགས་པ་བསྟན་ཏེ། འདིར་ནི་སྤྲོས་པ་དང་བཅས་པའི་
པ་འདོད་པའི་ཡོན་ཏན་ལ་རོལ་པ་ནི་འཇིག་རྟེན་ཁམས་ཞེས་ཕྱག་རྒྱ་བཞི་ལ་
འཇུག་པས་བདེ་བ་ལམ་དུ་བྱེད་པའི་ཚུལ་བསྒྲུབ་པའོ། །རིམ་པ་གཉིས་ཀའི་ཐུན་
མོང་དུ་སྤྲོ་བསྡུ་ལ་དབང་ཐོབ་པར་བྱ་བའི་ཕྱིར་བྱ་བ་གྲངས་མེད་ཅེས་པ་ཚིག་རྐང་
གཉིས་ཀྱིས་བསྟན་པའོ། །དེ་ཡང་རྡོ་རྗེ་འཆང་གིས་བཀའ་སྩལ་ཏོ་ཞེས་ཚད་མེད་
པའི་སྐྱེས་བུས་བསྟན་པའོ། །རང་གི་ངོ་བོ་ཉིད་རྫོགས་པར་མཛད་པ་དང༌། སློབ་
པའི་ལམ་ལ་གནས་པས་འབྲས་བུ་ཚེ་གཅིག་གིས་ཐོབ་པར་བསྟན་པ་ཡང་རྡོ་རྗེ་
གསུམ་ལ་ཞེས་པའི་དོན་གསུངས་སོ། །
ལེའུའི་མཚན་གྱི་མཇུག་བསྡུ་བ་ནི་དེ་བཞིན་གཤེགས་པ་ཐམས་ཅད་ཀྱི་
སྙིང་པོ་བསྐུལ་བ་ཞེས་པ་དོན་དངོས་གྲུབ་ཀྱི་དོན་མ་ཐོབ་པ་ཐོབ་པར་བྱེད་ཅིང་
།
སྤྱོད་པ་༢༠
249 --302



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐོབ་པའི་ནུས་པ་བརྟན་ཞིང་ཕྱིར་མི་ལྡོག་པར་གྱུར་པས་ན་གནས་སྐབས་དང་
མཐར་ཐུག་གི་འབྲས་བུ་ཁྱད་པར་ཅན་ཐོབ་པའི་དོན་ཏོ། །ལེའུ་བཅུ་པའི་རྣམ་པར་
བཤད་པའོ།། །།
དེ་ལྟར་སྙིང་པོ་བསྐུལ་བ་བསྟན་ནས། ད་ནི་སྔགས་ཀྱིས་སྐུ་བསྐྱེད་
དང་། ཡེ་ཤེས་སྐུ་བསྐྱེད་པ་འབྲས་བུ་དང་བཅས་པ་ལ། ལེའུ་དང་པོ་ལས་དམ་
ཚིག་འབྱུང་བ་རྡོ་རྗེའི་གསལ་བར་སྟོན་པར་བྱེད་དེ། འདིར་ནི་གསང་བའི་དོན་
བསྟན་པ། །ལེའུ་འབྲེལ་བའི་རིམ་པ་དང་
། །གྲུབ་པའི་གསང་བ་ཆེན་པོ་ལས། །
བརྗོད་བྱེད་རྣམས་བསྡུས་གསལ་བྱེད་བཤད་དེ། །ལྷ་སྐྱེད་ཆོག་གཉིས་བསྟན་ཏེ། །
སྔགས་དང་ཡེ་ཤེས་སྐུ་བསྐྱེད་པ། །མངོན་ཤེས་བསྒྲུབ་ པའི་ རིམ་ པ་གཉིས། །
འབྲས་བུ་བླ་མེད་མཆོག་ཏུ་བསྟན། །འབྲེལ་བ་རྣམ་དབྱེ་ཤེས་པར་བྱ། །དེ་ལ་
གསང་སྔགས་ཡི་གེ་འབྲུ་གསུམ་གྱིས་ལྷ་ཡི་སྐུ་བསྐྱེད་པ་
ད་པ་དང་།
པའི་རྣལ་འབྱོར་ཐམས་ཅད་ཀྱི་རྩ་བར་བསྟན་པ་ནི་དེ་ནས་ཞེས་པ་ལ་སོགས་པ་
གཞུང་ལ་འཇུག་པར་བྱེད་ཅིང་གསུངས་སོ་ཞེས་འཚམས་སྦྱོར་བསྟན་པའོ། །རྡོ་རྗེ་
གསུམ་ཞེས་པ་ལ་སོགས་པ་ལ། རྡོ་རྗེ་ནི་མི་ཕྱེད་པའི་ཡེ་ཤེས་གསུམ་ཡིག་ནི་སྐུ་
གསུང་ཐུགས་རྣམ་པར་མི་འགྱུར་བའི་དོན། སྔགས་ནི་སྐྱོབ་པར་བྱེད་པས་མཆོག་
ནི་ངོ་བོ་ཐབས་ཤེས་རབ་གཉིས་སུ་མེད་པ་དེ་བཞིན་གཤེགས་པའི་ཐུགས་ཀྱི་
དཀྱིལ་འཁོར་ལ་གནས་པ་རང་བཞིན་ཡོངས་སུ་དག་པ། ཁྱབ་པ་ནི་བརྟན་གཡོ་
ཐམས་ཅད་ཀྱི་ཁོང་ན་སྲོག་ཡི་གེ་ཨའི་གཟུགས་སུ་སྣང་ངོ་
། །ངེས་ཚིག་འབོད་ཅིང་
བསྐུལ་བ། སྐྱོབ་པར་བྱེད་པའོ། །དབྱེ་བ་ནི་འཕྲིན་ལས་རྣམ་པ་བཞི་ལ་སོགས་
པར་གྱུར་པའོ། །ཕྱག་རྒྱ་ཆེན་པོ་ནི་རྒྱས་གདབ་པའི་དོན་རྣམ་བསྒོམ་པ་ནི་མཚན་
ཡོངས་སུ་རྫོགས་
249303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཉིད་བདེ་སྟོང་དབྱེར་མེད་པའོ། །བྱང་ཆུབ་ཅེས་པ་བྱང་ཆུབ་ནི་སྐུ་བཞི་དབྱེར་མེད་
ལ། དེ་མངོན་དུ་བྱེད་པའི་བྱང་ཆུབ་ཀྱི་ཆོས་སུམ་ཅུ་རྩ་བདུན་པ་ཐམས་ཅད་དོ། །
དེ་ཐོབ་བྱའི་ཕྱིར་ལམ་བསྒོམ་པའོ། །ཡེ་ཤེས་ནི་དབྱེར་མེད་པའོ། །རྡོ་རྗེ་ནི་བླ་ན་
མེད་པའི་དག་པ་ཡུལ་དུ་གྱུར་པས་དྲི་མ་ཐམས་ཅད་འཇོམས་པས་རྒྱུ་ལམ་འབྲས་
བུ་དབྱེར་མེད་དུ་བསྒྲུབས་པར་བྱེད་པའོ། །
གསང་བ་ཆེན་པོའི་དོན་རྡོ་རྗེའི་བཟླས་པ་དངོས་ནི་ཨཱ་ནི་ཞེས་པ་ནས་
བཀའ་སྩལ་ཏོ་ཞེས་པའི་བར་གྱིས་དོན་མདོར་བསྟན་པ་སྟེ། ཐུགས་ཀྱི་གསང་བ་
རླུང་ཕྱིར་འབྱུང་བ་ཧཱུྃ་དེ་བཞིན་གཤེགས་པ་ཐམས་ཅད་ཀྱི་ཐུགས་རྡོ་རྗེ། རླུང་ནང་
དུ་འཇུག་པ་སྐུ་རྡོ་རྗེའི་རང་བཞིན་ཅན་ཨཱི་རླུང་གནས་པ་ཨའི་ངོ་བོ་གསུང་རྡོ་རྗེ།
སྤྱན་དྲངས་པ་དང་གཤེགས་སུ་གསོལ་བ་དང་། བཞུགས་པ་གསུམ་མི་ཕྱེད་པས།
ལུས་དྲི་མ་མེད་པར་སྒྱུར། ངག་རྣམ་པར་དག་པར་བྱིན་གྱིས་རློབ་པ། སེམས་རང་
འབྱུང་མི་རྟོག་ པར་ གནས་པ། ལུས་ལོངས་སྐུ། ངག་སྤྲུལ་སྐུ། སེམས་ཆོས་སྐུ།
དབྱེར་མེད་པ་བདེ་བ་ཆེན་པོའི་ལམ་དུ་བྱེད་པའི་ངོ་བོ་ཉིད་ཀྱི་སྐུའོ། །ལེའུ་འདི་
ལས་ ཡང་ དོན་ལྔ་ སྟེ། བརྗོད་ བྱེད་ནི་ལྷ་ཡི་སྐུའི་རྣལ་འབྱོར་འཕྲིན་ལས་དང་
བཅས་ པའོ། །བརྗོད་ བྱེད་ མཐའ་ དྲུག་ གོ ཁྱད་ པར་ ནི་ གསང་ ཆེན་ བྱིན་ གྱིས་
བརླབས་ཀྱིས་དང་། ཐབས་ཐེག་པ་ཕྱི་རོལ་པ་ལ་རག་མ་ལུས་པ། དངོས་གྲུབ་
མྱུར་དུ་ཐོབ་པས་ཁྱད་པར་དུ་གྱུར་པའོ། །ཉམས་སུ་བླང་བྱ་ནི་རླུང་དང་ཤེས་པ།
བྱང་ཆུབ་སེམས་ཀྱི་ཐིག་ལེ་བདེ་བར་ཤར་བས་སོ། །དོན་ཆིངས་ནི་ཇི་སྲིད་ལྷུན་
གྱིས་གྲུབ་ཅིང་དངོས་པོའི་གནས་ལུགས་དབྱིངས་ལ་གནས་པར་རྒྱུ། ཐབས་ཀྱི་
རྩོལ་ བས་ སྦྱངས་ པའམ། དྲི་མ་མེད་ཅིང་ མངོན་ དུ་ གྱུར་ པས་ འབྲས་བུ་རྒྱུད།
249 -304



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསུམ་ཀར་ཚང་བར་སྟོན་པའོ། །དེ་ནི་ སྔགས་ ལས་སྐྱེད་པའི་དོན་རྒྱས་པར་
བསྟན་པ་ལ་ནམ་མཁའི་རྡོ་རྗེ་ཞེས་པ་ལ་སོགས་པས་ཡེ་ཤེས་ཀྱི་ས་ཡི་ཆ་དང་རྡོ་
རྗེའི་ས་ཡི་ཆ་འབྱུང་བ་རིམས་རྩིགས་རིའི་རྒྱལ་པོ་རི་རབ་བསྒོམ་པ་རྟེན་གཞལ་
ཡས་ཁང་སྐྱེད་པ་ནི་རྡོ་རྗེ་སྙིང་པོའོ། །ཧཱུྃ་ཞེས་པས་ས་བོན་དང་བཅས་པའི་དོན་ཏོ། །
མངོན་པར་བྱང་ཆུབ་པ་ལྔ་ལས་རྡོ་རྗེ་འཆང་དྲན་པ་གཅིག་པའི་རྣལ་འབྱོར་བསྟན་
པ་ནི་རྡོ་རྗེའི་དཀྱིལ་འཁོར་ཞེས་པ་ནས་ཚིག་རྐང་བརྒྱད་ཀྱིས་སྟོན་ཏེ་བཅོམ་ལྡན་
འདས་དམ་ཚིག་གསང་བས་དེ་སྐད་ཅེས་བཀའ་སྩལ་ཏོ། །ཞེས་པའི་བར་གྱིས་སོ། །
སྙིང་པོ་ཞེས་པ་ནས་ཧཱུྃ་ཞེས་པའི་བར་གྱིས་སྐུ་གསུང་ཐུགས་བྱིན་གྱིས་བརླབ་པ་
དང་སེམས་དཔའ་སུམ་རྩེག་ཏུ་སྒོམ་པ་བསྟན་ཏོ། །
ཟབ་པ་དང་རྒྱ་ཆེ་བ་གཉིས་སུ་མེད་པའི་དོན་མཆོག་ཏུ་བསྟན་པ་ནི་བྱང་
ཆུབ་ནི་ལྔས་སྐྱེད་པའོ། །གསང་བའི་ཚུལ་མཆོག་ནི་འབྲུ་གསུམ་པོ་འདིས་ཡིན་ཏེ་
ཞེས་རྡོ་རྗེ་གསུམ་དུའོ། །འདི་ནི་སངས་རྒྱས་ཐམས་ཅད་ཀྱི་ཞེས་རིགས་ལྔའི་
གསང་བ་བསྡུས་པའོ། སངས་རྒྱས་བྱང་ཆུབ་ནི་ས་བཅུ་གསུམ་པའི་ཡེ་ཤེས་སོ། །
རབ་བསྒྲུབས་པས་ནི་ལམ་གྱི་རིམ་པ་ལ་མཉམ་རྗེས་གཉིས་སུ་མེད་པའོ། ཡེ་
ཤེས་རྡོ་རྗེ་སྤྲུལ་པས་ཏེ། སངས་རྒྱས་རྒྱུ་འབྲས་བུ་འབྱུང་ཞེས་པའི་དོན་ལ་ལུས་
སེམས་དངོས་པོའི་གནས་ལུགས་རྒྱུ་ཡིན་ལ་དེའི་རང་བཞིན་ལུས་ལ་གནས་ཀྱང་
ལུས་མ་སྐྱེས་པར་ཤེས་པས་ཡེ་ཤེས། ཟག་པ་མེད་པའི་ཏིང་ངེ་འཛིན་གྱི་ལུས་འདི་
ནི་རྡོ་རྗེ་དེས་སྤྲུལ་པ་འཁོར་འདས་ཀྱི་ཆོས་ཐམས་ཅད་སེམས་ཀྱི་སྣང་བར་གྱུར་
པས་རྣམ་པར་སྤྲུལ་པ་ལས། ངོ་བོ་རྡོ་རྗེ་འཆང་གི་གོ་འཕང་མངོན་དུ་བྱེད་པའི་རྒྱུ་
དང་འབྲས་བུས་བསྡུས་པའོ། །དེ་ཡང་རྨི་ལམ་དུ་དབང་བཞི་རྒྱུ་འབྲས། གྲོལ་
249 -305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལམ་བསྐྱེད་པའི་རིམ་པ་ཏིང་ངེ་འཛིན་རྣམ་པ་གསུམ་སྔོན་འགྲོ་དང་བཅས་པ་རྒྱུ་
འབྲས་ཏེ། རྫོགས་རིམ་སུ་རིམ་ལྔ་དང་སྦྱོར་བ་ཡན་ལག་དྲུག་རྩ་བ་དང་ཡན་ལག་
གི་རྒྱུ་འབྲས་སྤྱོད་པ་ཡོངས་སུ་དག་པའི་དམ་ཚིག་ནི་འགྱུར་བ་མེད་པ་རྒྱུ་འབྲས།
སྡོམ་པ་ནི་ཟག་པ་མེད་པའི་རྒྱུ་འབྲས་སུ་འཆར་རོ། །
དང་པོ་ལས། གཉིས་པ་ལམ་གསུམ་པ་སྒྱུ་མ་ལྟ་བུའི་རྒྱུ་འབྲས། བཞི་པ་
ནམ་མཁའ་ལྟ་བུའོ། །ལྔ་པ་དེ་བཞིན་ཉིད་ཀྱི་རྒྱུ་འབྲས་སུ་འཆར་བའོ། །དེ་དག་
སློབ་པ་དང་མི་སློབ་པ་སྦྱངས་པས་སྐུ་གསུམ་མི་ཕྱེད་པར་རྫོགས་པར་བྱེད་པས་
ན། འདི་དག་ཅེས་ཐོབ་པའི་ཁྱད་པར་སངས་རྒྱས་ཞེས་ སྐུ་བཞིའོ། སྐྱེས་བུ་ནི་
མཚན་དཔེས་བརྒྱན་པའོ། །གསང་བ་སྔགས་ཀྱི་རིག་པ་ཆེན་པོའི་སྐྱེས་བུ་ཞེས་བྱ།
དེ་ཉིད་ལ་གཉིས་མེད་ལས། གསང་བ་ཆེན་པོའི་ལམ་གྱུར་པ། །སྔགས་ཀྱི་རིག་པ་
ཡན་ལག་བཞིས། །ལམ་གྱི་སྤྱོད་པ་ཚུལ་མཆོག་གིས། །ཚེ་གཅིག་གིས་ནི་བྱང་
ཆུབ་ཐོབ། །ཅེས་ པས་ ཏེ། དེ་ལ་ གཞི་རྟེན་ཐབས་ཀྱི་ཡན་ལག །དབང་ཐབས་
ཤེས་རབ་ཟུང་འཇུག་དེ་ཁོ་ན་ཉིད་ཀྱི་ཡན་ལག་བསྒྲུབ་པ་མངོན་པར་འབྱུང་བའི་
ཡན་ལག །སྤྱོད་པས་ཡེ་ཤེས་རོ་མཉམ་པའི་ཡན་ལག་དང་བཞིས་ལམ་བགྲོད་
པར་བཞེད་དེ། དང་པོ་ནི་རྒྱུད་སྡོམ་པ་གསུམ་དང་ལྡན་པས་སྟེ། ཡེ་ཤེས་གྲུབ་པ་
ལས། སྙིང་རྗེའི་བསམ་པས་སྡོམ་གནས་ན། །བཀག་པ་རྣམས་ཀྱང་དེ་ལ་གནང་
། །
ཞེས་པའོ། །
གཉིས་པ་ནི་དབང་གི་དུས་སུ་རྟོགས་པའི་དོན་དེ་ཉིད་ལ། ཉམས་ཀྱི་རྒྱུད་
བསྲིངས་པས་སྣང་བ་ཐབས། དེའི་མཚན་ཉིད་ཤེས་པ་ཤེས་རབ་དེ་ཡང་
། དེ་ལྟར་
ཤེས་ན་མ་སྐྱེས་ཤིང་སྐྱེ་བ་མེད་པར་ཤེས། །སྐྱེ་བ་མེད་པའི་ཤེས་རབ་དང་
། །རབ་
249 306



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསལ་ཐབས་ཀྱི་སྣང་བ་ཡང་
། གཉིས་མེད་ངང་དུ་རོ་གཅིག་པས། །བདེན་པ་
གཉིས་མེད་ཟུང་འབྲེལ་བ། །སྣང་སྟོང་ཐ་མི་དད་དུ་ཤར་བས་ཞེས་པའོ། །དཀའ་
ཐུབ་ལ་སོགས་བརྟགས་པས་བཅིངས། །སྒྱུ་མའི་སྦྱོར་ཤེས་སྟོད་པས་གྲུབ། །ཅེས་
པའི་དོན་དང་
། དབང་གི་དོན་ཤེས་པས་ཡིད་སྐྱོབ་པས་སྔགས་ཀྱི་དབང་ཡིན་ནོ། །
གསུམ་པ་ནི་ཡེ་ཤེས་དངོས་སུ་སྐྱེ་བ་དབང་དང་བྱིན་བརླབས་ཡིན་པས་སྐྱེ་
བའི་ཐབས་གཞན་མེད་དེ། ཉམས་མྱོང་ལམ་དང་འབྲེལ། ལམ་དབང་དང་རྗེས་
སུ་འབྲེལ་བས་ན། ཉམས་སུ་མྱོང་བ་རྒྱུན་ཆགས་སུ། །གོམས་པར་བྱེད་པ་ཐབས་
ཀྱི་ལམ། །ཞེས་ པའི་དོན་དང་
། རང་གི་བདེ་བ་རང་གིས་བཟའ། །དེ་ནི་དབང་
དང་ལས་ཤེས་པར་བྱ། །ཞེས་པའི་དོན་ཏོ། །
བཞི་པ་སྤྱོད་པའི་དུས་ཚོད་འབྲེལ་བ་ནི་གསང་བ་གྲུབ་པ་ལས། གཅིག་ཏུ་
བརྟན་པའི་སེམས་ཉིད་ཀྱིས། །གསང་བའི་སྤྱོད་པ་སྤྱད་ནས་ནི། །ཕྱི་ནས་རིགས་
པའི་བརྟུལ་ཞུགས་བྱ། །དེས་ནི་མཐར་ཐུག་ཐོབ་པར་འགྱུར། །ཞེས་པ་དང་
། །
དམ་པ་དང་པོ་ལས་ཀྱང་
། །བསྐལ་པ་མང་པོར་སྡོམ་ལ་གནས་པ་བས། །སྐད་
ཅིག་གནས་པས་འབྲས་བུ་རྫོགས་པར་བྱེད། །ལྡོག་པ་མེད་པའི་བྱང་ཆུབ་སེམས་
བཟུང་ནས། །ཐབས་ཀྱིས་བསོད་ནམས་ཡེ་ཤེས་རྫོགས་པར་འགྱུར། །ཞེས་པས་
ལྟ་སྤྱོད་ཟུང་དུ་འབྲེལ་བས་ཚེ་གཅིག་གིས་སངས་རྒྱས་འགྲུབ་པར་བསྟན་པའོ། །
དེ་ཉིད་ལ་གསང་ཆེན་ཟབ་པའི་དོན་རིག་པ་ཞེས་ཀྱང་བྱ་རབ་ཏུ་བསྒྲགས་པའོ། །
རྡོ་རྗེ་མི་ཕྱེད་གསུམ་ནི་ཡེ་ཤེས་ཀྱི་སྒོ་གསུམ་ལ་གནས་ན་ཐ་མལ་གྱི་རྟོག་པ་མི་
ཕྱེད་ཅིང་བསྒོམ་པའི་ ཞེས་ལམ་ལ་གོམས་པའོ། །དམ་ཚིག་དག་ནི་གསང་བ་
གསུམ་ལྡན་ལ། རྫོགས་པར་འགྱུར་ཞེས་པ་མཐར་ཐུག་པའི་དོན་ཏོ། །དེ་བཞིན་
249 --307



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཤེགས་པ་ཞེས་པ་ལ་སོགས་པ་གཞུང་བསྡུ་བའོ། །ཐུན་མོང་མ་ཡིན་པའི་གསང་
བའི་ཁྱད་པར་བསྟན་པའི་གནས་ནི་དབེན་ཞིང་ཞེས་པ་ལ་སོགས་པའི་དོན་ནི།
བསྙེན་པའི་དབང་དུ་བྱ་བ་ནི་ཐུན་མོང་དང་ཁྱད་པར་བའོ། །
དབང་བསྐུར་བ་ནི་གཞི་དུས་ཀྱི་དབང་དང་
། གྲོལ་བྱེད་ལམ་གྱི་དབང་ངོ་
། །
ལྷ་སྐྱེད་པ་ཡང་རྣམ་པ་ལམ་དུ་བྱེད་པ་བསྐྱེད་རིམ། ངོ་བོ་ལམ་དུ་བྱེད་པ་ལུས་
དབེན་པའོ། །དམིགས་པ་མཚན་བཅས་མཚན་མེད་ཀྱི་དབང་དུ་བྱས་ན། སྦྱོར་བ་
བཞི་ལྡན་ཏེ། རྩ་ དང་ ཡི་གེ་ ཐིག་ལེ་དང་བདེའོ། །ཡང་རླུང་སྔགས། རྨི་ལམ་སྒྱུ་
ལུས་ རིལ་འཛིན་ རྗེས་ གཞིག་ཏུ་ སྦྱོར་བས་སོ། །ཡན་ལག་དྲུག་གི་སྦྱོར་བ་ནི་
དམིགས་པ་ཡོངས་སུ་དག་པ་ཆོས་ཀྱི་དབྱིངས་ཀྱི་རྣལ་འབྱོར། ལོངས་སྤྱོད་ཡོངས་
སུ་དག་ པ་ གོས་དང་ཟས་ ཀྱི་རྣལ་འབྱོར། འཕྲིན་ལས་ཡོངས་སུ་དག་ པོ་ཁྲུས།
འདུ་ཤེས་ཡོངས་སུ་དག་པ་ཉལ་བ་དང་ལྡན་པ་ན་ལྟུང་བས་མ་གོས་པར་སྤྱོད་པ།
སྣང་བ་ཡོངས་སུ་དག་པ་བརྟན་གཡོ་ལྷ་དང་ལྷ་མོར་འཆར་བ། རྟོག་པ་ཡོངས་སུ་
དག་པ་བདེ་ཆེན་འོད་གསལ་གྱི་རྣལ་འབྱོར་ལམ་དུ་བྱེད་པས་མྱུར་བ་ཉིད་དུ་
འགྲུབ་ པ་ ནི་ གཉིས་ མེད་ ལས། གསང་ བའི་ པདྨར་ཉི་མ་འཁྱིལ། །གཙུག་ཏོར་
གནས་སུ་བདུད་རྩི་ཡི། །ཟླ་བ་སངས་རྒྱས་ཀུན་གྱི་ཉ། །སྲིད་དང་མྱ་ངན་འདས་
ལས་གྲོལ། །ཞེས་པའི་དོན་ཏོ། །
ད་ནི་སྔགས་ཀྱིས་བསྐྱེད་པའི་རྣལ་འབྱོར་གསུམ་བསྟན་པ་ནི་གསལ་བའི་
དཀྱིལ་འཁོར་ཞེས་པ་ལ་སོགས་པས་རྣམ་པར་སྣང་མཛད་ཀྱི་ཏིང་ངེ་འཛིན་དང་
ཆོས་ཀྱིས་དཀྱིལ་འཁོར་ཞེས་པས་འོད་དཔག་མེད་པའི་ཏིང་ངེ་འཛིན་དང༌། རྡོ་
རྗེའི་དཀྱིལ་འཁོར་ཅེས་པས་མི་བསྐྱོད་པའི་རྣལ་འབྱོར་དང་གསུམ་སྟེ། ཐུགས་ཀྱི་
249 -308



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དམ་ཚིག་རྡོ་རྗེ་ཞེས་བྱ་བའི་ཏིང་ངེ་འཛིན་ཏོ་ཞེས་པའི་བར་གྱིས་ཏིང་ངེ་འཛིན་
དངོས་དང་། དེའི་ཕན་ཡོན་མཆོག་གི་ཁྱད་པར་དང་
། དོན་བསྡུ་བ་གསུམ་གསུམ་
གྱིས་ངེས་པར་བྱ་སྟེ། དེ་ལ་གཞན་ནི་སྤྱིར་འགྲོལ། ཁྱད་པར་དུ་སྐུ་གསུང་ཐུགས་
ཀྱི་ལྷ་གསུམ་པོ་སེམས་དཔའ་སུམ་རྩེག་ཏུ་བསྐྱིལ། རིགས་གཞན་གཉིས་པ་མན་
ངག་གིས་ཁ་སང་སྟེ་ཤེས་པར་བྱའོ། །ཡེ་ཤེས་དེའི་ཐུགས་ཀར་འཁོར་ལོ་པདྨ་
འདབ་མ་བརྒྱད་པ་ལ། དབུས་ནི་ཨཾ་ཨ་ཧཱུཾ་གསུམ་རིམ་པ་བཞིན་དུ་ཏིང་ངེ་འཛིན་
སེམས་དཔའ་ལ་ཡང་ཡིག་འབྲུ་ༀ་ཨ་ཧཱུྃ་སྭཱ་ཧཱ་ལས་རིམ་པར་སྐོར་བ་ལས། དུག་
ལྔའི་རྟོག་པ་སྦྱོང་བ། ཡེ་ཤེས་ལྔའི་རྣམ་པ་ལམ་དུ་བྱེད་པ་སྟེ། སེམས་ཅན་གྱི་དོན་
བྱས་ཤིང་ཡོང་སུ་བསྡུ་བས་དུས་གསུམ་དུ་ཐོག་མཐའ་བར་དུ་ཁྱབ་པར་ལྟའོ། །
ཡེ་ཤེས་ཀྱི་སྐུ་སྐྱེད་པ་བསྟན་པ་ནི་ཡེ་ཤེས་དཀྱིལ་འཁོར་དབུས་སུ་ཞེས་པ་
ནས་བཀོད་པ་ཕྲེང་པ་ཞེས་བྱ་བའི་ཏིང་ངེ་འཛིན་ཏོ་ཞེས་པའི་བར་གྱིས་དོན་ཡོད་
གྲུབ་པའི་ཏིང་ངེ་འཛིན་ལམ་དུ་བྱེད་པ་སྟེ། མཆོག་ལ་གནས་པས་སྒྱུ་ལུས་འོད་
གསལ་དུ་བཅུག་འོད་གསལ་གྱི་ངང་ལས་ཨ་ཤད་ཀྱི་སྣང་བ་ལས་བྱུང་བའི་རྟེན་
དང་བརྟེན་པར་བཅས་པའི་སྐུ་དེའི་ཐུགས་ཀར་ཁཾ་དམིགས་ཏེ་དེ་ལས་འོད་ཟེར་
སྣ་ཚོགས་པ་སྤྲོས་ནས་དེ་བཞིན་གཤེགས་པ་རྣམས་ཀྱིས་ཐུགས་བསྐུལ་ནས་དེ་
ཐམས་ཅད་ཀྱི་འོད་ཀྱི་སྣང་བ་དང་འདྲེས་ཤིང་བྱིན་གྱིས་བརླབས་ནས་འགྲོ་བ་
སེམས་ཅན་ཐམས་ཅད་ལ་ཕོག་པས་སེམས་ཅན་དེ་དག་ཐམས་ཅད་དཀྱིལ་འཁོར་
དུ་གྱུར་ཏེ་འོད་ཀྱིས་རེག་པ་ཙམ་གྱིས་ལྷའི་རྣམ་པ་སྒྱུ་མ་ལྟ་བུར་གྱུར་དེ་ཉིད་སྐད་
ཅིག་བཞི་ལས་འོད་གསལ་དུ་འཇུག་ཅིང་གནས་པས་ཟུང་འཇུག་ཏུ་ལྡང་བ་ལས་
བཀོད་པའི་ཕྲེང་བ་ཞེས་སོ། །རྡོ་རྗེའི་དཀྱིལ་འཁོར་དབུས་ཞེས་པ་ལ་སོགས་པས་
249 ---309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
མདོ་དང་རྒྱས་པའི་ཚུལ་གྱིས་འཇམ་དབྱངས་རྡོ་རྗེའི་རྣལ་འབྱོར་ལམ་དུ་སློངས་པ་
སྟེ། ཟུང་འཇུག་གི་སྐུ་དེ་ཉིད་སྣང་བའི་ཆ་དེ་དང་སྟོང་པའི་ཆ་དབྱེར་མེད་པས་དམ་
ཚིག་ཡེ་ཤེས་ཀྱིས་སྣང་བ་ལ་ལོངས་སྤྱོད་ལ། སྐུ་གསུང་ཐུགས་ནི་རྣམ་པར་དག་
པས་རྡོ་རྗེ་ཅན་མི་སློབ་པའི་སྐུ་ཅན་ས་བཅུ་དག་ལ་གནས་པའི། བྱང་ཆུབ་སེམས་
དཔའ་ཞེས་པ་ནི་སྒྱུ་ལུས་འོད་གསལ་དུ་སྟིམས་ཏེ་དེ་ལས་ཟུང་འཇུག་ཏུ་ལྡང་བས་
རང་རིགས་ཀྱི་ཏིང་ངེ་འཛིན་ལ་གནས་ཏེ་རྡོ་རྗེའི་བཟླས་པ་སྲོག་རྩོལ་རླུང་བཅུ་
ལམ་དུ་བྱེད་པ་བསྟན་པའོ། །
དེ་ལ་ས་ལམ་གྱི་དབང་དུ་བྱས་ནས། རིག་འཛིན་མོས་པར་སྤྱོད་པ་ནས་
བཟུང་སྟེ། ས་བཅུ་པ་རྡོ་རྗེ་ལྟ་བུའི་ཏིང་ངེ་འཛིན་མན་ཆད་རྒྱུ་ཡི་ཆོས་ཡོངས་སུ་
རྫོགས་པ་ཕ་རོལ་ཏུ་ཕྱིན་པ་དང་མཐུན་ལ། ས་བདུན་པ་མན་ཆད་རྩོལ་བ་དང་
བཅས་པའི་ལམ་མཉམ་རྗེས་ཅན་ཡིན་ལ། རྩ་བ་ཐམས་ཅད་རླུང་ལ་རག་ལུས་
པས་རྡོ་རྗེའི་བཟླས་པ་མཐར་ཕྱིན་པས་ས་བརྒྱད་པ་མན་ཆད་མངོན་དུ་བྱེད་དེ།
ཕྱིར་མི་ལྡོག་པའི་ བྱང་ཆུབ་ཀྱིས་ སེམས་ ལ་མཉམ་རྗེས་གཉིས་སུ་མེད་ པ་རོ་
གཅིག་དུ་གྱུར་པས་ཆོས་ཉིད་ཕྲ་བ་དང་ཤིན་ཏུ་ཕྲ་བ་མངོན་དུ་གྱུར་པའོ། །སེམས་
དབེན་སྣང་བ་གསུམ་གྱིས་བདག་ཉིད་ནི་ས་བཅུ་པར་ རབ་ཏུ་འཇུག་ སྟེ་བཅུ་
གཅིག་པ་ནི་སངས་རྒྱས་ཀྱི་ས་སྒྱུ་མ་མཐར་ཕྱིན་པས། བཅུ་གཉིས་པ་ལ་འོད་
གསལ་མངོན་དུ་གྱུར་པས། བཅུ་གསུམ་པའི་ས་ཕྱེད་དང་པོ་སློབ་པའི་ཟུང་འཇུག་
ལ་གནས་ལ། མི་སློབ་པ་ཟུང་འཇུག་གིས་མངོན་དུ་གྱུར་པ་རྡོ་རྗེ་འཆང་ཆེན་པོའི་
སྐུར་གྱུར་པ་ཉིད་དོ། །
མངོན་པར་ཤེས་པ་བསྒྲུབ་པ་ནི་འབྲས་བུའི་ཁོངས་སུ་སྡུད་དེ། རང་ལུས་
249-310



པ་ཡེ་ཤེས་ཀྱི་སྣང་བ།
བསྟན་པ་ནི་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས
ཀྱི་སྒོ་ལྔའི་རྣམ་པར་ཤེས་པ་ལམ་དུ་བྱེད་པ་ཡན་ལག་གི་རླུང་ལྔ་འཕྲིན་ལས་སུ་
འཆར་ལ། བྱང་ཆུབ་སེམས་དཔའ་རྣམས་ཀྱི་ས་བོན་ལྷ་དང་ཐ་མི་དད་དུ་བལྟས་
པས་ཐོབ་པ་ནི། འོད་ཟེར་འབར་བའི་ཡི་གེ་ཞེས་པ་ནས་འོད་ཟེར་གྱིས་ཡེ་ཤེས་
མཆོག་ཏུ་འབྱུང་བ་རྡོ་རྗེ་ཞེས་པའི་ཏིང་ངེ་འཛིན་ཏོ་ཞེས་པའི་བར་གྱིས་མིག་ས་ཡི་
སྙིང་པོ། རྣ་བར་ ཕྱག་ན་རྡོ་རྗེ། སྣ་ལ་ནམ་མཁའི་སྙིང་པོ། །ལྕེ་ལ་ འཇིག་རྟེན་
དབང་ཕྱུག །ལུས་ལ་སྒྲིབ་པ་ཐམས་ཅད་རྣམ་པར་སེལ་བའོ། དེ་དག་ཀུན་ལ་
ཁྱབ་པ་རྣམ་པར་སྣང་མཛད་ཀྱི་རྣལ་འབྱོར་སེམས་དཔའ་སུམ་རྩེག་ཏུ་བྱ་བ་ལ་
་ནམ་མཁའ་ཞེས་པ་ནས་མངོན་པར་བྱང་ཆུབ་པ་རྡོ་རྗེ་ཞེས་བྱ་བའི་
བར་གྱིས་བསྟན་ཏོ། །
ད་ནི་ཁྱད་པར་གྱི་གནས་ཀྱི་མཚན་ཉིད་བསྟན་པ་ལ། ནང་དོན་དུ་སྦྱར་ན་
རྣམ་པར་དབེན་པ་ནི་ལུས་སེམས་རྟོག་པ་ལས་ཡོངས་སུ་གྲོལ་བའི་རི་བོ་དང་།
རྣམ་པར་སྣ་ཚོགས་རི་བོ་ནི་ལུས་རིལ་གནས་གནས་པ་ལ་འཁོར་འདས་ཀྱི་རྟོག་
པ་དུ་སྐྱེ་བའོ། །ཆུ་ཀླུང་ནི་གཅོང་རོང་ཅན་ལུས་ཀྱི་ཆུ་ངོགས་ལ་འབབ་ཆུ་ནི་སྒོ་
དགུ་ནས་དྲི་མ་དུ་མ་འབྱུང་བའོ། །དུར་ཁྲོད་ཀྱི་ནི་རྟོག་པ་དོར་ཞིང་མི་རྟོག་པ་སྐྱེ་
བ་ས་སྟེ་ལ་སོགས་པར་ཡང་ཞེས་པ་གཅིག་ནས་བརྒྱད་ཀྱི་བར་རམ། གསང་ཆེན་
སུམ་ཅུ་རྩ་གཉིས་ལ་སོགས་པ་གསུངས་ཏེ། ཕྱིའི་དུར་ཁྲོད་མ་ཡིན་ཞིང་ནང་དུ་
སེམས་རྣམ་ཤེས་ཚོགས་བརྒྱད་དག་པས་དུར་ཁྲོད་དུ་ཤར་ཏེ། ཤིང་བརྒྱད་ནི་ལུས་
ཀྱི་རྩ་ཡིན་ལ། ཞིང་སྐྱོང་ནི་རྩ་དེ་དག་ལས་རླུང་རྒྱུ་བས་ཤིང་གསེབ་ནས་སྣང་
བའོ། །ཕྱོགས་སྐྱོང་ནི་རང་རིག་པས་ཏེ་ཞིང་སྐྱོང་གི་མགོ་བརྙན་དང་མཚུངས་པའི་
རླུང་གི་ཞོན་པ་ལ་ཞོན་ནས་རླུང་རིག་ལྷན་ཅིག་ཏུ་འཚོགས་ཏེ་ལས་སྣ་ཚོགས་ལ་
240 -311



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འཇུག་པར་བྱེད་དོ། །དེ་ཁོ་ན་ཉིད་ཡོངས་སུ་ཤེས་པར་བྱ་བ་ཉིད་དོ། །བསམ་
གཏན་ བསྡུས་ པ་ འདི་དག་བསྒོམ་ཞེས་དུར་ ཁྲོད་ ཀྱིས་ ཡོངས་ སུ་ བསྐོར་ བའི་
དཀྱིལ་འཁོར་བསམ་པའོ། །དེ་བཞིན་གཤེགས་པ་རིགས་ལྔའི་ས་བོན་སྒོ་ལྔར་
བཀོད་ནས་བསྒྲུབ་པ་ཁྱད་པར་ཅན་དུ་འཆར་བའི་དོན་ནི་མི་བསྐྱོད་ཡེ་ཤེས་ཞེས་
པ་ལ་སོགས་པས་ལྷ་ཡི་ངོ་བོ་ལམ་དུ་བྱེད་པ་བསྟན་ཏོ། །
མཆོག་ལ་དམིགས་པས་ནི། རྡོ་རྗེ་ཆེན་པོ་རྩེ་ལྔ་པ་ཞེས་པ་ལ་སོགས་པས་
ཕྱག་མཚན་དང་ས་བོན་འོད་ཀྱི་སྤྲོ་བསྡུ་དང་བཅས་པ་ཉིད་བསྟན་ཏོ། །རྡོ་རྗེ་ནམ་
མཁའི་ཞེས་པ་ནས་འགྱུར་ཞེས་པའི་བར་དུ་ནི་ཟུང་འཇུག་ལོངས་སྐུ་དེ་ཉིད་ལས་
རིགས་ངེས་པར་སྤྲུལ་སྐུར་བསྒྱུར་ཏེ་དཀྱིལ་འཁོར་རྒྱལ་མཆོག་ལ་གནས་པ་དང་
།
འཕྲིན་ལས་ཀྱིས་བྱེ་བྲག་གིས་ལས་རྒྱལ་མཆོག་གི་དུས་སུ་དངོས་པོ་ལྐོག་གྱུར་
དང་ཤིན་ཏུ་ལྐོག་གྱུར་གྱི་རྒྱུ་འབྲས་ཐམས་ཅད་མངོན་དུ་ཤེས་པར་བྱ་བའི་ཕྱིར་དེ་
དག་ཀྱང་སེམས་ལས་མ་འདས་པར་དབང་པོའི་སྤྱོད་ཡུལ་དུ་གྱུར་པར་བྱ་བ་ནི་
རྣམ་པར་ཤེས་པའི་འཕྲིན་ལས་ཀྱིས་ཡུལ་ལ་འཛིན་པ་དབང་པོ་ལྔ་ཡི་རྒྱུ་བ་ལ་
སོགས་པ་ལྔ་དང་
། འབྱུང་བའི་རླུང་ངོ་བོ་སྲོག་འཛིན་ལ་སོགས་པ་ལྔ་པོ་ཡང་གྲུབ་
སྟེ་གཅིག་ཏུ་སྦྱོར་བས་མགོན་པོ་དང་ལྷ་ཡི་དཀྱིལ་འཁོར་ཉིན་ཞག་ཕྲུགས་གཅིག་
ལ་ཐུན་ཆེན་པོ་བཅུ་གཉིས་ཕྱེད་པ་ཉི་ཤུ་རྩ་བཞིའི་བར་དུ་སྤྱན་མ་ལ་སོགས་པ་རྒྱུ་
བའི་དུས་སུ་དངོས་པོ་གང་ཡང་རུང་བ་ལ་དམིགས་ལ་རླུང་མིག་ལ་སོགས་པ་ནས་
དྲངས་ཏེ། ཕྱིར་དབྱུང་བ་ཧཱུྃ་ནང་དུ་བསྡུད་པ་ༀ་གནས་པ་ཨའི་ཚུལ་དུ་སྦྱར་བའི་
འཁྲུལ་འཁོར་གྱི་བཟླས་པ་རྩེ་གཅིག་དུ་བྱས་ན་དངོས་པོ་ལྐོག་ཏུ་གྱུར་པ་དང་
།
ཤིན་ཏུ་ལྐོག་ཏུ་གྱུར་པ་ལ་གང་དང་གང་གི་བྱེ་བྲག་གསལ་བར་མངོན་དུ་བྱེད་དོ། །
249-312



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ཁོ་ན་བཞིན་དུ་ཀུན་ལ་སྦྱར་བར་བྱ་སྟེ། རྡོ་རྗེ་མིག་གི་མངོན་ཤེས་ཀྱིས་འཇིག་
རྟེན་གྱིས་ཁམས་ཀྱི་གཟུགས་རབ་འབྲིང་ཐམས་ཅད་མཐོང་བར་འགྱུར་རོ། །རྡོ་རྗེ་
རྣ་བས་སྒྲ་ཐམས་ཅད་ཉེ་རིང་མེད་པར་ཐོས་པ་དང་
། རྡོ་རྗེ་སྣས་དྲི། རྡོ་རྗེ་ལྕེས་རོ།
རྡོ་རྗེ་ལུས་ཀྱི་རེག་བྱ་ཐམས་ཅད་ཀྱི་མངོན་ཤེས་འཆར་བའོ། །དེ་ལས་གཞན་པ་
གཞན་གྱི་སེམས་ཤེས་པ་དང་
། སྔོན་གྱི་གནས་ཤེས་པ་དང་
། འཆི་འཕོ་བ་དང་སྐྱེ་
བ་ཤེས་པ། དེ་རྣམས་རྣལ་འབྱོར་པ་རྣམས་ལ་འཆར་ལ། ཟག་པ་ཟད་པའི་མངོན་
པར་ཤེས་པ་ནི་སངས་རྒྱས་ཁོ་ནའི་སྤྱོད་ཡུལ་ཡིན་ནོ། །
དེ་ནི་བདག་དང་ས་གསུམ་ལ་གནས་པ་ཐམས་ཅད་སྒྱུ་མའི་སྣང་བ་ཐམས་
ཅད་འོད་གསལ་དུ་བསམ་ གཏན་ གཉིས་ཀྱིས་རྣལ་འབྱོར་གྱིས་འཇུག་པ་ནི།
སངས་ རྒྱས་ དཀྱིལ་ འཁོར་ དབུས་ གནས་ པར། །བདག་ གི་ ལུས་ལ་རྣམ་ སྣང་
མཛད། །ཅེས་པ་ལ་སོགས་པས་སྐུ་གསུང་ཐུགས་ཀྱི་རིལ་པོར་འཛིན་པའི་བསམ་
གཏན་གསུམ་སོ་སོར་བསྟན་ཏེ་སེམས་དཔའ་སུམ་རྩེག་ལ་རིམ་གྱིས་སྡུད་པ་ས་
འོག་ས་སྟེང་ས་བླ་བ་ཐམས་ཅད་ཀྱིས་ལུས་ངག་ཡིད་གསུམ་གྱི་རྟོག་པ་ཐམས་
ཅད་རང་བཞིན་འོད་གསལ་དུ་བསྡུ་བ་ཐུན་མོང་པ་དང་ཁྱད་པར་བའི་དབྱེ་བས།
དམ་ཚིག་སེམས་དཔའ་གསུམ་པོ་ལུས། ཡེ་ཤེས་སེམས་དཔའ་གསུམ་པོ་ངག །
ཏིང་ངེ་འཛིན་སེམས་དཔའ་སྲོག་ཐིག་ལེར་གྱུར་པ་སེམས་རྣམ་པར་དག་པ་སྐུ་
གསུང་ཐུགས་རྡོ་རྗེ་གཅིག་ཏུ་བྱེད་པའི་བསམ་གཏན་ནོ། །སྐུ་གསུམ་རོ་གཅིག་
པས་ཡེ་ཤེས་གྲུབ་པའི་ཁྱད་པར་ནི་འདི་ནི་དམ་ཚིག་མཆོག་ཅེས་པ་ཚིག་རྐང་
བཞིས་འབྲས་བུ་མངོན་དུ་གྱུར་པར་བསྟན་ཏོ། །
རྗེས་སུ་གཞིག་པ་ནི་བདག་དང་སེམས་ཅན་ཐམས་ཅད་གཏན་གཡོའི་
249313



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཆོས་ཉིད་ལ་ཡེ་ཤེས་སུ་ཁྱབ་པར་སྟོན་པ་ནི་རྡོ་རྗེ་ནམ་མཁའི་དབྱིངས་ཞེས་པ་
ནས་བཀའ་སྩལ་ཏོ་ཞེས་པའི་བར་གྱི་སྐུ་གསུང་ཐུགས་ཀྱི་རྡོ་རྗེ་གསུམ་ལས་ཡེ་
ཤེས་ཆེན་པོས་ཡོངས་ སུ་ ཁྱབ་ པས་ ཁམས་གསུམ་གྱི་སེམས་ཅན་ ཐམས་ཅད་
སྦྱངས་ནས་དགའ་བ་ཡེ་ཤེས་ཆེན་པོས། འཁོར་བའི་ལུས་ངག་ཡིད་གསུམ་ཇི་
སྲིད་གནས་པ་དེ་བཞིན་གཤེགས་པའི་ཡེ་ཤེས་རང་བྱུང་འགྱུར་བ་མེད་པའི་ཚུལ་
གྱིས་འཇུག་པ་ནི་དུས་བསྐལ་པ་གྲངས་མེད་པ་གསུམ་ལ་སོགས་པའི་བར་དུ་
འཁོར་བའི་སྐྱོན་གྱིས་གོས་པ་མེད་ཅིང་རྣམ་པར་དག་པ། གནས་པ་མེད་པའི་
ཚུལ་གྱིས་གནས་པ་ཉིད་དོ། །སྐུ་དང་གསུང་དང་ཐུགས་ཞེས་པ་དེ་ལྟར་མཉམ་
པར་བཞག་པ་དང་རྗེས་ཐོབ་གཉིས་སུ་མེད་པར་སྤྱད་པས་འབྲས་བུའི་རྒྱུད་བསྟན་
ཏོ། །
ད་ནི་གཞུང་ཉེ་བར་བསྡུ་ཞིང་ལེའུའི་མཚན་བསྟན་པ་ནི་དེ་ནས་དེ་བཞིན་
གཤེགས་པ་ཐམས་ཅད་ཀྱི་སྔགས་ནི་ཨེ་ཝཾ་སྟེ་སྡོམ་པ་བླ་ན་མེད་པའོ། །དམ་ཚིག་
ནི་སྐུ་སྐྱེད་པ་གཉིས་སོ། །དེ་ཁོ་ན་ཉིད་ཡེ་ཤེས་གསང་བའོ། །རྡོ་རྗེ་ནི་འོད་གསལ་
མངོན་པར་བྱང་ཆུབ་པའོ། །རིག་པའི་སྐྱེས་བུ་ནི་ཟུང་འཇུག་བདེ་བ་ཆེན་པོའོ། །
ལེའུ་བཅུ་གཅིག་པའི་རྣམ་པར་བཤད་པའོ།། 11
འདིར་ནི་ལམ་རིམ་པ་གཉིས་ཀྱི་སྒྱུ་མའི་སྐུ་དེ་ཉིད་མོས་པ་ལས་
ས་པ་ལས་བྱུང་བ་མི་
དམིགས་པས་ཕྱག་རྒྱ་ཆེན་པོ་འོད་གསལ་དུ་འཇུག་པ་ཡང་དག་པར་སྟོན་པར་
བྱེད་པ། ཆོས་རྣམས་རང་བཞིན་དག་པ་ལ། །སྣང་སེམས་སྒྱུ་མར་སྣང་བ་དངོས། །
རང་གི་ངོ་བོ་བདེ་བ་ཆེ། །འོད་གསལ་ཕྱག་རྒྱ་ཆེན་པོར་སྟོན། །གནས་དང་རིག་
འཛིན་བསྒྲུབ་པ་དང་། །བདེ་ཆེན་གསང་བའི་དམ་ཚིག་སྟེ། །དངོས་གྲུབ་གྲུབ་
249-314



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་འབྲས་བུ་དང་། །བསྙེན་བསྒྲུབ་བྱིན་བརླབས་རིམ་པ་ཉིད། །མདོ་དང་རྒྱས་
པའི་དབྱེ་བ་ཡིས། །ལེའུའི་གཞུང་དོན་འབྲེལ་བའོ། །
དང་པོ་བཅོམ་ལྡན་འདས་ཀྱིས་གསུང་གིས་བཤད་པར་ཞལ་གྱིས་བཞེས་
པ་ནི་དེ་ནས་སྟོན་པ་རྡོ་རྗེ་འཛིན་ཞེས་པས་འཇིག་རྟེན་གསུམ་མམ་ས་གསུམ་
ཐམས་ཅད་དུ་སེམས་ཅན་རྣམས་ལ་ཐར་པ་སྟོན་པར་མཛད་པ་སྟེ། བསྐྱེད་པ་ནི་
ཐུན་མོང་ལས་མཆོག་ཏུ་གཞོལ་བ་རྣམས་ཀྱི་དོན་དང་ཡེ་ཤེས་ནི་ནང་དུ་སྙིང་པོའི་
དོན་ལ་གཞོལ་བས་མཆོག་བསྒྲུབ་པ་ནི་སྒྱུ་ལུས་འོད་གསལ་དུ་ཐིམ་ཟུང་འཇུག་
སློབ་བཞིན་པ་ལ་གནས་པས་རྡོ་རྗེ་ལྟ་བུའི་ཏིང་ངེ་འཛིན་མངོན་དུ་གྱུར་པ་ལ་དེ་
ཉིད་ཅེས་བྱའོ། །རྡོ་རྗེ་གསུམ་ནི་སྐུ་རྡོ་རྗེ་ཐབས། གསུང་རྡོ་རྗེ་ཤེས་རབ། ཐུགས་
རྡོ་རྗེ་གཉིས་སུ་མེད་པའི་དོན་ལས་མི་འདའ་བས་ན་དམ་ཚིག་ཅེས་པ་གསང་བ་བླ་
ན་མེད་པའི་ཐབས་རྡོ་རྗེའི་གསུང་ནི་ངོ་བོ་གཅིག་ལས་རྣམ་པ་དུ་མར་སྟོན་པའི་
ཚུལ་དུ་བཀའ་སྩལ་པ་སྟེ་སྟོན་པ་ཉིད་ཀྱིས་གསུང་ཡིན་བྱིན་གྱིས་བརླབས་པ་དང་
རྗེས་སུ་གནང་བའི་བཀའ་ལྟ་བུ་མ་ཡིན་པའོ། །
ཡང་དག་པའི་གནས་རང་བཞིན་གྱིས་དག་པར་སྟོན་པ་ནི། མཁའ་དང་
མཚུངས་པར་མཉམ་འགྱུར་བ། །ཞེས་པ་ཆོས་ཐམས་ཅད་ཀྱི་དོན་རང་གི་མཚན་
ཉིད་བརྟགས་པས་ཐམས་ཅད་ལས་རྣམ་པར་དབེན་པ། དྲི་མ་མེད་པས་དངོས་པོ་
དང་དངོས་མིན་རོ་མཉམ་པར་གྱུར་པའོ། །སྣང་བཞིན་བདེན་པས་སྟོང་པའི་ཕྱིར་
རྣམ་པར་མི་རྟག་ཅེས་དམིགས་སུ་མེད་པའི་ངོ་བོ་ཉིད་སྟོང་པ་ཕྱག་རྒྱ་ཆེན་པོ་
འཁོར་བ་མྱ་ངན་ལས་འདས་པའི་ཆོས་རྣམས་ཐམས་ཅད་ཀྱི་རང་བཞིན་གདོད་མ་
ནས་དག་པ་དབྱིངས་སྐྱེ་བ་མེད་པའི་ངང་ལས་སེམས་ཀྱི་རོལ་མོ་ནི། རྨི་ལམ་དུ་
249.-315



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དབང་དང་གྲོལ་ལམ་བསྐྱེད་རྫོགས་གཉིས་དང༌
། དབྱེར་མེད་ཕྱག་རྒྱ་ཆེན་པོར་
ཤར་བ། གཞི་དམ་ཚིག །གྲོགས་ སྤྱོད་པ། རྐྱེན་ཚོགས་ ཀྱི་འཁོར་ལོ་སྟེ། མངོན་
པར་རྟོགས་པ་ལྷ། བསྐྱེད་པའི་རིམ་པར་ལྷ་རྒྱས་པ་དང་
། བསྡུས་པའི་དབྱེ་བ་
དང༌། ལས་ཚོགས་ཀྱི་ལྷ་དུ་མས་འཕྲིན་ལས་བསྒྲུབ་པའི་ཐབས་སུ། ཡན་ལག་
དང་བཅས་པ་སྣ་ཚོགས་སུ་ཤར་བ་ནི་འདི་དག་འགག་པ་མེད་པའི་ཆོ་འཕྲུལ་
ཐམས་ཅད་མཁྱེན་པ་བསྒྲུབ་པའི་ཐབས་འདི་དག་རབ་ཏུ་བསྒོམ་སྟེ་ཞེས་གདམས་
པའོ། །སེམས་ཀྱི་ངོ་བོ་རྣམ་པར་མི་རྟོག་པ། རང་བཞིན་འོད་གསལ་བར་དག་པ།
མཚན་ཉིད་སྐྱེ་མེད་ནམ་མཁའ་ལྟ་བུར་བསྒོམ་ཞེས་ཀུན་ཏུ་སྣང་བའི་དྲན་རིག་
ཐམས་ཅད་མི་དམིགས་ཤིང་རྣམ་པར་དག་པར་གྱུར་པའོ། །དགོན་པ་ཆེན་པོ་
ཞེས་པ་བྱ་བ་ལ་སོགས་པས་ཕྱི་ནང་གི་དབྱེ་བས་གང་དུ་ཡང་བསྒྲུབ་པའི་མཚན་
ཉིད་བསྟན་པའོ། །
ལེའུ་འདི་ལ་ལྔ་སྟེ། བརྗོད་བྱ་ནི་ཕྱག་རྒྱ་ཆེན་པོའི་གྲུབ་པའི་གསང་བ་
བསྟན་པའོ། །བརྗོད་བྱེད་ཚུལ་བཞི་དང་ལྡན་པར་རོ། ཁྱད་པར་ནི་ཐེག་པ་ཆེ་བའི་
བདག་ཉིད་མཚན་མཚུངས་པ་མེད་པར་རོ། །ཉམས་སུ་བླང་བ་ནི་ཐུན་མོང་དང་
ཁྱད་པར་གྱི་ཚུལ་གཉིས་ཀྱིས་སོ། །ལམ་ཐབས་དང་འབྲས་བུའི་རྒྱུད་དུ་འདུས་སོ། །
ཐུན་མོང་ལ་གནས་པའི་རྣལ་འབྱོར་པས་འཇམ་པའི་རྡོ་རྗེའི་ཏིང་ངེ་འཛིན་གྱི་སྒོ་
ནས་མི་སྣང་བའི་བསྒྲུབ་པའི་ཏིང་ངེ་འཛིན་ནི། ལུས་དང་ངག་སེམས་རྡོ་རྗེ་ལ། །
རྡོ་རྗེ་འཇམ་དཔལ་རབ་ཏུ་བསྒོམ། །ཞེས་པ་ལ་སོགས་པས། རྣལ་འབྱོར་པས་
སྟན་བདེ་བ་ལ་འདུག་ལ། དང་པོ་བྱམས་པ་སྙིང་རྗེ་བྱང་ཆུབ་ཀྱི་སེམས་ཀྱིས་འགྲོ་
བའི་རྒྱུད་སྦྱངས་ཏེ་འཇམ་དབྱངས་རྡོ་རྗེའི་གོ་འཕང་ལ་དགོད་པའི་བསམ་པས།
249 - 316



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆོས་ཐམས་ཅད་སྟོང་པ་ཉིད་ལས་མངོན་པར་བྱང་ཆུབ་པ་ལྔས་ས་བོན་མཾ་ལས་
འོད་སྤྲོ་བསྡུས་ཏེ། སྐུ་གསེར་བཙོ་མ་ལྟ་བུ་ཞལ་གསུམ་ཕྱག་དྲུག་པ། །གཡས་
དཀར་ བ་ གཡོན་མཐིང་བ། དང་ པོ་ གཉིས་ཐུགས་ ཀར་བསྣོལ་བ། གཉིས་པ་
གཉིས་ཀྱི་མདའ་གཞུ། གསུམ་པ་གཉིས་ཀྱི་རལ་གྲི་ཨུཏྤལ་ཤེས་རབ་པོ་ཏི་དང་
བཅས་པ་ལ། སྐུ་གསུང་ཐུགས་བྱིན་གྱིས་བརླབས་པ། སེམས་དཔའ་སུམ་རྩེག་ཏུ་
བསྒོམ་པས་མ་རིག་པའི་མུན་པས་མཐོང་པ་མེད་པའི་ཡེ་ཤེས་ཀྱི་འོད་རབ་
ཏུ་
འབར་བའི་མཚན་ཉིད་ཅན་དུ་འཕྲིན་ལས་ལ་སྦྱར་བས་སོ། །
དེ་ཉིད་ཀྱི་བདུད་རྩི་ལྔ་དང་ཤ་ལྔ་སྦྱར་ཏེ་རི་ལུ་བྱས་པ་ལ་ལྷ་དང་ས་བོན་
སྤྲོ་བསྡུས་བདུད་རྩིར་གྱུར་པ་དེ་གསེར་དངུལ་ཟངས་གསུམ་གྱིས་དཀྲིས་པ་ཁར་
བཅུག་ན་རྡུལ་མུན་པ་སྙིང་སྟོབས་ཀྱི་རྟོག་པས་མི་སྣང་བའི་དྲི་མ་མེད་པའི་ཤེས་
རབ་ཆེན་པོ་འཆར་བར་འགྱུར་རོ། །དཔལ་ཡེ་ཤེས་སྙིང་པོའི་བཞེད་པས་དམར་
སེར་གྱི་རྣམ་ལྔས་བྱུགས་པའི་མཎྜལ་དང་
། དེའི་སྟེང་དུ་ལྷུང་བཟེད་དུ་བ་ཡི་འོ་མ་
ལ་སོགས་པས་ལ་ཨ་རུ་ར་ལ་སོགས་པའི་རི་ལུ་སྦྱར་ཏེ་ཨུཏྤ་ལས་མཆོད་ཅིང་ཁ་
དོག་གསུམ་དང་ལྡན་པའི་མེ་ཏོག་གིས་དཀྲིས་ཤིང་ཁར་བཅུག་ཏེ། བསམ་གཏན་
དང་ལྡན་པས་ནི་མི་སྣང་བའི་མཆོག་འགྲུབ་པའོ། །ཞེས་གསུངས་པའོ། །དོན་འདི་
ལ་མཆོག་ལ་གནས་པས་དབེན་པ་གསུམ་སྔོན་དུ་འགྲོ་བས་སྒྱུ་མ་ལྟ་བུའི་སྐུ་དེ་
འཕགས་པ་འཇམ་པའི་རྡོ་རྗེར་བསམ་པའི་སྐུ་འོད་གསལ་དུ་ཞུགས་པའི་སྣང་བ།
འཇིག་རྟེན་སྤྱོད་པ་གསུམ་ལ་སོགས་པ་དེ་དག་གི་མཐོང་བའི་སྤྱོད་ཡུལ་ལས་
འདས་པས་ཞེས་པའམ། ཡང་ན་དུག་གསུམ་མི་རྟོག་པས་མི་ཕྱེད་པར་གྱུར་པའོ། །
འོད་གསལ་ལས་ཟུང་འཇུག་གི་སྐུ་དེ་འབྱུང་བ་ཡང་ལུགས་ལྡོག་གི་སྣང་བ་གསུམ་
249-317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལས་ཤར་ཏེ། ཡུལ་དང་དབང་པོ་གཉིས་མེད་དུ་སྦྱོར་བས་ཁམས་ཕྲ་བ་ལ་ཞུགས་
པས། ཡེ་ཤེས་ཀྱི་སྒོ་གསུམ་ལ་གནས་པ་ནི། ཁམས་ཕྲ་རགས་འཇུག་ལྡོག་པས་
ཏེ། སློབ་དཔོན་འཕགས་པས་འདི་ལ་དགོངས་ནས། ཤིན་ཏུ་ཕྲ་བའི་དངོས་པོ་
ལས། །གང་གིས་འཆད་པར་རྣམ་བརྟག་པ། །རྣམ་པར་མི་མཁས་དེ་ཡིས་ནི། །
རྐྱེན་ལས་བྱུང་བའི་དོན་མ་མཐོང་
། །ཞེས་པ་ལ་སོགས་པའི་དོན་ཏོ། །
འདིར་འབྲས་བུ་རིག་པ་འཛིན་པའི་དངོས་གྲུབ་བསྒྲུབ་པར་བྱ་བ་བསྟན་
པ་ ལ། དང་ པོ་ ནི་ བཞིན་ གཤེགས་ པའི་ རིགས་ ཀྱི་ དངོས་ གྲུབ་ བསྒྲུབ་ པ་ ལ།
འཁོར་ལོ་ཞེས་པ་ལ་དཀྱིལ་འཁོར་ཚངས་པའི་ཚུལ་ནི། ཕོ་བྲང་ལེ་ཚེ་དགུ་ལྡན་
འཁོར་ལོ་རྩིབས་བཅུ་གཉིས་པ་དང་
། འཁོར་ལོ་རྩིབས་བཅུ་པ་སྟེ། ལྷ་སུམ་ཅུ་རྩ་
གཉིས་དང་ལྡན་པའི་ཚུལ་ལ་ཕྱག་མཚན་ལམ་དུ་བྱེད་པ་སྟེ་དེ་ཉིད་དོ། །འཁོར་
ལོའི་དམ་ཚིག་ཅེས་པ་ལ་སོགས་པས་བསྟན་པའོ། །རྡོ་རྗེ་ཆེན་པོ་ཞེས་པ་དང་
།
འོད་ཟེར་སྣ་ལྔའི་འོད་འདྲའི་ཞེས་ པས་ རིན་པོ་ཆེ་དང་། རལ་གྲིའི་དམ་ཚིག་
བསྟན་ པ་ལ། འདི་དག་ ལ་ དགོངས་ ཞེས་ ན། དུག་ལྔ་ཤས་ཆེ་བའི་ གང་ ཟག་
གདུལ་བྱ་རྣམས་ལ། གསང་ཆེན་གྱི་ལམ་འདིར་ རིགས་སོ་སོའི་རྣལ་འབྱོར་ལ་
གནས་པས། ཐུན་མོང་ལ་དམིགས་པས་གཞན་དག་གི་སྣང་བ་ལ་སྤྱོད་པ་བྱ་བའི་
དངོས་གྲུབ་སོ་སོར་གྲུབ་པ་དང་
། མཆོག་ལ་གནས་པའི་རྣལ་འབྱོར་པས་རང་ཉིད་
རིགས་དུ་མའི་བདག་པོ་ཡིན་པའི་ཕྱིར། རྣམ་པ་ཀུན་དུ་འཕྲུལ་པའི་གར་གྱིས་
བསྒྱུར་བའི་དོན་བསྟན་པའོ། །ཡེ་ཤེས་ཡོངས་སུ་བསྡུ་བས་མཆོད་པའི་ཁྱད་པར་
བསྟན་པ་ལ། ཡེ་ཤེས་ལྔ་ལྡན་རབ་བརྟེན་ནས། །ཞེས་པ་ལ་སོགས་པས་མཆོད་
པའི་ཚུལ་ལྷ་ཡི་དེ་ཁོ་ན་ཉིད་བསྟན་ལ། ནང་དོན་དུ་གསལ་བའི་འོད་གསལ་ལམ་
249-318



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དུ་བྱེད་པ་ལ་ཨ་ནུ་ཏ་ར་ཧཱུཾ་ཡེ་ཤེས་ཀྱི་དེ་ཁོ་ན་ཉིད་གནད་བཞིས་བསྟན་ཏོ། །
ཡི་གེ་གསུམ་གྱིས་བདུད་རྩི་གོང་དུ་བསྟན་པའི་ཕྱིར་ཨོཾ་ནི་རི་ལུ་ཙ་ནི་ཀའི་
ཞེས་པ་ནས་རྡོ་རྗེའི་སྐུ་དང་འོད་འདྲར་འགྱུར་ཞེས་པའི་བར་གྱིས་བསྟན་ཏེ། ཐུན་
མོང་ལ་གནས་པས་སྐུ་གསུང་ཐུགས་བྱིན་གྱིས་བརླབ་པའི་དུས་སུ་དམིགས་ནས།
ཁྱད་པར་བ་ནི་ལས་རྒྱལ་ཕྲ་མོའི་དུས་སུ་ལྷ་དང་སྔགས་དབྱེར་མེད་པ་ལས་འོད་
ཀྱི་སྤྲོ་བསྡུ་ལས
། བདུད་རྩི་བབས་པས་ལུས་རྒྱས་པའི་སྦྱོར་བ་སྟེ
། འདི་ཐུབ་པའི་
དཀའ་ཐུབ་ལས་བཞེངས་ནས་འོ་ཐུག་གསོལ་བའི་ཚེ་འདི་མཛད་པས་སྟོང་གསུམ་
ཁྱབ་པའི་འོད་བྱུང་བའོ། །
ནང་དོན་དུ་རང་གི་སྤྱི་བོར་ཟླ་བའི་གནས་པའི་ཨོཾ་དཀར་པོ་སངས་རྒྱས་
ཐམས་ཅད་ཀྱི་སྐུ་རྡོ་རྗེའི་རང་བཞིན་མ་སྐྱེས་པ་སྐྱེ་བ་མེད་པའི་རང་བཞིན་ཅན་
རླུང་ལ་དམིགས་ནས་རླུང་འཇུག་པས་ལས་བྱེ་བྲག་པའི་རླུང་ལམ་དུ་བྱེད་པས།
འོད་སྤྲོ་བསྡུ་བྱ་སྟེ་ཁ་ནང་དུ་བབས་པས་སྐུ་ཡི་འོད་ཀྱིས་ས་འོག་ས་སྟེང་ས་བླ་
གསུམ་དུ་ཁྱབ་པར་བྱས་པའོ། །མགྲིན་པར་ཨ་དམར་པོ་པདྨ་ལ་གནས་པ་སངས་
རྒྱས་ཐམས་ཅད་ཀྱི་གསུང་རྡོ་རྗེ་འགག་པ་མེད་པའི་རང་བཞིན་རླུང་གནས་པ་ཡེ་
ཤེས་ཇི་བཞིན་པ་ལམ་དུ་བྱེད་པས་གསུང་གི་འོད་ཀྱིས་བདུད་རྩི་ཁ་ནང་དུ་བབས་
པས། ལུས་ངག་བྱིན་གྱིས་བརླབས་པའི་འོད་ཀྱིས་ཚངས་རིས་སུ་ཁྱབ་པར་གྱུར་
པའོ། །ཐུགས་ཀར་ཉི་མ་ལ་གནས་པའི་ཧཱུྃ་མཐིང་ནག་སངས་རྒྱས་ཐམས་ཅད་ཀྱི་
ཐུགས་རྡོ་རྗེ་ལམ་དུ་བྱེད་པ་སྣང་གྲོགས་ལྡན་པའི་རླུང་སྦྱངས་པས། ཐུགས་ཀྱི་
འོད་ཀྱིས་འོག་མིན་གྱི་བར་དུ་ཁྱབ་པར་བྱེད་པས་ཏེ། རླུང་ལྔ་དག་པའི་ཚུལ་གྱིས་
འགྲོ་འོང་གནས་གསུམ་གྱིས་མི་ཟད་པའི་དོན་མངོན་དུ་བྱས་པའི་ནི་ཡེ་ཤེས་ཀྱི་སྐུ་
249-319



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལ་གནས་པས་འགྲུབ་པའོ། །
འདིར་སླར་ཡང་རིགས་ཀྱི་ཕྱག་མཚན་གྱི་སྒོ་ནས་ལྷག་པའི་རིག་པ་འཛིན་
པའི་དངོས་གྲུབ་བསྒྲུབ་པ་བསྟན་པ་ནི། གལ་ཏེ་སྔ་མ་དང་བཟློས་སོ་ཞེ་ན། མ་
ཡིན་ཏེ། སྔ་མ་གཞན་དོན་ཕྱོགས་གཅིག་ཏུ་བསྒྲུབ་པར་སྟོན་ལ། འདི་ནས་རང་
དོན་སྟོན་དེ་ལ་རིགས་ལྔ་རྒྱུ་ཡི་སྒོ་ནས་འདྲེས་པའི་ཆོས་ལ། ལམ་རིགས་ལྔའི་དམ་
ཚིག་ལ་གནས་པའི་སྟོབས་ཀྱིས་འབྲས་བུའི་དུས་སུ་སྐུ་གསུང་ཐུགས་ཡོན་ཏན་
འཕྲིན་ལས་ལྔ་ལྡན་དུ་འཆར་རོ། །དེའི་རྟགས་སུ་ཕྱག་མཚན་གྱི་རྣམ་པ་ལམ་དུ་
བྱེད་པས། སྤྲོ་བ་དང་བསྡུ་བའི་སྦྱོར་བ་ བྱ་ བ་ནི་མཁའ་དབྱིངས་གསལ་ ་བའི་
དབུས་སུ་ཞེས་པ་ནས་ཡེ་ཤེས་རྡོ་རྗེ་དག་གིས་བྱ་ཞེས་པའི་བར་གྱིས་རིམ་ པ་
གཉིས་ཀ་ལ་གནས་པ་ལས་ལམ་དུ་གྱུར་པ་ལ་རིག་པ་འཛིན་པ་ཞེས་པ་ནི་འདི་ལ་
གཞིའི་རིག་འཛིན་ལྔ་ནི་རིགས་སོ་སོར་ངེས་ཏེ། དུག་ལྔ་པོ་རེ་རེ་ཞིང་ཤས་ཆེ་བའི་
གང་ཟག་རྣམས་ལ། རིགས་ལྔའི་སངས་རྒྱས་ཀྱིས་བསྐྱེད་པ། རྒྱུད་ཅེས་ བྱ་བ་
ཡིན་པར་བརྗོད་ཅེས་པའོ། །ལམ་གྱི་རིག་འཛིན་ལ་རྨི་ལམ་དུ་རིག་པའི་དབང་ལྔ་
ཐོབ་ཅིང་
། མེ་ཏོག་གང་ལ་ཕོག་པས་རིགས་སུ་ངེས། རིགས་སུ་བསྒྲུབ་པ་ལ་ལྷ་
སོ་སོའི་ཏིང་ངེ་འཛིན་ལ་སྤྱོད་པ་སྟེ། དེ་ཉིད་རིགས་ལྔ་དང་ལྡན་པའོ། །ནང་དོན་
དུ་ཡེ་ཤེས་སུ་བསྒྲུབ་པ་ལམ་རིམ་པ་ལྔ་གསང་ཆེན་རིགས་གཅིག་ཏུ་བསྒྲུབ་པའོ། །
དེ་ཉིད་ངེས་པར་བྱས་ནས་ལྷ་སོ་སོའི་ཕྱག་མཚན་ལ་བརྟེན་པས་ནི་བྱ་བ་ལས་
ཚོགས་དེ་དང་དེའི་ཆ་ལ་བརྟེན་པ་འགྲུབ་པར་འགྱུར་ཏེ། ལམ་ལ་གོལ་བའི་རིག་
འཛིན་འཇིག་རྟེན་པའི་ལྷ་ཆེན་པོ་ལྔའོ། །
འདིར་རིམ་པ་གཉིས་ཀྱི་སྒོ་ནས་བསྙེན་པ་མཐར་ཕྱིན་པ་དེས་འཕྲིན་ལས་
249-320



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཀྱི་ཁྱད་པར་གྱིས་མདོ་སྡེ་པ་ལ་གནས་པ་ལ་སོགས་པ་ལྔ་རིག་པ་དབང་དུ་བྱ་བ་ནི་
རྩེ་གསུམ་ཞེས་པ་ལ་སོགས་པ་ཚིག་རྐང་བཞིས་བསྟན་ཏེ། བདག་ཉིད་ལུས་ངག་
ཡིད་གསུམ་གྱི་འཁྲུལ་འཁོར་ཁྱད་པར་ཅན་གྱི་ཐབས་དང་ལྡན་པས་དབང་དུ་བྱས་
ཏེ། དེ་ཉིད་དུ་འདུན་པར་འགྱུར་བ་དང་རྡོ་རྗེ་འཆང་གི་གོ་འཕང་ལ་དགོད་པར་
བྱའོ། །དེ་ཉིད་ཀྱི་གཞུང་བསྡུ་བ་ནི་བཅོམ་ལྡན་འདས་དམ་ཚིག་ཆེན་པོའི་དངོས་
གྲུབ་ཅེས་པ་ཐུན་མོང་དང་མཆོག་གི་དོན་ཏོ། །
དེ་ལྟར་དབང་བྱེད་པའི་བསྒྲུབ་པའི་གནས་ཀྱི་ཁྱད་པར་ནི། ཐུན་མོང་ལ་
གནས་པས་སྐྱེ་བོའི་རྒྱུ་འགྲུབ་བྱེད་པ་གྲོང་ཁྱེར་ཆེན་པོའི་སའི་བར་ལ་ལམ་གྱི་
བཞི་མདོ་ཅེས་བྱའོ། །ཤིང་དྲུང་ནི་དུས་མཚན་མོ་གནས་པའོ། །མཚན་མ་གཅིག་
པ་ནི་མ་ཧཱ་དེ་བའི་རྟགས་ཡོད་པའི་སའོ། །གཞི་གནས་ནི་བས་མཐའ་ལ་སོགས་
པའི་དབེན་པའི་ཁྱད་པར་རོ། །མཆོག་ལ་གནས་པས་ནང་ལ་སྦྱར་ན་ལུས་ཀྱི་རྩ་
གསུམ་འདོམ་པ་དང་
། གསང་བའི་ཕོ་བྲང་། དབུ་མའི་སྣ་རྩེར་ཉེ་བས་ལུས་ཀྱི་
གནང་དང་ཉེ་བའི་གནས་ལ་སོགས་པའོ། །བསྒྲུབ་པ་པོ་ཡིས་སྤྱོད་པར་གྱིས། །རྡོ་
རྗེ་དགུག་པ་ལྟ་བུར་བསྒྲུབ། །ཅེས་དེར་རྣལ་འབྱོར་པས་གསང་བའི་དོན་མངོན་དུ་
བྱའོ། ཁྱད་པར་དབང་དུ་བྱེད་པ་ལ། ཕྱི་དོན་དུ་སྦྱོར་གསུམ་རྡོ་རྗེ་ཅན་རྣམས་ཀྱིས་
ཞེས་པ་རྟེན་གི་གང་ཟག་སྐུ་གསུང་ཐུགས་ཀྱི་དངོས་གྲུབ་དོན་དུ་གཉེར་བས་
གནས་པའོ། །སྦྱོར་གསུམ་སྔགས་ཀྱི་སྐྱེས་བུར་བསམ། །ཞེས་པ་རང་རིགས་ཀྱི་
ཕྱག་རྒྱའི་བྱེ་བྲག་དགུག་པའི་སྦྱོར་བ་
བ་ལས་གནས་ཤིང་ལོངས་སྤྱད་པས་བསྟན་ཏོ། །
ནང་དོན་དུ་ཡེ་ཤེས་ཀྱི་སྣང་བའི་འོད་ཟེར་གྱིས་ཡེ་ཤེས་ཀྱི་ཕྱག་རྒྱ་ས་གསུམ་ལ་
གནས་པའོ། །དམིགས་པའི་ཚུལ་གྱིས་རང་དབང་དུ་བྱ་བ་སྟེ་གཉིས་སུ་མེད་པའི་
249 -321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བདེ་བ་ཆེན་པོའི་ཡེ་ཤེས་ཀྱི་སྣང་བ་ལ་ལོངས་སྤྱོད་པས་དྲི་མ་མེད་པའི་ལམ་
མཆོག་ཏུ་གྱུར་པའོ། །
རྣམ་པར་སྣང་མཛད་ཅེས་པ་ལ་སོགས་པ་ནི། རིགས་གསུམ་གྱི་རྣལ་
འབྱོར་པའི་ཕྱག་མཚན་གྱི་ཁྱད་པར་གྱིས་འོད་ཟེར་དང་བཅས་པས་ཡེ་ཤེས་ཀྱི་
ཉམས་སྤེལ་བའི་གྲོགས་ལྷ་མོ་ལ་སོགས་པ་དང་སྤྱོད་པ་བྱ་བ་བསྟན་ནོ། །རྣམ་
པའི་མཆོག་རྣམས་ཞེས་པ་ནས་རྡོ་རྗེ་དང་ནི་འདྲ་བར་འགྱུར་ཞེས་པའི་བར་གྱིས་
རང་རྡོ་རྗེ་འཆང་དུ་བསམས་ཏེ་འཕྲིན་ལས་ཀྱིས་སྒོ་གསུམ་དྲི་མ་མེད་པར་སྦྱངས་
ཏེ། སྐུ་ ལྷུན་ གྱིས་ གྲུབ་ པའི་ སྐུ་ འཁོར་ ལོ། །གསུང་ ཡོངས་ སུ་ དག་ པའི་ པདྨ།
ཐུགས་རང་བྱུང་ཡེ་ཤེས་ཀྱི་རྡོ་རྗེ་ལས་འོད་ཀྱི་སྣང་བས་ཁྱབ་པས་བདེ་བ་ཆེན་
པོར་བསྒྲུབ་པ་སྟེ། ཐུགས་མཁྱེན་པའི་ཡེ་ཤེས་ཚད་མེད་པ་ཐོབ་པས། གསུང་ལ་
ཚངས་དབྱངས་དྲུག་ཅུས་འགྲོ་བ་ཡོངས་ལ་གསུངས་པ། སྐུ་མཚན་དང་དཔེ་བྱེད་
དུ་འབར་བ། ཞིང་ཁམས་མ་ལུས་པ་ལ་དབང་ཐོབ་ཅིང་ཡེ་ཤེས་ཀྱི་རོལ་པ་སྟོན་
པའོ། ཁྱད་པར་གསང་བ་གྲུབ་པའི་སྙིང་པོ་བསྟན་ལ་གསང་བ་གསུམ་གྱིས་དམ་
ཚིག་འགྱུར་བའི་མཆོག་ཅེས་པ་ལ་སོགས་པའི་དོན་ལ་ཚུལ་བཞི་སྟེ། ཕྱི་ནང་
གསང་བའི་ཚུལ་དུ་ཁྱབ་ཅིང་
། ཟབ་པ་དང་རྒྱ་ཆེ་བར་གནས་པའི་མཆོད་པའི་ཡི་
གེའོ། །རྒྱུ་དུག་གསུམ་གྱིས་མ་གོས་པའི་རྣམ་ཐར་སྒོ་གསུམ་དུ་བསྒྲུབ་པ་དང་།
ཐབས་ཤེས་རབ་གཉིས་སུ་མེད་པའི་བདེ་བའི་ཚུལ་དུ་མཆོད་པ་སྤྱི་དོན་ཏེ། འདིར་
ཐབས་ཀྱི་ལུས་ལ་རྟེན་ནས་ཕྱི་དང་ནང་དུ་ལྷ་བཀོད་པ་དཔའ་བོའི་ཤེས་རབ་ཀྱི་
ལུས་ལ་ཕྱི་དང་ནང་དུ་ལྷ་དགོད་པ་དཔའ་མོའི་ཡབ་ཡུམ་གཉིས་སུ་མེད་པར་རོལ་
པ་གྷ་ན་ཙཀྲའི་སྟེ། གཞན་དུ་ན་བློ་ཕྱིར་ཕྱོགས་པ་ལ་སྦས་པའོ། །ལམ་དུ་བདེ་བ་
249 -322



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ ཀྱི་སྣང་བ།
ཆེན་པོ་བསྒྲུབ་པ་ལ། ཕྱི་ཟས་ཀྱི་བདུད་རྩིས་ཁམས་སུམ་ཅུ་སོ་དྲུག་པོ་རྒྱས་པར་
བྱེད། ནང་བཅུད་ལེན་གྱི་སྐྱེ་བ་བདུན་ པར་ གནས་ གྱུར་ པར་བྱེད། གསང་བ་
འབར་བའི་ཤ་ལྔ་བདུད་རྩི་ལྔས་ཡེ་ཤེས་རྒྱས་པར་བྱེད་དེ་ཁོ་ན་ཉིད་ཀྱིས་བདུད་
རྩིས་དངས་སྙིགས་འབྱེད་པར་བྱེད་པའོ། །
རྡོ་རྗེ་ལུས་ཀྱི་གནས་ལུགས་རྩ་རླུང་ཐིག་ལེ་ལྟར་ན་ཕྱི་རྩ་སྟོང་ཕྲག་བདུན་
ཅུ་རྩ་གཉིས་ཀྱིས་ལུས་ཀྱི་བ་སྤུའི་བུ་གར་གནས་ནས་ཤ་དང་ཚིལ་སྐྱེད། ནང་གི་
རྩ་བརྒྱ་ཉི་ཤུས་ངག་ཡི་གེ་རླུང་ལ་གནས་ནས་རྐང་དང་ཁྲག་སྐྱེད། གསང་བས་ཡེ་
ཤེས་ཀྱི་རྩ་གཉིས་ཀྱིས་ཁམས་ལ་གནས་ནས། བདུད་རྩི་བྱང་སེམས་བསྐྱེད། དེ་
ཁོ་ན་ཉིད་ཀྱི་གསུམ་པོས་རྩ་རླུང་ཡི་གེའི་ཚོགས་པ་གཅིག་པར་གནས་ནས་ཟག་
བཅས་ལ་བརྟེན་ནས་བདེ་བ་ཟག་མེད་བསྐྱེད་པར་བྱེད་པའོ། །རླུང་གི་ཕྱིའི་རླུང་
གིས་ཡུལ་དང་སྣང་བ་རོ་མཉམ་པ་ནང་གི་འདོད་ཡོན་བརྟན་ཅིང་འཕེལ་བར་བྱེད།
གསང་བས་ཡེ་ཤེས་ཆེན་པོ་འཆར་ལ། དེ་ཁོ་ན་ཉིད་རང་བྱུང་གི་ཏིང་ངེ་འཛིན་
འཆར་བའོ། །སྐུའི་ ཐིག་ལེས་བདེ། གསུང་གིས་གསལ། ཐུགས་ ཀྱིས་མི་རྟོག །
ཡེ་ཤེས་ཀྱིས་འགྱུར་བ་མེད་པའོ། །
དེ་ལས་འབྲས་བུ་སྐུ་བཞིར་འཆར་བ་ནི། སྙིང་པོ་གསང་བའོ། །སྤྱིར་རྨི་
ལམ་དུ་དབང་རྫོགས་ཤིང་གྲོལ་ལམ་དུ་རིམ་པ་གཉིས་ལ་གནས་པས་གཞི་རྣལ་
འབྱོར་གྱིས་དམ་ཚིག་བསྟན་པ་ལ། འདིར་ཟབ་པའི་དམ་ཚིག་ཤུ་ལོངས་སྤྱད་པར་
བསྟན་པའི་ཕྱིར་ཤ་ཆེན་དམ་ཚིག་ཅེས་པ་ནས་རྡོ་རྗེ་དགུག་པའི་མཆོག་ཏུ་འགྱུར་
ཞེས་པའི་བར་གྱིས་དེ་རེ་རེའི་ཡོན་ཏན་གྱི་ཁྱད་པར་དང་བཅས་པ་ཉན་ཐོས་སུ་
བཀག་པ་དེ་འདིར་སྤྱད་པས་གྲོལ་བར་གསུངས་པས། བདེ་བ་ཆེན་པོ་མྱུར་དུ་
249 -323



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འགྲུབ་པར་བྱེད་པའི་རྟེན་འབྲེལ་གྱིས་ཆེ་བ་ཁྱད་པར་ཅན་ནོ། །མཆོག་དུ་ཏིང་ངེ་
འཛིན་གྱིས་སྤྱད་པར་ཡང་ཤ་རྣམས་ཐམས་ཅད་མེད་ན་ཡང་ཞེས་ནས་རྣལ་འབྱོར་
གྱི་རྒྱུད་དུ་ཐམས་ཅད་སེམས་ཀྱི་ཁྱད་པར་ཉིད་ལམ་དུ་བྱེད་དོ། །ཀུན་གྱིས་རྩ་བར་
གྱུར་པའི་ཕྱིར། མདོར་བསྡུ་ན་ནི་སེམས་སུ་འདུས་པའི་ཚུལ་ཅན་ཡིན་ཞེས་པའི་
དོན་ཏོ། །
རིགས་ལྔས་རྒྱས་གདབ་ཅིང་སེམས་དཔའ་སུམ་རྩེག་ཏུ་བསམ་པ་ནི་སྙིང་
གར་ཡེ་ཤེས་ཞེས་པ་ལ་སོགས་པས། གསང་བ་ལྔའི་ང་རྒྱལ་གྱིས་བརྟན་ཅིང་
འདའ་བ་མེད་པའི་མཆོག་རྒྱུ་དང་འབྲས་བུའི་བྱེ་བྲག་གིས་རྒྱས་གཏབ་པ་བསྟན་
ཏོ། །རྣལ་ འབྱོར་ གྱི་ དམ་ ཚིག་ བསྟན་པ་ནི་དངོས་གྲུབ་ཐམས་ཅད་གྲུབ་ པའི་
མཆོག་ཅེས་པ་ནས་ཏིང་ངེ་འཛིན་ཏོ་ཞེས་པའི་བར་གྱིས་བསྲུངས་བ། སྤྱད་པ་
བཟའ་བ། མི་འབྲལ་བ་བསྐྱང་པ་བསྟན་པའོ། ཁ་ཟས་བདུད་རྩིར་བསྒྱུར་བའི་
རྣལ་འབྱོར་ནི་ལྕེའི་དམ་ཚིག་རྡོ་རྗེ་མཆོག་ཅེས་པ་ལ་སོགས་པས་སྐུ་གསུང་ཐུགས་
རྡོ་རྗེའི་རྣལ་འབྱོར་པས་འོད་ཟེར་གྱིས་སྣང་བ་སྦྱང་ཞིང་བཅུད་ལེན་དུ་གྱུར་པས་
བདུད་རྩིར་འཆི་མེད་འགྲུབ་པར་བསྟན་པའོ། །དེ་ལ་རྒྱུ་ཡི་རྒྱུད་དངོས་པོའི་གནས་
ལུགས་སྦྱང་གཞི་ལ། ཐབས་ཀྱི་རྒྱུད་ལམ་རིམ་པ་གཉིས་ལ་ཉམས་སུ་བླངས་པ་
ལས་འབྲས་བུའི་རྒྱུད་རང་བཞིན་གྱི་དོན་ཕུན་སུམ་ཚོགས་པ་མངོན་དུ་གྱུར་པ་ནི་
རྣམ་པ་མཆོག་རྣམས་ཞེས་པ་ཕུལ་དུ་བྱུང་བའི་གནས་ཏེ། རྒྱུ་དང་ལམ་གྱི་ཆོས་
རྣམས་ཐམས་ཅད་ཡོངས་སུ་རྫོགས་པ་ཀུན་ལྡན་པ་ཞེས་མཐར་ཐུག་པའོ། །སྐུ་
གསུང་ཐུགས་ཞེས་པ་བསམ་གྱིས་མི་ཁྱབ་གསུམ་མངོན་དུ་གྱུར་པས། རྡོ་རྗེ་ཅན་
ནི་མི་ཕྱེད་པའི་ཕྱག་རྒྱ་ཅན་ནོ། །རྡོ་རྗེ་ཚིག་གི་ནི་ས་བཅུ་གསུམ་པའི་ཡེ་ཤེས་
249 -324



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསུམ་གྲུབ་མཆོག་ནི་དབང་བཞིའི་དོན་འགྱུར་བ་མེད་པའོ། །སྐུ་གསུམ་ནི་ཆོས་
སྐུ་དག་པ་གཉིས་ལྡན། ལོངས་སྐུ་ཡེ་ཤེས་ཀྱིས་སྣང་བ་རྒྱས་པ། སྤྲུལ་སྐུ་འཕྲིན་
ལས་དུ་མར་སྟོན་པའོ། །རྡོ་རྗེ་ཅན་དུ་འགྱུར་ནི་སྐུ་གསུམ་དབྱེར་མེད་ངོ་བོ་ཉིད་
བདེ་བ་ཆེན་པོའི་སྐུའོ། །
ཕྱོགས་བཅུའི་ཞེས་པ་ནས་ལོ་ཀ་ཁམས་ཀུན་བགྲོད་པར་འགྱུར་ཞེས་པའི་
བར་གྱིས་ལམ་དབེན་པ་གསུམ་སྒྱུ་མར་གནས་པ་འོད་གསལ་དུ་ཞུགས་པ་དེ་
ལས་ཟུང་འཇུག་རྡོ་རྗེ་འཆང་གི་སྐུ་བདེ་བ་ཆེན་པོ་འཕྲིན་ལས་མཛད་པ་དང་
བཅས་པ་འཆར་བ་སྟེ། ཡོན་ཏན་ཐམས་ཅད་ཀྱིས་འབྱུང་གནས་མི་ཟད་པ་རྒྱན་གྱི་
འཁོར་ལོ་གསུམ་མཉེས་པ་སྟེ། ཟག་པ་མེད་པའི་སྐུ་ལ་ཞིང་དུ་མ་རྫོགས་པ་ཞིང་
ཁམས་ཐམས་ཅད་ལ་སྐུས་ཁྱབ་པའི་རང་བཞིན་གྱི་ཆེ་བ་ཕུན་སུམ་ཚོགས་པ་ཚད་
མེད་པ་དང་ལྡན་པ། ཞིང་ཁམས་ཚད་དང་རྒྱ་ཡོངས་སུ་ཆད་པ་མེད་པ་སྟེ། ཚོར་བ་
བདེ་བ་ཆེན་པོའི་ཡེ་ཤེས་དྲི་མ་མེད་པའི་བདེ་བ་ཆེན་པོ་ལ་གནས་པ། ཐབས་
ཤེས་རབ་དབྱེར་མེད་པས་གསང་བ་ཆེན་པོ། ཤེས་བྱ་ཇི་ལྟ་བ་དང་ཇི་སྙེད་པ་དང་
རྣམ་པ་ཐམས་ཅད་མཁྱེན་པ་སྟེ། བྱང་ཆུབ་སེམས་དཔའ་དང་དེ་བཞིན་གཤེགས་
པ་དཔག་ཏུ་མེད་པ་དང་ལྷན་ཅིག་པའོ། །དེ་ལྟར་ན་དངོས་པོ་ཅན་དུ་མི་འགྱུར་
རམ་ཞེ་ན། ཟག་པ་མེད་པའི་ཡེ་ཤེས་ཟུང་འཇུག་རབ་ཏུ་མི་གནས་པ་ཡིན་པའི་
ཕྱིར་རོ། །
དེ་ལ་རྒྱུད་འདི་ཐུན་མོང་མ་ཡིན་པའི་བརྗོད་བྱ་རིམ་པ་གཉིས་ཀྱི་སྒོ་ནས་
བསྙེན་བསྒྲུབ་ཡན་ལག་བཞི་བསྟན་པ་ནི། བསྙེན་པ་ཞེས་པ་ལ་སོགས་པས་
སྟོན་
ཏེ། ཁྱད་ པར་ གྱི་ ཡན་ ལག་ བཅུ་ དྲུག་ དུ་ འགྱུར་ཏེ། རིགས་ ཀྱི་ ལྷ་ གཅིག་ ལ་
249-325



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
དམིགས་པའི་བསྙེན་བསྒྲུབ་ཡན་ལག་བཞིས་ནི་དྲན་པ་གཅིག་པའི་རྣལ་འབྱོར་ལ་
འཆར་རོ། །ལྷ་ཡི་འཁོར་ལོ་ལ་དམིགས་པའི་ཡན་ལག་བཞི་ནི་ལས་དང་པོའི་
རྣལ་འབྱོར་ཏེ། དཀྱིལ་འཁོར་རྫོགས་པར་བསྒོམས་པ་ལ་ཚང་ངོ༌
། །ལམ་རྫོགས་
པའི་རིམ་པའི་ཡན་ལག་བཞི་ནི་སྦྱོར་བ་དྲུག་ལྡན་ལ་ཚང་བའོ། །ལམ་བདེ་བ་ཆེན་
པོ་ལ་དམིགས་པའི་ཡན་ལག་བཞི་ནི་གསང་ཆེན་སྦས་པའི་ལམ་དུ་བསྟན་པའོ། །
དེ་ལ་མདོར་བསྟན་པའི་ལམ་ལ་མངོན་པར་རྟོགས་པ་ལ་དམ་ཚིག་ནི་ཐོག་མར་
སེམས་བསྐྱེད་པ་དང་བསྲུང་བའི་འཁོར་ལོ་བསྒོམ་པའོ། །
ཡང་ན་བསྙེན་པ་ནི་བསྐྱེད་རིམ་ལྟར་ན་ལེའུ་བཅུ་གཅིག་པ་ནས་བཤད་པ་
དེ། སླར་བཤད་པ་ནི། འདི་ཉིད་ལ། ཡན་ལག་བཞིར་རྣལ་འབྱོར་གསུམ་གྱིས་
དཀྱིལ་འཁོར་ཙཀྲ་སྟོན་པར་བྱེད་དེ། འདི་ལས་སྤྲོས་པ་ནི་རྒྱས་པ་མདོར་བྱས་སུ་
བསྟན་ལ། འདིར་ངོ་བོ་ནི་གནས་ཀྱི་ངེས་པ་ནས་རྩམས་པའི་སྦྱོར་བ་སྔོན་འགྲོའོ། །
དམ་ཚིག་ནི་ཡེ་ཤེས་ཀྱི་ས་ཡི་ཆ་སྟེ། ཐམས་ཅད་སྟོང་པ་ལས་བྱུང་ཞིང་གནས་པ་
དང་ཐིམ་པས་དེ་སྐད་ཅེས་བྱའོ། །སྦྱོར་བ་ནི་ནཱ་ད་ལས་འབྱུང་བའི་རིམ་རྩེག་རྡོ་
རྗེའི་ས་ཆ་གཞལ་ཡས་ཁོང་དང་གནས་པའོ། །ཡང་སྦྱོར་བ་ནི་ལྷག་མོས་ཀྱི་ཏིང་ངེ་
འཛིན་ཏོ། །སླར་ཡང་ཁ་སྦྱར་སྦྱོར་བ་སྟེ་ལྷག་མོས་སྟོང་ཉིད་དུ་བཅུག །མངོན་
བྱང་ལྔ་ལས་དེ་བཞིན་ཉིད་ལས་བྱང་ཆུབ་པའོ། །
གཉིས་པ་གདན་ཉི་ཟླ་ལས་བྱང་ཆུབ་པས་ཏེ་རྣལ་འབྱོར། ཡང་རྗེས་སུ་
རྣལ་འབྱོར་ནི་གསུང་ཡིག་འབྲུ། ཐུགས་ཕྱག་མཚན་སྐུ་ཡོངས་སུ་རྫོགས་པས་ཏེ།
ཉེ་ བར་ བསྒྲུབ་ པ་ ཉིད་ དོ། །འབྱུང་ བ་ དང་ ཞེས་ པས་ སྔགས་ ཀྱིས་ བྱིན་ གྱིས་
བརླབས་པས་ལུས་དག་ཅིང་སྐུ་ཞལ་གསུམ་ཕྱག་དྲུག་པར་འབྱུང་བ་ཤིན་ཏུ་རྣལ་
249 -326



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འབྱོར། བསྒྲུབ་པ་ཞེས་བསྒྲུབ་པར་བྱ་བས་ན་བསྒྲུབ་པ་སྟེ། སྐུ་གསུང་ཐུགས་རྡོ་
རྗེ་ གསུམ་ དུ་ བྱིན་གྱིས་བརླབ་པའོ། །དོན་གྱི་ནི་སེམས་དཔའ་སུམ་རྩེག་གོ །
དམ་ཚིག་ནི་རིགས་དང་གཉིས་སུ་མེད་པས་སྙོམས་པར་ཞུགས་པའི་ཐིག་ལེས་
བདེ་བ་ཆེན་པོའི་མཆོད་པ་བྱ་བའོ། །ཡང་བཞི་ཞེས་པས་རྣལ་འབྱོར་བཞིས་ཏེ་
དང་པོའི་སྦྱོར་བའོ། །དག་དང་ཞེས་པའི་བདག་ལ་མི་བསྐྱོད་པ་ཐིམ་པར་གྱུར་
པའོ། །བསྒྲུབ་པ་ཆེན་པོ་ནི་དཀྱིལ་འཁོར་རྒྱལ་པོ་མཆོག་ལྷ་ཡི་འཁོར་ལོ་ཉིད་དོ། །
རྡོ་རྗེ་ཞེས་པ་ནས་ལས་རྒྱལ་མཆོག་ལས། ཕྲ་མོའི་རྣལ་འབྱོར་བྱེ་བྲག་ནི་གསང་
སྔགས་དང་ཕྲེང་སྔགས་ཏེ་བཟླས་པའོ། །དེ་ནས་ལས་རྣམས་བསྒྲུབ་པར་བྱ་ཞེས་
པ་གཙོ་བོ་སྟོང་ཉིད་དུ་འཇུག་པ། ལྷ་མོས་བསྐུལ། མཆོད་པ་དང་བསྟོད་པ་བྱས་
ནས་ཉེ་བར་བསྡུ་བ་དང་ལས་ཀྱི་རབ་ཏུ་དབྱེ་བ་དག་བསྟན་པའོ། །
རྒྱས་པར་བཤད་པ་ལ་བསྙེན་པའི་ཏིང་ངེ་འཛིན་ནི་སྔོན་དུ་འགྲོ་བའི་རྣལ་
འབྱོར་དང་ལྡན་པ་ཡེ་ཤེས་ཀྱི་ས་ཡི་ཆ་ལ་གནས་པ། དེ་ལ་སྦྱོར་བ་ཞེས་རྡོ་རྗེའི་ས་
ཡི་ཆ་གཞལ་ཡས་ཁང་དེར་ལྷག་མོས་ཀྱི་འཁོར་ལོ་བསམ་པའོ། །བྱང་ཆུབ་མཆོག་
ནི་བསྒོམ་པར་བྱ་ཞེས་པ་ལྷག་མོས་བསྐུལ་ཞིང་
། སྟོང་ཉིད་ལ་བྱང་ཆུབ་པའོ། །ཉེ་
བར་བསྒྲུབ་པ་ནི་ཉི་ཟླ་པདྨ། ས་བོན་ཕྱག་མཚན། དེས་རྡོ་རྗེའི་འཆང་གི་སྐུ་ཉེ་
བར་སྒྲུབ་པའོ། །གྲུབ་མཆོག་ལ་ཞེས་པས་ལུས་སྔགས་ཀྱིས་བྱིན་གྱིས་བརླབ་སྟེ།
རྡོ་རྗེ་སྐྱེ་མཆེད་རྣམ་པར་དཔྱད་ཅེས་པ་ནི་ཕུང་པོ་ཁམས་དང་སྐྱེ་མཆེད་ལྷ་ཡི་ས་
བོན་སྐུ་ཡི་དཀྱིལ་འཁོར་ལ་བསམས་པས་སྐུ་ཡོངས་སུ་རྫོགས་པ་ནི་ཤིན་ཏུ་རྣལ་
འབྱོར་བསྒྲུབ་པའི་ཚེ་ན་བསྐུལ་བའི་གསུངས་ཞེས་པ་ལེའུ་བདུན་པ་དང་འདི་ཉིད་
ནས་སྟོན་པས་སྐུ་གསུང་ཐུགས་ལ་དབང་བསྐུར་ཞིང་
། བྱིན་གྱིས་བརླབས་ནས་
249-327



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལེའུ་དྲུག་པའི་སྔགས་ཀྱིས་བརྟན་པར་བྱ་བ་ལུས་ཀྱི་དཀྱིལ་འཁོར་དུ་རྒྱས་གདབ་
པའོ། །སྔགས་ཀྱིས་བདག་པོ་ནི་དམ་ཚིག་སེམས་དཔའ་སྟེ། བསྒོམས་པ་ ཡིས་
ཞེས་པ་སེམས་དཔའ་སུམ་རྩེག་གོ །
བསྒྲུབ་པ་ཆེན་པོ་བྱེད་པའི་ཚེ་ཞེས་པ་དཀྱིལ་འཁོར་རྒྱལ་པོ་མཆོག་གི་
དུས་སུ། རེག་བྱ་རྡོ་རྗེ་མ་དང་ཡབ་ཡུམ་མཁའ་གསང་བྱིན་གྱིས་བརླབས་བཞིན་
པ་སྙོམས་པར་ཞུགས་ནས། བྷ་གའི་དཀྱིལ་འཁོར་དུ་མངོན་པར་བྱང་ཆུབ་པ་
ལྔའམ་ཆོ་ག་གསུམ་ གྱིས་ཐམས་ཅད་བསྐྱེད་པའོ། །རྡོ་རྗེ་ཅན་ནི་བདག་རྡོ་ རྗེ་
སེམས་དཔའ་རྒྱུ་ཡི་རྡོ་རྗེ་འཆང་ལས་མི་བསྐྱོད་པ་རྗེས་སུ་ཕྱུང་སྟེ་རང་སྔགས་བཛྲ་
དྷིཀ་ལ་ སོགས་ པས་ བྱུང་ བ་ འཕྲིན་ལས་ ལ་བཀོད། ཚུར་འདུས་ཏེ་ ཐིམ་ པས་
བདག་ཞེ་སྡང་རྡོ་རྗེ་འབྲས་བུའི་རྡོ་རྗེ་འཆང་དུ་བསྒྱུར་བའོ། །གཟུགས་ནི་རྒྱན་ཆ་
ལུགས་རྫོགས་པའོ། །དབུ་རྒྱན་ལ་ནི་བདག་པོ་བསམ་ཞེས་བྷ་གའི་ནང་གི་ལྷ་ཡི་
འཁོར་ལོ་བསྐྱེད་པ་རྣམས་ལ། སྐུ་གསུང་ཐུགས་བྱིན་གྱིས་བརླབ་པའི་དུས་ན་ནང་
རྒྱུད་པའི་དབང་བསྐུར་བ་སོ་སོའི་སྐུ་ལ་ཁྱབ་པར་བྱས་དྲི་མ་དག་ལྷག་མ་སྤྱི་བོར་
འཁྱིལ་པས། རིགས་ཀྱི་བདག་པོས་དབུ་བརྒྱན་པར་བསམ་པ་ནི། ལེའུ་བཅོ་ལྔ་
པ་ནས་གསུངས་པ་བཞིན་དུའོ། །
ཡེ་ཤེས་རྡོ་རྗེ་གྲུབ་པར་འགྱུར་བ་ནི་ལས་རྒྱལ་མཆོག་གི་ཡན་ལག་རྫོགས་
པར་ བྱེད་པ་བསྟན་ཏེ། རྡོ་ རྗེ་ སེམས་ཞེས་ པས་ ཕྲ་མོ་རྣལ་འབྱོར་ གཉིས་ དང་།
བཟླས་པའི་ཚུལ་གཉིས་བསྟན་ཏོ། །ཡེ་ཤེས་ནི་གཙོ་བོའི་སྟོང་ཉིད་དུ་འཇུག་པ་
དང་། བསྐུལ་བས་བཞེངས་པ་ལ་མཆོད་བསྟོད་བྱ་བས་ཏེ། ཉེ་བར་བསྡུ་བའི་བར་
དུ་བྱས་པས་ཏེ་གྲུབ་པ་འགྱུར་བ་ནི་ལྷ་ཡི་འཁོར་ལོའི་ཆོ་ག་རྫོགས་པས་མཉམ་
249-328



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བཞག་བསྟན། རྗེས་ལ་ལས་ཀྱིས་བར་དུ་དབྱེ་བ་ལ་སོགས་པ་བསྟན་པའོ། །
དེ་ཉིད་ཀྱི་དོན་ཉེ་བར་བསྡུ་བ་ནི། བསྙེན་པའི་ཡེ་ཤེས་བདུད་རྩི་དག །
ཐམས་ཅད་དུ་ནི་བརྟག་པར་བྱ། །ཞེས་པའི་དོན་ལ་རྒྱུད་ཕྱི་མས་ངེས་པར་བྱེད་པ། །
ཐུན་མོང་མཆོག་གི་དབྱེ་བ་ཡིས། །བསྙེན་པ་རྣམ་པ་གཉིས་སུ་གསུངས། །ཐ་མལ་
པ་ནི་རྡོ་རྗེ་བཞི། །མཆོག་ལ་ཡེ་ཤེས་བདུད་རྩི་དག །སྦྱོར་བ་དྲུག་གི་བྱ་བ་ཡིན། །
ཞེས་པའི་དོན་གྱི་མཆོག་ལ། །སོ་སོར་སྡུད་དང་བསམ་གཏན་དང་
། །སྲོག་རྩོལ་དེ་
བཞིན་འཛིན་པ་དང་
། །རྗེས་སུ་དྲན་དང་ཏིང་ངེ་འཛིན། སྦྱོར་བ་ཡན་ལག་དྲུག་
ཅེས་བཤད། །ཅེས་གསུངས་པས། འདི་ལ་ཡང་ཞི་གནས་དང་
། ལྷག་མཐོང་དང་
།
ཟུང་དུ་འབྲེལ་བ་སྟེ། དེ་སྐད་དུ་ཡང་། མཚན་མར་བཅས་ལ་མཚན་བཅས་ཀྱིས། །
དངོས་གྲུབ་དམ་པ་རྒྱལ་བ་བཞེད། །མཚན་མ་མེད་ལ་གནས་པ་ནི། །མཚན་མར་
བཅོས་པའང་འགྲུབ་པར་འགྱུར། །དེ་བས་རྣམ་པ་ཐམས་ཅད་དུ། །མཚན་མ་མེད་
པ་བསྟན་པར་བྱ། ཞེས་པའི་དོན་ཏེ། དེ་ལ་སོ་སོར་སྡུད་པ་ནི་ཞི་གནས། བསམ་
གཏན་ནི་ལྷག་མཐོང་
། སྲོག་རྩོལ་ལ་སོགས་པ་ནི་ཟུང་དུ་འབྲེལ་བའོ། །
དང་པོ་སོ་སོར་སྡུད་པ་ལ་བསླབ་པ་ནི། རླུང་ལ་བརྟེན་ནས་སེམས་འཛིན་
པ། སྡུག་བསྔལ་གྱི་དུས་ནི་རླུང་ཕྱིར་འགྲོ་བ། བདེ་བའི་དུས་ནི་རླུང་ནང་དུ་འཇུག་
པ་བསམ་གྱིས་མི་ཁྱབ་པ་དུས་ནི་གནས་པ་ལ་སེམས་འཛིན་པའོ། །དེ་ལ་རླུང་
འགྲོ་འོང་གཉིས་པོ་ཇེ་ཐུང་ཇེ་ཐུང་ལ་གནས་པ་རྒྱུན་བསྲིང་པའོ། །དེས་སེམས་
ཡུལ་ལ་མི་འཕྲོ་བ། རྟོག་པ་རང་ལོག་ཏུ་གཟིངས་ཀྱི་བྱ་ལྟར་འབྱུང་བས་རགས་པ་
མགོ་ནོན་པའོ། །
བསམ་གཏན་ལ་ལྔ་སྟེ། ཡུལ་དང་དབང་པོ་ཐབས་ཤེས་རབ་གཉིས་མེད་
249 --329



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཀྱི་ཤེས་པ་ཉམས་སུ་མྱོང་ནས། ཏིང་ངེ་འཛིན་དེ་ཉིད་འགྲོ་འོང་མེད་པར་གྱུར་པས་
རྟོག་པའོ། །འཁོར་འདས་ཀྱི་དངོས་པོ་ཐམས་ཅད་སྣང་བ་གྲུབ་པ་མེད་པའི་བདག་
ཉིད་ལ་ལོངས་སྤྱོད་པས་སྤྱོད་པའོ། །བློ་གཞན་གྱིས་མི་འཕྲོགས་ཤིང་ཉམས་མྱོང་
ལ་སྤྲོ་བས་རང་གི་ངང་གིས་འཇུག་པ་དགའ་བའོ། །ཟོ་མདོག་བདེ་ཞིང་ལུས་ཤིང་
བལ་ལྟར་ཡང་བོ་ལ་སོགས་པ་འབྱུང་བ་ཟུང་དུ་མེད་པས་བདེ་བའོ། །དེ་ལས་
གཞན་པ་ལ་སེམས་མི་འཕྲོ་བར་གནས་པས་རྩེ་གཅིག་པ་སྟེ། འཕྲོ་བའི་མགོ་ནོན་
པ་རང་དབང་ཐོབ་པའོ། །དེ་ཉིད་བསམ་གྱིས་མི་ཁྱབ་པའི་དུས་སུ་ཤེས་པ་བདེ་
གསལ་གྱི་རྣམ་པ་མི་ཕྱེད་པའི་ཡེ་ཤེས་འཆར་ལ། ལྷག་མཐོང་མཚན་ཉིད་པ་ནི་
འོད་གསལ་མ་ཤར་བར་དུ་མེད་དོ། །སྲོག་རྩོལ་ལ་བསླབ་པ་ནི་ཡེ་ཤེས་ཀྱི་རླུང་
སྟོབས་སུ་གྱུར་པས་གཟུང་འཛིན་དག་པའི་ངོ་བོ་ལ་མཉམ་རྗེས་གཉིས་མེད་དུ་
འཆར་བའོ། །རླུང་ལ་སྦྱངས་པས་སྔགས་མངོན་དུ་གྱུར་པའོ། །
འཛིན་པ་ནི་རྟོག་མེད་ཀྱིས་ཤེས་པ་བུ་ཆུང་ལྟ་བུ་མ་བཅོས་པ་རང་རིག་པ་
ནི། རླུང་གཉིས་དབུ་མར་འགགས་ནས་མི་རྟོག་པའི་ངོ་བོ་ཉིད་དུ་གནས་པའོ། །
རྗེས་དྲན་ནི་ལུས་བདེ་བར་གྱུར་པས་དངས་པ་ནི་སྒྱུ་ལུས་ཏེ་ལོངས་སྐུའི་རྒྱུ་མཐུན།
བྱང་ཆུབ་ཀྱི་སེམས་མི་ལྡོག་པར་བསྟན་པ་ལས་འཆར་རོ། །ཏིང་ངེ་འཛིན་གཞན་
དོན་དོན་དུ་ཟུང་འཇུག་གི་སྐུ་འཆར་བ་ཡིན་ནོ། །དེ་དག་གི་དོན་ལ་འདི་ནི་སྔགས་
རྣམས་ཐམས་ཅད་ ཀྱིས་ ཞེས་ པ་ རིམ་པ་ གཉིས་ལ་གནས་པའི་གསང་བའོ། །
སྔགས་ཀྱི་དེ་ཉིད་དོན་བསྒྲུབ་པའོ་ཞེས་པ་རྒྱུ་འབྲས་ཁྱད་པར་ཅན་དུ་བསྟན་པའོ། །
དེ་ཉིད་བསྒྲུབ་པ་ཐུན་མོང་དང་ཁྱད་པར་གྱི་གནས་ཀྱི་མཚན་ཉིད་དགོན་པ་ཆེན་པོ་
ཞེས་པ་ལ་སོགས་པས་བསྟན་ཏོ། །
249-330



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐུན་མོང་བསྐྱེད་པའི་རིམ་པའི་རྣལ་འབྱོར་ལ་ཡང་ན་རྡོ་རྗེ་བཞི་དག་གིས་
ཞེས་པ་ལ་རྒྱུད་ཕྱི་མ་ལས། དང་པོ་སྟོང་པའི་བྱང་ཆུབ་སྟེ། །གཉིས་པ་ལ་ནི་ས་
བོན་བསྡུ། །གསུམ་པ་ལ་ནི་གཟུགས་བརྙན་རྫོགས། །བཞི་པ་ལ་ནི་ཡིག་འབྲུ་
དགོད། ཅེས་པའི་དོན་ཏོ། །བརྟུལ་ཞུགས་བརྟན་པ་ནི་སྤྱོད་པ་པས་བག་ལ་ཉལ་
གྱི་དྲི་མ་མ་ལུས་པ་མྱུར་དུ་སྤོང་ལ་སྔོན་དུ་འགྲོ་བའི་ཏིང་ངེ་འཛིན་དང་ལྡན་དགོས་
ཏེ་ཞེས་པའོ། །སྐུ་གསུམ་མཉམ་ཉིད་རྟག་འགྱུར་བ། །བསྒོམས་ན་དངོས་གྲུབ་
ཐོབ་པར་འགྱུར་ཞེས་སྐུ་གསུམ་ལམ་གྱི་འཁོར་ལོ་བསྟན་པའོ། །དུས་བཞི་ཞེས་པ་
ནི་རྣལ་འབྱོར་བཞིའི་དུས་སུ་སོ། །ཤིན་ཏུ་རྣལ་འབྱོར་གྱི་དུས་སུ་ཡབ་ཀྱི་ལུས་ཀྱི་
དཀྱིལ་འཁོར་ལ་ལྷ་དགོད་པ་དང་། རྣལ་འབྱོར་ཆེན་པོའི་དུས་སུ་ཡུམ་གྱིས་ལུས་
ལ་ལྷ་དང་ཡི་གེ་དགོད་པ་ལ། སྡོམ་པ་ནི་ཐབས་ཤེས་རབ་གཉིས་མེད་བསྟན་ཏོ། །
སྤྱོད་ པའི་དུས་ཀྱིས་ངེས་པ་བསྟན་པ་ནི། ཞག་བདུན་དང་ཞེས་པ་ལ་
སོགས་པས་རྣལ་འབྱོར་པ་དབང་པོ་རབ་འབྲིང་གསུམ་གྱིས་སྤྱོད་པ་བྱ་བས་མྱུར་
དུ་འགྲུབ་པར་གསུངས་པ་ནི་བླ་ན་མེད་པའི་དོན་ཏོ། །དེ་ལ་བསྙེན་པ་ནི་ལྷ་དང་
སྔགས་ ཀྱི་དེ་ཁོ་ན་ཉིད་དོ། །ཉེ་བར་བསྒྲུབ་པ་ནི་བདག་གི་དེ་ཁོ་ན་ཉིད་དོ། །
བསྒྲུབ་པ་ནི་ཡེ་ཤེས་ཀྱིའོ། །བསྒྲུབ་པ་ཆེན་པོའི་སྡོམ་པ་ལ་ནི་ཕྱག་རྒྱའི་དེ་ཁོ་ན་
ཉིད་དོ། །
སྐུ་གསུང་ཐུགས་བྱིན་གྱིས་བརླབ་པ་རྡོ་རྗེ་གསུམ་ལམ་དུ་བྱེད་པ་ནི།
སངས་རྒྱས་ སྐུ་འཛིན་ཞེས་པ་ནས་དེ་ལས་ཐུགས་ ལས་ བྱུང་བའི། བྱིན་གྱིས་
བརླབས་ པ་ ཀྱིས་ གནས་ མཛད་ དོ་ ཞེས་ པ་ དེ་ དག་ ཐུན་མོང་ བའི་ དེ་ བཞིན་
གཤེགས་ པའི་སྐུ་གསུང་ཐུགས་དང་
། ཁྱད་ པར་ ལ་རྡོ་ རྗེ་འཆང་གི་སྐུ་ གསུང་
249-331



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐུགས་རྣལ་འབྱོར་པའི་སྒོ་གསུམ་ཐ་མི་དད་པར་བྱ་བ་ནི། ངོ་བོ་ཉིད་ཀྱིས་ཡེ་ཤེས་
ཀྱིས་རྒྱས་བཏབ་པའོ། །དེ་དག་གི་གཞུང་བསྡུ་བ་ནི་སངས་རྒྱས་རྡོ་རྗེ་སེམས་
དཔའ་ཞེས་པ་ལ་སོགས་པས་གསང་ཆེན་ཟུང་འཇུག་ཏུ་མ་རྟོགས་ན་མཆོག་མངོན་
དུ་མི་འགྱུར་བར་བསྟན་ཅིང་
། ཐ་དད་དུ་གནས་པ་ཡང་ཞེས་པའི་ཐ་ཚིག་ཅན་ནོ། །
ལེའུའི་མཚན་ནི། རྡོ་རྗེའི་སྦྱོར་བ་ནི་རྡོ་རྗེ་འཛིན་པ་ལ་སོགས་པ་ཐབས་
ཤེས་རབ་དབྱེར་མེད་པའོ། །དམ་ཚིག་ནི་སྒྱུ་མ་ལས་མི་འདའ་བའི་སྒྲུབ་པའི་
མཆོག་ནི་མཐར་ཐུག་གཉིས་དང་ལྡན་པའི་ཚུལ་ལོ། །ལེའུ་བཅུ་གཉིས་པའི་རྣམ་
པར་བཤད་པའོ།།
དེ་ཡང་ལེའུ་བཅུ་གཉིས་པར་དངོས་གྲུབ་ཀྱི་ཁྱད་པར་གྱིས་གསང་ཆེན་གྱི་
འབྲས་བུ་ངེས་པར་མཆོག་གྲུབ་པ་འབྲས་བུའི་རྒྱུད་རྒྱས་པར་བསྟན་ལ། དེ་ནས་
ཞེས་པ་ལ་སོགས་པས་འདིར་ནི་རྫོགས་པའི་རིམ་པ་ལ་གནས་པའི་རྣལ་འབྱོར་
པས་ནང་ལ་མཆོག་ལ་གཞོལ་བ་ཞེས་བྱ་སྟེ། བྱ་བ་ལས་ཚོགས་ལས་འཕྲིན་ལས་
རབ་འབྱམས་སུ་སྟོན་པར་བྱེད་པ་ཉིད་དེ། འདི་དག་རིམ་པ་འབྲེལ་བའི་ཚུལ།
རིམ་པ་གཉིས་ལམ་ལ་གནས་པའི་ཚུལ། གསང་ཆེན་འཕྲིན་ལས་བསྒྲུབ་པ་ནི། །
སྔགས་ལ་དམིགས་པའི་སྦྱོར་བ་ཡིས། །ལས་ཀྱི་རླུང་གིས་ལས་སྦྱངས་པའི། །
རྣམ་ཤེས་ཡེ་ཤེས་ལས་གང་གིས། །གདུལ་བྱའི་དོན་དུ་རབ་སྤྱོད་པས། །མཚུངས་
མེད་སྤྱོད་པའི་རིམ་པའོ། །ཞེས་པའི་དོན་ཏོ། །
དང་པོར་འཁོར་འདུས་པ་ཆེན་པོའི་གཙོ་བོ་རྣམས་ཀྱིས་བསྟོད་ཅིང་མཆོད་
པ་སྔོན་དུ་འགྲོ་བས་གསོལ་བ་གདབ་པ་སྟོན་ཏེ། འདི་ལ་ཡང་དང་པོ་ཁྱད་པར་
ཅན་གྱི་འཁོར་མཆོག་ཏུ་གྱུར་པས་གླེང་སློང་པར་མཛད་པ་ནི་བཅོམ་ལྡན་བདེ་
249 ---332



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཤེགས་ཀུན་ནི་ རིགས་བརྒྱ་ལ་སོགས་པ་རྣམས་དེ་རང་གི་ངོ་བོ་རིགས་ལྔས་
བསྡུས་པ་དག་གོ །ཡེ་ཤེས་ནི་ཐུགས་ཀྱིས་མཁྱེན་པའོ། །རྡོ་རྗེ་ནི་མི་ཕྱེད་པའོ། །
མཆོག་ཏུ་འཛིན་པ་ནི་སྟོང་པ་དང་བདེ་བ་དབྱེར་མེད་པ་སྙིང་རྗེ་ཆེན་པོའོ། །
སེམས་ཅན་ནི་ཁམས་གསུམ་ན་གནས་པའོ། །དེ་དོན་ཀུན་ཡང་དག་པར་རབ་ཏུ་
འབྱུང་བ་ནི་དུས་དང་རྣམ་པ་ཐམས་ཅད་དུ་རྒྱུན་མི་ཆད་པའོ། །ལམ་མངོན་དུ་བྱས་
པའི་ཉིད་དེ་བྱང་ཆུབ་སེམས་ཀྱིས་རྡོ་རྗེ་བླ་ན་མེད་པའི་ཡེ་ཤེས་སེམས་དཔའ་ཆེན་
པོའོ། །བློ་ལྡན་ནི་དད་པའི་རྗེས་སུ་འབྲང་བ་དང་ཆོས་ཀྱི་རྗེས་སུ་འབྲང་བ་དེ་དག་
གིས་ཆོས་ལ་བརྟག་པ་བྱ་སྟེ་བསྟན་པ་ལ་བབ་ཅོལ་དུ་འཇུག་པར་མི་བྱའོ། །
ཡང་བློ་ཁྱད་པར་དུ་གྱུར་པ་ཡེ་ཤེས་དང་ལྡན་པ་དག་གི་མཆོད་ཅིང་བསྟོད་
ཅེས་པའོ། །གང་ལ་མཆོད་ན་ཐུབ་པ་ཞེས་བྱ་བ་མཛད་པ་བཅུ་གཉིས་ལ་སོགས་
པའི་སྒོ་ནས་འགྲོ་བའི་དོན་མཛད་པ་ལས་དོན་ཀུན་ནི་དག་པའི་ཞིང་དུ་ལོངས་
སྤྱོད་རྫོགས་པའི་སྐུ་རབ་ཏུ་སྣང་བར་བྱེད་པའི་ཞིང་ཁམས་རྡུལ་ཕྲ་རབ་རྙེད་སྐུ་ལ་
གནས་ཤིང་ཁྱབ་པའི་དེ་བཞིན་གཤེགས་པའོ། །རྡོ་རྗེ་ཅན་ནི་དབྱིངས་དང་དབྱེར་
མེད་པའི་ངོ་བོ། །སྟོན་པ་ནི་ཡེ་ཤེས་ཀྱི་སྣང་བ་ལས་གཞན་དོན་དུ་གཟུགས་སྐུར་
རབ་ཏུ་སྣང་བར་བྱེད་པའི་ཐ་ཚིག་ཅན་ནོ། །དེ་ལ་ཚུལ་ལམ་ཐབས་ལུས་ངག་ཡིད་
གསུམ་གུས་པས་ཕྱག་འཚལ་ནས་ཞེས་བྱ་ཞེ་ན་དམ་ཚིག་ནི་སྐུ་གསུང་ཐུགས་
ཀྱིའོ། །དེ་ཉིད་མཁྱེན་པ་ནི་གཞི་ལམ་འབྲས་བུའི་ཁྱད་པར་རབ་ཏུ་ལྡན་པ་ལའོ། །
ཡང་མཆོད་པ་ནི་ཕྱི་ནང་དེ་ཁོ་ན་ཉིད་ལའོ། །དེར་དེ་བཞིན་གཤེགས་པའི་འཁོར་
འདུས་པ་དག་གིས། རྡོ་རྗེའི་དབྱིངས་གསང་བ་འདི་གསུངས་སོ། 1
གཉིས་པ་གསོལ་བ་འདེབས་པའི་ཚུལ་སྤྱིར་བསྟན་པ་ནི་ཨེ་མའོ་ཞེས་པ་
249-333



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལ་སོགས་པ་ལ། འབྲས་བུའི་རྒྱུད་དང༌། རྒྱུ་ཡི་རྒྱུད་དང་
། ཐབས་རྒྱུད་ལ་གཉིས།
ཐུན་མོང་པའི་ཐེག་པ་ཆགས་བྲལ་གྱི་ལམ། ཁྱད་པར་བ་འདོད་ཆགས་ཀྱི་སྒོ་ནས་
ལམ་བདེ་བ་བསྒྲུབ་ པ་ཉིད་དོ། །ཡང་དབང་བཞི་ལམ་བསྙེན་བསྒྲུབ་བཞི། སྐུ་
བཞི་དང་ལྡན་པ་ལའོ། །མ་སྐྱེས་པའི་ཆོས་ནི་ཐམས་ཅད་ལ་ནི་གདོད་མ་ནས་
བཅིངས་པ་དང་གྲོལ་བ་མེད་པ་རྒྱུ་ཡི་ཆོས་ལས་འདས་པ་
ལས་འདས་པ་རྐྱེན་གྱིས་སྒྱུར་དུ་མེད་
པ། དངོས་པོའི་མཚན་མ་དང་བྲལ་བ་ཉིད་དོ། །དེའི་མཚན་ཉིད་ལ་སྤྲོས་པ་མེད་
པས་ངོ་བོ་ཉིད་ཀྱིས་རྣམ་པར་མི་རྟོག་པའི་ཡེ་ཤེས། རང་བཞིན་བདེ་བ་ཆེན་པོས་
ཁྱད་པར་དུ་གྱུར་པ་ཅན་ནོ། །ཆོས་དབྱིངས་རྣམ་པར་མི་རྟོག་པའི་ཡེ་ཤེས་སྐྱེ་བ་
མེད་པའོ། །ཡང་དག་པ་ནི་དྲི་མ་མེད་པའི་འོད་གསལ་བའི་ངང་ལས་ཡེ་ཤེས་ཕྱག་
རྒྱ་ཆེན་པོ་ཟུང་འཇུག་གི་སྐུ་འབྱུང་བར་རབ་ཏུ་བསྒྲགས་པར་ཞེས་རྟེན་ཅིང་འབྲེལ་
པར་འབྱུང་བ་ཚད་མེད་པར་ཤེས་པར་བྱའོ། །
འདིར་གང་དུ་རྣམ་པར་རྟོག་པ་ལས། གང་རྟོག་པ་དང་བཅས་པའི་འབྲས་
བུ་འབྱུང་བས་སྲིད་པ་ལས་འདའ་བར་མི་འགྱུར་ལ། མི་རྟོག་པའི་ཏིང་ངེ་འཛིན་
ལས་རྣམ་པར་མི་རྟོག་པའི་ཡེ་ཤེས་ཀྱིས་འབྲས་བུ་འཆར་ཏེ། རྟོག་པ་ལས་མི་རྟོག་
པའི་མི་འཆར་ཏེ་ལྷན་ཅིག་མི་གནས་པའི་འགལ་བའོ། །དེའི་ཕྱིར་ཆོས་ཐམས་
ཅད་རྟེན་ཅིང་འབྲེལ་པར་འབྱུང་བས་འགག་པ་མེད་པའོ། །དེ་ལྟར་ཡང་འབྱུང་
གནས་རྣམ་རྟོག་ས་བོན་ལས། །རྟོག་པ་དང་བཅས་པ་འབྲས་བུ་འགྱུར། །མི་རྟོག་
པ་ལ་མི་རྟོག་པ། །འབྲས་བུ་འབྱུང་བར་འགྱུར་བ་ཡིན། །འདི་ནི་རྒྱུན་གྱིས་ཐོག་
མ་དང་། །བར་དང་ཐ་མར་དགེ་བའོ། །ཞེས་པའི་དོན་ཏོ། །
གསུམ་པ་སྔགས་ཀྱི་དེ་ཁོ་ན་ཉིད་གཞི་ལམ་འབྲས་བུ་དང་བཅས་པའི་
249 -334



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཚུལ་གྱིས་གསང་བ་གསུངས་པ་ཡིད་འོང་སྔགས་རྣམས་ཞེས་པ་ཐབས་དང་ཤེས་
རབ་ཀྱི་ཡི་གེ་ཨེ་ཝཾ་ལས་བྱུང་བའི་དབྱངས་དང་གསལ་བྱེད་དུ་གྱུར་པའོ། །ཀུན་
བསྡུས་པ་ནི་རྩ་ཨ་ཐུང་ངུ་ལས་བྱུང་བའི་འབྲུ་གསུམ་མོ། །ལུས་རྩའི་ལམ་ནས་རྒྱུ་
བའི་རླུང་འགྲོ་འོང་གནས་པ་སྔགས་ཡིག་འབྲུ་གསུམ་དུ་སྦྱར་བས་རྡོ་རྗེ་དང་ཆོས་
མཐུན་པས་སམ་གང་གིས་ཀྱང་མི་བཟློག་པས་ཐོགས་པ་མེད་པར་འབྱུང་བས་ན་
རྡོ་རྗེའི་བཟླས་པ་ཞེས་བྱའོ། །
དེ་ཡང་རླུང་ལས་སྦྱངས་པས་ལས་ཀྱི་རླུང་ལོག་ཅིང་
། དབུ་མར་དབང་དུ་
གྱུར་པས་རླུང་སེམས་འགྲོ་ལྡོག་གཅིག་པར་ངེས་པའི་ཡེ་ཤེས་ཆེན་པོའི་ཏིང་ངེ་
འཛིན་བདེ་སྟོང་དབྱེར་མེད་དེ་ཉིད་ལ་མནྟ་ཨཾ་ས་ལས་ཀྱང་
། སྦྱོར་བ་དང་བསམ་
གཏན་བྱས་པ་ཡིས། །རྟག་ཏུ་སེམས་ནི་སྦྱངས་པར་བྱ། །ཞེས་པ་དང་
། གང་དང་
གང་གི་ལམ་གྱིས་ནི། རང་འདོད་སེམས་ནི་འབད་པ་ཡིས། རྟག་ཏུ་སེམས་ནི་
སྦྱངས་པར་བྱ། །ཞེས་པས་རླུང་དང་སྔགས་ཀྱིས་དེ་ཁོ་ན་ཉིད་སྙིང་པོ་མི་འདྲ་བའི་
བདག་ཉིད་དུ་གྱུར་པའི་དོན་ཏོ། །
རྟེན་དང་བརྟེན་པའི་ཚུལ་ནི་སྐུ་གསུང་ལུས་ལ་རྩ་སྤྲུལ་སྐུ། སྔགས་ལོངས་
སྐུ་ཐིག་ལེ་ཆོས་སྐུ་དེ་གསུམ་བདག་གཞིའི་ཐིག་ལེ་ཆོས་སྐུ། དེ་གསུམ་དབྱེར་མེད་
མི་ཕྱེད་པས་སྙིང་པོ་ཡེ་ཤེས་ཀྱི་རླུང་དང་ངོ་བོ་ཉིད་བདེ་བ་ཆེན་པོའི་སྐུའོ། སྙིང་པོ་
ལེན་ཅིང་འཛིན་པའི་དཀྱིལ་འཁོར་མགོན་པོ་བཞི་ཡིས་རེ་རེ་ལ་ཡང་ལྷ་མོ་བཞི་
བཞི་དང་བཅས་པའོ། །སངས་རྒྱས་ནི་མགོན་པོ་རེ་རེ་ལ་དགུ་བརྒྱ་ཕྲག་རེ་རེ་
ལའོ། །ལྷ་མོ་རེ་རེ་ལ་ཉིས་བརྒྱ་དང་ཉི་ཤུ་རྩ་ལྔ་སྟེ་ཡེ་ཤེས་ནི་དེ་དག་གི་ཁོང་ནས་
འབྱུང་བའི་ཀུན་འདར་ནས་རྒྱུ་བས་ཏེ། མཆོག་གི་དངོས་གྲུབ་ཡེ་ཤེས་ལྔ་ཚེ་འདི་
249 -335



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཉིད་ལ་ཐོབ་པར་འགྱུར་རོ། །རྡོ་རྗེའི་ཕྱིན་ནི་རྩ་རླུང་གི་ཐིག་ལེ་གསུམ་རོ་གཅིག་
པ་ལས་བྱུང་བའི་ཉམས་གསུམ་པོ་དེ་བསྒོམས་ཞེས་མཉམ་རྗེས་བརྟན་པ་ལས་
འཆར་བའོ། །
རྡོ་ རྗེའི་བཟླས་པ་སྦྱོར་བ་ནི་རླུང་བཅུ་སྔགས་སུའོ། །དངོས་གྲུབ་འགྲུབ་
པའི་ཕྱིར་ཁྱད་པར་ཕྱི་ནང་གི་སངས་རྒྱས་ཀུན་ཏེ་ཕྱོགས་བཅུ་དུས་གསུམ་ན་སྒོ་
གསུམ་བཞུགས་པའི་སྒོ་གསུམ་བྱིན་གྱིས་བརློབ་པར་བྱེད་པའོ། །བརྗོད་པའི་ཁྱད་
པར་སྙིང་པོ་དེས་ཉེ་བའི་སྙིང་པོ་འདི་ཉིད་དུ་བསྟན་པའི་ཕྱིར་རིགས་དང་ཞེས་པ་
རིགས་ལྔ་པོ་ཐམས་ཅད་ཀྱང་རླུང་ལས་བྱུང་བས་ན་རིགས་མཚོན་པའི་སྔགས་ཏེ།
གཟུངས་སྔགས་ཀྱང་དེས་བསྡུས་པའོ། །གསང་སྔགས་ནི་ཁྱད་པར་དུ་གྱུར་པ་ལྷ་
སུམ་ཅུ་རྩ་གཉིས་པོ་ཐམས་ཅད་ཀྱང་རྩ་བའི་སྙིང་པོ་སྐུ་ཡི་དཀྱིལ་འཁོར་དང་
གསུང་གི་དཀྱིལ་འཁོར་དང་ཐུགས་ཀྱི་དཀྱིལ་འཁོར་བ་ཐམས་ཅད་ཀྱིས་སྐྱེད་
དང་སྡུད་པའི་གསང་བའི་མཚན་གྱིས་གསང་སྔགས་མཆོག་ནི་བཟླས་པ་ཉིད་དུ་དེ་
རིང་ གསུངས་ཞེས་ཞུས་པའོ། །དགོས་པ་ཁྱད་པར་ཅན་བསྟན་པའི་ཕྱིར། འདི་
ཉིད་ཡེ་ཤེས་ཀྱི་འབྱུང་གནས་སངས་རྒྱ་བའི་རྟེན་དུ་གྱུར་པའོ། །རྒྱ་མཚོའི་སྟེ་ཟབ་
པ་དང་རྒྱ་ཆེ་བའི་ཚུལ་ལོ། །བདེ་བ་ཅན་ནི་ཨེ་ཝཾ་སྡོམ་པའོ། །
སྐུ་གསུང་ཐུགས་ནི་སྐུ་རྡོ་རྗེ་རྣམ་པར་སྣང་མཛད་གསུང་རྡོ་རྗེ་འོད་དཔག་
ཏུ་མེད་པ། ཐུགས་རྡོ་རྗེ་མི་བསྐྱོད་པ་དེ་དག་ཡོངས་སུ་དག་ཅིང་འགྱུར་བ་མེད་པ་
བདེ་བ་ཆེན་པོའི་ཞིང་ཁམས་སུ་རྡོ་རྗེ་ཅན་ཞེས་རྡོ་རྗེ་འཆང་དུ་བཞུགས་པ་ལས།
དེ་ཉིད་རྣམ་པར་འཕྲུལ་པ་ཕྱོགས་བཅུ་དུས་གསུམ་དུ་བྱང་ཆུབ་སེམས་ཀྱི་རྣམ་
པར་གསང་བ་ལས་བྱུང་བ་སྟེ། གཤེགས་ཅིང་བྱོན་པའི་སངས་རྒྱས་སྤྲུལ་པའི་སྐུ་
249 -336



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མ་ལུས་པ་རྣམས་ཀྱིས་རྡོ་རྗེ་གསང་བ་བླ་ན་མེད་པའི་མཆོག་སྔགས་འདི་ནི་རབ་ཏུ་
ལམ་བརྟེན་ཅིང་བསྒོམས་པས་རླུང་རྣམ་པར་དག་པ་བྱང་ཆུབ་སེམས་ཀྱི་རླུང་དུ་
གྱུར་པས་ཡེ་ཤེས་མཉམ་པ་མེད་པས་ས་བཅུ་གསུམ་པ་མཚུངས་པ་མེད་པའི་ཁྱད་
པར་ཚེ་འདི་ཉིད་ལ་འཐོབ་པར་འགྱུར་བའི་ཐབས་ཏེ་བདེ་བ་དང་མྱུར་བར་སྐྱོབ་པ་
དག་སྔར་གསུངས་པའི་དོན་ལ་ད་རེས་འདིར་ཡང་བཅོམ་ལྡན་འདས་རྡོ་རྗེ་འཛིན་
པ་ཁྱོད་ཀྱིས་བདག་ཅག་རྣམས་ལ་ལེགས་པར་བཤད་དུ་གསོལ་ཞེས་གསོལ་
བཏབ་པའོ། །
ལེའུ་འདི་ལ་ཡང་དོན་ལྔས་ཤེས་པར་བྱ་སྟེ། བརྗོད་བྱ་ནི་རྫོགས་པའི་རིམ་
པ་རྡོ་རྗེའི་བཟླས་པ་གཙོ་བོར་གྱུར་པས་འཕྲིན་ལས་བསྒྲུབ་པའོ། །བརྗོད་བྱེད་ནི་
དྲང་ངེས་སོ། །གང་ལས་ཁྱད་པར་དུ་གྱུར་པ་ན་བྱ་བའི་རྒྱུད་ལ་སོགས་པར་དངོས་
པོའི་རྫས་གཙོ་བོར་གྱུར་པ་རྣམས་ལས་སོ། །ཉམས་སུ་བླང་བྱ་ནི་སྤྱི་ལ་དམིགས་
པ་དང་། བྱེ་བྲག་སོ་སོར་དམིགས་པ་དག་གོ །དོན་ཆིངས་ནི་ལས་རབ་འབྱམས་
འགྲུབ་པར་བྱེད་པའི་ཐབས་ལམ་མོ། །གྲུབ་པ་དངོས་འབྲས་བུའི་རྒྱུད་དུ་འདུས་
སོ། །དེ་ནས་ཞེས་པ་ལ་སོགས་པ་སྟོན་པའི་མཚན་ཉིད་དང་། བཤད་པར་ཞལ་
གྱིས་བཞེས་པར་བསྟན་པའོ། །རྡོ་རྗེའི་བཟླས་པའི་རྣལ་འབྱོར་མདོར་བསྟན་པ་ནི་
སྔགས་ཀྱིས་དོན་ཀུན་ཞེས་པ་ལ་སོགས་པ་ལ་དམིགས་པར་བཅས་པ། བརྡའི་
དོན་དམ་པའི་བཟླས་པའི་ཚུལ་ལ། སྔགས་ཀྱི་དེ་ཁོ་ན་ཉིད་དུ་རླུང་དང་དབྱེར་
མེད་དུ་སྦྱར་བས་སྒྲའི་དེ་ཁོ་ན་ཉིད་ཆོས་ཐམས་ཅད་ཀྱི་འབྱུང་གནས་ཏེ། རླུང་ཉི་
ཁྲི་ཆིག་སྟོང་དྲུག་བརྒྱ་རྒྱུ་བ་ཐམས་ཅད་ལས་བཟླས་པར་གྱུར་པ་བེམས་པོ་དང་
བེམས་པོ་མ་ཡིན་པ་ལས་བྱུང་བའི་སྒྲ་སྐད་ཐམས་ཅད་དེ་བཞིན་ཉིད་ལས་
པ་བྱུང་
249-337



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨)
ཞིང་དེ་ཉིད་དུ་ཐིམ་པར་གྱུར་པ་ཡིས་དོན་ཏེ། རླུང་ལྡང་འཇུག་གནས་པ་གསུམ་པོ་
ཉིད་རྡོ་རྗེའི་མི་ཕྱེད་གསུམ་གྱིས་མཚན་ཞེས་འབྲུ་གསུམ་ཡེ་ཤེས་ཀྱིས་དོན་ཏོ། །
རྡོ་རྗེ་དབྱེ་བ་གསུམ་གྱི་མཐའ་ཞེས་པ་ཡི་གེ་གསུམ་ཁ་དོག་དང་གསུམ་
སྲོག་དང་རྩོལ་བའི་ལམ་དུ་གྱུར་པས་ན་ཐོག་མར་ཡེ་ཤེས་བརྟན་པར་བྱེད་པ་ཉིད་
དོ། །རྡོ་རྗེ་བཀོད་པ་གསུམ་ནི་སེམས་ཅན་གྱི་ལུས་ངག་ཡིད་གསུམ་རྣལ་འབྱོར་
པའི་སྒོ་གསུམ། སངས་རྒྱས་ཀྱི་ཡེ་ཤེས་གསུམ་ངོ་བོ་ཉིད་གཅིག་པར་བྱིན་གྱིས་
བརློབ་པའོ། །
ལམ་ དུ་ བསྒོམ་པ་ནི་ལྷར་གསལ་བའི་སྐུ་རྡོ་ རྗེ་ ཨཱི། གསུང་རྡོ་ རྗེ་ ཨཱ།
ཐུགས་རྡོ་རྗེ་ཧཱུྃ་གནས་གསུམ་དུ་གདན་དང་བཅས་པ་ལས་འོད་ཟེར་ཁ་དོག་
གསུམ་ སོ་སོར་སྤྲོ་བ་དང་བསྡུ་བས་འགྲོ་བ་སྦྱང་ཞིང་
། དེ་བཞིན་གཤེགས་ པ་
ཐམས་ཅད་ཀྱི་སྐུ་གསུང་ཐུགས་ལ་རྣམ་པ་གསུམ་སྤྱན་དྲངས་པ་དང་བཞུགས་སུ་
གསོལ་བ་དང་གཤེགས་པར་མཛད་པའི་འཕྲིན་ལས་ལ་སྦྱར་བ་བྱ་བ་ནི་ཐབས་
ཀྱིས་ཁྱད་པར་རོ། །དེའི་འབྲས་བུ་ཐོབ་པའི་ཚུལ་ནི་རྡོ་རྗེའི་བཟླས་པ་འདི་ཡིས་ནི་
ཞེས་ པ་ལ་སོགས་པ་ཐབས་ཀྱི་ལམ་འདིའོ། །དེ་ལས་ཡེ་ཤེས་ཐོབ་པ་ནི་རྡོ་རྗེ་
གསུམ་གྱིས་ཐུགས་འདྲར་འགྱུར་ཞེས་རྟོགས་པས་མི་ཕྱེད་ཅིང་གནས་པ་མེད་པའི་
ཉིད་ཀྱིས་སོ། །
ད་ནི་གཞུང་དོན་དངོས་རྒྱས་པར་བསྟན་པ་ལ། དང་པོ་རིམ་པ་གཉིས་
ཀྱིས་རྣལ་འབྱོར་དང་། ལམ་དུ་འཇུག་ལྡོག་བསྟན་པ་ནི་སངས་རྒྱས་རྣམས་ཞེས་
པ་ལ་སོགས་པ་སྨོས་ཏེ། སྤང་ཐོབ་དང་ལྡན་པའི་དེ་བཞིན་གཤེགས་པ་རྣམས་ཀྱི་
སྐུ་གསུང་ཐུགས་ཀྱི་དཀྱིལ་འཁོར་གསལ་བར་བསྒོམ་པ་ནས་ཞེས་མཆོད་བྱའི་
249 -338



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡུལ་ལོ། །ཚུལ་ལམ་ཐབས་ནི་མཆོད་པའི་མཆོག །ཅེས་པས། དང་པོ་ཁྱད་པར་
ཅན་ལ། ཏིང་ངེ་འཛིན་གྱི་སྒོས་ མཆོད་ པ་ སྟེ། པི་ཝང་མ། གླིང་བུ། རྫ་རྔ། རྫ་ རྔ་
ཆེན་པོ་མ། བཞད་མ། སྒེག་མོ། གླུ་མ། གར་མ། མེ་ཏོག་མ། བདུག་སྤོས། མར་
མེ། དྲི་ཆབ། གཟུགས་རྡོ་རྗེ་མ། རོ་རྡོ་ རྗེ་མ། རེག་བྱ་ཆོས་བཅས་ཏེ། རིག་མའི་
ལྷ་མོ་བཅུ་དྲུག་པོ་དེ་དག་ལ་སོགས་པས། ཡེ་ཤེས་ཀྱི་སྣང་བའི་ངང་ལས་མཆོད་
པའོ། །
མཆོག་བརྟག་པ་ནི་རྨི་ལམ་སྒྱུ་མ་ལྟ་བུའི་ངང་ལས། འཁོར་གསུམ་ཡོངས་
སུ་མི་རྟོག་པའོ། །དག་པའི་རྡོ་རྗེ་ལམ་གྱུར་པ་ཞེས་པ་བསྐྱེད་པའི་རིམ་པར་ཐ་
མལ་པའི་ཞེན་པ་བཟློག་ཅིང་
། སྔགས་ཀྱི་སྐུའི་སྣང་བ་འཇུག །ལུས་དབེན་དུ་
དངོས་པོའི་ཞེན་པ་ལོག །བརྟན་གཡོ་རྡུལ་ཕྲ་རབ་ཐམས་ཅད་ལྷར་སངས་བ་
འཇུག་གོ །ངག་དབེན་དུ་ལས་ཀྱི་རླུང་ལྡོག་གོ །ཡེ་ཤེས་ཀྱི་རླུང་རྗེས་སུ་འཇུག །
སེམས་དབེན་དུ་རྟོག་བཅས་ཀྱི་རང་བཞིན་སངས་བ་གསུམ་མོ། ཀུན་ཏུ་སྣང་བ་
རྟོག་མེད་ཀྱི་ཤེས་པ་འཇུག །སྒྱུ་མར་མ་དག་པའི་སྒྱུ་ལུས་ལྡོག །དག་པའི་སྒྱུ་
ལུས་འཇུག །འོད་གསལ་དུ་རྟོག་པའི་སྟོང་པ་ལྡོག །བསམ་གཏན་གྱི་སྟོང་ཉིད་དུ་
འཇུག །ཟུང་འཇུག་ཏུ་གཉིས་སྣང་ལྡོག །ཡེ་ཤེས་བདེ་བ་ཆེན་པོར་འཇུག་པས་ན་
རྡོ་རྗེ་གསུམ་གྱི་ཐུགས་འདྲར་འགྱུར་ཞེས་མངོན་དུ་གྱུར་པ་སྐུ་གསུམ་རྡོ་རྗེའི་ཡེ་
ཤེས་ཡིན་ནོ། །དུས་ཐམས་ཅད་དུ་སྣང་བ་རྡོ་ རྗེ་ལམ་དུ་བསླང་སྟེ་སངས་རྒྱས་
རྣམས་ཀྱིས་སྐུ་གསུང་ཐུགས། བསྒོམས་ནས་ཞེས་པའི་དོན་ལ་ལུས་རྡོ་རྗེའི་སྐུར་
བྱིན་གྱིས་བརླབ་པ། ངག་རྡོ་རྗེ་གསུང་འགག་མེད་པ། སེམས་རྡོ་རྗེ་ལྟ་བུའི་ཏིང་ངེ་
འཛིན་ཐོབ་པར་བྱ་བའོ། །
249 ---339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དེ་ཡང་སངས་རྒྱས་ཀྱིས་སྲོད་ལ་བདུད་བཏུལ་བའི་དུས་སུ་ལས་ཀྱི་རླུང་
དབུ་མར་ཐིམ་ཞིང་
། ལུགས་འབྱུང་གི་སྣང་བ་གསུམ་རྟགས་དང་རྟགས་མཚན་གྱི་
ཏིང་ངེ་འཛིན་གྱིས་སྒྱུ་མར་ཤར་ལ། ཐོ་རངས་མངོན་པར་བྱང་ཆུབ་པས་ལུགས་
བཟློག་གི་སྣང་བ་གསུམ་གྱིས་ངང་ལས་ཡེ་ཤེས་ཀྱི་ཟུང་འཇུག་མངོན་དུ་གྱུར་པའོ། །
ཕྱིའི་རླུང་ལམ་དུ་གྱུར་པས་མི་ཤིགས་པས་གནས་རྡོ་རྗེའི་གདན། ནང་གི་རླུང་
ལམ་དུ་གྱུར་པས་སྲོག་རྩོལ་ཐིམ་པས་སྐུ་གསུང་ཐུགས་རྡོ་རྗེ། དེ་ཁོ་ན་ཉིད་ཀྱིས་
ཆོ་འཕྲུལ་བཞི་ལ་སོགས་པར་ཤར་བའོ། །སྙིང་པོའི་མཆོག་བརྟག་པ་ནི་རྡོ་རྗེ་ལྟ་
བུའི་ཏིང་ངེ་འཛིན་ཡང་དག་པའི་རླུང་ཕྲ་བ་དང་ཡེ་ཤེས་ཀྱི་སྙིང་པོ་བྱང་ཆུབ་ཀྱི་
སེམས་གཉིས་སུ་མེད་པས། ཡེ་ཤེས་ཀྱི་སྐྱེ་བ་ལ་ཕྱོགས་ཙམ་ན་རྟོག་པ་འགགས་
པ་ལ་ཕྱོགས་པས་རྡོ་རྗེ་ལྟ་བུའི་ཏིང་ངེ་འཛིན་སྐྱེ་བ་ལ་ཕྱོགས་ཙམ་ན་ས་བཅུའི་
སྒྲིབ་པ་ཕྲ་ཞིང་ཕྲ་བ་དེ་འགགས་པ་ལ་ཕྱོགས་ཏེ། དེ་ཉིད་སྤང་བླང་མེད་པ་མཉམ་
པ་ཉིད་དུ་གནས་པས་སྐད་ཅིག་མ་གཉིས་པ་ལ་བར་ཆད་མེད་པའི་ལམ་མཐར་
ཕྱིན་པ་ཉིད་དོ། །
དེ་ཉིད་ ཀྱི་དོན་གྱིས་ཡེ་ཤེས་རྡོ་རྗེས་རབ་ཏུ་བྱ་ཞེས་ཡུལ་དང་སྣང་བ
དངོས་པོ་ཐམས་ཅད་ཀྱིས་ རང་བཞིན། དེ་ལྟར་བྱིན་གྱིས་བརླབས་པས་བདུད་
དང་བདུད་ཀྱི་ཕྱོགས་ཀྱིས་གླགས་རྙེད་པར་མི་འགྱུར་བའོ། །འདི་ནི་ཞེས་ཡུལ་
ཆོས་ཉིད་སྟོང་པ་ཉིད། ཡུལ་ཅན་བདེ་བ་ཆེན་པོ། གཉིས་མེད་ཟུང་འཇུག་རབ་ཏུ་
མི་གནས་པའི་རྡོ་རྗེ། བྱང་ཆུབ་མཆོག་གསང་བ་ཆེན་པོ་ཐོབ་པའོ་ཞེས་པས་མི་
འཕྲོགས་པའི་དོན་ཏོ། །དེ་ཉིད་སླར་བཤད་པ་ལ་ཡང་དབྱེ་བ་ཞེས་པ་ལ་སོགས་
པས་ལམ་གྱི་ཚུལ་བསྟན་ཏེ་སྤྲོ་བ་ཞེས་འཇུག་པ་ངེས་པའོ། །བསྡུ་བ་ནི་ལྡོག་པ་
249-340



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ངེས་པའོ། །རིམ་པ་གཉིས་ཀ་ལ་ཁྱབ་པས། ཕྱི་དོན་དུ་སྐུ་གསུང་ཐུགས་བྱིན་གྱིས་
བརློབ་པའི་དུས། ནང་དོན་དུ་ཡེ་ཤེས་ཀྱི་སྐུ་ཡི་ཁྱད་པར་རོ། །
ད་ནི་ལམ་ སྦྱངས་ པ་ བསླབ་ སྟེ། བསྐྱེད་ པའི་ རིམ་ པ་ ལ་ ལེགས་ པར་
བསླབས་ཤིང་
། ཏིང་ངེ་འཛིན་བརྟན་པ་ལུས་རྣམ་པར་དབེན་པ་གོམས་པར་བྱ་སྟེ།
སློབ་དཔོན་འཕགས་པ་ཉིད་ཀྱིས་བཞེད་པས་རིམ་པ་ལྔ་ཡོངས་རྫོགས་ལ་རིམ་
ཀྱིས་བསླབ་པ། རྡོ་རྗེ་བཟླས་པའི་རྣལ་འབྱོར་བསྟན་པ་ནི། གནད་བཞིས་ལམ་དུ་
བྱེད་པ་རྗེ་ནཱ་རོ་པ་ཉིད་བཞེད་པ་ལས། ལུས་ཡུལ་དུས་རླུང་གི་གནད་དོ། །
དང་པོ་དུག་ལྔའི་རྟོག་པ་སྦྱངས་ཞིང་རིགས་ལྔའི་ཡེ་ཤེས་ལམ་དུ་བྱེད་པ་
ལ། གཞུང་འཁྲུགས་སྤེལ་མར་སྦྱར་ཏེ། ཡེ་ཤེས་འཁོར་ལོ་ཅན་རྣམས་ཀྱིས་ཞེས་
པ་ལ་སོགས་པས། ལུས་ཀྱི་གནད་ནམ་མཁའི་རླུང་གིས་འཕྲུལ་འཁོར། ཡུལ་གྱི་
གནད་སྙིང་ག་ཆོས་ཀྱི་འཁོར་ལོ་ཉིད་དོ། །ཨོཾ་དཀར་པོ་ལ་འོད་ཟེར་སྣ་ཚོགས་པ་
འཕྲོ་བ་ཅན་ལ་དམིགས་ཏེ། དུས་ཀྱི་གནད་ཁྱབ་བྱེད་ཀྱི་རླུང་ཤིན་ཏུ་ལྐོག་ཏུ་གྱུར་
པས་ཏེ། རགས་པ་མི་རྒྱུའོ། །རླུང་གི་གནད་ནི་གོང་གི་སྐུ་ཡི་རྡོ་རྗེ་རྫོགས་བྱང་ཆུབ་
ཅེས་པ་ལ་སོགས་པ་སྟེ། རླུང་འགྲོ་འོང་གསུམ་འབྲུ་གསུམ་ལམ་དུ་བྱས་པས་སྙིང་
གའི་འཁོར་ལོའི་དབུས་སུ་ཡི་གེ་ཨོཾ་ལ་དམིགས་བས་གཏི་མུག་གི་རྟོག་པ་སྦྱངས་
པའི་ཕྱིར་འོད་སྤྲོས་པས་བརྟན་གཡོ་ལ་ཁྱབ་ཚུར་འདུས་པས་སྐུ་ཡི་རིགས་ཀྱི་
སངས་རྒྱས་ཐམས་ཅད་ཀྱི་ཐུགས་རྒྱུད་བསྐུལ་ནས། རང་གི་ཐུགས་ཀའི་ས་བོན་
དེ་སྐད་ཅིག་གིས་འཁོར་ལོ་ཨོཾ་གིས་མཚན་པར་བསམ། དེ་ཡང་རྣམ་པ་གསལ་བ་
རང་བཞིན་སྟོང་པ། ཉམས་བདེ་བ། མེ་ལོང་ལྟ་བུའི་ཡེ་ཤེས་ལམ་དུ་བྱེད་པ་ཉིད་
དེ། མཐར་མི་དམིགས་པར་བསམ་མོ། །ཡང་བ་ཆུ་ཡི་རླུང་ལམ་དུ་བྱ་བ་ལ། ལུས་
249-341



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཀྱི་གནད་འབྱུང་བ་ཆུ་ ཡི་འཕྲུལ་འཁོར་ལ། ཡུལ་ གྱི་གནད་ནི་ཡང་སྙིང་གའི་
དབུས་དེ་ཉིད་དུ་བླ་མ་རྒྱུད་པའི་རིམ་པ་ལས་རྙེད་པའི་འཁོར་ལོ་བཀོད་ལ་དེའི་ལྟེ་
བ་ ལ་ དམིགས་ པ་ སྟེ། ཡེ་ཤེས་རྡོ་ རྗེ་ཅན་རྣམས་ ཀྱིས་ ཞེས་ པ་ ལ་ སོགས་ པ་
གསུངས་ཏེ། ཡི་གེ་ཧཱུྃ་མཐིང་ནག་འོད་འཕྲོ་བ་ཅན་ནོ། །དུས་གནད་རྡོ་རྗེ་མགོན་
པོའི་དཀྱིལ་འཁོར་ལྷ་མོ་བཞི་དང་བཅས་པས་དགུ་བརྒྱ་པ་ཕྲག་གཅིག་ཏུ་རྒྱུ་བ་
དུས་ཀྱིས་ཁྱད་པར་རོ། །
རླུང་གི་གནད་ལ་སྲོག་འཛིན་པའི་རླུང་དཀྱིལ་འཁོར་ཅན་དུ་རྒྱུ་བས་ཏེ།
ཐུགས་ཀྱི་དམ་ཚིག་ རྫོགས་བྱང་ཆུབ་ཅེས་པ་ལ་སོགས་པ་སྟེ། རླུང་འགྲོ་འོང་
གསུམ་ཡི་གེ་གསུམ་དུ་སྦྱར་བས་ཏེ། ཧཱུྃ་དེ་ཉིད་ལ་རིག་པ་བཅུན་ཏེ་ཞེ་སྡང་གི་
རྟོག་པ་སྦྱང་པར་བྱ་བའི་ཕྱིར་འོད་འཕྲོས་པས་ཁམས་གསུམ་དང་བརྟན་གཡོ་
ཐམས་ཅད་ལ་ཁྱབ་པར་ སྦྱངས་ཤིང་། ཐུགས་རྡོ་ རྗེའི་ རིགས་ ཀྱིས་སངས་རྒྱས་
ཐམས་ཅད་ཀྱིས་ཐུགས་བསྐུལ་ཏེ་རང་གི་ས་བོན་དེ་ཉིད་ལ་ཐིམ་པས་སྐད་ཅིག་
གིས་རྡོ་རྗེ་འབར་བ་སྔོན་པོ་རྩེ་ལྔ་པ་ལྟེ་བ་ལ་ཧཱུཾ་གིས་མཚན་པར་གྱུར། དེ་ལ་རྣམ་
པ་གསལ་བ་ལ་སོགས་པ་སྐྱེ་སྟེ། ཆོས་ཀྱི་དབྱིངས་ཀྱི་ཡེ་ཤེས་ལམ་དུ་བྱེད་ཅིང་
མངོན་དུ་བྱེད་རྗེས་ལ་མི་དམིགས་པར་གྱུར་པའོ། །ཡང་འབྱུང་པ་ས་
ས་ཡི་རླུང་ལམ་
དུ་བྱ་བ། ལུས་གནད་པའི་འཕྲུལ་འཁོར། ཡུལ་གྱི་འཕྲུལ་འཁོར། ཡུལ་གྱི་གནད་
ནི་སྙིང་ཁའི་འཁོར་ལོའི་ལྟེ་བར་དམིགས་པ་སྟེ་རིན་ཆེན་ཡེ་ཤེས་ཅན་རྣམས་ཀྱིས་
ཞེས་པ་ལ་སོགས་པས་ཏེ། ཡི་གེ་ཏྲ་སེར་པོ་འོད་སྣ་ཚོགས་འཕྲོ་བ་ཅན་ནོ། །དུས་
ནི་རིན་ཆེན་མགོན་པོའི་དཀྱིལ་འཁོར་ལྷ་མོ་བཞི་དང་བཅས་པ་དགུ་བརྒྱ་ཕྲག་
གཅིག་རྒྱུ་བའི་དུས་སོ། །
249 -342



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རླུང་གི་རླུང་ནི་ཐུར་དུ་སེལ་བའི་རླུང་སྣ་བུག་གཉིས་ནས་རྒྱུ་བ་སྟེ། དོན་གྱི་
རྗེས་འགྲོ་བའི་བཟླས་པ་ནི་ཞེས་པ་ལ་སོགས་པ་གསུངས་པས་ཏེ། རླུང་འགྲོ་འོང་
གསུམ་དུ་སྦྱར་བས་ཊཾ་དེ་ཉིད་ལ་དམིགས་པས་ང་རྒྱལ་དང་སེར་སྣའི་རྟོག་པ་སྦྱང་
བར་ བྱ་ བའི་ ཕྱིར་འོད་ཟེར་སྣ་ཚོགས་འཕྲོས་ པས་ ཁམས་ གསུམ་བརྟན་གཡོ་
ཐམས་ཅད་ལ་ཁྱབ་པར་སྦྱང་ཤིང་རིན་ཆེན་རིགས་ཀྱི་སངས་རྒྱས་ཐམས་ཅད་
ཐུགས་བསྐུལ་ཏེ་ས་བོན་དེ་ཉིད་ལ་ཐིམ་པས་སྐད་ཅིག་གིས་རིན་པོ་ཆེ་ཟུར་བརྒྱད་
པ་ཏྲཾ་གིས་མཚན་པར་གྱུར་པ་དེ་ལས་རྣམ་པ་གསལ་བ་ལ་སོགས་པ་འཆར་ཏེ།
མཉམ་པ་ཉིད་ཀྱི་ཡེ་ཤེས་ལམ་དུ་བྱེད་པའོ། །ཡང་འབྱུང་བ་མེ་རླུང་ལམ་དུ་བྱ་བ།
ལུས་གནད་ལ་ཡང་འབྱུང་བ་མེ་ཡི་འཁྲུལ་འཁོར། ཡུལ་གནད་ལ་ཡང་སྙིང་གའི་
དེ་ཉིད་དུ་འཁོར་ལོའི་ལྟེ་བ་ལ་དམིགས་ནས་པདྨོ་ཡེ་ཤེས་ཅན་རྣམས་ཀྱིས་ཅེས་པ་
ལ་སོགས་པ་གསུངས་ཏེ་ཡི་གེ་ཨ་དམར་པོ་འོད་སྣ་ཚོགས་འཕྲོ་བ་ཅན་ཏེ། དུས་
ནི་པདྨ་མགོན་པོའི་དཀྱིལ་འཁོར་ལ་ལྷ་མོ་བཞི་དང་བཅས་པའི་རླུང་དགུ་བརྒྱ་
ཕྲག་གཅིག་རྒྱུ་བའི་དུས་སོ། །རླུང་གི་གྱེན་དུ་རྒྱུ་བའི་རླུང་སྣ་སྒོ་གཡས་ནས་རྒྱུ་
བས་ཏེ་གསུང་གི་དམ་ཚིག་རྫོགས་བྱང་ཆུབ་ཅེས་པ་ལ་སོགས་པ་སྟེ་རྡོ་རྗེའི་
བཟླས་པ་ཧྲིའམ་ཨ་དེ་ཉིད་ལ་དམིགས་བས་འདོད་ཆགས་ཀྱི་རྟོག་པ་ཐམས་ཅད་
སྦྱངས་པར་བྱ་བའི་ཕྱིར་འོད་སྣ་ཚོགས་སྤྲོས་པས་སྣོད་བཅུད་ཐམས་ཅད་ལ་ཁྱབ་
པར་སྦྱངས་པདྨ་རིགས་སུ་གསུང་གི་སངས་རྒྱས་ཐམས་ཅད་ཀྱི་ཐུགས་བསྐུལ་ཏེ་
ས་བོན་ལ་ཐིམ་པས་སྐད་ཅིག་གི་པདྨ་དམར་པོ་ཟེ་འབྲུ་དང་བཅས་པ་ལ་གེ་ས་
ལ་ཧྲིས་མཚན་པ་དེ་ལས། རྣམ་པ་གསོལ་བ་ལ་སོགས་པ་འཆར་ཏེ་སོ་སོར་ཀུན་
དུ་རྟོག་པའི་ཡེ་ཤེས་ལམ་དུ་གྱུར་པ་ཉིད་དོ། །
སར་
249-343



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༨༽
ཡང་འབྱུང་བ་རླུང་ལམ་དུ་བྱ་བ། ལུས་ནི་འབྱུང་བ་རླུང་གི་འཕྲུལ་འཁོར།
ཡུལ་གནད་སྙིང་གའི་འཁོར་ལོ་དེ་ཉིད་དུ་བསམ་པ། རལ་གྲི་ཡེ་ཤེས་ཅན་རྣམས་
ཀྱིས་ཞེས་པ་ལ་སོགས་པས། ཁཾ་ལྗང་ཁུ་འོད་འཕྲོ་བ་ཅན་ཏེ། དུས་ནི་ལས་ཀྱི་
མགོན་པོའི་དཀྱིལ་འཁོར་ལྷ་མོ་བཞི་དང་བཅས་པའི་རླུང་དགུ་བརྒྱ་ཕྲག་གཅིག་
རྒྱུ་བའི་དུས་སོ། །རླུང་ནི་མེ་དང་མཉམ་པའི་སྣ་བུག་གཡོན་ནས་རྒྱུ་བ་སྟེ། སངས་
རྒྱས་ཞིང་རྣམས་ཐམས་ཅད་དུ་ཞེས་པ་ལ་སོགས་པ་སྟེ། རླུང་ཕྱིར་འགྲོ་བ་ཧཱུྃ་ནང་
དུ་འཇུག་པ་ཨོཾ་གནས་པ་ལ་ཨ་ཁཾ་ལ་སྟིམ་ཞིང་
། ཕྲག་དོག་གི་རྟོག་པ་སྦྱང་བའི་
ཕྱིར་འོད་ཟེར་སྣ་ཚོགས་ཕྱིར་འཕྲོས། སྣོད་བཅུད་བརྟན་གཡོ་ཐམས་ཅད་ལ་ཁྱབ་
པར་སྦྱངས་པས་ལས་ཀྱི་རིགས་ཀྱི་སངས་རྒྱས་ཐམས་ཅད་ཀྱི་ཐུགས་བསྐུལ་ནས་
ས་བོན་ལ་ཐིམ་པས་སྐད་ཅིག་གིས་རལ་གྲི་ལྗང་ཁུ་ཡུ་བ་ལ་ཁཾ་གིས་མཚན་པ་སྟེ་
དེ་ལས་རྣམ་པ་གསལ་བ་ལ་སོགས་པ་སྐྱེ་བ་སྟེ་བྱ་བ་གྲུབ་པའི་ཡེ་ཤེས་ལམ་དུ་
གྱུར་པའོ། །དེ་ལྟར་ཏིང་ངེ་འཛིན་ལ་གནས་པས་ཡེ་ཤེས་ལྔ་ཡི་རྒྱུ་མཐུན་ཅིང་
ཉམས་འཆར་བའོ། །དེས་རླུང་ལྔ་ལམ་དུ་བྱེད་པའི་ཡེ་ཤེས་ཀྱི་བཟླས་པ་བྱ་བསྟན་
ནས་ད་ནི་སེམས་ལ་དམིགས་པའི་ཐུན་མོང་དུ་གྱུར་པས་སྔ་མའི་རྡོ་རྗེའི་བཟླས་པ་
རྣམས་ནི་ཞི་བའི་སྒོ་ནས་སྦྱངས་པའོ། །
ད་ནི་དྲག་པོའི་སྒོ་ནས་རླུང་སྔགས་སྒྲའི་དེ་ཁོ་ན་ཉིད་ལ་ཁྲོ་བོའི་བཟླས་པ་
བྱ་བ་ལ་ཁྲོ་བོའི་དམ་ཚིག་ཡེ་ཤེས་ཀྱིས། རང་གི་རྡོ་རྗེ་དཀྱིལ་འཁོར་དག་ཅེས་
དངོས་པོར་འཛིན་པའི་གདོན་བཅུ་འཇོམས་པའི་ཕྱིར་ཁྲོ་བོའི་དཀྱིལ་འཁོར་ལས་
རྣམ་པ་ལམ་དུ་བྱེད་པས་ལུས་ཀྱི་གནས་སུ་ཁྲོ་བོའི་སྐུ་ཚོན་གང་བ་འོད་དང་བཅས་
པ་དམིགས་པའོ། །ངོ་བོ་ལམ་དུ་བྱེད་པ་ལ་སྔགས་ཀྱི་ཡི་གེའི་ཚིག་ཐོས་པ། དེ་ནི་
249 -344



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཁྲོ་བོའི་བཟླས་པར་བཤད་ཅེས་པས་ཁྲོ་བོ་དེ་དག་ལ་རིམ་གྱིས་བསྒོམ་པའམ་
ཅིག་ཅར་དུ་བསྒོམ་པ་སྟེ། ལུས་ཀྱི་ཆ་ཤས་ཚིགས་ལ་སོགས་པར་རཾ་ལས་ཉི་མའི་
དཀྱིལ་འཁོར་བཅུ་དེར་ཧཱུྃ་མཐིང་ནག་བཅུ་ལས་འོད་སྤྲོ་བསྡུས་བཟླས་པ་བྱ་བ་ལ་
འགོག་པ་ཁྲོ་བོའི་འཁོར་ལོ་ནི། སངས་རྒྱས་འཁོར་ལོ་བརྟེན་པ་ཡིས། །ཏིང་ངེ་
འཛིན་ཡེ་ཤེས་རྡོ་རྗེ་རྣམས། །རྡོ་རྗེ་དཀྱིལ་འཁོར་གྲུབ་པར་འགྱུར། །ཞེས་པའི་
དོན་གྱིས་ཕྱི་ནང་གི་བགེགས་རླུང་བཅུ་དག་པའི་སྟོབས་ཀྱིས། ཕྱི་རོལ་དུ་ཕྱོགས་
སྐྱོང་བ་བཅུའི་གདོན་ལྷ་ཡི་བུའི་བདུད་བཅོམ་པར་གྱུར་པའོ། །
ད་ནི་དུག་གསུམ་ལམ་དུ་བྱེད་པ་སེམས་ལ་དམིགས་པའི་ཡེ་ཤེས་ཀྱིས་
ཏིང་ངེ་འཛིན་གྱི་རང་བཞིན་བརྒྱད་ཅུའི་རྣམ་ཤེས་སྦྱངས་པར་བྱ་བ་ནི་ལུགས་ལས་
བཟློག་པའི་ཚུལ་དུ་བསྒོམ་པ་སྟེ། དང་པོ་མ་རིག་པའི་སྐད་ཅིག་མ་བདུན་སྦྱང་
པར་བྱ་བའི་ཕྱིར་གཏི་མུག་དམ་ཚིག་ལས་བྱུང་བ་ཞེས་པ་ལ་སོགས་པས་བསྟན་
ཏེ། འདི་ལ་ཡང་གནད་བཞིས་ལམ་དུ་བསླང་སྟེ། སྙིང་གའི་འཁོར་ལོ་དེ་ཉིད་དུ་
མ་ནིང་གི་ཡི་གེ་བཞི་ལ་དམིགས་པས་མ་རིག་པ་ལ་སོགས་པ་རང་དོག་པས་
གཞན་ཐམས་ཅད་ལ་ཁྱབ་པར་བསམས་པ་ནི། འདོད་པའི་དོན་གྱིས་མྱོས་གྱུར་པ་
ཞེས་པ་ལ་སོགས་པ་སྣང་བ་ཐོབ་པའི་ཏིང་ངེ་འཛིན་བསྟན་ཏོ། །
ཡང་གཉིས་པ་ནི་འདོད་ཆགས་དེ་ཉིད་དོན་བསྒོམ་པ་ཞེས་པ་ནས་ཚིག་
རྐང་བརྒྱད་ཀྱིས་བསྟན་ཏེ། གནད་བཞི་ལྡན་དུ་བྱས་ཏེ་ཀ་ལི་སུམ་ཅུ་སོ་བཞི་ཀླུ་
སྤངས་པའི་ཡི་གེ་བཞི་དང་བཅས་པས། མཚན་ཉིད་བཞི་བཅུའི་རྟོག་པ་ལ་སྦྱངས་
པར་རང་ཇི་ལྟ་བ་བཞིན་དུ་ཀུན་ལ་ཁྱབ་པར་སྦྱོར་བ་ནི་འདོད་ཆགས་རྡོ་རྗེ་ལས་
བྱུང་ཚིག་ཅེས་པ་ལ་སོགས་པའི་སྣང་བ་མཆེད་པའི་ཏིང་ངེ་འཛིན་བསྟན་ཏོ། །
249-345



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༨༽
གསུམ་པ་ནི་ཁྲོ་བོ་ཞེ་སྡང་གནས་ལ་བསྐྱེད་ཅེས་པ་ལ་སོགས་པས་གནད་
བཞི་ལྡན་སྟེ། ཨ་ལི་བཅུ་གཉིས་ལ་དམིགས་པས། རང་བཞིན་སུམ་ཅུ་རྩ་གསུམ་
གྱི་རྟོག་པ་ལ་སྦྱངས་པས་རང་བཞིན་འཕྲིན་ལས་ལ་སྦྱོར་བ་ནི་ཞེ་སྡང་ལས་བྱུང་རྡོ་
རྗེ་སེམས་ཞེས་པ་ལ་སོགས་པས་སྣང་བའི་ཏིང་ངེ་འཛིན་བསྟན་ཏོ། །དེས་ཐབས་
ཤེས་
་རབ་ཀྱི་ཡེ་ཤེས་སྐད་ཅིག་མ་སྟོང་པ་བཞི་པ་ཉེ་བར་ཐོབ་པ་ལས། སྒྱུ་མ་ལྟ་
བུའི་ལུས་དེ་ཉིད་བསམ་གཏན་གཉིས་ཀྱིས་འོད་གསལ་དུ་བཅུག་པས། དེ་ཉིད་
ཀྱི་ངང་ལས་འབྱུང་བ་དང་འཇུག་པའི་དོན་གྱིས་དམ་ཚིག་དེ་ཉིད་རྡོ་རྗེ་གསུམ་ནི་
སྣང་བ་གསུམ་ལས་བྱུང་བའི་ཉམས་གསུམ་ཡང་རྩ་གསུམ་ཡེ་ཤེས་ཀྱི་རྩ་ལམ་དུ་
གྱུར་པས་སྲོག་རྩོལ་གཉིས་འགགས་པ་དང་། རྩ་དབུ་མ། ཡེ་ཤེས་ཀྱི་རྩ་ལས།
དམ་ཚིག་ནི་བདེ་བ་ཆེན་པོ་རྡོ་རྗེ་ཅན་ནི་སྟོང་པ་སྟེ་རྩ་གསུམ་ལས་རླུང་གསུམ་དུ་
སྦྱངས་པས་རྡོ་རྗེ་འཆང་གི་སྐུ་ཡི་ངང་ལས་འབྲུ་གསུམ་ཟུང་འཇུག་གི་བཟླས་པར་
གྱུར་པས་ན། དམ་ཚིག་དེའི་ཉིད་རྡོ་རྗེ་ཡིས། །བཟླས་པ་མ་ནིང་ཞེས་བྱའོ། །ཞེས་
པ་རླུང་ཤིན་ཏུ་དུལ་བ་བྱང་ཆུབ་སེམས་ཀྱི་རླུང་དུ་གྱུར་པས་ཡིད་ནི་འཆི་མེད་རླུང་
ཆད་པ་མེད་པའི་ཉིད་གནས་པའོ། །འདི་ནི་ཡེ་ཤེས་ཀྱི་སྙིང་པོའོ། །དེ་དག་གི་
གཞུང་བསྡུ་བའི་ཕྱིར་བཅོམ་ལྡན་འདས་སྐྱེས་བུ་ཆེན་པོ་གསང་བའི་དམ་ཚིག་
གིས་དེ་སྐད་ཅེས་བཀའ་སྩལ་ཏོ་ཞེས་དོན་རིམ་པ་གཉིས་ཀྱིས་རྣལ་འབྱོར་བསྟན་
པ་ཉིད་ལའོ། །འདི་ནི་རྗེ་ནཱ་རོ་པ་ཉིད་ཀྱི་བཞེད་པས་གཞུང་མངོན་རྟོགས་སུ་ལམ་
དུ་བྱ་བ་ཅུང་ཟད་འཁྲུགས་སྡེབ་པའི་ནི། གནས་ངེས་པ་ནས་བརྩམས་ཏེ། རི་རབ་
ཀྱི་བར་དུ་བསྐྱེད་ལས་དཀྱིལ་འཁོར་ཆེན་པོ་ནི་གཞལ་ཡས་ཁང་བསྐྱེད་པའོ། །
འཁོར་ལོ་ནི་ལྷ་ཚོགས་ཏེ་ལྷག་མས་སོ། །
249 -346



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ད་ནི་རྣལ་འབྱོར་པ་བཞིས་དང་པོའི་སྦྱོར་བའི་ཏིང་ངེ་འཛིན་བསྟན་པ་ལ།
རྡོ་རྗེ་ནི་ལྷག་མོས་བསྡུས་པའི་སྟོང་ཉིད། བྱང་ཆུབ་པ་དང་པོ་བསྟན་ལྔ་རྣམས་
ཞེས་རྗེས་སུ་རྣལ་འབྱོར་གྱིས་མངོན་བྱང་ལྔ་རྫོགས་པས་ཏེ། རིག་པའི་སྐྱེས་བུའོ། །
ནང་དོན་དུ་ལུས་ངག་ཡིད་གསུམ་གྱིས་རྣལ་འབྱོར་པའི་རྒྱུད་བསྡུས་པ་ལས།
གཉིས་མེད་ལས། ལུས་ནི་བྱང་ཆུབ་རྣམ་ལྔ་སྟེ་ཞེས་པ་ལ་སོགས་པ་གསུངས་སོ། །
བསྒོམ་པར་བྱ་བ་ནི་རིམ་པ་བཞིན་དུ་སྟེ། རང་སྔགས་ཞེས་པ་སྔགས་ཀྱིས་བྱིན་
གྱིས་བརླབ་པ་རྗེས་སུ་རྣལ་འབྱོར་ཞལ་གསུམ་ཕྱག་དྲུག་པའི་སྐུར་གྱུར་པའོ། །
རྣལ་འབྱོར་ཆེན་པོ་བསྟན་པ་ལ་གཟུགས་དག་གིས་ཞེས་རིག་པའི་སྐྱེས་བུ་ཆེན་
པོའོ། །སྐུ་གསུང་བྱིན་གྱིས་བརླབ་པ་ལ། ལུས་ཀྱིས་སྐུ་ཡི་ངོ་བོ་ཉིད་ཅེས་ཚིག་
རྐང་གསུམ་གྱིས་བསྟན་ཏོ། །ཕྱག་རྒྱ་མངོན་པར་འདུ་བྱ་བའི་བསྒྲུབ་པ་མཆོད་
ནས་མཆོད་པའི་གནས་སུ་འགྱུར་ཞེས་པའི་དོན་ཏོ། །སེམས་དཔའ་སུམ་རྩེག་ཏུ་
བསྒོམ་པ་ལ་དབུས་སུ་བདག་པོ་ཞེས་པ་ནས་ཚིག་རྐང་གསུམ་གྱིས་སྐུ་གསུམ་ལ་
དམིགས་པ་བསྟན་ཏོ། །
ད་ནི་དཀྱིལ་འཁོར་རྒྱལ་མཆོག་བསྟན་པ་ལ་སྐུ་གསུམ་རྡོ་རྗེའི་བྱེ་བྲག་
གིས་ཞེས་པ་ཡུམ་གྱི་ཆོས་འབྱུང་དུ་འབྱུང་བའི་དཀྱིལ་འཁོར་བསྐྱེད་པ་ནས་ཡུམ་
གྱི་པདྨ་ནས་མི་བསྐྱོད་པ་རྩ་དབུ་མ་ནས་གྱེན་དུ་ཐུགས་ཀ་ནས་ཐོན་པ་ལ་སྤྲོ་བ་སྟེ་
ཐུན་མོང་དང་ཁྱད་པར་གྱི་འཕྲིན་ལས་ལ་སྦྱར་སླར་ལོག་སྟེ་བསྡུ་བར་བྱ་ཞེས་པ་
རང་གི་ཐུགས་ཀ་ནས་ཐིམ་པས་བདག་ཞེ་སྡང་རྡོ་རྗེར་བསྒྱུར་བའོ། །ནང་དོན་
སེམས་དཔའ་གསུམ་རྩེག་པ་ལས་འོད་ཀྱིས་འགྲོ་བ་སྦྱངས་པ་བསྟན་ཏོ། །རྣམ་
པར་སྣང་མཛད་ལ་སོགས་པའི་སྐུ་ཕྱུང་པ་བསྟན་པ་ལ་དཀྱིལ་འཁོར་རྣམས་གི་
249-347



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ངོས་རྣམས་སུ། སངས་རྒྱས་ལྔ་རྣམས་དགོད་པར་བྱ་ཞེས་པའི་དོན་ལ་རྩ་བའི་
དཀྱིལ་འཁོར་འདིར་ལྷ་སུམ་ཅུ་རྩ་གཉིས་པོ་རྣམས་དགོད་པར་བསྟན་ལ། སྐུ་དང་
གསུང་གི་དཀྱིལ་འཁོར་ལའང་དེ་བཞིན་དུ་ཤེས་པར་བྱའོ། །རིགས་བསྡུས་པར་
དཀྱིལ་འཁོར་ཆེན་པོ་གཅིག་གི་ནང་དུ་དཀྱིལ་འཁོར་སུམ་ཅུ་རྩ་གཉིས་བསམས་
པ་དང་། ཡང་རིགས་བྱེ་བྲག་པར་ལྷ་སོ་སོའི་སུམ་ཅུ་རྩ་གཉིས་གང་ཡང་རུང་པ་ལ་
དམིགས་པ་བསྟན་ཏོ། །ནང་དོན་དུ་ལུས་ཀྱི་དཀྱིལ་འཁོར་འཁོར་ལོ་ལྔར་ལྷ་ཡི་སྤྲོ་
བསྡུ་ནས་ཟབ་མོ་ལ་དམིགས་པ་བསྟན་ཏོ། །
ད་ནི་དཀྱིལ་འཁོར་རྒྱལ་མཆོག་ལ་འོད་ཟེར་ལྔའི་བྱེ་བྲག་གིས་སྤྲོས་ནས་
བྱང་ཆུབ་ཐོབ་ པར་འགྱུར་ཞེས་ པས་ ཕྲ་མོའི་རྣལ་འབྱོར་བསྟན་པའོ། །སྔགས་
རྣམས་ཐམས་ཅད་སྤྲོ་བ་ནི། །བྱེ་བྲག་རྣམ་པ་གཉིས་སུ་བསྒྲགས། །ཞེས་པས་རྡོ་
རྗེའི་བཟླས་པ་དང་། ངག་གི་བཟླས་པ་གཉིས་ བྱ་བའོ། །སྐུ་གསུམ་རྡོ་ རྗེའི་བྱེ་
བྲག་གིས། །ཞེས་པས་ཆོས་ཀྱི་སྐུའི་ཚུལ་དུ་གཙོ་བོ་སྟོང་ཉིད་དུ་འཇུག་པ་ལ་བསྡུ་
བ་ཞེས་སོ། །ལོངས་སྤྱོད་རྫོགས་པའི་སྐུ་ཚད་མེད་པ་བཞིས་སྐུལ་བ་དང་
། གཙོ་
བོ་བཞེངས་པ་ལས་སྤྲོ་བ་ཞེས་བྱའོ། །སྤྲུལ་པའི་ཚུལ་དུ་བསྟོད་ཅིང་མཆོད་པ་བྱ་
བའོ། །ཡང་ཉེ་བར་བསྡུ་བར་བྱས་ནས་ལས་ཀྱིས་རབ་ཏུ་དབྱེ་བ་བསྟན་པ་ལ་ཕྱི་
ནང་གཉིས་ཀ་ལ་སྦྱར་བ་འོག་ནས་སྟོན་ཏེ། བྱ་བ་ལ་སོགས་པ་ཐམས་ཅད་ཀྱང་རྩ་
འཁོར་ལོ་བཞི་ལ་བརྟེན་ནས་བསྒྲུབ་པ་བསྟན་པའི་ཕྱིར་དཀྱིལ་འཁོར་རྣམ་པ་
བཞི་དག་ཏུ་ཞེས་པ་ལྟེ་བ་སྙིང་ག་མགྲིན་པ་སྤྱི་བོའི་འཁོར་ལོའོ། ཁ་དོག་རྣམ་བཞི་
ཀུན་ཏུ་བརྟགས་ནི་རླུང་འབྱུང་བ་བཞིའི་དཀྱིལ་འཁོར་མདོག་ གོ །སྙིང་ གར་
སྔགས་ཀྱི་དོན་བསྒོམས་ན་ཞེས་པ་ཟླ་བ་ལ་གནས་པའི་སྔགས་ཀྱི་འཁོར་ལོ་ཉིད་
249 --348



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དོ། །ས་དང་ཆུ་དང་མེ་དང་རླུང་རྡོ་རྗེ་རྣམ་པ་བཞིའི་འཕྲིན་ལས་ཀྱིས་ཟད་པ་དང་
ཟིལ་གནོན་གྱིས་ཏིང་ངེ་འཛིན་གྱིས་འགྲོ་བ་གཞན་དོན་ནི་བསམ་གཏན་རྡོ་རྗེ་
གཅིག་པ་ཉིད་ཡེ་ཤེས་ཅན་བདག་གིས་བྱེད་པ་ཚད་མེད་པའོ། །འདི་ནི་གསང་
སྔགས་ཀྱི་རྒྱུད་སྡེ་བཞི་པོ་རྣམས་ཐམས་ཅད་ཀྱི་ཕྱི་ནང་གསང་བའི་རྟེན་འབྲེལ་
ཟབ་མོ་མ་ལུས་པ་འདི་ལ་བརྟེན་ནས་བསྒྲུབས་པས། འགྲུབ་པ་ལ་རབ་ཏུ་ཟབ་མོ་
ཡིན་ཞེས་པས་ཏེ་ཚུལ་དེ་ཉིད་ལ་རྒྱུད་ཕྱི་མ་ལས་ཀྱང་
། དེ་ལ་དང་པོ་ནི་དབང་
བསྐུར། ལས་མཆོག་གིས་ནི་ཚོགས་རྣམས་དང་
། ཉམས་སུ་ལེན་ཅིང་བྱིན་བརླབ་
པ། གྲུབ་པའི་བགྲོད་པ་འདི་ཡིན་ནོ། །ཞེས་གསུངས་པའི་དོན་ནོ། །
ད་ནི་ལམ་གྱི་བྱེ་བྲག་འཕྲིན་ལས་བཞིས་བསྒྲུབ་པ་བསྟན་པ་ལ། ཞི་བ་ལ་
ནི་ཞེས་པ་ལ་སོགས་པས་གསལ་བར་བསྟན་ཏོ། །དེས་ལྷ་ཐམས་ཅད་འཕྲིན་ལས་
ལ་སྦྱར་བ་སྟེ། ཡེ་ཤེས་ཀྱི་རོལ་པ་བསྟན་པ་ནི་འདི་དེ་རྡོ་རྗེ་ཞེས་པ་ལ་སོགས་
པས་ ཆོས་ ཀྱི་དབྱིངས་ ལས་ བདེ་བ་ཆེན་པོའི་ཁྱད་ པར། ཕྱི་སྤྲུལ་པ་དང་སྐུའི་
མཛད་པ་བཅུ་གཉིས་ཐུན་མོང་དུ་བསྟན་ལ། ཁྱད་པར་རྣལ་འབྱོར་པས་རྡོ་རྗེའི་
ལུས་འདི་ལ་བརྟེན་ནས་ལུས་སེམས་ཀྱི་སྣང་པ་ལ་མཛད་པ་ཕྱག་རྒྱ་ཆེན་པོར་སྤྱོད་
པས་འགྲོ་བ་གདུལ་བྱའི་ཆོ་འཕྲུལ་བསྟན་པའོ། །
ད་ནི་མ་རུངས་པའི་གདུག་པ་ཅན་ཚར་བཅད་པ་ལས་མཛིན་སྤྱོད་ཀྱི་ལས་
བསྟན་པ་ནི། དང་པོར་ཐུགས་རྗེ་ཆེན་པོས་སྡུག་བསྔལ་གཞོམ་པར་བྱ་བའི་ཡུལ་
གསུངས་པ། མ་དད་སྨྲ་བ་ཞེས་པ་ལ་སོགས་པས་བསྟན་ཏོ། །སྐུའི་རྡོ་རྗེའི་ཏིང་ངེ་
འཛིན་དང་ལྡན་པའི་རྣལ་འབྱོར་པས་མངོན་སྤྱོད་སྤྱིར་བསྟན་པ་ལ། ཁམགས་
གསུམ་གནས་པའི་སེམས་ཅན་རྣམས་ཞེས་པས་སྒྲུབ་བྱ་ཐམས་ཅད་དོ། །སངས་
པས་
249 ---349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
རྒྱས་སྐུར་ནི། རྣམ་བསྒོམས་པ་ཞེས་པ་ལས་ཉེས་པའི་སྒོ་བའི་དོན་དུའོ། ཁ་སྦྱར་
དབྱེ་བ་བྱས་ནས་སུ་ཞེས་པ་ལྷན་ཅིག་ཏུ་བྱེད་པའི་ལྷ་ལ་སོགས་པ་དང་བྲལ་བར་
བྱེད་པའི་ཐབས་ཁྱད་པར་ཅན་གྱིས་སོ། །ལས་རྣམས་རབ་ཏུ་བསྒྲུབ་པར་བྱ་ཞེས་
འཕྲིན་ལས་ལ་སྦྱར་བ་ཉིད། སྒྱུ་མ་ལྟ་བུའི་བློས་བྱ་བར་བསྟན་ཏོ། །
ད་ནི་སྦྱོར་བ་དང་པོའི་ཏིང་ངེ་འཛིན་བསྟན་པའི་ཕྱིར་ནམ་མཁའི་དབྱིངས་
ཞེས་པ་ནས། རྣལ་འབྱོར་བཞིས་བདག་བསྒྲུབ་པ་བཤད་དོ། །དུས་གསུམ་ཞེས་
པ་ནས་དཀྱིལ་འཁོར་རྒྱལ་མཆོག་གི་ཏིང་ངེ་འཛིན་སྟོན་ཏོ། ཁྲོ་བོ་འཁྲུགས་ཞེས་
པ་ནས་ལས་རྒྱལ་མཆོག་བསྟན་ཏོ། །ཡང་མཆོག་གི་དོན་དུ་བསྟན་པ་ལ་བསྒྲུབ་བྱ་
གནས་པ་སྦྱངས་པའི་ཕྱིར་བསྡུས་ཏེ་གང་བུའི་ཚུལ་གྱིས་སུ། སྐུ་གསུང་ལ་ནི་དེ་
དག་གཟུད་ཅེས་པོ་ལ་ཕུང་པོས་ལྷ་མཆོད་ཅིང་
། རྣམ་ཤེས་གོང་དུ་འཕོ་བ་བྱས་ཏེ།
རླུང་སེམས་འདྲེས་པའི་ཐིག་ལེ་དེ་སྒོ་དགུ་གང་རུང་ཞིག་ནས་ཕྱུང་སྟེ། ད་རེས་
དཀྱིལ་འཁོར་གྱི་ལྷ་ཚོགས་བར་སྣང་ལ་གསལ་བར་དམིགས་པས། རྡོ་རྗེ་བཟླས་
པ་རླུང་གི་འཕོ་བ། སེམས་ལ་དམིགས་པའི་ཡེ་ཤེས་ཀྱི་འཕོ་བ། སྒྱུ་ལུས་མངོན་
དགའ། འཕོ་བ་ལམ་དུ་བྱ་བ་བསྟན་ཏེ། སངས་རྒྱས་སྐུ་གསུམ་མཆོག་གསོལ་བ། །
རྡོ་རྗེ་གསུམ་གྱི་དཀྱིལ་འཁོར་གནས། །ཞེས་པས་དབང་པོ་རབ་ཀྱིས་སེམས་སྣང་
བ་གསུམ་གྱི་སྒོ་ནས་མངོན་པར་བྱང་ཆུབ་པ་ཆོས་སྐུའི་དཀྱིལ་འཁོར་ངོས་བཟུང་
བ་དང་། དབང་པོ་ཡང་རབ་ཀྱིས་དག་པ་དང་མ་དག་པའི་སྒྱུ་ལུས་མཚན་ཉིད་པ་
ལས། ཟུང་འཇུག་མངོན་དུ་བྱས་པས་ལོངས་སྤྱོད་རྫོགས་པའི་སྐུ་ཡི་དཀྱིལ་འཁོར་
མངོན་དུ་བྱ་བ་དབང་པོ་འབྲིང་གིས་ཆགས་སྡང་རྩད་ནས་བཅད་པ་སྲིད་པ་བར་མ་
དོར་རྟོག་ པ་ མང ལ་ སྒོ་ དགག་ པའི་ ཚུལ། དབང་ པོ་ ཐ་མས་ སྨོན་ལམ་ གྱིས་
249 350



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཚམས་སྦྱར་བས་མངལ་སྒོ་སྡོམ་པ་སྐྱེ་བ་གཅིག་གིས་ཐོགས་པ་སྤྲུལ་པ་སྐུ་ཡི་
དཀྱིལ་འཁོར་དུ་འཇུག་པ་སྟོན་ཏེ། ཉི་མ་ནི་ཤེས་རབ་བོ། །བདུན་ནི་སྐྱེ་མཆེད་
དྲུག་གི་རྟོག་པ་འགགས་པའི་རྗེས་ལ་ཡེ་ཤེས་འཆར་བའོ། །སངས་རྒྱས་དངོས་
གྲུབ་ནི་མཆོག་གོ་སྟེར་བར། འགྱུར་བར་མ་དོར་མངོན་པར་བྱང་ཆུབ་པ་གདོན་མི་
ཟ་བར་གྱུར་པའོ། །དེས་རྩ་བའི་དཀྱིལ་འཁོར་གྱི་སྒོ་ནས་བསྟན་པ་ལ།
ད་ནི་རིགས་བསྡུས་པ་དང་
། རིགས་བྱེ་བྲག་པའི་དཀྱིལ་འཁོར་སོ་སོའི་སྒོ་
ནས་འཕྲིན་ལས་ལ་འཇུག་པ་ནི། ནམ་མཁའི་དབྱིངས་ཞེས་པ་ལ་སོགས་པ་ནས།
ཡེ་ཤེས་རྡོ་རྗེ་ཞེས་བྱ་བའི་བར་གྱིས་ཉེ་བར་བསྒོ་བ་དང་། ཉེས་པ་བསྒྲགས་པ་བྱ་
སྟེ་སངས་རྒྱས་དང་བྱང་ཆུབ་སེམས་དཔའི་དཀྱིལ་འཁོར་ཐམས་ཅད་ལ་བཀའ་
བསྒོ་ཞིང་འཕྲིན་ལས་ལ་སྦྱོར་བས་ཏིང་ངེ་འཛིན་གྱི་བྱ་བ་བསྟན་ཏོ། །མཆོག་དོན་
དུ་དུས་གསུམ་དམ་ཚིག་ལས་བྱུང་བ་ཞེས་པ། གཞི་ལམ་འབྲས་བུའི་ཚུལ་གྱིས་
འཇུག་པ་གནས་པ་འཕྲིན་ལས་སུ་སྦྱོར་བའོ། །སྐུ་གསུང་ཐུགས་ཞེས་པ་དབེན་པ་
གསུམ་མོ། །སྦྱོར་བ་ཅན་ནི་རླུང་སེམས་གཉིས་མེད་དུའོ། །རྡོ་རྗེ་སེམས་དཔའ་ནི་
ཐབས་ཤེས་རབ་གཉིས་མེད་དོ། །རྡོ་རྗེ་ནི་བྱང་སེམས་སོ། །མེ་སྟག་འཕྲོ་བ་ནི་
གཏུམ་མོའི་མེའོ། །ཕྱག་ན་ཞེས་འཁྲུལ་འཁོར་ཅན་ནོ། །ཕྱོགས་བཅུ་ནས་བྱུང་བ་
ནི་ལུས་ཀྱི་གནས་དང་ཉེ་བའི་གནས་ལ་སོགས་པ་གནས་སོ། །སེམས་ཅན་རྣམས་
ནི་བརྟན་གཡོ་མ་ལུས་པའི་ཚུལ་ལོ། །སྐུ་ཡི་ཁྱད་པར་ནི་སྒྱུ་ལུས་སོ། །བསྡུ་བ་
དང་། སྤྲོ་བ་ནི་བསམ་གཏན་གཉིས་ཀྱིས་སོ། །དམ་ཚིག་ལས་འདས་ནི་དངོས་
པོར་འཛིན་པ་སྐྱེ་ནའོ། །སྐུ་གསུམ་ལས་བྱུང་ནི་སྒྱུ་ལུས་ཀྱི་ཁྱད་པར་ལས་བྱུང་བ་
དག་གོ །རྡོ་རྗེ་རབ་ཏུ་འབར་བ་ནི་འོད་གསལ་བའི་མེ་ཆེན་པོའོ། །འགས་པར་
249-351



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱིས་ནི་སྒྱུ་ལུས་དལའོ། །ཞིག་པར་གྱུར་པའི་གཅིག་ཏུ་གྱུར་པའི་བསམ་གཏན་
གྱིས་སྟོང་ཉིད་དུ་བྱེད་པའོ། །འང་ནི་སྣང་བ་མེད་པའོ། །གདོན་མི་ཟ་བ་ཞེས་པ་
ཟུང་འཇུག་ཐོབ་པའོ། །
ད་ནི་ཁྲོ་བོའི་རྒྱལ་པོ་གཤིན་རྗེ་གཤེད་ཀྱི་སྒོ་ནས་དྲག་པོ་མངོན་སྤྱོད་ཀྱི་
ལས་སྟོན་པ་ལ། སངས་རྒྱས་ཞེས་བྱ་བ་ལ་སོགས་པ་སྨོས་ཏེ། འདི་ལ་ཡང་ཏིང་ངེ་
འཛིན་བསྟན་པ་ནི། སངས་རྒྱས་ནི་རིགས་ཀྱི་བདག་པོ་དཔལ་རྣམ་པར་མཛད་དོ། །
དཀྱིལ་འཁོར་ནི་སྐུའི་སྙིང་པོ། །རིགས་བརྒྱ་ལ་སོགས་པ་ལེན་ཅིང་འཛིན་པར་
བྱེད་པ་ཉིད་དོ། །རྡོ་རྗེ་ཅན་ནི་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་
ཐུགས་རྗེ་ཁྲོས་པས་གདུག་པ་ཅན་འདུལ་བར་མཛད་པའི་འདི་ཉིད་དོ། །དེ་ཡང་
མངོན་ པར་རྟོགས་པ་ལ་གནས་ཀྱིས་ངེས་པ་ནས་ལྷག་མོས་བསྡུ་བའི་བར་དུ་
བསམ་ཞིང་།
ད་ནི་སྦྱོར་བ་དང་པོའི་ཏིང་ངེ་འཛིན་བསྟན་པ་ལ། ནམ་མཁའ་རྡོ་རྗེ་ནི་
མངོན་པར་བྱང་ཆུབ་པ་ལྔས་རིག་པ་ཆེན་པོའི་སྐྱེས་བུར་གྲུབ་པས་ཏེ་རྣལ་འབྱོར་
དང་རྗེས་སུ་རྣལ་འབྱོར་རོ། །དབུས་སུ་བསམ་པ་ནི་དཀྱིལ་འཁོར་གྱིས་དབུས་
ཉིད་དུའོ། །གཤིན་རྗེ་གཤེད་ཅེས་པ་ལ་སྒྲ་དོན་ལས་དང་ཉོན་མོངས་པ་གཤིན་རྗེ་
ཡིན་ལ། དེ་ཟློག་པའི་ཐབས་ལ་རྗེ། སྤངས་པ་མཐར་ཕྱིན་པ་ལ་གཤེད་ཅེས་བྱའོ། །
དང་པོའི་མགོན་པོ་ལ་ལུས་ཀྱིས་དཀྱིལ་འཁོར་བཀོད་པ་མི་བསྐྱོད་པ་རྗེས་སུ་ཐིམ་
པས་ཤིན་ཏུ་རྣལ་འབྱོར་རོ། །རྣལ་འབྱོར་ཆེན་པོ་ལ། སྐུ་གསུང་ཐུགས་བྱིན་གྱིས་
རློབ་པ་འཁོར་ལོ་ཆེ་ཞེས་པས་སོ། །རང་གི་རྡོ་རྗེ་ཡིན་པར་རྟག་ཅེས་པས་སེམས་
དཔའ་སུམ་རྩེག་ཏུ་བསྒོམ་པའོ། །ཡང་རྟག་ཅེས་པས་རིག་མ་མངོན་པར་འདུ་བྱ་
249-352



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ་སྟེ། མཁའ་གསང་བྱིན་གྱིས་བརླབ་པ། རྗེས་སུ་ཆགས་པ་བསྟན་ཏོ། །
དེ་ནས་ཡུམ་གྱི་ཆོས་འབྱུང་དུ་ལྷ་ཐམས་ཅད་ཆོ་ག་གསུམ་གྱིས་བསྐྱེད་པ་
ནི་དུས་གསུམ་ནི་འདས་མ་འོངས་ད་ལྟར་བ་སྟེ་དེ་དག་གིས་སངས་རྒྱས་ཏེ་མ་
ལུས་པའི་བདག་པོའོ། །སེམས་དཔའ་རྣམས་ནི་ཉེ་བའི་སྲས་བརྒྱད་དང་། ལྷ་མོ་
དང་ཁྲོ་བོར་བཅས་པའོ། །སྐུ་གསུམ་དཀྱིལ་འཁོར་ནི་ཡུམ་གྱིས་ཆོས་འབྱུང་ན་
བདེ་སྟོང་དབྱེར་མེད་དུ་གནས་པས་ན་ཆོས་སྐུའི་དཀྱིལ་འཁོར། ལུས་ཀྱི་དཀྱིལ་
འཁོར་ལ་ས་བོན་དང་བཅས་པ་ལ་ལོངས་སྐུའི་ཕྱུང་བའི་དཀྱིལ་འཁོར་སྤྲོ་བསྡུ་
སྤྲུལ་སྐུའི་ཡུམ་གྱི་ཆོས་འབྱུང་ན་བཞུགས་པ་དག་རྩ་དབུ་མ་རྒྱུད་དེ་ཕྱིར་ཐོན་པ་
ལས་གཤིན་རྗེ་གཤེད་ཀྱི་སྐུ་ཞལ་གསུམ་ཕྱག་དྲུག་པ་རྩ་བའི་ཕྱག་གིས་རྡོ་རྗེ་གྲི་
གུག་དང་ཐོད་པ། གཞན་གྱིས་འཁོར་ལོ་ནོར་བུ། རལ་གྲི་པདྨ་རང་གི་རིག་མ་ལ་
འཁྱུད་པ་ཅན། རྡོ་ རྗེ་འཛིན་པའི་སྐུ་མདོག་འདྲ་བ་སྟེ། རྒྱན་ཆ་བྱད་ཡོངས་སུ་
རྫོགས་པར་ཕྱུང་སྟེ་སླར་ཡང་སངས་རྒྱས་སྤྲོ་བར་བྱ་ཞེས་པས་འགྲོ་བ་སྦྱང་ཞིང་
འཁོར་ལོ་བཀོད་ནས་སླར་བསྡུས་པས་བདག་ཉིད་ཞེ་སྡང་རྡོ་རྗེར་སྒྱུར་བའོ། །
དེ་ནས་འཁོར་ལོ་མ་ལུས་པར་རྫོགས་པའི་བཀོད་པ་ནི་དཀྱིལ་འཁོར་
རྒྱལ་པོ་མཆོག་གོ །ལས་རྒྱལ་མཆོག་བསྟན་པ་ལ་དུས་གསུམ་དང་ཕྱོགས་བཅུ་
ལས་བཞུགས་པའི་དཀྱིལ་འཁོར་བའི་བཀའི་འཁོར་ལོས་ལྷ་འཕྲིན་ལས་ལ་སྦྱར་
བ་ནི་གདུག་སེམས་ཅན་གྱི་དགྲ་བོ་དང་སེམས་ཅན་རྣམས་ལ་ཁ་སྦྱར་དབྱེ་བའི་
སྦྱོར་བ་བྱའོ། །རྡོ་རྗེ་ཡེ་ཤེས་དཀྱིལ་འཁོར་འདིར་ཞེས་པ་འཇིག་རྟེན་ལས་འདས་
པའི་ལྷ་ཚོགས་དང་
། འཇིག་རྟེན་པ་དུར་ཁྲོད་ན་བཞུགས་པ་ཐམས་ཅད་ཁྲོས་པས་
གདུག་པ་ཅན་རྣམས་མ་ལུས་པར་གསོད་པར་བསྒོམ་ཞེས་པས་ལུས་བསྒྲལ་ཞིང་
།
249-353



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རྣམ་ཤེས་ཞིང་ཁམས་དག་པར་འཕང་བར་བྱའོ། །
དོན་འདི་ལས་འཕྲོས་ནས་དཔལ་གཤིན་རྗེ་གཤེད་ཀྱི་རྒྱུད་བསྟན་པ་ཡིན་
ལ་དེ་ཉིད་ལེའུ་བདུན་པ་ལས་ཀྱང་
། །རྡོ་རྗེ་སེམས་དཔའ་རྫོགས་པ་ནི། །རྣལ་
འབྱོར་ཞེས་སུ་སྟོན་པ་ཡིན། །དེའི་རྒྱུ་མཐུན་ལྷ་ཡི་སྐུ། །རྗེས་ཀྱི་རྣལ་འབྱོར་ཡིན་
པར་བསྒྲག །འཁོར་ལོ་ཐམས་ཅད་ཡོངས་རྫོགས་པ། །ཤིན་ཏུ་རྣལ་འབྱོར་ཡིན་
པར་བཤད། །སྐྱེ་མཆེད་བྱིན་གྱིས་བརླབ་པ་དང་
། །སྐུ་གསུང་ཐུགས་ཀྱི་རྡོ་ རྗེ་
གསུམ། །ཡེ་ཤེས་འཁོར་ལོ་གཞུག་པ་དང་
། །མཆོད་དང་བསྟོད་དང་བདུད་རྩི་
མྱང་། །རྣལ་འབྱོར་ཆེན་པོ་ཞེས་བྱའོ། །ཞེས་པས་སོ། །ལྷ་བཅུ་བདུན་གྱི་དཀྱིལ་
འཁོར་བསྟན་པའོ། །འདི་ནི་རྡོ་ རྗེ་ བཀའི་དཀྱིལ་འཁོར་ཞེས་ པ་ དཔལ་ རྡོ་ རྗེ་
འཛིན་པའི་སྐུ་གསུང་ཐུགས་ལས་ཕྱུང་པའོ། །དམ་ཚིག་ནི་ཐུགས་རྗེ་ཆེན་པོ་དང་
བྱམས་པས་འགྲོ་བ་འདུལ་བའོ། །ཐམས་ཅད་ལས་འབྱུང་བ་ནི་རྒྱུ་ལམ་འབྲས་བུ་
བསྐྱེད་པའི་ཁྱད་པར་ལས་སོ། །སྐུ་མཉམ་པའི་མཆོག་ནི་རྫོགས་པའི་རིམ་པའོ
། །
གཤིན་རྗེ་གཤེད་ནི་ལྷ་ཡི་རྣམ་པའོ། །ཡེ་ཤེས་རྡོ་རྗེ་ནི་ཡེ་ཤེས་མཆོག་ཏུ་གྱུར་པ་
མི་ཤིགས་ཤིང་འགྱུར་བ་མེད་པའོ། །དེས་ཚར་བཅད་པའི་འཕྲིན་ལས་ བྱ་བ་
བསྟན་ནས།
ད་ནི་ རང་ གཞན་བ་ བསྲུང་བའི་འཁོར་ལོ་བསྟན་པའི་ཕྱིར་སྐུ་གསུང་
ཐུགས་ཞེས་པ་ལ་སོགས་པ་ནས་རྡོ་རྗེས་དེ་སྐད་ཅེས་བཀའ་སྩལ་ཏོ་ཞེས་པའི་བར་
གྱིས་ནི་ཕྱོགས་སྐྱོང་བཅུ་ལ་སོགས་པ་ལྷ་ཡི་བུའི་བདུད་ལས་བསྲུང་བའི་རིམ་པ་
ཕུར་བུས་གདབ་པ་ལ་སོགས་པ་བྱ་བ་བསྟན་ནོ། །དེའི་ཕྱིར་བདུད་བཞི་འཇོམས་
པའི་ཐབས་ལ་མཁས་པར་བྱ་བ་ཉིད་དོ། །ནམ་མཁའ་རྡོ་རྗེ་དབུས་གནས་པར་
249 -354



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཞེས་པ་ནས་རྡོ་རྗེའི་སྔགས་རིན་པོ་ཆེ་རབ་ཏུ་སྣང་བར་བྱེད་པ་ཞེས་པའི་བར་གྱིས་
ཕྱི་དོན་དུ་མངོན་སྤྱོད་ཀྱི་གནས་སྦྱོང་བར་བཞེད་ལ། མན་ངག་གིས་ལྷ་སུམ་ཅུ་རྩ་
གཉིས་ཀྱིས་རང་བྱིན་གྱིས་བརླབ་པས། རིམ་ལྔ་ཡོངས་སུ་རྫོགས་པའི་ཏིང་ངེ་
འཛིན་སྐྱེ་བ་འདི་དང་། འཆི་ཁ་བར་དོ་གསུམ་དུ་གྲོལ་བར་བསྟན་ཏེ་མཆོག་ཐོབ་
པའི་དོན་དུ་བཞེད་དོ། །ནམ་མཁའི་རྡོ་རྗེ་ནི་མངོན་པར་བྱང་ཆུབ་པའོ། །དབུས་
གནས་ནི་སྟོང་པ་ཉིད་ཀྱི་ངང་ལས་ཡེ་ཤེས་ཀྱི་སྐུ་བསྐྱེད་པ་སྟེ། ཆོས་ཀྱི་སྣང་མཛད་
ནི་རང་བཞིན་གྱིས་དག་པའི་དབྱིངས་སོ། །སྐུ་མཆོག་ནི་ཟུང་འཇུག་ཡེ་ཤེས་ཀྱི་སྐུ་
ཉིད། ལུགས་བཟློག་ནི་སྣང་བ་གསུམ་རྗེས་དྲན་གྱི་ཡན་ལག་ལས་བྱུང་བའི་བྱང་
ཆུབ་སེམས་སྐུ་གསུམ་གྱི་འཁོར་ལོ་ལས་མི་འདའ་བས་ན་དམ་ཚིག་ཅེས་བྱའོ། །
བསམས་ནས་ཞེས་རྟེན་དང་བརྟེན་པར་བཅས་པའི་ལྷའི་འཁོར་ལོའོ། །གདན་
ཞེས་པ་ལ་གཞིའམ་རྟེན་ནམ་བཀོད་པ་སྟེ་གནས་སོ། །ཕུན་སུམ་ཚོགས་པའི་ཁྱད་
པར་འཕྲིན་ལས་དང་སྦྱར་བ་ལ་རབ་ཏུ་བརྟག་ཅེས་བྱའོ། །དེ་ཉིད་གང་ཡིན་ཞེ་ན་
མཁའ་དབྱིངས་ནི་མདུན་གྱི་བར་སྣང་ངོ་
། །སངས་རྒྱས་ནི་རིགས་ལྔའོ། །ཐམས་
ཅད་ནི་བྱང་ཆུབ་སེམས་དཔའ་དང་
། རིག་མ་དང་ལྷ་མོའི་ཚོགས་དང་
། ཁྲོ་བོའི་
རྒྱལ་པོ་ཡབ་ཡུམ་དག་གིས་དཀྱིལ་འཁོར་གཞལ་ཡས་ཁང་ཡོངས་སུ་གང་བར་
ཞེས་རྒྱན་ཆ་ལུགས་ཡོངས་སུ་རྫོགས་པར་རྣམ་པ་ཤིན་ཏུ་གསལ་བ་ལ་མ་འདྲེས་
པར་བསྒོམ་པར་བྱའོ། །རང་སྔགས་ནི་སྙིང་གར་ཟླ་བའི་དཀྱིལ་འཁོར་པདྨ་རིམ་
པ་གསུམ་གྱིས་མཚན་པའོ། །དེ་ལ་དམིགས་ནས་རྡོ་རྗེའི་བཟླས་པ་བྱ་བའོ། །ཡི་
གེ་ནི་ཨ་ལི་ཀ་ལིའི་ཚོགས་སོ། །གནས་ནི་སྲོག་ཐིག་ལེ་དཀར་དམར་ཁ་སྦྱོར་ཨ་
ཤད་དང་བཅས་པའོ། །ཡེ་ཤེས་ནི་རིམ་པ་བཞིན་དུ་སྣང་བ་གསུམ་འཆར་བའོ། །
249 -355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐུགས་ཀྱི་རྣམ་པ་ནི་དེ་ལས་ཉམས་སུ་མྱོང་བ་འཆར་བའོ། །བསྒོམ་པར་བྱ་བ་ནི་
གདན་ཐོག་ཅིག་ཏུའོ། །ཐམས་ཅད་ནི་དངོས་པོའི་སྣང་གྲགས་སོ། །སྒྱུ་མ་ནི་དཔེ་
བཅུ་གཉིས་སམ་གཙོ་བོ་གསུམ་མོ། །སྦྱོར་བ་ནི་དེས་མཚོན་པའི་ལུས་ཏེ། རྨི་ལམ་
གྱི་སྣང་བ་དང་མཚུངས་པར་རོ། །དངོས་ཀུན་རང་བཞིན་ནི་ཆོས་ཐམས་ཅད་ཀྱི་
གནས་ལུགས་སྒྱུ་མའོ། །མཚུངས་པར་ལྟ་བ་ནི་བདག་བྱིན་གྱིས་བརླབས་པས་སོ། །
སངས་རྒྱས་རྣམས་ནི་ཞེས་སྔར་བར་སྣང་ལ་བཞུགས་པའི་དཀྱིལ་འཁོར་ལ་བསྡུ་
བའོ། །སེམས་ཙམ་དུ་ཞེས་པ་རང་རིག་པའི་སྣང་བ་ཙམ་དུའོ། །དེ་ཁོ་ན་ཉིད་དུ་
བསྒོམས་ནས་ཞེས་མཉམ་པར་བཞག་པའོ། །
སླར་ ཡང་ རབ་ཏུ་ བསྡུ་བ་ནི་བསམ་གཏན་གཉིས་ ཀྱི་རྣལ་འབྱོར་ཏེ།
བདག་མེད་གཉིས་དག་པའི་ཚུལ་དུའོ། །ཐུགས་ཀྱི་རྡོ་རྗེར་བྱ་བའི་ཕྱིར་ཞེས་རྡོ་རྗེ་
ཆེན་པོའི་གོ་འཕང་ལ་དགོད་པའོ། །ཟུང་འཇུག་སྐུ་གསུམ་དབྱེར་མེད་ལ་ནི་
དེ་དག་གཟུད་ཅེས་ཆུ་ལ་ཆུ་བཞག་པ་བཞིན་དུ་བལྟའོ། །བཅོམ་ལྡན་འདས་སྐུ་
གསུང་ཐུགས་རྡོ་རྗེས་དེ་སྐད་ཅེས་བཀའ་སྩལ་ཏོ་ཞེས་ཐུན་མོང་མ་ཡིན་པའི་
གསང་བ་གསུངས་པའོ། །ཏིང་ངེ་འཛིན་ཏོ་ཞེས་བསྡུ་བ་བསྟན་ཏོ། །འབྱུང་བའི་
གནོད་ པས་ཚུར་མི་རྫི་ཞིང་ ཕར་ ཟིལ་ གྱིས་ གནན་པའི་སྦྱོར་བ་ལས། རྣམ་པ་
མཆོག་ཀུན་ཞེས་པ་ལ་སོགས་པའི་དོན་ནི། ཕྲ་མོའི་རྣལ་འབྱོར་བསྒོམས་པས་
སེམས་བརྟན་པར་གྱུར་པའི་རྣལ་འབྱོར་པ་གང་གི་ཚེ་ཆུ་ལ་འགྲོ་བར་འདོད་པ་
དེའི་ཚེ། རང་གི་འདོད་པ་ནི་རྣལ་འབྱོར་སྔོན་དུ་བྱས་ནས་སངས་རྒྱས་ཀྱི་རྗེས་སུ་
དྲན་ པ་ བསྒོམས་ པའི་ སྟོབས་ ཀྱིས་ ཆུ་ ཡི་ རྡུལ་ ཕྲ་ རབ་ ཐམས་ ཅད་ དེ་ བཞིན་
གཤེགས་པའི་བདག་ཉིད་དུ་ཤེས་ནས་བདག་ཉིད་ཀྱང་དེ་བཞིན་དུ་ངེས་པར་
249-356



འབྱུང་བ་ས་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཉམ་པ་ཉིད་ལ་དམིགས་པས། དེ་ལྟར་སྤྲུལ་པའི་རྒྱལ་བའི་དབུ་ཆུ་ལ་རྐང་པས་
བཅག་པའི་རིམ་པའོ། ཁྱད་པར་ཡང་ངོ་བོ་ཉིད་དག་པ། གནོན་པ་ཞེས་བྱ་བའི་
ཏིང་ངེ་འཛིན་ནི་ཆུ་ལས་ས་བཞིན་དུ་མི་བྱིང་པར་བྱ་བའོ། །
བ་ས་ཡི་དཀྱིལ་འཁོར་ལ་བརྟེན་ནས་རྒོལ་བ་ངན་པ་ཚར་བཅད་
པའི་ཕྱིར་དབང་ཆེན་དཀྱིལ་འཁོར་ཞེས་པ་ལ་སོགས་པ་སྟེ། གང་ཡང་རུང་བའི་
ལྷ་ཁ་དོག་སེར་པོའི་སྦྱོར་བས་བསྒྲུབ་བྱའི་ལྕེའི་རྩ་བ་ལ་ལཾ་ལས་བྱུང་པའི་དབང་
ཆེན་གྱི་དཀྱིལ་འཁོར་སེར་པོ་གྲུ་བཞི་པ་གྲྭ་རྣམས་སུ་རྡོ་རྗེ་རྩེ་གསུམ་པས་མཚན་
པ། རྡོ་རྗེའི་རྭས་ཀྱང་རྣ་བ་གཅིག་དང་
། ལྕེ་དང་རྐན་ཕུག་ནས་བྱུང་བ་ལྟ་བར་བྱ་
ཞིང་
། དེ་ཡང་ཁ་ཐུར་དུ་ལྟས་ནས་ལྟུང་བ་དང་དབྱངས་ཀྱི་ཡི་གེ་ཐ་མ་ལས་བྱུང་
བའི་སྣ་ཚོགས་རྡོ་རྗེ་ལས་བྱུང་བའི་སྣ་ཚོགས་རྡོ་རྗེ་ལ་གནས་པ། ཁ་དོག་སེར་པོ་
ཁྲོ་བོས་མགོ་ལ་མནན་པ་ཤིན་ཏུ་ཟུག་གཟེར་དང་ལྡན་པའི་གཟུགས་སུ་བསྒོམ་
པར་བྱའོ། །མུ་སྟེགས་ཅན་ནི་མུ་སྟེགས་པ་དྲུག་ལ་སོགས་པ་སྟེ། འཁྲུལ་འཁོར་
གནན་པ་ནི་ཆོ་འཕྲུལ་ཆེན་པོ་བསྟན་པས་གདུག་པ་ཅན་བཏུལ་བའོ། །རི་རབ་
ཆེན་པོའི་སྦྱོར་བས་དཔུང་རེངས་པར་བྱེད་པའི་སྦྱོར་བ་བསྟན་པ་ནི་རྡོ་རྗེ་གསུམ་
མཆོག་ཅེས་པ་ལ་སོགས་པའི་སྟེ་རང་གི་དཀྱིལ་འཁོར་ལ་གནས་པའི་རང་གི་
དཀྱིལ་འཁོར་བ་རྣམས་ཇི་ལྟ་བ་བཞིན་དུ་ཁ་དོག་སེར་པོའི་ཁྱོ་བོར་དམིགས་ནས་
སྤྲོས་ཏེ་དབང་པོའི་སྐྱེས་བུ་སོ་སོའི་སྤྱི་བོར་དབང་ཆེན་ གྱི་དཀྱིལ་འཁོར་ལ་
དམིགས་པ། སྣ་ཚོགས་རྡོ་རྗེའི་སྟེང་དུ་གཡོན་རྐྱང་པས་བཞུགས་པས། གསེར་གྱི་
རི་བོ་ཆེན་པོ་ལྟ་བུས་མནན་པར་བསྒོམ་པར་བྱའོ། །དཔུང་ཐམས་ཅད་གནོན་
ནི་དཔུང་བཞི་ལ་སོགས་པ་རེངས་པར་བྱེད་པ་བསྟན་པའོ། །དགྲ་བོ་སྐྲག་ཅེས་པ་
249 -357



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལ་སོགས་པས་ཤིན་ཏུ་ཁྲོ་བོ་དྲག་པོའི་ལྟ་སྟངས་རླུང་དང་ལྷན་ཅིག་པས་དམིགས་
པ་སྟེ། མུ་སྟེགས་པའི་ལྷ་རྟེན་འགས་པར་འགྱུར་བ་ལྟ་བ་དང་དྲག་ཤུལ་གྱི་སྦྱོར་
བས། འཇིག་རྟེན་པའི་ལྷ་གཅུད་ལ་བོར་བས་ཚར་གཅད་པ་གསུངས་སོ། །བདུད་
རྩི་འཁྱིལ་ པའི་ཕུར་ བུའི་ སྦྱོར་ བས་ གདབ་ པར་ བྱ་བ་ བསྟན་ པ་ ནི་ འདི་ སྐད་
གསུངས་པ་ཡིན་ཏེ། ཡི་གེ་ཧཱུྃ་ལས་བསྐྱེད་པའི་སོར་བརྒྱད་པའི་ཚད་ལ་སྟེང་དུ་ནི་
རྩེ་ལྔ་པ་འོག་ཏུ་རྩེ་མོ་གཅིག་པས་སེར་པོ་རྡོ་རྗེ་ཕུར་བུ་བསམས་ནས་རང་གང་
འདོད་པའི་ལྷ་ཡི་སྦྱོར་བས། རང་གི་མིང་གི་ཡི་གེ་དང་པོ་ལས་བྱུང་བའི་སྒྲུབ་བྱའི་
སྙིང་གར་གདབ་པར་བསྒོམས་ན་མྱུར་དུ་འཇིག །དགྲ་ཐམས་ཅད་རྨོངས་པར་
བྱེད་པའི་ཚུལ་གསང་བའོ། །དེས་ནི་དྲག་པོའི་སྒོ་ནས་ཚར་གཅད་བསྟན་ལ།
ད་ནི་ཞི་བའི་འཕྲིན་ལས་ཀྱིས་འགྲོ་བའི་དོན་བྱ་བ་ནི། གྲོང་ངམ་ཡང་ན་
གྲོང་ཁྱེར་རམ་ཞེས་པ་ལ་སོགས་པ་ཉེ་བར་འཚེ་བ་བཟློག་པ་སྟེ། འདིས་ནི་ཞེས་
ཐབས་ཀྱི་ཆོ་ག་འབྱུང་བ་སྟེ། རང་ཉིད་འདོད་པའི་ལྷ་དཀར་པོ་ཞི་བའི་སྦྱོར་བ་
ཡིས། ཡི་གེ་ཧཱུྃ་ལས་བྱུང་བའི་རྡོ་རྗེ་རྩེ་ལྔ་པ་འབར་བའི་ཕྲེང་བ་བསྐལ་པའི་མེ་དང་
འདྲ་ བ་ འཕྲོ་ བ་ མགོ་ གྱེན་ དུ་ བསྟན་ པས། འོད་ དེས་ གྲོང་ ཁྱེར་ ལ་ སོགས་ པ་
གཡོགས་པར་ནམ་མཁའ་ལ་བསྒོམས་ན་འབར་བ་དག་གིས་ནད་ལ་སོགས་པའི་
གནོད་པ་བྱེད་པའི་སེམས་ཅན་རྣམས་ལ་མེ་ཡིས་སྦྱངས་པའི་གོས་དྲི་མ་མེད་པར་
བྱས་པ་དེའི་འོད་བསྡུས་ཏེ་རྡོ་རྗེར་བྱའོ། །དེས་ནད་བསྡུ་ཞིང་དབྱུང་བ་བསྟན་ཏོ། །
སྤྲོ་ཞིང་དབང་གིས་བྱིན་གྱིས་བརླབ་པ་ནི་སྤྲོ་བ་དག་ཀྱང་དེ་ནས་བྱ། རིན་
ཆེན་ཡིད་བཞིན་ཞེས་པ་ལ་སོགས་པས། ཡང་རྡོ་རྗེ་དེ་ལས་རིན་པོ་ཆེའི་འོད་ཟེར་
ཁ་དོག་སེར་པོ་སྤྲོས་པ་ལས་བྱུང་བའི་སངས་རྒྱས་སྤྱན་ལ་སོགས་པའི་ལྷ་མོ་
249 -358



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྣམས་ཡེ་ཤེས་ཀྱི་བདུད་རྩི་སེར་པོས་གསེར་གྱི་བུམ་པ་གང་བོ་ཕྱག་ན་ཐོགས་
པས་སེམས་ཅན་རྣམས་ལ་དབང་བསྐུར་བར་བྱ་སྟེ། ཇི་ལྟ་བ་བཞིན་དུ་ནད་པ་དེ་
ཞུགས་པར་བྱས་ནས། ཡང་འོད་དེ་དག་རྣམ་སྣང་གི་གཟུགས་སྤྲོས་པ་དབང་
བསྐུར་ཏེ་དེའི་རང་བཞིན་དུ་བྱ་བས་ལུས་རྒྱས་པའོ། །ཡོན་ཏན་ཐོབ་པའི་ཁྱད་
པར་ནོར་འཕེལ་བར་འགྱུར་བ་ཡང་རྡོ་རྗེ་བསམ་གཏན་ཞེས་པས་རིན་པོ་ཆེའི་
ཆར་འབབ་པ་ལ་སོགས་པའོ། །ལྷག་པའི་ལྷས་བྱིན་གྱིས་བརླབ་པ་ནི་སངས་རྒྱས་
སྤྲིན་དང་ཞེས་པ་ལ་སོགས་པའོ། །ཐོབ་པའི་ཁྱད་པར་ཡང་འདི་ནི་ཞེས་པ་ལ་
སོགས་པས་བསྟན་ཏོ། །དབྱེར་མེད་ཕྱག་རྒྱ་ཆེན་པོ་གྲུབ་པའི་ཏིང་ངེ་འཛིན་ནི་
བསམ་གཏན་ལས་བྱུང་ནི་ཞི་གནས་སོ། །དམ་བཅས་ནི་ཕྱག་རྒྱས་གདབ་པ་
སྟེ་
ལྷག་མཐོང་ངོ༌
། །ཏིང་ངེ་འཛིན་གྱིས་གནས་གང་ཟུང་འཇུག་ཏུ་སྤྱད་པས་ཡང་དག་
པར་ལྟ་བས་གྲོལ་བ། དེ་ཉིད་ལ་གོམས་པ་ནི་བསམ་གཏན་ལས་བྱུང་ནི་འཇིག་
རྟེན་པའི་བསམ་གཏན་ལས་འདས་པས་བླ་ན་མེད་པས་ཕྱག་རྒྱ་ཆེ་རང་གཞན་
གཉིས་སུ་མེད་པའི་ཡེ་ཤེས་ཀྱིས་བྱིན་གྱིས་བརླབ་པ་བསྟན་ཏོ། །གནས་ནི་སངས་
རྒྱས་བྱིན་གྱིས་བརླབ་ཅེས་པ་བསལ་བཞག་མེད་པར་རྟོགས་པའི་དྲི་མ་མེད་པ་
བགྲོད་པ་གཅིག་པའི་ལམ་ཐོབ་པའོ། །གོང་གི་བསམ་གཏན་གྱི་ཕུར་བུ་དེ་གདབ་
པར་བྱ་བའི་ཚུལ་ནི་རྡོ་རྗེ་བདུད་རྩི་ཞེས་པ་ལ་སོགས་པ་བགེགས་དང་ལོག་འདྲེན་
གཞོམ་ པར་ བྱ་བ་སྟེ། ལྷ་ཡི་བུའི་བདུད་ ཀྱིས་ བསྒྲུབ་པ་ལ། ཉོན་མོངས་ པའི་
བདུད་ཀྱིས་ཡེ་ཤེས་སྐྱེ་བ་ལ། ཕུང་པོ་ཡིས་ལུས་ངག་ལ། འཆི་བདག་གི་བདུད་
ཀྱིས་སྲོག་ལ་བར་དུ་གཅོད་པས་དེ་འཇོམས་པ་ལ། བདུད་ཞུགས་པའི་རྟགས་ངོ་
ཤེས་པས་བདུད་བཟློག་པའི་དུས་ཀྱིས་ཁྱད་པར་དུ་བྱས་པའོ། །
249-359



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༢༽
ད་ནི་འཕྲིན་ལས་བཞིའི་ཁྱད་པར་དུ་བསྟན་པ་ལ། གོང་གི་ཞི་བ་ལ་ནི་
སྤྱན་གྱི་ཚུལ་ཅེས་པའི་དོན་རྒྱས་པར་བཤད་པ་ལ། ཞི་བའི་དཀྱིལ་འཁོར་དམ་པ་
ནི་ཞེས་པ་ལ་སོགས་པས་སྐུ་རྡོ་རྗེའི་ཏིང་ངེ་འཛིན་ལ་གནས་པས། སངས་རྒྱས་
སྤྱན་མ་དང་སྦྱོར་བས་ཆུ་རླུང་ལམ་དུ་བྱེད་པས་ནང་དོན་དུའོ། །ཕྱི་དོན་དུ་ཨོཾ་ཨ་ཛཱི་
ན་ཛཱིཀ་ཤནྟཾ་ཀུ་རུ་ཧཱུཾ་ སྭཱ་ཧཱ་ཞེས་བརྗོད་པའོ། །དེའི་དོན་ནི་རང་བཞིན་གྱི་འོད་
གསལ་བའི་རྣམ་པར་ཐར་པའི་ཏིང་ངེ་འཛིན་ལ་སྙོམས་པར་ཞུགས་ནས་སྐུ་རྡོ་རྗེ་
རང་གི་དཀྱིལ་འཁོར་ལ་གནས་པ་དཀར་པོ་བསྒོམ་པར་བྱའོ། །
དེ་ནི་ཤེས་རབ་ཀྱི་ཆུ་སྐྱེས་ཀྱི་ནང་དུ་བསྒྲུབ་བྱའི་མགོ་བོ་ལ་ལས་ཀྱི་རྡོ་རྗེ་
ལས་བྱུང་བའི་བདུད་རྩི་ཁ་བ་བབས་པ་བཞིན་དུ་བསིལ་བའི་ཚོགས་ཀྱིས་ནད་
པའི་དྲི་མ་མ་ལུས་པ་དག་པར་བལྟས་ནས། དེ་ནས་ནད་འདོན་པར་བྱ་སྟེ། དཀར་
པོའི་དྲི་བཟང་པོ་དང་གོས་ ཀྱིས་མཛེས་པའི་ལུས་ཀྱང་མདུན་དུ་དཀྱིལ་འཁོར་
དཀར་པོ་ལ་བཞག་ནས་ཇི་ལྟ་བ་བཞིན་དུ་སྤྲོས་ཏེ་སྤྱན་ལ་སོགས་པའི་ཚོགས་
ཀྱིས་དབང་བསྐུར་བ་བྱས་ནས། དེ་བཞིན་གཤེགས་པ་ཡང་མགོ་བོ་གནས་པས་
ཇི་ལྟ་བ་བཞིན་དུ་དབང་བྱིན་ནས་སྣ་ཚོགས་ཀྱི་བྱད་ཀྱི་ཚོགས་གཟུགས་བརྙན་གྱི་
རྣམ་པ་ལྟ་བུ་བྱུང་སྟེ་རྣམ་པར་དག་པར་བསྒོམ་པར་བྱའོ། །རྒྱས་པའི་སྦྱོར་བས་
ནོར་སྤེལ་བ་ནི་རྒྱས་པ་རྡོ་རྗེ་པདྨོ་ཅན་ཞེས་པའི་དོན་གྱིས་ས་ཡི་རླུང་ལམ་དུ་བྱས་
ཏེ་འདོ་དཔག་མེད་དང་གོས་དཀར་མོའི་རྣལ་འབྱོར་དུ་རྗེ་ནཱ་རོ་པ་བཞེད་དོ། །
དཔལ་ཡེ་ཤེས་སྙིང་པོ་ནི་རིན་ཆེན་འབྱུང་ལྡན་གྱི་རྣལ་འབྱོར་དུ་བཞེད་དོ། །ཟླ་
བའི་དཀྱིལ་འཁོར་དབུས་སུ་ནི་དབང་ཆེན་དཀྱིལ་འཁོར་ཞེས་པ་ལ་སོགས་པས་
འོད་དཔག་མེད་སྐུ་མདོག་སེར་པོའི་སྦྱོར་བས་ཨོ་ཨཱ་ཨ་རོ་ལིཀ་ཧཱུྃ་སྭཱ་ཧཱ་པུས་ཁྲི་ཀུ་
249 -360



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རུ་སྭཱ་ཧཱ་ཞེས་སྔགས་དང་བཅས་པས་རང་རིག་པ་ལས་བྱུང་བའི་ལྷ་མོའི་ཚོགས་
ཀྱིས་བདུད་རྩིས་གང་བའི་བུམ་པས་དབང་བསྐུར་བར་བྱ་སྟེ། རིགས་དང་རྗེས་སུ་
མཐུན་པའི་ལྷ་ཚོགས་སྤྲོ་བ་ཁྱད་པར་དུ་གྱུར་པས་གཏེར་གྱི་འབྱུང་གནས་སུ་
འགྱུར་བའི་དོན་ཏོ། །
དབང་པོ་བསྡུ་བའི་སྦྱོར་བ་ནི། དབང་ལ་གདོན་མི་ཟ་བ་གནས་ཞེས་པ་ལ་
སོགས་པ་རླུང་གི་ལམ་དུ་བྱ་སྟེ་དོན་ཡོད་གྲུབ་པ་དང་སྒྲོལ་མའི་ཏིང་ངེ་འཛིན་གྱིས་
དབང་དུ་བསྡུ་བའི་སྦྱོར་བ་བསྟན་པ་ནི། ནམ་མཁའ་དབྱིངས་ཀྱི་དབུས་སུ་ནི། རྡོ་
རྗེ་ཟླ་གམ་དཀྱིལ་འཁོར་བསམ་ཞེས་པ་ལ་སོགས་པས་དོན་ཡོད་གྲུབ་པ་སྐུ་
མདོག་ལྗང་པ་དང་། སྒྲོན་མ་སྐུ་མདོག་དམར་བ་ལམ་དུ་བྱེད་པ་སྟེ། ཨོཾ་ཨ་ཕྲད་ཛ་
དྷིཀ་པ་ཊཾ་ཀུ་རུ་ཧོ་ཧྲི་ཧཱུྃ་སྭཱ་ཧཱ་ཞེས་པ་ཁ་དོག་དམར་པོ་ཟླ་གམ་གྱི་རྣམ་པ་ལ་གནས་
པའི་དོན་ཡོད་གྲུབ་པའི་སྦྱོར་བ་བྱས་ནས། ཡེ་ཤེས་སེམས་དཔའ་དང་ལྡན་པའི་
རང་གི་སྙིང་གར་བཀོད་པའི་སྒྲོལ་མའི་སྔགས་ལས་བྱུང་བའི་ལྷ་མོའི་ཚོགས་ཀྱིས་
ཆོ་ ག་བཞིན་དུ་ དབང་ བསྐུར་ནས། དེ་བཞིན་ གཤེགས་ པ་ རྣམས་ ཀྱིས་དབང་
བསྐུར་བར་བྱ་བས་ཐོབ་པར་ཤེས་ཤིང་དགའ་བས་རྒྱས་པར་བྱེད་པ་ཡིས། འགྲོ་
བ་དབང་དུ་བྱེད་པའི་མཆོག་ཏུ་འགྱུར་རོ། །དྲག་པོ་མངོན་སྤྱོད་ཀྱི་གཞུང་དོན་ནི་རྡོ་
རྗེ་ཁྲོ་བོ་མངོན་སྤྱོད་ལ་ཞེས་པས་མེ་ཡི་དཀྱིལ་འཁོར་ལམ་དུ་བྱ་བ་བསྟན་པ་ནི་མེ་
ཡི་འཁོར་ལོ་ལ་གནས་པར། ནམ་མཁའི་རྡོ་རྗེ་སྲིན་པོ་ནི་ཞེས་པ་ལ་སོགས་པས་
རཾ་དམར་ནག་བྱུང་བའི་དཀྱིལ་འཁོར་འབར་བཅན་ཏེ། དེ་ལ་གནས་པ་ལ་ཁ་
སྦྱར་དབྱེ་བ་བྱས་ནས། གཅེར་བུ་སྐྲ་བཤིག་པ་འབྲུ་མར་གྱིས་བྱུགས་པ་ཤིན་ཏུ་
འདར་བ་སྐྱོབ་པ་མེད་པ་མདུན་དུ་བལྟས་ནས། རང་གི་བ་སྤུའི་བུ་ག་ནས་བྱུང་
249 -361



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བའི་འོད་ཟེར་གྱི་རོ་ལས་བྱུང་བའི་དུར་ཁྲོད་ཀྱི་སྲིན་པོ་དང་ཤ་ཟ་དང་ལྕེ་སྤྱང་ལ་
སོགས་པ་འཇིག་རྟེན་པའི་སྤྲུལ་པ་དཔག་ཏུ་མེད་པ་རྣམས་ཀྱིས་ཟ་བར་བསྒོམས་
ནས་མྱུར་དུ་འཆི་བར་འགྱུར་བ་གདོན་མི་ཟའོ། །རྡོ་རྗེའི་དམ་ཚིག་སྤྲིན་བཀོད་པ་
ནི་རྡོ་རྗེ་རིགས་ཀྱི་འཕྲིན་ལས་ལེའུ་དགུ་པའི་དོན་གསལ་བར་བསྟན་པའོ། །
ད་ནི་གསང་ཆེན་ལམ་གྱི་ཆོས་ལ་ལྷ་ཡི་རྣམ་པ་གསལ་བར་སྟོན་པ་ནི།
དཔལ་འདུས་པའི་ལྷ་རྣམས་ཐམས་ཅད་ཞལ་གསུམ་ཕྱག་དྲུག་པར་ངེས་པ་སྦྱང་
གཞི་སྦྱོང་བྱེད་སྦྱངས་པའི་འབྲས་བུར་འཆར་བའོ། །སྐུ་གསུང་ཐུགས་ཀྱི་གཙོ་བོ་
གསུམ་ཡུམ་བཞི་དང་ཁྲོ་བོའི་རྒྱལ་པོ་བཅུ་སྟེ་དེ་དག་གི་ཏིང་ངེ་འཛིན་བསྟན་པ་ལ་
རྣམ་པར་སྣང་མཛད་ཞལ་གསུམ་པ་ཞེས་པ་ནས་བསམ་གཏན་འོད་བཟང་
ར་བསྒོམ་
པར་བྱ་ཞེས་པའི་བར་གྱིས་རྩ་བའི་དཀྱིལ་འཁོར་དུ་ལྷ་སུམ་ཅུ་རྩ་གཉིས་དགོད་
པར་བསྟན་པ་དང་། རིགས་བསྡུས་པར་དཀྱིལ་འཁོར་ཆེན་པོ་གཅིག་གི་ནང་དུ་
དཀྱིལ་འཁོར་སོ་སོ་མ་འདྲེས་པར་དམིགས་ལ། ལྷ་ཚངས་པ་དང་། དབང་བསྐུར་
བ་ཕྱག་ན་རྡོ་རྗེ་སྟེ་དཔལ་མཆོག་ཆེན་པོ་ནས་གསུངས་པ་ལྟར་ལམ་དུ་བྱའོ། །རྒྱུད་
གཞན་ལས་གསུངས་པའི་ལྷ་ཡང་འདིར་གསུངས་པའི་ཆོ་གས་བསྒོམ་པར་བྱ་བ་
འགྲུབ་པར་བསྟན་པར་གསུངས་པ། །གཟི་བརྗིད་ཕུང་པོ་ཞེས་བྱ་བ་ལ་དེ་བཞིན་
གཤེགས་ པ་ཐམས་ཅད་ཀྱི་ རང་བཞིན་གྱི་གཟི་བརྗིད་ཕུང་པོ་དང་ལྡན་པའོ། །
འཁོར་ལོ་སྒྱུར་བ་ཐམས་ཅད་ཀྱིས་ཟིལ་གྱིས་མི་གནོན་པའོ། །གཙུག་ཏོར་གང་ལ་
ཡོད་པ་དེ་རྒྱལ་བའི་གཙུག་ཏོར་རོ། །གང་གཞན་ནི་གཙུག་ཏོར་ཆེན་པོ་དང་རྨད་
དུ་བྱུང་པའི་གཙུག་ཏོར་ཅན་ལ་སོགས་པ་རྣམས་སོ། །སྔགས་འཛིན་པ་ནི་རིགས་
བཞི་པོ་རྣམས་སོ། །འཁོར་ལོ་ཅན་ཁྲོ་བོ་ཡབ་ཡུམ་རྣམས་སོ། །དམ་ཚིག་རྡོ་རྗེ་ལ་
249 -362



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སོགས་པ་སེམས་དཔའོ། །ལོངས་སྤྱོད་ནི་ལྷན་ཅིག་ཏུ་སྤྱོད་པ་དང་རྗེས་སུ་སྤྱོད་
པའི་ལྷ་མོ་འདི་རྣམས་ཀྱིས་བསྐོར་བའི་དཀྱིལ་འཁོར་སོ་སོ་དག་ཏུ་བསྒོམ་པར་བྱ།
ཞེས་པ་རིགས་བྱེ་བྲག་པ་ལ་ཡང་འགྲོའོ། །ས་བོན་ལ་སོགས་པ་གཅིག་པའི་རབ་
ཏུ་དབྱེ་བ་ཇི་ལྟར་འགྱུར་ཞེ་ན་དཔག་ཏུ་མེད་པ་ཞེས་པས་སེམས་ཅན་དུ་མའི་
བསམ་པའི་བྱེ་བྲག་གིས་གཉེན་པོའི་བྱེ་བྲག་ལ་དམིགས་པ་གྲངས་མེད་པའི་ཏིང་
འཛིན་དུ་མར་བསྟན་པའོ། །སྔགས་རྣམས་ནི་ཆོས་ཀྱི་དབྱིངས་ཤེས་པ་དང་སེམས་
ཅན་གྱི་ཁམས་སྐྱོབས་པར་བྱེད་པས་ལྷ་རྣམས་ཀྱི་ཡོངས་སུ་གྱུར་པའི་ཚུལ་ལོ། །
ཁྲོ་བོ་དག་ནི་རེ་རེ་ཡང་ཞེས་པ་འདི་དག་གཙོ་བོ་བྱེད་པར་མ་ཟད་གཞན་
ལ་ཡང་སྦྱར་ཏེ། ནམ་མཁའི་སྟེང་དུ་ཤིན་ཏུ་འཕགས་པ་ནི་གཞལ་ཡས་ཁང་གི་རྩེ་
མོ་དང་གཙུག་ཏོར་ལྟ་བས་མི་མངོན་པ་ཉིད་དུའོ། །འདི་ནས་རྩ་བའི་དཀྱིལ་འཁོར་
གསུམ་དུ་དབང་བསྐུར་བ་ཐོབ་ཅིང་ལམ་སྦྱངས་ན་ཚེ་གཅིག་གིས་ཐོབ་པར་
གསུངས་པའོ། །ཡང་ཚད་མེད་བཞི་དང་ལྡན་པའི་དཀྱིལ་འཁོར་བཞི། ཁྲོ་བོ་བཅུ་
གཙོ་བོ་གོ་འཕོ་བའི་དཀྱིལ་འཁོར་བཅུ་སོ་སོ་བ་བསྟན་ཏོ། །ནམ་མཁའི་དབྱིངས་
ཞེས་པ་ལ་སོགས་པའོ། །གཞུང་བསྡུ་བ་ནི་འགོག་པ་ཞེས་པ་ལ་རིམ་པ་གཉིས་ཀྱི་
དོན་དང་ལྡན་པའོ། །འགྲུབ་པར་འགྱུར་བ་ནི་ཇི་སྐད་དུ་གསུངས་པ་བཞིན་དུའོ། །
ལེའུ་བཅུ་གསུམ་པའི་རྣམ་པར་བཤད་པའོ།། །།
དེ་ལ་གོང་དུ་རིམ་པ་གཉིས་ཀྱིས་རྣལ་འབྱོར་པ་གོམས་པར་གྱུར་པས་
འཕྲིན་ལས་བསྒྲུབ་པར་བྱ་བ་ལས་ཀྱི་ཚོགས་ལ་འཇུག་པ་ནི། ནང་ལ་མཆོག་ཏུ་
གཞོལ་བ་དང་
། སྔགས་ལ་མཆོག་ཏུ་གཞོལ་བའི་ཚུལ་ལེའུ་བཅུ་གསུམ་པ་དང་
བཅུ་བཞི་པས་ཉེ་བར་བསྟན་ཏེ། ལྷ་མཉེས་པར་བྱེད་པའི་སྦྱིན་བསྲེག་གི་ཆོ་
ག་
249 -363



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལས་འབད་པར་བྱའོ། །འདི་དག་འབྲེལ་བའི་རིམ་པ་ཡང་
། བརྗོད་བྱ་རྗོད་བྱེད་
ཐབས་བཅས་པས། །ལྷ་རྣམས་ཀྱི་ནི་བྱེ་བྲག་གང་
། །རྩ་བ་དང་ནི་གཞང་ཡང་སྟེ། །
སོ་སོའི་འཕྲིན་ལས་སྦྱོར་བ་དག །འདིར་ནི་གསལ་བར་བསྟན་པ་ཡིན། །རྣལ་
འབྱོར་གྱི་ཚུལ་གྱིས་ཕྱི་དང་ནང་གི་དུས་དང་གནས་དང་ཕྱོགས་དང་དཀྱིལ་འཁོར་
གྱི་ཁ་དོག་དང་བསྲེག་རྫས་ལ་སོགས་པའི་རིམ་པ་དང་ལྡན་པས་ཤེས་པར་བྱའོ། །
འདི་ ་
་ལ་ཡང་དོན་ལྔས་བསྟན་ན་བརྗོད་བྱ་ནི་ བྱ་བ་ལས་ཚོགས་ རབ་
འབྱམས་ སྟོན་ཏོ། །བརྗོད་བྱེད་ནི་ཕྱི་དྲང་དོན། ནང་ ངེས་དོན་དུ་བཤད་པའོ། །
གང་ལས་ཁྱད་པར་དུ་གྱུར་ན་མཚན་ཉིད་ཀྱི་ཐེག་པ་ལས་ཁྱད་པར་དུ་འཕགས་པ་
རྡོ་རྗེ་ཐེག་པའི་ཆེ་བའོ། །ཉམས་སུ་བླང་བྱ་ནི་ཐུན་མོང་དང་ཁྱད་པར་གྱི་སྒོ་ནས་
ལྷ་དང་སྔགས་ཀྱི་འཕྲིན་ལས་སོ། །དོན་ཆིངས་ནི་འཕྲིན་ལས་བསྒྲུབ་པ་དང་གྲུབ་
པའི་དུས་ཀྱི་ཐབས་དང་ཐོབ་པའི་དུས་ཀྱི་ཁྱད་པར་བསྟན་པའོ། །
དང་པོ་གཞུང་ལ་འཇུག་པར་བཞེད་ནས་དེ་ནས་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཅེས་པ་ནི་ཕྱོགས་བཅུ་ནས་རབ་ཏུ་གཤེགས་
འདིར་མི་བསྐྱོད་
དུ་པ་ལ་སོགས་པ་རྒྱལ་བ་སྲས་དང་བཅས་པ་ཐམས་ཅད། དེ་ཡང་
ལྷ་སུམ་ཅུ་སོ་གཉིས་པོ་ཐམས་ཅད་ཀྱི་དམ་ཚིག་གི་རིག་མ་བཞི་པོ་སྟེ། དེ་དག་
དང་དཀྱིལ་འཁོར་བའི་བདག་པོ་རྡོ་རྗེ་འཛིན་པ་ཆེན་པོ་བྱང་ཆུབ་ཀྱི་སེམས་རྡོ་རྗེ་
ཉིད་དོ། །ཞི་བའི་དམ་ཚིག་མཆོག་ནི་གཞན་དག་ཞི་བའི་ལས་བྱེད་པས་ཏེ། ནད་
ལ་སོགས་པ་འཚེ་བ་མེད་པར་བྱེད་པ་ལ་སྦྱོར་རོ། །འདིར་མེ་ལོང་ལྟ་བུའི་ཡེ་ཤེས་
དེ་ཉིད་ཀྱི་ངང་ལས་སོ། །ཏིང་ངེ་འཛིན་ནི་དེ་ཉིད་ལས་གཞན་དུ་མི་ཕྱེད་པའོ
། །
དེ་བཞིན་གཤེགས་པའི་ རིགས་ཐམས་ཅད་ཀྱི་བཙུན་མོ་སྤྱན་མ་སྟེ། དེ་
249 -364



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡང་སངས་རྒྱས་རྡོ་རྗེའི་འཛིན་པ་དེ་ཉིད་ཀྱི་རྣམ་པར་འཕྲུལ་པ་བསྟན་པ་སྟེ།
དཔལ་ལྡན་རྣམ་པར་སྣང་མཛད་ཀྱི་རྣལ་འབྱོར་ལ་ གནས་ པས། འདི་ཉིད་ཀྱི་
སྔགས་ཀྱི་སྤྱོད་པ་ལ་སྦྱངས་ཏེ་སྦྱིན་བསྲེག་ཁྲི་ཕྲག་གཅིག་ལ་སོགས་པ་བྱས་ཤིང་
འཕྲིན་ལས་མཐར་ཕྱིན་པར་བྱ་བའི་ཕྱིར། གནས་ཕུན་སུམ་ཚོགས་པར་རིགས་ཀྱི་
ཕོ་ཉ་དང་ལྡན་པས་ཞི་བའི་རྫས་བཤམས་ཤིང་། དཔལ་བརྟག་པའི་རྡོ་རྗེའི་དང་
པོའི་སྦྱོར་བ་ནས་ཏིང་ངེ་འཛིན་གསུམ་གྱིས་མཐར་རང་གི་ཐུགས་ཀར་ཟླ་བའི་
དཀྱིལ་འཁོར་གྱི་སྟེང་དུ་སྔགས་ཀྱི་ཕྲེང་བ་འདི་ཉིད་གསལ་བར་དམིགས་པར་བྱ་
སྟེ། རང་གི་རྩ་དབུ་མ་ན་མར་ཡི་གེའི་འཕྲེང་བ་སོང་སྟེ་ཡུམ་གྱི་པདྨར་ཕབ། དེ་
ནས་ཡུམ་གྱི་དྷཱུ་ཏི་ནས་གྱེན་དུ་བརྒྱུད་དེ་སྟེང་དུ་སྣ་སྒོ་གཡོན་པ་ནས་རླུང་དང་
འགྲོགས་ཏེ་ཕྱུང་ནས་དམིགས་བྱའི་སྣ་སྒོ་གཡས་པ་ནས་ཞུགས་ཏེ་ཤེལ་གྱི་འཕྲེང་
བོ་ལྟ་བུའི་ཡི་གེས་ལུས་ཐམས་ཅད་ལ་ཁྱབ་པར་གྱུར་ཏེ་གནོད་པའམ་ནད་ལ་
སོགས་པ་དག་པར་བྱས་པ་དེ་ཉིད་ཀྱི་སྣ་སྒོ་གཡོན་པ་ནས་ཕྱིར་སྤྲོ་བར་བསམ་
ཞིང་ཞག་བདུན་ལ་སོགས་པར་ཅི་རིགས་སུ་སྦྱར་ཏེ་འཕྲིན་ལས་ལ་སྦྱར་རོ། །
དེ་ནས་འཁོར་ལོའི་ཕྱག་རྒྱ་བཅས་ལ་གསང་སྔགས་བརྗོད་པ་ནི་ཨོཾ་རུ་རུ་
སུ་རུ་ཛྭ་ལ་ཏིཥྛ་ལོ་ཙ་ན་སརྦ་ཨརྦ་ས་དྷ་ནི་སྭཱ་ཧཱ་ཞེས་བྱ་བ་ལ་ཨོ་ནི་བཀྲ་ཤིས་པ་
དང་དཔལ་ཏེ་སྔགས་ཀྱི་དོན་སྭཱ་ཧཱའི་གོང་དུ་ཆེ་གེ་མོ་ཤནྟིང་ཀུ་ཏུ་ཡེ་ཞེས་པའི་མིང་
སྤེལ་གཞུག་པར་བྱའོ། །འདི་ཉིད་ཀྱི་རྣལ་འབྱོར་གྱི་རིམ་པ་དང་ཕན་ཡོན་གསལ་
བར་བསྟན་པའི་ཕྱིར་དེ་ནས་འདི་ནི་གསུངས་ཙམ་གྱིས་ཞེས་པ་ལ་སོགས་པ་རྣལ་
འབྱོར་པས་བཟླས་པའི་ཁྱད་པར་ནི། སངས་རྒྱས་ཐོད་པའི་རྒྱུད་ལས། བསོད་
ནམས་འབྲིང་པོ་རྣམས་ལ་ནི་སྔགས་འབུམ་བཟླས་པས་མྱུར་བར་འགྲུབ་པར་
249 -365



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
གསུངས་སོ། །བསོད་ནམས་ཆེ་བས་ཁྲི་བཟླས་པས་ཤིན་ཏུ་མྱུར་བ་འགྲུབ་བོ། །
བསོད་ ནམས་ ཆུང་ བའི་ སེམས་ ཅན་ གྱིས་ ནི་ བྱེ་ བ་ བཟླས་ པས་ འགྲུབ་ པར་
གསུངས་སོ། །སེམས་ཅན་འབད་རྩོལ་ཆུང་བ་རྣམས་ལ་ནི་འབུམ་བཟླས་པས་
བདག་སྨྲའོ། །སེམས་ཅན་བསྒོམ་པ་ལ་གཞོལ་བ་རྣམས་ཀྱིས་ནི་ཁྲི་ཁོ་ན་བཟླས་
པར་བྱའོ། །ཞེས་བྱ་བ་ལ་སོགས་པ་སྟེ་དེ་ལྟར་རྡོ་རྗེ་ཆེན་པོ་རྒྱུད་ཀྱི་གཙོ་བོས་
གསུངས་སོ། །
ད་ལྟ་ནི་སྙིགས་མ་ལ་བབ་པས་བཞི་འགྱུར་དུ་བཟླས་པ་བྱ་བར་མན་ངག་
ཡིན་ནོ། །རྡོ་རྗེའི་དམ་ཚིག་བསྐུལ་མཛད་མ་ཞེས་ལྷ་མོ་འདིས་བྱམས་པ་ཚད་མེད་
པའི་དོན་ལ་སྦྱར་ཏེ། ཐབས་འདི་བཞིན་དུ་བྱས་ན་གྲོང་འཇུག་ཏུའང་འགྲོའོ། །ཤི་
བ་སོས་པར་བྱེད་ཅེས་པས་རྐྱེན་གྱིས་འཆི་བར་བྱེད་པ་དང་། ནད་ལ་སོགས་པས་
འཆི་བ་ལ་ཉེ་བ་དང༌
། རྨི་ལམ་ལ་སོགས་པར་འཆི་བར་ལུང་བསྟན་པ་དག་ཀྱང་
དབུགས་ཕྱིན་པ་ནི་ནུས་པའི་ཁྱད་པར་རོ། །ལྷ་མོ་མ་མ་ཀིའི་སྒོ་ནས་བར་ཆད་
མེད་པར་བསྲུང་པའི་ལས་ལ་སྦྱར་དེ་ནས་བཅོམ་ལྡན་འདས་སྐུ་གསུང་ཐུགས་ཀྱི་
དམ་ཚིག་དང་ལྡན་པ་རྡོ་རྗེ་འཆང་དེ་ཉིད་དེ་ཁམས་གསུམ་རྣམ་པར་དག་པར་དེ་
ཉིད་མཉམ་པར་གྲོལ་བར་བྱེད་པ་སྟེ་དྲག་པོའི་ཚོགས་འདུལ་བ་ལ་རྡོ་རྗེ་ཁྲོ་བོ་
ཞེས་མི་བསྐྱོད་པའི་རྣལ་འབྱོར་དེའི་སྦྱོར་བ་དངོས་པོ་ཐ་མལ་པའི་སྣང་བ་ཀུན་
རྫོབ་བོ། །དངོས་པོ་མེད་པ་ནི་ཡང་དག་ཀུན་རྫོབ་ཀྱི་སྣང་བའོ། །དམ་ཚིག་རྡོ་རྗེ་
ནི་བདེན་པ་གཉིས་དབྱེར་མེད་ལས་མི་འདའ་བ་སྟེ་མི་ཤིགས་པའི་ཆོས་ཉིད་དོ། །
རྡོ་རྗེ་འཛིན་ཐམས་ཅད་ཀྱི་བཙུན་མོའི་མཆོག་ཅེས་ཐུགས་རྡོ་རྗེ་རིགས་ཀྱི་
མཆོག་གི་རིག་མ་སྟེ། མི་བསྐྱོད་པའི་རྣལ་འབྱོར་ལ་གནས་པས་ལྷ་མོ་མཉེས་པའི་
249 -366



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྦྱིན་བསྲེག་བྱ་སྟེ་གནས་དབེན་པར་རིག་མ་དང་ལྷན་ཅིག་པའི་མེད་ན་ཡང་རུང་
སྟེ། བསྲུང་བའི་འཁོར་ལོ་ནས་བརྩམས་ཏེ་ཏིང་ངེ་འཛིན་གསུམ་གྱི་རིམ་པས་
བདག་མི་བསྐྱོད་པ་ཡབ་ཡུམ་མ་མ་ཀི་དང་དབྱེར་མེད་པའི་དམ་ཚིག་སེམས་
དཔའི་ཐུགས་ཀར་ཡེ་ཤེས་སེམས་དཔའོ། །དེའི་ཐུགས་ཀར་ཟླ་བ་ལ་གནས་པའི་
ཏིང་ངེ་འཛིན་སེམས་དཔའ་རྡོ་རྗེ་ཧཱུྃ་དང་བཅས་པ་ལ་སྔགས་ཀྱི་ཕྲེང་བས་བསྐོར་
བ་ནི་ཨོ་ཤང་ཀ་རེ་ཤནྟིང་ཀ་ཀ་རེ་གླུ་ཏ་བྷུ་ཏི་གླུ་ཏི་ནི་གྷ་ཏ་ཡ་གྷ་ཏ་ཡ་གྷུ་ཏི་ནི་ཆེ་
གེ་མོ་ལ་རཀྵ་རཀྵ་སྭཱ་ཧཱ་ཞེས་བརྗོད་ཅིང་རྡོ་རྗེ་རྩེ་ལྔ་པའི་ཕྱག་རྒྱ་བཅིངས་ལ།
ཁྱད་པར་དུ་ཧཱུྃ་ལ་བསྐོར་ནས་ཡོད་པ་དེ་ལས་རང་གི་རྩ་དབུ་མ་ནས་དྷུ་ཏིར་རྒྱུད་
ཡུམ་གྱི་པདྨར་ཕབ་དེ་ནས་ཡར་བརྒྱུད་དེ་སྣ་སྒོ་གཡོན་པ་ནས་ཕྱུང་སྟེ་སྔགས་ཀྱི་
འཕྲེང་བ་གསལ་བར་དམིགས་ལ་གང་ཟག་གང་ལ་བསྲུང་བར་འདོད་པ་དེའི་སྣ་
སྒོ་གཡོན་པར་ཞུགས་སྙིང་གར་བྱིན་གྱིས་བརླབས་པ་དེའི་འོད་སྤྲོས་ནས་ལུས་
ངག་ཡིད་གསུམ་གྱི་བར་དུ་གཅོད་པ་ཐམས་ཅད་ཉེ་བར་ཞི་བར་བྱ་སྟེ་སླར་འོད་
ཕྱིར་བ་སྤུའི་བུ་ག་རྣམས་ལས་སྤྲོས་པས་རྡོ་རྗེའི་ཁྲོ་བོ་དཔག་ཏུ་མེད་པ་དང་རྡོ་རྗེའི་
ར་བ་དང་བླ་རེ་དང་ས་གཞིར་གྱུར་པས་ཀུན་ནས་ཀུན་དུ་བསྲུང་བར་བསམ་མོ། །
དེ་ལྟ་བུ་ཡུན་ཅི་རིགས་སུ་བྱའོ། །དེ་ནས་འདི་ནི་ཞེས་པ་ལ་སོགས་པས་ཕན་ཡོན་
དང་རྣལ་འབྱོར་གྱི་རིམ་པ་བསྟན་ལ། ལྷ་མོ་འདིས་སྙིང་རྗེ་ཚད་མེད་པའི་དོན་གྱི་
ཁྱད་པར་བསྟན་པའོ། །
ལྷ་མོ་གོས་དཀར་མོའི་སྒོ་ནས་རྒྱས་པའི་འཕྲིན་ལས་ཆོས་དོན་སྤེལ་བ་
བསྟན་ཏེ། དེ་ ནས་ བཅོམ་ ལྡན་ འདས་ འདོད་ ཆགས་ ཆེན་ པོའི་ དམ་ ཚིག་ ལ་
གཟིགས་པ་ཞེས་རྡོ་རྗེ་འཛིན་པས་ཚེ་དཔག་ཏུ་མེད་པ་རྡོ་རྗེའི་བསམ་གཏན་ལ་
249367



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དམིགས་པ་གསུང་རྡོ་རྗེའི་ཡོན་ཏན་སོ་སོར་རྟོག་པའི་ཡེ་ཤེས་ལ་མངོན་དུ་མཛད་
པ་སྟེ། ཆོས་ཀྱི་སྐུ་ཡི་བཙུན་མོ་ནི་ན་བཟའ་དཀར་མོ་ངག་གི་དབང་ཕྱུག་ རང་
འབྱུང་དུ་འཆར་བ་སྟེ། གཞན་སྔར་དང་མཚུངས་འོད་དཔག་མེད་ཡབ་ཡུམ་སེམས་
དཔའ་སུམ་རྩེག་གི་ཁྱད་པར་ཟླ་བ་པདྨ་དང་བཅས་པ་ལ་ཧྲིདམར་པོ་ལ་འོད་ཟེར་
གྱི་འཕྲེང་བ་སེར་པོས་བསྐོར་བ་ལས་རིན་པོ་ཆེའི་ཕྱག་རྒྱ་བཅས་ལ་ཨོ་ཀ་ཏ་ཀ་ཏེ་
བི་ཀ་ཏེ་ནི་ཀ་ཏེ་ཀ་ཏེ་ཀ་ཏེ་པུས་ཋང་ཀུ་རུ་ཡ་སྭཱ་ཧཱ་ཞེས་པས་ཁ་དོག་དམར་སེར་
དུ་དམིགས་པས། སྔར་བཞིན་དུ་འོད་སེར་པོ་ཕྱི་རོལ་དུ་སྤྲོས་པས་ནོར་གྱི་ཚོགས་
དཔག་ཏུ་མེད་པ་འབབ་པར་བསམ་སྟེ་ཉེ་བར་འགྲུབ་པས་སོ། །འཕགས་པ་ཆོས་
དོན་ཁྱད་པར་དུ་བསྒྲུབ་ན་ཨ་ལི་དང་ཀ་ལིའི་འཕྲེང་བ་འཕྲོ་བ་ཅན་དང་བསྡུ་བ་
ཅན་དྲི་མ་ཐམས་ཅད་བསྲེགས་ཏེ་ཕྱོགས་བཅུ་དུས་གསུམ་གྱི་སངས་རྒྱས་ཐམས་
ཅད་ཀྱི་བྱིན་བརླབས་བསྡུས་ཏེ་དེ་དག་ལ་ཡང་དང་ཡང་དུ་གོམས་པས་ནི་ཆོས་ཀྱི་
སྣང་བ་ཐོབ་པར་འགྱུར་རོ། །
འདིའི་ཕན་ཡོན་རྣལ་འབྱོར་གྱི་རིམ་པ་བསྟན་པ་དེ་ནས་འདི་ནི་ཞེས་པ་ལ་
སོགས་པ་བཤད་ལ། བཀའ་ནོད་པ་ཆོས་ཀྱི་རྒྱལ་པོ་མྱ་ངན་མེད་པ་ལ་གནོད་སྦྱིན་
ཤིང་རྟས་ཉན་པ་བཞིན་ནོ། །ལྷ་མོ་འདིས་དགའ་བ་ཚད་མེད་པའི་དོན་གྱི་ཁྱད་
པར་བསྟན་ཏོ། །ལྷ་མོ་སྒྲོལ་མའི་སྒོ་ནས་སྡུག་བསྔལ་ལས་བསྒྲལ་ཞིང་དབང་དུ་
བྱ་བའི་ལས་སྟོན་པ་ནི་དེ་ནས་བཅོམ་ལྡན་འདས་ནི་དཔལ་བྱང་སེམས་རྡོ་རྗེའོ། །
དམ་ཚིག་འབྱུང་བ་རྡོ་རྗེ་ནི་དཔལ་དོན་ཡོད་གྲུབ་པས་ཡེ་ཤེས་མངོན་དུ་མཛད་
ཅིང་ལས་ཀྱི་རིགས་ཀྱི་འཁོར་ལོ་སྟོན་པའོ། །དམ་ཚིག་སེམས་དཔའ་བཙུན་མོ་
མཆོག་ནི་སྐུ་གསུང་ཐུགས་རྡོ་རྗེ་ཡོན་ཏན་འཕྲིན་ལས་ཐམས་ཅད་ ཀྱི་སྟོབས་
249 -368



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐམས་ཅད་འཛིན་པ་ལས་མི་འདའ་བ་སྟེ། ལས་ཀྱི་རིགས་ཀྱི་ནང་ནས་མཆོག་ཏུ་
གྱུར་པ་ལས་གཞན་སྔར་དང་འདྲ་གདོན་མི་ཟ་བ་ཡབ་ཡུམགྱི་རྣལ་འབྱོར་གྱིས་
པདྨ་དང་ཟླ་བ་ལ་གནས་པའི་རལ་གྲི་ལྗང་ཁུ་ཡུ་བ་ལ་ཁམ་གིས་མཚན་པ་འོད་ཀྱི་
སྣང་བས་ཁྱབ་པ་ལས་རལ་གྲིའི་ཕྱག་རྒྱ་བཅས་ལ་ཨོ་ཏ་རེ་ཏུ་ཏ་རེ་ཏུ་རེ་ཨ་མུ་ཀི་
མེ་པ་ཤང་མ་ན་ཡ་ཀུ་རུ་ཧོ་སྭཱ་ཧཱ་ཞེས་སྔར་བཞིན་དུ་བྱ་སྟེ་འོད་སྔོ་ལྗང་ཕྱི་རོལ་དུ་
སྤྲོས་པས་རླུང་གི་དཀྱིལ་འཁོར་གྱི་སྟེང་དུ་གནས་པའི་བསྒྲུབ་བྱ་དེ་ལས་འོད་ཟེར་
ལྕགས་ཀྱུ་ལྟ་བུས་དྲངས་ཏེ་བདག་ལ་མི་དད་པའི་དངོས་པོ་ཐམས་ཅད་བསྲེགས་
ནས་དད་ཅིང་དང་བར་འདུན་པས་མདུན་དུ་བཀའ་ཉན་པར་བསམ་མོ། །
འདིའི་ཕན་ཡོན་དང་ངེས་པར་བྱེད་པ་ཡང་དེ་ནས་འདི་ནི་གསུངས་ཙམ་
གྱིས་ཞེས་པ་ལ་སོགས་པ་གསུངས་སྟེ། དབང་དུ་བྱེད་པ་བསྟན་པའི་འཕྲིན་ལས་
ཀྱི་ལྷ་གདོན་མི་ཟ་བར་གྲུབ་པ་སྟེ། ཕྲག་དོག་ཅན་སྦྱངས་པའི་རིགས་ཅན་ནོ། །ལྷ་
མོ་འདིས་བཏང་སྙོམས་ཚད་མེད་པའི་དོན་གྱི་ཁྱད་པར་བསྟན་པའོ། །ཞེས་བཅོས་
ལྡན་འདས་ཀྱིས་གསུངས་སོ་ཞེས་གཞུང་བསྡུ་བ་སྟོན་པ་སྟེ། དོན་འདི་ལ་དཔལ་
ཡེ་ཤེས་སྙིང་པོས་ནི་ལྷ་མོ་བཞི་པོ་རེ་རེས་གཙོ་བོ་བྱས་པའི་རིགས་སོ་སོའི་ཏིང་ངེ་
འཛིན་དུ་བཞུགས་ཏེ་རིགས་ཀྱི་བདག་པོས་དབུ་བརྒྱན་ནས་སྔགས་ཀྱི་འཕྲེང་བས་
ལས་ལ་སྦྱོར་བ་བྱ་སྟེ། དེ་ཡང་ཡོངས་སུ་བརྟག་པའི་ལྷ་ཡི་རྣལ་འབྱོར། སྤྱོད་ལམ་
ཡོངས་སུ་རྣལ་འབྱོར། བྱིན་གྱིས་བརླབས་པའི་ཡོངས་སུ་རྫོགས་པའི་དེ་བཞིན་
ཉིད་ཀྱི་རྣལ་འབྱོར་དང་ལྡན་པ། ཤེས་པ་དྲུག་དང་ལྡན་དགོས་ཏེ་ཡི་དམ་དང་བླ་
མ་ཐ་མི་དད་པ་རྟོགས་པས་གསང་སྔགས་བྱིན་བརླབས་ཀྱི་ལམ་ཤེས་པ། རྟོག་པ་
སྒྲིབ་པར་ངོ་ཤེས་པས་རྟོག་གེ་བའི་བསྟན་ཆོས་མི་འཚོལ་བ། ཉམས་སུ་མྱོང་བ་
249-369



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཡིད་ཆེས་པས་ལུང་དང་མན་ངག་ལ་ཐེ་ཚོམ་མེད་པར་ཤེས་པ། གསང་སྔགས་
ཐབས་ཀྱི་སྦྱོར་བ་ཤེས་པས་ཟབ་མོའི་རྟེན་འབྲེལ་ལ་མཁས་པ། གསང་བའི་དམ་
ཚིག་སྤྱོད་མཁས་ཤིངབདུད་ཀྱི་བར་ཆད་ངོ་ཤེས་པ། ཕྲ་མོའི་དངོས་གྲུབ་ལ་གསང་
བ་མེད་པས་གསང་ཆེན་མཆོག་གི་དོན་རྟོགས་པས་གལ་ཆེ་ཞེས་བཞེད་དོ། །
དེ་ན་ཁྲོ་བོའི་རྒྱལ་པོ་རྣམས་ཀྱི་སྔགས་ཀྱི་མཆོག་ཏུ་གཞོལ་བའི་འཕྲིན་
ལས་བསྟན་པར་བྱ་སྟེ། དེ་ཡང་རིགས་གང་ཡང་རུང་བ་ལས་བསྐྱེད་པའི་རིམ་པ་
ལས་བརྟན་པ་ཐོབ་ཅིང་རྫོགས་པའི་རིམ་པ་ལ་མཚན་མ་ལ་སོགས་པ་ཅུང་ཟད་
མཐོང་བའི་རྣལ་འབྱོར་པས་བྱེ་བྲག་ཏུ་འཕྲིན་ལས་སོ་སོ་བ་བསྒྲུབ་པར་བསྟན་པ་
ནི། དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ ཀྱི་སྐུ་གསུང་
ཐུགས་རྡོ་རྗེའི་དེ་བཞིན་གཤེགས་པ་དྲི་མ་མེད་པའི་འོད་ཟེར་གྱི་སྤྲིན་རྡོ་རྗེ་ཞེས་བྱ་
བའི་ཏིང་ངེ་འཛིན་ཅེས་བྱ་བ་ལ་སོགས་པ་སྨོས་ཏེ། འདི་དག་གི་གཞུང་ཚིག་ནི་
རྟོགས་པར་སླ་ལ། མན་ངག་ཅུང་ཟད་ཙམ་བཤད་པ་ལ། དང་པོར་རྣམ་པར་སྣང་
མཛད་ཀྱི་རྣལ་འབྱོར་ལ་གནས་པའི་ཏིང་ངེ་འཛིན་གྱིས་ཁྲོ་བོ་གཤིན་རྗེ་གཤེད་ཀྱི་
སྒོ་ནས་སྐྱེས་པ་དང་བུད་མེད་ཀྱི་ལུས་ཀྱི་གོང་བུ་དགུག་པར་བྱ་བའི་རིམ་པ་འདི་
ཡིན་ཏེ། ཁྲོ་བོ་དེ་ཉིད་ཀྱི་ཏིང་ངེ་འཛིན་དང་ལྡན་པས་ཆོ་ག་བཞིན་དུ་བཟླས་པ་
མང་དུ་བྱའོ། །
དེ་ནས་ལྷ་ཡི་རྗེས་སུ་གནང་བ་ཐོབ་པར་གྱུར་ཅིང་བཟླས་པ་འབུམ་བྱས་
ནས་བུད་མེད་ཀྱི་ཐོད་པ་མཚན་དང་ལྡན་པ་བླངས་ཏེ། དེ་ལ་ཙི་ཏྲ་ཀའི་ཁུ་བས་
བུད་མེད་ཀྱི་ལིངྒ་བྲིས་པའི་མཐའ་མར་གཤིན་རྗེ་གཤེད་ཀྱི་སྔགས་དང་སྤེལ་ཚིག་
ཆེ་གེ་མོ་ཨ་ཀར་ཤ་ཡ་ཛ་ཞེས་པ་བྲི་ཞིང་བཟླས་ལ། གཤིན་རྗེ་གཤེད་ཉི་མའི་
249-370



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དཀྱིལ་འཁོར་ལ་གནས་པ་ལ། རྐང་པ་གཡོན་པའི་མཐིལ་གྱིས་མནན་ཏེ་ལྕགས་
ཀྱུས་དེའི་སྙིང་ཕུག་པར་བསམ་ཞིང་དྲང་པ་ནི་བུད་མེད་དགུག་པའོ། །འཇིག་རྟེན་
ལས་འདས་པའི་ལྷ་མོ་ཡང་ཁུགས་ན་འདིར་ལྟ་ཅི་སྨོས་སོ། །སྐྱེས་པ་ལ་ཡང་དེ་ཁོ་
ན་བཞིན་དུ་སྦྱ་བར་བྱའོ། །དོན་ཡོད་གྲུབ་པའི་རྣལ་འབྱོར་གྱིས་ཁྲོ་བོ་བདུད་རྩི་
འཁྱིལ་པའི་སྒོ་ནས་བསྐྲད་པའི་ལས་བྱ་བ་བསྟན་པ་ལ། འདི་ཉིད་ཀྱི་རྣལ་འབྱོར་
དང་ལྡན་པས། རྒྱལ་མཚན་གྱི་གོས་ལ་ཐོད་ལོ་སྐོར་དང་སྨྱོ་བྱེད་ཀྱི་ཤིང་དུར་ཁྲོད་
མེ་ལ་བསྲེགས་པའི་སོལ་བ་དང་། བབ་ལ་དང་ཨ་རི་ཤའི་ལོ་མ་དང་དུག་ལ་
སོགས་པ་དང་རྐང་པ་གཡོན་པའི་སྲིན་སོར་གྱི་ཁྲག་དང་བཅས་པ་རྣམས་བཏགས་
ཏེ། ཁྭ་ཏའི་སྒྲོ་རྩའི་སྨྱུ་གུས་བྲི་བ་ནི་རླུང་གི་དཀྱིལ་འཁོར་རྡོ་རྗེ་རྒྱ་གྲམ་གྱིས་
མཚན་པ་བྲིས་ལ། དེའི་ལྟེ་བར་བསྒྲུབ་བྱའི་གཟུགས་ལ་སྔགས་ཀྱི་ཡི་གེ་བཀོད་
སྟེ། ཨོཾ་ཨུད་ཙ་ཊ་ཡ་ཕཊ་ཅེས་པའི་སྐུལ་ཚིག་དང་བཅས་པས་བརྒྱ་རྩ་བརྒྱད་
མངོན་པར་བཟླས་པ་བྱས་ལ། མ་མོའི་ཁྱིམ་ལ་སོགས་བར་སྦ་བར་བྱ་སྟེ། དེ་ལྟར་
བྱས་ན་སངས་རྒྱས་ཀྱི་དཔུང་མང་བསྐྱོད་པར་འགྱུར་རོ། །ཙནྡན་གྱི་ཆུས་བཀུས་ཏེ་
བཞག་ན་ཞི་བར་བྱེད་དོ། །
རིན་ཆེན་འབྱུང་ལྡན་གྱི་རྣལ་འབྱོར་ལ་གནས་པས་ཁྲོ་བོ་གཞན་གྱིས་མི་
ཐུབ་པའི་སྒོ་ནས་འབྱུང་པོ་དང་སྲིན་པོ་ལ་སོགས་པའི་གདོན་དབྱུང་བའི་སྦྱོར་བ་
ནི། ཁྲོ་བོ་ཤེས་རབ་མཐར་བྱེད་ཀྱི་ཏིང་ངེ་འཛིན་དང་ལྡན་པས། ལག་པའི་མཐིལ་
གཉིས་སུ་ཉི་མའི་དཀྱིལ་འཁོར་ལ་དེའི་སྟེང་དུ་ཧཱུྃ་ནག་པོ་གཉིས་ལས་ཁྲོ་བོ་རྒྱན་
ཆ་ལུགས་རྫོགས་པ་རེ་རེ་བསམ་པའམ། ཡང་ན་གཞན་གྱིས་མི་ཐུབ་པ་དང་ཡབ་
ཡུམ་གཉིས་སུ་མེད་པ་འོད་འབར་བ་འཕྲོ་བ་བསམས་ལ། དེའི་བར་དུ་བསྒྲུབ་
249 -371



2
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བྱའི་གནོད་བྱེད་དེ་བཀུག་ལ་རྡོ་རྗེ་ཐལ་མོ་གདབ་ཅིང་སྔགས་བརྗོད་པས་བསྐུལ་
བའི་ན་ཆེ་གེ་མོ་རཀྟ་སིདྡྷི་བྷུ་ཙ་པ་ཡ་ཏི་ཞེས་བཅུག་ལ་དྲག་པོར་དམིགས་པས་
གདོན་བྱེར་བར་འགྱུར་རོ། །
ཚེ་དཔག་ཏུ་མེད་པའི་ཏིང་ངེ་འཛིན་གྱི་ཁྲོ་བོ་ཆེན་པོ་རྟ་མགྲིན་གྱིས་དུག་
ཐམས་ཅད་ཞི་བར་བྱེད་པའི་སྦྱོང་བ་ནི། ཁྲོ་བོ་ཆེན་པོ་འདི་ཉིད་ཀྱིས་ཏིང་ངེ་འཛིན་
དང་ལྡན་ པས། འོད་ཟེར་དཔག་ཏུ་མེད་པ་ཐུགས་ཀའི་ས་བོན་ལས་ སྤྲོས་ ཏེ་
བསྒྲུབ་བྱའི་ཡན་ལག་དང་ཉིང་ལག་ལ་གནས་པའི་དུག་ཐམས་ཅད་རབ་ཏུ་
བསྲེགས་ཤིང་
། ལག་པ་གཡས་པའི་མཐིལ་དུ་པཾ་དཀར་པོ་ལས་པདྨ་འདབ་མ་
བརྒྱད་པ་དང་དེའི་དབུས་སུ་ཟླ་བ་ལ་གནས་པའི་ཧཾ་དཀར་པོ་བསམ། སོར་མོ་ལྔ་
ལ་ཨོ་ཛྷི་ཧྲི་ཁྲོ་སྭཱ་ཧཱ་ཞེས་བཀོད་པ་དེས་བྱབས་པས་དུག་གིས་ཟིན་པ་ལ་ནད་ཀྱི་
དངོས་པོ་དུག་རླངས་སྔོ་དམར་དུ་རྐང་མཐིལ་གཉིས་ན་མར་ཐོན་པར་བསམ་མོ། །
སླར་ཡང་ཧཱུྃ་ལས་བདུད་རྩི་ཕབ་པས་དག་ཅིང་བདེ་བར་གྱུར་པར་བསམ། འཕྲེང་
སྔགས་མགྲིན་སྔོན་རྟ་ཞལ་ནས་བརྗོད་པས་དུག་ཐམས་ཅད་མེད་པར་འགྱུར་བའོ། །
དོན་ཡོད་གྲུབ་པའི་རྣལ་འབྱོར་གྱིས་ཁྲོ་བོ་དབྱུག་སྔོན་ཅན་གྱིས་གདུག་པ་
ཅན་གསད་པའི་སྦྱོང་བ་བསྟན་པ་ནི་ཤ་ཆེན་དང་
། དུར་ཁྲོད་ཀྱི་སོལ་བ་གྲོག་
འཁར་ལ་སོགས་པའི་ས་དང་ཟག་པའི་རྫས་ལ་བསྒྲུབ་བྱའི་གཟུགས་བརྙན་བྱས་
ལ། དུར་ཁྲོད་ཀྱི་གོས་ལ་དུག་དང་ཁྲག་དང་ཤིང་ལོའི་ཁུ་བས་འཁོར་ལོ་རྩིབས་
བཅུ་དྲུག་པ་བྲི་དེའི་ཕྱི་རིམ་དུ་སྣ་ཚོགས་རྡོ་རྗེ་དང༌། དབུས་སུ་མེའི་དཀྱིལ་འཁོར་
གྲུ་གསུམ་པ་དང་སྔགས་སྤེལ་ཚིག་ཏུ་བཅས་པ་བྲི་སྟེ། སྔ་མ་དེའི་སྙིང་གར་བཅུག་
ལ་ཐོད་པ་ཁ་སྦྱར་བ་དེའི་བར་དུ་བཅུག་ནས། དེ་གསད་པའི་ཕྱིར་ཤིན་ཏུ་ཁྲོ་ཞིང་
249 -372



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་
པ་ཡེ་ཤེས་ཀྱི་སྣང་བ།
གཏུམ་པར་ གྱུར་ པས། རྐང་པ་གཡོན་པས་ཀུན་ཏུ་མནན་ཏེ། ཉི་མ་ཕྱེད་དང་
མཚན་ཕྱེད་ཀྱི་དུས་སུ་དུར་ཁྲོད་ཐལ་བ་ལས་དྲག་པོའི་ཤིང་དང་རུས་ཕྱེ་དང་
།
ནིམ་པའི་ལོ་མ་རྣམས་ཀྱིས་ལིངྒ་གཏུབས་ཏེ་སྦྱིན་བསྲེག་བརྒྱ་རྩ་བརྒྱད་དུ་བྱས་ན་
ཞག་བདུན་ན་འཆི་བར་འགྱུར་རོ། །སླར་གསོ་བ་གོ་སླའོ། །
མི་བསྐྱོད་རྡོ་ རྗེའི་ཏིང་ངེ་འཛིན་ གྱིས་ སྟོབས་ པོ་ཆེས་ ཆར་ དབབ་ པར་
བསྟན་པ་ནི། ཁྲོ་བོ་སྟོབས་པོ་ཆེའི་གསང་སྔགས་འབུམ་དུ་བཟླས་པ་སྔོན་དུ་སོང་
བོས་ཆར་དབབ་པར་བྱ་བ་ནི། ཁམ་ཕོར་ལོངས་མ་སྤྱད་པ་ལ། ཤིང་ལོའི་ཁུ་བས་
འཁོར་ལོ་རྩིབས་བརྒྱད་པ་ལྟེ་བ་མུ་ཁྱུད་དང་ལྡན་པ་ལ་ཀླུ་བརྒྱད་ཀྱི་སྙིང་པོ་བྲི།
ཡང་པདྨ་འདབ་བརྒྱད་པའི་རིམ་པ་ཁམ་ཕོར་གཉིས་པ་ལ་བྲི་སྟེ། དེ་གཉིས་ཕན་
ཚུན་ཁ་སྦྱར་ཏེ་ཀླུ་མཆོད་པའི་རྫས་ལ་སོགས་པའི་རི་ལུ་བཅུག་ནས་ཀླུ་གནས་པའི་
སར་སྦ་བར་བྱའོ། །ས་ཕྱོགས་དབེན་པ་ཞིག་ཏུ་མཎྜལ་པདྨ་འདབ་མ་བརྒྱད་པ་ལ་
དབུས་སུ་ཆུ་ལྷ་དཀར་པོ། ཤར་དུ་མཐའ་ཡས་སྔོ་བ། ལྷོར་ནོར་རྒྱས་དཀར་པོ།
ནུབ་ཏུ་འཇོག་པོ་དམར་བ། བྱང་དུ་སྟོབས་རྒྱུ་ནག་པོ། མེར་པདྨ། བདེན་བྲལ་དུ་
པདྨ་ཆེན་པོ་གཉིས་དཀར་པོ། རླུང་དུ་དུང་སྐྱོང་སེར་པོ། འབྱུང་པོར་རིགས་ལྡན་
སྣ་ཚོགས་མདོག་ཅན་ཏེ། མཚོན་གྱིས་ལེགས་པར་བྲིས་ཏེ་ཀླུ་རྣམས་བསྐྱེད་ཅིང་
སྤྱན་དྲངས་ལ་བསྟིམས་ལ། ཀླུ་སྨན་འོ་མ་ལ་སོགས་པས་མཆོད་ཅིང་གཏོར་མ་
སྦྱིན་པ་སྔོན་དུ་འགྲོ་བས་བཀའ་བསྒོ་བར་བྱའོ། །བུམ་པ་དང་ལྡན་པས་བྱའོ། །ཀླུ་
དེ་རྣམས་ཀྱིས་ཆར་གྱི་རྒྱུན་རབ་ཏུ་འབེབས་པར་བསམ་ཞིང་བཟླས་པ་བྱའོ། །
དེས་མ་གྲུབ་ན་ཞི་བའི་སྦྱིན་བསྲེག་བྱའོ། །དེས་མ་བབ་ན་དྲག་པོའི་སྦྱིན་བསྲེག་
བྱ་བ་ནི་ཨོ་ཧཱུྃ་ནཾ་ཧཱུྃ་ནཾ་ཧཱུྃ་ཕཊ་ནཾ་ཕཊ་ནཾ་ཨུ་གྲ་ཤུ་ལ་པ་ཎི་ཞེས་པ་སྔགས་སྤེལ་ཚིག་
249 -373



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དང་བཅས་པས་སྤོབས་པས་གྲུབ་བ། །བབ་པར་གྱུར་པའི་ཚེ་སླར་གསོ་བའི་སྦྱོར་
བ་བྱའོ། །སྟོབས་པོ་ཆེའི་འཕྲིན་ལས་སོ། །
མི་བསྐྱོད་རྡོ་རྗེའི་ཏིང་འཛིན་གྱིས་ཁྲོ་བོ་འདོད་པའི་རྒྱལ་པོས་དཔུང་ཆེན་
པོའི་རྒྱལ་པོ་ལ་སོགས་པ་དབང་དུ་བྱེད་པ་བསྟན་པ་ནི། གྲོ་གའམ་ཤོག་གུ་ལ་
བསྒྲུབ་བྱའི་གཟུགས་རླུང་གི་དཀྱིལ་འཁོར་སྟེང་དུ་གནས་པ་བྲིས་པ་དེ་བསྐུལ་
ཚིག་དང་བཅས་པ་བསྐོར་ལ་ལྕགས་ཀྱུའི་འོད་འཕྲོས་པས་བཀུག་ཅིང་བསྟིམས་ཏེ་
ཀ་ཡ་ཝ་ཀ་ཙིཏྟ་བཛྲ་ཨ་ཀར་ཤ་ཡ་ཛ་ཞེས་ཨོ་ཏ་ཀི་ར་ཛ་ཧཱུྃ་ཕཊ་སྭཱ་ཧཱ་ཞེས་པ་རྐང་
པ་གཡས་པས་མནན་ཞིང་ཉེ་བར་བསྔགས་པས་འགྲུབ་པར་འགྱུར་རོ། །
མི་བསྐྱོད་པའི་རྣལ་འབྱོར་དང་ལྡན་པས་ཁྲོ་བོ་མི་གཡོ་བའི་སྒོ་ནས་ལྷ་
ཆེན་པོ་དགུག་པའི་སྦྱོར་བ་བྱ་བ་ནི། འདིར་སྐྱེས་པའི་ཐོད་པའི་ནང་དུ་གཞུག་པ་
གྲོ་ག་ལ་གུར་གུམ་གྷི་ཧཾ་དང་བཅས་པ་རྐང་པའི་མཛུབ་མོའི་ཁྲག་དང་ལན་ཚ་དང་
ཉུང་མར་དང་ཀེ་ཚེ་ལ་སོགས་པ་བྱུགས་ཤིང་ལྷ་ཆེན་པོ་ཡུམ་དང་བཅས་པ་བྲིས་ཏེ།
ཁྲོ་བོའི་ང་རྒྱལ་དང་ ལྡན་ པས་ འོད་ཟེར་ གྱི་ལྕགས་ཀྱུ་ སྤྲོ་ཞིང་རྣམ་ཤེས་ལ་
བསྟིམས་ཏེ་སྔགས་སྤེལ་ཚིག་དང་བཅས་པས་གདོན་མི་ཟ་བར་འགྲུབ་པར་འགྱུར་
རོ། །
དཔལ་ཞེ་སྡང་རྡོ་རྗེའི་ཏིང་ངེ་འཛིན་དང་ལྡན་པས་ཁྲོ་བོ་གནོད་མཛེས་ཀྱི་
སྒོ་ནས་དགུག་པའི་ལས་བསྟན་པ་ནི། གང་དགུག་པར་བྱ་བ་ལ་སྔགས་ཚན་
བཞིའི་བདག་ཉིད་དུ་དམིགས་པས་ལས་ལ་སྦྱར་བ་ཚུལ་སྔ་མ་དང་མཚུངས་སོ། །
འདི་དག་ལ་དཔལ་ཡེ་ཤེས་སྙིང་པོའི་བཞེད་པས་ནི། འདི་དག་དང་གཞན་ཡང་
སྔགས་གཙོ་བོར་གྱུར་པའི་ལས་ཚོགས་རྣམས་ལ། དང་པོ་སྤྱིའི་བསྙེན་པའི་ཏིང་ངེ་
249-374



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཛིན་དང༌། དངོས་གཞི་ལ་སྔགས་དང་རྫས་དང་ཕྱག་རྒྱ་དང་ཏིང་ངེ་འཛིན་དང་
ལས་སོ་སོ་ལ་ཁྲོ་བོ་སོ་སོ་ཡུམ་དང་བཅས་པ་གསལ་བར་དམིགས་པར་བྱ་ཞེས་
བཞེད་དོ། །དཔལ་རྡོ་རྗེ་སེམས་དཔའི་སྒོ་ནས་གཙུག་ཏོར་བསྒྱུར་བའི་ཐུན་མོང་
གི་འཕྲིན་ལས་བསྟན་པའི་ཕྱིར་དེ་ནས་བཅོམ་ལྡན་འདས་དམ་ཚིག་ཆེན་པོ་ཞེས་
པ་ལ་སོགས་པ་སྨོས་ཏེ། དམ་ཚིག་ཆེན་པོ་ནི་དཔལ་རྡོ་རྗེ་འཛིན་པ་ཉིད་དོ། །དེ་
ཁོ་ན་ཉིད་འབྱུང་བ་རྡོ་རྗེ་ནི་ཕྱག་རྒྱ་ཆེན་པོ་མི་ཕྱེད་པའོ། །དམ་ཚིག་ཆེན་པོའི་རྡོ་
རྗེ་གསུམ་གྱི་གསང་བ་བླ་ན་མེད་པ་མཉམ་པ་ཉིད་བདེ་བ་ཆེན་པོའོ། །གསུང་གི་
དམ་ཚིག་དེ་ཁོ་ན་ཉིད་ཀྱི་གནས་ནི་གསུང་གི་གསང་བ་བསམ་གྱིས་མི་ཁྱབ་པའི་
སྤྱོད་ཡུལ་ཕྱིན་ཅི་མ་ལོག་པ་སྟོན་པར་བྱེད་པའོ། །ལྷུན་གྱིས་གྲུབ་པའི་ཏིང་ངེ་
འཛིན་ལ་སྙོམས་པར་ཞུགས་ཏེ། སྐུ་དང་གསུང་དང་ཐུགས་རྡོ་རྗེ་ལས་འདི་བྱུང་ངོ་
ཞེས་འདི་ནས་ཁྲོ་བོ་གཙུག་ཏོར་འཁོར་ལོའི་བསྒྱུར་བའི་གསང་སྔགས་སྦས་པ་
ཡིན་པར་ཤེས་པར་བྱའོ་ཞེས་རྗེ་ནཱ་རོ་པ་བཞེད་དོ། །
དེའི་འཕྲིན་ལས་ཀྱང་དགུག་ཅིང་དབང་དུ་བྱ་བའི་ལས་ཚོགས་བསྟན་ཏེ།
སངས་རྒྱས་ཞེས་པ་སོགས་པ་སྨོས་ཏེ། སངས་རྒྱས་ནི་རང་བཞིན་གྱིས་དག་པའོ། །
རྡོ་ རྗེ་ཡིས་ཞེས་གློ་བུར་གྱི་དྲི་མ་མ་ལུས་པ་བཅོམ་པའོ། །དེ་དག་སྐུ་གསུམ་གྱི་
བདག་ཉིད་ཅན་ཏེ། ལུས་ལོངས་སྤྱོད་རྫོགས་པའི་སྐུ་ཡི་བདག་ཉིད་ཅན། འོད་སྤྲོ་
བ་དང་བསྡུ་བས་དོན་མཛད་པ་སྤྲུལ་པའི་སྐུ། རྣམ་པར་མི་རྟོག་བདེ་ཆེན་ཆོས་ཀྱི་
སྐུའོ། །རྡོ་ རྗེ་ སེམས་ དཔའ་ནི་ངོ་བོ་ཉིད་བདེ་སྟོང་དབྱེར་མེད་དོ། །རྣམ་པར་
བསྒོམ་ནི་ལྷ་ སྐུ་ གསལ་བར་ རོ། །ཞགས་པ་ རྡོ་ རྗེ་ སྐྱོ་བ་འཛིན། །སངས་རྒྱས་
དགུག་པ་དམ་པའོ། །ཞེས་པའི་དོན་ལ་འདི་ནས་རིམ་པ་གཉིས་ཐུན་མོང་དུ་སྟོན་
249 -375



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལ། སྒྲ་ཇི་བཞིན་པ་ནི་དགུག་པ་ནས་སྟོན། སྒྲ་ཇི་བཞིན་མ་ཡིན་པས་ནི་ནང་དོན་
གཏུམ་མོའི་རྣལ་འབྱོར་དུ་སྦྱར་བའོ། །པཎྜི་ཏ་ལ་སོགས་པ་དབང་དུ་འགྱུར་བར་
བྱ་བའི་ཐབས་སྟོན་ཏོ། །སངས་རྒྱས་སྐུ་གསུམ་ནི་དེ་ཉིད་དོ། །སྦྱོར་བ་ཡིས་ཞེས་
རྩ་དང་རླུང་སྔགས་ཐིག་ལེའི་ཚུལ་ལོ། །འཁོར་ལོ་ཆེན་པོ་ནི་ལུས་ཀྱི་ནང་དུ་རྩ་
འཁོར་ལོ་བཞིའོ། །
དེ་དག་ལ་རླུང་སེམས་གཉིས་སུ་མེད་པའི་སྦྱོར་བ་ཡིས་ཞེས་དེ་ཁོ་ན་ཉིད་
གསུམ་པོ་རོ་གཅིག་པར་ལམ་དུ་བྱེད་པའོ། །རྡོ་རྗེ་སེམས་དཔའ་ནི་ཉམས་སུ་མྱོང་
བའི་འཆར་ཚུལ་ལོ། །རྒྱལ་ཆེན་པོ་ནི་བདེ་བ་ཆེན་པོ་ལྷུན་གྱིས་གྲུབ་པའོ། །རྟོག་
ཏུ་ངེས་པར་འགུགས་པར་འགྱུར་ནི་དུས་རྒྱུན་དུ་བསྒོམ་པ་ལ་འབད་པས་ན་རྣམ་
པ་ཀུན་བྱང་སེམས་གཏུམ་མོ་འབར་བས་འགུགས་པ་ལ་ངོ་བོ་ཡེ་ཤེས་འཆར་བར་
བྱེད་པས་དེ་སྐད་ཅེས་བྱའོ། །རྡོ་རྗེ་མི་ཕྱེད་ཅེས་པ་ལ་སོགས་པས་སྐུ་གསུང་
ཐུགས་ཀྱི་གཏུམ་མོ་དང་
། འཕྲིན་ལས་ཐམས་ཅད་ལ་རླུང་གིས་ལས་བྱེད་ལ། རྡོ་
རྗེ་དངོས་ཞི་བ་ནི་རླུང་སྔགས་དབྱེར་མེད་ཀྱིས་གནས་པའོ། །རང་སྔགས་གིས་ནི་
ཨ་ལི་ཀ་ལིའི་ཕྲེང་བ་བཀོད་པའོ། །སྐྱེས་བུར་བསྒོམས་ནས་ནི་ཞེས་པ་ལུས་ཀྱི་ལྷ་
ཡི་རྣམ་པ་གསལ་བའོ། །འདི་ནི་ལས་ཐམས་ཅད་པའི་གཏུམ་མོ་སྟེ། ཕྱི་དོན་དུ་
སྔགས་ཀྱི་ཌ་ཀི་དགུག་པའོ། །ཟླ་བའི་དཀྱིལ་འཁོར་ཞེས་པ་ལ་སོགས་པས་ཐིག་
ལེ་ཉ་གང་བ་ལ་དམིགས་པའི་གཏུམ་མོ་དང་
། ཐིག་མཆོག་ལ་དགུག་པ་བསྟན་ནོ། །
རྡོ་རྗེ་སྐྱོ་བ་ཞེས་པ་ལ་སོགས་པས་འཁོར་ལོ་གཉིས་ལ་བརྟེན་པའི་གཏུམ་མོ་དང༌
།
ས་བླའི་ལྷ་མོ་དགུག་པ་བསྟན་ནོ། །
རང་གི་ཁྲོ་བོ་ཞེས་པ་ལ་སོགས་པས་མར་མེ་ལྟ་བུའི་གཏུམ་མོ་དང་
། ས་
249 -376



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འོག་གི་ཌ་ཀི་དགུག་པ་བསྟན་ཏོ། །རྩག་གམ་ཞེས་པ་ལ་སོགས་པས་ཐིག་ལེ་ལ་
བརྟེན་པའི་གཏུམ་མོ་དུག་གསུམ་དུག་གསུམ་དག་པ་སྒྲ་གཅན་གྱི་ཁྱད་པར་དང་
།
བྲིས་པའི་འཁྲུལ་འཁོར་གྱིས་ལྷ་ཆེན་པོ་རྣམས་དབང་དུ་བྱེད་པ་བསྟན་ཏེ། རྣམ་
པའི་མཆོག་ནི་ཅེས་པ་ལ་སྒྲ་ཇི་བཞིན་པ་ལྟར་ན་འཇམ་པའི་རྡོ་རྗེ་དང་དེ་ཁྲོས་པ་
དག་གིས་གནོད་སྦྱིན་མོ་ལ་སོགས་པ་དབང་དུ་གྱུར་པ་དེ་དག་ཕྱིར་མི་ལྡོག་ཅིང་
སྤྱོད་པའི་གྲོགས་སུ་འགྱུར་བར་བསྟན་ལ། ནང་དོན་དུ་རླུང་ཞི་དྲག་གི་སྒོ་ནས་ཡེ་
ཤེས་ཀྱི་མེ་འབར་བས་བདེ་ཆེན་དགུག་པའི་ཐབས་སུ་བསྟན་པའོ། །འཕྲིན་ལས་
དེ་དག་ཀྱང་གསང་ཆེན་གྱི་ཐེག་པར་བླ་ན་མེད་པའི་ཐབས་སུ་གྱུར་པའི་ཕྱིར་
གསུངས་ཀྱི་རྨད་དུ་བྱུང་བ་འདི་ཀུན་དང་ཐུན་མོང་མ་ཡིན་པར་བསྟན་པ་ཀུན་གྱི་
ཞེས་པ་ལ་སོགས་པའི་དོན་ལ། ཕྱི་དོན་དུ་རིགས་གང་དང་གང་ལ་ཕྱག་རྒྱ་གང་
དང་གང་ཤིས་པ། ལུས་ཀྱི་ཕྱག་རྒྱ་ཇི་ལྟར་བཅིངས་པ། ངག་སྔགས་ཀྱི་རིམ་པ་
དང༌། ཏིང་ངེ་འཛིན་གྱི་རིམ་པ་ཇི་ལྟར་བྱ་བ་སྟེ་ཐབས་ཀྱི་རྒྱུད་དུ་གསུངས་ལ།
རྟེན་འབྲེལ་གྱི་ཆེ་བ་དེ་དང་མི་ལྡན་པས་འགྲུབ་པར་མི་འགྱུར་བར་བསྟན་ཏོ། །
ནང་དོན་དུ་གཏུམ་མོའི་རྣལ་འབྱོར་དེ་དག་ཀྱང་
། ལུས་ཀྱི་འཁྲུལ་འཁོར།
རླུང་གི་གནད། དམིགས་པ་ཡུལ་གྱི་བྱེད་པ། དུས་གནད་དང་བཅས་པས་འགྲུབ་
ཀྱི། གནད་བཞི་དང་མི་ལྡན་པས་ཡེ་ཤེས་མྱུར་དུ་སྐྱེ་བའི་ཐབས་དང་ལྡན་པར་མི་
འགྱུར་བའི་དོན་ཏོ། །ལམ་དང་འབྲེལ་པའི་སྤྱོད་པ་བྱ་ཞིང་དམ་ཚིག་གི་སྙིང་པོ་
ཀུན་དུ་བསྐུལ་བ་ནན་ཏན་དུ་བྱ་བ་སྟོན་པའི་ཕྱིར། རྡོ་རྗེ་སེམས་དཔའ་རྒྱལ་ཆེན་
པོ་ཞེས་གཟུང་བདེ་བ་ཆེན་པོའི་སྐུ་འགྲུབ་པར་བྱེད་པ་ལ་རྒྱལ་པོ་གསུམ་བསྒོམ་
པར་བྱ་ཞིང་། ཏིང་ངེ་འཛིན་ལ་གོང་ནས་གོང་དུ་བོགས་དབྱུང་བ་ལ་སྤྱོད་པ་བྱེད་
249-377



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དགོས་པ་བྱེད་པས་ན་ཡང་དང་ཡང་དུ་སྐུལ་བར་བྱ་ཞེས་བྱ་སྟེ། སློབ་དཔོན་ཨརྱ་
དེ་བས་ཀྱང་ཡང་བརྟུལ་ཞུགས་ཀྱི་སྤྱོད་པ་མེད་པར་ཐོགས་པ་མེད་པར་ཉོན་
མོངས་པའི་བག་ཆགས་ཟད་པར་བྱ་བར་མི་ནུས་སོ་ཞེས་ལུང་ལས་བཤད་པ་དང་
འཇིག་རྟེན་དུ་གྲགས་སོ་ཞེས་གསུངས་སོ། །དེ་ཐེག་པ་གཞན་ལས་འཕགས་པའི་
ཕྱིར་དེ་ཉིད་སྔགས་རྣམས་ཐམས་ཅད་ཀྱི་ཞེས་བྱ་སྤྱོད་རྣལ་འབྱོར་ལས་ཀྱང་
གསང་ཆེན་གྱི་ཐེག་པ་ཆེ་བའོ། །
དེ་ལྟར་སྤྱོད་པ་གསུམ་ལ་སྤྱད་པས་ནི་རྒྱལ་པོ་མཆོག་ཏུ་བརྟག་པའོ། །
ཞེས་གསང་བ་ཡང་དག་པའི་ལམ་ལས་སྐུ་གསུམ་མངོན་དུ་གྱུར་པ་སྟེ། དོན་འདི་
ལ་དགོངས་ནས་སློབ་དཔོན་པདྨ་བཛྲ་བས། རྐང་རྐྱང་ བྱ་བ་སངས་ནས་ནི། །
འཁོར་བའི་མངག་གཞུག་དོར་ནས་ནི། །རྟག་ཏུ་རྩོན་ལྡན་ཡིད་ཀྱིས་ནི། །རྡོ་རྗེ་
སེམས་མཆོག་སྒྲུབ་པར་བྱ། །འགྱོད་དང་གཉིད་དང་རྨུགས་ལ་སོགས། །རབ་ཏུ་
འབད་དེ་ སྤང་བར་བྱ། །གཞན་དུ་བསྐལ་པ་བྱེ་བར་ནི། །སངས་ རྒྱས་སྐྱོབ་པ་
རྣམས་ཀྱིས་ཀྱང་
། །བསྒྲུབས་ཀྱང་འགྲུབ་པར་ཡོང་མི་འགྱུར། །ཞེས་པ་ལ་སོགས་
པ་གསུངས་སོ། །
དོན་ཡོད་གྲུབ་པའི་རྣལ་འབྱོར་གྱི་སྒོ་ནས། ལྷ་མོ་རལ་གཅིག་མ་ཡིས་ས་
འོག་གི་ཀླུ་དབང་དུ་བྱེད་པ་དང་
། ཀླུ་ཡི་བུ་མོ་དགུག་པའི་འཕྲིན་ལས་བསྟན་པ་ནི།
དེ་ནས་བཅོམ་ལྡན་འདས་ནམ་མཁའ་ཀུན་ཏུ་རྣམ་པར་འཕྲུལ་པའི་ཡེ་ཤེས་ཞེས་
པ་ལ་སོགས་པ་གསུངས་ཏེ། ཏིང་ངེ་འཛིན་གསུམ་དང་ལྡན་པས་སྐྱེས་པའི་ཐོད་པ་
ལ་གུར་གུམ་གྱིས་རླུང་གི་དཀྱིལ་འཁོར་ལ་གནས་པའི་ཀླུ་ནོར་རྒྱས་ཀྱི་བུ་ལ་
སོགས་པའི་གཟུགས་བརྙན་བྲིས་ཏེ། བཟླ་ཞིང་ལྕགས་ཀྱུས་དྲངས་པར་བལྟ་ཞིང་
249 ---378



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ས་གཡོ་བའི་ཚེ་འགྲུབ་པར་འགྱུར་རོ། །ཀླུ་ཡི་སྔགས་སྤེལ་ཚིག་དང་བཅས་པ་རྐང་
པ་གཡོན་པས་མནན་ཞིང་ལྕགས་ཀྱུས་བཏབ་པར་བསམས་ན་འགུགས་སོ། །
ཡང་བདུད་རྩི་འཁྱིལ་པ་དང་མཚུངས་པའི་རལ་གཅིག་མར་བསམས་ལ། བུད་
མེད་ཀྱི་ཐོད་པ་ལ་ན་ག་གེ་སར་དང་རྐང་པ་གཡོན་པའི་སྲིན་སོར་གྱི་ཁྲག་གིས་
རླུང་གི་དཀྱིལ་འཁོར་ལ་གནས་པའི་ཀླུའི་བུ་མོའི་མིང་སྤེལ་དང་བཅས་པའི་
སྔགས་ བྲིས་ཏེ། བཟླ་ཞིང་ལྕགས་ཀྱུས་དྲངས་ པར་བལྟ་ཞིང་ ས་ གཡོ་བའི་ཚེ་
འགྲུབ་པར་འགྱུར་རོ། །
འོད་དཔག་ཏུ་མེད་པའི་རྣལ་འབྱོར་གྱིས་ལྷ་མོ་ཁྲོ་གཉེར་ཅན་གྱི་སྒོ་ནས་རྡོ་
རྗེ་ཅན་རིག་པ་འཛིན་པའི་བུ་མོ་དགུག་པ་བསྟན་པ་ནི། དེ་ནས་བཅོམ་ལྡན་
འདས་ནམ་མཁའི་ཁམས་དམ་ཚིག་འབྱུང་བ་རྡོ་རྗེ་ཞེས་བྱ་བའི་ཞེས་པ་ལ་སོགས་
པ་སྟེ། ཏིང་ངེ་འཛིན་ནི་འཕགས་མ་ཁྲོ་གཉེར་ཅན་དཔལ་རྟ་མགྲིན་དང་མཚུངས་
པར་བསྐྱེད་ཅིང་། བུ་མོ་མ་ཉམས་པའི་ཐོད་པར་ཚུལ་སྔ་མ་དང་མཚུངས་པས་
འཕྲིན་ལས་ལ་འབད་པར་བྱའོ། །སྔགས་ཀྱི་རིགས་འདི་ཞེས་པ་ལྷ་མོ་ཁྲོ་གཉེར་
མའི་གསང་སྔགས་ལ་མ་ཧཱ་དེ་བ་ལིའི་སྤེལ་ཚིག་དང་བཅས་པའོ། །དམ་ཚིག་ལ་
སོགས་པས་བཀུག་ནས་ཞེས་པ། དཔལ་རྟ་མགྲིན་གྱི་གསང་སྔགས་དང་ཁྲོ་བོ་
གཞན་གྱི་སྔགས་དང་བཅས་པས་ཉེ་བར་འགྲུབ་པར་འགྱུར་བའོ། །འདི་དག་གིས་
ཀྱང་སྤྱོད་པའི་ཁྱད་པར་དུ་བསྟན་པའོ། །
ལས་ཚོགས་ཐམས་ཅད་ནི་ཕྲེང་སྔགས་དང་བཅས་པ་ཁོ་ནས་འགྲུབ་ཀྱི་
གཞན་དུ་མི་འགྲུབ་བམ་སྙམ་པ་ལ་དགོངས་ནས་འདི་གསུངས་ཏེ། འགོག་པའི་
རྒྱལ་པོ་རྡོ་རྗེ་ནི་ཞེས་པ་རླུང་རྡོ་རྗེ་བཟླས་པ་སྲོག་རྩོལ་འགོག་པའོ། །ཡོངས་སུ་
249 _-379



གས་པ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
་པ་མཛེས་མཆོག་གིས་ཐབས་དང་ཤེས་རབ་ཀྱི་ཡེ་གེའི་རྩ་ཡིན་ཞིང་འདུས་
པའི་ཕྱིར་སྔགས་ཀུན་གྱིས་བྱིན་གྱིས་བརླབས་པའོ། །ཡེ་ཤེས་རྡོ་རྗེ་གསུམ་ལས་
བྱུང་ཞེས་པ་གསང་སྔགས་ཀྱི་ཕྲེང་བ་མ་ལུས་པ་ཐམས་ཅད་ཀྱི་འདི་ཉིད་ལས་སྤྲོ་
བ་དང་བསྡུ་བ་སྟེ། དེ་བཞིན་གཤེགས་པའི་གསང་བ་གསུམ་པའི་ཡུལ་ལོ། །ཀུན་
ནས་དེ་མ་ཐག་ཏུ་འགུག་ཅེས་པ་ནི་ཐབས་དང་ཐབས་ལས་བྱུང་བའི་ཁྱད་པར་
ནང་ལ་མཆོག་ཏུ་གཞོལ་བ་རྣམས་ཀྱིས་འཕྲིན་ལས་བཞི་ལ་སོགས་པ་མྱུར་དུ་
འགྲུབ་པར་འགྱུར་བའོ། །ཡང་ན་ཁྲོ་བོ་ཐམས་ཅད་ནི་ཞེས་པ་ལ་སོགས་པ་
པ་གང་
ལ་དམིགས་པའི་ཏིང་ངེ་འཛིན་དང་
། །གནས་དང་རྫས་དང་འཁྲུལ་འཁོར་ལ་
སོགས་པའི་སྒོ་ནས་ཕྱི་སྔགས་ལ་མཆོག་ཏུ་གཞོལ་བས་གྲུབ་པར་བསྟན་པའོ། །
བསྟན་པ་ལ་གནོད་པའི་གདུག་པ་ཅན་རྣམས་ལ་ཁ་སྦྱར་དབྱེ་བའི་ཐབས་
སྟོན་པ་ནི། རྡོ་རྗེ་སློབ་དཔོན་སྨོད་པ་དང་ཞེས་པ་ལ་སོགས་པས་མངོན་སྤྱོད་བྱ་
བའི་ཡུལ་བསྟན་ཏོ། །ཕྱོགས་བཅུའི་ཅེས་པ་ལ་སོགས་པའི་ཉེས་པ་བསྒོ་བའི་ལས་
བསྟན་ལ། ཆོ་ག་བཞིན་དུ་ཞེས་པ་དཔལ་ཞེ་སྡང་རྡོ་རྗེའི་ང་རྒྱལ་དུ་ཞུགས་ལ།
ཉེས་པ་སྒྲུགས་པ་དང་ལྷ་དང་དབྱེ་བའི་ལས་བྱ་བའོ། ཁྲག་དང་ཆུ་ཡིས་ཞེས་པ་ལ་
སོགས་པ་ཇི་ལྟར་ཐབས་ཀྱི་བྱ་བ་དངོས་བསྟན་ཏེ། ཁྲོ་བོ་དབྱུག་སྔོན་ཅན་ལ་
སོགས་ པའི་རྣལ་འབྱོར་གྱིས་བསྒྲུབ་བྱའི་གཟུགས་བྱས་ལ། རྣམ་ཤེས་དགུག་
གཞུག་བྱས་པས་ཁྲོ་བོའི་ང་རྒྱལ་གྱིས་འོད་གསལ་ཁྱད་པར་དང་
། ཉི་མ་ལ་གནས་
པའི་སྣ་ཚོགས་རྡོ་རྗེ་ རྐང་པའི་མཐིལ་དུ་བསམ་སྟེ་གནོན་པའི་ཚུལ་དང་། དྲག་
པོའི་ནུས་པ་ལས་མྱུར་དུ་འགྲུབ་པས་དང་ཐབས་དང་ལྡན་པས་སྒོ་གསུམ་ཁྱད་
པར་དུ་གྱུར་པས་འགྲུབ་པ་དང་། སྤྱོད་ལམ་གྱི་ཕུལ་དུ་བྱུང་བའི་ནུས་པ་བསྟན་
249-380



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པས་སོ། །གོང་དུ་བསྙེན་པ་དང་སྒྲུབ་པའི་གནས་ལེའུ་བཅུ་གཉིས་པར་གསུངས་
པས་ཏེ་ཐོན་མོང་གི་གནས་ཡིན་ལ་འདིར་ཁྱད་པར་གྱི་གནས་ནི་མ་མོའི་གནས་
ཞེས་པ་ལ་སོགས་པ་ལ་སྒྲ་ཇི་བཞིན་པ་དང་ཇི་བཞིན་མ་ཡིན་པ་གཉིས་སུ་ཤེས་
པས་བྱ་བ་བསྟན་ཏོ། །
རྡོ་རྗེ་ཕུར་བུའི་སྒོ་ནས་ལས་ལ་སྦྱར་བ་ནི། མི་རུས་པ་ལས་ཕུར་བུ་ཞེས་
ལ་ལ་སོགས་པ་ལ། བསྒྲུབ་བྱའི་ཟག་རྫས་ལ་ལིངྒ་བྱས་ལ། དུར་ཁྲོད་ཀྱི་རས་ལ་
དུག་ཤིང་གི་ཁུ་བ་སྣ་ཚོགས་རྡོ་རྗེའི་ལིངྒ་དང་བཅས་པ་བྲིས་པའི་ལྟེ་བར་མིང་
སྤེལ་བྲིས་པ་སྔར་གྱི་ལིངྒའི་སྙིང་ཁར་བཅུག་ལ་དུ་བས་བདུག་པའི་མི་ཡི་རྗེ་ངར་
གྱི་རུས་པ་སོར་བརྒྱད་པའི་ཕུང་བུའི་གདབ་ཅིང་ཁྲོ་བོའི་ང་རྒྱལ་གྱིས་བཟླས་ཏེ་
བཟླས་ལ། དུས་ཁྱད་པར་ཅན་ལ་སྦས་ན་ལས་གྲུབ་པའོ། །ཡང་ན་ཐོད་པ་གང་ལ་
དག་ཞེས་པ་ལ་སོགས་པས་མ་ཧེའི་ལྟོ་བར་འཁོར་ལོ་བཅས་ཏེ་ཨུ་ཙ་མ་ཡ་ཕཊ་
ཅེས་པ་སྤེལ་ཚིག་དང་བཅས་པས་བསྐྲད་པར་འགྱུར་རོ། །ཡང་མནན་པའི་ལས་
ནི་ཏ་ལའི་ལོ་མ་ཞེས་པ་ལ་སོགས་པས་བཛྲ་བན་དྷ་ནན་ཞེས་པ་ལ་སོགས་པའི་
དོན་ཏོ། །བཀའ་སྩལ་ཏོ་ཞེས་པ་དོན་གྱིས་གཞུང་བསྡུ་བ་བསྟན་པའོ། །རྡོ་རྗེའི་
ཕུར་བུ་གདབ་པའི་གསང་སྔགས་བསྟན་པའི་ཕྱིར་དེ་ནས་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱི་ཞེས་པ་ལ་སོགས་པ་གསང་སྔགས་ཕན་ཡོན་
དང་བཅས་པ་བསྟན་ཏོ། །མི་ཡི་རུས་པའི་ཕུར་བུ་ཞེས་པ་སྒྲ་ཇི་བཞིན་པ་ལྟར་ན་
ཁ་སྦྱར་དབྱེ་བའི་རྡོ་རྗེ་ཕུར་བུའི་རྒྱུ་ཡི་སྒོ་ནས་དབྱེ་བ་གསུམ་གྱིས་ཐ་མལ་པའི་
ལུས་ངག་ཡིད་གསུམ་འཇིག་པར་བྱེད་པའི་ཉིད་དུ་བསྟན་ཏོ། །སྒྲ་ཇི་བཞིན་མ་
ཡིན་པ་ལྟར་ན་ལུས་ངག་ཡིད་གསུམ་དག་པའི་སྐུ་གསུང་ཐུགས་རྩ་གསུམ་རླུང་
249 ++381



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨)
གསུམ་བྱང་སེམས་གསུམ་དག་པའི་ཉམས་གསུམ་གྱི་རྟོགས་པ་དག་པའི་རྡོ་རྗེའི་
ཕུར་བུའོ། །
འདིར་དངོས་གྲུབ་ཤིན་ཏུ་མྱུར་བར་ཐོབ་པར་འདོད་པས་ལྷ་ལ་དྲག་ཤུལ་
གྱིས་སྦྱོར་བས་སྤོབས་པའི་ལྷ་གནད་ལ་བོར་བའི་ཆོ་ག་བསྟན་པའི་ཕྱིར་འོད་འཕྲོ་
འཁྲུག་ཅིང་ཞེས་པ་ལ་སོགས་པའི་དོན་གྱིས་ གྲོལ་ལམ་པས་རྩ་རླུང་བྱང་ཆུབ་
སེམས་ཀྱི་ཕུར་བུས་སངས་རྒྱས་ཀྱི་སྐུ་གསུང་ཐུགས་ཀྱི་གསང་བ་སྦས་པའི་ཡི་གེ་
གསུམ་གྱིས་ཕུར་བུ་གདབ་པའོ། །ཆགས་བཅས་པས་ལས་ཀྱི་ཕྱག་རྒྱའི་བྷ་གར་
དཀྱིལ་འཁོར་རྟེན་དང་བརྟེན་པས་བཅས་པ་ལྷ་སུམ་ཅུ་སོ་གཉིས་ཀྱི་འཁོར་ལོ་
བསྐྱེད་ལ། རྡོ་རྗེ་གསུམ་གྱི་རྣམ་པ་རླུང་གི་འཕྲིན་ལས་འོད་ཟེར་གྱི་སྤྲོ་བསྡུས་བྱ་
ཞིང་ལུས་ ཀྱི་ཆོས་འབྱུང་ གི་ནང་གི་ནམ་མཁའ་མཐའ་ཀླས་པའི་བར་དུའོ། །
སངས་རྒྱས་བདག་ཉིད་ཆེན་པོ་ཡི་ཅེས་པ་ལ་སོགས་པའི་དོན་གྱིས་ཡུམ་གྱི་པདྨར་
རྡོ་རྗེ་ཕུར་བུ་གདབ་ཅིང་དུག་གསུམ་གྱི་རྟོག་པ་ཕྲ་ཞིང་ཕྲ་བ་ཡང་དག་པར་བྱེད་
པའི་དོན་ཏོ། །རྣམ་པར་སྣང་མཛད་རྒྱལ་ཆེན་ཞེས་པ་ལ་སོགས་པས་སྐུ་རྡོ་རྗེའི་
རྣལ་འབྱོར་པས་གཤིན་རྗེ་གཤེད་ཀྱི་ལས་ལ་སྦྱར་བའམ། གསུང་རྡོ་རྗེའི་ཏིང་ངེ་
འཛིན་གྱིས་རྟ་མགྲིན་གྱིས་སམ། ཞེ་སྡང་རྡོ་རྗེའི་རྣལ་འབྱོར་གྱིས་ཁྲོ་བོ་བདུད་རྩི་
འཁྱིལ་ པས་ འཕྲིན་ལས་བྱེད་པར་འགྱུར་ བའི་དོན་དང་། ལས་ཐམས་ཅད་པ་
གནོད་མཛེས་ཀྱི་ལས་ལ་སྦྱར་བ་ནི་རྣལ་འབྱོར་གཉིས་ཀ་ལ་སྦྱར་བར་ཤེས་པར་
བྱའོ། །
དོན་འདི་ལ་དགོངས་ནས་རྡོ་རྗེ་གུར་ལས་ཀྱང་
། སངས་རྒྱས་འགྲུབ་པར་
འདོད་རྣམས་ཀྱིས། །རྩེ་མོ་ལྔ་ནི་ངེས་བཅིངས་ནས། །ནམ་མཁའི་དབྱིངས་ ཀྱི་
249-382



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དབུས་གནས་པར། །སངས་རྒྱས་ཕུར་གདབ་གནད་ལ་བོར། །དེ་ཚེ་དངོས་གྲུབ་
མི་སྟེར་ན། །ཆོས་འབྱུང་གྲོང་ཁྱེར་ཉམས་དགའ་བར། །རྡོ་རྗེ་སོར་མོའི་རབ་སྦྱོར་
བས། །རྡོ་རྗེའི་སེམས་དཔའ་འཇིག་པར་འགྱུར། །ཞེས་གསུངས་པས་ངེས་པར་
ཞག་བདུན་ལ་སོགས་པ་བཞིན་དུ་མྱུར་བས་དངོས་གྲུབ་ཐོབ་པར་བྱེད་པ་འདི་ནི་
རྗེ་ནཱ་རོ་པའི་བཞེད་པ་ཐུན་མོང་པ་ཡིན་པའོ། །
དེ་ནས་བཅོམ་ལྡན་འདས་རྣམ་པར་སྣང་མཛད་ཆེན་པོ་ཞེས་པ་ལ་སོགས་
པས་ཕྱི་དོན་དུ་བདུད་དང་བར་དུ་གཅོད་པ་ལ་ལུས་ངག་ཡིད་གསུམ་གྱི་ཁ་སྦྱར་
དབྱེ་བ་མནན་པ་ནི། རྣལ་འབྱོར་དེ་ཁོ་ན་ཉིད་ལས་མ་ཡེངས་པར་འགྲུབ་པར
བསྟན་པའོ། །ནང་དོན་དུ་སྐུ་གསུང་ཐུགས་གསུམ་ཀའི་རྡོ་རྗེ་ཕུར་བུས་གདབ་པ་
རྒྱས་པར་བཤད་པ་སྔགས་དང་ཞེས་པའི་ཡབ་ཡུམ་བདེ་བ་ཆེན་པོའི་ཡེ་ཤེས་གྲུབ་
པ་བསྟན་པ་སྟེ། དོན་འདི་ལ་དགོངས་ནས་རྒྱུད་ཕྱི་མ་ལས། རང་གི་དཀྱིལ་འཁོར་
ལ་གནས་ཏེ། །སེམས་དེ་ཡེ་ཤེས་གཟུགས་ཀྱིས་ནི། །བསྒོམ་ལ་ཉེ་བར་བསྒྲུབ་
པའོ། །ཇི་སྲིད་མཐོང་བ་དེ་སྲིད་དུ། །རྣམ་གཉིས་ཟླ་བ་དྲུག་དྲུག་བསྒོམ། །འདོད་
པ་ཀུན་ལ་ལོངས་སྤྱོད་ཅེས། །ཐམས་ཅད་དུ་ནི་རྟག་ཏུ་བྱ། གལ་ཏེ་ཟླ་བ་དྲུག་
གིས་ནི། །ཇི་སྐད་གསུངས་ པ་མ་མཐོང་ན། །ཇི་སྐད་བཤད་པའི་ཆོ་ག་དང་
། །
སྡོམ་པ་ལན་གསུམ་བརྩམས་པར་བྱ། །དེ་ལྟར་བྱས་ཀྱང་བསྒྲུབ་པ་པོས། མཐོང་
བར་འབྱུང་བར་མ་གྱུར་ཞིང་
། །གང་ཚེ་བྱང་ཆུབ་མ་གྲུབ་ན། །དྲག་ཤུལ་སྦྱོར་བས་
གྲུབ་པར་བྱ། །དེ་ཚེ་དེའི་ཡེ་ཤེས་ནི། །འགྲུབ་པར་ངེས་པར་ཉེ་བར་འགྱུར། །
རིགས་ཀྱི་དབྱེ་བའི་སྦྱོར་བས་ནི། །རྡོ་རྗེ་ཕུར་བུས་གདབ་པར་བྱ། །ཞེས་པ་ལྷ་
གནད་ལ་བོར་བའི་ཆོ་ག་ཉིད་བསྟན་པའོ། །
249-383



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༢༽
དེ་དག་གི་ཁྱད་པར་བསྟན་པ་ནི་སྐུ་གསུང་ཐུགས་ཀྱི་སྦྱོར་བ་ཞེས་པ་སྨོས་
ཏེ། སྐུ་གསུང་ཐུགས་ནི་གསང་བ་གསུམ་ལས་བྱུང་བའོ། །དེ་དག་རོ་གཅིག་ཏུ་
སྦྱོར་བ་ནི་སྒྱུ་མ་ལྟ་བུའི་ཏིང་ངེ་འཛིན་གྱིས་སོ། །བླ་མེད་འབྱུང་བ་ནི་མངོན་པར་
འབྱུང་བའོ། །ལུས་ཅན་ནི་བདེན་གཉིས་དབྱེར་མེད་པའི་སྐུའོ། །བདུད་ནི་ལྷ་ཡི་
བུའི་བདུད་ལ་སོགས་པའོ། །འཇོམས་པར་མཛད་པ་ནི་གང་དུ་སྒྱུ་མ་ལྟ་བུའི་ཏིང་
ངེ་འཛིན་ལ་སོགས་པའོ། །གང་ཞེས་པ་བསྒྲུབ་པའོ། །འཁོར་ལོའི་སྦྱོར་བ་ནི་སྐུ་
བཞིའི་རྟེན་བྱེད་པའི་གནས་སོ། །དེའི་སྦྱོར་བས་རབ་ཏུ་སྦྱོར་བས་ཏེ་རླུང་སེམས་
དབྱེར་མེད་པའི་ལམ་མོ། །རིམ་པ་ནི་གསང་བ་ཆེན་པོའི་ལམ་ཡོངས་སུ་དག་པའི་
གསང་བའོ། །ཡོངས་སུ་རྫོགས་པས་ན་ཡོངས་སུ་རྫོགས་པ་སྟེ་འབྲས་བུའོ། །
ཡོངས་ སུ་ རྫོགས་ པར་ བྱེད་ པས་ན་ཡོངས་སུ་རྫོགས་པ་སྟེ། ལམ་གྱི་ཆོས་མོ།
རྫོགས་པར་འགྱུར་བ་ནི་ཡང་དག་པ་རྫོགས་པ་སྟེ་སྐུ་གསུམ་དབྱེར་མེད་པའོ།
ག་ནི་བསྙེན་བསྒྲུབ་ཡན་ལག་བཞིའོ། །ལེགས་པར་བྱས་པ་ནི་ཆོ་ག་སྟེ་རྫོགས་
པར་བྱེད་པའི་ཁྱད་པར་གྱི་ཆོས་རྣམས་སོ། །མཁའ་དབྱིངས་རྡོ་རྗེའི་མཐའ་ནི་
མངོན་པར་བྱང་ཆུབ་པའི་ཏིང་ངེ་འཛིན་ནོ། །རྡོ་རྗེ་ནི་སྐུ་གསུམ་དབྱེར་མི་ཕྱེད་
པའོ། །དེའི་མཐའ་ནི་སྤྲོས་པ་དང་བསྡུ་བར་མཛད་པའོ། །ཀླགས་པ་ནི་འཕྲིན་
ལས་ལ་བསམ་གྱིས་མི་ཁྱབ་པར་དོན་མཛད་པའོ། །ཕུར་བུ་ནི་བྱང་ཆུབ་ཀྱི་སེམས་
སོ། །འདེབས་པ་ནི་ཡུལ་མངོན་དུ་ཐོབ་པར་བྱེད་པའི་ཕྱིར་རོ། །གདོན་མི་ཟ་བ་ནི་
སྐུ་གསུམ་དབྱེར་མེད་ཐོབ་པར་རོ། །དེ་ནི་ཡང་དག་པའི་ཕུར་བུ་སྟེ། སྙིང་པོ་ཐོབ་
པར་བསྟན་པ་དཔལ་ཡེ་ཤེས་སྙིང་པོའི་བཞེད་པའོ། །
དེ་ཉིད་ལ་རྗེ་ནཱ་རོ་པའི་བཞེད་པས་མན་ངག་ཏུ་བཞེད་པ་ནི། གསང་བ་བླ་
249 384



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ན་མེད་པའི་ཡེ་ཤེས་ཙམ་རིམ་གྱིས་རྫོགས་པ་དང་ཅིག་ཅར་དུ་རྫོགས་པའི་ངེས་པ་
བསྟན་པ་ཡང་བདག་ཉིད་ཀྱི་ལུས་ལྷ་སྐུ་སྣང་བ་རང་བཞིན་མེད་པར་སྦྱོར་བ་དང་
།
ངག་སྔགས་རྡོ་རྗེའི་གསུང་དུ་སྦྱོར་བ་དང་
། སེམས་རྟོག་པ་མེད་པའི་ཐུགས་རྡོ་རྗེ་
མི་རྟོག་པར་སྦྱོར་བ་དང་
། སྐུ་གསུང་ཐུགས་དབྱེར་མེད་ཟུང་དུ་འཇུག་པ་བདེ་བ་
ཆེན་པོར་སྦྱོར་བ་དེ་ཡིས་ལམ་མཐར་ཕྱིན་པ་ལ་བསླབ་ཚུལ་ན། བླ་མེད་འབྱུང་
བའི་ལུས་ཅན་ལས། །བདུད་རྣམས་འཇོམས་པར་མཛད་པ་གང་
། །འཁོར་ལོའོ་
སྦྱོར་བ་བྱང་ཆུབ་རིམ། །ཡོངས་སུ་རྫོགས་པར་འགྱུར་བའོ། །ཞེས་པའི་དོན་ལ།
བླ་མེད་ནི་ཡེ་ཤེས་སོ། །
འབྱུང་བའི་ལུས་ནི་འབྱུང་བ་ལྔ་ལས་གྲུབ་པ་སྟེ། དེ་ཡང་ཐབས་དང་ཤེས་
རབ་ཀྱི་སྦྱོར་བའི་དུས་སུ་ཐིག་ལེ་འབྱུང་བ་ལྔ་ཡི་རང་བཞིན་ས་བོན། འབྱུང་བ་ལྔ་
པོ་དེ་འདུས་ཤིང་གཅིག་ཏུ་བྱས་པ་ལས་བདག་གི་ལུས་མངོན་པར་གྲུབ་པ་སྟེ།
གནས་སྐབས་རྣམ་པ་ལྔར་གྱུར་པས་རིམ་གྱིས་རྫོགས་སོ། །གནས་སུམ་ཅུ་རྩ་
གཉིས་ལ་སོགས་པར་བགྲོད་པར་བྱེད་ཅིང་ཤ་ཡི་མིག་གི་སྤྱོད་ཡུལ་ལ་ཉེ་བའོ། །
དེ་ལས་རྩ་དང་ཡི་གེ་དང་ཁམས་དང་རླུང་གིས་དེ་དག་ཐམས་ཅད་ལ་ཁྱབ་པར་
བྱེད་དེ་ལུས་ཞེས་བྱ་བ་རྟེན་དང་བརྟེན་པའི་ཕོ་བྲང་དུ་གནས་པའོ། །སྔགས་ཡིག་
འབྲུ་གསུམ་དུ་སྦྱར་བ་ལས། །འཁོར་ལོའི་སྦྱོར་བ་ནི་ལུས་ལ་སྐུ་གཞིའི་རྟེན་བྱེད་
པའི་ཚུལ་ལྟེ་བ་སྙིང་ག་མགྲིན་པ་སྤྱི་བོར། བྱང་ཆུབ་པའི་རིམ་པས་ནི་ལུས་མངོན་
པར་བྱང་ཆུབ་པ་ལྔ་ལས་གྲུབ་པ་དང་དེའི་རིམ་པ་ལྔ་ཡོངས་སུ་རྫོགས་པའོ།
ཡང་རྣམ་པ་བསྡུས་ནས་ལམ་དུ་བྱེད་པ་མ་ཡིན་ཏེ། རིམ་པ་དང་པོ་ལ་ཡང་རླུང་གི་
དེ་ཁོ་ན་ཉིད་བཅུ་ལ་སོགས་པ་ལྡང་འཇུག་གནས་པ་གསུམ་དུ་གནས་པ་ལས་
249-385



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྔགས་ཡི་གེ་འབྲུ་གསུམ་དུ་སྦྱར་བ་ལས་ཁམས་གསུམ་རྣམ་པར་དག་པ་སྒྲ་ཡི་དེ་
ཁོ་ན་ཉིད་ནམ་མཁའ་དང་མཉམ་པར་སྣང་བ་ཡི་གེར་འཆར་བས་ཡེ་ཤེས་ཀྱི་རླུང་
དུ་འགྱུར་བར་བྱེད་པས་སོ། །
དེ་ལས་སེམས་ལ་དམིགས་པ་ལ་བདེ་བ་ཆེན་པོ་བྱང་ཆུབ་ཀྱི་སེམས་ལམ་
དུ་བྱེད་པ་རྩ་གཡས་པ་ནས་ཨ་ལི་སུམ་ཅུ་རྩ་གསུམ་ལས་ཞེ་སྡང་གཙོ་ཆེ་བ་སྣང་
བ་དང་པོར་འཆར། རྩ་གཡོན་པ་ནས་ཀ་ལི་སུམ་ཅུ་རྩ་བཞི་དང་དྷ་ཌ་དྨ་ཡི་གེ་དྲུག་
སྟེ་མཚན་ཉིད་བཞི་འདོད་ཆགས་ཀྱི་རྟོག་པ་གཙོ་ཆེར་འཆར་བ་སྣང་བ་མཆེད་པ།
རྩ་དབུ་མ་ལས་ཀྱི་རླུང་སྒྲོམ་ཆེན་མོ་ནས་ཡི་གེ་ཟུང་འཇུག་ཨ་ཕྱེད་པའི་རྣམ་པ་
དང་བདུན་ལས་མ་རིག་པའི་རྟོག་པ་བདུན་ཏེ། དེ་དག་ལ་རླུང་འབྱུང་འཇུག་བྱེད་
པས་ནི་དབང་པོ་དང་ཡུལ་གྱི་རྗེས་སུ་འབྲངས་པས་རང་བཞིན་བརྒྱ་དྲུག་ཅུ་དབྱེ་
བ་གཉིས་ཀྱི་ཚུལ་དུ་འཆར་རོ། །དེ་ཡང་ཐབས་ཤེས་རབ་བདེ་བ་ཆེན་པོའི་སྒོ་ནས་
ལུགས་སུ་འབྱུང་བ་དང་ལུགས་ལས་བཟློག་པར་འཆར་བར་ཤེས་པར་བྱའོ། །
ཀུན་རྫོབ་ཀྱི་བདེན་པ་ནི་སྣང་བ་གསུམ་ལས་གྲུབ་པ་སྒྱུ་མའི་སྐུ་རླུང་སེམས་
གཅིག་ཏུ་གྱུར་པ་ལས་འཆར་བ་སྟེ། དེ་ཉིད་མངོན་པར་བྱང་ཆུབ་པ་རིལ་པོར་
འཛིན་པ་སྤྲོས་ནས་བསྡུ་བའི་བསམ་གཏན་དང་
། རྗེས་སུ་གཞིག་པ་བསྡུ ནས་
སྤྲོ་བའི་བསམ་གཏན་ལམ་དུ་བྱེད་པའོ། །
བདེན་པ་གཉིས་ཡང་དག་པའི་སྦྱོར་བ་ནི། ཟུང་འཇུག་སྟེ་དེ་ཡང་རང་
གི་
སྙིང་གའི་གནས་སུ་མི་ཤིགས་པའི་ཐིག་ལེ་གནས་པ་ལས། འཁོར་ལོ་བཀོད་པ་དེ་
ཉིད་ལ་རིམ་གྱིས་བསྡུད་པ་དང་ཅིག་ཅར་དུ་དམིགས་པས་ཕྱག་རྒྱ་བཞིས་རྒྱས་
བཏབ་པ་ཉིད་དུ་ཐུན་མོང་མ་ཡིན་པ་སྟེ་ཡུལ་སེམས་ལུས་ཀྱི་དངོས་པོ་བདེ་སྟོང་
249-386



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གཉིས་ཟུང་འཇུག་ཅིག་ཅར་དུ་འཆར་བ་དང་། རིམ་གྱིས་པས་མཉམ་རྗེས་བརྟན་
པར་བྱ་བའི་དོན་དུ་གཅིག་དང་དུ་མའི་ཐ་དད་དུ་མི་དམིགས་པ་ནི་དཔལ་ནཱ་རོ་པ་
ཉིད་ཀྱི་བཞེད་པའོ། །
འོན་ཀྱང་འཁོར་ལོའི་དབྱེ་བ་ནི་འདི་ལྟ་སྟེ། བདེ་བ་ལམ་དུ་བྱེད་ན་ལྟེ་བར་
བསམ། འོད་གསལ་ལམ་དུ་བྱེད་ན་སྙིང་གར། སྒྱུ་མ་ལམ་དུ་བྱེད་ན་མགྲིན་པར་
ཏེ། མི་རྟོག་པའི་ཡེ་ཤེས་བདེ་བ་ནི་སྤྱི་བོར་དམིགས་ལ་ཐམས་ཅད་རོ་གཅིག་
སྙིང་ག་ཉིད་དུ་བསྒོམ་པའོ། །འདིར་ཟུང་འཇུག་གི་དོན་ལ་སྤྱོད་ པས་ སྤྱོད་པ་
གསུམ་ལ་གནས་པས་ཚེ་འདི་ཉིད་དུ་ཐམས་ཅད་མཁྱེན་པ་མངོན་དུ་བྱེད་དེ། རིམ་
པ་ལྔ་ལམ་གཅིག་ཏུ་ཡོངས་སུ་རྫོགས་པས་འབྲས་བུའི་དུས་སུ་ཡང་ཅིག་ཅར་དུ་
བདུད་བཞི་འཇོམས་པར་བྱེད་པ་ནི་གཉིས་ལས་ནང་དུ་སྦས་པའི་ཚུལ་ནི་ལྟེ་བ་
སྤྲུལ་པའི་ལྷ་ཡི་བུའི་བདུད་འཇོམས་པ་དང་། སྙིང་ག་ཆོས་ཀྱིས་འཁོར་ལོ་ཉོན་
མོངས་པའི་བདུད་འཇོམས་པ་དང་། མགྲིན་པ་ལོངས་སྤྱོད་ཀྱི་འཁོར་ལོར་ཡང་
དག་པར་ཡོངས་སུ་གྲུབ་པ་ཕུང་པོའི་བདུད་བཅོམ། སྤྱི་བོ་བདེ་བ་ཆེན་པོར་འཆི་
བདག་གི་བདུད་འཇོམས་པ་ལས། ལྷ་ཡི་བུའི་བདུད་བརྒྱ་བྱིན། ཉོན་མོངས་པའི་
བདུད་དབང་ཕྱུག་ཆེན་པོ། ཕུང་པོའི་བདུད་ཚངས་པ། འཆི་བདག་གི་བདུད་ཁྱབ་
འཇུག་སྟེ། རྩ་དང་རླུང་གི་རྣམ་པ་དང་ཐིག་ལེ་བདེ་བ་ལམ་དུ་འགྱུར་ཚུལ་དང་
།
དེ་ཡང་ནང་དུ་བདུད་བཞི་ཆོམས་པའི་ཕྱིར་ལྷ་ཆེན་པོ་བཞིས་འདུད་པར་འགྱུར་ཏེ།
བླ་ན་མེད་པའི་ཡེ་ཤེས་ཀྱིས་ཐ་མལ་པའི་རྩ་རླུང་བྱང་སེམས་དག་སྟེ་དུས་གསུམ་
ཤེས་བྱ་ལ་ཐོགས་པ་མེད་པར་འགྱུར་བས། ཚེ་གཅིག་གིས་མཆོག་ཐོབ་པའོ། །
དེ་ལྟ་བུའི་ལམ་མ་ཆོད་པར་བསྒྲུབ་པ་པོ་འཆི་བདག་གིས་དུས་བྱེད་པས་
249387



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱུར་ན་ནི་འཕོ་བའི་སྦྱོར་བ་བརྩམས་པར་བྱ་སྟེ། གོང་དུ་རླུང་ལ་སྦྱངས་པས་
སེམས་གར་འདོད་པའི་གནས་སུ་ངེས་པར་འཕོ་སྟེ་རླུང་སེམས་འགྲོ་ལྡོག་གཅིག་
པའི་ཕྱིར་རོ། །
དེས་ལམ་ཐམས་ཅན་ཆོ་ག་ལེགས་པར་བྱས་ནས་ནི་ཞེས་འཆི་བའི་སྤྱོད་
པས་བགྲོད་དེ་མཐར་ཐུག་པའོ། །དེས་བར་དོ་མི་མཐོང་པར་ནམ་མཁའ་དང་
མཉམ་པར་འོད་དཔག་ཏུ་མེད་པ་འབྱུང་བའོ། །མཁའ་དབྱིངས་ཞེས་སྟོང་པ་ཉིད་
དང་སྙིང་རྗེ་གཉིས་སུ་མེད་པའི་ཡེ་ཤེས་ཀྱིས་དངོས་པོའི་ཆོས་ཐམས་ཅད་རབ་ཏུ་
འཇོམས་པར་བྱེད་པའི་ཚུལ་བཀའ་སྩལ་ཏོ་ཞེས་བྱ་བ་སྟེ། སྟོང་པ་བདག་མེད་
རྟོགས་པར་ བྱེད། དེ་ཉིད་གཞན་དོན་བྱེད་པས་སྙིང་རྗེ་དང་ཟུང་འཇུག་ པ་ སྟེ།
ལམ་བསྡུས་པའི་ཚུལ་རྣམ་པར་བཞག་པའོ། །གཞན་དོན་དུ་སངས་རྒྱས་ཀྱི་རྣམ་
པར་འཕྲུལ་པ་བསམ་གྱིས་མི་ཁྱབ་པ་དང༌
། འཕྲིན་ལས་སྣ་ཚོགས་ཀྱི་སྒོ་ནས་
འགྲོ་བ་གདུལ་བའི་ཕྱིར་ཚིག་དོན་མཆོག་ཏུ་གྱུར་པ་ལ་དགོངས་ནས། དེ་ནས་
སངས་རྒྱས་སྐུ་གསུམ་ལ་ཞེས་པ་ཤློ་ཀ་གཅིག་གསུངས་སོ། །
ཆོས་ཐམས་ཅད་ལས་མཆོག་ཏུ་གྱུར་པའི་རྒྱུད་འདིར་གསང་ཆེན་གྱི་ཐེག་
པ་ཉིད་མདོ་རྒྱུད་རྟོག་པ་ཐམས་ཅད་ཀྱི་སྙིང་པོ་བསྡུས་པ་ཡིན་པའི་ཕྱིར་ཨེ་མ་ཧོ་
གསང་བའི་གནས་ ཀྱི་མཆོག་ཅེས་པ་ལ་སོགས་པས་འཕྲིན་ལས་ཐམས་ཅད་
སྔགས་ལ་མཆོག་ཏུ་གཞོལ་བ་དང་ནང་ལ་མཆོག་ཏུ་གཞོལ་བ་རྣམས་སོ། །བླ་ན་
མེད་པའི་དོན་སྤྱོད་པ་ལས་ལོག་ལྟ་གནད་ལ་བོར་བའི་ཐབས་ལྷ་ལ་ཕུར་བུས་
གདབ་པའི་སྦྱོར་བས་མྱུར་བར་སྐྱོབ་པའི་ཐབས་བསྟན་པའོ། ཁྱད་པར་དུ་གསང་
ཆེན་མཆོག་གི་ཕུར་བུ་གདབ་པས་སྐུ་དང་ཡེ་ཤེས་མངོན་དུ་གྱུར་པར་གདམས་པ་
249 --388



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལ་འདི་ནི་སྔགས་རྣམས་ཐམས་ཅད་ཀྱི་ཞེས་པ་ལ་སོགས་པས་གཞུང་ཉེར་བསྡུ་
བསྟན་ཏོ། །
ད་ནི་ལེའུ་ཡི་མཚན་བསྟན་པའི་ཕྱིར་དེ་བཞིན་གཤེགས་པ་ཐམས་ཅད་ཀྱི་
སྐུ་དང་ཞེས་མི་འགྱུར་བ་དང་གསུང་མི་འགག་པ་དང་ཐུགས་སྐྱེ་བ་མེད་པར་སྟོན་
པས་ན་གསང་བ་འདུས་པ་ལས་ཞེས་དཀྱིལ་འཁོར་རྟེན་དང་བརྟེན་པར་བཅས་པ་
བརྗོད་བྱ་དང་རྗོད་བྱེད་ཐམས་ཅད་དོ། །སྐུ་དང་གསུང་དང་ཐུགས་ལས་རྨད་དུ་
བྱུང་བ་ནི་རིགས་ཀྱི་ཁྲོ་བོའི་སྙིང་པོ་སྟེ། འཕྲིན་ལས་ཀྱི་དབང་དུ་བྱ་བའི་ཕྱིར་
འགུགས་པའི་རྣམ་པར་འཕྲུལ་པའི་རྒྱལ་པོ་ཞེས་སྒྱུ་མའི་ཆོ་འཕྲུལ་གར་གྱིས་རོལ་
པ་སྣ་ཚོགས་སུ་སྟོན་པ་ཉིད་དོ། །ལེའུ་ནི་གཞུང་རིམ་པར་བྱེད་པ་སྟེ་སྐྱོང་བའོ། །
བཅུ་བཞི་པོ་ཞེས་གྲངས་སྟོན་པ་སྟེ། རྣམ་པར་བཤད་པ་ཡེ་ཤེས་ཀྱི་སྣང་བ་ཞེས་བྱ་
བ་རྗེ་ནཱ་རོ་པཎ་ཆེན་གྱི་བཞེད་པ་ཐུན་མོང་མ་ཡིན་པའོ། །ལེའུ་བཅུ་བཞི་པའི་རྣམ་
པར་བཤད་པའོ།། 11
དཔལ་གསང་བ་འདུས་པའི་རྒྱུད་ཀྱི་བརྗོད་བྱའི་གཙོ་བོ་བྱང་ཆུབ་ཀྱི་
སེམས་སྟོན་པར་བཞེད་ནས་ལེའུ་དང་པོར་གླེང་གཞི་བཀའ་དངོས་སུ་བྱ་སྟེ། ཕུན་
སུམ་ཚོགས་པ་ལྔས་དཀྱིལ་འཁོར་སྤྲུལ་པ་བསྟན། དེ་ནས་གསང་ཆེན་བྱང་ཆུབ་
ཀྱི་སེམས་ལེའུ་གཉིས་པ་བསྟན། རྨི་ལམ་དུ་དབང་བསྐུར་བའི་ཕྱིར་ལེའུ་བཞི་པ་
བསྟན། གྲོལ་ལམ་དུ་ལམ་རིམ་པ་གཉིས་ཀྱི་རྣལ་འབྱོར་ལེའུ་གསུམ་པ་བསྟན།
ལེའུ་ལྔ་པར་སྤྱོད་པ་བསྟན། ལེའུ་དྲུག་པ་ནས་བསྐྱེད་རིམ་དུ་སྐུ་གསུང་ཐུགས་
བྱིན་གྱིས་བརླབ་པ། རྫོགས་རིམ་དུ་རིམ་ལྔ་སྟན་གཅིག་ལ་བསྒོམ་པ་དང་
། སྤྱོད་
པའི་དུས་ཀྱི་བཟའ་བའི་དམ་ཚིག་དང་བཅས་པ་བསྟན་ཏོ། །
249 -389



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལེའུ་བདུན་པ་ལས་ལམ་བདེ་བར་སྐྱོབ་པ་སྤྱོད་པ་དང་འབྲེལ་བ་དང་
།
ཁྱད་པར་དུ་ལེའུ་གཉིས་པ་ནས་འབྲེལ་བའི་རྗེས་སུ་དྲན་པ་བཅུ་དྲུག་ཏུ་བསྟན་ཏོ། །
ལེའུ་བརྒྱད་པ་ལས་ལེའུ་བཞི་པ་ལས་མི་གསལ་བའི་གསང་བའི་དབང་རྒྱས་པར་
བསྟན་ཏོ། །ལེའུ་དགུ་པ་ལས་དགོངས་ཏེ་བཤད་པའི་དགོངས་པ་དང་དུག་ལྔ་
ལམ་དུ་བྱེད་པ་གསང་བ་མཆོག་གི་སྤྱོད་པའི་ལམ་བསྟན་ཏོ། །ལེའུ་བཅུ་པ་ལས་
ནི་རིམ་པ་གཉིས་ཀྱི་སྒོ་ནས་སྙིང་པོ་ཀུན་དུ་བསྐུལ་བ་གླེང་གཞི་དང་བཅས་པ་མྱུར་
དུ་འགྲུབ་པ་བསྟན་ཏོ། །ལེའུ་བཅུ་གཅིག་པ་ནས་སྔགས་ཀྱི་སྐུ་བསྐྱེད་པ་ཡེ་ཤེས་
ཀྱི་སྐུ་བསྐྱེད་པའི་སྒོ་ནས་མངོན་ཤེས་དང་ཡེ་ཤེས་ཐོབ་པར་བསྟན་ལ། །
ལེའུ་བཅུ་གཉིས་པ་ལས་ནི་འབྲས་བུའི་རིག་འཛིན་ལྔ་གྲུབ་པ་དང་
། ལམ་
གྱི་ རིག་ འཛིན་བསྒྲུབ་པ། ཕྱག་རྒྱའི་ ཁྱད་ པར་བཟའ་བའི་དམ་ཚིག་ པ་ལྔ་
འབྲས་ བུའི་ ཁྱད་ པར་ དང་། འབྲས་ བུའི་ རྒྱུར་ རྒྱས་ པར་ བསྟན་ པ་ དང་། ཡང་
བསྙེན་བསྒྲུབ་ཡན་ལག་བཞི་ལ་གོམས་པ་ལས་ཁྱད་པར་བསྟན་པ་ལ། ལེའུ་བཅུ་
གསུམ་པ་ནས་ནང་ལ་མཆོག་ཏུ་གཞོལ་བས་ལས་ཚོགས་བསྟན་ལ། ལེའུ་བཅུ་
བཞི་པ་ནས་སྔགས་ལ་མཆོག་ཏུ་གཞོལ་བའི་ལས་ཚོགས་འཕྲིན་ལས་གཙོ་ཆེར་
བསྟན་ནས། ལེའུ་འདི་ནས་སྤྱི་དང་བྱེ་བྲག་གི་བསྒྲུབ་པ་གང་ཡིན་པ་དེ་དག་
ཐམས་ཅད་ལ་ཆོས་ཐམས་ཅད་སྒྱུ་མ་ལྟ་བུ་ཏིང་ངེ་འཛིན་དང་བྲལ་བར་མི་འགྱུར་
ལ། དེ་ཉིད་འདིར་གཙོ་ཆེར་སྟོན་པར་བཞེད་པའི་ཕྱིར། སྤྱོད་པའི་ཁྱད་པར་དབྱེ་
བ་ཡིས། །རིམ་གཉིས་ཚུལ་ནི་སྟོན་པའོ། །དངོས་གྲུབ་རབ་མཆོག་བསྒྲུབ་པ་དང་
། །
རིགས་ཀྱི་སྦྱོར་བས་ལྷ་དབང་བསྐུར། རྡོ་རྗེ་ཨན་ཛ་དབབ་IC©། །འཕྲིན་ལས་
སྦྱོར་
ང་བ་ལས་ཀྱི་ཚོགས། །ཚར་གཅད་པ་དང་རྗེས་གཟུང་བ། །ཐབས་ཀྱི་ཁྱད་པར་
པ ཡི་
240 -390



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བསྟན་པ་དང་། །སྒྱུ་མའི་ཏིང་ངེ་འཛིན་རྨི་ལམ་དོན། །དེ་ཉིད་ལམ་དུ་སློང་པ་དག །
རིམ་པས་འབྲེལ་བས་རིམ་ཅན་ནི། །བསྡུས་པའི་zuoབརྗོད་པ་ཡིན། །
དང་པོ་སྟོན་པསབཤད་པར་ཞལ་གྱིས་བཞེས་པ་བསྟན་པའི་ཕྱིར། དེ་
ནས་ཞེས་བྱ་བ་ལ་སོགས་པ་ལེའུ་བཅུ་བཞི་པ་གསུངས་པའི་རྗེས་ཐོགས་ལའོ།
རྒྱལ་པོ་རྡོ་རྗེ་སེམས་དཔའ་ལ་ལྷ་སུམ་ཅུ་སོ་གཉིས་པོ་ཐམས་ཅད་ཀྱི་གཙོ་བོ་
དཔལ་རྡོ་རྗེ་འཛིན་པའོ། །ཐམས་ཅད་ནམ་མཁའི་ནི་སྣང་བ་གསུམ་འདས་པ་སྟེ།
མི་འགྱུར་ཆེ་ནི་སྟོང་པ་ཉིད་དོ། །ཐམས་ཅད་ནམ་འཁའ་ནི་སྣང་བ་གསུམ་འདས་
པ་སྟེ། མི་ཆེ་ནི་སྟོང་པ་ཉིད་དོ། །ཐམས་ཅད་དབང་བསྐུར་ནི་སངས་རྒྱས་དང་བྱང་
ཆུབ་སེམས་དཔའ་རིག་མའི་ལྷ་མོ་ལ་སོགས་པ་ཚོགས་དང་བཅས་པའོ། །ཀུན་
མཁྱེན་ནི་ཡུལ་དང་ཡུན་ཅན་དབྱེར་མེད་དུའོ། །གསང་བ་ལས་ཀྱང་ཤིན་ཏུ་ཆེས་
གསང་བ་ཆེན་པོ་རྡོ་རྗེའི་གསུང་བླ་ན་མེད་པ་བཀའ་སྩལ་པ་སྟེ་རབ་ཏུ་གསུང་པ་
ཞལ་གྱི་བཞེས་པ་acn=རིགས་ལྔའི་ཕྱག་རྒྱ་དང་རྗེས་སུ་མཐུན་པའི་ཁྱད་པར་
བསྟན་ཏེ། དང་པོ་ཁྱད་པར་དུ་རྡོ་རྗེ་འཛིན་པ་རིགས་བསྡུས་པའི་རྣལ་འབྱོར་པས་
ཕྱག་རྒྱ་གཅིག་པ་དང་སྤྲོས་མེད་ཀྱི་སྤྱོད་པ་བྱ་བར་བསྟན་པ་ལ་ཡང་དོན་གསུམ་
སྟེ། དང་པོ་ གནས་ICSEIUམཚན་ཉིད་བསྟན་པ་ནི། སྨེ་ཤ་ཅན་ནི་ཞེས་པ་ལ་
སོགས་པ་གསུངས་སོ། །གནས་དེར་བྱ་བའི་རིམ་པ་ཕུན་སུམ་ཚོགས་པ་བསྟན་པ་
ལ། བཤང་གཅི་ཞེས་པ་ལ་སོགས་པ་བསྟན་ཏོ། །
ཏིང་ངེ་འཛིན་གྱི་ཚུལ་བསྒོམ་པའི་རིམ་པས་མཆོད་པའི་བྱ་བ་བསྟན་པ་ནི།
རྡོ་རྗེའི་དཀྱིལ་འཁོར་བསྒོམས་པ་ཡིས་ཞེས་པ་ལ་སོགས་པས་གནས་དབེན་པར་
མཐུན་རྐྱེན་ཚང་བར་བྱ་སྟེ་ཚོགས་ཀྱི་ཁང་པ་སུམ་རིམ་དུ་གནས་པར་བྱས་ལ་
249 -391



མེས་པོའི་ཤུལ་བཞག་ལས། ག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མཆོད་ པའི་རྣམ་པ་བཤམ་པ་དང༌
། ཚོགས་ཀྱི་ཡོ་བྱད་སྔོན་དུ་འགྲོ་བས་རྟེན་
དགྲམ་ཞིང་ཚོགས་ཀྱི་དཀྱིལ་འཁོར་བཞེངས་པའམ་གཞན་དུ་ཡང་རུང་སྟེ་ཏིང་ངེ་
འཛིན་རྣམ་པ་གསུམ་ལ་ཞུགས་ལ་ལུས་ལྷ་སུམ་ཅུ་རྩ་གཉིས་པའི་དཀྱིལ་འཁོར་
གྱི་ཙཀྲ་ཡོངས་སུ་རྫོགས་པ་ལ། བསྟོད་པ་སྔོན་དུ་འགྲོ་བས་དྲི་སྔོན་དུ་འགྲོ་བའི་
ཕྱི་ནང་གསང་བའི་མཆོད་པ་བླ་ན་མེད་པ་ཉིད་དུ་བཤམ་པར་བྱས་ལ་ཚོགས་ཀྱི་
འཁོར་ལོར་བདེ་བ་ཆེན་པོའི་ཏིང་ངེ་འཛིན་གྱིས་རྒྱས་པར་གྱུར་པས། ཐུན་ཉེ་བར་
བསྡུས་ཏེ་གསང་བའི་རྩོད་པ་དུས་ཇི་སྲིད་ཀྱི་བར་དུ་བྱའོ། །
ད་ནི་རིགས་སོ་སོ་བའི་གཏོར་མ་སྤྲོས་མེད་ཀྱི་སྤྱོད་པ་བྱ་བར་བསྟན་པའི་
ཕྱིར་དཀྱིལ་འཁོར་ལྔ་ཡི་འཁོར་ལོ་ཡིས་ཞེས་པ་ལ་སོགས་པ་ལ་རིགས་ལྔ་པོ་རེ་
རེས་གཙོ་བྱས་པའི་དཀྱིལ་འཁོར་ལྔ་ལས། རྡོ་རྗེའི་ལུས་འདི་ཉིད་ལ་བརྟེན་ནས་
ཚོགས་ཀྱི་འཁོར་ལོ་ཚོགས་ཀྱི་མཆོད་པ། བདེ་བ་ཆེན་པོའི་ཡེ་ཤེས་ལ་རོལ་པའི་
མཆོད་པ་ཡང་འདིས་བཟུང་བའོ། །
དེ་དག་རྒྱས་པར་བཤད་པ་ལ་སྐུ་གསུང་ཐུགས་ཀྱི་རྡོ་རྗེ་ཅན་ཞེས་པ་ལ་
སོགས་ དཀྱིལ་ འཁོར་འདིར་བསྐྱེད་ པའི་ རིམ་པ་དང་ འབྲེལ་ པ་ ལ་ ཕྱག་ རྒྱའི་
རིགས་ངེས་པ་ཅན་དུ་བརྟག་པར་བྱ་སྟེ། དེ་བཞིན་གཤེགས་པ་ནི་གཙོ་བརླག་
མཁན་མདོག་དཀར་བ་ཤིས་ལ། མི་བསྐྱོད་པ་ལ་གཡུང་མོ་ཁ་དོག་སྔོ་བསངས་
ཤིས་ལ་དེ་ལྟར་སྦྱར་བར་བྱའོ། །དེ་ཡང་དང་པོའི་སྦྱོར་བའི་རྣལ་འབྱོར་བཞིས་
གཙོ་བོའི་སྐུ་བསྒྲུབ་པ་དེས་དཀྱིལ་འཁོར་རྒྱལ་མཆོག་ལྷ་སུམ་ཅུ་རྩ་གཉིས་
ལས་GDOcགཙོ་བ་བདེ་བའི་ངོ་བོར་ཞུ་བ་དང་དེ་ལ་ཚད་མེད་པའི་གླུས་སྐུལ་ཏེ་
བསྟོད་པ་སྔོན་དུ་འགྲོ་བས་མཆོད་པ་ཐམས་ཅད་ཀྱི་མཉེས་པར་བྱ་སྟེ་རྗེས་མཐུན་
*ས]པ།
249 --392



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཉེ་བར་བསྡུ་བ་བྱ་ཞིང་བསྔོ་བ་དང་སྨོན་ལམ་དང་བཀྲ་ཤིས་ལ་སོགས་པས་བསྟོད་
པར་བྱའོ། །uropmལ་སོགས་པའི་དོན་ལ་རིན་ཆེན་འོད་འཕྲོ་དང་ཚེདཔག་ཏུ་མེད་
པ་དང་རྡོ་ རྗེ་གདོན་མི་ཟ་བར་སྒྲུབ་པ་རྣམས་ཀྱི་རྟེན་བརྟེན་པར་བཅས་པའི་
དཀྱིལ་འཁོར་_cuoརྣལ་འབྱོར་པས་ཕྱག་རྒྱའི་mounརིགས་ རྗེའུ་རིགས་གར་
མཁན་གྱི་རིགས་རྣམས་དང་ལྷན་ཅིག་ཏུ་སྔར་བཞིན་གནས་པས་དེ་དང་དེའི་སྤྱོད་
པའི་སྒོ་ནས་བསྒྲུབ་པ་བསྟན་པའོ། །
འདིར་སྐྱེ་བུ་འདོད་ཆགས་ཅན་ཉོན་མོངས་པ་དབང་པོ་རྣོན་པོར་
གྱུར་པ་ཁའ། སྨིན་ལམ་དུ་དབང་ཐོབ་ཅིང་གྲོལ་ལམ་རིམ་པ་ཡན་ལག་དང་
བཅས་པ་མཐར་ཕྱིན་པས་ཚེ་འདི་ཉིད་དུ་མཆོག་ཐོབ་སྟེ། དེ་ནི་རྡོ་རྗེ་ཆོས་ ཀྱི་
བདག་ཅེས་ལ་སོགས་པ་དང་བཅས་པའི་སྤྱོད་གྲོགས་དང་བཅས་པའི་CDe
གནས་ ལ་སོགས་ པ་ རྒྱས་ པའི་ གནས་ZUE:ཀྱི་རྣམ་པ་དང་། བསདུས་ པས་
ཡུལ་བཅུ་གཉིས་ལ་སོགས་པ་རྣམས་སུ་སྤྱོད་པ་སྤྱད་པས་ཀྱང་ས་རྣམས་བགྲོད་
ལ། དེ་ལྟར་མི་ནུས་ན་རང་ལུས་ལ་གནས་77o ཏིང་ངེ་འཛིན་གྱིས་ITTu
པོ་ལས་ཀྱི་སྦྱོར་བས་ཀྱང་nuགྱུར། upu@ས་བཅུ་ལ་ནི་གནས་པར་འགྱུར་
ཞེས་པ་དང་ལམ་གྱི་རིམ་པ་ལ་རང་ལུས་ཀྱི་གནས་སུ་སྦྱོར་བ་urnoབྱེད་ཅིང་
དབང་དུ་བྱས་པ། ruTuདམ་ཚིག་འཛིན་ཞེས་ཆོས་ཀྱི་རྒྱལ་པོ་ཐོབ་ཅིང་ugun
ཕྱི་དང་ནང་དང་གསང་བ་ནི་GDUU། མངའ་དབང་དམ་པ་ཀུན་གྱི་མཆོག་པ་
ཡུམ་དང་བཅས་པ་ཡོན་ཏན་གྱི་དབང་ཕྱུག་བརྒྱད་ཐོབ་པར་གྱུར་པས་ས་འོག་ས་
སྟེང་ས་བླ་བ་ཐམས་ཅད་ཀྱི་མཆོད་པའི་མཆོག་ཏུ་གྱུར་པའོ། །
རིམ་པ་གཉིས་ཐུན་མོང་གི་རྣལ་འབྱོར་པས་ཕྱག་རྒྱའི་རིགས་ལ་ངེས་པ་
དང་
249-393



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མེད་པར་བསྟན་པ་ནི། བྲམ་ཟེ་རྗེ་རིགས་རྒྱལ་རིགས་དང་ཞེས་བྱ་བ་ལ་སོགས་
པས་དགོངས་མིན་དུ་བཤད་པའོ། །དགོངས་ཏེ་བཤད་པ་ནི་ཤིན་ཏུ་སྤྲོས་མེད་ཀྱི་
སྤྱོད་པ་ལ་རྣལ་འབྱོར་པའི་ཡེ་ཤེས་ཆེ་བ་ལ་མིང་ཐ་དད་དུ་བཏགས་པ་ཕྱག་རྒྱའི་
དོན་དུ་བསྟན་པ་ཉིད་དེ། དེ་ལ་དགོངས་ནས་འཇིག་རྟེན་པའི་བསམ་གཏན་རྣམ་
པར་གསལ་ཞིང་ཡིད་ལ་རེ་བ་རྣམས་སྤངས་ནས། རྟག་ཏུ་དགའ་བའི་ཡིད་ཅན་གྱི་
རྣལ་འབྱོར་མ་རྣམས་དང་ལྷན་ཅིག་ཏུ་དགའ་བཞིན་པས། ཇི་ལྟར་རྒྱལ་པོ་ཆེན་པོ་
ཨིནྡྲ་བོ་དྷི་དང་འདྲ་བར་ཕུང་པོའི་ཁོག་པ་བརྗེས་ཏེ། རྡོ་རྗེའི་ལུས་སུ་གྱུར་ནས་
བཙུན་མོའི་ཚོགས་དང་ལྷན་ཅིག་ཏུ་མི་སྣང་བར་གྱུར་ཏེ་ཡོན་ཏན་བརྒྱད་དང་ལྡན་
པས་སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་སྟེ་ཞེས་པའི་དོན་ཏོ། །
དེ་ལྟར་སྤྱོད་པའི་ཁྱད་པར་འབའ་ཞིག་གིས་དུས་འདའ་བར་བྱས་པ་ཡིན་
ནམ་ཞེ་ན། སྤྱོད་པ་ཡང་དུས་ཚོད་དང་འབྲེལ་བས་སྤྱད་ཀྱི། རྡོ་རྗེ་འཆང་ཆེན་པོ་ཚེ་
འདིར་ཐོབ་པར་བྱེད་པ་ལ་དེ་ཁོ་ན་ཉིད་ཀྱི་ཏིང་ངེ་འཛིན་མེད་ན་མི་འབྱུང་བས་
དེའི་ཕྱིར་ཐབས་ཀྱིས་ཁྱད་པར་གྱིས་བརྩོན་འགྲུས་ཅན་ཚེ་འདི་ཉིད་དུ་སངས་རྒྱ་
བ་མཐོང་བའི་ཆོས་ཐོབ་པ་ནི་རྡོ་རྗེ་ཉི་མ་ནུབ་ནས་ནི་ཞེས་བྱ་བ་ལ་སོགས་པའི་
དོན་ལ་སློབ་དཔོན་ཟླ་བ་གྲགས་པས་ཕྱི་ནང་གི་མངོན་པར་བྱང་ཆུབ་པ་གཉིས་སུ་
སྟོན་པར་བྱེད་ལ། རྗེ་ནཱ་རོ་པ་ཉིད་ཀྱི་བཞེད་པས་སྦས་པ་གསུམ་དུ་བཞེད་དེ།
ལས་ཀྱི་ཕྱག་རྒྱ་ནི་ཡུལ་སུམ་ཅུ་སོ་གཉིས་སུ་སྐྱེས་པའི་ལྷན་ཅིག་པའི་རྣལ་འབྱོར་
མ་བདག་གྲོལ་བའི་རྟེན་འབྲེལ་སྟོན་པ་ཡིན་ཏེ། འདོད་ཆགས་ཀྱི་སྦས་པ་ནི་ཡབ་
ཡུམ་ལྷ་ཡི་ང་རྒྱལ་དང་ལྡན་པས་མཁའ་གསང་བྱིན་གྱིས་བརླབས་བཞིན་པ་ནི་
འདུ་ཤེས་གསུམ་དང་ལྡན་པའི་རྡོ་རྗེ་པདྨ་སྦྱོར་བས་ནི་འདོད་ཆགས་དགའ་བ་དང་
249 394



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པོས་ནི་བདེ་བ་འཚོལ་བའི་སྦྱོར་བ་ཀུན་དུ་བརྩམ་པར་བྱ་བ་ཡིན་ལ་གཉིས་པ་ཉི་
མ་ནི་འདོད་ཆགས་བར་མ་མཆོག་ཏུ་དགའ་བའི་བདེ་བ་སྟེ། རྟོག་པ་དང་བཅས་
པའི་འདོད་ཆགས་དང་བྲལ་བའི་སྣང་བ་ཡང་ངེས་པར་ནུས་པ་སྟེ་དགའ་བྲལ་
ཡིན་ལ། བསྒྲུབ་པ་དངོས་སྤྲོས་པ་མེད་པའི་བདེ་བ་རང་འབྱུང་གི་ཡེ་ཤེས་དེ་ཉིད་
ཤར་བ་ལ་སྐྱ་རེངས་ཤར་བའི་དུས་ཞེས་གསུངས་པས་མཚུངས་པ་མེད་པའི་བདེ་
བ་བླ་ན་མེད་པ་སྐྱེས་པ་ལས། བསྒོམ་པ་མཆོག་གིས་ཞེས་འདོད་ཆགས་ཆོས་ཀྱིས་
བྱང་ཆུབ་པ་ཐོབ་པའི་ཁྱད་པར་བསྟན་པའོ། །
ཀུན་རྫོབ་བདེན་པར་རྟོགས་པའི་སྦས་པ་ནི་ཆོས་ཐམས་ཅད་ཀུན་རྫོབ་
ཡིན་ལ། དེ་ཡང་འཁྲུལ་སྣང་ལས་ལོག་དངོས་འཛིན་གྱི་རྟོག་པ་ཐམས་ཅད་ནུབ་
པའི་རྗེས་ཐོགས་ནས་ནི། རྡོ་རྗེ་ཉི་མ་ཞེས་པ་ཆོས་ཐམས་ཅད་རང་བཞིན་མེད་པ་
ལས་སྣང་བ་ཙམ་དུ་འཆར་བ་རྒྱུ་འབྲས་མི་སླུ་བ་ཉིད་དོ། །བསྒྲུབ་པ་ཀུན་དུ་
བརྩམས་པར་བྱ་ཞེས་པ་སྒྱུ་མའི་སྣང་བ་མི་འགོག་པས་ཆོས་ཐམས་ཅད་ལ་སྒྱུ་མ་
ཙམ་དུའང་མི་ཞེན་པའི་སྦྱོར་བའོ། །སྐྱ་རེངས་ཤར་བའི་དུས་སུ་ནི། ཆུ་ཟླ་དང་ནི་
དམིགས་རྒྱུ་བ་སོགས་སྒྱུ་མའི་ཡོན་ཏན་རྣམས་ཀྱིས་རྒྱན་ཞེས་གསུངས་ཏེ། ཐུགས་
རྣམ་པར་མི་རྟོག་ པ་ ལས་ཆོས་ ཐམས་ ཅད་ ལ་སྒྱུ་མའི་དཔེ་བཅུ་ གཉིས་དང་
མཚུངས་པར་ཤར་བའོ། །དེ་ལྟ་བུའི་ཏིང་ངེ་འཛིན་དེས་བསྒོམ་པ་མཆོག་ཅེས་
གསུངས་པས་དངོས་གྲུབ་ཆེན་པོ་ཐོབ་པས་འགྲུབ་པར་འགྱུར་བའི་དོན་ཏོ། །
སེམས་སྣང་བ་གསུམ་གྱི་དབང་དུ་བྱས་ནས་རྡོ་རྗེ་ནི་ཁམས་ཕྲ་བའི་རླུང་ངོ་
། །ནུབ་
པ་ནི་སྣང་བའི་ཆ་མཚན་མོ་སྟེ་ཟླ་བའི་སྣང་བ་ཉི་མ་ནི་ཆེས་གསལ་བ་མཆེད་པ་
བསྒྲུབ་པ་ནི་སྣང་བ་ཐོབ་པ་སྟེ་བསྒྲུབ་པ་ཀུན་དུ་བརྩམ་ཞེས་སྟོང་པ་གསུམ་གྱི་ཡེ་
249 -395



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཤེས་དང་ཐབས་ཤེས་གཉིས་སུ་མེད་པའི་དོན་ཏོ། །སྐྱ་རེངས་ཤར་བའི་དུས་ནི་
སྟོང་པ་བཞི་རྒྱུད་ལ་ཤར་བའི་དུས་བསྟན་པའམ་མཚོན་པའོ། །
དེ་ལྟ་བུའི་བསྒོམ་པ་མཆོག་ནི་མཐར་ཐུག་མངོན་པར་བྱང་ཆུབ་པ་བླ་མས་
དབང་གསུམ་པའི་དུས་དུ་ཕྱི་ཡི་དཔེ་ཡིས་མཚོན་ནས་ནང་གི་ཚུལ་ལ་བསླབ་པ་སྟེ།
མཐར་ཕྱིན་པ་མངོན་དུ་གྱུར་པས་སྐུ་གསུང་ཐུགས་རྡོ་རྗེ་ཟུང་དུ་འཇུག་པར་གྲུབ་
པར་འགྱུར་ཅེས་པའི་དོན་ཏོ། །དེ་ལྟར་རྡོ་རྗེ་འཆང་ཆེན་པོ་མངོན་པར་འགྲུབ་པར་
འགྱུར་བའི་དོན་དེ་ཉིད་ཀྱི་ཆེ་བ་བསྟན་པའི་ཕྱིར་རྒྱན་རྣམས་ཐམས་ཅད་ཡོངས་སུ་
རྫོགས་སློབ་བཞིན་པའི་རྣལ་འབྱོར་མངོན་དུ་བྱས་དེ་མི་སློབ་པའི་ཟུང་འཇུག་ཏུ་
གྱུར་པས་ལས་ཀྱི་ཡུལ་དེ་ཉིད་ཡེ་ཤེས་ཀྱི་སྐུ་ས་བཅུ་གསུམ་པའི་ངོ་བོ་རྒྱན་རྣམས་
ཐམས་ཅད་ཅེས་སྐུ་གསུམ་ཡན་ལག་བདུན་ལྡན་པ་གྱུར་པ་ལས། རྒྱུ་ཡི་ཡན་ལག་
བདུན་པ་དང་པོའི་དུས་སུ་སྦས་པའི་ཚུལ་དུ་མངོན་དུ་བྱས་ལ། དེ་ལས་རིམ་གྱིས་
ཕྱོགས་རེ་ཙམ་གསལ་བར་ཞུས་པ་དང་འདིར་ཡོངས་སུ་རྫོགས་པའོ། །སྤོས་དང་
མེ་ཏོག་རྣམས་ཀྱིས་བརྒྱན་ཞེས་པ། བྱང་ཆུབ་ཡན་ལག་མེ་ཏོག་སྤོས། །དེ་བཞིན་
གཤེགས་པའི་ཡོན་ཏན་མཚོ། །ཞེས་པའི་དོན་ཏེ་ལོངས་སྤྱོད་རྫོགས་སྐུའི་ཡན་
ལག་མཚན་དང་དཔེ་བྱད་ཀྱིས་སྤྲས་པ། སྤོས་ཞེས་པ་རྒྱུན་མི་འཆད་པའི་དང་
།
མེ་ཏོག་ནི་འགོག་པ་མེད་པ་སྟེ་མདོར་ན་སྟོབས་དང་མི་འཇིགས་པ་ལ་སོགས་
པའོ། །རྡོ་ རྗེ་ སེམས་ དཔའ་ མཆོག་ནི་ སྙིང་ རྗེས་ངེས་པར་གང་བའི་ཡན་ལག་
བསྟན་ལ། དབང་པོ་གཉིས་ཀྱི་སྦྱོར་བ་ཞེས་ཐབས་དང་ཤེས་རབ་སྙོམས་པར་
འཇུག་པའི་རྣལ་འབྱོར་གྱི་དབང་ཕྱུག་སྟེ། ཐབས་དང་ཤེས་རབ་སྙོམས་འཇུག་
པར། །ཐམས་ཅད་བསྡུས་པ་ཤེས་གྱུར་པ། །རྣལ་འབྱོར་ཆེན་པོ་གང་དུ་གནས། །
249-396



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ནི་ཟུང་དུ་འཇུག་པར་འགྱུར། །ཞེས་པ་ཁ་སྦྱར་བའི་ཡན་ལག་གོ །ཨེ་ཝཾ་ཞེས་
བྱ་བའི་དོན་རྟོགས་པས་སྦྱོར་བ་ཐམས་ཅད་བརྩམས་པར་བྱ་བ་སྟེ། བདེ་བ་ཆེན་
པོ་དངོས་དང་དེའི་ཡན་ལག་གིས་ཀུན་ནས་ཀུན་དུ་ཁྱབ་པའོ། །
གོང་དུ་བསྟན་པའི་རྡོ་རྗེ་ནི་སྟོང་པ་ཡིན་སྟེ་རང་བཞིན་མེད་པའི་ཡན་ལག་
བསྟན་པ་ཤེས་རབ། སེམས་དཔའ་སྙིང་ རྗེ་སྟེ་དབྱེར་མེད་དུ་གྱུར་པ་ལ། ཤེས་
རབ་སྙིང་རྗེ་གཅིག་པར་ནི། ཤེས་ནས་གང་དུ་འཇུག་གྱུར་པ། །ཟུག་འཇུག་ཅེས་
བྱར་བཤད་པ་སྟེ། །རིམ་འདི་སངས་རྒྱས་སྤྱོད་ཡུལ་ལོ། །ཞེས་གསུངས་ཏེ། གྲུབ་
པ་གྱུར་ཏུ་ཐོབ་པར་འགྱུར། །ཞེས་པའི་དོན་རིམ་པ་ཐམས་ཅད་ཡོངས་སུ་རྫོགས་
ཏེ་སྤྱོད་པ་ཡང་སྤྱད་ཟིན་པའི་འབྲས་བུ་མངོན་དུ་གྱུར་པའོ། །འདི་ནི་སྐུ་གསུམ་
མཆོག་སྦྱིན་པ་ཞེས་ཆོས་སྐུ་དྲི་མ་མེད་པ་དག་པ་གཉིས་ལྡན་ལོངས་སྤྱོད་རྫོགས་
པའི་སྐུ་ཕུན་སུམ་ཚོགས་པ་རྟེན་དང་བརྟེན་པའི་འཁོར་ལོ། །སྤྲུལ་སྐུས་སྐྱེ་དགུའི་
བདག་པོ་གང་ལ་གང་འདུལ་དུ་སྟོན། བདེ་བ་ཆེན་པོ་སྐུ་གསུམ་དབྱེར་མེད་ངོ་བོ་
ཉིད་ཀྱི་སྐུའོ། །སངས་རྒྱས་མཚན་གྱིས་མཚན་པ་ནི་རྒྱུ་ས་བོན་གྱི་ཆ་ལས་ས་དང་
པོའི་དུས་སུ་རྩ་རླུང་བྱང་སེམས་བྱིན་གྱིས་བརླབས་པས་ནུས་པ་ཁྱད་པར་ཅན་དུ་
གྱུར་པ་དེ་ཉིད་ལྐོག་དུ་གསལ་ལ། འདིར་ནི་ལམ་དུ་རྣམ་པ་རེ་རེ་མཚོན་དུ་རུང་
བས། མངོན་དུ་གྱུར་པའི་ཚེ་རང་གཞན་ཐམས་ཅད་ལ་འཆར་བའོ། །དེ་ཡང་རྒྱུའི་
རྐྱེན་དང་གསལ་བར་བྱེད་པའི་རྐྱེན་རྣམ་པ་གཉིས་སུ་ཤེས་པར་བྱའོ། །རྩ་དང་ཡི་
གེ་ལས་ཡེ་ཤེས་ཀྱི་རླུང་སྟོབས་སུ་གྱུར་པའི་སྣང་བ་སྟོན་པའི་ཕྱིར། དཔག་ཚད་
བརྒྱའི་ཁྱོན་ཙམ་དུ། །དེའི་འོད་ཀྱིས་སྣང་བར་བྱེད། །ཅེས་པ་སྟོང་གསུམ་གྱི་སྟོང་
ལ་སོགས་པ་ལ་འཇིག་རྟེན་གྱི་ཁམས་དུ་མར་སྣང་བ་ཆེན་པོའི་རྫུ་འཕྲུལ་གྱིས་
249 -397



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཁྱབ་པར་བྱེད་པའི་དོན་ཏོ། །འདིར་ནི་སངས་རྒྱ་བའི་ཚུལ་གཉིས་ཀྱིས་འབྲས་
བུའི་རྒྱུད་རྣམ་པ་ཐམས་ཅད་མཁྱེན་པ་ཉིད་དུ་བསྟན་པ་ཡིན་ནོ། །དེ་ཉིད་བདེན་
པ་གཉིས་གཉིས་སུ་མེད་པར་སྦྱོར་བའི་ཡེ་ཤེས་ཀྱི་སྤྱོད་པ་ལ་འདི་ནི་དངོས་གྲུབ་
ཐམས་ཅད་ཀྱི་ཞེས་སྐུ་གསུང་ཐུགས་གཉིས་སུ་མེད་པའི་བདེ་བ་ཆེན་པོའི་མཆོག་
སྩོལ་བའོ། །དམ་ཚིག་ཤིན་ཏུ་འདའ་དཀའ་བའོ་ཞེས་ཡེ་ཤེས་དང་ཡེ་ཤེས་ཀྱི་སྤྱོད་
པའི་ཁྱད་པར་བསྟན་པའོ། །དགོངས་ཏེ་བཤད་པའོ། །
དེ་ཁོ་ན་ཉིད་གསང་བའི་ཏིང་ངེ་འཛིན་དང་སྤྱོད་པ་གཉིས་སུ་མེད་པའི་
དགོངས་པ་བསྟན་པ་རྡོ་རྗེ་ཅན་གྱིས་གྲུབ་འདོད་ན་ཞེས་རྣལ་འབྱོར་པས་སྤྱོད་པ་
ལ་བསླབ་པའི་ཚུལ་ལོ། །བཤང་གཅི་ནི་ཡུལ་ལྔའི་བདེ་བ་ལ་དབང་པོ་ལྔ་རོལ་
པའོ། །དམ་ཚིག་ནི་mocruzབར་བྱ་བ་ནི་དབང་དང་འབྲེལ་བའི་ཏིང་ངེ་འཛིན་
ལ་སྤྱོད་པའོ། །འདི་ནི་དངོས་གྲུབ་ཐམས་ཅད་ཀྱི་ཞེས་ལམ་འཇིག་རྟེན་དང་འདས་
པའི་ནུས་པའོ། །དམ་ཚིག་ཤིན་ཏུ་འདའ་དཀའ་བ་ནི་གཞི་འགྱུར་བ་མེད་པའི་དོན་
ལ་གནས་པའོ། །བཤང་གཅི་དམ་ཚིག་ལ་སོགས་པ་ནི་འདིར་རྣམ་པ་ཤ་ལྔ་བདུད་
རྩི་ལྔ་ལ་རོལ་པའོ། །དབང་པོ་གཉིས་ནི་བདེན་པ་གཉིས་ཏེ། དེའི་སྦྱོར་བ་ཡིས་
ཞེས་ཐབས་ཤེས་སྒྱུ་མ་དང་འོད་གསལ་དེ་རྒྱུ་འབྲས་རྟེན་འབྲེལ་དུ་ཤར་བའོ། །
སངས་རྒྱས་ཞེས་བྱ་བ་ལ་སོགས་པ་ཕྱིན་ཅི་མ་ལོག་པའི་རྒྱུ་འབྲས་ཀྱི་རྟེན་ཅིང་
འབྲེལ་བར་འབྱུང་བ་མི་སླུ་བའི་དོན། འཁོར་འདས་གཉིས་སུ་མེད་པའི་ཡེ་ཤེས་
བདེ་བ་ཆེན་པོ་མངོན་དུ་གྱུར་པའི་ཚུལ་བསྟན་པའོ། །བཀའ་སྩལ་ཏོ་ཞེས་དོན་
བསྡུ་བའོ། །ཐུན་མོང་བ་ཕྲ་མོའི་རྣལ་འབྱོར་པ་གཞན་ཡང་སྟོན་པ་ནི་དེ་ནས་
བཅོམ་ལྡན་འདས་ཞེས་པ་ལ་སོགས་པ་གསུངས་སོ། །དམ་ཚིག་ཆེན་པོ་རྡོ་རྗེ་ཁྲོ་
249 398



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བོ་ནི་དཔལ་རྡོ་རྗེ་འཇིགས་པའང་འཇིགས་པར་མཛད་པའི་སྐུའོ། །ཀུན་དུ་སྐྲག་
པར་བྱེད་པ་རྡོ་རྗེ་ ཁྲོ་བོ་ནི་དྲག་པོ་ཆེན་པོ་ཞལ་དགུ་པ་ཕྱག་སུམ་ཅུ་སོ་བཞི།
ཞབས་བཅུ་དྲུག་མཚོན་ཆ་དུ་མ་འཛིན་པའི་སྐུ་ཉིད་དེ།
ཨོཾ་དྷིསི་ཝི་ཀྲི་ཏ་ན་ན་སརྦ་ཥ་ཏུཾ་ན་ཤ་མ་ཙཱ་བྷ་ཡ་ཧཱུྃ་ཧཱུྃ་ཕཊ་ཕཊ་སྭཱ་ཧྭ་
ཞེས་པས་སྔགས་དང་ལྡན་པའི་ཁྲོ་བོ་ཆེན་པོ་འདིའི་འཕྲིན་ལས་ལ་འཇུག་པ་སྟེ།
དེ་ནས་རྡོ་རྗེ་འཇིགས་བྱེད་ཀྱི། །བསྒྲུབ་པ་ཡང་དག་རབ་བཤད་དེ། །དེ་ནི་ལྷ་
རྣམས་ ཐམས་ ཅད་ ལ། །དྲག་ཤུལ་ ཆེ་ ཞིང་ འཇིགས་ པར་ བྱེད། །ཅེས་ འདི་ ལ་
འཕྲོས་པའོ། །དུག་ན་ཁྲག་དང་ཞེས་པ་ནས་གནོན་པར་འགྱུར་ཞེས་པའི་བར་
གྱིས་འདིའི་རྣལ་འབྱོར་གྱིས་བུ་མོ་འགུག་པ་དང་
། ཕ་རོལ་གྱི་རྒོལ་བའི་རིགས་
སྔགས་གཅོད་ཅིང་གནོན་པའི་མཆོག་ཏུ་གྱུར་པའི་ཐབས་སྟོན་པའོ། །སངས་རྒྱས་
ལམ་ནི་ཞེས་པ་ལ་སོགས་པས་མངོན་སྤྱོད་ཀྱི་སྦྱོར་བས་ཏེ། དེ་ལ་སྔོན་དུ་གསུངས་
པའི་ཆོ་གས་འཁོར་ལོ་བྲིས་ཏེ་དུར་ཁྲོད་དུ་སྦས་ན་འཆི་བར་འགྱུར་རོ་ཞེས་པའི་
དོན་ཏོ། །
བཅུ་བཞིའམ་ཞེས་པ་ལ་སོགས་པས་ནོར་སྟེར་བ་དང་དབང་དུ་བྱ་བ་སྟེ།
དེ་ནས་ཡང་དགུག་པར་འདོད་ན་ཐོད་པ་ལ་འཁོར་ལོ་བྲིས་ཏེ་གྷི་ཧཾ་དང་སྲིན་ལག་
གི་ཁྲག་གིས་སོ། །དུར་སོལ་ལམ་སེང་ལྡེང་གི་མེ་ལ་སྲོ་ཞིང་གང་ལ་བྱ་བའི་མིང་
དང་བཅས་པར་བཟླས་ན་དེ་སྐད་ཅིག་གིས་རླུང་གི་ཤུགས་ལྟར་འགུགས་པར་
འགྱུར་རོ་ཞེས་པའི་དོན་ཏོ། །སྔགས་ཤེས་པ་ཡིས་ཞེས་པ་ལས་གསད་པའི་ཐབས་
བསྟན་ལ། གོང་གི་སྔགས་ལ་སྤེལ་ཚིག་དང་འཁྲུལ་འཁོར་དང་ཏིང་ངེ་འཛིན་སོ་
སོར་བྱ་བ་ཤེས་པར་བྱའོ། །
249 -399



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ད་ནི་ཁྱད་པར་གྱི་འཕྲིན་ལས་ལྔ་ཕྱག་མཚན་དབབ་པའི་ཐབས་བསྟན་པ་
ལ་ཐོ་བ་བསམ་གཏན་ཞེས་པ་བསྒྲུབ་བྱ་ལ་དབབ་ཅིང་རེངས་པའི་སྦྱོར་བའོ། །ཧཱུཾ་
ནི་རབ་ཏུ་ཞེས་པ་སྣ་ཚོགས་རྡོ་རྗེའི་འཁྲུལ་འཁོར་གྱིས་གཞོམ་པར་བྱ་བའོ། །རྡོ་རྗེ་
རྒྱུས་ཞེས་པ་ལིངྒ་ལ་བརྟེན་ནས་གསད་པའི་སྦྱོར་བ་རྡོ་རྗེ་དགྲ་སྟའི་སྦྱོར་བ་བསྟན་
ཏོ། །ལས་ཀྱི་རྡོ་ རྗེ་ ཞེས་པ་ཚར་བཅད་ཅིང་སྤྲིན་དྲལ་བའི་ཆོ་ག་བསྟན་པའོ། །
དཀྱིལ་འཁོར་དག་ནི་ཞེས་པ་འབྱུང་བ་བཞིའི་གནོད་པ་བཟློག་པའོ། །སྔགས་དང་
ཕྱག་རྒྱའི་ནུས་པ་མཆོག་ཏུ་བསྟན་པ་སྟེ། འདི་ལ་ལ་ལ་དག་ སྔ་མ་བདུད་རྩི་
འཁྱིལ་བའི་སྦྱོར་བ། ཕྱི་མ་རྟ་མགྲིན་གྱི་ཡིན་ནོ། །སྔགས་ཐམས་ཅད་ཀྱི་གསང་
བའི་སྙིང་པོ་ཕཊ། དེ་དག་ཀྱང་དཔལ་རྡོ་རྗེ་འཇིགས་བྱེད་དེ་ཉིད་ཀྱི་ཆོ་གའི་ལས་
ཚོགས་བསྟན་པའོ། །
འདིར་གསང་ཆེན་བླ་ན་མེད་པ་སྒྱུ་མ་ལྟ་བུའི་ཁྱད་པར་གྱིས་རིམ་གཉིས་
སྤྱོད་པ་དང་བཅས་པ་བསྟན་པ་ལ། ཡེ་ཤེས་ཞེས་པའི་ཚིག་རྐང་གཉིས་ཐོག་མར་
སྨོས་པ་ནི་དང་པོ་བསྐྱེད་པའི་རིམ་པའི་དབང་དུ་བྱས་ན་སྔོན་དུ་འགྲོ་བ་དང་ལྡན་
པས་ལྷག་པར་མོས་པའི་ཏིང་ངེ་འཛིན་བསྟན་ཏོ། །དེ་ཉིད་བསྡུ་བ་དང་སྦྱོར་བ་
དང་པོའི་ཏིང་ངེ་འཛིན་ལ། རྣལ་འབྱོར་དང་རྗེས་སུ་རྣལ་འབྱོར་མངོན་པར་བྱང་
ཆུབ་པ་ལྔ་ལས་དང་པོའི་མགོན་པོ་བསྐྱེད་ལ་འོད་ཟེར་ལྔ་ཞེས་པ་ལ་སོགས་པས་
སྟོན་ཏེ། རྡོ་ རྗེ་ ཕྲེང་བ་ལས་ཀྱང་། འགྲོ་བ་འབྱུང་བའི་ཕུང་པོ་རྣམས། །སངས་
རྒྱས་ལྔ་ཡི་རང་བཞིན་དུ། །མངོན་པར་བྱང་ཆུབ་རྣམ་ལྔ་ཞེས། །མིང་གིས་རབ་ཏུ་
བསྐུལ་བ་ཡིན། །ཞེས་པའི་དོན་ཏོ། །འོད་ཟེར་ལྔ་ནི་མངོན་པར་བྱང་ཆུབ་པ་ལྔའོ། །
རབ་འབར་བ་ནི་སྤྲོ་བསྡུའོ། །རྡོ་རྗེ་ཅན་གྱི་ཞེས་སྤང་བྱ་འཇོམས་པའོ། །སྦྱོར་བ་
249 -400



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བསྒོམ་པ་ནི་ཡེ་ཤེས་ལྔའི་ངོ་བོར་རོ། །རང་ལུས་ནི་ཐ་མལ་པའི་དུས། ལུས་ངག་
སེམས་རྡོ་རྗེ་ལ་ཞེས་སྐུ་གསུང་ཐུགས་རྡོ་རྗེ་ལ་སྦྱར་ན་ཞེས་ཐ་མལ་པའི་རྟོག་པའི་
མི་ཕྱེད་ཅིང་སྦྱང་གཞི་སྦྱོང་བྱེད་ལམ་དུ་བྱས་པ་འདིས་བྱང་ཆུབ་ཐོབ་པར་འགྱུར་
ཞེས་རྡོ་རྗེ་འཆང་གི་སྐུ་ཡི་རྒྱུ་མཐུན་གྱི་ཁྱད་པར་རོ། །
དེ་ནི་དེ་མ་ཐག་ཏུ་ཡང་ཞེས་ལྡང་བར་གྱུར་པ་བྱང་ཆུབ་པའོ། །རྣམ་པར་
སྣང་མཛད་འོད་འདྲ་ཞིང་ཞེས་རྒྱུ་ཡི་རྡོ་རྗེའི་འཆང་སྐུ་མདོག་དཀར་པོའི་རྣམ་པའོ། །
ངོ་བོ་ནི་རྡོ་རྗེ་སེམས་དཔའ་ཞེས་སོ། །ཞལ་གཅིག་ཕྱག་གཉིས་པའི་རྣམ་པ་ཅན་
ལ་རྒྱལ་པོ་ཆེ་ཞེས་པ་ཤིན་ཏུ་རྣལ་འབྱོར་གྱི་དུས་སུ་སྔགས་ཀྱིས་བྱིན་བརླབས་
ཤིང་ཡབ་ཡུམ་གཉིས་སུ་མེད་པར་སྤྲོ་བསྡུས་ཞལ་གསུམ་ཕྱག་དྲུག་པའི་སྐུར་
བསྒྱུར་བའོ། །སངས་རྒྱས་སྐུ་གསུམ་རྡོ་རྗེ་འཛིན་ཞེས་པ་རྣལ་འབྱོར་ཆེན་པོའི་
ཏིང་ངེ་འཛིན་ཐམས་ཅད་བཟུང་བའོ། །བཞིན་བཟང་བདེ་བར་བསྒྲུབ་པ་ཡིས། །
ཕྱག་རྒྱ་རྙེད་ན་ཆོ་ག་བཞིན། །ཞེས་པ་ལ་སོགས་པས་ཕྱི་རོལ་གྱི་ཕྱག་རྒྱ་དང་
མངོན་པར་དུ་བྱ་བ། རྗེས་སུ་ཆགས་པ། བདེ་བ་ཆེན་པོའི་མཆོད་པ་བསྟན་པའོ། །
སེམས་དཔའ་ཐམས་ཅད་བསྐྱེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་ཡབ་ཡུམ་
བསྲུབས་པ་ལས་མི་བསྐྱོད་པ་ཕྱུང་སྟེ་བདག་བསྟིམས་པས་འབྲས་བུའི་རྡོ་རྗེ་
འཆང་ཞེ་སྡང་རྡོ་རྗེར་གྱུར་པ། དཀྱིལ་འཁོར་པ་ཐམས་ཅད་ཀྱི་འཁོར་ལོ་བཀོད་
པས་ལྷ་སུམ་ཅུ་རྩ་གཉིས་མ་ལུས་པར་རྫོགས་པའོ། །ལས་རྒྱལ་མཆོག་བསྟན་པ་
སྔགས་འདི་ཞེས་པས་ཕྲ་མོའི་རྣལ་འབྱོར་རྡོ་རྗེའི་བཟླས་པ་ངག་གི་བཟླས་པ་
བསྟན་ཏོ། །རབ་ཏུ་ཞེས་པས་གཙོ་བོ་སྟོང་པ་ཉིད་དུ་འཇུག་པའོ། །སྔགས་ཤེས་པ་
ཡིས་གནས་བཞི་རུ། །བུད་མེད་རྟག་ཏུ་བཞག་པར་བྱ། །ཞེས་པས་སྤྱན་སོགས་ཀྱི་
249 ---401



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
གླུས་བསྐུལ་བས་བསླངས་པའོ། །ལྷག་མ་གོ་སླའོ། །
བསྒོམ་པར་བྱ་ཞེས་པ་བཀོད་པར་བྱ་བ། ཉེ་བར་བསྡུ་བ། ལས་ཀྱི་རབ་ཏུ་
དབྱེ་བ་བྱ་བའོ། །རྫོགས་པའི་རིམ་པ་དང་སྦྱར་བ་ནི་ཡེ་ཤེས་སེམས་དཔའ་ཞེས་
པ་ཚིག་རྐང་གཉིས་པོའི་དོན་ལ། སྦྱང་གཞི་ནི་རླུང་སེམས་ཙམ་ལས་གྲུབ་པ་བར་
མ་དོའི་ སྲིད་ པ་སྐད་ཅིག་མ་ལས་གྱུར་པའོ། །དེའི་སྦྱོར་བ་ཡིས་ཞེས་པ་ལས།
སྦྱོར་བ་ནི་བར་དོ་གསུམ་ལ་ལམ་གསུམ་དུ་གནས་ལ། དབུས་སུ་ཞེས་རླུང་རིག་
གཉིས་ཀྱིའོ། །གཟུགས་ནི་ཞེས་འོད་གསལ་གྱི་ངང་ལ་འབྱུང་བའི་སྐུ་ལྷ་ཡི་འཁོར་
ལོ་བསྒོམ་པར་བྱ་བ་ཟུང་འཇུག་གི་ཏིང་ངེ་འཛིན་ཏོ། །འདི་ནས་དངོས་པོའི་གནས་
ལུགས་ལ། །འོད་ཟེར་ལྔ་ནི་རབ་འབར་བའི། །ཞེས་པ་ཡེ་ཤེས་ལྔ་ཡི་ངོ་བོ་ཅན་
མངོན་བྱང་ལྔའོ། །རྡོ་རྗེ་ཅན་གྱི་སྦྱོར་བ་བསྒོམ་ལུས་གྲུབ་ཚུལ་དང་འདོད་པའོ། །
རང་ལུས་ངག་སེམས་རྡོ་རྗེ་ལ་ཞེས་པ་ལ། །ལུས་ནི་བྱང་ཆུབ་རྣམ་ལྔ་དང་
། །རྩ་
དང་བྱང་ཆུབ་སེམས་དང་ནི། །མི་གཙང་རྫས་དང་རྣམ་རྟོག་གིས། །ལུས་ཀྱི་ཆོས་
ནི་གནས་པ་ཡིན། །ངག་ནི་འབྱུང་བ་ལྔ་དག་དང་། །ཡི་གེ་སྒྲ་དང་སྔགས་རྣམས་
ཏེ། །བརྗོད་ པ་ དང་ནི་ དབྱངས་ དག་ གིས། །ངག་གི་ཆོས་ནི་བསྡུས་པ་
པ་ ཡིན།
།
སེམས་ནི་ཤེས་པ་ལྔ་དག་དང་། །ཐིག་ལེའི་བདེ་བ་ཉིད་དང་ནི། །སྣང་བ་གསུམ་
དང་མི་རྟོག་པས། །སེམས་ཀྱི་ཆོས་ནི་གནས་པ་ཡིན། །ཞེས་པའི་དོན་ཏོ། །སྦྱར་
ན་ཞེས་སྦྱང་གཞི་སྦྱོང་བྱེད་དུའོ། །བྱང་ཆུབ་ཐོབ་པར་འགྱུར་བ་ནི་དང་པོའི་འོད་
གསལ་ངོས་ཟིན་པ་ལའོ། །
དེ་ལས་ལྡང་བ་ནི་མ་དག་པའི་སྒྱུ་མ་ལས་འདས་ནས་ཤིན་ཏུ་རྣམ་པར་
དག་པའི་སྒྱུ་ལུས་དེ་ནི་ངོས་ཟིན་པའི་དེ་མ་ཐག་ཏུ་ཡང་ཟུང་འཇུག་སློབ་བཞིན་
249 -402



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་ཏིང་ངེ་འཛིན་དང་སྤྱོད་པ་ལ་སྦྱངས་པས་ཡེ་ཤེས་ཀྱི་སྣང་བ་ལས་བྱུང་བའི་
ཞིང་ ཁམས་ དེར། རང་ ཉིད་ དཔལ་ལོངས་སྤྱོད་ རྫོགས་ པའི་ སྐུ་རྣམ་པར་སྣང་
མཛད་ཞིང་ཁམས་དུ་མ་སྐུ་ལ་ཡོངས་སུ་རྫོགས་པར་ཐོབ་པ་ལ། དེའི་འོད་འདྲ་
ཞིང་ཞེས་མཆོད་པ་ཙམ་སྟེ་སྤྲོ་བ་དང་བསྡུ་བའི་ཚུལ་དང་རྫུ་འཕྲུལ་དུ་མ་མངའ་
བའོ། །རྡོ་རྗེ་སེམས་དཔའ་ནི་བྱང་ཆུབ་སེམས་སོ། །རྒྱལ་པོ་ཆེ་ནི་བདེ་སྟོང་དབྱེར་
མེད་པའི་སྐུའོ། །སངས་རྒྱས་ནི་རིགས་ཐམས་ཅད་བསྡུས་པའོ། །སྐུ་གསུམ་ནི་
རྣམ་ པ་ ལོངས་སྐུ། སྤྲོ་བསྡུ་ སྤྲུལ་སྐུ། ངོ་བོ་ཆོས་སྐུ། མི་སློབ་པའི་ཟུང་འཇུག་
མངོན་དུ་གྱུར་པས། རྡོ་རྗེ་འཛིན་ཞེས་ངོ་བོ་ཉིད་བདེ་བ་ཆེན་པོ་རྡོ་རྗེ་འཆང་གི་
སྐུའོ། །དེས་ནི་ཟུང་འཇུག་གི་སྐུར་སངས་རྒྱུ་བའི་ཚུལ་ལོ། །
གལ་ཏེ་དེར་ངོས་མ་ཟིན་ཅིང་མི་གནས་ན་ལུས་སྤྲུལ་པའི་སྐུ་ཡི་འབྱུང་
བས་སྲིད་པའི་སྐྱེ་བ་ལེན་པར་གྱུར་པ་ལ་སེམས་དཔའ་ཐམས་ཅད་བསྐྱེད་པ་རྡོ་རྗེ་
ཞེས་པའི་དོན་ཏོ། །གསང་བའི་ངང་གིས་མངལ་སྒོ་དགག་པའི་ཐབས་ལ་བཞིན་
བཟང་ཞེས་པ་ལ་སོགས་པའི་དོན་ཏོ། །མ་ཁེགས་ན་དབང་གསུམ་པའི་ལམ་བྷ་
གའི་དཀྱིལ་འཁོར་ལབརྟེན་ནས་མ་ལ་བསྡམ་པའི་སྦྱོར་བ་བསྟན་པ་ལ་སྔགས་
ཤེས་པ་ཡིས་ཞེས་པ་ལ་སོགས་པས། ནང་དུ་ལུས་ ཀྱི་གནས་སུ་ཤེས་རབ་ཀྱི་
འཁོར་ལོ་ལམ་དུ་བྱེད་པ་དང་
། ཕྱི་རོལ་དུ་ལྷ་མོ་ལྔ་དང་བདེ་བ་ལམ་དུ་བྱེད་པ་
བསྟན་པའོ། །དེ་ལས་ཐོབ་པའི་སྤྱོད་པ་དང་འབྲེལ་བ་དང་འདི་ནི་རྗེ་ནཱ་རོ་ཆེན་
པོའི་བཞེད་པ་ཐུན་མོང་མ་ཡིན་པའོ། །
སློབ་དཔོན་དཔལ་ཡེ་ཤེས་སྙིང་པོའི་བཞེད་པས་རིགས་ལྔའི་དབྱེ་བས་
སྤྲོས་པ་མེད་པའི་སྤྱོད་པ་ཕྱག་རྒྱ་ལྔ་དང་ལྷན་ཅིག་ཏུ་རོལ་བ་ནི། ཡེ་ཤེས་སེམས་
249 -403



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དཔའི་སྦྱོར་བ་ཡིས་ཞེས་པ་ནས། བསྐྱེད་པ་རྡོ་རྗེ་ཞེས་པའི་བར་གྱིས་བསྟན་ཏེ།
གནས་ཕུན་སུམ་ཚོགས་པ་བྱ་བའི་རིམ་པ་སྔོན་དུ་འགྲོ་བས། བདག་གིས་སེམས་
ཅན་ཐམས་ཅད་ཀྱི་དོན་དུ་དཔལ་རྡོ་རྗེ་འཆང་གི་གོ་འཕང་ཚེ་འདི་ཉིད་དུ་ཐོབ་པར་
བྱས་ལ་འགྲོ་བ་ཐམས་ཅད་འདི་ལ་དགོད་སྙམ་པའི་སེམས་བསྐྱེད་དེ། ཕྱག་རྒྱ་
རྣམས་སྤྱན་ལ་སོགས་པར་བསྐྱེད་པ་རང་རང་གི་གནས་སུ་བཞག་ལ་བསྐྱེད་རིམ་
ལ་གནས་པས། དང་པོ་སྦྱོར་བ་རྣལ་འབྱོར་བཞིས་རྡོ་རྗེ་འཆང་དུ་གྲུབ་པ་དང་
།
དཀྱིལ་འཁོར་རྒྱལ་མཆོག་ལྷ་ཡི་འཁོར་ལོ་དང༌
། ལས་རྒྱལ་མཆོག་བསྟོད་པའི་
བར་དུ་བྱ་བ་དང་། དེར་མཆོད་པ་གཟུགས་སྒྲ་དྲི་རོ་རེག་བྱའི་བར་དུ་ཕུལ་བས་
དཀྱིལ་འཁོར་གྱི་བདག་པོ་དང་ལྷ་ཚོགས་ཐམས་ཅད་མཉེས་པར་གྱུར་ཏེ་མཐར་
བསྔོ་བའི་བར་དུ་ཆོ་ག་ཐམས་ཅད་རྫོགས་པར་བྱེད་པ་ནི་དུས་ཇི་སྲིད་ཀྱི་བར་དུ་
གསང་བའི་སྤྱོད་པ་ལ་གནས་པར་བྱའོ། །
ཤིན་ཏུ་སྤྲོས་པ་མེད་པའི་སྤྱོད་པ་ལ་གནས་པར་བྱ་བ་ནི། བཞིན་བཟང་
ཕན་པར་འདོད་པའི་ཞེས་པ་ལ་སོགས་པས་ཕྱག་རྒྱ་གཅིག་པ་དང་སྤྱོད་པ་བྱ་བ།
མངོན་པར་རྟོག་པས་རྒྱས་པ་དང་བསྡུས་པའི་དབྱེ་བས་བསམ་ ནི། སྔར་
བཞིན་བྱས་པས་ཕྱི་ནང་གསང་བའི་སྤྱོད་པའི་ཚུལ་ལ་སྤྱོད་པ་ནི་ཏིང་ངེ་འཛིན་
གོང་ནས་གོང་དུ་འཕེལ་བས་བདེ་བ་ཆེན་པོའི་ཡེ་ཤེས་བླ་ན་མེད་པ་ལ་སྤྱད་པས་
བདག་དང་སེམས་ཅན་དང་ཆོས་ཐམས་ཅད་ལ་གཉིས་སུ་མེད་པའི་བདེ་བ་རོ་ག
ཅིག་ཏུ་འཆར་བར་འགྱུར་ཞིང་ཁྱད་པར་གྱི་རྟགས་དེ་ནི་དེ་མ་ཐག་ཏུ་ཡང་
། འཇམ་
དཔལ་དང་ཞེས་པ་ལ་སོགས་པ་ཐོབ་པའི་ཁྱད་པར་གསུངས་སོ། །སྤྱོད་པའི་དུས་
སུ་རིམ་པ་གཉིས་ཀྱི་རྣལ་འབྱོར་པས་བཟའ་བའི་དམ་ཚིག་ཁ་ཟས་སྦྱང་པ་བསྟན་
249 དབཅསྨཱ404



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པའི་ཕྱིར་བཤད་པའམ་ཞེས་པ་ལ་སོགས་པ་ཀུན་གྱི་མཐུན་སྣང་གཅིག་པའི་ཟས་
ཀྱི་ཚོགས་གང་ཡང་རུང་བ་རྙེད་པ་དང་། གཞན་རྣལ་འབྱོར་པའི་སྤྱོད་ཡུལ་དུ་གྱུར་
པ་ཤ་ལྔ་བདུད་རྩི་ལྔ་ལ་སོགས་པ་སྟེ། སྣོད་དང་ཟས་དེ་དག་གི་དངོས་པོ་མ་དག་
པ་ལ་སོགས་པ་ལ་འབྲུ་གསུམ་བདུད་རྩིའི་རི་ལུ་ཟླ་བ་རྡོ་རྗེའི་སྦྱོར་བ་དང་ལྡན་
པས་བྱིན་གྱིས་བརླབས་ལ་སྤྱད་པར་བྱ་སྟེ། བཀའ་སྩལ་ཏོ་ཞེས་མདོ་ཙམ་དུ་
གསུངས་སོ། །
ད་ནི་སྔགས་ལ་མཆོག་ཏུ་གཞོལ་བ་རྣམས་ཀྱི་ཆེ་བ་བསྟན་པར་བྱེད་པ་
ཁྱད་པར་རི་ལུའི་བསྒྲུབ་པ་ལ། སྔགས་ཀྱི་རི་ལུ་ནི་ལེའུ་བཅུ་གཉིས་པར་བསྟན་
ནས་འདིར་རྫས་ཤ་ལྔ་བདུད་རྩི་ལྔ་ཚོགས་པ་དང་བཅས་པའི་སྒོ་ནས་བསྒྲུབ་པ་
བསྟན་པའི་ཕྱིར་བཤང་བ་ཆོ་ག་བཞིན་བླངས་ནས་ཞེས་བྱ་བ་ལ་སོགས་པ་སྨོས་ཏེ་
རི་ལུའི་རྣམ་པ་བཅུ་ཐོད་པར་སྦྱར་བ་སྔགས་ལ་མཆོག་ཏུ་གཞོལ་བ་རྣམས་ཀྱིས་
རིགས་ལྔ་ཡབ་ཡུམ་གྱི་འཕྲེང་སྔགས་ཀྱི་བྱ་བས་ཉི་མ་དང་ཟླ་བའི་དབྱེ་བས་མི་
མཐོང་པ་ལ་ག་བུར་གུར་གུམ་སྦྱར་བ་ཡི་ཞེས་པ་དང་
། སངས་རྒྱས་ཀུན་གྱིས་མི་
མཐོང་ངོ་ཞེས་པའི་བར་གྱིས་བསྟན་པ་ལ། གནས་དང་། དུས་དང་། ཐབས་དང་
རྫས་ཀྱི་ཁྱད་པར་དང༌
། བྱིན་བརླབས་ཏིང་ངེ་འཛིན་གྱིས་བསྒྲུབས་པས་ཇི་ལྟ་བ་
བཞིན་འབྱུང་བའོ། །ནང་ལ་མཆོག་ཏུ་གཞོལ་བ་རྣམས་ཀྱིས་ནི་རླུང་བཅུ་ཐབས་
དང་ཤེས་རབ་གཉིས་མེད་དུ་སྦྱོར་བས་འགྲུབ་ལ། མི་འཆི་བ་དང་སྒྲོན་མེར་
བཅས་ པས་ ལུས་ ཀྱི་ ཁམས་ དངས་མའི་ཆ་ཉིད་བརྟན་པར་བྱེད་པས་ནུས་
ཐོགས་པ་མེད་པར་འབྱུང་བས་མི་སྣང་བའི་དངོས་གྲུབ་ཕྱི་ནང་དུ་བརྟན་པ་ཉིད་དོ། །
འདིར་རིམ་པ་གཉིས་པའི་རྣལ་འབྱོར་མཐར་ཕྱིན་ནས་དངོས་གྲུབ་ཀྱི་
249 ---405



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
འབྲས་བུ་རབ་ཏུ་བསྟན་པའི་ཕྱིར་རྡོ་རྗེས་འཛིན་པ་ཞེས་རྣལ་འབྱོར་པ་གང་ཡང་
རུང་བ་ཞིག་ལུས་ལྷ་ངག་སྔགས་སེམས་ཕྱག་རྒྱ་ཆེན་པོར་བྱིན་གྱིས་བརླབས་ནས་
སྐུ་གསུང་ཐུགས་རྡོ་རྗེ་དང་འདྲ་ཞིང་མཚུངས་ཏེ་བདག་དང་གཞན་གྱི་དོན་གྲུབ་
པའི་དཔལ་དང་ལྡན་པ་སྟེ། རྟགས་བརྒྱད་དང༌། ཡོན་ཏན་བརྒྱད་དང་། དབང་
ཕྱུག་བརྒྱད་དང་ལྡན་པ་ཉིད་དེ། གདུལ་བྱ་སྲིད་པ་གསུམ་ལ་སོགས་པ་རྣམ་པ་
རབ་ཏུ་འདུལ་བའི་ཕྱིར་འཕྲིན་ལས་བཞི་ལ་སོགས་པའི་སྦྱོར་བས་འཇིག་རྟེན་གྱི་
ལྷ་ཆེན་པོ་གསུམ་ལ་སོགས་པ་སྟོབས་ཆེན་ཕ་རོལ་གནོན་པ་སྟེ་ལག་ན་རྡོ་རྗེའམ་
སྲེད་མེད་ཀྱི་བུ་དང་མཚུངས་པའོ། །
འཕྲིན་ལས་ཐོགས་པ་མེད་པར་འཇུག་པ་ནི། དཔག་ཚད་བྱེ་བ་རྫོགས་
པའི་ཞེས་ སངས་ རྒྱས་ ཀྱི་ ཞིང་ ཁམས་དུ་མ་བགྲོད་པ་དང་། ཕྱོགས་བཞི་དང་
མཚམས་བཞི་དང་འོག་དང་སྟེང་ལ་སོགས་པ་སྐད་ཅིག་རེ་རེ་ལ་ཡང་རྣམ་པར་
འཕྲུལ་པ་སྟོན། རང་གིས་བྱིན་གྱིས་བརླབས་པའི་གནས་གང་ཡིན་པ་དེ་ཉིད་ཀྱི་
ས་གཞི་ཡང་སྣ་ཚོགས་རྡོ་རྗེའི་ས་གཞི་ཚད་དང་བཅས་པའི་གདན་དུ་འགྱུར་ཞིང་
སྟོང་དང་པོའི་འཇིག་རྟེན་གྱི་ཁམས་དང་སྟོང་གཉིས་བར་མ་དང་སྟོང་གསུམ་གྱི་
སྟོང་དག་ཏུ་ཡང་བགྲོད་ཅིང་རང་གི་རིགས་ལས་བྱུང་བའི་བུ་མོ་པདྨ་ཅན་ལ་
སོགས་པ་ཡེ་ཤེས་ཀྱི་ཕྱག་རྒྱར་གྱུར་པས་དཔལ་དང་ལྡན་པ་རྡོ་རྗེ་འཆང་གི་ཆེ་བ་
དང་མཚུངས་པས་སངས་རྒྱས་ས་དེ་ཉིད་ཀྱི་འོད་དང་འདྲ་བར་འདིར་ཡང་འོད་
ཟེར་བ་སྤུའི་བུ་ག་རེ་རེ་ནས་ཀྱང་བརྒྱ་སྟོང་ཕྲག་དུ་མ་འབྱུང་བར་འགྱུར་བ་ཡིན་ནོ། །
འདོད་པའི་ཁམས་ཀྱི་གནས་དྲུག་ལ་སོགས་པའི་ལྷ་མོ་དང་
། འཁོར་ལོ་བསྒྱུར་
བའི་བུ་མོ་དང་བཙུན་མོ་དང་གཞན་ཡང་ལྷ་ཡི་དབང་པོའི་ལོངས་སྤྱོད་པའི་ཡུལ་
249 --406



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དག་ཀྱང་རུང་སྟེ་རིག་པའི་བརྟུལ་ཞུགས་ཀྱིས་ཉེ་བར་སྤྱོད་པས་ཁྱད་པར་བྱེད་
པའོ། །
ཡང་ན་གཟུགས་ཁམས་གནས་པ་ལའང་ཞེས་པ་ཚངས་རིས་ཀྱི་འཇིག་
རྟེན་གྱི་ལྷ་ཐམས་ཅད་བདག་གི་དབང་དུ་འགྱུར་ཞིང་། སྟོབས་མཆོག་ནི་ཡེ་ཤེས་
ལས་བྱུང་བ་དེ་དག་གིས་ནི་འདོད་པའི་ཡོན་ཏན་ཐམས་ཅད་ལ་ཉེ་བར་ལོངས་
སྤྱོད་ཅེས་ལྷ་མ་སྲིན་སྡེ་བརྒྱད་ཐམས་ཅད་ཀྱང་བདེ་བ་ཆེན་པོའི་རྣལ་འབྱོར་
དེའི་དམ་ཚིག་ལས་འདའ་བར་མི་བྱེད་པས་རྣམ་པར་སྨིན་པའི་ལུས་དངས་ཏེ་དག་
ནས་མི་སྣང་བ་ཞེས་ཡེ་ཤེས་ཀྱི་སྐུར་གྱུར་ཅེས་པའི་ཐ་ཚིག་ཅན་ནོ། །དེ་ལྟར་
བསྟན་པའི་དོན་ལ་སྟོན་པ་རྡོ་རྗེ་འཛིན་ལ་ལྷག་པར་མོས་ཤིན་ཏུ་འདུན་ཅིང་ངོ་
མཚར་སྐྱེས་པའི་སྒོ་ནས་ཉེར་བསྡུ་མཛད་པ་ནི་དེ་ནས་སངས་རྒྱས་ཞེས་པས་
བསྟན་ནོ། །ཨེ་མ་ཧོ་ཞེས་པ་ལ་སོགས་པ་ཐེག་པའི་ཁྱད་པར་གྱིས་གསང་ཆེན་གྱི་
ཆེ་བ་ལ་བསྟན་པའོ། །འདིར་རང་རིགས་ཀྱི་དབྱེ་བས་ལྷ་སོ་སོ་ལ་སྤྱི་དང་བྱེ་བྲག་
ཏུ་རྒྱས་གདབ་པ་སྟོན་པ་ལ་དེ་ནས་སྟོན་པ་རྡོ་རྗེ་འཛིན་ཞེས་པ་ལ་སོགས་པས་
བཤད་པར་ཞལ་གྱིས་བཞེས་པ་ཞིག་བསྟན་ལ། སེམས་དཔའ་རྡོ་རྗེ་ཞེས་པ་ནས་
རྒྱས་པར་བཤད་པའོ། །བསམ་གཏན་ཞེས་པ་ལ་སོགས་པས་དགོས་པའི་ཕན་
ཡོན་གྱི་སྒོ་ནས་ཉེར་བསྡུ་བསྟན་པའོ། །
ད་ནི་སྔགས་ལ་མཆོག་ཏུ་གཞོལ་བ་དག་གིས་གནས་སྐབས་དང་མཐར་
ཐུག་གི་སྒོ་ནས་མངོན་པར་ཤེས་པ་ནི་མ་ཤར། འོན་ཀྱང་འཇིག་རྟེན་དང་འཇིག་
རྟེན་ལས་འདས་པའི་དངོས་གྲུབ་ཇི་ལྟར་གྲུབ་པར་འགྱུར་བ་དང་
། དུས་གསུམ་
གྱི་སྤྱོད་ཡུལ་ཤེས་པར་འདོད་ཅིང་ལྷ་དབབ་པའི་ཆོ་ག་བསྟན་པ་ལ་དོན་བདུན་
249-407



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ལས། དང་པོ་བཤད་པར་ཞལ་གྱིས་བཞེས་པ་ནི་དེ་ནས་སྟོན་པ་རྡོ་རྗེ་འཛིན་ཞེས་
པ་ནས་སོ། །གཉིས་པ་གནས་ཀྱི་ཁྱད་པར་བསྟན་པ་ནི་རི་རྩེ་ཉམས་ནི་དགའ་བ་
ཞེས་པ་ལ་སོགས་པས་བསྙེན་པའི་སྦྱོར་བ་བྱ་བའི་རིམ་པའོ། །གསུམ་པ་ཁྱད་
པར་གྱི་དོན་འཕྲིན་ལས་འགྲུབ་པར་འགྱུར་བ་རྡོ་རྗེ་སེམས་དཔའ་ཞེས་པ་གནས་
སོ། །བཞི་པ་ལྷ་བསྐྱེད་པའི་ཆོ་ག་ཇི་ལྟར་བྱ་བར་བསྟན་པ་ནི་རྡོ་རྗེ་ཆོས་ཀྱི་ཞེས་པ་
ནས་འོད་དཔག་ཏུ་མེད་པའི་རྣལ་འབྱོར་པ་ལ་གནས་གསུམ་དུ་ལྷ་གསུམ་བསྐྱེད་
པ་རྒྱས་གདབ་དང་བཅས་པ་བསྟན་ཏོ། །
ལྔ་པ་དབབ་པར་བྱ་བའི་ཐབས་བརྟག་པ་དང་བཅས་པ་ནི་དབབ་པའི་ཆོ་
ག་ཞེས་པ་ལ་སོགས་པས་བསྟན་ཏོ། །དྲུག་པ་དབབ་པར་བྱ་བའི་ཡུལ་གྱི་མཚན་
ཉིད་ནི་བུ་མོ་ལོ་གྲངས་ ཞེས་ པ་ ལ་སོགས་ པའོ། །བདུན་པ་ལྷ་དང་སྔགས་སུ་
བཅས་པའི་ཡི་གེ་ལ་ཇི་ལྟར་བསྐུལ་བའི་རིམ་པ་ནི་དེ་ལ་སྙིང་པོའི་སྔགས་ཀྱི་ཞེས་
པ་ནས་ཆོ་ག་རྒྱ་ཆེར་བསྟན་ཏེ་འདི་རབ་བཤད་ཅེས་པའི་བར་དུ་ནི་རྒྱ་ཆེར་བསྟན་
པ་ལས། མདོར་བསྡུས་པ་ནི་ཟླ་བ་གྲགས་པའི་བཞེད་པ་དང་གཅིག་པ་ཉིད་དོ། །
དེ་ནི་སྤྱི་ཙམ་དུ་བསྟན་པ་ལ་ཁྱད་པར་དུ་སློབ་མ་ལ་དབང་བསྐུར་བའི་
དུས་ཀྱི་ཡེ་ཤེས་དབབ་པ་ཡང་རིམ་པ་འདི་ཡིན་ཏེ། དང་པོ་གསོལ་བ་གདབ་པ་ནི།
དེ་ནས་དེ་བཞིན་གཤེགས་པ་ཐམས་ཅད་ ཀྱིས་བྱིན་གྱིས་བརླབས་ཤིང་རྡོ་རྗེ་
སེམས་དཔའ་བདག་ལ་དབབ་པར་མཛད་དུ་གསོལ་ཞེས་ལན་གསུམ་དུ་བྱའོ། །
དེ་ནས་དབབ་སྣོད་སློབ་མ་དེ་སྣང་བ་མཐའ་ཡས་སུ་བསམས་ལ། ཡན་ལག་
ཐམས་ཅད་ལ་ཡི་གེ་ཨ་དམར་པོ་བཀོད་ལ། སྙིང་གར་ལཾ་སེར་པོ་ཡོངས་སུ་གྱུར་
པ་ལས་དབང་ཆེན་གྱི་དཀྱིལ་འཁོར་གྲུ་བཞི་པ་རྡོ་རྗེ་རྩེ་གསུམ་པས་མཚན་པ་དེའི་
249-408



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དབུས་སུ་ཡི་གེ་ཧཱུཾ་ངོ་དང་བོ་ཡོངས་སུ་གྱུར་པ་ལས་ཆུ་ཡི་དཀྱིལ་འཁོར་ཟླུམ་པོ་
བུམ་པས་མཚན་པ་དེ་ལྟེ་བར་བསམ། ཡཾ་ཡོངས་སུ་གྱུར་པ་ལས་རླུང་གི་དཀྱིལ་
འཁོར་ལྗང་ཁུ་ཟླ་གམ་རྒྱལ་མཚན་གྱིས་མཚན་པར་རྐང་པའི་འོག་ཏུའོ། །རཾ་ལས་
མེའི་དཀྱིལ་འཁོར་དམར་པོ་འབར་བ་ཅན་སུམ་མདོར་བསམ་མོ། །མགྲིན་པར་
ཨ་སྤྱི་བོར་ཧཾ། དེ་ནས་འོད་ཟེར་འབར་བའི་ཛྷེ་རྐང་མཐིལ་ནས། རྐན་གྱི་བུ་ག་
ནས་རླུང་གིས་ཕོག་པས། མེ་སྦར་བ་ལ་སོགས་པ་ཡིས། ཨོཾ་བཛྲ་ཨ་བེ་ཤ་དྷེ་བ་ཡ་
ར་ར་ར་ར་ཙ་ལེ་ཡ་ཙ་ལེ་ཡེ་ཧཱུཾ་ཧ་ཨ་བྷེ་ཞེས་དྲིལ་བུ་བསིལ་བའི་སྒྲ་དང་བཅས་
པས་དབབ་པར་བྱའོ། །ཕེབས་པ་དང་སྙི་སྟ་བཛྲ་ཞེས་བྱ་བས་བརྟན་པར་བྱའོ། །
དེ་ནས་ལྕེ་ལ་ཡི་གེ་ཨ་དམར་པོ་བསམ་ལ། དགེ་བ་དང་མི་དགེ་བའི་གཏམ་
ཡོངས་སུ་སྨོས་ཤིག་ཅེས་པ་དྲི་བར་བྱའོ། །དེས་གསལ་པོར་སྟོན་པར་འགྱུར་རོ། །
ཐོབ་པའི་ཁྱད་པར་ནི་ཁྲུ་གང་ཙམ་ཞེས་པ་ལ་སོགས་པའོ། །
གདུག་པ་ཅན་འདུལ་བ་ཚར་གཅད་པའི་འཕྲིན་ལས་བསྟན་པའི་དོན་དུ་
དང་པོ་བཤད་པར་ཞལ་གྱིས་བཞེས་པ་ནི། དེ་ནས་རྒྱལ་པོ་རྡོ་རྗེ་འཛིན་ཞེས་པའི་
དོན་ཏོ། །འདིར་འཇུག་པའི་རྣལ་འབྱོར་པ་ཡང་དྲན་པ་གཅིག་པ་དང་
། རྟོག་པའི་
རྣལ་འབྱོར་ལ་སོགས་པ་ལ་ཏིང་ངེ་འཛིན་བརྟན་པར་མ་གྱུར་ཀྱང་འཕྲིན་ལས་
འདི་དག་ལ་འཇུག་པར་བྱ་བ་ནི། རྩེ་གཅིག་མ་གྱུར་པ་ཡིས་ཀྱང་ཞེས་པ་ལ་
སོགས་པས་ལྷ་སུམ་ཅུ་རྩ་གཉིས་ལས་ཞེ་སྡང་རྡོ་རྗེ་ལ་ཁྲོ་བོ་བཅུས་བསྐོར་བའི་
དཀྱིལ་འཁོར་གཙོ་བོ་ཡིན་པར་ཤེས་པར་བྱའོ། །བསྟན་པ་ལ་གནོད་པ་བསྒྲལ་
བར་བྱ་བ་ལ་ལིངྒའི་སྦྱོར་བས་གསད་པའི་ལས་གཉིས་དུར་ཁྲོད་སོལ་བ་དང་ཞེས་
པ་ལ་སོགས་པས་བསྟན་ཏོ། །
249-409



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྦྱིན་བསྲེག་དྲག་པོའི་སྒོ་ནས་མངོན་སྤྱོད་ཀྱི་ལས་སྦྱོར་ལྔ་སྟོན་ཏེ། དཀྱིལ་
འཁོར་གྲུ་གསུམ་བྱས་པ་ལ་ཞེས་པ་ནས་འདི་ནི་མཆོག་ཏུ་གྱུར་པར་བཤད་ཅེས་
པའི་བར་གྱིས་ཐབ་ཁུང་དང་
། བསྲེག་རྫས། ཡམ་ཤིང་
། ཐབ་ཀྱི་རིམ་པ་ཐུན་གྱི་
དབྱེ་བ་དང་བཅས་པས་འགྲུབ་པར་བྱེད་དེ། འདི་དག་ཀྱང་སྔགས་ལ་མཆོག་ཏུ་
གཞོལ་བ་དང་
། ནང་ལ་མཆོག་ཏུ་གཞོལ་བ་རྣམས་ཀྱིས་འགྲུབ་པའི་ལེའུ་དགུ་
པའི་དོན་ཏེ། སྲིན་པོ་དང་རོ་ལངས་ཤ་ཟ་དང་
། ཚ་བའི་ནད་ཀྱིས་ཟིན་དུ་འཇུག་
པའི་སྒོ་ནས་གསད་པའི་ལས་གསུམ་སྟོན་ཏེ། སོལ་ཁུས་ཞེས་པ་ནས་བཏབ་པར་
འགྱུར་ཞེས་པའི་བར་གྱིས་བསྟན་ལ་འདི་ཡང་ཆོ་ག་དང་ལྡན་པས་བྱ་བ་ཤིས་སོ། །
དྲག་པོ་མངོན་སྤྱོད་ཀྱི་སྔགས་ཀྱིས་ལས་ལ་སྦྱར་བའི་ལེའུ་བཅུ་བཞི་པ་ནས་བསྟན་
པའི་ཁྲོ་བོ་བདུད་རྩི་འཁྱིལ་པའི་གསང་སྔགས་བསྟན་པ་ནི་དེ་ལ་འདི་ནི་ཁྲོ་བོའི་
སྙིང་པོའོ་ཞེས་པ་ལ་སོགས་པ་ནས་ཕྱི་ནང་གི་རྣལ་འབྱོར་གཉིས་ཀྱིས་བསྟན་པའོ། །
དེའི་དུས་སུ་ཏིང་ངེ་འཛིན་གྱི་སྒོ་ནས་ལས
་སྒོ་ནས་ལས་ལ་སྦྱར་བ་ནི་རྡོ་རྗེ་སེམས་དཔའ་ཁྲོ་བོ་
ཆེ་ཞེས་པ་ལ་སོགས་པ་ནས་རྡོ་རྗེ་སེམས་དཔའ་དྲག་པོའང་འཆི་ཞེས་པའི་བར་དུ་
བསྒྲུབ་བྱ་དེ་ལ་ཉེས་པ་བསྒོ་བ་དང་
། ཉེས་པ་བསྒྲག་པ། ཉེས་པའི་ལས་བྱས་པ་
དེ་ལ་རྡོ་རྗེ་འཛིན་པ་ཁྲོ་བོའི་ཚོགས་འཇིག་རྟེན་དང་འཇིག་རྟེན་ལས་འདས་པ་དུ་
མ་དང་བཅས་པ་ལས་ལ་སྦྱར་བ་ནི་མངོན་སྤྱོད་ཀྱི་ལས་ཏེ་ཞེ་སྡང་ལ་བརྟེན་ནས་
བྱང་ཆུབ་ལ་དགོད་པའོ། །སྤྲུལ་ནག་རབ་ཏུ་ཁྲོས་ཞེས་པ་ལ་སོགས་པས་ཀླུ་རབ་
ཏུ་གཏུམ་པོ་དགུག་པའི་སྦྱོར་བས་དགྲ་བོ་དུག་སྦྲུལ་གྱིས་ཟིན་པར་བྱ་བའི་ཐབས་
བསྟན་པའོ། །
དེ་ལྟ་བུའི་དུས་སུ་ཕ་རོལ་པོ་ནུས་པ་དང་ལྡན་པའམ། འཇིག་རྟེན་དང་
249-410



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འཇིག་རྟེན་ལས་འདས་པའི་ལྷས་སྐྱོབ་པར་བྱེད་པ་ཡོད་ན་དེ་ལ་ཕྱིར་བཟློག་པ་ནི་
བསྲུང་བ་ལ་སོགས་སྔགས་རྣམས་ཞེས་པ་ཁྲོ་བོ་བཅུའི་བསྲུང་བའི་འཁོར་ལོས་
བདག་ ཉིད་ གནས་ དང་ འཁོར་དུ་ བཅས་ པ་ བསྲུང་ཞིང་ ཕ་ རོལ་ པོའི་ ནུས་ པ་
འཇོམས་པའི་ཐབས་ལ་མཁས་པར་བྱ་བ་དེ་དག་ནི་དགོངས་མིན་དུ་བཤད་པའོ།
ཁྱད་པར་ཆེ་བ་དགོངས་ཏེ་བཤད་པ་ནི་རྡོ་རྗེ་ཕུང་པོས་ཞེས་པ་དོན་ལ་རྡོ་རྗེ་ནི་རླུང་
སེམས་དབྱེར་མེད་ཡེ་ཤེས་ཀྱིའོ། །དེའི་དཀྱིལ་འཁོར་གྱིས་ཕུང་པོ་ནི་རྣལ་འབྱོར་
པའི་ལུས་སོ། །དུས་ཇི་ཙམ་དུ་བསམ་དུ་བསམ་གཏན་ལ་གནས་ཏེ། སེམས་ཅན་
ནི་གཞིའོ། །དཀྱིལ་འཁོར་ནི་ལམ་སྣང་སྒྱུ་མར་ཤར་བའོ། །གནས་པ་ནི་རྒྱུ་རྐྱེན་
འབྲས་བུའི་ཚུལ་ལོ། །གཞོམ་པར་བདག་གིས་བརྩམས་ན་ནི་ཞེས་པ་ལ་སོགས་
པ་འཁོར་བ་འཇིག་པར་བྱེད་པའི་ཚུལ་ལ་རྒྱུ་ལམ་འབྲས་བུའི་ཁྱད་པར་རོ། །
མཉེས་པར་འགྱུར་བ་ནི་ཟུང་འཇུག་གི་གོ་འཕང་ངོ༌
། །གཞན་དུ་མིན་ཐབས་འདི་
ལས་གཞན་པས་མཆོག་མི་ཐོབ་པར་ཞེས་པའོ། །
དོན་འདི་ལ་འཁོར་བར་འཇུག་པའི་རྒྱུ་དྲུག་མའི་མངལ་དུ་བསྐྱེལ་པའི་
གནས་སྐབས་ཡིན་ལ། འཁོར་བར་འཁྱམས་པའི་རྐྱེན་ལམ་དྲུག་ཕུང་པོ་ལྔ་ཤེས་
རྒྱུད་གཅིག་གིས་བསྡུས་པ་དང་དྲུག །འཁོར་བར་གནས་པའི་འབྲས་བུ་དྲུག་ནི་
ཉོན་མོངས་དུག་ལྔས་འགྲོ་བ་རིགས་དྲུག་ཏུ་འཁྱམ་པའོ། །མྱ་ངན་ལས་འདས་
པའི་ཆོས། འཁོར་བར་འཇུག་པ་དེ་སྤང་བླང་མེད་པར་ལམ་དུ་གྱུར་པས་མངོན་
པར་བྱང་ཆུབ་པ་ལྔ་ལྷ་ཡི་ཏིང་ངེ་འཛིན་དང་དྲུག །འཁོར་བ་གནས་པའི་གཉེན་
པོར་མགོན་པོ་ལྔ་རྡོ་རྗེ་འཆང་དང་བཅས་པའོ། །འབྲས་བུའི་གཉེན་པོར་ཡེ་ཤེས་
ལྔ་བདེ་བ་ཆེན་པོར་རོ་མཉམ་པའི་ཚུལ་ལོ། །
249 -411



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨)
དེ་ཡང་འཁོར་འདས་མཉམ་ཉིད་དུ་གྱུར་པ་ལས་ཐོབ་པའི་ཁྱད་པར་ནི་
སྟོན་པ་སངས་རྒྱས་ཞེས་པ་ལ་སོགས་པ་སྟེ་བསམ་གཏན་ནི་གཅིག་ཏུ་བྱེད་པའི་
ཏིང་ངེ་འཛིན་སྦྱོར་བ་ནི་ཕྱི་ནང་མངོན་པར་བྱང་ཆུབ་པའོ། །འཆི་བ་ནི་སྲིད་པ་
འཇིག་ཅིང་སྣང་བ་དག་པའོ། །འོད་གསལ་གི་ངང་ལས་ཟུང་འཇུག་གི་སྐུ་འཆར་
བར་འགྱུར་བའོ། ཁྲོ་བོ་ཆེན་པོའི་དམ་ཚིག་ནི་ཆོས་ཉིད་དེ་ཉིད་དོ། །དེས་བླ་ན་
མེད་པའི་དོན་བསྟན་པའོ། །དངོས་གྲུབ་ཀྱི་འབྲས་བུ་གདོན་མི་ཟ་བར་གཞན་
བསྟན་པར་བཞེད་ནས་དེ་ནས་རྒྱལ་པོ་རྡོ་རྗེ་འཛིན་ཞེས་པ་ལ་སོགས་པས་ཆོས་
དོན་ཁྱད་པར་དུ་གྱུར་པ་དགོངས་མིན་དུ་བཤད་པའོ། །ལས་ཀྱི་འཕྲིན་ལས་རབ་
འབྱམས་མདོར་བསྟན་པ་དེ་ལ་འདི་ནི་ལས་ཕྲན་ཚེགས་ཀྱི་རྡོ་རྗེ་གསང་བའོ་ཞེས་
ཞི་བ་དང་དྲག་པོ་གཉིས་ཀྱི་ལས་ཐུན་མོང་པ་དང་ཁྱད་པར་གྱིས་རྗེས་གཟུང་དང་
ཚར་གཅད་དུ་ཤེས་པར་བྱའོ། །
འདི་ ལ་དགོངས་ནས་ཡོ་ག་གསང་རྒྱུད་ལས་ཀྱང་
། དེ་ནས་ཡེ་ཤེས་ཀུན་
རྫོགས་པ། །གསང་སྔགས་མཆོག་གི་ཐབས་ཆེན་གྱི། །ཕྲ་མོ་དེ་བཞིན་གཤེགས་
པས། །གསུངས་ཞེས་པ་དང་། བསམ་གཏན་ཅིག་དུ་རབ་བསྡམས་ན། །བློ་གྲོས་
ལྡན་པས་ཀུན་དུ་སྤྱོད། །ཅེས་གསུངས་པའི་དོན་ཏོ། །
རྒྱས་པར་བཤད་པ་ལ་དྲག་པོ་ཀླུ་ཡི་སྒོ་ནས་ལས་ལ་སྦྱར་བ་ནི། སྦྲུལ་ནི་
མི་སྡུག་ཅེས་པ་ནས་ཐེ་ཚོམ་མེད་ཅེས་པའི་བར་གྱིས་དུག་བསྐུལ་བ་དང་
། དུག་
སྡུད་པ་དང༌། དུག་གི་གཟུགས་བརྙན་འཕོ་བའི་སྒོ་ནས་ལས་ལ་སྦྱར་བའོ། །ཡང་
དཔལ་ཡེ་ཤེས་སྙིང་པོ་ནི་སྔར་གྱི་སྦྲུལ་ནག་རབ་ཏུ་ཁྲོས་ཞེས་པ་ཀླུ་ནག་པོས་ལས་
ལ་སྦྱར་བར་འདིར་བཞེད་དོ། །ཆུ་སྲིན་རུས་སྦལ་ལ་སོགས་དང་ཞེས་པ་སྲོག་
249-412



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆགས་ཀླུ་ཡི་རིགས་གཞན་གྱི་གཟུགས་བརྙན་ལ་ཡང་སྦྱར་བའི་ཆོ་ག་ཤེས་པར་
བྱའོ། །གཞན་ལ་ཡང་དེ་ནས་དུག་ཐམས་ཅད་འཕོ་བའི་ཐབས་བསྟན་པ་ཨོ་ལྟ་བ་
རྡོ་རྗེའི་དུག་ཅེས་མཐོང་བ་དང་ཁས་བླངས་རེག་པ་དང་མཆེ་བ་ལ་སོགས་པའི་
དུག་གཅིག་ནས་གཅིག་ཏུ་དབྱུང་ཞིང་ཡོ་བར་བྱ་བས་གདུག་པ་ཅན་འདུལ་བའོ། །
དུག་གི་དམ་ཚིག་ཆེན་པོ་རྡོ་རྗེ་ནི་ལུས་ངག་ཡིད་གསུམ་གྱི་དུག་ཉོན་མོངས་པ་
འཇོམས་བར་བྱེད་པ་ལས་མི་འདའ་བའོ། །དེ་དག་གིས་གསད་པའི་ལས་བསྟན་
ནས།
ད་ནི་གསོ་བར་བྱེད་པ་ཞི་བའི་ལས་བསྟན་པ་ནི་དེ་ལ་འདི་ནི་དུག་ཐམས་
ཅད་གསོ་བའི་དམ་ཚིག་རྡོ་རྗེ་ཞེས་པ་ལ་སོགས་པ་སྨོས་ཏེ། རྩ་བའི་དུག་ཀླུ་ལས་
གྱུར་པ་གདོན་པ་ནི། དང་པོ་ནི་གྱེན་དུ་སྤྲོས་པས་ གསལ། གཉིས་པ་ཐུར་དུ་
བཟློག་པར་བྱ་སྟེ། བཀའ་སྩལ་ཏོ་ཞེས་པའི་བར་གྱིས་བསྟན་ཏོ། །དེ་ལ་འདི་ནི་ཉེ་
བའི་དུག་ཐམས་ཅད་དྲང་པའི་སྙིང་པོའི་ཞེས་པ་ལ་སོགས་པ་ཕྲ་མོའི་གནོད་པ་
གསོ་བའི་ཐབས་ནི། གསང་ཆེན་ཡིན་ཞེས་ པའི་བར་གྱིས་བསྟན་དམིགས་
ཐབས་ཀྱི་དབྱེ་བ་གསལ་བར་བསྟན་ཏོ། །དཀྱིལ་འཁོར་འདི་ནི་ཕྱི་ནང་གི་ནད་
ཐམས་ཅད་གསོ་བའི་རྡོ་རྗེ་ཞེས་པ་མདོར་ན་ལུས་ཀྱི་མི་མཐུན་པའི་ཕྱོགས་ཐམས་
ཅད་བསྡུས་ཏེ། སྐུ་གསུང་ཐུགས་རྡོ་རྗེ་གསུམ་གྱི་སྐུ་དང་སྔགས་སུ་བཅས་པ་ལས།
མངོན་པར་བྱང་ཆུབ་པ་ལྔའམ། །རྡོ་རྗེ་རྣམ་བཞིའམ། །ཆོ་ག་གསུམ་གྱིས་བསྐྱེད་
དེ། །ནད་ཀྱི་དངོས་པོ་དབྱུང་བ་དང་ཕྱག་མཚན་གྱིས་བརྡེག་པ་ལ་སོགས་པས་ལྷ་
ལས་ཡེ་ཤེས་ཀྱི་བདུད་རྩི་ཕབ་ནས་ནད་ཕྱིར་མི་ལྡོག་ཅིང་ཞི་བར་བྱེད་པ་ནི་ནད་
ལས་ ཐར་ བས་ བསྒོམ་ པར་ བྱ་ཞེས་པའི་བར་གྱིས་བསྟན་ཏོ། །ཕྱོགས་ བཅུའི་
249 -413



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སངས་རྒྱས་ཞེས་པ་ནས་རྫོགས་པའི་རྣལ་འབྱོར་ལ་གནས་པས་ནད་ཞི་བར་བྱེད་
པ་དགོངས་ཏེ་བཤད་པའོ། །ཡང་ན་བདག་གི་ཞེས་པ་དཔལ་རྡོ་རྗེ་སེམས་དཔའ་
ཉིད་ཀྱིས་ཕྱི་ནང་གི་རྣལ་འབྱོར་གཉིས་ལ་གནས་པས་སྦྱར་བ་དམ་ཚིག་ཤིན་ཏུ་
འདའ་ཀ་བའོ་ཞེས་རྐྱེན་ནད་གདོན་གློ་བུར་བ་ཐམས་ཅད་ལས་གྲོལ་བར་
བར་འགྱུར་
བ་འཕྲིན་ལས་ཀྱི་དོན་བསྡུ་བ་བསྟན་པའོ། །
ད་ནི་ཆོས་ཐམས་ཅད་སྒྱུ་མ་རྟེན་འབྲེལ་ཙམ་དུ་སྣང་བ་དེ་ཁོ་ན་ཉིད་དག་
པའི་དོན་བསྟན་པ་ལས། དེ་ནས་ཞེས་པ་ལ་སོགས་པས་བཤད་པར་ཞལ་གྱིས་
བཞེས་པ་ཞིག་བསྟན་ཏོ། །ལམ་རིམ་པ་ལྔ་དང་སྦྱར་ན་རྡོ་རྗེ་བཟླས་པ་དང་གཏུམ་
མོ་ལམ་གཅིག །སེམས་ལ་དམིགས་པ་དང་བདེ་བ་ཆེན་པོའི་ཡེ་ཤེས་ལམ་གཅིག །
འདིར་རྨི་ལམ་དང་སྒྱུ་ལུས་གཅིག་ཏུ་བགྲོད། འོད་གསལ་དང་ཟུང་འཇུག་ལམ་
གཅིག །ལམ་གྱི་ཡེ་ཤེས་དེ་དག་མཐར་ཕྱིན་པར་མ་གྱུར་པར་གལ་ཏེ་འཆི་བའི་
དུས་བྱེད་ན་འཕོ་བའི་སྦྱོར་བ་བྱའོ། །ལམ་དེ་ཉིད་ཀྱི་དོན་མདོར་བསྟན་པ་ནི་ཆོས་
རྣམས་རྨི་ལམ་ལྟ་བུ་སྟེ་ཞེས་པ་འཁོར་བ་དང་མྱ་ངན་ལས་འདས་པའི་ཆོས་ཐམས་
ཅད་དེ་རྨི་ལམ་ལྟ་བུ་སྟེ་ཀུན་རྫོབ་ཀྱི་བདེན་པ་གཉིས་ཀྱི་དབྱེ་བས་དག་པ་དང་མ་
དག་པ་དང་ཉམས་ཀྱི་སྣང་བའོ། །ངོ་བོ་ཉིད་ཀྱིས་མ་སྐྱེས་པ་ཞེས་དོན་དམ་བསྟན་
དུ་མེད་པ་བློའི་སྤྱོད་ཡུལ་ལས་འདས་པ། རང་བཞིན་གྱིས་ཡོངས་སུ་དག་པའི་
འོད་གསལ་བའི་གནས་དེ་ཉིད་ལ་གནས་པའི་དོན་ལ་འདིར་མ་དག་པའི་སྣང་བ་
སྣ་ཚོགས་སུ་འཁྲུལ་པ་རྣམས་ལ། དཔལ་རྡོ་རྗེ་འཆང་གིས་འཁྲུལ་པ་བཟློག་པའི་
ཐབས་བདག་བྱིན་གྱིས་བརླབ་པའི་རིམ་པ་རབ་ཏུ་གསུངས་ཞེས་པ་དབྱེར་མི་ཕྱེད་
པའི་ཡེ་ཤེས་རབ་ཏུ་བསྟན་པའོ། །
249.414



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདིར་ལམ་རྣལ་འབྱོར་པ་ཡིས་དོན་མངོན་དུ་བྱ་བའི་དོན་བསམ་གཏན་
རིམ་པ་གཉིས་ལ་དངོས་གྲུབ་ཀྱི་དོན་ལམ་དུ་བྱེད་པ་རྣམས་ཀྱིས་བཟླས་པའི་དོན་
ཞེས་པ་ལ་སོགས་པ་གསུངས་ཏེ། དབྱེ་བ་རྣམ་པ་གཉིས་སུ་མཐོང་ཞེས་མཆོག་
དང་ཐུན་མོང་གི་དངོས་གྲུབ་མྱུར་དུ་ཐོབ་པ་དང་ཐོབ་པར་འགྱུར་བ་དོན་མཚན་མ་
བརྟག་པར་བྱ་སྟེ། རྨི་ལམ་གྱི་དྲོད་ཚོད་ཡིན་པས་ན། དང་པོ་ཁོ་ན་རྨི་ལམ་གཟུང་
བ། རྨི་ལམ་སྦྱང་བ། སྤེལ་བ། བསྒྱུར་བ། གོམས་པ། བཀྲིས་པ། རྨི་ལམ་སྒྱུ་མར་
བསྒྱུར་བ། དེ་ཁོ་ན་ཉིད་བསྒོམ་པ་ལ་བསླབ་པའི་ཕྱིར་རོ། །དེ་ལ་འདི་ནི་རྨི་ལམ་
གྱི་དམ་ཚིག་ཆེན་པོའི་གནས་ཏེ། ཆོས་ཐམས་ཅད་རྨི་ལམ་སྒྱུ་མ་རྟེན་འབྲེལ་གྱི་
སྤྱོད་ཡུལ་ལས་མ་འདས་པར་ཤེས་པར་བྱའོ། །
འདིར་མཚན་བཅས་དང་མཚན་མ་མེད་པའི་དོན་ངོས་བཟུང་བ་ནི་བྱུང་
ཆུབ་ཡེ་ཤེས་མཆོག་ཐོབ་པས་ཞེས་པ་ནས། མཆོད་པ་བྱས་པར་དེས་མཐོང་ངོ་
ཞེས་པའི་བར་གྱིས་རྡོ་རྗེའི་ལུས་ཀྱི་གནས་བཅུ་ས་བཅུའི་ཚུལ་དུ་དག་ལ། དེར་
རླུང་སེམས་འདུས་པས་རྟགས་འདི་དག་འཆར་ཞིང་མངོན་དུ་བྱེད་པའོ། །ཡང་
གསུངས་པ་ཞེས་པ་ནས་སྒྱུ་མའི་སྣང་བ་དག་པ་ཡེ་ཤེས་ཀྱི་གནས་མཆོག་ཏུ་
བསྟན་ཏོ། །གདོལ་པ་ཁྱིའི་ཞེས་པ་མ་དག་པའི་སྣང་བ་བསྒྱུར་བ་དང་སྦྱར་བ་
བསྟན་ཏོ། །དེ་ལ་འདི་ནི་རྨི་ལམ་རྣམ་པར་དཔྱད་པའི་དམ་ཚིག་གི་སྙིང་པོའོ་ཞེས་
ཆོས་ཐམས་ཅད་རྨི་ལམ་སྒྱུ་མ་ཉིད་དུ་ཉེ་བར་དམིགས་པའི་སྣང་བས་ཕྱི་རོལ་གྱི་
དོན་ལ་རབ་ཏུ་མི་གནས་པ་གཉིས་མེད་ཀྱི་དོན་བསྟན་ཏེ། །རང་གི་སེམས་ནི་
དམིགས་པ་ལ་ཞེས་པ་ཆོས་ཐམས་ཅད་སེམས་ལ་ཚང་བ་དེ་ཡང་ཉོན་མོངས་པ་
བརྒྱད་ཁྲི་བཞི་སྟོང་ལ་སོགས་པའི་སྐད་ཅིག་དུ་མ་རྣམས་ཀྱང་རང་བཞིན་བརྒྱ་
249-415



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དྲུག་ཅུའི་སྐད་ཅིག་རེ་རེར་བསྡུས་ནས་ངོས་བཟུང་
། དེ་ཡང་སྣང་བ་གསུམ་དང་
སྟོང་པ་བཞིར་བསྟན་པའོ། །ཆོས་རྣམས་ཐམས་ཅད་རབ་ཏུ་གནས་ཞེས་པ་སྲིད་པ་
དང་ཞི་བས་བསྡུས་པའི་ཆོས་འདི་ནི་སེམས་དངོས་པོའི་གནས་ལུགས་བསྟན་ཏེ།
རྒྱུ་ཡི་དུས་སུ་རང་རིག་སྣ་ཚོགས་གཟུགས་ཅན་དང་
། ཐབས་ཀྱི་དུས་སུ་མྱོང་བ་དུ་
མར་འཆར་ལ་འབྲས་བུའི་དུས་སུ་ཡེ་ཤེས་བསམ་གྱིས་མི་ཁྱབ་པའི་ཚུལ་དུ་གནས་
པའོ། །ནམ་མཁའི་རྡོ་རྗེ་སེམས་ཉིད་འདིར་རང་སེམས་ཡོངས་སུ་སྦྱངས་པས་རྣམ་
པར་དག་པའི་གནས་པའོ། །ཆོས་དང་ཆོས་ཉིད་མེད་པའོ་སེམས་ལས་གཞན་པའི་
ཆོས་ཅན་དང་ཆོས་ཉིད་མི་གནས་པ་ཉིད་དོ། །
དོན་འདི་ལ་སློབ་དཔོན་ཨརྱ་དེ་བས་བཞེད་པས། རྨི་ལམ་གྱི་དྲི་ལན་ལྔ་
སྟེ། གཉིད་ཀྱི་དུས་སུ་ཡུན་རིང་པ་དང་ཐུང་བའི་བར་དུ་རྨི་བའི་རྒྱུ་ཅི་ལགས་ཞེས་
པ་ལ། འགྲོ་བ་ཉིན་མཚན་ཉེ་བར་གཉིད་ལོག་ཅིང་
། ས་མཐུག་གྱུར་པས་རབ་ཏུ་
རིང་གཉིད་ལོག་ཅེས་འབྱུང་བ་ས་ཡི་ཁམས་ལ་གནས་པ་དེ་སྲིད་དུ་ཡུན་རིང་དུ་
གཉིད་ལོག་པ་སྟེ། ཆུ་གསལ་ལེས་བརྟན་རླུང་གིས་འགྲོ་འོང་བྱེད་པའོ། །རྨི་ལམ་
གྱི་དུས་སུ་ཤེས་པའི་སྣང་བ་འདིས་ལུས་ཀྱི་ཁོག་པ་བོར་ཏེ་ཡུལ་ཕྱོགས་གཞན་གྱི་
སྣང་བ་འོང་པའི་རྒྱུ་ཅི་ལགས་ཞེས་པ་ལ། ཕུང་པོ་ཁམས་དང་སྐྱེ་མཆེད་དབང་
སོགས་རྣམས། ཞེས་དབང་པོའི་ལྔ་ཡུལ་ལས་བསྡུད་པ་བསྟན། །ཤེས་པ་གཉིས་
ལ་དེང་འདིར་རབས་སྡུད་ནས། །ཞེས་རླུང་སེམས་གཉིས་ལ་འཇུག་པའོ། །སྟོང་
ཆེན་གྱུར་ལས་གང་ཞིག་གཉིད་ལོག་པ། །ཞེས་འཇུག་པ་རང་དབང་མེད་པར་
གནས་པའོ། །རླུང་གི་ཤུགས་ཀྱིས་རྨི་ལམ་ལ་ཐོང་པར་འགྱུར། །ཞེས་རླུང་གིས་རྒྱུ་
བྱས་བག་ཆགས་རྙིང་པ་ཡོད་པ་ལ་བརྟེན་ནས་སུམ་ཅུ་རྩ་གསུམ་ལ་སོགས་པ་
249 -416



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཡུལ་ཕྱོགས་གཞན་གྱི་སྣང་བ་བོར་བ་ནི་རླུང་སེམས་ཀྱི་སྣང་བ་ཉིད་ལས། དངོས་
པོ་ལ་ཡུལ་ཕྱོགས་དང་ས་ཕྱོགས་གཞན་དུ་ཕྱིན་པ་ལྟ་བུ་མ་ཡིན་ཏེ། ཆོས་ཐམས་
ཅད་སེམས་སྣང་ཡིན་ཙམ་ན་བག་ཆགས་དང་བཅས་པའི་སེམས་དང་རླུང་ཉིད་
གཞན་དབང་དུ་སྣང་བས་རླུང་སེམས་ཀྱི་འགྲོ་འོང་ལྟར་སྣང་བ་ཡིན་ནོ། །
ཡང་སྣང་བ་གཞན་པོ་དེ་ཉིད་ལ་འབྱམས་ཤིང་རྒྱུན་དུ་མི་གནས་པར་
གཉིད་སད་པ་དང་
། ལུས་འདི་ཉིད་ལ་འཇུག་ པའི་རྒྱུ་ཅི་ལགས་ཞེས་པ་ལ།
འབྲས་བུ་མ་སྨིན་བྱས་པའི་ལས་རྣམས་ཀྱིས། ཞེས་སྐྱེ་བ་སྔ་མའི་ལས་ཀྱི་འབྲས་
བུ་རྫོགས་པ་ལ་རྨི་རྒྱུ་མེད་ལ། ད་རུང་དུ་མ་རྫོགས་ཤིང་མ་སྨིན་པའི་ལྷག་མ་
རྣམས་ལ་སྔར་བསགས་ཀྱི་ལས་ འཕྲོ་ཡོད་པའོ། །སྐྱེ་འདིར་རླུང་ནི་སླར་ཡང་
འཇུག་པར་འགྱུར་ཞེས་པ། བག་ཆགས་ཉིས་སྦྲེལ་གྱི་ས་བོན་གྱིས་མཚམས་སྦྱོར་
ཞིང་བག་ཆགས་འབྱུང་འཇུག་བྱེད་པའོ། །འབྲས་བུ་སྨིན་པའམ་རྫོགས་ན་སྐྱོན་ཅི་
ཡོད་ན། འབྲས་བུ་སྨིན་པར་འགྱུར་ན་རླུང་འདི་ཉིད། འཇིག་རྟེན་འཆི་བ་གཞན་
དུ་མྱུར་འགྲོར་འགྱུར་ཞེས་པས། ལས་དང་ལས་ཀྱི་རྣམ་སྨིན་མ་ལུས་པ་རྫོགས་ན་
རླུང་སེམས་འཕོ་བར་འགྱུར་ཏེ་འཇིག་རྟེན་དང་སྐྱེ་གནས་གཞན་དུ་འགྲོ་བ་ཡིན་
ནོ། །ད་ལྟ་ནུས་པའི་ཆ་ཤས་འབྱུང་དུ་རུང་ལ། སྐྱེ་བ་སྔ་མའི་ནུས་པ་མ་ལུས་པ་
རྫོགས་ན་ལས་ཟད་པས་འཕོ་བར་ཤེས་པའོ། །རྨི་ལམ་གྱི་སྣང་བ་དགེ་བ་དང་མི་
དགེ་བའི་སྣང་བ་དེ་ལས་མཚན་མ་འབྱུང་བའི་རྒྱུ་ཅི་ཞིག་ཡིན་ཞེས་པ་ལ། རྨི་ལམ་
ཀུན་ཏུ་རྟོག་པས་འབྲས་འདོད་ལ། ཞེས་པ་རྨི་ལམ་དུ་སྣང་བ་དགེ་སྡིག་གི་གང་
ཤར་བ་དངོས་པོ་ལ་བདེན་པ་མེད་དེ་ཀུན་བརྟགས་ཡིན་པའི་ཕྱིར། མཚན་མའམ་
རྟགས་སུ་བཟུང་དུ་རུང་བ་ན་ཞེན་པ་འཐས་པས་འཁྲུལ་པ་སྔ་ཕྱིའི་རྒྱུད་ལ་གོམས་
249 --417



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
པའོ། །རྨི་ལམ་ཡུལ་ལས་བྱེ་བྲག་གཞན་མེད་པ། ཞེས་པ་རང་བཞིན་མེད་པ་ལ་
རྒྱུ་འབྲས་སུ་ཞེན་དུ་མེད་པའོ། །
གཉིད་ལོག་པའི་ཚེ་རྨི་ལམ་གྱི་སྣང་བ་དང་གཉིད་མ་ལོག་པའི་སྣང་བ་
གཉིས་ལ་ཐ་དད་པ་མཆིས་སམ་མ་མཆིས་ཞེས་པ་ལ། རིམ་པ་དེ་བཞིན་གཉིད་
ལོག་པར་གྱུར་སེམས་ཐ་དད་འདོད་པའི་རྣམ་རྟོག་དྲ་བ་ཅན་ཞེས་པ། རྨི་ལམ་གྱི་
སྣང་བ་དང་སད་པའི་གནས་སྐབས་ཀྱི་སེམས་གཉིས་ལ། སེམས་ཀྱི་ངོས་ནས་ཐ་
དད་པ་ཡོད་པ་མ་ཡིན་ཞིང་
། འོན་ཀྱང་སྣང་བ་གཉིས་པོ་ནི་མི་འདྲ་བ་ལྟར་སྣང་
།
ངོ་བོ་གཅིག་ལ་སྣང་ལུགས་ཐ་དད་པའོ། །གཉིས་ཀ་རླུང་སེམས་ཀྱི་སྣང་བ་ཡིན་
པས་རྨི་ལམ་མི་བདེན་ཡང་སྣང་བ་དེ་དགག་ཏུ་མེད་པར་འཆར། དེ་བཞིན་དུ་
འདིར་ཡང་སྣང་བ་རང་ཤར་ལ་བརྟགས་ན་རང་བཞིན་གྲུབ་པ་ཅུང་ཟད་ཙམ་ཡང་
མེད་དེ། སྣང་བ་ཙམ་དུ་མཉམ་པ་ཡིན་ནོ། །དེ་ཕྱིར་ཆོས་རྣམས་རྨི་ལམ་ལྟ་བུ་སྟེ། །
རྫུན་དང་བདེ་བ་དག་ཀྱང་ཡོད་མ་ཡིན། །ཞེས་པས། སྣང་བ་འདི་ལ་བདེན་པར་
སྣང་བ་བཞིན་དུ་རྨི་ལམ་གྱི་སྣང་བ་ཡང་བདེན་པ་ཉིད་ཡིན། དེ་ཡང་སྤྲུལ་པའི་སྐུ་
སེམས་ཅན་ལ་འབྱུང་ཞིང་འཇུག་ཀྱང་ཆོས་སྐུ་ལས་མ་གཡོས་པ་ལྟར་རོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ངོ་མཚར་དུ་
གྱུར་ཞེས་པ་ལ་སོགས་པའི་དོན་གྱིས་དོན་དམ་རབ་ཏུ་མི་གནས་པ་འགག་པ་མེད་
པའི་དོན་མི་དམིགས་པར་བསྟན་པ་ནི་ཆོས་རྣམས་ངོ་བོ་ཉིད་མེད་ལ། རྨི་ལམ་སྒྱུ་
མའི་ སྣང་བ་ རང་སྟོང་པའི་དོན་ཏོ། །ཆོས་ཀྱི་དེ་ཉིད་ཀུན་བཤད་པ། །ཞེས་རྒྱུ་
འབྲས་དེ་རྟེན་ཅིང་འབྲེལ་པ་དུ་མར་བསྟན་པའོ། །ཨེ་མ་ཧོ་ངོ་མཚར་ལས་བྱུང་པ། །
ཞེས་སྒྱུ་མའི་གར་གིས་རོལ་པ་སྣ་ཚོགས་སུའོ། །ནམ་མཁའ་དང་ནི་ནམ་མཁའི་
249-418



ཕྱིར་དེ་ན་
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བསྒོམ་ཞེས་པ་མཉམ་པ་ཉིད་ཀྱི་ངང་དུ་ཐིམ་པ་དབྱེར་མི་ཕྱེད་པའི་དོན་ཏོ། །
བདེན་གཉིས་དབྱེར་མེད་ཟབ་པ་དང་རྒྱ་ཆེ་བ་དབྱེར་མེད་དུ་སྟོན་པའི་
ནས་བཅོམ་ལྡན་འདས་ཞེས་པ་ནས་སངས་རྒྱས་ཀྱི་ཆོས་ཐམས་ཅད་ཀྱང་
རྗེས་སུ་རྟོགས་པར་བྱའོ་ཞེས་པ་ལ། གཞིའི་ཆོས་དངོས་པོའི་གནས་ལུགས་ལམ་
གྱི་གནས་ཐབས་ལ། སྒྱུ་ལུས། རྨི་ལམ། བར་དོ། རྨི་ལམ་ལ་མཚོན་བྱ་རྨི་ལམ་གྱི་
སྣང་བ། མཚན་བྱེད་རྨི་ལམ་གྱི་རྟོགས་བྱ། དོན་གོམས་པ་བདག་མེད་པར་སྦྱང་
བ། མ་དག་པ་སྦྱང་བ། དག་པ་སྤེལ་བ། དེ་ཁོ་ན་ཉིད་ཀྱི་ཆོས་སོ། །མཚོན་བྱ་རང་
བཞིན་གྱི་སྒྱུ་ལུས། མཚོན་བྱེད་དཔེའི་སྒྱུ་ལུས། གོམས་པ་ལམ་གྱི་དང༌
། གསེབ་
ལམ་ཡེ་ཤེས་ཀྱི། རིམ་པ་ངོ་སྤྱོད་ཀྱི་འབྲས་བུ་དོན་གྱི་སྒྱུ་ལུས་སོ། །གཞི་ལམ་
འབྲས་ བུ་ ཏིང་ ངེ་ འཛིན་བར་ དོའོ། །འོད་གསལ་ལ་མཚོན་བྱ་རང་བཞིན་གྱི།
མཚོན་བྱེད་དེ་ཉིད་ཀྱི། གོམས་པ་ལམ་གྱི། མཚམས་སྦྱོར་འཆི་ཁའི་འབྲས་བུ་
ཆོས་སྐུ་འོད་གསལ་དུ་འཆར་བ་སྟེ། འབྲས་བུ་སྐྱེ་བའི་རིམ་པ་ཤེས་པར་བྱའོ། །དེ་
ལ་སླར་སྤྲོ་བ་སྐྱེས་ཤིང་ཞུ་བར་འགྱུར་བའི་དོན་ནི་དེ་ནས་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་རབ་ཏུ་དགྱེས་པའི་སྤྱན་གདངས་ནས་ཞེས་པ་ལ་
སོགས་པ་ནས་སེམས་ཤིང་ཅང་མི་སྨྲ་བར་འཁོད་པར་གྱུར་ཏོ་ཞེས་པའི་བར་གྱིས་
ཞུས་པ་དང་ལན་གྱི་སྒོ་ནས་བླ་ན་མེད་པའི་ཡེ་ཤེས་ཀྱི་དེ་ཁོ་ན་ཉིད་རབ་ཏུ་མི་
གནས་པར་མི་བསྟན་པའོ། །དེ་དགོངས་པས་བཤད་པའི་སྒོ་ནས་མཐར་ཐུག་གི་
དོན་གསུངས་པའོ། །སྟོན་པས་ཆོས་ཐམས་ཅད་ཀྱི་རྣམ་པར་དག་པའི་དོན་ངོ་བོ་
ཉིད་ལ་ དགོངས་པ་སྟེ། གཉིས་མེད་ལས་ཀྱང་
། ཡང་དག་ཡེ་ཤེས་བརྗོད་མེད་
ཅིང་། །དམིགས་པ་མེད་ཅིང་བསམ་མི་ཁྱབ། །ཆོས་རྣམས་མཉམ་པ་ཉིད་དུ་གྱུར་
249 -_-419



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
པས། །དེ་ཉིད་ཡོད་པར་མི་སྨྲ་འགྱུར། །ཞེས་པའི་དོན་ཏོ། །
འདི་ལ་སློབ་དཔོན་ཨརྱ་དེ་བའི་ཞལ་སྔ་ནས་ཀྱང་
། ཕུང་པོ་ཁམས་དང་སྐྱེ་
མཆེད་དབང་སོགས་རྣམས། །ཤེས་པ་གཉིས་ལ་དེང་འདིར་རབ་བསྡུས་ནས། །
སྟོང་ཆེན་གྱུར་ལས་གང་ཞིག་གཉིད་ལོག་པ། །རླུང་གི་ཤུགས་ཀྱིས་རྨི་ལམ་མཐོང་
བར་འགྱུར། །རྨི་ལམ་ཡུལ་ལ་བྱེ་བྲག་གཞན་མེད་པ། །རྨི་ལམ་ཀུན་དང་རྟོག་
པས་འབྲས་འདོད་ན། །འགྲོ་བ་ཉིན་མཚན་ཉེ་བར་གཉིད་ལོག་ཅིང་
། །གཉིད་
ལོག་སད་པས་དབྱེ་བ་ཡོད་མ་ཡིན། །ས་མཐུན་གྱུར་པས་རབ་དུ་རིང་གཉིད་ལོག །
འབྲས་བུ་མ་སྨིན་བྱས་པའི་ལས་རྣམས་ཀྱིས། །སྐྱེ་འདི་རླུང་ནི་སླར་ཡང་འཇུག་
པར་འགྱུར། །འབྲས་བུ་སྨན་ པར་གྱུར་ན་རླུང་འདི་ཉིད། །འཇིག་རྟེན་འཆི་བ་
གཞན་དུ་མྱུར་འགྲོར་འགྱུར། །ཇི་ལྟར་ཕྱོགས་བཅུར་བཞུགས་པའི་རྒྱལ་དབང་པོ། །
དེའི་སྐུ་ལ་རྐང་རུས་ཤ་མེད་ཀྱང་
། །སེམས་ཅན་ཕན་ཕྱིར་ཁམས་ལ་འཇུག་མཛད་
ཅིང་
། །སྤྲུལ་པའི་སྐུ་ཡིས་བྱ་བར་མཛད་པ་ཡིན། །རིམ་པ་དེ་བཞིན་གཉིད་ལོག་
སད་གྱུར་སེམས། །ཐ་དད་འདོད་པའི་རྣམ་རྟོག་དྲ་བ་ཅན། །དེ་ཕྱིར་ཆོས་རྣམས་
རྨི་ལམ་ལྟ་བུ་སྟེ། །བདེན་དང་བརྫུན་པ་དག་ཀྱང་ཡོད་མ་ཡིན། །ཞེས་བྱ་བའི་དོན་
གྱིས་སྒྱུ་ལུས་དང་རྨི་ལམ་ཉེ་བར་བསྟན་པའོ། །རང་རིག་སྒྱུ་མ་ལྟ་བུ་སྟེ། རྟོག་གེ་
བ་ཡི་ཡུལ་མིན་ཞིང་
། །རང་གི་ལུས་ལ་དཔེར་མཚོན་གྱིས། །བསོད་ནམས་དམན་
པས་རྙེད་མི་འགྱུར། །རང་ལུས་འགྱུར་བ་མེད་པ་སྟེ། །མཆོག་ཅིག་གིས་ནི་ཤེས་
བྱ་ཏེ། །དེ་ནི་དཔེ་ཡིས་ཉེར་མཚོན་ནས། བླ་མའི་ཞལ་གྱི་དྲིན་གྱིས་སོ། །ས་དང་
དེ་བཞིན་ཚུལ་ལ་སོགས། །གཏེར་དང་ནོར་བུ་སྦས་པ་ལྟར། །དེ་བཞིན་ལུས་ཀྱི་
རང་བཞིན་ཡང་། །རྨོངས་པ་དེ་ཡིས་མཐོང་མི་འགྱུར། །ཕྱི་རོལ་དོན་ལ་ཡོད་མིན་
249 བསམྦྷ420



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པས། །འདི་དག་རང་གི་སེམས་སུ་བལྟ། །དེ་བཞིན་སྒྱུ་མར་བསྒོམས་ནས་ནི། །དེ་
ཉིད་ཀྱང་ནི་རྗེས་དྲན་བྱ། །བསམ་གཏན་ཆོ་ག་དཔག་མེད་དང༌། །སྔགས་ཀྱི་སྐུ་
ཡི་ཏིང་འཛིན་རྣམས། །ཇི་སྲིད་སྒྱུ་མ་རྙེད་མེད་ན། །ཀུན་ཀྱང་ས་ཡི་འབྲས་དོན་
ཙམ། །ལུས་ལ་གནས་དང་ལོངས་སྤྱོད་དང་
། །ས་དང་ཕ་རོལ་ཕྱིན་ལ་སོགས། །
སངས་རྒྱས་རྫུ་འཕྲུལ་རྣམ་རོལ་པ། །ཐམས་ཅད་སྒྱུ་མའི་རྣལ་འཕྲུལ་ཡིན། །ཞེས་
པས་སྒྱུ་མ་རྣམ་དག་ཏུ་བསྟན་པའོ། །
ད་ནི་ལེའུའི་མཚན་བསྟན་པ་ལ་སྐུ་གསུང་ཐུགས་གསང་བ་ནི་རྣམ་ཐར་སྒོ་
གསུམ་དང་ལྡན་པའི་སྒོ་ནས་སྟོང་པའོ། །དེ་འདུས་པ་ནི་རང་སེམས་ཏེ་དེ་སྟོན་
པའི་གཞུང་ལའང་དེ་སྐད་ཅེས་བྱའོ། །སེམས་ཅན་ཐམས་ཅད་ཀྱི་དམ་ཚིག་ནི་
དབེན་པ་གསུམ་མོ། །སྙིང་པོ་ནི་སྒྱུ་མའི་རྨི་ལམ་མོ། །རྡོ་རྗེ་ནི་འོད་གསལ་ལོ། །
འབྱུང་བ་ནི་ཟུང་འཇུག་སྟེ། ལེའུ་བཅོ་ལྔ་པའི་རྣམ་པར་བཤད་པའོ།།
11
གསང་བ་བླ་ན་མེད་པའི་རྒྱུད་ཀྱི་རྗེས་སུ་ཞུགས་ཏེ་ཁྱད་པར་གྱི་དངོས་
གྲུབ་རྣམ་པ་གཉིས་ལ་སོགས་པ་ཐམས་ཅད་ལ་དབང་བསྐུར་བ་ཡང་དག་པར་
ཐོབ་དགོས་ལ། དེ་མེད་ན་འགྲུབ་པར་མི་འགྱུར་བས། འདིར་དབང་བསྐུར་བའི་
ཆོ་ག་ཐབས་དང་བཅས་པ་ལ་འཇུག་ཅིང་
། དངོས་གྲུབ་སྒྲུབ་པ་སྤྱོད་པ་དང་བཅས་
པ་བསྟན་པའི་ཕྱིར། འདི་ནི་དཀྱིལ་འཁོར་ཆེན་པོའོ། །གཞི་ལམ་འབྲས་བུའི་ཁྱད་
པར་གྱིས། །དབང་གི་རབ་ཏུ་བྱེད་པ་དག །ཆོ་ག་བསྟན་པ་དང་གསལ་བ། །སྤྱོད་
བསྡུས་ཟབ་པའི་དམ་ཚིག་དང་
། །དངོས་གྲུབ་ཐུན་མོང་སྤྱོད་པ་དང་
། །རིག་པའི་
བརྟུལ་ཞུགས་བླ་ན་མེད། །རིམ་བ་འབྲེལ་བར་ཤེས་པར་བྱ། །
དང་པོ་སྔོན་དུ་འགྲོ་བས་གནས་ཕུན་སུམ་ཚོགས་པར་བསྒྲུབ་པ་པོ་ལ་
249-421



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
སློབ་མས་ལན་གསུམ་དུ་མེ་ཏོག་དང་བཅས་པས་གསོལ་བ་གདབ་པ་དང་མཆོད་
པ་ སྟོན་ པར་ བཞེད་ནས་ དེ་ནས་ཞེས་བྱ་བ་ལ་སོགས་ པ་ སྨོས་ཏེ། དེ་བཞིན་
གཤེགས་པ་ཐམས་ཅད་ཡང་འདུས་པར་གྱུར་ནས་ཞེས་ཕྱོགས་བཅུ་ཀུན་ནས་སོ། །
བཅོམ་ལྡན་འདས་དུས་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་སྐུ་མ་སྐྱེས་
པ་རྡོ་རྗེ་དང་གསུང་མི་འགག་པ་རྡོ་རྗེ་དང་ཐུགས་ཡོངས་སུ་དག་པའི་རྡོ་རྗེ་འཛིན་
དེ་བཞིན་གཤེགས་པ་ལ། སྐུ་གསུང་ཐུགས་ཀྱི་དམ་ཚིག་ལ་རྟག་ཏུ་གནས་པའི་
ཚུལ་གྱིས་ཕྱོགས་བཞི་ནས་གསོལ་བ་བཏབ་ཅིང་མདུན་དུ་བརྡར་ཏེ་སངས་རྒྱས་
ཐམས་ཅད་ཀྱི་རྡོ་རྗེ་རིན་ཆེན་གྱིས་ཞེས་ཐ་མལ་པའི་རྟོག་པས་མི་ཕྱེད་ཅིང་དུས་
གསུམ་ཀུན་ཏུ་རྒྱུན་ཆད་མེད་པར་གྱུར་པ་མི་ཟད་པའི་ཡེ་ཤེས་ལས་བྱུང་བའི་ཕྱི་
ནང་གསང་བའི་དེ་ཁོ་ན་ཉིད་ཀྱི་ལྷ་མོ་རྣམས་ཉིད་ཀྱི་སྐུ་ལས་ཕྱུང་སྟེ་སོ་སོར་སྤྲོས་
ནས་བདེ་བ་ཆེན་པོའི་མཆོད་པའི་ཚོགས་རྣམ་པ་སྣ་ཚོགས་པས་མཆོད་པ་བྱས་
པར་གྱུར་པ་ནི་དབང་གི་དོན་སྟོན་པར་བསྐུལ་བའོ། །
འདི་ལ་ཡང་སྤྱི་ཆིངས་ལྔ་སྟེ། བརྗོད་བྱ་ནི་གསང་ཆེན་གྱི་རྒྱུད་འདི་ཡིས་
རྒྱུད་ཐམས་ཅད་ལ་ཁྱབ་པའི་ཕྱིར་གོང་ན་མེད་པའོ། །བརྗོད་བྱེད་ནི་མཐའ་དྲུག་
ཚུལ་བཞི་དང་ལྡན་པའོ། །གང་ལས་ ཁྱད་པར་དུ་གྱུར་ན། རྒྱུད་ཐམས་ཅད་ལ་
གསང་ཆེན་གྱི་ཕྱག་རྒྱ་བཞིས་རྒྱས་བཏབ་པའི་ཕྱིར་དང༌
། ཡི་གེ་གསུམ་པ་རྒྱུད་
ཐམས་ཅད་ཀྱི་རྩ་བར་གྱུར་པ་དང་
། དཀྱིལ་འཁོར་གྱི་འཁོར་ལོ་ཡོངས་སུ་རྫོགས་
པའི་ཕྱིར་རོ། །ཉམས་སུ་བླང་བྱ་ནི་སྤྱི་ལ་ཁྱབ་པ་བྱེ་བྲག་སུ་ཉམས་སུ་ལེན་པའི་
ལམ་ཐབས་ རྒྱུད་དོ། །དོན་ཆིངས་ནི་དབང་དང་གྲོལ་བྱེད་ཐབས་སྤྱོད་པ་དང་
བཅས་པ་ཉིད་དུ་སྡུད་པའོ། །འདིས་ནི་རྒྱུད་སྡེ་སྟོང་ཕྲག་སུམ་ཅུ་རྩ་བཞི་ཐམས་
249 -422



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཅད་ལ་དབང་བསྒྱུར་བར་བྱེད་པས་སོ། །
ད་ནི་གཞུང་དངོས་རྒྱས་པར་བཤད་པ་ལ། དང་པོ་དཀྱིལ་འཁོར་གྱི་ཆོ་ག་
བསྟན་པ་ལས། རྡོ་རྗེ་སློབ་དཔོན་མཚན་ཉིད་དང་ལྡན་པས་དབང་བསྐུར་བའི་
སྔོན་དུ་བསྙེན་པ་བྱ་བ་ནི། ཐུན་མོང་གི་བསྙེན་པ་རྡོ་རྗེ་ཞེས་བྱ་བའམ་ཁྱད་པར་ལ་
རིམ་ལྔ་ཡན་ལག་དྲུག་གི་སྦྱོར་བ་ཏེ། ཡང་ན་དཔལ་ཡེ་ཤེས་སྙིང་པོའི་བཞེད་པ་
ལྟར་ན་སྔགས་ལ་མཆོག་ཏུ་གཞོལ་བས་མཚན་སྔགས་ཕྲེང་སྔགས་གྲངས་ཀྱི་
བསྙེན་ པ་ བྱ་བའམ། ནང་ལ་མཆོག་ཏུ་གཞོལ་བའི་སློབ་དཔོན་ཡིན་ན་ལྟ་བ་
དམིགས་པའི་བསམ་གཏན་སྔགས་ཀྱི་འཁོར་ལོས་ཉེ་བར་འགྲུབ་པར་གསུངས་
སོ། །
དངོས་གཞི་ལ་རྩ་བ་སྐུ་གསུང་ཐུགས་ཀྱི་དཀྱིལ་འཁོར་དུ་དབང་བསྐུར་བ་
གསུམ་ནི་རྒྱུད་འདིར་གཙོ་བོས་བསྟན་པ་ཡིན་ལ། ལེའུ་བཞི་པ་ལས་སྐུ་གསུང་
ཐུགས་ཀྱི་གསང་བ་ལས། །དཀྱིལ་འཁོར་རབ་ཏུ་བཤད་པར་བྱ། །ཞེས་པ་མདོར་
བསྟན་ནས་རྒྱས་པར་བཤད་པ་ལ། ཐུགས་ཀྱི་འཁོར་ལོ་གསལ་བར་བསྟན་ནས།
སྐུ་དང་གསུང་གི་དཀྱིལ་འཁོར་མདོར་བསྟན་ནས་རྒྱས་བཤད་མ་བྱུང་པ་དེ། འདི་
ནས་རྒྱས་པར་སྟོན་ཅིང་། ཐུགས་ཀྱི་དཀྱིལ་འཁོར་ཆོ་ག་མ་ཚང་བ་རྣམས་ཀྱང་
འདི་ནས་ཐུན་མོང་དུ་སྟོན་པ་ལས། དང་པོ་རྡོ་རྗེ་སློབ་དཔོན་གྱི་ལས་ཁྱད་པར་
ཅན་གྱི་ཆོ་ག་བསྟན་པ་ལ་གསུམ་ལས། དང་པོ་སྐུའི་རྡོ་རྗེ་རྣམ་སྣང་གཙོ་བོ་གྱུར་
པའི་དཀྱིལ་འཁོར་བསྟན་པ་ལ། དེ་ནས་བཅོམ་ལྡན་འདས་ཕྱག་ན་རྡོ་རྗེ་དེ་
བཞིན་གཤེགས་པ་ནི་དཔལ་རྡོ་ རྗེ་འཆང་ཉིད་དོ། །རྡོ་རྗེ་འཆང་བ་དེ་དག་སྟེ་
ཐམས་ཅད་ཀྱི་དཀྱིལ་འཁོར་ནི་དེ་བཞིན་གཤེགས་པ་ཐམས་ཅད་ཀྱི་སྐུའི་གསང་
249-423



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བ་རབ་ཏུ་སྟོན་པར་བྱེད་པའོ། །སེང་གེ་དམ་ཚིག་གི་རྒྱལ་པོ་ཞེས་པ་མེ་ལོང་ལྟ་
བུའི་ཡེ་ཤེས་ཀྱི་ཆེ་བ་སྟེ་བག་ཆགས་ངན་པའི་རི་དྭགས་ཐམས་ཅད་སྐྲག་པར་བྱེད་
པ་དང་། དྲི་མ་ངན་པས་འདའ་བར་མི་བྱེད་པ་ལུས་ཀྱི་གནས་ལ་དབང་བསྒྱུར་
བས་ཟག་པ་མེད་པའི་སྐུ་རྡོ་རྗེའི་ཏིང་ངེ་འཛིན་ལ་སྙོམས་པར་ཞུགས་ནས་ཞེས་པ་
ལ་སོགས་དང་སྦྱོར་བ་དང་པོ་དང་དཀྱིལ་འཁོར་རྒྱལ་མཆོག་དང་ལས་རྒྱལ་པོ་
མཆོག་གི་ཏིང་ངེ་འཛིན་ཏོ། །
རྡོ་རྗེ་སྐུའི་དཀྱིལ་འཁོར་ནི་ཐབས་དང་ཤེས་རབ་གཉིས་སུ་མེད་པའི་
བདག་ཉིད་སྙིང་པོ་ལེན་ཅིང་འཛིན་པ་སྟེ། སངས་རྒྱས་ཐམས་ཅད་ཀྱི་ཞེས་རྩ་བའི་
ལྷ་སུམ་ཅུ་སོ་གཉིས་སྐུ་རྡོ་ རྗེ་གཙོ་བོར་གྱུར་པའི་དཀྱིལ་འཁོར་ཏེ། སྐུ་གསུང་
ཐུགས་གི་ལྷ་སོ་སོ་བ་ཐམས་ཅད་དེ་སྤྱིར་སྨོས་ལ་ཁྱད་པར་དུ་རྡོ་རྗེ་འཛིན་པའི་སྐུ་
ལས་རབ་ཏུ་བྱུང་ངོ་ཞེས་པའོ། །འདི་ཉིད་བཤད་པར་ཞལ་གྱིས་བཞེས་པ་ནི་དེ་
ནས་སྐུ་ཡི་དཀྱིལ་འཁོར་མཆོག་ཅེས་པ་ལ་སོགས་པས་བསྟན་ནོ། །
རྒྱས་པར་བཤད་པ་ཁྲུ་ནི་བཅུ་དྲུག་ཅེས་པ་ནས་དེ་བཞིན་གཤེགས་པ་
ཐམས་ཅད་ཀྱི་སྐུ་ཡི་དཀྱིལ་འཁོར་རོ་ཞེས་པའི་བར་གྱིས་སོ། ཁྲུ་ནི་བཅུ་དྲུག་ཅེས་
སོགས་པ་སྐུ་ཡི་དཀྱིལ་འཁོར་ཕྱིའི་མཚན་ཉིད་དང་
། སྔགས་རྣམས་ཀྱི་ནི་
ཞེས་ཐབས་ཤེས་རབ་གཉིས་མེད་ཀྱི་སྐུ་གཙོ་བོའི་གནས་དང་ལྷ་རིགས་བཞི་པོ་
དགོད་ པའོ། །སྐུ་གསུང་ཐུགས་ནི་ལྷ་མོ་དང་ཁྲོ་བོ་རྣམས་ དགོད་ པ་ དང་། ལྷ་
གཞན་རྣམས་ཁ་བསྐང་ནས་ཇི་ལྟར་བྲི་བ་བསྟན། རྡོ་རྗེ་གསང་བ་བསམ་གཏན་
གྱི་རྣལ་འབྱོར་དང་ལྡན་པས་འདི་ནི་ཞེས་པ་མཆོད་པའི་ཁྱད་པར་དང་འདི་ནི་ཞེས་
པ་སངས་རྒྱས་རྡོ་རྗེའི་རྣལ་འབྱོར་པའི་དམ་ཚིག་གི་ཁྱད་པར་གྱིས་བསྟན་ནོ། །
249 -424



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གསུང་གི་དཀྱིལ་འཁོར་ཡོངས་སུ་རྫོགས་པ་ནི་དེ་ནས་ཞེས་པ་ལ་སོགས་
པའི་སྒོ་ནས་སྟོན་ཏེ། གསུང་རྡོ་རྗེ་ཐམས་ཅད་ཀྱི་དམ་ཚིག་ནི་ཚེ་དཔག་ཏུ་མེད་པ་
ལྷ་ཡི་འཁོར་ལོ་ཡིན་ལ། འདོད་ཆགས་ཅན་འདུལ་བའི་ངང་ལས་མི་འདའ་ཞིང་
སྤྲིན་བཀོད་པ་ནི་སོ་སོར་ཀུན་ཏུ་རྟོག་པའི་ཡེ་ཤེས་ཀྱི་ཐུགས་རྗེས་གདུལ་བྱའི་ཚད་
སྐྱོབ་པའོ། །དེ་ཉིད་རྣལ་འབྱོར་གསུམ་གྱི་ཏིང་ངེ་འཛིན་བསྒོམ་པའོ། །
གསུང་རྡོ་རྗེའི་དཀྱིལ་འཁོར་འདི་ཉིད་ནི་བརྗོད་བྱ་དང་རྗོད་བྱེད་དུ་བཅས་པ་
དཔལ་རྡོ་ རྗེ་འཆང་ གིས་ གསལ་བར་གསུངས་པ་ཕུང་པོ་ཞེས་པའོ། །དེ་ནས་
གསུང་གི་ཞེས་པ་བཤད་པར་ཞལ་གྱིས་བཞེས་པ་བསྟན་ཏོ། ཁྲུ་ནི་ཉི་ཤུ་ཞེས་པ་
ལ་སོགས་པ་གསུང་གི་དཀྱིལ་འཁོར་བྲི་བའི་སྔོན་དུ་ཐིག་གི་ཆོ་ག་བསྟན་ནོ། །
ཉིད་ཀྱི་སྐུ་ཡི་དཀྱིལ་འཁོར་གནས་ནི་ལྷག་པར་མོས་པ་སྔོན་དུ་འགྲོ་བའོ། །རྡོ་
རྗེའི་སྐུ་ནི་རྣལ་འབྱོར་བཞིས་དང་པོའི་སྦྱོར་བའོ། །རྒྱལ་པོ་ཆེན་པོ་ནི་གཙོ་བོ་འཕོ་
བ་སྟེ་སྔར་གཞན་ཡང་སྔར་དང་འདྲ་བ་ལས་ཁྱད་པར་རྡོ་རྗེ་ཆོས་དབུས་སུའོ། །
རིག་པའི་རྒྱལ་པོ་དབབ་པ་ནི་རྒྱལ་མཆོག་གོ །དཀྱིལ་འཁོར་གྱི་ལྷ་ཡི་མཚན་མ་
དགོད་པ་དང་ཇི་ལྟར་མཆོད་པའི་ཐབས་དམ་ཚིག་དང་བཅས་པར་གསལ་བར་
བསྟན་པ་ནི་དེ་དབུས་ཞེས་པ་ནས་གསུང་གི་དཀྱིལ་འཁོར་རོ་ཞེས་པའི་བར་གྱིས་
བཤད་པའོ། །
ད་ནི་དཀྱིལ་འཁོར་པའི་ལྷ་ཐམས་ཅད་ཀྱི་ཐུན་མོང་གི་གཙོ་བོ་འཕོ་བ་
བསྟན་པའི་ཕྱིར། དེ་ནས་ཞེས་པ་ལ་སོགས་པ་སྟེ། ཀུན་ནས་འཕྲིན་གྱི་ཚོགས་
ཞེས་པ་ཡེ་ཤེས་སྣ་ཚོགས་པའི་འོད་རབ་ཏུ་གྱུར་པའི་ངོ་བོ་ཆུ་འཛིན་གྱི་ཐུགས་
རྗེས་ཁྱབ་པར་མཛད་པའི་དོན་ཏེ། རབ་ཏུ་གསང་བའི་དཀྱིལ་འཁོར་གསང་བ་
249 -425



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཞེས་པས་ཐུན་མོང་དུ་གྱུར་པ་མ་ཡིན་པ་དཀྱིལ་འཁོར་སུམ་ཅུ་སོ་གཉིས་རིགས་བྱེ་
བྲག་པའི་དཀྱིལ་འཁོར་སྟོན། རྡོ་རྗེ་འཛིན་མཆོག་ཅེས་པ་ལ་སོགས་པས་བློ་ཀ་
གཅིག་གིས་ཐོག་མར་དབང་བསྐུར་བའི་དུས་ན་མེ་ཏོག་གང་ལ་ཕོག་པའི་ལྷ་དེས་
གཙོ་བྱས་པའི་དཀྱིལ་འཁོར་དེས་བསྒྲེས་ནས་དཀྱིལ་འཁོར་སུམ་ཅུ་སོ་གཉིས་སྟེ་
དམ་ཚིག་སེམས་དཔའ་ཡེ་ཤེས་སེམས་དཔའ་ཏིང་ངེ་འཛིན་སེམས་དཔའ་དང་
བཅས་པ་ཉིད་སྤྲོས་པས་དཀྱིལ་འཁོར་གྱི་དབྱེ་བ་དགུ་བཅུ་རྩ་དྲུག་གི་དབྱེ་བ་
དཀྱིལ་འཁོར་སྐུ་ཡི་དཀྱིལ་འཁོར་ཡོངས་སུ་རྫོགས་པ། གསུང་གི་དཀྱིལ་འཁོར་
ཡིག་འབྲུའི་ས་བོན། ཐུགས་ཕྱག་མཚན་གྱི་དཀྱིལ་འཁོར་གསུམ་གྱི་སོ་སོར་གྱུར་
པ་རབ་ཏུ་གསང་བའོ། །
དེ་ནས་ཞེས་པ་ལ་སོགས་པ་ནས་སྤྱི་དང་བྱེ་བྲག་པ་དེ་དག་གི་ཆོ་ག་
ཐབས་དང་བཅས་པ་ཐུན་མོང་དུ་བསྟན་པ་ལས། དཀྱིལ་འཁོར་ཐམས་ཅད་ཀྱི་
འཁོར་ལོ་འབྱུང་བ་ཞེས་པ་ནི་རྡུལ་ཚོན་དང་
། ལུས་དང་། བྷ་ག་བྱང་ཆུབ་སེམས་
ཀྱི་དཀྱིལ་འཁོར་ཐམས་ཅད་དེ་ལྷ་ཡི་འཁོར་ལོ། དམ་ཚིག་དང་། བདེ་བ་ཆེན་པོ་
དང༌། ཡེ་ཤེས་ཀྱི་རྙིང་པོའི་དཀྱིལ་འཁོར་གྱི་ཚོགས་སོ། །སྐུ་གསུང་ཐུགས་རྡོ་རྗེ་
གསང་བ་ནི་བུམ་པའི་དབང་། གསང་བ་དང་ཤེས་རབ་ཡེ་ཤེས་ཏེ། མི་ཟད་པའི་
གཏེར་དང༌། དྲི་མ་མེད་པའི་མཛོད་དང་
། ཡེ་ཤེས་དམ་པ་འབྱུང་བའི་གནས་བླ་ན་
མེད་པ་ལས། སྙིང་པོ་ནི་གནས་ཀྱི་ཁྱད་པར་གསང་ཆེན་གྱི་ཆེ་བའོ། །མདོ་ནི་ཕ་
རོལ་ཏུ་ཕྱིན་པ་སྟེ་ཁྱད་པར་བྱ་བ་དང་སྤྱོད་པ་གསུམ་ལ་སོགས་པའོ། །ཡི་གེ་ནི་
མཚོན་པར་བྱེད་པའི་དོན་ཏེ། ཚོགས་པ་ནི་བཞི་དང་ལྡན་པའོ། །འོག་ནས་འབྱུང་
བའི་ཆོ་ག་མདོར་བསྟན་པ་ནི་ཨོཾ་ཨཱ་ཧཱུྃ་རྡོ་རྗེའི་ཞེས་པ་ནས་གསུངས་སོ། ཁྱད་པར་
249 -426



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
གྱི་ཆོ་ག་ལ་མཚོན་རྩེ་ནི་ཐབས་ཤེས་རབ་གཉིས་སུ་མེད་པའོ། །བྱས་ན་ཞེས་སྤྱོད་
པའི་ཁྱད་པར་རོ། །
དེ་བས་དམ་ཚིག་ཅེས་པ་སྐུ་གསུང་ཐུགས་ཀྱི་ཁྱད་པར་གྱི་གནས་སྟོན་པ་
ལས། དང་པོ་བགེགས་ཉེ་བར་ཞི་བར་བྱེད་པའི་སྦྱོར་བ། གཉིས་པ་ལྷག་པར་
གནས་པའི་ཆོ་ག །གསུམ་པ་དཀྱིལ་འཁོར་གྱི་བྱ་བ་ཡོངས་སུ་རྫོགས་པར་བསྟན་
ཏེ། དཀྱིལ་འཁོར་རྣམས་ཞེས་པ་ནི་རྡུལ་ཚོན་གྱི་དཀྱིལ་འཁོར་དུ་བུམ་པའི་དབང་
གིས་བྱང་ཆུབ་སེམས་དཔའ་ཆེན་པོ་ཕྱིར་མི་ལྡོག་པ་རྣམས་དང་སྐལ་བ་མཉམ་
པར་བྱས། ལུས་ཀྱི་དཀྱིལ་འཁོར་དུ་གསང་བའི་དབང་གིས་དེ་བཞིན་གཤེགས་པ་
རྣམས་དང་སྐལ་བ་མཉམ་པར་བྱས། བྷ་གའི་དཀྱིལ་འཁོར་དུ་ཤེས་རབ་ཡེ་ཤེས་
ཀྱི་དབང་གིས་རྣལ་འབྱོར་གྱི་དབང་ཕྱུག་ཆེན་པོ་རྣམས་དང་སྐལ་བ་མཉམ་པར་
བྱས། བྱང་ཆུབ་སེམས་ཀྱི་དཀྱིལ་འཁོར་དུ་དབང་བཞི་པས་རྡོ་རྗེ་འཆང་ཆེན་པོ་
ཉིད་དང་སྐལ་བ་མཉམ་པར་གྱུར་པ་སྟེ། འོན་ཀྱང་དབང་བཞི་པ་འདི་ལ་བསྐུར་
བྱར་མི་བཞེད་དེ་ཐོབ་བྱར་བཞེད་པའོ། །
དེ་ནས་སྐུ་གསུང་ཐུགས་ཀྱི་དཀྱིལ་འཁོར་དུ་དབང་བསྐུར་བར་བྱེད་པ་ལ་
ཐབས་དང་ཤེས་རབ་ལྷ་སོ་སོའི་རིགས་ཀྱིས་བྱིན་གྱིས་བརླབ་པ་དང་། ང་རྒྱལ་བྱ་
བ་ཐུན་མོང་གི་ཆོ་ག་ནི་རྒྱལ་ཆེན་ཞེས་པ་ནས་གསང་བ་དག་གི་མཆོག་ཀྱང་སྩོལ་
ཞེས་ པའི་བར་ གྱིས་ བསྟན་ པའི་དོན་རྒྱུད་ཕྱི་མ་ལས་གསལ་བ་གསུངས་ཏེ།
རྨོངས་པས་གཏི་མུག་བདག་ཉིད་སྦྱོར། །གཏི་མུག་དགའ་དང་ཡང་དག་ལྡན། །
གཏི་མུག་རྒྱུན་གྱི་དབང་བསྐུར་ནས། གཏི་མུག་རྡོ་རྗེའི་བདག་ཉིད་འགྱུར། །ཞེ་
སྡང་སྡང་བའི་བདག་ཉིད་སྦྱོར། །ཞེ་སྡང་དགའ་བས་ཡང་དག་ལྡན། །ཞེ་སྡང་རྒྱུན་
249 -427



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གྱིས་དབང་བསྐུར་ནས། །ཞེ་སྡང་རྡོ་རྗེའི་བདག་ཉིད་འགྱུར། །ཆགས་པས་འདོད་
ཆགས་ བདག་ ཉིད་ སྦྱོར། །འདོད་ ཆགས་ བཅས་ པས་ ཡང་ དག་ ལྡན། །འདོད་
ཆགས་རྒྱུན་གྱིས་དབང་བསྐུར་ནས། །འདོད་ཆགས་རྡོ་རྗེའི་བདག་ཉིད་འགྱུར། །
ཞེས་རང་གིས་བསྐྱེད་པ་བཞིན་དུ་སློབ་མ་ལ་ཡང་ལྷ་སོ་སོར་དབབ་ཅིང་བསྟིམ་
པར་བྱ་ཞེས་པའི་དོན་ཏོ། །
ད་ནི་སྐུ་གསུང་ཐུགས་གསུམ་ལ་སོགས་པ་དེ་བཞིན་དུ་ཆོ་ག་ཐུན་མོང་དུ་
རྒྱས་པར་བཤད་པའི་ཕྱིར་འདི་སྐད་ཀྱང་གསུངས་སོ་ཞེས་སྟོན་པར་བྱེད་སྟེ། །
འདི་དག་ལ་གཞུང་འཁྲུགས་བསྡེབས་ནས་དཀྱིལ་འཁོར་ཆོ་གར་ལམ་དུ་སློང་བ་
ལས། དང་པོ་བགེགས་ཉེ་བར་ཞི་བར་བྱེད་པ་ས་ཡི་ཆོ་ག་ལ་སློབ་མའི་ལུས་ངག་
ཡིད་གསུམ་གྱི་བར་ཆད་བསྲུང་བའི་ཆོ་ག་བྱ་ཞིང་
། ས་བརྟག་པ་དང་། ས་བསླང་
བ་དང༌། ས་བསང་ཞིང་བསྲུང་བ་ས་ཡི་ལྷ་མོ་མཆོད་ཅིང་བརྐོ་བར་བྱ། སྐྱོན་
བསལ་ཞིང་གཏེར་གཞུག་པ་དང་། ས་སྦྱང་ཞིང་བསང་བར་བྱ་བའི་རིམ་པ་དང་
།
དེ་ནས་དཀྱིལ་འཁོར་གྱི་སྟེགས་བུ་བྱས་ལ་རྡོ་རྗེ་སློབ་དཔོན་ལྷ་ཡི་ང་རྒྱལ་དང་
ལྡན་པས་ནམ་མཁའ་ལ་དཀྱིལ་འཁོར་གྱི་འཁོར་ལོ་གསལ་བར་དམིགས་ལ་
གསོལ་བ་གདབ་པར་བྱའོ། །རྡོ་རྗེ་སློབ་དཔོན་ལྷག་པའི་ལྷ་ཡི་ང་རྒྱལ་དུ་གནས་
པ་ལ་སློབ་མ་རྣམས་ཀྱིས་དེ་བཞིན་གཤེགས་པ་བཞིར་མོས་པས་ཕྱོགས་བཞི་
ནས། དེ་བཞིན་གཤེགས་པ་ཀུན་ཞི་བ། །ཞེས་པ་ལ་སོགས་པས་ལེའུ་བཞི་པ་
ནས་གསུངས་པའི་གསོལ་བ་གདབ་པ་ནི་མཎྜལ་དང་མེ་ཏོག་མཆོད་པ་སྔོན་དུ་
འགྲོ་བས་སོ། །རྡོ་རྗེ་དྲི་མེད་ཅེས་ཤོ་ཀ་གཅིག་གིས་བླ་མ་དང་དཀྱིལ་འཁོར་གྱི་ལྷ་
ཚོགས་ལ་ཐོག་མ་བར་དང་ཐ་མའི་དུས་ཐམས་ཅད་དུ་མཆོད་པ་སྟེ་ཕྱི་ནང་གསང་
249 -428



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བའི་དེ་ཁོ་ན་ཉིད་ཀྱི་མཆོད་པ་བསྟན་ཏེ། འདི་ཉིད་གསང་བའི་རྒྱུད་འདིར་བླ་མའི་
བྱིན་བརླབས་ལམ་དུ་བྱེད་པ་ཡིན་པའི་ཕྱིར། བླ་མ་དང་ལྷ་ཐ་མི་དད་པར་རབ་ཏུ་
མཆོད་ཞེས་པའི་དོན་ཏོ། །
ས་བྱིན་གྱིས་རློབ་པར་བྱེད་པ་ལ་ཁྲོ་བོའི་ང་རྒྱལ་དང་ལྡན་པས་བགེགས་
ལ་བཀའ་བསྒོ་ཞིང་ཚམ་རྔམ་བྱ་བ་དང་
། གང་མི་འགྲོ་བའི་འབྱུང་པོ་དེ་དག་ལ་
བསྐྱོན་པའི་ཚུལ་གྱིས་གཟིར་བར་བསྟན་པ་སྟེ། སྔགས་ཀྱི་སེམས་དཔས་བྱ་བ་ནི་
ཞེས་པ་ཤློ་ཀ་གཅིག་གིས་སྟོན། གཞུང་འདིས་དོན་གཉིས་ཟིན་ཏེ་ས་ཆོག་གི་རྗེས་
ཀྱི་ཆོ་ག་དང་
། ལྷག་པར་གནས་པའི་བགེགས་བསྲུང་བ་ལ་ཕུར་པ་བཅུ་ཁྲོ་བོ་
བཅུར་མོས་ཏེ་ཡེ་ཤེས་དང་ལྡན་པས་དེ་ལ་མཆོད་ཅིང་དལ་གྱི་གནས་རྣམས་སུ་
གདབ་པར་མཚོན། དེའི་དུས་སུ་སློབ་མ་རྣམས་ཀྱི་བར་ཆད་བྱེ་བྲག་ཏུ་སོ་སོར་
བསྲུང་བ་ནི་ཡང་ན་རྡོ་རྗེ་མི་འཆིར་གྲགས་ཞེས་པ་ཤློ་ཀ་གཅིག་གིས་བསྟན་ཏེ་
ལུས་ངག་ཡིད་གསུམ་ཁྲོ་བོ་བདུད་རྩི་འཁྱིལ་བའི་རྣལ་འབྱོར་གྱིས་སྔགས་བཟླས་
པས་འགྲུབ་པར་འགྱུར་ཞེས་པའི་དོན་ཏོ། །འདི་སྐད་ཀྱང་གསུངས་སོ། །སྔགས་
རྣམས་ནི་ཐམས་ཅད་ཉིད་ལའང་ཞེས་པ་ལ་སོགས་པ་བློ་ཀ་གཉིས་ཀྱིས་སྒྲ་ཇི་
བཞིན་པའི་དབང་དུ་བྱས་ན། དབང་གི་དུས་ཀྱི་གཏོར་མ་དང་མཆོད་པའི་རིམ་
པར་བཞེད་ལ། སྒྲ་ཇི་བཞིན་མ་ཡིན་པའི་དབང་དུ་བྱས་ན། བསྒོམས་ཏེ་སངས་རྒྱ་
བ་གཏུམ་མོའི་རྣལ་འབྱོར། རྡོ་རྗེ་བཟླས་པ་དང་དབྱེར་མེད་ལམ་དུ་བྱེད་པར་སྟོན་
པ་ནི་མན་ངག་གོ །དེ་ལྟར་སའི་ཆོ་ག་རྫོགས་པར་བྱ་བ་ནས་བདག་དང་གཞན་གྱི་
བར་ཆད་ཞི་བར་བྱས་ནས།
ད་ནི་ལྷག་པར་གནས་པའི་ཆོ་ག་ལ་འཇུག་པར་བྱ་སྟེ། དང་པོ་སའི་ལྷ་མོ་
249-429



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལྷག་པར་གནས་པར་བྱས། དེ་ནས་བུམ་པ་ལྷག་པར་གནས་པ་དང་། དེ་དག་གི་
བྱ་བའི་རིམ་པ་ཁྱད་པར་ལྡན་པས་གནས་པ་ནི་དེ་ནས་བུམ་པ་བཞག་པ་ནི་ཞས་
བློ་ཀ་ ཕྱེད་ ཀྱིས་བསྟན་ཏེ། བུམ་པའི་མཚན་ཉིད་དང་། རྫས་དང་། འབྱོར་པའི་
རིམ་པས་གྲངས་བསྟན་པ་ནི། བདུན་ལས་ཉུང་དུ་མི་བྱ། དེ་ལ་ལྷ་ཡི་མཚན་མ་
དགོད་པ་དང་
། བརྟན་པར་བྱ་བ་དང༌། སློབ་དཔོན་ཏིང་ངེ་འཛིན་དང་ལྡན་པས་
བཞུགས་སུ་གསོལ་བའི་རིམ་པའོ། །ལྷ་ལྷག་པར་གནས་པ་ནི་ཕྱི་དང་ནང་གི་བྱུག་
པ་དང་བཅས་པ་ལས་དྲིའི་ཐིག་ལེས་མེ་ཏོག་བཀོད་ལ་རྡོ་རྗེ་སེམས་དཔའི་ཏིང་ངེ་
འཛིན་ཞེས་པ་ཚིག་རྐང་གཉིས་ཀྱིས་ལྷ་བསྐྱེད་པའི་དཀྱིལ་འཁོར་ལ་མཆོད་པ་
དང་བསྟོད་པའི་ཚོགས་ཐམས་ཅད་ཀྱིས་མཉེས་པར་བྱ་ཞིང་བདག་གཞན་ཐམས་
ཅད་མཉེས་པར་བྱའོ། །
བར་དེར་སློབ་མ་རྣམས་ཀྱི་བསམ་པ་ཡོངས་སུ་རྫོགས་པར་བྱེད་པ་ལ་
སྦྱིན་བསྲེག་ལྷག་པར་གནས་པ་ནི། དངོས་གྲུབ་ཀུན་གྱི་འབྲས་འདོད་པའོ། །ཞེས་
པ་ནས་དམ་ཚིག་ཀུན་དུ་འདའ་དཀའ་བའོ། །ཞེས་པའི་དབང་གིས་སྒྲ་ཇི་བཞིན་
པའི་དབང་དུ་བྱས་ན་ཞི་བའི་སྦྱིན་བསྲེག་དངོས་དང་ཞར་ལ་ཁ་ཟས་ཀྱི་རྣལ་
འབྱོར་བསྟན་པ་ལས། སྒྲ་ཇི་བཞིན་མ་ཡིན་པའི་དབང་དུ་བྱས་ན་ནང་དོན་དུ་
གཏུམ་མོའི་རྣལ་འབྱོར་དང༌། གསང་བ་བདེ་བ་ལམ་དུ་བྱེད་པའི་རྣལ་འབྱོར་ཐུན་
མོང་མ་ཡིན་པར་བསྟན་ཏོ། །
སློབ་མ་ལྷག་པར་གནས་པ་བྱ་སྟེ། སློབ་མས་མཎྜལ་མེ་ཏོག་དང་ཕྱག་
སྔོན་དུ་འགྲོ་བས་ལྷ་དང་ཐ་མི་དད་པའི་བླ་མ་ལ་གསོལ་བ་གདབ། བླ་མས་
གསང་ཆེན་གྱི་ཐེག་པར་ཞུགས་པ་ལ་སྤྲོ་བ་བསྐྱེད་ཅིང་གནང་བ་སྦྱིན། དེ་ནས་
249 -430



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྐྱབས་སུ་འགྲོ་བ་ཁྱད་པར་ཅན་སྔོན་དུ་འགྲོ་བས་ཡན་ལག་བདུན་པ་བྱ་ཞིང་སྡོམ་
པ་བཟུང་བ་དང་སེམས་བསྐྱེད་པར་བྱ། སེམས་བསྐྱེད་པ་དེ་བརྟན་པར་བྱེད་པ་
བསྲུང་ཞིང་བྱིན་གྱིས་བརླབ་པ་བསྟན་པ་ནི་སྔགས་རྣམས་ཐམས་ཅད་ཉིད་ལ་ཡང་
ཞེས་པ་ནས་འཇིགས་ཤིང་སྐྲག་ནས་བྱིན་རློབ་མཛད་ཅེས་པའི་བར་བློ་ཀ་གཉིས་
ཀྱིས་བསྟན་ཏེ་སོ་སོ་རྡོ་རྗེ་ཧཱུྃ་མཛད་དུ་བསམས་ལ། གནས་ལྔར་ཡི་གེ་ལྔ་བཀོད་
དེ། འོད་ཟེར་སྤྲོ་བསྡུ་ཕྱག་མཚན་དང་བཅས་པ་དང་
། སྐུ་གསུང་ཐུགས་ཀྱི་དམ་
ཚིག་སྐུལ་བས་ཁྱད་པར་དུ་བྱིན་གྱིས་རློབ་པོ། །མཆོད་པ་བྱ་དབུགས་དབྱུང་བ་
དང༌ གཟེངས་བསྟོད། སོ་ཤིང་ སྦྱིན། བསྲུང་ སྐུད་གདགས། ཀུ་ཤ་གཏད་ལ་རྨི་
ལྟས་རྟོག་ཏུ་གཞུག་ཅིང་བདུད་རྩི་འཁྱིལ་པའི་སྔགས་ཟློས་སུ་གཞུག །སེང་གེའི་
ཉལ་ཐབས་ཀྱིས་ནང་པར་ང་ལ་རྨི་ལམ་ཅི་བྱུང་བ་སྨོས་ཅིག་བརྟག་པར་བྱའོ། །
ཞེས་བརྗོད་ལ་ངན་ན་བགེགས་བཟློག་པའི་སྦྱོར་བ་བྱའོ། །
ཐོ་རངས་སྐྱ་རེངས་དང་པོ་ཤར་བ་ནས་རྡོ་རྗེ་སློབ་དཔོན་བཞེངས་ལ་དྲི་
ཞིམ་པའི་ཆུས་ཁྲུས་བྱ་ཞིང་གོས་གསར་པ་གྱོན་ཏེ། མཆོད་པ་སྔོན་དུ་འགྲོ་བས་
གྲོགས་དང་བཅས་ཏེ་བསྟོད་ཅིང་གསོལ་བ་བཏབ་ནས་ལྷག་པར་གནས་པར་
གནས་པ་ལྷ་ཡི་འཁོར་ལོ་གཞལ་ཡས་ཁང་དང་བཅས་པ་ནམ་མཁའ་ལ་བཏེག་
ནས། ཐིག་གདབ་པར་བྱ་སྟེ། ཐིག་གདབ་པའི་ཆོ་ག་འདི་ཅེས་པ་གློ་ཀ་གཅིག་
གིས་བདག་གིས་ཕྱག་རྒྱ་དང་བཅས་པའམ། གཞན་དུ་ཡང་རུང་སྟེ་ལྷ་ཡི་ང་རྒྱལ་
དང་ལྡན་པས་བྱ་བའི་རིམ་པ་སྟོན། སངས་རྒྱས་རྒྱལ་ཆེན་ལྔ་རྣམས་ཞེས་པ་གློ་ཀ་
གཅིག་གིས་ཐིག་སྐུད་སྲད་བུ་ལྔ་སྒྲིལ་ལ་སོགས་པ་ལ་ཡེ་ཤེས་ཀྱི་ཐིག་དུ་བྱིན་
གྱིས་བརླབས་ཏེ་ཡེ་ཤེས་ཀྱི་ཐིག་གདབ་པ་དང་། དེ་ཉིད་དམ་ཡང་ན་གཞན་ལས་
249 --431



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༢༽
འབྱུང་བས་ས་ཐིག་བསྲུང་བའི་སྔགས་དང་བཅས་པས་བསྐོར་ཞིང་གདབ་པར་
བྱའོ། །
དེ་ནས་རྡུལ་ཚོན་བྱིན་གྱིས་བརླབ་པ་ནི་རྣམ་པ་ཉི་ཤུ་རྩ་ལྔར་ནི་ཞེས་པ་བློ་
ཀ་གཅིག་གིས་བསྟན་ཏེ། རིགས་ལྔའི་ཡེ་ཤེས་ལ་རིགས་ཀྱི་དབྱེ་བ་དང་ལྡན་པའི་
བྱེ་བྲག་སྟེ། ས་བོན་ལྔ་སོ་སོའི་འོད་སྤྲོ་བ་ཅན་ནོ། །འདི་ནི་ནང་དོན་དུ་རང་བཞིན་
ཉི་ཤུ་རྩ་ལྔ་ རང་ལུས་ལ་གནས་ པ་ཉིད་དོ། །མཚོན་གྱི་པྲ་བརྟག་པ་བྱ་ཞིང་
།
བགེགས་བཟློག་ལ་མཆོད་པ་བྱས་ལ་བླ་མས་དབུས་ཀྱི་ཕོ་བྲང་ནས་བརྩམས་ཏེ་
བྲི་ཞིང་
། གྲོགས་དང་བཅས་པས་མཐར་ཐུག་པར་བྲི་བར་བྱའོ། །ལྷ་ཡི་མཚན་
མའམ་ས་བོན་དགོད་པའི་རྣམ་ པ་བྱ། དེ་ནས་དཀྱིལ་འཁོར་གྱི་གནས་ཉེ་བར་
བརྒྱན་ཅིང་དཀྱིལ་འཁོར་སྒྲུབས་ཏེ་དམ་ཚིག་གི་དཀྱིལ་འཁོར་ལ་ལྷ་བར་སྣང་ལ་
ཡོད་པ་ཕབ་ནས་གཉིས་སུ་མེད་པར་བྱའོ། །
དེ་ནས་སློབ་དཔོན་ནུས་པ་མཐུ་ལྡན་དུ་བསྒྲུབ་པའི་ཕྱིར་བདག་འཇུག་བྱ་
ཞིང་སློབ་མ་རྣམས་ཀྱི་དོན་དུ་བདེན་པ་བརྗོད་པར་བྱས་ནས། སློབ་མ་གཞུག་
པར་བྱ་སྟེ་རས་ཟུང་གིས་དཀྲི་བར་བྱ་བ་དང་རས་དམར་པོ་དྲི་མ་མེད་པས་གདོང་
གཡོགས་ཏེ། ཁྲོ་བོ་དབྱུག་སྔོན་ཅན་གྱིས་ནང་དུ་བཏང་བའི་སྒོ་ནས་ཕྱག་བྱ་སྟེ་སོ་
སོ་ལ་མེ་ཏོག་འཕྲེང་བ་གཏད་ནས་གཞུག་པ་དངོས་ལ། དང་པོ་ཕྱི་འཇུག་བྱ་བ་ནི་
དེ་ལ་འདི་ནི་དཀྱིལ་འཁོར་ཆེན་པོར་འཇུག་པའི་རྡོ་རྗེའི་ཚིག་གོ་ཞེས་གོ་རིམ་སྟོན་
ལ། ཨ་ཁཾ་བྷི་ར་ཧཱུྃ་ཞེས་བརྗོད་ཅིང་དཀྱིལ་འཁོར་གྱི་སྒོ་བཞི་ཕྱེ་བའི་ཤར་སྒོ་ནས་
ཞུགས་ཏེ་ཤར་འཁྱམས་སུ་གནས་པར་བསམ་ལ། སྐྱེ་རྒ་ན་འཆི་མེད་པའི་ཐར་པ་
ཆེན་པོའི་གྲོང་ཁྱེར་དུ་འཇུག་པའི་བསམ་པས་བྱ་བའམ། ཡང་ན་འཆི་བདག་དང་
།
249 -432



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཕུང་པོ་དང༌། ཉོན་མོངས་པ་དང་། ལྷ་ཡི་བུའི་བདུད་བཞི་འཇོམས་པར་འདོད་
པས་འཇུག་པར་བྱའོ། །འདི་ནི་དམ་ཚིག་ལྷ་སུམ་ཅུ་སོ་གཉིས་པོ་ཐམས་ཅད་ཀྱི་
དཀྱིལ་འཁོར་ཆེན་པོར་ཞུགས་པས་ལུས་ཀྱི་དྲི་མ་བུམ་དབང་གིས་དག་ཅིང་
འདིའི་སྙིང་པོ་རྡོ་རྗེ་སྐུར་གྱུར་པར་བྱེད། ངག་གི་དྲི་མ་གསང་དབང་གིས་དག་པར་
བྱེད་ཅིང་སྙིང་པོ་རྡོ་རྗེ་གསུང་ཐོབ། སེམས་ཀྱི་དྲི་མ་དབང་གསུམ་པས་ཐོབ་པར་
བྱེད་ཅིང་སྙིང་པོ་རྡོ་རྗེ་ཐུགས་ཐོབ་པར་བྱེད་པའོ། །
ནང་གི་འཇུག་པ་ལྷ་དབབ་པ་ནི་ལེའུ་བཅོ་ལྔ་པ་ནས་གསུངས་པའི་སྦྱོར་
བ་ཇི་ལྟ་བ་བཞིན་འདིར་སློབ་མ་ལ་དབབ་པར་བྱ་བའམ། ཡང་ན་འདི་ཉིད་ཇི་ལྟ་
བ་བཞིན་དུ་བྱ་བ་ནི། རྣམ་སྣང་མཛད་ཀྱི་སྦྱོར་བ་ཞེས་པ་ཤློ་ཀ་གཅིག་གིས་བསྟན་
ཏེ། སློབ་དཔོན་བདག་ཉིད་སྐུ་གསུང་ཐུགས་གང་རུང་དུ་མོས་ལ། སློབ་མ་རྣམས་
ཀྱི་གནས་གསུམ་དུ་དྲིའི་ཐིག་ལེ་བཀོད་ལ་ཡི་གེ་གསུམ་ལས་ཁ་དོག་སོ་སོའི་འོད་
ཁ་དོག་སྣ་ཚོགས་ཀྱིས་ལུས་ཐམས་ཅད་ལ་ཁྱབ་པར་བསམས་ཏེ། ལུས་ངག་ཡིད་
གསུམ་གྱི་འཁྲུལ་འཁོར་གྱི་གནད་ལ་སྲོག་དང་རྩོལ་བའི་རླུང་བསྐུལ་བས་སྦྱངས་
ཏེ་ལུས་ངག་ཡིད་གསུམ་ལ་བྱིན་བརླབས་ངེས་པར་འཇུག །རྒྱལ་ཆེན་ཞེས་པ་བློ་
ཀ་གཅིག་གིས་སངས་རྒྱས་དང་བྱང་ཆུབ་སེམས་དཔའ་རིག་པའི་ལྷ་མོ་དང་ཁྲོ་
བོའི་རྒྱལ་པོ་རྣམས་ཀྱི་ཡེ་ཤེས་རབ་ཏུ་དབབ་པའི་ཚུལ་བསྟན་པའོ། །དེས་རྟགས་
གསུམ་ལ་སོགས་པ་འབྱུང་བར་འགྱུར། བར་འདིར་མཐོང་བ་དྲི་ཞིང་དེའི་རྗེས་སུ་
རྡོ་རྗེ་སློབ་མ་བློ་དང་ལྡན་པ་དེ་ལ་མེ་ཏོག་དོར་བར་བྱེད་པའི་སྔགས་ཀྱི་ཡི་གེ་
བརྗོད་པར་བྱ་ཞིང་དཀྱིལ་འཁོར་གྱི་བདག་པོའི་དབུ་ལ་ཕོག་པར་བསམ་ཞིང་དོར་
བར་བྱའོ། །
249 -433



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དེ་ནས་གང་དུ་ཕོག་པའི་ལྷ་ངོས་བཟུང་ལ། མེ་ཏོག་སྤྱི་བོར་བཅིང་ཞིང་རྡོ་
རྗེའི་སྤྱན་དབྱེ་བའི་ཆོ་གས་གདོང་གཡོགས་དགྲོལ་བའི་འོག་ཏུ་དཀྱིལ་འཁོར་
དག་ནི་བསྟན་པར་བྱ་ཞེས་པས་དཀྱིལ་འཁོར་བཟང་པོ་འདི་ལ་ལྟོས་ཞེས་པ་ལ་
སོགས་པ་བརྗོད་དེ་སྤྲོ་བ་བསྐྱེད་པའི་ཆོས་བཤད་ཅིང་ལྷ་ངོ་སྤྲད་པར་བྱ། །སངས་
རྒྱས་ཀུན་གྱིས་གསུངས་པ་ཡི། །དམ་ཚིག་གསང་བ་བསྒྲག་པར་བྱ་ཞེས་པའི་དོན་
དེང་ཁྱོད་དེ་བཞིན་གཤེགས་པ་ཐམས་ཅད་ཀྱི་རིགས་ཀྱི་རྗེས་སུ་ཞུགས་ཀྱི་ཁྱེད་
རྣམས་ཀྱིས་དཀྱིལ་འཁོར་ཆེན་པོ་མ་མཐོང་པ་རྣམས་ཀྱི་མདུན་དུ་སྨྲ་བར་མ་བྱེད་
ཅིག །ཅེས་པ་ལ་སོགས་པ་དང་སྐུ་གསུང་ཐུགས་ཀྱི་དམ་ཚིག་དབོག་པར་བྱ་བ་
ཡིན་ནོ། །
དངོས་གཞི་ལ་དབང་བཞིའི་དོན་མདོ་ཙམ་དུ་བསྟན་པ་ནི་དེ་ལ་འདི་ནི་རྡོ་
རྗེ་ཆེན་པོ་དབང་བསྐུར་བ་ཞེས་པ་གསང་བའི་ལྷ་ཚོགས་ཐམས་ཅད་ལ་ཐོག་མར་
བུམ་པའི་དབང་བསྐུར་བ་བླང་ངོ་
། །གསང་བ་ནི་དབང་གཉིས་པའོ། །ཡེ་ཤེས་ནི་
དབང་གསུམ་པ་བསྟན་པའོ། །རྡོ་རྗེ་ཆེན་པོ་ནི་དབང་བཞི་པ་བསྟན་པའོ། །རྡོ་
རྗེའི་རིགས་ནི་འཛིན་པ་ཡིས་ཞེས་པ་རྡོ་རྗེ་སློབ་དཔོན་གྱིས་སྦྱོར་བ་དང་པོའི་ཏིང་
ངེ་འཛིན་བྱང་ཆུབ་སེམས་ཀྱིས་ཀུན་ནས་བསླང་སྟེ་རྣལ་འབྱོར་བཞི་བསྒོམ་ཞིང་
།
དཀྱིལ་འཁོར་རྒྱལ་མཆོག་དང་ལས་རྒྱལ་མཆོག་གིས་བདག་དང་གཞན་གྱི་དོན་
ཕུན་སུམ་ཚོགས་པ་ལ་སྦྱར་ཏེ། རང་གི་ཐུགས་ཀའི་ས་བོན་ལས་འོད་སྤྲོས་ཏེ་འོག་
མིན་དུ་སོང་སྟེ་འོད་དེ་ལས་མཆོད་པའི་རྣམ་པ་ལ་སོགས་པ་རྫུ་འཕྲུལ་ཆེན་པོ་རྣམ་
པར་འཕྲུལ་པ་ལས། རྡོ་རྗེ་འཛིན་པ་ལ་སོགས་ པ་དཀྱིལ་འཁོར་གྱི་འཁོར་ལོ་
མཉེས་པས་བྱིན་གྱིས་བརློབ་པར་དགོངས་ཏེ་བདག་ཅིག་གི་དོན་དུ་བྱོན་པས་
249 -434



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བསམ་པ་ནི་སངས་རྒྱས་སྐུ་ཞེས་རྟེན་དང་བརྟེན་པར་བཅས་པའོ། །
ནམ་མཁའི་ཁམས་སུ་བཞུགས་པར་བྱིན་གྱིས་རློབ་པ་དེ་ཉིད་དེ་ཡོངས་སུ་
གང་བོར་རབ་ཏུ་བསམ་པ་ནི་སངས་རྒྱས་དེ་དག་གི་སྤྲུལ་པས་རིགས་དྲུག་ལ་
སོགས་པ་ཐམས་ཅད་དུ་དོན་བྱས་ཤིང་གདུལ་བྱ་འཕྲིན་ལས་ལ་སྦྱོར་བར་བྱེད།
སིལ་སྙན་ནི་སྒྲ་རྡོ་རྗེ་མ་དྲི་ཡིས་ནི་དྲི་རྡོ་རྗེ་མ་སྤྲིན་ནི་གཟུགས་རྡོ་རྗེ་མ་རྣམས་ཞེས་
པ་རོ་རྡོ་རྗེ་མ་ཡང་བསྡུས་པ་སྟེ་རང་གི་ས་བོན་གྱི་འོད་ཀྱིས་སྤྲོས་པའི་མཆོད་པའི་
ལྷ་མོ་ཐམས་ཅད་ཀྱིས་མཆོད་པར་བསྒོམ་པར་བྱའོ། །
ཇི་ལྟར་བསྐུར་བར་བྱ་བ་ནི་འདི་སྐད་ཅེས་ཀྱང་གསུངས་སོ་ཞེས་པ་ནས་
སྟོན་ཏེ། རྡོ་རྗེ་སྐུ་གསུམ་ནི་རིགས་ཀྱི་བདག་པོ་གསུམ་གྱི་ང་རྒྱལ་ལས། ལུས་
ལོངས་སྤྱོད་རྫོགས་པའི་སྐུ་བདེ་བ་ཆེན་པོའི་བདག་ཉིད། སྤྲོ་བ་དང་བསྡུ་བའི་ཡེ་
ཤེས་ལ་སྤྱོད་པ་སྤྲུལ་སྐུ། རྣམ་པར་མི་རྟོག་པའི་ཏིང་ངེ་འཛིན་ལ་གནས་པས་ཆོས་
ཀྱི་སྐུ་ཕྱག་རྒྱ་ཆེན་པོ་དང་ལྡན་པའི་སྔགས་ཀྱིས་ནི་ཞེས་རླུང་གི་འོད་ཟེར་གྱིས་
སྔར་གྱི་ལྷ་དེ་དག་བླ་མ་ལྷར་གསལ་བའི་ཞལ་དུ་ཞུགས་ནས་སྤྲོ་བས་ཏེ། ཡུལ་
གང་ལ་ན་རྡོ་རྗེ་སློབ་མ་སྟེ་ཉུངས་དཀར་དག་ཐིག་ལེའི་གོང་བུ་དུ་མ་སྟེ་བླ་མ་ཡབ་
ཡུམ་རྡོ་རྗེ་འཆང་དུ་སྦྱར་བའི་མཚམས། གསང་གནས་ནས་རྣམ་པ་ལྷ་ངོ་བོ་ཐིག་
ལེ་རང་བཞིན་བདེ་བ། མཚན་ཉིད་ཐབས་ཤེས་དབྱེར་མེད་དུ་བཏེག་པར་བརྟག་
པར་བྱ་བ་ནི་སྟོང་པ་ཉིད་དུའོ། །
དེ་ལ་ཐབས་ཤེས་རབ་གཉིས་སུ་མེད་པའི་སྦྱོར་མཚམས་ནས་ཧ་ཧ་སི་
སིའི་སྒྲ་བྱུང་བ་དེའི་ཚེ་ན་ནི་ལུས་ཀྱི་གནས་དང་ཉེ་བའི་གནས་ལ་སོགས་པ་
བྱོན་པའི་ལྷ་ཡི་བདག་ཉིད་ཁུ་བའི་རྣམ་པར་རྩ་དབུ་མ་ནས་གཤེགས་ཏེ་ཐབས་ཀྱི་
པ་ནས་
249 -435



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གསང་བ་ནས་ཡུམ་གྱི་པདྨར་ཕབ་པ་དེ་དཀྱིལ་འཁོར་གྱི་འཁོར་ལོའི་ལྷར་གྱུར་པ་
ནམ་མཁའ་ལ་གཤེགས་ཏེ་རོལ་མོའི་ལོངས་སྤྱོད་དང་བཅས་པས་བདག་ཉིད་ལ་
དབང་བསྐུར་བ་དག་རབ་ཏུ་སྩོལ་བར་མཛད་དེ། དབང་བསྐུར་བའི་བྱེད་པ་སོ་
སོར་བསྟན་པ་ནི་རྡོ་རྗེ་སེམས་དཔའ་ཏིང་ངེ་འཛིན་གྱིས་ཞེས་དཀྱིལ་འཁོར་གྱི་
བདག་པོའོ། །ཡང་ན་སངས་རྒྱས་ཞེས་པ་ནི་རིགས་ལྔས་དབང་བསྐུར་བའི་ས་མ་
ཏི་ལ་ཞུགས་ནས་འོད་ཟེར་སྤྲོ་བསྡུ་ལ་སོགས་པ་མཛད་པ་བསམ་པར་བྱའོ།།བུམ་
པ་ཞེས་པ་རིག་མའི་ལྷ་མོ་སྤྱན་མ་ལ་སོགས་པ་བཞིས་རིན་པོ་ཆེའི་བུམ་པ་ཐོགས་
ནས་དབང་བསྐུར་བར་བྱེད། དམ་ཚིག་ནི་བྱང་ཆུབ་སེམས་དཔའ་རྣམས་ ཀྱིས་
བཀྲ་ཤིས་ཀྱི་ཚིགས་སུ་བཅད་པ་བརྗོད། མཆོག་ནི་ཁྲོ་བོའི་རྒྱལ་པོ་རྣམས་ཀྱིས་
བར་ཆད་ཀྱི་བགེགས་བསྲུང་བར་མཛད། ལྷ་མོ་གཟུགས་རྡོ་རྗེ་མ་ལ་སོགས་པ་
རྣམས་ཀྱིས་རྡོ་རྗེའི་གླུ་ལེན་ཅིང་མཆོད་པར་བྱེད་དོ། །ལྷ་དེ་དག་གིས་སོ་སོའི་ཕྱག་
མཚན་ དང་ དབང་ གི་བུམ་པ་ལ་སོགས་ པ་བཟུང་བར་མཁས་པ་རྣམས་ ཀྱིས་
བསྒོམ་ཞེས་པའོ། །
ཡང་སྐུ་ཡི་དཀྱིལ་འཁོར་དུ་བླ་མ་དང་སློབ་མ་ཐུན་མོང་དུ་རྣམ་པར་སྣང་
མཛད་རྡོ་རྗེ་བསམ་པར་བྱ་སྟེ། སློབ་མ་རྟག་ཏུ་བློ་བརྟན་པ་ནི་མི་འཕྲོགས་པའི་
ཏིང་ངེ་འཛིན་ཡོད་པའོ། །ལུས་དང་ངག་སེམས་རྡོ་རྗེ་ཅན་ནི་ལྷ་ཡི་འཁོར་ལོའི་ང་
རྒྱལ་དང་ལྡན་པས་རྟེན་དང་བརྟེན་པར་བཅས་པའི་དཀྱིལ་འཁོར་ཏེ། སྔགས་
ཤེས་པས་ནི་བཀོད་པར་བྱ་ཞེས་ལྷ་ཡི་ས་བོན་སོ་སོ་ང་
སོ་སོ་དག་ལུས་བྱིན་གྱིས་རློབ་པའི་
ཕྱིར་ཤེས་པར་བྱའོ། །
དེ་ནས་མཎྜལ་མེ་ཏོག་དང་བཅས་པའི་ཕྱག་སྔོན་དུ་འགྲོ་བས། དེ་ལ་འདི་
249 436



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ནི་རྡོ་རྗེ་སློབ་མ་ཐམས་ཅད་ཀྱིས་གསོལ་བ་གདབ་པར་བྱ་བའི་ཆོ་ག་གསང་བ་
མཆོད་པ་དང་བཅས་པ་ཞུ་བ་ནི་བྱང་ཆུབ་རྡོ་རྗེ་སངས་རྒྱས་ལ་ཞེས་པ་ལ་སོགས་
པ་ཤློ་ཀ་གཅིག་གིས་བསྟན་པའོ། །གསོལ་བ་བཏབ་པའི་དགོས་པ་ནི་བླ་མས་
དབང་བསྐུར་བར་མཛད་དེ་དེ་ལ་འདི་ནི་དབང་བསྐུར་བ་ཐམས་ཅད་ཀྱི་གསང་བ་
ཞེས་རིག་པའི་དབང་ཐམས་ཅད་ཀྱི་སྦྱིན་པའི་ཚིག་རྡོ་རྗེ་སློབ་དཔོན་ཐམས་ཅད་
ཀྱིས་སྨྲ་བར་བྱེད་ཅེས་གཞན་དོན་དུ་བསྟན་པའོ། །འདི་ནི་སངས་རྒྱས་ཐམས་ཅད་
ཀྱི་ཞེས་བློ་ཀ་གཅིག་གིས་སྦྱིན་པར་བྱ་བའི་ཐུན་མོང་གི་ཚིག་སྟེ། མདོར་ན་བུམ་
པ་དང་། ཅོད་པན་དང་
། རྡོ་རྗེ་དང་
། དྲིལ་བུ་དང་
། མིང་དང་། རྡོ་རྗེ་སློབ་དཔོན་
གྱི་བར་དུ་སྦྱར་བར་བྱའོ། །རྗེས་སུ་གནང་བའི་བར་དུ་ཆོ་ག་རྫོགས་པར་བྱེད་པའི་
རང་བཞིན་གྱི་གནས་ཀྱི་དཔལ་རྡོ་རྗེའི་བདག་པོའི་དཀྱིལ་འཁོར་གྱི་ལྷ་རྣམས་
ཐམས་ཅད་དེ་ཚེ་དེ་ལ་དབང་བསྐུར་བར་རབ་ཏུ་དགྱེས་ནས་སྩོལ་བར་མཛད་ཅེས་
སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་ཀྱི་ནུས་པ་དང་ལྡན་པར་བྱ་བ་
ཆོས་ཉིད་གཅིག་པས་དགོངས་པར་གྱུར་པའོ། །
རྡུལ་ཚོན་གྱི་དཀྱིལ་འཁོར་ཇི་ལྟར་ལུས་ལ་དགོད་པར་བྱ་བ་ནི་ལྷ་ཡི་
གཟུགས་ཀྱི་སྦྱོར་བ་སྟེ་གཟུགས་བརྙན་གྱི་དཀྱིལ་འཁོར་ཇི་ལྟ་བར་རབ་ཏུ་གསལ་
བའོ། །སྙིང་གར་བདག་པོ་བཞག་པ་ནི་དཔལ་རྡོ་རྗེ་འཆང་སེམས་དཔའ་སུམ་
བརྩེགས་དང་བཅས་པ་དེ་ཉིད་ཇི་སྲིད་དུ་ལྷ་ཐམས་ཅད་དོ། །དེ་ལྟར་བུམ་པའི་
དབང་གིས་ཆོ་ག་ཐམས་ཅད་རྫོགས་ནས་དབང་གོང་མ་རྣམས་བསྐུར་རོ། །དམ་
ཚིག་སྦྱིན། ལུང་བསྟན། བརྟུལ་ཞུགས་དང་། དབུགས་དབྱུང་བའི་མཐར་ཁ་སྐོང་
གི་སྦྱིན་བསྲེག་བྱ་སྟེ་བླ་མ་ལ་ཡོན་དབུལ། བསྔོ་བ་དང་སྨོན་ལམ་དང་བཀྲ་ཤིས་
249 -437



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བརྗོད་པར་བྱའོ། །དེ་ལས་ཁྱད་པར་གྱི་དམ་ཚིག་དགོངས་ཏེ་གསུངས་པ་འདི་
སྐད་ཀྱང་གསུངས་ཏེ་ཞེས་མཚམས་ནས་བླ་མས་བརྗོད་པའི་དོན་ལ། ཁྱོད་ཀྱིས་
སྲོག་ཆགས་གསད་པར་བྱ་ཞེས་པ་ལ་སོགས་པས་རྨད་དུ་བྱུང་བའི་ཁྱད་པར་ལེའུ་
ལྔ་པ་ལས་འབྱུང་བ་བཞིན་ནོ། །
ད་ནི་སྤྱི་དང་བྱེ་བྲག་གི་སྒོ་ནས་གྲུབ་པའི་ལུང་སྦྱིན་པའི་ཕྱིར་སྔགས་ཀྱིས་
བསྐུལ་བ་ནི་སློབ་མས་དྲི་བའི་དོན་ཏེ། སྨྲ་བ་བླ་མས་མཆོག་དང་སྔགས་ཀྱི་དབྱེ་བ་
གསང་བའི་སྔགས་དག་ཀྱང་རབ་ཏུ་སྦྱིན་པར་བྱ་བ་དང་
། དེ་དང་འབྲེལ་བའི་ལྷ་
དང་བསམ་གཏན་ཏིང་ངེ་འཛིན་གྱི་རྒྱལ་པོ་དངོས་གྲུབ་དང་ལས་གང་དང་གང་
ཤིས་པའི་ཁྱད་པར་སྟོན་པའོ། །དེ་ལ་རྡུལ་ཚོན་དང་འབྲེལ་བའམ་གཞན་དུ་ཡང་
རུང་སྟེ། གསང་བའི་དབང་བསྟན་པའི་ཕྱིར་གསང་བ་སྦྱིན་པ་བཅས་ཞེས་པ་ལ་
སོགས་པ་ཚིག་རྐང་པ་ལྔས་བསྟན་པ་སྟེ་བླ་མ་ཡབ་ཡུམ་ལས་ལེན་པར་བྱེད་པར་
རྡོ་རྗེ་ལམ་དུ་གྱུར་པས་མགྲིན་པའི་གནས་སྦྱངས་ཏེ་དབང་བསྐུར་བ་ནི་རྒྱུད་ཕྱི་མ་
ལས། མིག་སྤངས་སྔགས་ཀྱི་སྣོད་དུ་རུང་
། །མེ་ཏོག་བཅས་ཤིང་ས་བོན་དབྱུང་། །
བླངས་ནས་གསང་བའི་དབང་བསྐུར་བ། །སྔགས་པས་སློབ་མ་དག་ལ་སྦྱིན། །
ནམ་མཁའ་དབྱིངས་ཀྱི་དབུས་གནས་པར། །དྲི་ཆུ་རྐང་དང་ཡང་དག་ལྡན། །རྡོ་རྗེ་
ཅན་ཀུན་ཡང་དག་བསྡུ། །སྐུ་གསུང་ཐུགས་ཀྱི་རྡོ་རྗེ་ཡིས། །དེ་དག་ཐམས་ཅད་
སྙིང་དར་བསྡུ། །རྡོ་རྗེའི་ལམ་ནས་ཕྱུང་ནས་སུ། །སློབ་མའི་ཁར་ནི་དབབ་པར་བྱ། །
འདི་ནི་སྔགས་རྣམས་ཐམས་ཅད་ཀྱི། །དབང་བསྐུར་བ་ཡི་གོ་འཕང་མཆོག །ལས་
མཆོག་གི་ནི་ཆོས་རྣམས་དང་
། །གསང་སྔགས་ཐམས་ཅད་འགྲུབ་པར་འགྱུར། །
ཞེས་གསུངས་པའི་དོན་ཏེ། གོང་ལེའུ་བརྒྱད་པར་གསུངས་པ་དེའི་ཐབས་དངོས་
249 -438



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདིར་བསྟན་པ་དང་། ལམ་ནི་བདག་བྱིན་གྱིས་བརླབ་པའི་ལམ་དང་འབྲེལ་པ་
ཉིད་དོ། །
དེའི་རྗེས་ལ་དབང་གསུམ་པ་བསྐུར་བ་ནི། ཤེས་རབ་ཡེ་ཤེས་བདག་ཉིད་
སྦྱོར། །རྡོ་རྗེ་དགའ་དང་ཡང་དག་ལྡན། །ཡེ་ཤེས་རྒྱུན་གྱིས་དབང་བསྐུར་ནས། །
ཤེས་རབ་ཡེ་ཤེས་བདག་ཉིད་འགྱུར། །ཞེས་དབང་གསུམ་པ་དངོས་བསྟན་ལ།
དེའི་རྗེས་ལ་རིག་པའི་བརྟུལ་ཞུགས་སྤྱོད་པའི་ཁྱད་པར་བསྟན་པ་ཡང་
། །རིག་
པའི་ལྷ་མོ་དེ་ཉིད་ནི། །ལག་པར་ལག་པ་བཞག་ནས་ནི། །དེ་བཞིན་གཤེགས་
རྣམས་སྤང་བྱས་ལ། །སློབ་མའི་མགོ་བོར་ལག་བཞག་སྟེ། །བླ་མ་རྡོ་རྗེ་ཅན་གྱིས་
བསྒོ། །ཐབས་གཞན་གྱིས་ནི་སངས་མི་རྒྱ། །དེ་བས་རིག་པ་འདི་མཆོག་ཡིན། །
ཆོས་ཀུན་གཉིས་སུ་མེད་པ་ལ། །དངོས་པོས་ གཉིས་སུ་བརྟགས་པ་ ཡིན། །དེ་
བས་འཁོར་བ་རྣམ་བྲལ་བར། ཁྱོད་ཀྱིས་རྟག་ཏུ་མི་བྱའོ། །འདི་ནི་སངས་རྒྱས་
ཐམས་ཅད་ཀྱི། །རིག་པའི་བརྟུལ་ཞུགས་བླ་མེད་པ། །རྨོངས་པ་གང་ཞིག་འདི་
སྤོང་བ། །དངོས་གྲུབ་མཆོག་ནི་འགྲུབ་མི་འགྱུར། །ཞེས་པ་ལ་སོགས་པ་དེ་དག་
གིས་བསྟན་ པའོ། །འདི་ནི་མངོན་ པར་ བྱང་ ཆུབ་ པའི་ རིམ་ པ་དང་ འབྲེལ་ ཏེ།
དབང་གསུམ་ཐོབ་ནས་ཕྱི་དང་ནང་གི་མངོན་པར་བྱང་ཆུབ་པ་གཉིས་བསྟན་པ་
དང༌། བསམ་གཏན་གཉིས་ལ་བསླབ་པར་བྱ་བའོ། །
དེ་ལ་དམ་ཚིག་གི་ཁྱད་པར་སྤྱད་པར་བྱ་བའི་སྤྱོད་པ་དང་འབྲེལ་བ་སྟེ།
རྣམ་པ་འདི་བཞི་གསང་ཆེན་ཏེ་ཞེས་པ་ནས་མཉེས་པར་བྱ་བའི་གསང་བའོ་ཞེས་
པའི་བར་གྱིས་རིགས་ཀྱི་ལྷ་མོ་བཞི་ལ་སོགས་པ་རྣམས་འགྲོ་བའི་དོན་དུ་ཁྱད་
པར་ཅན་གྱི་བདེ་བ་ཆེན་པོའི་སྤྱོད་པ་སྦས་པའི་ཚུལ་གྱིས་ཀུན་ཏུ་རོལ་པ་བསྟན་
249 --439



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
པའོ། །དཀྱིལ་འཁོར་གྱི་འཁོར་ལོ་ལ་སྤྲོས་ཏེ་དེ་བཞིན་གཤེགས་པའི་ཡེ་ཤེས་ཀྱི་
སྐུ་ལ
ལས་ཐ་མལ་པའི་བུད་མེད་ཀྱི་གཟུགས་སུ་བསྒྱུར་ཏེ་གཞན་དོན་དུ་ཡུལ་སུམ་ཅུ་
རྩ་གཉིས་ལ་སོགས་པར་སྒྱུ་མའི་གར་གྱི་ཆོ་འཕྲུལ་སྟོན་པ་ནི་འདི་ཉིད་ཀྱི་ཁྱད་
པར་བསྟན་པའོ། །དོན་འདི་ལ་དཔལ་ཡེ་ཤེས་སྙིང་པོ་ནི་རྡོ་རྗེའི་དཀྱིལ་འཁོར་
ཞེས་པ་ལ་སོགས་པ་ནི་དབང་གསུམ་པ་དངོས་སྟོན་པའི་ཚིག་ཡིན་ལ། དེ་ལམ་དུ་
བྱེད་པ་རྣམ་པ་འདི་བཞིའང་ཞེས་གཞན་ལུས་ཤེས་རབ་ལ་བརྟེན་པའི་ཐབས་བདེ་
བ་ལམ་དུ་བྱེད་པར་བཞེད་དོ། །
ད་ནི་བཟའ་བའི་ཁྱད་པར་བསྟན་པ་ནི་གླང་པོའི་ཤ་དང་རྟ་ཡི་ཤ་ཞེས་པ་
ལ་སོགས་པས་དཔལ་རྡོ་རྗེ་འཆང་གི་རང་བཞིན་གྱིས་བྱིན་གྱིས་བརླབས་ཤིང་ཐ་
མལ་པའི་ལུས་དངས་བར་བྱེད་པ་ཤ་ལྔ་ཡིན་ལ། དེ་ཡང་སྲོག་ཆགས་དེས་པ་ཞེས་
པ་བྱང་ཆུབ་སེམས་དཔའ་དེའི་ཤ་ཟོས་པ་ཙམ་གྱིས་འཇིགས་པ་ལས་ཐར་ཏེ་བདེ་
བ་དང་ལྡན་པ་ལྟ་བུའོ། ཁྱད་པར་ཅན་གྱི་དངོས་གྲུབ་སྒྲུབ་པའི་དུས་སུ་ཚོགས་ཀྱི་
འཁོར་ལོའི་དུས་ཀྱི་བདུད་རྩི་སྦྱང་བ་ནི་བཤང་གཅི་ཤའི་བྱ་བ་དང་ཞེས་པ་ལ་
སོགས་པས། བཀའ་སྩལ་ཏོའི་བར་ གྱིས་འདོད་པའི་ཡོན་ཏན་ལམ་དུ་བྱེད་པ་
རྒྱལ་པོ་ཨིནྡྲ་བོ་ཏི་ལྟ་བུར་བྱ་བས་ནི། འབྲུ་གསུམ་བདུད་རྩི་སྦྱང་བ། སྤེལ་བ།
བསྒྱུར་བ། དེས་ལམ་དུ་གྱུར་པ་ནི། དཔེར་ནི་རྒྱ་མཚོ་བདུད་རྩི་ལྟ་བུར་གྱུར་པའི་
དོན་ཏོ། །དེ་ལྟར་དང་པོ་རྒྱུ་མ་དག་པ་དག་པར་བྱེད་པའི་དབང་ཐོག་མར་བསྐུར་
བར་བསྟན་ནས།
ད་ནི་ལམ་གོང་ནས་གོང་དུ་སྤེལ་ཞིང་ཉམས་མྱོང་རྒྱུད་ལ་སྐྱེས་པ་དེ་བརྟན་
པར་བྱེད་པའི་ཕྱིར། ཉིན་རེ་ཞིང་ནི་རྡོ་རྗེའི་བདག །མཁས་པས་དཀྱིལ་འཁོར་
249-440



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཆོད་དབང་བསྐུར། །ཅེས་ཚོགས་ཀྱི་སྤྱོད་པ་དང་ལྡན་པའམ། ཡང་ན་མ་ཡིན་
ཡང་རུང་སྟེ་བློའི་ནུས་པས་དབང་བཞི་རྒྱས་བསྡུས་ཅི་རིགས་པ་ཉམས་སུ་བླང་
བར་བྱ་བའི་དོན་ཏོ། །དེས་རྒྱུད་གསུམ་གྱི་དབང་དུ་བྱས་ན་ཐབས་ཀྱི་རྒྱུད་མ་སྨིན་
པ་སྨིན་པར་བྱེད་པས་ན་སྨིན་ལམ་དབང་བཞི་ཞེས་བྱ་སྟེ། རྒྱུད་ཕྱི་མ་ལས་ཀྱང་
།
བླ་མས་བསྟན་པའི་ལམ་གྱིས་ནི། སློབ་མ་ཡོངས་སུ་སྨིན་པར་བྱ། ཞེས་པའི་དོན་
ཏོ། གྲོལ་ལམ་རིམ་པ་གཉིས་ཡན་ལག་དང་བཅས་པ་བསྒོམས་པས་མངོན་དུ་
གྱུར་པ་འབྲས་བུའི་རྒྱུད་ནི། གོང་ལེའུ་བཅུ་གཉིས་པ་དང་ལྔ་པ་ནས་ཀྱང་བསྟན་
ལ། འདི་ནས་ཀྱང་ཚན་པ་བཞི་ཙམ་ནས་སྟོན་པ་ལས།འདིར་མཆོག་ཐུན་མོང་གི་
དངོས་གྲུབ་བསྒྲུབ་པའི་འབྲས་བུ་སྤྱི་ཙམ་དུ་བསྟན་པ་ལས། དངོས་གྲུབ་ཐམས་
ཅད་སྒྲུབ་པ་ནི་འཕྲིན་ལས་བཞི་ལ་སོགས་པ་ཐམས་ཅད་དོ། །དམ་ཚིག་ཆེན་པོ་
འགྲུབ་པ་ནི་གྲུབ་པ་ཆེན་པོ་བརྒྱད་ཉིད་དེ། ལྷ་མོ་བཞིས་ཞུས་དང་རྣམ་པར་རྒྱལ་
བ་ལ་སོགས་པར་གསུངས་པ་བཞིན་དུའོ། །སངས་རྒྱས་བྱང་ཆུབ་ཉིད་ནི་མཆོག་
སྐུ་བཞིའི་བདག་ཉིད་ཅན་ རིམ་པ་ལྔ་མངོན་དུ་གྱུར་པའོ། །དེ་ཉིད་གང་ཟག་
བརྩོན་འགྲུས་ཅན་ཚེ་གཅིག་ལ་རྡོ་རྗེ་འཆང་གི་གོ་འཕང་མངོན་དུ་བྱ་བར་འདོད་
པས་འབོད་པ་ཆེན་པོས་ནན་ཏན་དུ་ནི་བསྒྲུབ་པར་བྱ་ཞེས་པའི་དོན་ཏོ། །ཡང་མི་
སྣང་བ་ནི་ཉི་མའི་རླུང་ཟིན་པས་ཉིན་མོ་མི་མཐོང་། ཟླ་བའི་རླུང་ཟིན་པས་མཚན་
མོ་མི་མཐོང་
། སློབ་དཔོན་འཕགས་པས་ཨུ་རྒྱན་དུ་བྱོན་པ་ལྟ་བུའོ། །སྟོབས་ནི་
ཐོགས་པ་མེད་པར་ས་གསུམ་ལས་དབང་བསྒྱུར་བའི་སློབ་དཔོན་ཌ་བྷི་ཧེ་རུ་ཀ་ལྟ་
བུའོ། །བརྩོན་འགྲུས་ནི་འབད་པས་བསྒྲུབ་པ་གསེར་འགྱུར་གྱི་རྩི་ལྟ་བུ་འགྲུབ་བོ། །
རྡོ་རྗེ་དགུག་པ་ནི་པཎྜི་ཏ་ལྷ་རིག་པའམ་ཆོས་ཀྱི་རྒྱལ་པོ་ལ་སོགས་པའོ། །མཆོག་
249 -441



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ནི་འཇིག་རྟེན་པའི་ལྷ་ཆེན་པོ་གསུམ་ལ་སོགས་པ་ཐམས་ཅད་ཀྱང་
། རྡོ་རྗེའི་སྐུ་
ཞེས་ཏེ་སངས་རྒྱས་ཀྱི་བཀའ་བྱུང་བ་བཞིན་དུ་འདིར་འོང་ངོ༌
། །
དེ་ཡང་རང་བཞིན་གྱིས་འགྲུབ་པར་བསམས་པས་བཀའ་བསྒོ་བས་ དང་།
རྣལ་འབྱོར་པས་འཁྲུལ་འཁོར་གྱི་སྦྱོར་བ་དང་ལྡན་པས་རྟེན་འབྲེལ་གྱི་ཆེ་བ་གྲུབ་
པའོ། །དཀྱིལ་འཁོར་དག་གིས་ཞེས་པ་གསང་ཆེན་འདིར་ཞུགས་ཏེ་བཞུགས་ན་
དངོས་ གྲུབ་ ཐམས་ཅད་ རབ་ཏུ་ འགྲུབ་ཅེས་ གསུངས་ པའི་དོན་ཏོ། །དེ་ ལས་
འཕགས་པ་ཡབ་སྲས་ཀྱི་བཞེད་པས་ཐུན་མོང་གི་དངོས་གྲུབ་ཐམས་ཅད་དམ་
ལས་ཕྲན་ཚེགས་པ་ཐམས་ཅད་ལས་དང་པོ་པའི་རྣལ་འབྱོར་ཏེ། དྲན་པ་གཅིག་པ་
དང་རྟོག་པའི་རྣལ་འབྱོར་མཐར་ཕྱིན་པས་སྔགས་ལ་མཆོག་ཏུ་གཞོལ་བས་འགྲུབ་
པར་གསུངས་ཏེ། མི་སྣང་ལ་སོགས་དངོས་གྲུབ་ནི། ཐ་མལ་པ་ཞེས་བསྟན་པ་
ཡིན་ཞེས་གསུངས་པའི་དོན་ཏོ། །མཆོག་ནི་རྫོགས་པའི་པའི་རིམ་པ་ལ་མ་བརྟེན་
པར་ མི་ཐོབ་སྟེ། འཕྲིན་ལས་ ཐམས་ཅད་ ཀྱང་ནང་ ལ་ མཆོག་ ཏུ་ གཞོལ་
འགྲུབ་པར་གསུངས་སོ། །
དེ་ལྟར་དངོས་གྲུབ་ཐམས་ཅད་བསྒྲུབ་པ་ལ་ཁྱད་པར་གྱི་རྫས་བདུད་རྩིའི་
རི་ལུ་བསྒྲུབ་པ་ནི་བཤང་གཅི་ཞེས་པ་བདུད་རྩི་ལྔ་སྟེ། དྲི་ཆུ་མི་བསྐྱོད་པ། དྲི་ཆེན་
རྣམ་པར་སྣང་མཛད། རཀྟ་འོད་དཔག་མེད། ཤུ་ཏྲ་དོན་གྲུབ། ལྔ་པ་གོ་རོ་ཙ་ན།
རྒྱུངས་པ། རྐང་ མར། སྒོ་ དགུའི་ དྲི་མ་ ཐམས་ ཅད་ དེ་ སྒྱུ་ འཕྲུལ་ཆེན་མོ་ནས་
གསུངས་པ་དང་མཐུན་ནོ། །ཤ་ཆེན་ཞེས་པས་མཚོན་ནས། ཤ་ལྔ་ནི། མི་ཡི་ཤ །
རྟ་ཡི་ཤ །ཁྱི་ཡི་ཤ །བ་ལང་ཤ །གླང་པོ་ཆེའི་ཤ་སྟེ། སྣ་ཚོགས་ཀྱི་ཤ་སྟེ། གོང་
ལེའུ་དྲུག་པ་ནས། ཤ་ཆེན་དག་གིས་རབ་བརྟགས་ན་ཞེས་པ་དང་
། གླང་པོའི་ཤ་
249 --442



དཔལ་གསང་པ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དང་རྟ་ཡི་ཤ །དེ་བཞིན་དམ་པ་ཁྱི་ཡི་ཤ །ཞེས་པ་ལ་སོགས་པའི་དོན་ཏེ་གླང་པོའི་
ཤ་མེད་ན་བྷི་ཧཾ་ཉིད་དམ་ཡང་ན་དེ་གང་ལས་བྱུང་བའི་ཤའོ། །རྣམས་ཞེས་པ་ཡབ་
ཡུམ་བཅུ་པོ་དག་གོ །ཆ་ནི་མཉམ་པར་བྱས་ཞེས་པ་ཚད་དང་ལྡན་པས་སྦྱར་བས་
ཏེ། ན་རིའི་པགས་པ་བླངས་ཏེ། དང་པོ་རྒྱུ་སོ་སོའི་ཆ་ལས་བསྒྲུབ། གཉིས་པ་བྱེ་
བྲག་ཏུ་ཕྱེ་མ་དང་སྦྱར་བའོ། །
གསུམ་པ་རི་ལུ་བདུད་རྩིའི་གོང་བུ་ལ་དམིགས་པའོ། །དེ་ཉིད་ལ་རྒྱུད་ཕྱི་
མ་ལས། །ཐ་མལ་ལུས་ཀྱི་ཆོས་ལ་ནི། །དྲི་མ་ལྔ་རྣམས་སྣང་བ་ནི། །ཡེ་ཤེས་ལྔ་
ཡི་ བྱིན་བརླབས་ལ། །བདུད་རྩི་ལྔ་ཞེས་བྱ་བར་ གསུངས། །ཞེས་པ་དང་
། ཡང་
བསྒྲུབ་ བྱའི་ དངོས་ གྲུབ་ ཆོ་ ག་ ཡིས། །དེ་ བཞིན་ སྒྲོན་ མ་ ལྔ་ དག་ སྦྱར། །ཞེས་
གསུངས་པས། སྣོད་ཀྱི་ཁྱད་པར་ཐོད་པ་མཚན་ལྡན་ཕོ་མོ་གཉིས་ལ་བྱ། དེའི་ནང་
དུ་འགྲམ་པ་ལ་ཁམ་པོར་སྦྱར་མར་བཞག་ཅེས་པས་སོ། །དེ་ཡང་གནས་དབེན་
པར་དཀྱིལ་འཁོར་བཞེངས་ལ་བྱ་བའི་རིམ་པ་སྔོན་དུ་འགྲོ་བས། རིག་མ་དང་
ལྡན་པས་སམ། ཡང་ན་རིག་མ་དང་ལྡན་པས་གྲོགས་དང་ལྷན་ཅིག་ཏུ་ཚོགས་ཀྱི་
འཁོར་ལོ་བྱ་ཞིང་།
དང་པོ་སྐུ་ཡི་སྤྲོ་བསྡུ། གཉིས་པ་ལ་གསུང་གི །གསུམ་པ་ལ་ཐུགས་རྡོ་རྗེ་
འཛིན་པའི་དཀྱིལ་འཁོར་ལམ་དུ་བྱེད་པས་སྤྲོ་བསྡུ་བྱ། རྣལ་འབྱོར་པ་ལྷ་དང་
གྲངས་མཉམ་པས་ཡོ་བྱད་ཕུན་སུམ་ཚོགས་པ་དང་ལྡན་པས། བདེ་བ་ཆེན་པོ་
དང་། དམ་ཚིག་གི་དཀྱིལ་འཁོར་ལམ་དུ་བྱེད་པས་རྣལ་འབྱོར་གཉིས་ལ་གནས་
པས་ཟུང་འཇུག་གི་ངང་ལ་གནས་པས་ཉེ་བར་བསྒྲུབས་ཏེ། ཞག་ཉི་ཤུ་རྩ་གཅིག་
གམ། མར་ངོའི་ཚེས་བརྒྱད་ཉི་ཤུ་གསུམ་ཡིན་ལ། བཅུ་བཞི་ནི་ཉི་ཤུ་དགུའི་དེའི་
249 --443



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བར་དུ་བསྒྲུབ་པ་ལ་སོགས་པས་དྲོ་བ་དང་དུ་བ་དང་འབར་བ་ལ་སོགས་པ་བྱུང་
བྱུང་བསྒྲུབ་པའོ། །དེ་དུས་ཇི་ཙམ་དུ་ཟ་བ་ནི་སྐྱ་རེངས་དང་པོ་ཤར་བའི་དུས་སུ་ན་
མ་རེ་རེ་ཞིང་ངོ༌
། །དངོས་གྲུབ་གྲུབ་པའི་མཚན་མ་ས་གཡོ་བ་འོད་ལ་སོགས་པ་
ནས་ནམ་མཁའ་ལ་འགྲོ་བ་ལ་སོགས་པ་མ་ནུས་ཀྱི་བར་དུ་བརྟེན་པའོ། །
དེ་དག་གི་ཁྱད་པར་གྱི་ཆོ་ག་རྒྱུད་ཕྱི་མ་ལས། །སྦས་དང་དེ་བཤིན་བསྲེག་
པ་དང་། །སྣང་ བར་ བྱེད་དང་ གཟུགས་སྣང་བ། །སྔགས་ཀྱི་ལུས་སུ་རབ་སྦྱོར་
བས། །བདུད་རྩི་ལྔ་ནི་བསྒོམ་པར་བྱ། །རྡོ་རྗེ་ཧཱུྃ་ལས་བྱུང་བ་ནི། །བར་སྣང་དག་
ལ་བསམ་པར་བྱ། །ཨ་ལས་བྱུང་བའི་པདྨ་ནི། །དེའི་འོག་ཏུ་བསྒོམ་པར་བྱ། །ཨོ་
གིས་ འབར་ བའི་ བདུད་ རྩི་ ནི། །དེའི་ དབུས་སུ་ བཞུགས་ པར་ བྱ། །རྡོ་ རྗེ་ པདྨ་
མཉམ་སྦྱོར་བོ། །འབར་བས་རྣལ་ འབྱོར་ཚིམ་པར་བྱ། །ཤེལ་དང་མཚུངས་པ་
སྣང་གྱུར་ཞིང་། །ཡེ་ཤེས་ཉི་མ་གཉིས་པར་འགྱུར། །ཕྱོགས་བཅུའི་འཇིག་རྟེན་
ཁམས་རྣམས་ཀྱི། །མཚོན་ཆ་མཆོག་གིས་དྲངས་ནས་ནི། །བདུད་རྩི་དེ་རུ་ཕབ་
ནས་ ཀྱང་། །བཟའ་ བའི་ སྦྱོར་ བས་ བཟའ་ བར་བྱ། །ཡིག་ གསུམ་ ས་བོན་ལས་
བསྐྱེད་བྱ། །གཞན་དུ་དེ་ནི་འགྲུབ་མི་འགྱུར། །ཞེས་པའི་དོན་གྱིས་བསྟན་པའོ། །
དེས་འབྲས་བུ་ཐོབ་པ་ཡང་། །སངས་རྒྱས་ཀུན་དང་ལྷན་ཅིག་འཁོད། ཅེས་ཇི་
སྲིད་ཉི་ཟླ་གནས་ཀྱི་བར་དུ་རིག་པ་འཛིན་པར་འགྱུར་བའི་དོན་ཏོ། །
ཁྱད་པར་གྱི་འཕྲིན་ལས་བསྒྲུབ་པ་ནི་འདི་སྐད་ཀྱང་གསུངས་ཏེ། དེ་ལ་
འདི་ནི་ཞེས་དུས་སྐབས་ཀྱི་དབྱེ་བ་སྟོན་ལ་གསང་བ་ཐམས་ཅད་ཀྱི་རྡོ་རྗེ་ཡེ་ཤེས་
ཀྱི་ཁྲོ་བོ་གསུམ་རྣམ་འབྱོར་པའི་མངག་གཞུག་པས་སྙིང་པོ་རབ་ཏུ་བསྐུལ་བའི་
དམ་ཚིག་མཆོག་འདི་བསྒྲུབ་པའི་དོན་དུ་ལེའུ་བཅུ་པའི་ཁྱད་བར་གྱིས་བཤད་
249 -444



ཉིས་ཀ
དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
་
རྣལ་འབྱོར་ལ་གནས་པས་གཏུམ་མོ་ལམ་དུ་བྱེད་པ་ནི་འབར་བའི་འོད་བཟང་པོ་
རླུང་སྔགས་སྒྲ་དང་དབྱེར་མེད་པའོ། །ནམ་མཁའི་རྡོ་རྗེ་ཅེས་པ་ཚིག་རྐང་གསུམ་
གྱིས་མངོན་པར་རྟོགས་པ་རྒྱས་པར་བསྒོམ་པ་ལ་དཀྱིལ་འཁོར་རྒྱལ་མཆོག་ཡན་
ཆད་བྱའོ། །བསྐུལ་བའི་གཞི་དེ་ལས། བསྐུལ་བའི་ཁྱད་པར་ནི་དེའི་སྐུ་གསུང་
ཐུགས་ཞེས་ཚིག་རྐང་གཉིས་ཀྱིས་སོ། །
དང་པོ་སྤྲོ་བ་ལས་བསྡུ་བ་ཨོཾ་ཨཱ་ཧཱུྃ་དུའོ། །དེ་ལས་ཀྱང་བསྡུ་བ་ནི་ཡི་གེ་
ཧྲིལ་བསྡུད་པའོ། །དེ་ལས་ནི་ཆ་གསུམ་དུ་གྱུར་ཏེ་དེ་ལས་འདི་ནི་ཞེས་པ་ལ་
སོགས་པས་ཁྱད་པར་གྱི་ས་བོན་བསྟན་པ་ཨ་ཁཾ་དྷི་ཞེས་པ་ཁྲོ་བོ་སོ་སོའི་སྙིང་པོའོ།
ཕྱག་ན་པདྨོ་ཞེས་པ་དེ་བཞིན་གཤེགས་པ་ཐམས་ཅད་ཀྱི་གསུང་རྡོ་རྗེའི་ཁྲོ་བོ་རྟ་
མགྲིན། ཕྱག་ན་རྡོ་རྗེ་ཞེས་ཐུགས་རྡོ་རྗེའི་གནོད་མཛེས། གཞན་གྱིས་མི་ཐུབ་ནི་
སྐུ་རྡོ་རྗེ་ཁྲོ་བོ་གཤིན་རྗེ་གཤེད། བསྒོམས་ན་སྒོ་གསུམ་གྱི་རྣམ་འཕྲུལ་གསང་བ་
བཀའ་བསྒོ་བའི་པདྨ། ཉི་མ་ཟླ་བ་ལ་གནས་པ་ཉིད་དོ། །ཉི་མའི་དཀྱིལ་འཁོར་
ཞེས་པ་ལ་སོགས་པ་ནས་དཀྱིལ་འཁོར་མ་ལུས་པ་རྩ་བའི་དཀྱིལ་འཁོར་གསུམ་
ལ་བསྡུས་ཏེ་དེ་ལ་བསྐུལ་བར་བྱའོ། །ནང་དོན་པས་འོད་ཆེན་འབར་བ་ཆེན་པོ་
ཡིས་ཅེས་ཡེ་ཤེས་ཀྱི་འོད་འཕྲོ་བའོ། །ཐམས་ཅད་སྙིང་པོས་བསྐུལ་བར་བྱེད་ཅེས་
ཐབས་ཤེས་དབྱེར་མེད་པའི་ངང་ལས་སོ། །
དེ་ལ་འདི་ནི་ཞེས་པ་ལ་སོགས་པས་འཕྲིན་ལས་ལ་སྦྱར་བ་དངོས་ནི། ཨ་
མདུང་རྩེ་ཆེ་དག་རྡོ་རྗེ་ཆེ། །ལྕགས་ཀྱུ་གསུམ་ནི་མི་འགྱུར་བ། །མི་ཕྱེད་པ་ཚུལ་
བཞིན་དུ་དྲང་བའིའོ། །སྣ་ཚོགས་མཆོག་རྣམས་ཀྱིས་ཞེས་སྐུ་གསུང་ཐུགས་ཡོན་
240 --445



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཏན་འཕྲིན་ལས་ཀྱི་དབྱེ་བའོ། །རྡོ་རྗེ་ཆོ་ག་བཞིན་བསྐུལ་ན་ཅེས་རྒྱལ་པོ་གསུམ་
དང་ལྡན་པ་ལ་འོད་སྤྲོ་བསྡུས་བསྐུལ་བའོ། །ཐོབ་པའི་ཁྱད་པར་ནི་སངས་རྒྱས་
བྱང་ཆུབ་རབ་ཏུ་བསྒྲུབ་ཅེས་པས་ཏེ། གོང་ལེའུ་བཅུ་བཞི་པ་ནས་གསུངས་པའི་རྡོ་
རྗེ་སེམས་དཔའ་རྒྱལ་པོ་ཆེ། །ཡང་དང་ཡང་དུ་བསྐུལ་བར་བྱ། །འདི་ནི་སྔགས་
ཐམས་ཅད་ཀྱི། །རྒྱལ་པོ་མཆོག་ཏུ་བརྟག་པའོ། །ཞེས་པའི་དོན་ཡིན་ཞིང་
། རབ་
ཏུ་བསྐུལ་བའི་སྤྲིན་གྱི་ཆོ་འཕྲུལ་སྟོན་པ་སྟེ་རེ་རེ་ཞིང་ལ་ཡང་དམ་ཚིག་བཞིས་
སྦྱང་བའི་ཁྱད་པར་གྱིས་ཕྱོགས་བཅུའི་དེ་བཞིན་གཤེགས་པ་རྣམས་ཀྱི་ཞིང་ཁམས་
ཡོངས་སུ་སྦྱང་པའི་འཕྲིན་ལས་ལ་འཇུག་པ་ཉིད་དུ་བསྟན་པའོ
། །འདི་སྐད་ཅེས་
ཀྱང་གསུངས་སོ་ཞེས་པ་ནས་གནས་ཀྱི་ཁྱད་པར་གྱིས་གནས་འབྲས་བུའི་རྒྱུད་
དགོངས་ཏེ་གསུངས་པ་ནི་ཉམས་དགའ་བའི་ཞེས་པ་ལ་སོགས་པ་མྱུར་དུ་འགྲུབ་
པར་བསྟན་ཏོ། །རི་རབ་ཅེས་ཕྱི་དང་ནང་གིའོ། །སུམ་ཅུ་རྩ་དྲུག་ནི་ལྷ་སུམ་ཅུ་རྩ་
གཉིས་འབྱུང་བ་བཞིས་བསྡུས་པ་སྟེ། གཞན་ནི་གོ་སླ།
སངས་རྒྱས་ས་ཡང་ཐོབ་པར་འགྱུར་བ་ལ་ས་ལམ་གྱི་རྣམ་གཞག་སྟོན་པ་
ནི། རིག་འཛིན་མོས་པར་སྤྱོད་པའི་ས། ཚོགས་ལམ་སྦྱོར་ལམ་ཐོབ་པས། ས་དང་
པོ་རབ་ཏུ་དགའ་བ། གཉིས་པ་དྲི་མ་མེད་པ། འོད་འཕྲོ་བ། འོད་བྱེད་པ། སྦྱང་
དཀའ་བ། མངོན་དུ་གྱུར་པ། རིང་དུ་སོང་བ་སྟེ་རྒྱུ་ཡི་ས་བདུན་ཡིན་ལ། བགྲོད་
པ་གཅིག་པའི་ལམ་ཕྱིར་མི་ལྡོག་པ་ནི། མི་གཡོ་བ། ལེགས་པའི་བློ་གྲོས། བཅུ་པ་
ཆོས་ཀྱི་སྤྲིན། བཅུ་གཅིག་ཀུན་ཏུ་འོད་ནི་ཐུན་མོང་མ་ཡིན་པའི་སངས་རྒྱས་ཡིན་
ལ། ཁྱད་པར་དུ་གསང་ཆེན་གྱི་སངས་རྒྱས་སྦས་པའི་ས་ནི། བཅུ་གཉིས་པ་ཡེ་
ཤེས་ཆེན་པོའི་ས་བཅུ་གསུམ་པ་རྡོ་རྗེ་འཛིན་པའི་ས་སྟེ། ཐམས་ཅད་འདི་ཉིད་ཀྱི་
249-446



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆེ་བ་ལ་རྣམ་གྲངས་བཤད་པ་ཡིན་ནོ། །
སློབ་པའི་ཟུང་འཇུག་ནི་སྤྱོད་པ་སྤྱད་པ་དང་བཅས་ལ། མི་སློབ་པའི་ཟུང་
འཇུག་སྐུ་གསུང་ཡན་ལག་བདུན་ལྡན་མངོན་དུ་གྱུར་པ་ལ་རྡོ་རྗེ་བཞད་པ་ཆེན་
པོས་དེ་སྐད་ཅེས་བཀའ་སྩལ་ཏོ་ཞེས་དོན་བསྡུ་བའོ། །དེ་ལ་འདི་ནི་མངག་གཞུག་
པ་ཐམས་ཅད་ཀྱི་གསང་བའི་རྡོ་རྗེ་གསང་བ་ཞེས་པ་ལ་སྙིང་པོ་བསྐུལ་བའི་འཕྲིན་
ལས་མདོར་བསྟན་པའོ། །
རྒྱས་པར་བཤད་པ་ལ་རྡོ་རྗེ་སེམས་དཔའ་ཞེས་པ་ལ་སོགས་པ་ལ་ཕྱི་དོན་
དུ་རང་དང་ཡུལ་གྱི་སྣང་བ་དཀྱིལ་འཁོར་གསུམ་གྱི་གཙོ་བོ་ལས་ཁྲོ་བོ་གསུམ་གྱི་
བྱ་བའོ། །ནང་དོན་དུ་ལྷ་གསུམ་སྔགས་སུ་སྦྱོར་བས་ལྷ་དང་སྔགས་དབྱེར་མེད་དུ་
བསྟན་པའོ། །དེ་ལ་འདི་ནི་རྡོ་རྗེ་ཡེ་ཤེས་འཁོར་ལོ་ཞེས་པ་ལ་རིམ་པ་གཉིས་ཀའི་
དོན་ཏོ། །ཕྱི་དོན་དུ་ཤིན་ཏུ་རྣལ་འབྱོར་ལྷ་ཡི་སྐུ་ལས་ས་བོན་སྐུ་ཡི་དཀྱིལ་འཁོར་
དགོད་པའོ། །དེས་བྱིན་གྱིས་རློབ་པར་བྱེད་དོ། །ནང་དོན་དུ་ཡེ་ཤེས་འཁོར་ལོ་ནི་
རྡོ་རྗེའི་ལུས་ཀྱི་རྩ་འཁོར་ལོ་བཞིའོ། །སྔགས་ཀྱིས་གནས་ནི་འཁོར་ལོ་ལ་གནས་
པའི་ཨ་ལི་ཀ་ལིའོ། །དེའི་དམ་ཚིག་ནི་རང་སེམས་IULurལ་གནས་པའོ། །དམ་
ཚིག་ཅེས་པ་ཕྱི་ནང་གི་ལྷས་བསྐུལ་བ་ལས་འདའ་བར་མི་བྱེད་པའོ། །དམ་ཚིག་
བསྐུལ་བ་ནི་རྡོ་རྗེ་འཛིན་པའི་བཀའ་གང་ཡིན་པ་དེ་ལ་ཡི་གེ་གསུམ་གྱིས་མྱུར་དུ་
བསྐུལ་ཞིང་གསོལ་བའོ། །དམ་ཚིག་གཏོང་པ་ནི་ དེ་ཉིད་འཕྲིན་ལས་བཞི་ལ་
སོགས་པ་དང་སྦྱར་ཏེ་ཁྱད་པར་སོ་སོའི་དངོས་གྲུབ་དང་ལས་གྲུབ་པར་བྱེད་པའོ། །
དམ་ཚིག་བོད་པ་ནི་ཡི་གེ་གསུམ་ཉིད་ལས་སོ་སོའི་མཚན་ཕྲེང་སྔགས་སྤེལ་བས་
འགྲུབ་པའོ། །དམ་ཚིག་བཅིངས་པ་ནི་ཨའི་བྱ་བས་ཁྱབ་པས་དུས་ཀྱིས་ནུས་པ་
249-447



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
མཆོག་ལྡན་དུ་གྱུར་པའོ། །དེས་ཕྱི་དོན་དུ་སྦྱར་བའོ། །ནང་དོན་དུ་ནི་ལྟེ་བ་སྙིང་ག་
མགྲིན་པ་སྤྱི་བོའི་འཁོར་ལོ་ལམ་དུ་བྱ་བའོ། །དེ་ནི་རྩའི་རྣམ་པའོ། །རླུང་ལ་ལས་
ཀྱི་རླུང་བསྐྱེད་པ་ནི་འོག་རླུང་གྱེན་དུའོ། །སྲོག་རྩོལ་གྱིས་སྦྱང་བ་ནི་རྩ་གཡས་
གཡོན་གཉིས་ཀྱི་རླུང་དགག་པའོ། །ཡེ་ཤེས་ཀྱི་རླུང་དགུག་པ་ནི་དབུ་མར་གནས་
པའོ། །འབྱུང་བའི་རླུང་བཅིངས་པ་ནི་རང་དོན་དུའོ། །སྐུ་གསུང་ཐུགས་བདེ་བའི་
ཐིག་ལེ་གནད་བཞི་ལྡན་ནོ། །
ལུས་ངག་ཡིད་གསུམ་ལྷ་དང་སྔགས་ཡེ་ཤེས་སུ་གྱུར་ པ་ལས་མི་ཕྱེད་
མཚན་མར་མི་ལྡང་པའི་རྩར་ཐིག་ལེ་གོང་བུ་ལ་དམིགས་པ་བདེ་བ་ལམ་དུ་བྱེད།
དེས་ན་བ་ཆིངས་ལས་དང་མཚན་མ་རང་ གར་ གཅོད་པའི་རྩ་ལས་ཡི་གེ་ལ་
དམིགས་པས་གསལ་བ་ལམ་དུ་བྱེད་པ་རྒས་པ་ཆིངས། ལས་དང་མཚན་མ་ཞི་
གནས་ཀྱི་རྩར་རླུང་ལ་དམིགས་པས་འཆི་བ་ཆིངས་ཏེ་མི་རྟོག་པའི་ཡེ་ཤེས་ལམ་དུ་
བྱེད་པའི་ཁྱད་པར་གྱིས་བཅིངས་པའོ། །དེ་ཉིད་ལ་རྒྱུད་ཕྱི་མ་ལས། རྡོ་རྗེ་ཅན་གྱི་
གནས་དེའི། །འོད་ཟེར་གྱིས་ནི་རྡོ་རྗེ་ཀུན། །བསྡུས་ནས་གོང་བུའི་ཚུལ་གྱིས་སུ། །
བཅིངས་པས་བཅིངས་པ་ཡིན་པར་བཤད། །ཅེས་པའི་དོན་ཏོ། །
དེ་ཉིད་ཀྱི་ཁྱད་པར་ལ་དཔལ་ཡེ་ཤེས་སྙིང་པོ་ནི། རྩ་ཡི་གེའི་སྤྲོ་བསྡུ།
བདུད་རྩིའི་ཐིག་ལེ་དབབ་བཟློག །ཤེས་པ་རྟོག་བཅས་རྟོག་མེད་ལ། རླུང་རྡོ་རྗེ་
བཟླས་པ་མེད་ཅིང་རྣམ་པར་མི་རྟོག་པའི་སྤྱོད་པ་སྟེ། ཡེ་ཤེས་ཀྱི་རིག་པའི་བརྟུལ་
ཞུགས་ཡང་དག་པར་སྤྱོད་པ་འདི་ཞེས་གསང་ཆེན་མཆོག་གི་སྤྱོད་པའི་ཐབས་འདི་
ཉིད་ཀྱི་སྐུ་དང་གསུང་ཐུགས་རྡོ་རྗེ་ལས་ཕྱུང་ངོ་ཞེས་པའི་དོན་ལ་འདིར་སྤྱོད་པའི་
ཚུལ་ནི་གསུམ་སྟེ། བདག་ཏུ་བལྟ་བའི་སྤྱོད་པ་དང་
། བདག་མེད་པར་ལྟ་བའི་
249 -448



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྤྱོད་པ་དང༌། གསང་བ་མཆོག་གི་སྤྱོད་པའོ། །
དང་པོ་ནི་འཇིག་རྟེན་གྱི་ལྷ་ཆེན་པོ་གསུམ་གྱི་སྤྱོད་པ་དང༌
། དེའི་བརྟུལ་
ཞུགས་ལས་བྱུང་བ་གཞན་ཡང་ངོ༌
། །བདག་མེད་པར་སྤྱོད་པ་ལ་གསུམ་སྟེ། ཐེག་
པ་ཆུང་ངུ་ན་ཉན་ཐོས་དང་རང་རྒྱལ་བའི་ལམ་གྱི་སྤྱོད་པའོ། །ཐེག་པ་ཆེན་པོ་པ་
ལ་བྱང་ཆུབ་སེམས་དཔའི་སྤྱོད་པ་ནི་གཞན་དོན་ལམ་དུ་བྱེད་པའོ། །སངས་རྒྱས་
ཀྱི་སྤྱོད་པ་ཕྱི་དོན་ལ་ཚུལ་བཞིས་འདོད་ཆགས་དང་བྲལ་བའི་སྤྱོད་པའི་མདོ་ཡི་
དོན་ དང་། ཆགས་ བཅས་ རྒྱུད་ སྡེ་ བཞི་ ལས་ སྔགས་ ཀྱི་ཀུན་དུ་ སྤྱོད་ པ། ལམ་
བསྐྱེད་པའི་རིམ་པ་དང་། སེམས་ཀྱི་དེ་ཁོ་ན་ཉིད་ཀྱི་སྤྱོད་པ་བསྟན་པའོ། །
གསང་ཆེན་མཆོག་གི་སྤྱོད་པ་ནི། ལྟ་སྤྱོད་འབྲེལ་བའི་ཚུལ་གྱིས་སྤྱད་དེ་
ལས་དང་པོ་པས་ཐུན་མོང་དུ་གྱུར་པ་རྒྱལ་བུ་གཞོན་ནུའི་བསྟན་པའི་སྤྱོད་པ་ལ།
འདོད་པའི་ཡོན་ཏན་ལས་དྲི་མས་མ་གོས་པར་སྤྱོད་པ་ཡུལ་དུས་ཀྱི་སྤྱོད་པ་ཕྱེ་སྟེ་
སྤྱད་པར་བྱའོ། །རིགས་སྤྱོད་པ་བག་ཡོད་དྲན་པས་འཛིན་པ་ལ། རིགས་བརྒྱའི་
དབྱེ་བ་ནས་བརྩམས་ཏེ་སྣང་སེམས་ཐ་མི་དད་པ་གསང་ཆེན་རིགས་གཅིག་གི་
བར་དུ་བསླབ་པའི་ཚུལ་ལམ་བགྲོད་པའི་སྒོ་ནས་ཀུན་ཏུ་བཟང་པོའི་སྡོམ་པ་
གསུམ་ལྡན་གྱི་སྤྱོད་པ་ཞེས་བྱའོ། །
ཐུན་མོང་མ་ཡིན་པའི་ཁྱད་པར་གྱི་སྤྱོད་པ་ལ་ལྔ་སྟེ། དུག་གསུམ་གྱི་ངོ་བོ་
ཉིད་ཡོངས་སུ་ཤེས་པའི་མགོན་པོ་ཀུན་ཏུ་སྤྱོད་པ་དང་
། འབུ་སུ་ཀུ་ཉན་ཐོས་པ་ལྟ་
བུའི་སྤྱོད་པ་དང་
། རིག་པ་བརྟུལ་ཞུགས་ཀྱི་སྤྱོད་པ་འབྱུང་བས་མི་བརྫི་བ་དང་
།
ཨ་བ་དྷཱ་ཏི་པ་མཉམ་བཞག་ཆེན་པོའི་སྤྱོད་པ་དང་
། ཕྱོགས་ལས་རྣམ་པར་རྒྱལ་
བའི་སྤྱོད་པའོ། །དེ་དག་རེ་རེ་ཞིང་ལ་ཡང་བསམ་པ་དུས་བྱ་བ་ཡུལ་གྱི་ཕྱེ་བས་
249 -449



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྤྱོད་པ། སྤྲོས་བཅས་སྤྲོས་མེད་ཤིན་ཏུ་སྤྲོས་མེད་གསུམ་དུ་སྤྱོད་པའོ། །
རྗེ་བཙུན་གསང་བའི་མཚན་ཅན་གྱི་བཞེད་པས་བརྩོན་འགྲུས་ཅན་ཚེ་
འདིར་སངས་རྒྱ་བར་བྱེད་པ་འདོད་ཆགས་ལམ་དུ་འཁྱེར་བ་བདེ་བའི་སྤྱོད་པ
གསུམ། ལེ་ལོ་ཅན་བར་དོར་མཆོག་ཐོབ་པར་འདོད་པས་གསལ་བ་ཞེ་སྡང་ལམ་
དུ་འཁྱེར་བ་སྒྱུ་ལུས་ཀྱི་སྤྱོད་པ་གསུམ། ཤིན་ཏུ་ལེ་ལོ་ཅན་གཉིད་ཀྱི་སྤྱོད་
ད་པས་
གཏི་མུག་མི་རྟོག་པར་ལམ་དུ་བྱེད་པས་སངས་རྒྱ་བའི་ཚུལ་གསུམ་གནད་ཆེ་བར་
བཞེད་དོ། །ཕྱོགས་ལས་རྣམ་པར་རྒྱལ་བའི་སྤྱོད་པ་ལ། སྐུ་གསུང་ཐུགས་ཡེ་ཤེས་
བདེ་ཆེན་དུ་སྤྱོད་པ་སྟེ། གཟུགས་སྐུ་སྤྲོས་བཅས་ཀྱི་སྤྱོད་པ་སྐུ་ཡི་སྣང་བ་གཙོ་བོར་
སྟོན་པ་ལ། ལོངས་སྤྱོད་རྫོགས་སྐུ་ལ་གཉིས། རྒྱ་ཆེ་བ་ཞིང་ཁམས་ཀྱི་སྣང་
བཀོད་པ་བསམ་གྱིས་མི་ཁྱབ་པར་སྟོན་པ། ཟབ་པ་དཔལ་རྡོ་རྗེ་འཆང་བདེ་ཆེན་
ཟུང་འཇུག་གི་སྤྱོད་པ་མཉམ་པ་ཉིད་དུ་བསྟན་ཏོ། །
སྤྲུལ་སྐུ་གསུང་གི་རོལ་པ་སྟོན་པའི་སྤྱོད་པ་ལ་རྒྱ་ཆེ་བར་ཐུན་མོང་བར་
གང་ལ་གང་འདུལ་དུ་སྤྱོད་པ། ཟབ་པ་མཛད་པ་དུ་མས་མཆོག་གི་སྐུ་དང་
། བཟོ་
དང་སྐྱེ་བ་གསུམ་གྱིས་བསྡུས་པའི་འཕྲིན་ལས་ཐོགས་པ་མེད་པར་འཇུག་པའི་
སྤྱོད་པའོ། །སྤྲོས་མེད་ཆོས་སྐུ་ཡེ་ཤེས་ལྷུན་གྲུབ་དེ་བཞིན་ཉིད་ལ་སྤྱོད་པ་ཐུགས་
ལམ་དུ་བྱེད་པ་ལ་དབྱེ་བ་མེད་དོ། །ཤིན་ཏུ་སྤྲོས་མེད་ཀྱི་སྤྱོད་པ་གསུམ་དབྱེར་
མེད་བདེ་བ་ཆེན་པོའི་ངོ་བོ་ཉིད་ཀྱི་སྐུ་རབ་ཏུ་མི་གནས་པ་དབྱིངས་ཡེ་ཤེས་དབྱེར་
མེད་པའི་ཚུལ་ཉིད་དོ། །རང་གི་ངོ་བོའི་སྤྱོད་པ་བསྟན་པ་ལ་སྐུ་གསུང་ཐུགས་ཀྱི་རྡོ་
རྗེ་ཅན་བསྐྱེད་པའི་རིམ་པར་རྩ་བའི་དཀྱིལ་འཁོར་གསུམ་ལ་མཉམ་རྗེས་མེད་
པར་ལམ་དུ་བྱེད་པའོ། །རྡོ་རྗེ་རྣམས་ཞེས་པ་གསང་བའི་ཚུལ་ལ་བསླབ་པའོ། །
249 --450



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ལུས་དང་ངག་སེམས་ཞེས་པ་རྫོགས་རིམ་དུ་དབེན་པ་གསུམ་ལ་བསླབ་
པ་སྟེ། བསྒོམ་པ་ནི་ཞེས་བདག་བྱིན་གྱིས་བརླབས་པའི་ཏིང་ངེ་འཛིན་གྱི་ངང་ལས་
ཐམས་ཅད་སྒྱུ་མར་སྤྱོད་པའོ། །ཡང་བསྒོམ་པ་ཞེས་འོད་གསལ་མངོན་པར་བྱང་
ཆུབ་པའི་སྤྱོད་པས་དེ་ཉིད་ལམ་དུ་འཁྱེར་བའོ། །དེ་ལྟར་ རིམ་པ་གཉིས་མཐར་
ཕྱིན་པས་སྤྱོད་པ་བྱ་བ་ལ་རང་ཚུལ་ཉིད་ཀྱིས་དེ་བྱ་སྟེ་ཞེས་པའི་དོན་ལ་དགོངས་
ནས། ཨརྱ་དེ་བས་ཀྱང་འདི་ལྟ་སྟེ་དེ་བཞིན་གཤེགས་པའི་དབུགས་དབྱུང་བ་
དང༌། རྡོ་རྗེ་འཆང་གི་དབུགས་དབྱུང་བ་ཇི་སྐད་དུ་བསྟན་པའི་དེ་བཞིན་གཤེགས་
པ་ཐམས་ཅད་ཀྱི་ཨ་ར་ལི་རྒྱས་པ་དེ་ནི་སྤྲོས་པ་དང་བཅས་པའོ། །
དེ་ལ་སྤྲོས་པ་གང་ཡིན་ཞེ་ན། རྟག་ཏུ་བྱ་བ་ཡིན་པ་ལས། དགོས་པའི་
དབང་འགའ་ཞིག་ཏུ་རོལ་པ་དེ་ནི་སྤྲོས་པ་མེད་པའོ། །ཤིན་ཏུ་སྤྲོས་པ་མེད་པ་གང་
ཡིན་ཞེ་ན་འདུ་འཛི་ཐམས་ཅད་རྣམ་པར་སྤངས་ནས། བསམ་གཏན་གྱི་ཟས་ཀྱིས་
གནས་པ་འབའ་ཞིག་དང་
། ཡེ་ཤེས་ཀྱི་ཕྱག་རྒྱ་དང་སྙོམས་པར་ཞུགས་པ་ལ་
གོམས་པ་དེ་ནི་ཞེས་གསུངས་སོ། །དེ་ལས་ཐོབ་པའི་ཁྱད་པར་ཡང་དེ་ལྟར་དངོས་
གྲུབ་ཐོབ་པར་འགྱུར་བ་ནི་ཚེ་འདིར་ཡེ་ཤེས་ཀྱི་སྐུ་ཐོབ་པར་བྱེད་པའོ། །དེས་
མདོར་བསྟན་ནས།
ད་ནི་སྤྱོད་པ་རྒྱས་པར་བཤད་པ་ལ་དེ་ལ་འདི་ལ་སྐུ་དང་གསུང་དང་
ཐུགས་རྡོ་རྗེའི་རིག་པ་བརྟུལ་ཞུགས་སོ་ཞེས་པ་ནས་གསང་བའི་སྤྱོད་པ་ཚོགས་ཀྱི་
འཁོར་ལོ་དང་འབྲེལ་བ་སྟེ། ཆོ་ག་བཞིན་དུ་ཐམས་ཅད་བྱ་ཞེས་པས་ཆ་ལུགས་
བསྒྱུར་ནས་ལུས་བརྡ་དང་། ངག་བརྡ་དང་། གླུ་དང་གར་ལ་སོགས་པ་ཤིན་ཏུ་རྒྱ་
ཆེན་པོ་ཡིན་ན་སྤྲོས་བཅས་ཏེ། ཆོས་ཀུན་མངོན་པར་བྱང་ཆུབ་པ། ཆགས་སོགས་
249 -451



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རོལ་མོ་རྒྱ་ཆེན་པོ་ཞེས་པའོ། །ཡང་ན་སྤྲོས་མེད་ལྷ་མོ་དགུ་དང་རོལ་པ་སྟོན་པ་ལ་
བྱའོ། །དེའི་དུས་སུ་ཕྱག་རྒྱའི་མཚན་ཉིད་བསྟན་པ་ཡང་ལོ་གྲངས་བཅུ་དྲུག་ཅེས་
པ་ལ་སོགས་པས་གཅིག་ནས་དགུའམ། ཉི་ཤུའི་བར་དུ་རོལ་པ་བྱ་བའོ། །བསླབ་
པའི་རིམ་པ་ཐུན་མོང་པ་བསྟན་པ་ནི་ཕྱག་རྒྱ་སྔགས་ཀྱི་ཞེས་ཚིག་རྐང་གཉིས་སོ།
ཁྱད་པར་གྱི་སྤྱོད་པ་དངོས་སྤྱད་པ་ནི་དེ་བཞིན་གཤེགས་པའི་བཙུན་མོར་བྱས་
ཞེས་པ་ལ་སོགས་པས་ཏིང་ངེ་འཛིན་གྱི་མཐར་དྲི་སྔོན་དུ་འགྲོ་བའི་མཆོད་པ་དང་
བསྟོད་པ་དང་
། རོལ་པ་བདེ་བའི་ཡེ་ཤེས་ལ་ སྤྱོད་པ་བསྟན་ཏོ། །སྡོང་བུ་རྩ་བ་
ཞེས་པ་ལ་སོགས་པས་སྤྱད་ཅིང་བཟའ་བར་བྱ་བ་ཡུལ་ཇི་སྲིད་དུ་སྤྱོད་པ་བྱ་བ་
བསྟན་ཏོ། །རྟག་ཏུ་གཞན་གྱི་ཞེས་པ་ལ་སོགས་པ་སྡོམ་པ་གསང་བའི་སྤྱོད་པ
ཤེས་ཀྱི་ཆེ་བ་བསྟན་པ་ཉིད་དོ། །སྤྲོས་མེད་ཀྱི་སྤྱོད་པས་སྐུ་གསུང་ཐུགས་ཀྱི་ཡེ་
ཤེས་ཐོབ་པ་ནི་འདོད་ཆགས་རྡོ་རྗེ་ལྕགས་ཀྱུ་མ་ཞེས་པ་གསང་བ་རིགས་གསུམ་
གྱི་ལྷན་ཅིག་སྐྱེས་པའི་ཡེ་ཤེས་བདེ་བ་ཆེན་པོའི་ཡེ་ཤེས་ལ་རོལ་པའོ། །
ཤིན་ཏུ་སྤྲོས་མེད་ཀྱི་སྤྱོད་པ་ནི་བསམ་གཏན་ཞེས་པའི་དོན་གྱིས་ཡེ་ཤེས་
ཀྱི་ཕྱག་རྒྱ་དང་ལྷན་ཅིག་ཏུ་སྤྱོད་པ་སྟེ་གཙོ་བོ་གང་དུ་སྤྱོད་པ་ཡིས། དེའི་ཁྱིམ་ནི་
ནམ་མཁའ་ཉིད། །བདེ་བ་ཆེན་པོའི་ཏིང་འཛིན་གྱིས། །དངོས་བདག་ཀུན་ལ་རྣམ་
པར་རོལ་དོན་ཏོ། །
སྤྱོད་པའི་དུས་སུ་བསོད་སྙོམས་ལ་རྒྱུ་བའི་ཚུལ་ནི། བསྒྲུབ་པ་པོ་ནི་བློ་
བརྟན་པས་ཞེས་བློ་ཀ་གཅིག་གསུངས་པའི་དོན་ལ། ནགས་ཚལ་ཆེན་པོའི་ས་
ཕྱོགས་སུ། །སེམས་དཔའ་ཆེན་པོ་རྣམ་པར་རྒྱུ། །དེར་ནི་སློང་མོ་སྤྱོད་པ་ན། །ལྷ་
རྣམས་འཇིགས་ཤིང་སྐྲག་ནས་ནི། ཁ་ཟས་བཟང་པོ་སྟར་བ་སྟེར། །ནགས་ཁྲོད་
249 -452



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བདག་པོ་རིགས་ཀུན་ནི། །རྡོ་རྗེ་ཅན་དེའི་འཁོར་དུ་འགྱུར། །ཞེས་པའི་དོན་ཏོ། །
སྦས་པའི་བརྟུལ་ཞུགས་པ་ལ་ཕྱག་རྒྱའི་དབྱེ་བ་བསྟན་པ་ནི། ལྷ་མོ་ཀླུ་མོ་
ཞེས་པ་གོང་ལེའུ་བཅུ་བཞི་པར་དགུག་པའི་ཐབས་ཀྱིས་དབང་དུ་བྱས་པ་དེ་དག་
ས་གསུམ་ན་གནས་པ་རྡོ་རྗེ་གསུམ་གྱི་རྣལ་འབྱོར་པས་ལོངས་སྤྱད་པར་བསྟན་ཏོ། །
སྤྱོད་པ་དེའི་ཁྱད་པར་གྱིས་འབྲས་བུ་ཟུང་འཇུག་སློབ་བཞིན་པའི་དུས་སུ་ལས་ཀྱི་
ལུས་མ་སྤངས་པར་རྣམ་པར་དག་པ་ཡེ་ཤེས་ཀྱི་ལུས་སུ་འགྱུར་བའི་ཚུལ་ནི་རྡོ་
རྗེའི་བདག་ཉིད་གསུམ་འདས་ནས། ཡོ་གི་རྡོ་རྗེའི་གནས་ཐོབ་འགྱུར་ཞེས་པའི་
དོན་ལ། རྡོ་རྗེ་འཕྲེང་བ་ལས། རང་བཞིན་སྣང་བའི་དབྱེ་ཤེས་ནས། །དེ་ནས་སྤྱོད་
པ་ རབ་ཏུ་བྱ། །ལས་ ཀྱི་ ལུས་ནི་ཡོངས་སྤངས་ནས། །རྡོ་ རྗེའི་སྐུ་ནི་ཐོབ་པར་
འགྱུར། །ཞེས་པ་དང་
། །མཁའ་འགྲོ་དྲ་བ་ལས་ཀྱང་། །འདས་དང་མ་བྱོན་ད་ལྟར་
རྣམས། །སངས་རྒྱས་སྲས་དང་བཅས་པའི་ཚོགས། །ཐམས་ཅད་མཁྱེན་པ་བཞིན་
དུ་མཐོང་
། །ཆུ་རྒྱུས་དྲ་བ་དང་བཅས་པ། །ཡན་ལག་ཀུན་ལྡན་བུ་ག་ཅན། ལུས་དེ་
དངོས་པོར་སྣང་བ་དག །དེའི་སྐད་ཅིག་དེ་ཉིད་ལ། །རྡོ་རྗེ་སེམས་དཔའི་སྐུར་
འཛིན་འགྱུར། །ནམ་མཁའ་ཇི་བཞིན་དམིགས་མེད་ཅིང་
། །མཚན་མ་མེད་ཅིང་སྐྱེ་
བ་མེད། །སྣ་ཚོགས་རྣམ་ བྲལ་སྒྲིབ་ལྔ་ སྤངས། །སངས་རྒྱས་དངོས་རྣམས་དང་
བྲལ་བ། །མེ་ལོང་གཟུགས་བརྙན་ཇི་བཞིན་དུ། །དེའི་བདག་ཉིད་དུ་སྣང་བར། །
ཧེ་རུ་ཀའི་དངོས་པོ་གསལ། །ཞེས་བྱ་བའི་དོན་གྱིས་བཤད་པ་ཡིན་ནོ། །འདི་ནི་
ཞེས་པ་ནས་ཤློ་ཀ་གཅིག་གིས་གསང་བ་གསུམ་བསམ་གྱིས་མི་ཁྱབ་པར་མི་ཟད་
པ་རྒྱན་གྱི་འཁོར་ལོ་བླ་ན་མེད་པར་བསྟན་པས། གསང་ཆེན་གྱི་གྲུབ་པ་བསྟན་
པའོ། །གཞུང་བསྡུ་བ་ལ་རིག་པའི་བརྟུལ་ཞུགས་ཀྱི་དམ་ཚིག་ནི། ཟུང་དུ་འཇུག་
249 -w-453



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བསྒོམས་གྱུར་ པས། །སྤྱོད་ པའང་ དེ་དང་གཉིས་སུ་མེད། །ཅེས་པ་དང༌
། མི་
སློབ་པའི་ཡེ་ཤེས་མངོན་དུ་གྱུར་པའོ། །
ད་ནི་ལེའུ་ཡི་མཚན་བསྟན་པ་ལ་སྐུ་གསུང་ཐུགས་རབ་ཏུ་གསང་བ་ནི་
གསང་ཆེན་ཐུན་མོང་ གི་ཡུལ་ལས་འདས་ པར་བསྟན་པའོ། །དེ་སྙིང་པོ་ལྷའོ་
འཁོར་ལོ་ལེན་ཅིང་འཛིན་པས་ན་དཀྱིལ་འཁོར་ཏེ་སྐུ་གསུང་ཐུགས་དང་ཐམས་
ཅད་སྟོན་པའོ། །དངོས་གྲུབ་ཐམས་ཅད་ནི་གཙོ་བོ་དང་ཞར་བྱུང་གཉིས་སོ། །དེ་
དག་གི་དཀྱིལ་འཁོར་ནི་སྙིང་པོ་གསུམ་ལེན་ཞིང་འཛིན་པས་དེ་ཉིད་ལ་སྤྲོ་བ་དང་
བསྡུ་བའོ། །རྡོ་ རྗེ་ནི་མི་ཕྱེད་པའོ། །མངོན་པར་བྱང་ཆུབ་པ་ནི་མཐར་ཐུག་གི་
གནས་སོ། །ལེའུ་བཅུ་དྲུག་པའི་རྣམ་པར་བཤད་པའོ།། །།
འདིར་ལམ་གཉིས་ལས་རྨི་ལམ་དུ་དབང་ཐོབ་ཅིང་གྲོལ་ལམ་རིམ་པ་
གཉིས་ལ་གོམས་པའི་རྣལ་འབྱོར་པས་སྤྱོད་པ་གསུམ་གྱི་ཁྱད་པར་དུ་བྱས་པ་དག་
དང་ལྡན་པའི་རྐྱེན་ཚོགས་ཀྱི་འཁོར་ལོར་རིག་པའི་ཁྱད་པར་བསྟན་པ་དེ་དག་རྡོ་
རྗེ་ཐེག་པའི་ལམ་གྱི་གཞི་དམ་ཚིག་དང་། ཁྱད་པར་སྡོམ་པའི་ཚུལ་ཐུན་མོང་དང་
ཁྱད་པར་བ་གཉིས་དང་ལྡན་པར་བྱས་ལ། གསང་ཆེན་གྱི་དོན་མངོན་དུ་གྱུར་པར་
བྱ་བ་ནི། ཐམས་ཅད་དོན་གསལ་མི་འགྱུར་བ། །མཆོད་དང་གསང་བའི་དམ་ཚིག་
དང་། །ཐུན་མོང་ ཁྱད་ པར་རྣམ་དབྱེ་བས། །དངོས་གྲུབ་ གསུམ་ དང་ རིམ་ ལྡན་
དང་། །ལོངས་སྤྱོད་ཏིང་འཛིན་སྤྱོད་པ་དག །རིམ་པ་འབྲེལ་བ་ཉིད་དུ་བརྗོད། །
བླ་མ་མཆོག་གྱུར་བྱ་བའི་རིམ། །ཐབས་ལྡན་ལས་ཀྱི་བྱ་བ་དང་
། །བླ་མེད་མཆོག་
གྱུར་སྙིང་པོར་བསྟན། །གདུལ་བྱའི་དོན་ལ་འཇུག་ཚུལ་བཅས། །གང་ལ་གཏད་
པ་གསང་བ་ཆེ། །འདིས་ནི་རྒྱུད་ཚུལ་རྒྱ་ཆེར་གསུངས། །
249 ---454



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཡང་འདུས་ནས་ཞེས་
པ་ལ་སོགས་པས་ལེའུ་བཅུ་བདུན་པ་སྟོན་པར་མཛད་དེ། དཔལ་རྡོ་རྗེ་འཆང་ཆེན་
པོ་ལ་གསོལ་བ་གདབ་པའི་དོན་དུ་བསྟོད་པ་གང་གིས། གང་ལ། ཐབས་ཇི་ལྟར།
གང་གི་དོན་དུ་ཁོ་ན་གནས་ཏེ། བཅོམ་ལྡན་འདས་དེ་བཞིན་གཤེགས་པ་དཀྱིལ་
འཁོར་གྱི་འཁོར་ལོ་ལྷ་སུམ་ཅུ་རྩ་གཉིས་ལ་སོགས་པ་རྟེན་དང་བརྟེན་པར་བཅས་
པ་ཐམས་ཅད་ཀྱི་སྐུ་རྡོ་རྗེ་གསང་བ་བསམ་གྱིས་མི་ཁྱབ་པ་དང་གསུངས་རྡོ་རྗེ་
དབྱིངས་ཀྱི་དབང་ཕྱུག་དང་ཐུགས་རྡོ་རྗེ་མི་ཟད་པའི་འབྱུང་གནས་ཀྱི་བདག་ཉིད་
དེ་བཞིན་གཤེགས་པ་རྡོ་རྗེ་འཛིན་པ་ལ་ཕྱོགས་བཅུའི་སངས་རྒྱས་རྣམས་ཀྱིས་
གསོལ་
བ་བཏབ་པ། མི་བསྐྱོད་པ་ནི་ཡེ་ཤེས་ཆེ་ཞེས་པ་ནས། སངས་རྒྱས་འདྲ་
བར་འགྱུར་ཞེས་པའི་བར་གྱིས་རིགས་ཐམས་ཅད་ཀྱི་བདག་པོ་ལ་སྐུ་བཞི་ཡེ་ཤེས་
དབྱེར་མེད་དུ་བསྟོད་པ་བླ་ན་མེད་པ་བསྟན་པ་ནི། དགོས་པ་ཁྱད་པར་ཅན་དང་
བཅས་པའོ། །
དེ་ཡང་ལམ་མངོན་རྟོགས་དང་སྦྱར་ན། ལས་རྒྱལ་མཆོག་གི་དུས་སུ།
གཙོ་བོ་སྟོང་པ་ཉིད་དུ་བཞུགས་པ་ལ། མཚམས་ཀྱི་ལྷ་མོ་རྣམས་ཀྱིས་ཚད་མེད་
པའི་སྒོ་ནས་བསྐུལ་ཞིང་
། ཕྱོགས་ཀྱི་དེ་བཞིན་གཤེགས་པ་བཞིས་བསྟོད་པ་དང་།
དེ་ནས་ཉེ་བར་བསྡུ་བ་མཛད་པ་ཉིད་དུ་ཤེས་པར་བྱའོ། །
ལེའུ་འདི་ལ་ཡང་དོན་ལྔས་རྟོགས་པར་བྱ་སྟེ། བརྗོད་བྱ་ནི་དམ་ཚིག་དང་
སྡོམ་པ་གཙོར་གསུངས་ལ། རྒྱུད་ཀྱི་ཚུལ་གསུམ་པོ་གཞུང་ཡོངས་སུ་བསྡུ་བའི་ངོ་
བོར་བསྟན་པའོ། །བརྗོད་བྱེད་ནི་མཐའ་དྲུག་ཚུལ་བཞི་དག་གིས་གསལ་བར་
བྱེད་དོ། །གང་ལས་ཁྱད་པར་དུ་བྱས་ན་རྒྱུད་འདི་ཡི་བརྗོད་བྱས་ཐམས་ཅད་ལ་
249 -455



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཁྱབ་ཅིང་
། རྗོད་བྱེད་བཤད་ཐབས་ཀྱི་ཐམས་ཅད་འཆད་པ་དང་རྒྱུད་ཐམས་ཅད་
ལ་གསང་ཆེན་གྱི་ཕྱག་རྒྱས་རྒྱས་བཏབ་པའི་ཕྱིར་དང་། དཀྱིལ་འཁོར་གྱི་འཁོར་
ལོ་ཡོངས་སུ་རྫོགས་པས་འདིར་དབང་བསྐུར་བས་རྒྱུད་སྡེ་སྟོང་ཕྲག་སུམ་ཅུ་རྩ་
བཞིའི་དོན་ལ་དབང་བསྒྱུར་བར་བྱེད་དོ། །ཉམས་སུ་བླང་བྱ་ནི་ལམ་གྱི་གཞི་དང་
ལམ་ལ་གོམས་པར་བྱ་བ་སྤྱིར་གནས་ལ། ཁྱད་པར་དུ་བླ་མའི་བྱིན་བརླབས་ཀྱིས་
མཆོག་ཏུ་གྱུར་པར་སྟོན་ལ། དོན་ཆིངས་ནི་རྒྱུད་གསུམ་མཉམ་པ་ཉིད་ཀྱི་གསང་
བ་རབ་ཏུ་མི་གནས་པས་རྒྱུ་ལམ་འབྲས་བུ་དབྱེར་མེད་དུ་བསྡུ་བའོ། །
ད་ནི་གཞུང་ལ་འཇུག་ པའི་ ཡན་ ལག་བསྟན་པ་ཡིན་ལ། ད་ནི་གཞུང་
དངོས་སྟོན་པར་བཞེད་ནས་དེ་ནས་སྟོན་པ་ཞེས་པ་ནས་དྲི་མ་མེད་ཅེས་པའི་བར་
གྱིས་ རྒྱུད་བཤད་ པར་ ཞལ་གྱིས་བཞེས་ པ་ དང་། གཞི་ ལམ་འབྲས་ བུའི་ དོན་
མཐར་ཐུག་ཏུ་སྟོན་པ་སྙིང་པོའི་དོན་ཕྱག་རྒྱ་ཆེན་པོར་གསུངས་སོ། །དེ་ནས་ཕྱག་
ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་པ་ནས་དམ་ཚིག་དང་
སྡོམ་པ་སྟོན་པ་ལ། དང་པོ་ཁྱད་པར་དང་ལྡན་པའི་སྒོ་ནས་གསང་བའི་ཐེག་པའི་
དམ་ཚིག་དང་སྡོམ་པ་ལ་བཞི་ལས་དང་པོ་ནི་སངས་རྒྱས་ཐམས་ཅད་ཀྱི་སྐུ་རྡོ་རྗེ་
མ་སྐྱེས་པའི་དམ་ཚིག་འདི་བྱུང་ངོ་ཞེས་པས་གང་ལས་བྱུང་ན་རྡོ་རྗེ་འཛིན་པའི་སྐུ་
དང་གསུང་དང་ཐུགས་རྡོ་རྗེ་ལས་ཕྱུང་ངོ་ཞེས་པ་ལས་འདིར་རྗེ་ནཱ་རོ་ཆེན་པོ་
དབང་བཞི་པའི་དམ་ཚིག་དང་སྡོམ་པར་བཞེད་དེ། ལུས་ཀྱི་སྡོམ་པ་བུམ་ པའི་
དབང་བསྐུར་བ་ཐོབ་པས་ལམ་བསྐྱེད་རིམ་དང་ལུས་རྣམ་པར་དབེན་པ་ལ་གནས་
པས་སངས་རྒྱས་ནི་ལྷ་ཡི་འཁོར་ལོ་རྟེན་དང་བརྟེན་པར་བཅས་པ་དང༌
། དེ་ཉིད་
དམ་པ་རིགས་བརྒྱ་དང་དེ་ཉིད་རིགས་ལྔ་གསང་བ་རིགས་གསུམ་གསང་ཆེན་
249 -456



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རིགས་གཅིག་ཉིད་དོ། །ཡེ་ཤེས་ནི་སྣང་སྟོང་ཟུང་དུ་འཇུག་པ་རྒྱ་མཚོ་ནི་བསྐྱེད་
པའི་རིམ་པ་དང་འབྲེལ་བ་སྔགས་ལས་མཆོག་ཏུ་གཞོལ་བ་ལས་ཚོགས་རབ་
འབྱམས་དུ་མ་ཟབ་ཅིང་རྒྱ་ཆེ་བ་ཉིད་དོ། །
ལམ་དེའི་དམ་ཚིག་བཞི་ནི་ཞེས་པའི་དོན་ལ། རང་གི་ངོ་བོ་དམ་ཚིག་
རྣམ་པ་ལྷར་སྣང་བ། རང་བཞིན་སྟོང་པ། ངོ་བོ་གསལ་བའི་ཟུང་འཇུག །མཚན་
ཉིད་རྟེན་ཅིང་འབྲེལ་ པར་འབྱུང་པའི་ གཞི་གཅིག་ལ་འདི་རྣམས་ཚང་ དགོས་
གསུངས། ལམ་སྤྱོད་པའི་དམ་ཚིག་ནི་བརྟན་པ་སྣོད་ཀྱི་འཇིག་རྟེན་དབྱིངས་ལྷ་
མོའི་རང་བཞིན་ནང་བཅུད་གཡོ་བ་ཐམས་ཅད་ལྷ་ཡི་བདག་ཉིད། གཉིས་སུ་མེད་
པར་སྦྱོར་བ་དབྱིངས་ཡེ་ཤེས་དབྱེར་མེད། སྣ་ཚོགས་ཐབས་ཤེས་རབ་འདུ་འབྲལ་
མེད་པར་ལམ་དུ་བསྲུང་ངོ་
། །ལོངས་སྤྱོད་ཡན་ལག་གི་དམ་ཚིག་ནི། ཕྱག་རྒྱ་
ཐམས་ཅད་ལ་རིགས་སུ་དབྱེ་བའི་སྒོ་ནས་ཕྱད་དང་
། ཁྱད་པར་རིགས་སུ་བསྒྲུབ་
པའི་སྒོ་ནས་སྤྱད་པའོ། །
ཐུན་མོང་གི་སྤྱོད་པ་ལྔ་དང་ཁྱད་པར་གྱི་སྤྱོད་པ་གཅིག་ཏུ་སྤྱོད། གསང་བ་
བསྲུང་བའི་དམ་ཚིག་ནི། སྲོག་བཅད་པ་ཐ་མལ་པའི་ལུས་ཀྱི་རང་བཞིན་ལྷ་སྣང་
ལ་རང་བཞིན་མེད་པར་བསྒོམ་པ་སྟེ་ཁྱད་པར་བའོ། །མ་བྱིན་པར་ལེན་པ་དེ་
བཞིན་གཤེགས་པའི་སྐུ་རྡོ་རྗེ་ཐོབ་པར་བྱ་བ། མི་ཚངས་པར་སྤྱོད་པ་སངས་རྒྱས་
གཙོ་བོའི་ཡུམ་རེག་བྱ་རྡོ་རྗེ་མ་ལ་ལོངས་སྤྱོད་པ། རྫུན་དུ་སྨྲ་བ་ཆོས་ཐམས་ཅད་
སེམས་ཀྱི་སྣང་བ་ཙམ་དུ་བརྗོད་པ་ཉིད་དོ། །དེ་ལ་བཟའ་བའི་དམ་ཚིག་བསྟན་
པའི་ཕྱིར་ཤ་ཆེན་རྟག་ཏུ་བཟའ་བར་བྱ་ཞེས་པས་ཕྱི་དོན་དུ་མི་ཤ་སྐྱེ་བ་བདུན་པའི་
ཤ་ཟས་སུ་ཟ་ལ། ནང་དོན་དུ་དམིགས་པའི་ཏིང་ངེ་འཛིན་མཆོག་མཉམ་རྗེས་
249 -457



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གཉིས་སུ་མེད་པར་རོ། །དེ་ལྟར་སྨིན་གྲོལ་གཉིས་ལས་འདི་ནི་བུམ་པའི་དབང་
ལས་ལམ་གཉིས་ལ་བསླབས་པས་དམ་ཚིག་ལུས་སྐྱེ་བ་ལ་ཕྱོགས་པ་དང་འགག་
པ་ལ་ཕྱོགས་པ་དག་པར་བྱེད་པའི་མཆོག་ཡིན་ནོ་ཞེས་པ་ཁྱད་པར་དུ་གདམས་སོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པ་ནས་སངས་རྒྱས་ཐམས་ཅད་ཀྱི་
གསུང་རྡོ་རྗེ་མི་འགག་པ་སྟེ་སྟོན་པར་བྱེད་པའོ། །ངག་གི་སྡོམ་པ་གསང་བའི་
དབང་བསྐུར་ཐོབ་པས་རྡོ་རྗེ་བཟླས་པ་དང་གཏུམ་མོའི་རྣལ་འབྱོར་ལ་གནས་པས་
གསུང་རྡོ་རྗེ་ནི་རླུང་སྔགས་དབྱེར་མེད་ལམ་དུ་བྱེད་པ་ཡི་གེ་ཆེ་ནི་ཨ་ལི་ཀ་ལི་འབྲུ་
གསུམ་དུ་སྤྲོ་བ་དང་བསྡུ་བ་སྟེ་ནང་ལ་མཆོག་ཏུ་གཞོལ་བ་དག་གི་ལས་ རབ་
འབྱམས་གྲུབ་པར་བྱེད་པའོ། །དམ་ཚིག་བཞི་ནི་བསྲུང་བར་བྱ་ཞེས་པ་རང་གི་ངོ་
བོ་ནི་རྣམ་པ་ཡི་གེར། རང་བཞིན་རླུང་
། ངོ་བོ་སྐུ་གསུང་ཐུགས་སྦྱོར་བ། མཚན་
ཉིད་རྟེན་འབྲེལ་ལོ། །ལམ་སྤྱོད་པའི་དམ་ཚིག་ནི་སྣང་བ་སྒྲ་སྣ་ཚོགས་རླུང་བཞིའི་
དཀྱིལ་འཁོར་དུ་ཤར་བ། དེ་ཉིད་ཀྱི་དུས་ན་འབྱུང་བའི་དབྱེ་བས་ཕྱེ་བའི་ལྷ་མོའི་
རང་བཞིན། ལས་སྲོག་རྩོལ་གྱི་རླུང་དབུ་མར་ཆུད་པ། རླུང་སྔགས་སྒྲ་གསུམ་ལས་
དང་ཡེ་ཤེས་གཉིས་མེད་དུ་སྦྱོར་བས་གཏུམ་མོའོ། །
ལོངས་སྤྱོད་པའི་ཡན་ལག་དམ་ཚིག་ནི། རླུང་བཅུ་རིགས་སུ་དབྱེ་བས་
སྤྱད་པ་ཁྱད་པར་རིགས་སུ་བསྒྲུབ་པ་བྱང་ཆུབ་སེམས་ཀྱི་རླུང་ལམ་དུ་བྱ་བ། ཐུན་
མོང་དུ་ སྤྱོད་ པ་ རྩ་འཁོར་ལོ་བཞིའམ་དྲུག་ལ་བརྟེན་པ། ཁྱད་ པར་དུ་ སྤྱོད་ པ་
འཁོར་ལོ་གཅིག་ལ་བརྟེན་པའོ། །གསང་བ་བསྲུང་བའི་དམ་ཚིག་ལ། ལས་ཀྱི་
རླུང་ཤེས་རབ་ཀྱི་རང་བཞིན་ལ་ལོངས་སྤྱད་པ། དེ་བཞིན་གཤེགས་པའི་གསུང་རྡོ་
རྗེ་ཐོབ་པར་བྱེད་པ། འཁོར་འདས་ཀྱི་ཆོས་ཐམས་ཅད་སེམས་དང་རླུང་ཙམ་དུ་
249 -458



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་
ཡེ་ཤེས་ཀྱི་སྣང་བ།
ཡང་མི་གནས་པ། ཐ་མལ་པའི་ངང་ལས་འདས་པ་སྟེ་རང་བཞིན་སྐྱེ་བ་མེད་པའི་
བརྗོད་བྱར་གནས་པའོ། །བཟའ་བའི་དམ་ཚིག་ལ་བཤང་གཅི་དག་ནི་ཞེས་ཕྱི་
དོན་དུ་བདུད་རྩི་ལྔ་ཟ་བ། ནང་དོན་དུ་ཡུལ་དང་དབང་པོ་གཉིས་མེད་དུ་སྦྱོར་བ་
འདི་ནི་གསང་བ་སྟེ། འབྱུང་བ་དང་འཇུག་པའི་རླུང་གིས་རྨད་དུ་བྱུང་བའི་ཆོས་
སྟོན་པའོ། །དེ་ནས་ཞེས་པ་ལ་སོགས་པ་ནས་རྡོ་རྗེ་འཛིན་པ་ཐམས་ཅད་ཀྱི་ཐུགས་
མི་ཕྱེད་པའི་དམ་ཚིག་ཉིད་དེ། སེམས་ཀྱི་སྡོམ་པ་ཤེས་རབ་ཡེ་ཤེས་ཀྱི་དབང་ཐོབ་
པས་སེམས་ལ་དམིགས་པ་དང་སྒྱུ་ལུས་ཏེ། རྡོ་རྗེ་ནི་རླུང་ངོ་
། །སེམས་དཔའ་ནི་
སྣང་བ་གསུམ་སེམས་ལ་དམིགས་པའོ། །རྫུ་ འཕྲུལ་ཆེ་ནི་སྒྱུ་ལུས་ཀྱི་རྣ་པར་
འཕྲུལ་པའོ། །
དམ་ཚིག་བཞི་པོ་བསྲུང་བར་བྱ་བ་ནི་རང་གི་ངོ་བོ་ནི། རྣམ་པ་སེམས་
གསུམ། རང་བཞིན་རྟོག་བཅས་རྟོག་མེད་ངོ་བོ་ཐབས་ཤེས་རབ་དབྱེར་མེད་པ།
མཚན་ཉིད་རྟེན་འབྲེལ་ལོ། །ལམ་སྤྱོད་པ་ནི་བདེ་བར་སྤྱོད་པའི་དགའ་བ་གསུམ།
གསལ་བར་ སྤྱོད་ པའི་སྣང་བ་གསུམ། མི་རྟོག་པར་སྤྱོད་ པ་ སྣང་སྟོང་ གསུམ།
དབྱེར་མེད་དུ་སྤྱོད་པ་ཐབས་ཤེས་རབ་འདུས་པས་རྒྱུ་འབྲས་གཉིས་སོ། །
ལོངས་སྤྱོད་པའི་ཡན་ལག་ནི། རིགས་སུ་དབྱེ་བ་སྣང་བ་གསུམ་དང་སྐད་
ཅིག་མ་བཞི་པ། རིགས་སུ་བསྒྲུབ་པ་རླུང་སེམས་ཙམ་ལས་གྲུབ་པ་སྒྱུ་མའི་སྐུ།
ཐུན་མོང་དུ་སྤྱོད་པ་སྒྱུ་མའི་དཔེ་བཅུ་གཉིས་ཀྱི་སྣང་བ། ཁྱད་པར་དཔེའི་གཙོ་བོ་
གསུམ་གྱིས་བསྒྲུབ་པའོ། །གསང་བ་བསྲུང་བའི་དམ་ཚིག་ནི་སྒྱུ་མའི་ཤེས་རབ་མ་
ལ་ཞེན་མེད་དུ་ལོངས་སྤྱད་པ། སངས་རྒྱས་ཀྱི་ཐུགས་རྡོ་རྗེས་ཐོབ་པར་བྱ་བ།
ཆོས་ཐམས་ཅད་རྒྱུན་ཆད་རབ་ཏུ་མི་གནས་པར་སྨྲ་བ། ཐ་མལ་པའི་སེམས་དང་
249-459



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ལུས་ལས་འདས་པ་རྨི་ལམ་སྒྱུ་མ་ཙམ་དུ་ཡང་མི་གནས་པ། དངོས་པོར་གྲུབ་པ་
མེད་པར་འགྱུར་བའོ། །བཟའ་བའི་དམ་ཚིག་ལ་ཁྲག་དང་ཁུ་བ་སྦྱར་བ་དག་ཅེས་
ཕྱི་དོན་དུ་བདུད་རྩི་ལྔ་ཡི་རི་ལུ་སྦྱར་བ་དག་ཡིན་ལ། ནང་དོན་དུ་ཐིག་ལེ་དཀར་
དམར་གྱིས་ཕ་དང་མ་ལས་ཐོབ་པ་ཉི་ཟླ་ཁ་སྦྱོར་གསང་བའི་དོན་འདི་ཉིད་ལ།
སྦྱང་ཐབས་གཉིས་གནད་གཅིག་གི་སྒོ་ནས་བརྟུལ་ཞུགས་བརྟན་པས་ལམ་དུ་
བྱས་བས་བདེ་བ་ཆེན་པོ་དུས་རྟག་ཏུ་བཟའ་ཞེས་པའོ། །འགྲོ་བའི་རྒྱུད་ལ་འཆར་
བའི་སེམས་གསུམ་དང་དེ་ཉིད་རླུང་སེམས་ལས་གྲུབ་པའི་སྒྱུ་མ་སྦྱོང་བར་བྱེད་
པའོ། །
ལུས་ངག་ཡིད་གསུམ་ཐ་མི་དད་པར་འཛིན་པ་ལྷན་ཅིག་སྐྱེས་པའི་དྲི་མ་
སྦྱངས་པའི་དབང་བཞི་པ་ནི་སྐུ་གསུང་ཐུགས་གཉིས་སུ་མེད་པའི་ཡེ་ཤེས་ཀྱི་རྡོ་རྗེ་
གསང་བའི་དོན་འོད་གསལ་དང་ཟུང་འཇུག་ཡིན་ཏེ། དམ་ཚིག་བཞི་ཞེས་སྦྱར་ཏེ།
རང་གི་ངོ་བོ་ནི་རྣམ་པ་སེམས་ཉིད་
་པ་སེམས་ཉིད་རང་འབྱུང་དུ་འཆར་བ།
རང་འབྱུང་དུ་འཆར་བ། རང་བཞིན་རྣམ་དག་
གདོད་མ་ནས་འོད་གསལ་བ། ངོ་བོ་མངོན་པར་བྱང་ཆུབ་པ། མཚན་ཉིད་རྟེན་
འབྲེལ་ལོ། །ལམ་སྤྱོད་པ་ནི་ཐབས་སྒྱུ་མའི་སྣང་བ། ཤེས་རབ་ལམ་གྱི་ཡེ་ཤེས་
དབྱེར་མེད་དྲི་མ་གསུམ་དང་བྲལ་བ། ལྷན་ཅིག་སྤྱོད་པ་བདེ་བ་ཆེན་པོ་ཉིད་དོ། །
ལོངས་ སྤྱོད་ པའི་ཡན་ལག་ནི་རིགས་སུ་དབྱེ་བ་ཕྱིའི་མངོན་པར་བྱང་ཆུབ་པ།
རིགས་སུ་སྒྲུབ་པ་ནང་གི་མངོན་པར་བྱང་ཆུབ་པ། ཐུན་མོང་དུ་སྤྱོད་པ་རིལ་པོར་
འཛིན་པ་དང་རྗེས་སུ་གཞིག་པ་ཁྱད་པར་བ་དེ་ལས་བྱུང་བའི་གཅིག་ཏུ་བྱེད་པའི་
བསམ་གཏན་ལས་བྱུང་བའི་སློབ་པ་དང་མི་སློབ་པའི་ཟུང་འཇུག་གོ །
གསང་བ་བསྒྲུབ་པའི་དམ་ཚིག་ནི་སྟོང་པ་ཉིད་དང་རང་རིག་བདེ་བར་
249 -460



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཤར་བའི་བཙུན་མོའོ། །དེ་བཞིན་གཤེགས་པའི་སྐུ་གསུང་ཐུགས་གཉིས་སུ་མེད་
པའི་ཡེ་ཤེས་ཐོབ་བྱ། ཆོས་ཐམས་ཅད་བདེན་པ་གཉིས་རྣམ་པར་དག་པའི་ངོ་བོ་
ཟུང་འཇུག་རབ་ཏུ་མི་གནས་པར་སྨྲ་བ། ཐ་མལ་པའི་སྣང་བ་ལས་འདས་ནས་
བསམ་གཏན་གཉིས་ཀྱིས་བཅོམ་པས་དག་ཉིད་དོ། །སངས་རྒྱས་ཀུན་གྱི་གསང་
བའི་དབང་བཞི་པའི་ཡེ་ཤེས་རྒྱུན་གྱིས་སངས་རྒྱས་ཀུན་གྱི་དུས་གསུམ་དུས་མེད་
དུ་གནས་རྟག་པ་འདི་ནི་རྡོ་རྗེ་འཛིན་གྱིས་གང་གིས་རྒྱུ་ཐབས་འབྲས་བུ་མངོན་དུ་
གྱུར་པར་བྱེད་པའི་དམ་ཚིག་བསྲུང་བར་བྱ་ཞེས་རྣལ་འབྱོར་པ་རྣམས་ལ་གདམས་
པའོ། །
དམ་ཚིག་དང་སྡོམ་པ་འདི་ལ་སློབ་དཔོན་ཡེ་ཤེས་སྙིང་པོའི་བཞེད་པས།
གོང་ ལེའུ་བཞི་ པ་ ནས་ ཐུགས་ ཀྱི་ དཀྱིལ་ འཁོར་ དང༌ ལེའུ་བཅུ་དྲུག་པ་ནས་
གསུངས་པའི་སྐུ་དང་གསུང་གི་དཀྱིལ་འཁོརནས་འབྱུང་བ་བཞིན་དུ་དབང་ཐོབ་
པ་དག་ལ། རེ་རེ་ལ་ཡང་སྦས་པའི་དམ་ཚིག་བཞི་བཞི་པོ་ཐུན་མོང་དུ་སྤྱོད་པ་
དགོངས་ཏེ་གསུངས་པ་དག་གོ །བཟའ་བ་ནི་ཐུགས་ཀྱི་ཁུ་ཁྲག་སོགས། གསུང་
གི་བཤང་
བ་དང་གཅི་བའོ། །སྐུས་ཤ་ལྔ་ལ་སོགས་པ་ལ་ལོངས་སྤྱོད་པ་ཁྱད་པར་
རོ། །སློབ་དཔོན་ཛྙཱ་ན་ གཏྲ་ པའི་བཞེད་ པས། སྐུའི་དམ་ཚིག་བཞི་ནི་ རྩ་ལྟུང་
བརྒྱད་པ་དང་། ལྔ་པ་དང་། བཅུ་གསུམ་པ་དང་། བཅུ་པ་དག་གོ །གསུང་གི་ནི་
གཉིས་པ་གསུམ་པ། དྲུག་པ། བཅུ་གཉིས་པ་རྣམས་སོ། །ཐུགས་ཀྱི་ནི་དང་པོ།
བཞི་པ། ལྔ་པ། དགུ་པ། བཅུ་གཅིག་པའོ། །དེ་དག་ལ་ཐུན་མོང་དུ་གྱུར་པ་བདུན་
པ་དང་བཅུ་བཞི་པ་དབང་གི་རིག་མ་རྣམས་ཏེ། འདི་དག་ལ་བཟའ་བ་དང་། སྤྱད་
པ་དང་ཐུན་མོང་མ་ཡིན་པ་རྣམས་ལམ་གྱི་གཞི་ཡིན་པར་བཞེད་དོ། །དེ་དག་གི་
249 -461



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཁྱད་པར་བསྟན་པའི་སྒོ་ནས་བསྡུ་བ་ནི་གང་ཞིག་སྡོམ་པ་འདི་བསྲུང་བ་ཞེས་པ་བློ་
ཀ་གཅིག་གིས་བསྟན་པ་ནི་མཆོག་ཏུ་གྱུར་པའོ། །
ད་ནི་ཐུན་མོང་པའི་ལམ་དམན་པ་ལ་ཞུགས་པ་དག་གི་སྡོམ་པ་བསྟན་པ་
ལས། རང་སངས་རྒྱས་དག་གི་སྤྱོད་ཚུལ་དང་ལམ་ནི་རྟེན་འབྲེལ་བཅུ་གཉིས་
ལུགས་འབྱུང་དང་ལུགས་ལས་བཟློག་པའི་སྒོ་ནས་མངོན་དུ་གྱུར་པས་ལུས་ཀྱི་
སངས་རྒྱས་མེད་པའི་ཞིང་དུ་དོན་བྱེད་པར་འདོད་པའོ། །ཉན་ཐོས་ཀྱི་བསླབ་པ་
ནི་མངོན་མཐོང་ནས་དགྲ་བཅོམ་པའི་བར་ཏེ་བདེན་པ་བཞི་མངོན་དུ་གྱུར་པར་
འདོད་པས་སྤྱོད་ཚུལ་དང་ལམ་ཡང་དག་པར་བསྲུང་བའི་སྒོ་སྟེ་ཉན་རང་གཉིས་
ཀས་ལྟ་བ་གང་ཟག་གི་བདག་མེད་དང་ཆོས་ཀྱི་ཆ་ཤས་རྟོགས་པར་འདོད་པ་ཉིད་
དོ། །དེས་འཇིག་རྟེན་ལས་འདས་པའི་དམ་ཚིག་དང་སྡོམ་པ་གསང་ཆེན་དང་
།
ཐེག་པ་ཆུང་ངུའི་དབྱེ་བས་བསྟན་ནས་འདིར་འཇིག་རྟེན་པའི་ལྷ་ཡི་གཙོ་བོ་གསུམ་
གྱི་དམ་ཚིག་བསྟན་པའི་ཕྱིར་དེ་ནས་ཞེས་བྱ་བ་ལ་སོགས་པ་གསུངས་པ་ནི་ཚངས་
པ་ཞེས་པ་ནི་འཇིག་རྟེན་པ་འདིའི་བདག་པོ་སྔ་རབ་དུ་གྱུར་པས་ཐམས་ཅད་ཀྱི་
བྱེད་པ་པོར་འདོད་པ་དང་། དབང་ཕྱུག་ཆེན་པོ་ནི་དྲག་པོ་སྟེ་ཐམས་ཅད་ཀྱི་བདག་
པོར་འདོད་པ་དང་། ཁྱབ་འཇུག་གིས་ནི་སེམས་ཅན་ཐམས་ཅད་ལ་དབང་བསྐུར་
བར་འདོད་པ་ནི་ལམ་ལོག་པའམ་ཚོལ་བའི་ལྷ་ཡིན་ནོ། །
འདིར་གསང་སྔགས་བསྟན་པའི་གདུལ་བྱ་ནི་ཚངས་པ་གཏི་མུག་ཅན།
འདོད་ཆགས་ཅན་དབང་ཕྱུག་ཆེན་པོ། །ཞེ་སྡང་ཅན་ཁྱབ་འཇུག་སྟེ། འཇུག་པ་
དང་ལྡོག་པའི་དབྱེ་བས་ལམ་དུ་བདུད་འདི་དག་འཇོམས་པར་བསྟན། ནང་དོན་
དུ་ཐོག་མར་རྩ་ཆགས་པ་ཚངས་པ། ཐིག་ལེ་དབང་ཕྱུག་ཆེན་པོ། རླུང་ཁྱབ་འཇུག་
249-462



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བྱ་བ་ཐམས་ཅད་ལ་སྦྱོར་བ་ནི་སྦས་པ་སྟེ་དགྲ་འདི་དག་བཅོམ་པས་སངས་རྒྱས་
ཉིད་དུ་འགྱུར་བའོ། །
འདིར་སྨོས་པའི་དགོས་པ་ནི་བདག་ཉིད་དཔལ་རྡོ་རྗེ་འཆང་ཆེན་པོའི་སྐུར་
གྱུར་པས་ལམ་འཚོལ་བ་ལ་ཞུགས་པའི་འཇིག་རྟེན་པའི་ལྷ་ཆེན་པོ་གསུམ་དུ་སྤྲུལ་
ནས་གདུལ་བྱ་དམན་པ་རྣམས་ཀྱི་དོན་དུ་དངོས་གྲུབ་ཕྲ་མོས་གདུལ་བར་བྱ་བ་
ལས་སྐུ་རྡོ་རྗེ་ཚངས་པར་སྤྲུལ་ནས་དཀའ་ཐུབ་དང་དཀའ་སྤྱད་བརྟུལ་ཞུགས་གཏི་
མུག་གི་ཀུན་ཏུ་སྤྱོད་པ་དང་
། གསུང་རྡོ་རྗེ་དབང་ཕྱུག་ཆེན་པོར་སྤྲུལ་ནས་ངག་གི་
སྤྱོད་པ་དང་འདོད་ཆགས་ཀྱི་ཀུན་ཏུ་སྤྱོད་པ་དང་
། ཐུགས་རྡོ་རྗེ་ཁྱབ་འཇུག་ཏུ་
སྤྲུལ་ནས་ཞེ་སྡང་གི་ཀུན་ཏུ་སྤྱོད་པ་གསལ་ལ་མཆོད་པ་ལ་སོགས་པའི་སྒོ་ནས་
ཐུན་མོང་གི་དངོས་གྲུབ་ཕྲ་མོ་དག་དེའི་ལམ་ལ་མོས་པ་དག་ལ་བྱིན་ནས་ཐེག་པ་
དང་ལམ་གྱི་ཆེ་བ་འདོན་པའི་སྟེགས་བྱེད་པའོ། །
ད་ནི་འཇིག་རྟེན་པའི་ལྷ་མོ་ལ་སོགས་པ་བདག་གི་དབང་དུ་འགྱུར་ཞིང་
ཕྱིར་མི་ལྡོག་པར་བྱེད་པའི་དམ་ཚིག་བསྟན་པ་ལ། ས་བླ་ན་གནས་པའི་གནོད་
སྦྱིན་མོ་མཉེས་པའི་ཁྱད་པར་དང་
། ས་འོག་ན་གནས་པའི་ཀླུ་ཡི་རྒྱལ་པོ་བུ་མོ་
མཉེས་པའི་ཁྱད་པར་དང་
། ཡང་ས་བླ་བ་ལྷ་མ་ཡིན་གྱི་བུ་མོ་མཉེས་པའི་ཁྱད་
པར་དང་། ས་སྟེང་པའི་ནུས་པ་ཅན་སྲིན་པོ་རྣམས་ཀྱི་སྤྱོད་པའི་ཁྱད་པར་དང་
བཅས་པ་ནི་ས་གསུམ་ཀུན་ཏུ་རྒྱུ་ཞིང་དངོས་གྲུབ་ཕྲ་མོ་སྟེར་ལ། རོལ་པའི་སྤྱོད་
པས་གསང་ཆེན་གྱི་ཆེ་བ་ཉིད་སྟོན་པ་ཉིད་དོ། །ངོ་བོ་ཉིད་ཀྱིས་ཀུན་འབྱུང་བ།
ཁམས་གསུམ་དག་ན་རྣམ་པར་སྤྱོད། །སེམས་ཅན་ཀུན་ལ་ཕན་འདོད་པ། །ཞེས་
པས་བྱང་ཆུབ་སེམས་དཔའི་སྡོམ་པ་ཐེག་པ་ཆེན་པོའི་ལམ་གཞན་དོན་དུ་སེམས་
249 -463



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བསྐྱེད་ནས་གཞན་དོན་དུ་དམ་ཚིག་མ་ལུས་སྤྱད་པར་བྱ་ཞེས་པ་སྤྱི་དང་ཁྱད་པར་
གྱི་སྡོམ་པ་མ་ལུས་པ་འཛིན་པས་སྡོམ་པ་གསུམ་གཅིག་ཏུ་འཛིན་པའི་ཁྱད་པར་
བསྟན་པའོ། ཁམས་གསུམ་ཐམས་ཅད་ནི་སྲིད་པ་གསུམ་མམ་ས་གསུམ་མ་ལུས་
པ་དག་གི་རྡོ་རྗེའི་དམ་ཚིག་བླ་ན་མེད་པའི་ཡེ་ཤེས་ཆེན་པོའི་རྗེས་སུ་འབྲངས་པ་
ཡེ་ཤེས་སྔོན་དུ་འགྲོ་བ་དང་བཅས་པ་སྟེ་གསང་ཆེན་གྱི་ཆེ་བ་བསྟན་པ་ཞེས་བྱ་
བའི་ཏིང་ངེ་འཛིན་ཏོ་ཞེས་ནི་ཁྱད་པར་ཉེ་བར་བསྡུ་བའོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པ་ནས་རིམ་པ་གཉིས་ལ་སྦྱངས་
ཤིང་གོམས་པའི་རྣལ་འབྱོར་པས་སེམས་མི་གནས་པ་གནས་པར་བྱས། གནས་
པའི་ས་མ་ཏི་བརྟན་པར་བྱ། བརྟན་པ་བོགས་དབྱུང་བའི་དོན་དུ་སྤྱོད་པའི་ཁྱད་
པར་གྱིས། རིགས་དང་མཐུན་པའི་ཕྱག་རྒྱ་སྦྱངས་ཏེ་བརྡ་དང་བརྡའི་ལན་དང་
།
གླུ་དང་གླུའི་ལན་དང་
། གར་དང་གར་གྱི་ལན་ལ་སོགས་པ་སྤྲོས་བཅས་ཀྱི་སྤྱོད་པ་
མཁའ་འགྲོ་མ་བདེ་མཆོག་ནས་རྒྱ་ཆེར་ཇི་ལྟར་བཤད་པའི་ཚུལ་གྱིས་ཉམས་སུ་
བླང་བ་ཚོགས་ཀྱི་འཁོར་ལོ་ལ་བརྟེན་ནས་སྤྱོད་པ་དང་། ཡང་སྤྲོས་མེད་ཤིན་ཏུ་
སྤྲོས་མེད་ཀྱི་ཚུལ་གྱིས་དངོས་གྲུབ་གསུམ་ཐོབ་པ་ནི་འདི་ལྟར་བསྟན་ཏེ། ལུས་ཀྱི་
དངོས་གྲུབ་ལ་སོགས་པ་གསུམ་པོས་ལས་ཀྱི་ལམ་རྣམ་པར་དག་ཅིང་
། བླང་བ་
དང་དོར་བ་མེད་པས་ཆོས་ཐམས་ཅད་ལ་རབ་ཏུ་མི་གནས་པའི་དོན། ལུས་ཀྱི་
ལས་གསུམ་ལ་བླང་དོར་མེད་པར་སྤྱད་པ་དང་། ངག་གི་ལས་བཞི་ལ་བླང་དོར་
མེད་པར་བརྗོད། ཡིད་ཀྱི་ལས་གསུམ་པོ་རྣམ་པར་མི་རྟོག་པའི་ཚུལ་གྱིས་མི་དགེ་
བ་རང་སར་དག་ཅིང་དགེ་བ་རྒྱུན་གྱིས་བརྟག་པ་ཉིད་འཕེལ་བ་ནས། ལེགས་
པར་སྤྱོད་པའི་གནས་ལྡོག་པ་མེད་པས་ལུས་ཀྱི་རྫུ་འཕྲུལ་ངག་གིས་འགྲོ་བ་སོ་
249 ---464



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སོའི་སྐད་དུ་ཆོས་ཐོགས་པ་མེད་པར་སྟོན་པ། ཐུགས་ཀྱིས་མཁྱེན་པ་མཐའ་དག་
འཆར་ཏེ། སྐུ་གསུང་ཐུགས་རྡོ་རྗེ་གསུམ་དུ་གྱུར་པ་དག་པ་ཡེ་ཤེས་ཀྱི་རང་བཞིན་
དུ་གྲུབ་སྟེ། ཀུན་དུ་མཛེས་དགའ་རྡོ་རྗེ་སེམས་དཔའ་ཡིས་ཞེས་པའི་བར་གྱིས་
བསྟན་པའོ། །
དཔལ་ཡེ་ཤེས་སྙིང་པོའི་ཞལ་ནས། གསང་བ་གསུམ་གྱི་བདག་ཉིད་ལས
། །
གཞི་ལམ་འབྲས་བུའི་ཉམས་མྱོང་འཆར། །དེ་ལས་ཐོབ་པའི་ཁྱད་པར་དངོས་གྲུབ་
གསུམ་སྟེ། སེམས་ཅན་གྱི་རྒྱུད་ལ་སྦས་པ་གསུམ་གསལ་བར་བྱེད་པ་ཉིད་དེ། སྐུ་
ཡི་གསང་བ་དབུལ་པོའི་གཏེར་ལྟ་བུ། གསུང་གི་གསང་བ་གྱད་ཀྱི་ནོར་བུ་ལྟ་བུ།
ཐུགས་ཀྱི་བུམ་པའི་ནང་གི་མར་མེ་ལྟ་བུ་ཞེས་བཞེད་པའོ། །ཐམས་ཅད་གསང་
ཆེན་གྱི་ཡེ་ཤེས་ཆེ་བའི་བདག་ཉིད་ཕྱི་རོལ་གྱི་བྱ་བ་ལ་ལྟོས་པ་མེད་པར་གྱུར་པའི་
ཁྱད་ པར་ བསྟན་ པ་ དེ་ནས་ཕྱག་ན་རྡོ་རྗེ་ཞེས་པ་ལ་སོགས་པས། དེ་བཞིན་
གཤེགས་པའི་སྐུ་གསུང་ཐུགས་ཀྱི་གཟུགས་བརྙན་དཀོན་མཆོག་གསུམ་གྱི་རྟེན་
ཤིང་རྡོ་ ས་དང་ཚོན་གྱིས་ བྲིས་པ་ལ་སོགས་པ། ཐུན་མོང་ པ་མདོའི་ རྗེས་ སུ་
འབྲངས་པའི་གང་ཟག་ལ། གསང་ཆེན་གྱི་སྤྱོད་པ་གསུམ་ལ་གནས་པས་ཕྱག་མི་
བྱ་སྟེ། ཕྱག་བྱས་ན་ཅིར་འགྱུར་ཞེ་ན། རྗེ་བྷིར་བ་པས་མུ་སྟེགས་པའི་རྟེན་ལ་ཕྱག་
བྱས་པ་བཞིན་དུ་འགྱུར་རོ། །གཞན་དོན་དང་ཁ་ན་མ་ཐོ་བ་སྤོང་བ་ཙམ་ལ་
ཉེས་པ་མེད་ཀྱི། འོན་ཀྱང་བདག་ཉིད་ལ་འདུས་པའི་ཕྱིར་རོ། ཁྱད་པར་བླ་ན་མེད་
པ་བདེ་བ་ཆེན་པོའི་ལམ་ཅིག་ཅར་དུ་རྫོགས་པར་བྱེད་པའི་མན་ངག་ལ་དེ་ནས་
ཡང་ཞེས་པ་ནས་དགོངས་ཏེ་བཤད་པ་བསམ་གཏན་གྱི་དམ་ཚིག་ནི་སྒྱུ་མའི་ངང་
ལས་མ་འདས་པ་སྟེ། རྡོ་རྗེ་ནི་རྟོག་པས་མི་ཕྱེད་པའི་བདེ་བ་ཆེན་པོའི་སྐུ་སེམས་
249-465



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨
དཔའ་ནི་སྙིང་རྗེ་ཆེན་པོ་སྟེ་དབྱེར་མི་ཕྱེད་ཅིང་རྡོ་རྗེ་འཆང་བྱང་ཆུབ་སེམས་ཀྱི་རང་
བཞིན་ཅན་ནོ། །
དེས་དུས་དང་རྣམ་པ་ཐམས་ཅད་དུ་དཔལ་རྡོ་རྗེ་འཆང་ཆེན་པོ་འབའ་ཞིག་
ལ་སེམས་དཔའ་ནི་ཀུན་ཏུ་ཞེས་པ་ཐབས་རྒྱ་ཆེ་བ། ཡངས་པ་ཐབས་ཟབ་པ་ཉིད་
དུ་སྟོན་པའོ། །སྐུ་ཡི་དཀྱིལ་འཁོར་ལུས་གདོད་མ་ནས་ལྷར་གནས་པ་དེ་གསལ་
བར་ལམ་དུ་བྱེད་པ་བསྐྱེད་པའི་རིམ་པ་ལྷ་ཡི་འཁོར་ལོ་ལམ་དུ་བྱ་ཞིང་ལུས་རྣམ་
པོར་དབེན་་ ་པ་བསྒོམ་པའོ། །གསུང་གི་དཀྱིལ་འཁོར་ནི་རླུང་གི་དཀྱིལ་འཁོར་ཏེ་
མགོན་པོ་རེ་རེ་ལ་ཡང་ལྷ་མོ་བཞི་བཞི་དང་ལྡན་པས་ཏེ། རྒྱུ་བའི་ཚུལ་དེ་ཡང་ཡེ་
ཤེས་ཀྱི་རླུང་དང་
། རླུང་སྔགས་དབྱེར་མེད་པའི་སྒྲ་ཡི་དེ་ཁོ་ན་ཉིད་དེ་ཨའི་རྩ་བ་
ཅན་ནོ། །ཐུགས་ཀྱི་དཀྱིལ་འཁོར་ནི་སེམས་རྣམ་པར་དབེན་པ་ལ་དམིགས་པ་
པདྨ་འདབ་མ་བརྒྱད་པ་འཕར་མ་གསུམ་གྱི་ཚུལ་སྙིང་གར་ཟླ་བའི་དཀྱིལ་འཁོར་
གྱི་སྟེང་དུ་ཨ་ལི་བཅུ་གཉིས། དེའི་ནང་མ་ལ་ཀཱ་ལི་སུམ་ཅུ་སོ་གསུམ་སྦས་པའི་ཡི་
གེ་བཞི་དང་བཅས་ པ་དང་། དེའི་ནང་དུ་མ་ནིང་གི་ཡི་གེ་བཞི། མཚམས་ཀྱི་
འདབ་མ་བཞི་སྟོང་པར་གནས་པའོ། །དབུས་མ་ལ་གནས་པ་ཐིག་ལེ་ཁ་སྦྱོར་གྱི་
དབུས་ཨ་ཤད་ཀྱི་རྣམ་པར་གནས་པའོ། །
དེ་ ལ་ སེམས་ལ་དམིགས་ པའི་ བསམ་ གཏན་ བྱ་བ་ནི་གསལ་བྱེད་ལ་
དམིགས་ པ་ སྣང་བ། དབྱངས་ ལ་ དམིགས་ པ་ མཆེད་ པ། མ་ནིང་ གི་ཡི་གེ་ལ་
དམིགས་པ་སྣང་བ་ཐོབ་པའོ། །སྔགས་སློབ་པས་ནི་རེ་རེ་ལ་ཡང་རླུང་ནང་དུ་
འཇུག་པ་ཨོཾ། གནས་ པ་ ཨ། ཕྱིར་ལྡང་བ་ཧཱུྃ་གི་རྣམ་པར་མོས་ལ། རླུང་སྦྱང་།
སྔགས་སྦྱང་། ལུས་སྦྱང་། ཏིང་ངེ་འཛིན་སྦྱང་ངོ༌
། ཁ་ཆེ་ཛྙཱ་ན་ཀ་རའི་བཞེད་པས།
249 --466



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
སྣང་བ་དང་པོ་ལ་ཚར་བཅད་པའི་ཚུལ་གྱིས་ཞེ་སྡང་གི་རྟོག་པ་འཇོམས། མཆེད་
རྗེས་སུ་འཛིན་པའི་ཚུལ་གྱིས་འདོད་ཆགས་དག་པར་བྱེད། ཐོབ་པ་ལ་སྣང་
བར་གྲོལ་བའི་ཚུལ་གྱིས་གཏི་མུག་གི་རྟོག་པ་རང་དག་སྟེ། སྐད་ཅིག་མ་བཞི་པ་
ལ་ཉེ་བར་ཐོབ་པ་ཡེ་ཤེས་ཀྱི་ཆ་ཉམས་ཅུང་ཟད་འཆར་བའོ། །
རླུང་སེམས་ལས་གྲུབ་པའི་ཐིག་ལེ་གཉིས་ནི། རང་ལུས་དང་དངོས་པོ་
རྣམས་ཐབས་ཤེས་རབ་གཉིས་མེད་སྒྱུ་མའི་སྣང་བ་ལ་བསམ་གཏན་ཞེས་བྱ་བ་སྟེ་
རྡོ་རྗེ་ནི་ཨ་རྣམ་པར་མི་རྟོག་པའི་ཡེ་ཤེས་ཏེ། སྤྲོ་བ་ནི་རྗེས་སུ་གཞིག་པའོ། །བསྡུ་
བ་ནི་རིལ་པོར་འཛིན་པ། ཐམས་ཅད་སྟོང་པ་འོད་གསལ་བའི་ཡེ་ཤེས་སྐྱེ་མེད་
ཕྱག་རྒྱ་ཆེན་པོ་ཉིད་དོ་ཞེས་བཞེད་དོ། །འོད་གསལ་གྱི་ཡེ་ཤེས་ལུགས་བཟློག་
སྣང་བ་གསུམ་ལས་བྱུང་བའི་ཡེ་ཤེས་ཀྱི་སྐུ་གསུམ་སྦྱོར་བ་བདེ་སྟོང་དབྱེར་མེད་པ་
ཟུང་འཇུག་ གི་ བདག་ ཉིད་དུ་སྦྱོར་བ་སྟེ་ སྐུ་ གསུམ་ལ། ཆོས་འཇུག །ལོངས
གནས། སྤྲུལ་པ་འབྱུང་བ་སྟེ། ལམ་དེ་ཡང་འཁོར་བས་སོ། །འདི་ནི་གནས་བཅུ་
གཉིས་སུ་རླུང་ཉིས་བརྒྱ་སྟོང་བརྒྱད་བརྒྱ་བ་ཕྲག་བཅུ་གཉིས་འགགས་པས་བདེ་
བ་ཆེན་པོའི་སྐུ་མངོན་དུ་འགྱུར་བའོ། །
ཡང་དེ་ཉིད་ཀྱིས། སྔ་མའི་རྫོགས་པའི་རིམ་པ་མངོན་དུ་འགྱུར་བས། རང་
ཉིད་བསམ་གཏན་ལ་གནས་པའི་ཆེ་བ་སྟོན་པ་སྟེ། སྐུ་གསུང་ཐུགས་གསུམ་ལས།
ལུས་ལ་སངས་རྒྱས་དཀོན་མཆོག་སྐུ་བཞི། ཆོས་བདེན་པ་བཞི། དགེ་འདུན་སྡེ་པ་
བཞི་རང་རྫོགས་སུ་གྱུར་པས། དཔལ་རྡོ་རྗེ་འཆང་གཅིག་པུའི་སྤྱོད་ཡུལ་ལས་
མཉམ་རྗེས་གཉིས་མེད་དུ་གནས་པས་གང་ལ་ཡང་སྐྱབས་སུ་མི་འགྲོ་བས་ཕྱག་
མི་འཚལ་གཞན་གྱིས་དྲིང་མི་འཇོག་པའོ། །དེ་ནས་ཞེས་པ་ནས་སྡོམ་པ་དམ་ཚིག་
249.467



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྤྱིར་བསྟན་པ་ནི་སྔགས་བསྒྲུབ་པའི་དམ་ཚིག་དང་སྡོམ་པ་འདི་ཞེས་པ་ལ་སོགས་
པ་གསུངས་ཏེ། ནང་ལ་མཆོག་ཏུ་གཞོལ་བའི་རྡོ་རྗེ་སློབ་དཔོན་གྱིས་ལམ་ཅིག་
ཅར་ལ་དམིགས་པ་རིམ་གྱིས་སློབ་པས་རིམ་པ་གཉིས་ལ་སྦྱངས་ཏེ། ཕ་རོལ་གྱི་
ཡུལ་དང་གནས་དང་སྤྱོད་ལམ་དུས་ཐམས་ཅད་ལ་ལྟོས་པ་མེད་པར་སྤྱོད་པ་རྒྱུ་
ཐབས་འབྲས་བུ་ཟུང་འཇུག་ཏུ་བརྟེན་པ་ཉིད་ཐེག་པའི་ཁྱད་པར་དང་བཅས་པའོ། །
དེ་ནས་ཞེས་པ་ལ་སོགས་པས་བསྙེན་བསྒྲུབ་ཀྱི་ཡན་ལག་དབང་བཞི་དང་
སྦྱར་བ་ལ། བསྙེན་པ་དང་ཞེས་པ་ལ་སོགས་པས་བདེ་བ་ཆེན་པོ་གཞན་ལུས་
ཤེས་རབ་དང་སྦྱར་བ་སྟོན་པ་ལས། རྒྱུད་ཕྱི་མ་ལས་ཀྱང་
། བསྒྲུབ་བྱ་བསྒྲུབ་པ
ཡང་དག་སྦྱོར། །གང་ཡིན་དེ་ནི་བསྙེན་པར་བཤད། །རྡོ་རྗེ་པདྨ་མཉམ་སྦྱོར་བས། །
ཉེ་བར་བསྒྲུབ་པ་ཞེས་བཤད་དོ། །ཡི་གེ་ཧཱུཾ་ ཕཊ་ཨར་བཅས་པས། །བསྐྱེད་པ་
བསྒྲུབ་པ་ཞེས་བཤད་པའོ། །ངོ་བོ་ཉིད་ཞི་རང་བདེ་བ། །བསྒྲུབ་པ་ཆེན་པོ་ཞེས་
བཤད་དོ། །ཞེས་ལམ་བདེ་བ་ཆེན་པོའི་ཡན་ལག་གསང་ཆེན་གྱི་ལམ་བསྟན་པའོ། །
སྡོམ་པའི་ཉིད་ནི་ལུས་ངག་ཡིད་གསུམ་ལ་དབང་བཞི་རིམ་ལྔ་ཡན་ལག་དྲུག་ཏུའོ། །
སྡོམ་པ་ཉིད་ཅེས་པ་ཐུན་མོང་དང་ཐུན་མོང་མ་ཡིན་པའི་སྡོམ་པ་རིག་པ་འཛིན་
པས་སྤྱི་དང་ཁྱད་པར་མ་འདྲེས་པར་ཡོངས་སུ་རྫོགས་པའི་རྟེན་ཅན་ཤིན་ཏུ་ཕྲ་
གནས་ཟབ་པའོ། །རྡོ་རྗེ་བཤང་གཅི་ཞེས་པ་ལ་སོགས་པ་དབང་བཞི་པའི་
ཡུལ་དང་དབང་པོ་གཉིས་སུ་སྦྱོར་བས་དབྱིངས་ཡེ་ཤེས་དབྱེར་མེད་དུས་གསུམ་
མཉམ་པ་ཉིད་བདེ་བ་ཆེན་པོ་དྲི་མ་མེད་པར་བསྟན་པའོ། །
དེ་ནས་ཞེས་པ་ལ་སོགས་པས་དབང་གསུམ་པའི་འབྲས་བུ་ཡང་དག་པ་ནི་
མི་སྣང་བའི་དམ་ཚིག་ཅེས་དངོས་པོ་སྟོང་ཉིད་དུ་འཇུག་པའོ། །དུས་བཞི་དག་ཏུ་
བའི་
249 -468



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ
ནི་སྣང་བ་གསུམ་ལས་འདས་པའི་ཚེའོ། །ཇི་ལྟར་ཆོ་ག་བཞིན་ནི་ཕྱི་ནང་གི་མངོན་
པར་བྱང་ཆུབ་པའོ། །རྡོ་རྗེ་དབྱིངས་ནི་འོད་གསལ་བདེ་བ་ཆེན་པོ་ལ་བསམ་
གཏན་དང་བཅས་པས་ཉིན་རེ་སྤྱད་ནི་གཅིག་ཏུ་བྱེད་པའི་ཡེ་ཤེས་ལ་མཉམ་རྗེས་
གཉིས་མེད་དུའོ། །ཡང་ན་རྫས་ཀྱང་ཞེས་ཟུང་འཇུག་གི་སྐུ་དང་རྟག་ཏུ་དྲོད་ཅེས་
ཐོབ་བྱའོ། །དམ་ཚིག་རྡོ་རྗེ་རྫོགས་བྱེད་ནི་ལམ་འདིས་སངས་རྒྱས་ཀྱི་ཡོན་ཏན་
མངོན་དུ་བྱེད་པའོ། །ཐ་མལ་པའི་ལུས་དེ་ཉིད་རྣམ་པར་དག་ཅིང་ཡོངས་སུ་གྱུར་
པ་ལས་རྣམ་པར་མི་འཇིག་པ་རྡོ་རྗེ་ལྟ་བུའི་ཡེ་ཤེས་ཀྱིས་སྐུ་ཐོབ་པས་འོད་གསལ་
ཟུང་འཇུག་མངོན་དུ་གྱུར་པ་ཉིད་དུ་སྡོམ་པ་བསྟན་པའོ། །
དེ་ནས་ཞེས་པ་ནས་ནམ་མཁའི་རིག་འཛིན་ནི་རྒྱས་འདེབས་ལ། གསང་
དབང་གི་སྡོམ་པ་ སྟེ། བྱང་སེམས་ལས་བྱུང་བའི་བདེ་བ་ལས་སོ། །སྐུ་གསུང་
ཐུགས་ཞེས་པ་ལ་སོགས་པས་རིགས་འགའ་དང་གང་ལ་རྒྱས་བཏབ་པའི་ལྷ་ལས་
དམ་ཚིག་ཡེ་ཤེས་དབྱེར་མེད་དུ་བསྟན་ལ། ཡང་ཡེ་ཤེས་སྙིང་པོས་ནི། བཅུད་
ལེན་སྤྱི་བོ་བདེ་བ་ཆེན་པོའི་འཁོར་ལོ་ལམ་དུ་བྱེད་པས་ལུས་ཐམས་ཅད་ཐིག་
ལེས་གང་བ་མཉམ་པར་འགྲོ་བ་དང་རྗེས་སུ་འཇུག་པར་བཤད་པའོ། །
ཡང་དེ་ནས་ཞེས་པ་ནས་སྔགས་འཆང་ལས་དང་པོ་པ་རྣམས་ཀྱི་ཞེས་པ་
བུམ་པའི་དབང་ཐོབ་པ་ལས་དང་པོ་པའི་རྣལ་འབྱོར་པས་ཕྱི་ལ་མཆོག་དུ་གཞོལ་
བའི་འཕྲིན་ལས་ཐམས་ཅད་བསྒྲུབ་པ་ཡང་སྐུ་རྡོ་རྗེ་ཞེས་པ་ལ་སོགས་པ་ལུས་ཀྱི་
སྤྱོད་ལམ་ཐུན་མོང་པ་ལམ་དུ་བསྒྱུར་བ་དང་
། ཡན་ལག་བདུན་པ་ལ་སོགས་པ་བྱ་
བ་དང་། མཉམ་པར་མ་བཞག་པའམ་ རྗེས་ཐོབ་སྤྱོད་ལམ་དང་བསྲེ་བ་བསྟན་
པའོ། །ངོ་བོ་ཉིད་དག་པ་ནི་འོད་གསལ་ལས་ཟུང་འཇུག་ཏུ་བཞེངས་པའི་ཡེ་ཤེས་
249--469



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཀྱི་སྐུ་བསྟན་པའོ། །དོན་འདི་ཉིད་ལ་ཁ་ཆེ་ཨ་ཀ་ར་སི་ཏི་ཡིས། འོག་མ་དེ་ལས་
དང་པོས་རྒྱལ་བུ་གཞོན་ནུའི་སྤྱོད་པ། དེའི་གོང་མས་ཀུན་ཏུ་བཟང་པོའི་སྡོམ་པ་
གསུམ་ལྡན་གྱི་སྤྱོད་ལམ། དེའི་གོང་མས་མགོན་པོ་ཀུན་ཏུ་ སྤྱོད་པའི་བརྟུལ་
ཞུགས། དེའི་གོང་མས་ཨ་བ་དྷུ་ཏི་པའམ་འབུ་སུ་ཀུ་མཉམ་རྗེས་གཉིས་མེད་ཀྱི་
སྤྱོད་པ་བཞིས། བསྒྲུབ་པ་བཞིས་སྡོམ་པའི་ཁྱད་པར་བསྟན་པ་སྟེ། དམ་ཚིག་དང་
སྡོམ་པ་གཉིས་ལས། དམ་ཚིག་ལ་སྐུ་ཡི་དམ་ཚིག་བཞི། གསུང་གི་དམ་ཚིག་བཞི།
ཐུགས་ཀྱི་དམ་ཚིག་བཞི། དབྱེར་མེད་ཀྱི་བཞིའོ། །དེ་རེ་རེ་ལ་བཟའ་བའི་དམ་
ཚིག་སྤྱོད་པའི་ཁྱད་པར་དུ་སྟོན་ནོ། །གསང་བ་གསུམ་གྱི་དམ་ཚིག་ལས་རབ་ཏུ་
བྱུང་བ་དུས་གསུམ་སངས་རྒྱས་ཀྱི་གསང་བའི་དམ་ཚིག་གསུམ་རྡོ་རྗེའི་གནས་
ལས་བྱུང་བའོ། །དེའི་ ཐབས་ ཀྱི་གཞི་དངོས་ ལམ་དུ་བྱེད་པའི་ ཁྱད་ པར་དེའི་
འབྲས་བུ་སྐུ་གསུང་ཐུགས་རྡོ་རྗེ་གསུམ་དངོས་གྲུབ་གསུམ་མོ། །
དེ་ལ་ཡང་ཐུན་མོང་ཁྱད་པར་གཉིས་སུ་གནས་སོ། །སྡོམ་པ་ལ་ཐུན་མོང་
གི་ཐེག་པའི་སྡོམ་པ་དང་
། ཐུན་མོང་མ་ཡིན་པ་ཁྱད་པར་གྱི་སྡོམ་པའོ། །དང་པོ་ལ་
གསུམ། བདག་ཏུ་ལྟ་བ་འཇིག་རྟེན་པ་དང་། ཐེག་པ་ཆུང་ངུ་དང་
། བདག་མེད་པ་
ཐེག་པ་ཆེན་པོའི་ཁྱད་པར་གྱི་སྡོམ་པའོ། །དང་པོ་ལ་གསུམ་དང༌། ལྷ་ཐམས་ཅད་
པའོ། །ཐེག་པ་ཆུང་ངུ་ལ། ལུས་སྦས་པ་ཉན་ཐོས་ཀྱི་སྤྱོད་པ་དང་སྡོམ་པ། ངག་
སྦས་པ་རང་རྒྱལ་བའི་སྤྱོད་པ་དང་སྡོམ་པའོ། །ཐེག་པ་ཆེན་པོ་ལ་བྱང་ཆུབ་སེམས་
དཔའི་སྨོན་འཇུག་གི་སྡོམ་པ། ཐེག་པའི་ཁྱད་པར་གྱིས་ཆོས་སྔོན་དུ་འགྲོ་བས་
ལུས་ཚངས་པར་སྤྱོད་པ་ལ་གནས་པ་གཞིའི་སྡོམ་པ། ངག་རྒྱུད་སྡེ་བཞི་བྱེ་བྲག་སོ་
སོའི་ཐེག་པ་ལ་ལམ་སྤྱིར་སྡོམ་པ། ཁྱད་པར་གསང་ཆེན་གྱི་ངོ་བོ་ཉིད་བདེ་བ་ཆེན་
249 -470



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པོའི་སྡོམ་པ་འབྲས་བུའི་ཆོས་སོ། །
གསང་ཆེན་ལ་ཕྱི་ནང་གསང་བའི་ཐེག་པ་གསུམ་ལས། ཐུན་མོང་རིགས་
ཀྱི་སྡོམ་པ་བཅུ་བཞི་རིགས་ལྔའི་སྡོམ་པར་བསྡུས་ནས་སྤྱི་དང་བྱེ་བྲག་ཏུ་སྡོམ་པ་
འཛིན་པའོ། །གསང་ཆེན་རིག་པ་འཛིན་པའི་སྡོམ་པ། རྡོ་རྗེ་འཆང་གི་སྤྱོད་ཡུལ་དུ་
གྱུར་པའོ། །དེ་ཡང་སྐུ་ཡི་སྡོམ་པ། གསུང་གི་སྡོམ་པ། ཐུགས་ཀྱི་སྡོམ་པ། ཡེ་ཤེས་
ཀྱི་སྡོམ་པ། འཕྲིན་ལས་བཞིའི་སྡོམ་པའོ། །བདེ་ཆེན་གཉིས་སུ་མེད་པའི་སྡོམ་
པའི་དུས་ཀྱི་ཁྱད་པར་གྱིས་དགོངས་ཏེ་བཤད་པ་ཆོས་མཐུན་བཟློག་ཆོས་སུ་སྟོན་
པ་སྡོམ་པའི་ཁྱད་པར་རོ། །དེས་ཉན་རང་དང་པ་ར་བ་ལ་གསང་བའི་དགོངས་པ་
བརྟན་པས་གསང་བ་ལས་ཀྱང་ཤིན་ཏུ་ཆེས་གསང་བ་གསང་བ་ཆེན་པོ་ཞེས་པའི་
དོན་གྱིས་སྦས་པའི་རྗེ་ནཱ་རོ་པའི་བཞེད་པ་ཡིན་ནོ། །འདི་ལ་ཡང་དོན་གྱིས་ངོ་བོ་
གང་སྡོམ་ན་རྡོ་རྗེ་གསུམ་གྱི་ངོ་བོ་ཏིང་ངེ་འཛིན་གྱི་སྤྱོད་ཡུལ་ལོ། །སྡོམ་པ་གང་དུ་
སྡོམ་ན་ལུས་ངག་ཡིད་གསུམ་རྡོ་རྗེ་གསུམ་དུ་སྡོམ་མོ། སྡོམ་པའི་ཁྱད་པར་གང་དུ་
བ་སོ་སོའི་ཏིང་ངེ་འཛིན་དང་རོ་གཅིག་ཏུ་སྡོམ་པར་ཤེས་པར་བྱའོ། །
འཕྲིན་ལས་བཞིའི་སྡོམ་པ་དང་དབང་བཞིའི་སྡོམ་པ་ལས། བུམ་དབང་ལྷ་
སྐུར་སྡོམ། གསང་དབང་རླུང་ དུ་སྡོམ། གསུམ་པ་བདེ་ཆེན་གྱི་ཡེ་ཤེས་ སུ་སྡོམ།
དབང་བཞི་པ་རང་རིག་པ་བདེ་སྟོང་རབ་ཏུ་མི་གནས་པར་སྡོམ་མོ། །བསྐྱེད་པའི་
རིམ་པར་རྟེན་དང་བརྟེན་པར་བཅས་པས་ཕྱི་སྤྲུལ་པའི་དཀྱིལ་འཁོར་རྣལ་འབྱོར་
བཞིར་སྡོམ། ནང་ལུས་ཀྱི་དཀྱིལ་འཁོར་འཁོར་ལོ་བཞིར་སྡོམ་པ་སྟེ། ལྷ་སྐུ་སྣང་
ལ་རང་བཞིན་མེད་པར་རོ། །
གཉིས་པར་ནི་ཐབས་ཤེས་རབ་ཀྱི་ཨེ་ཝཾ་གཉིས་ལས་ཕྱི་མོ་བརྒྱད་དབྱུང་
སྡོམ་སོ་
249-471



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སྟེ་དེ་ལས་ཨ་ལི་དང་ཀ་ལིའི་སྡེ་ཚན་རྣམས་བྱུང་བའོ། །གསུམ་པར་ནི་ལྷན་ཅིག་
སྐྱེས་པའི་ཡེ་ཤེས་འཁོར་ལོ་བཞིར་སྡོམ་པའོ། །བཞི་པར་རྡོ་རྗེ་གསུམ་དབྱེར་མེད་
པའི་སྙིང་པོ་ཡེ་ཤེས་ཀྱི་ངང་དུ་སྡོམ་པའོ། །དེ་ལས་ཕྱི་ནང་གི་ལས་ཚོགས་གཉིས་
ཏེ། སྔགས་ལ་མཆོག་ཏུ་གཞོལ་བ་དང་
། ནང་ལ་མཆོག་ཏུ་གཞོལ་བ་གཉིས་ཀྱིས་
འཕྲིན་ལས་རབ་འབྱམས་བསྟན་པའོ། །
དེ་ནས་ཞེས་པ་ལ་སོགས་པ་སྨོས་ཏེ། ཁྱད་པར་དུ་མ་དང་ལྡན་པའི་རྒྱུད་
ཀྱི་རྒྱལ་པོ་འདི་ཉིད་ཀྱི་མཐར་ཐུག་པའི་བརྗོད་བྱ་འདི་ཐམས་ཅད་ཀྱིས་རྟོགས་
པར་བྱ་བ་ཡིན་ནམ་ཞེ་ན། ཐམས་ཅད་དང་ཐུན་མོང་མ་ཡིན་ཞིང་སྦས་པས་རྟོགས་
པར་དཀའ་བའི་མཚན་ཉིད་བསྟན་པའི་ཕྱིར་རྡོ་རྗེ་འཛིན་པ་ཐམས་ཅད་ཀྱི་སྐུ་དང་
གསུང་དང་ཐུགས་ཀྱི་སྙིང་པོ་ཞེས་པ་ལ་སོགས་པའི་དོན་ལ། དགོངས་མིན་དུ་
བཤད་པ་ནི་རྟོགས་པར་སླ་ལ། དགོངས་ཏེ་བཤད་པ་ནི་དཔལ་རྣལ་འབྱོར་ཆེན་
པོ་གཉིས་སུ་མེད་པ་མཉམ་པ་ཉིད་རྣམ་པར་རྒྱལ་བ་ཞེས་བྱ་བ་ལས།
དེ་ནས་ རྒྱལ་ པོ་ རྡོ་ རྗེ་ འཛིན། །ཐུབ་ པ་ཆེན་པོས་བཀའ་སྩལ་པ། །སྐུ་
གསུང་ཐུགས་ཀྱི་རྡོ་རྗེ་གསུམ། །གསང་གསུམ་རྡོ་རྗེ་འཆང་བའི་བདག །སྒྱུ་མའི་
སྣང་ བ་ ལས་ འདས་ ཏེ། །མངོན་ པར་ བྱང་ ཆུབ་ མཚན་ ཉིད་ ཅན། །ཡེ་ ཤེས་
དམིགས་མེད་ངོ་བོ་ཉིད། །འདུས་པ་གསང་བ་གནས་མེད་པས། །ཡི་གེའི་ཚིག་ནི་
དམིགས་མེད་པས། །དེ་ཉིད་བརྗོད་པར་རྣམ་པར་དབེན། །དགོངས་པས་ཅང་ནི་
མི་གསུངས་བཞུགས། །གསང་བའི་སྐུ་མཆོག་དྲི་མ་མེད། །གཞོན་ནུའི་དབང་ཕྱུག་
འདིར་རྟོག་གོ །ཡེ་ཤེས་སྐུ་ནི་མི་འགྱུར་ཞིང་
། །མ་སྐྱེས་སྐྱེ་མེད་མཆོག་གི་ལུས། །
རྡོ་རྗེ་གསུང་ནི་འགག་པ་མེད། །མཚན་མ་མེད་ཅིང་དྲི་མ་མེད། །འོད་གསལ་ནམ་
249 --472



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
མཁའ་ཞེས་བྱ་བ། །དེ་ཉིད་ལས་བྱུང་དེར་སྟོན་པ། །ཐམས་ཅད་དམིགས་མེད་
རྟོགས་སུ་མེད། །ཡང་དག་སྣང་བ་སྒྱུ་མ་སྟེ། །ལོག་པར་བཟུང་ཡང་མ་སྐྱེས་ཤིང་། །
སྒྱུ་མ་ཙམ་དུའང་དམིགས་སུ་མེད། །ལོག་པར་ཟིན་ལས་ལྡོག་པར་འགྱུར། །དེ་
ནས་འཇམ་པའི་དབྱངས་ལ་སོགས། །ཐམས་ཅད་ཀྱིས་ནི་འདི་སྐད་གསོལ། །རྡོ་
རྗེའི་ཚིག་གི་ཡུལ་མིན་པ། །ཀུན་དུ་འབྱུང་བའི་དྲི་མ་ལས། །ཕྱིན་ཅི་ལོག་ལས་
རྣམ་པར་འདས། །དེ་ཉིད་བརྗོད་དང་བྲལ་བས་ནི། །རྣམ་པར་དབེན་པ་སྤྲོས་དང་
བྲལ། །ཐ་དད་དག་ཏུ་བརྟག་མི་བྱ། །དེ་ཉིད་ཅིའི་སླད་དུ་ནི། །སངས་རྒྱས་ཀུན་
གྱི་གསང་བ་ནི། །བྱང་ཆུབ་སེམས་སུ་གྱུར་པ་ཉིད། །སྐྱེ་མེད་ཙམ་དུའང་མི་གནས་
ལ། །སྒྱུ་མའི་དབྱིངས་ཉིད་ལས་འདས་ཤིང་
། །ངོ་བོ་ཉིད་ནི་རང་འབྱུང་བ། །ཡང་
དག་སྤྱོད་པར་གྱུར་པ་གང་
། །དེ་བཞིན་ཉིད་དུ་གཤེགས་གྱུར་ཅིང་། །ཡེ་ཤེས་
འཇུག་པས་གཤེགས་པས་མཛད། །ལྡོག་པའི་ཁྱད་པར་ལས་རྗེས་འགྲོ། །དེ་ཉིད་
གང་གི་སླད་ དུ་ན། །འཇིག་རྟེན་དབང་ པོ་ ལ་ སོགས་ པས། །ངོ་བོ་ཉིད་ནི་མི་
དམིགས་ཤིང་
། །ཡེ་ཤེས་འཇུག་པའང་མེད་པས་ན། །སླར་ཞིང་ཡང་དག་ཡུལ་
འདི་ལ། །བདག་ཅག་སྟོན་པ་དེ་བཞིན་གཤེགས། །འདི་ཉིད་སངས་རྒྱས་ཐམས་
ཅད་ ཀྱི། །དེ་ ཉིད་གསང་ བ་ཆོས་དག་ པ། །ཡུལ་ དུ་མ་བྱས་བརྗོད་བྲལ་བས།
རྟོགས་དཀའ་བརྟག་པར་དཀའ་བ་ཉིད། །རིག་ནའང་མི་རིག་པའི་ཆོས། །གསང་
བའི་ཡི་གེ་རྣམ་པར་དབེན། །ཐོག་མ་ཐ་མ་མེད་པའི་བདག །ཇི་ལྟར་རྟོག་ཅིང་
སྟོན་པར་བྱེད། །དེ་ལྟར་སེམས་དཔར་གྱུར་པས་ན། །བསམ་པ་དེ་དག་རབ་ཤེས་
པས། །གསུང་ནི་འདི་སྐད་བཀའ་སྩལ་ཏོ། །གསང་བ་མི་འགྱུར་རྡོ་རྗེའི་བདག །
འདིར་ནི་དེ་བཞིན་གཤེགས་ཀུན་ཡང་
། །དེ་ཉིད་དམིགས་པ་དང་བྲལ་བས། །བླ་
249 -473



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མེད་བྱང་ཆུབ་མི་ཤེས་སོ། །དེ་ཉིད་ཅིའི་ཕྱིར་ཞེ་ན། །ཕྲ་ཞིང་བདག་མེད་སྟོང་པས་
ན། །བྱང་ཆུབ་སེམས་དཔའ་ལྟ་ཅི་སྨོས། །དེ་ཉིད་ཅིའི་ཕྱིར་ཞེ་ན། །སྒྱུ་མ་སྐྱེ་བ་
མེད་པས་ན། །རྡོ་རྗེ་མངོན་པར་བྱང་ཆུབ་པ། །ངོ་བོ་མེད་ཅིང་གནས་མེད་པ། །མི་
འགྱུར་ལྷུན་གྱིས་གྲུབ་པ་ལས། །གཉིས་མེད་སྣང་བའི་ཡེ་ཤེས་འབྱུང་
། །དེ་ལྟར་
ཤིན་ཏུ་རྟོགས་དཀའ་ཞིང་
། །ཀུན་དང་ཐུན་མོང་མ་གྱུར་པས། །མོས་དང་ཤེས་
རབ་ལྡན་པ་ཡི། །སེམས་ཅན་གྱིས་ནི་ཇི་ལྟར་འགྱུར། །རིགས་ཀྱི་བུ་ཞེས་སྐལ་
བར་ལྡན། །སེམས་ཅན་ཆེན་པོའི་རིགས་ཅན་ གྱིས། །བླ་མེད་མངོན་པར་ བྱང་
ཆུབ་པ། །སྙིང་པོ་མཆོག་ལ་གནས་པ་ཡིས། །ཚེ་འདིར་རྡོ་རྗེ་སངས་རྒྱས་ཏེ། །དེ་
ཉིད་སྐུ་གསུམ་དབྱེར་མི་ཕྱེད། །རྡོ་རྗེ་ཆོས་ཉིད་དག་པའི་ཕྱིར། །སྐུ་གསུང་ཐུགས་
ཀྱི་གསང་བ་ཆེ། །ཡེ་ཤེས་རྡོ་རྗེ་གནས་ཐོབ་འགྱུར། །ཞེས་གསུངས་པའི་དོན་ཏོ། །
དེས་ཟབ་པ་དང་རྒྱ་ཆེ་བའི་དོན་བསྟན་པའོ། །
དེ་ལྟར་བདེན་གཉིས་དབྱེར་མེད་པའི་ཟུང་འཇུག་དེ་འོད་གསལ་ལས་བྱུང་
ཞིང་འཇུག་པ་ཆོས་ཀྱི་དབྱིངས་དང་དབྱེར་མེད་པའི་ཁྱད་པར་སྟོན་པ་ནི། དེ་ནས་
ཕྱག་རྡོ་རྗེ་ཞེས་པ་ནས་རང་བཞིན་དག་ཅིང་ཞེས་པ་ཁམས་རྒྱུད་ངོ་བོ་ཉིད་དྲི་མས་
དབེན་པའོ། །ཆོས་ཐམས་ཅད་ཀྱི་གནས་ལུགས་ལ་བདག་མེད་པ་ནི་བརྟགས་
པའི་དྲི་མ་ཐམས་ཅད་རྣམ་པར་དག་པའི་ཆོས་སོ། །ཆོས་ཀྱི་དབྱིངས་ནི་ཞེས་ཟབ་
པ་དང་རྒྱ་ཆེ་བ་དབྱེར་མེད་པའི་འབྱུང་གནས་སོ། །གནས་མེད་པ་ནི་རྟོག་གེ་བའི་
སྤྱོད་ཡུལ་ལས་འདས་པའི་དོན་ཏོ། །རྟོགས་པ་ནི་སྔ་མའི་ལོག་རྟོགས་དག་ཅིང་
ཆོས་ཐམས་ཅད་ཀྱི་ངོ་བོ་ཉིད་བརྗོད་དུ་མེད་པར་གནས་པའོ། །རྡོ་རྗེ་ལས་བྱུང་བ་
ནི་ཡེ་ཤེས་འབྱུང་གནས་འགྱུར་བ་མེད་པའི་བདེ་བ་ཆེན་པོའོ། །ཆོས་ཀྱི་ངོ་བོ་ཉིད་
249-474



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
འདི་ལ་སྨྲ་བར་བྱེད་པ་ནི་བརྗོད་པའི་གཞི་ཡིན་ལ། སྨྲ་མ་ཡིན་ཆོས་ཐམས་ཅད་ཀྱི་
གནས་ལུགས་དོན་དམ་པ་བརྗོད་དུ་མེད་པས་ན། ཕྱག་རྒྱ་ཆེན་པོ་དབྱེར་མེད་པའི་
ངོ་བོ་བསྟན་པས་ཏེ་འདི་ནི་དགོངས་མིན་དུ་བཤད་པའོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནས་ཞུས་པ་དང་ལན་གྱི་
ཚུལ་གྱིས་དངོས་གྲུབ་ཀྱི་དོན་དང་
། དངོས་གྲུབ་ཀྱི་རྟེན་གྱི་གང་ཟག་གི་རྒྱུད་ལ་
སྦྱར་བའི་རིམ་པ་སྟོན་པ་ནི་སྐུ་གསུང་ཐུགས་རྡོ་རྗེའི་དངོས་གྲུབ་མཆོག་ཏུ་གྱུར་པ་
རྡོ་རྗེ་འཆང་ཆེན་པོའི་སྤྱོད་ཡུལ། དེ་ཉིད་རྣལ་འབྱོར་པའི་རྒྱུད་ལ་ཇི་ལྟར་ཡང་དག་
པར་འཇུག་པ་ནི་རྒྱུ་རྐྱེན་གཞི་གང་ལ་བརྟེན་ནས་འཆར་བའོ། །གང་ན་གནས་པ་
ནི་བདག་དང་གཞན་མ་ཡིན་པ་དེ་ལས་གཞན་དུ་བཙལ་བས་རྙེད་པར་མི་འགྱུར་
བའི་ཆོས་ཉིད་ལའོ། །
དེ་ལས་འཇུག་པའི་ལན་ནི་དེ་བཞིན་གཤེགས་པ་ཐམས་ཅད་ཀྱི་དངོས་
གྲུབ་ཐམས་ཅད་ནི་བསྒྲུབས་པས་གྲུབ་པའི་ཁྱད་པར་ནི། ཐམས་ཅད་མཁྱེན་པ་ནི་
ཇི་ལྟ་བ་དང་ཇི་སྙེད་པ་དང་རྣམ་པ་ཐམས་ཅད་མཁྱེན་པ་ནི་ཡོངས་སུ་དག་པ་ཆེན་
པོ་སངས་རྒྱས་ཀྱི་སྣང་བའོ། ཁམས་གསུམ་པ་ཇི་སྙེད་པ་ནི་མ་དག་པ་ལས་དང་
ཉོན་མོངས་པ་སྣ་ཚོགས་པ་ལ་སྤྱོད་པའི་སེམས་ཅན་ཐམས་ཅད་དོ། །རང་གི་སྐུ་
དང་སེམས་ཀྱི་རྒྱུད་ཅེས་དག་མ་དག་འདྲེས་མ་ལས་རྒྱུད་གསུམ་པོ་ཐུན་མོང་མ་
ཡིན་པའི་དངོས་པོའི་གནས་ལུགས་སློབ་དཔོན་ན་ག་བྷོ་དྷིའི་བཞེད་པ་བཞིན་དུ་
སྐྱེ་བས་ན་དེ་ཐམས་ཅད་སེམས་ཀྱི་རྒྱུད་རྡོ་རྗེ་ལ་གནས་སོ་ཞེས་སྟོན་པར་བྱེད་
པས་རྒྱུ་རྩ་བའི་རྒྱུད་དང་
། བཤད་པ་ཡན་ལག་གི་རྒྱུད་དུ་འབྱུང་ཞིང་གནས་པ་
བསྟན་ཏོ། །དེ་བཞིན་གཤེགས་པ་ཐམས་ཅད་ཀྱིས་སླར་གསོལ་བ་ཞེས་པ་ནས་
249-475



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
གང་ན་ཡང་གནས་པ་མ་ཡིན་ནོ་ཞེས་པའི་བར་གྱིས་དངོས་གྲུབ་ཀྱི་གནས་ཟབ་པ་
དམིགས་སུ་མེད་པར་བསྟན་པའོ། །
དེ་ནས་བྱང་ཆུབ་སེམས་དཔའ་དེ་དག་ངོ་མཚར་དུ་གྱུར་ཞེས་པ་ལ་སོགས་
པས་འཁོར་རྣམས་མཐར་ཐུག་སློབ་པའི་ཟུང་འཇུག་ལ་གནས་པས་དངོས་གྲུབ་ཀྱི་
ཁྱད་ པར་འབྲས་བུའི་རྒྱུད་ལ་ངོ་མཚར་བའི་སྒོ་ནས་རྣམ་པར་མི་རྟོག་པའི་
དམིགས་སུ་མེད་པའི་ངང་ལས་ཆོས་ཐམས་ཅད་རྣམ་པ་ཙམ་དུ་འཆར་བ་འགག་
པ་མེད་པ་ཡེ་ཤེས་ཀྱི་རོལ་པ་བསྟན་པ་ནི། གོང་མའི་གཞུང་བསྡུ་བ་དང་
། འོག་
མའི་མགོ་འདྲེན་པའི་དོན་ཏོ། །
དེ་ཡན་ཆད་ཀྱིས་དངོས་པོའི་གནས་ལུགས་ལམ་དུ་བྱེད་པ་གསང་ཆེན་གྱི་
དོན་ལས། དང་པོ་སྟོན་པའི་ཆེ་བའི་བདག་ཉིད་སྟོན་པ་ནི། དེ་ནས་སྟོན་པ་རྡོ་རྗེ་
འཛིན་ཞེས་པ་ལ་སོགས་པས་སྔགས་ཀྱི་སྐུ་བསྐྱེད་པ་དང་ཡེ་ཤེས་ཀྱི་སྐུ་བསྐྱེད
པའི་གཞུང་བསྡུ་བ་འདིས་བསྟན་ཏེ། བསྐྱེད་པའི་རིམ་པའི་ལྷ་ཡི་རྣལ་འབྱོར་ལ་
དྲན་པ་གཅིག་པའི་ཏིང་ངེ་འཛིན་དང་
། རྟོག་པའི་རྣལ་འབྱོར་དང་
། ལས་དང་པོ་
པའི་ཏིང་ངེ་འཛིན་གསུམ་ལས། དཔལ་རྡོ་རྗེ་མི་བསྐྱོད་པའི་སྒོ་ནས་དྲན་པ་གཅིག་
པའི་རྣལ་འབྱོར་བསྟན་པ་ནི་མཁའ་དབྱིངས་རྡོ་རྗེའི་དབུས་གནས་པར་ཞེས་པ
ནས་མྱུར་དུ་མཐོང་པར་འགྱུར་ཅེས་པའི་བར་གྱིས་ལྷག་མོས་དང་བཅས་པའི་ཏིང་
ངེ་འཛིན་གསུམ་གྱིས་བསྐྱེད་པ་ལ་རབ་མངོན་བྱང་ལྔ། འབྲིང་རྡོ་རྗེ་རྣམ་བཞི། ཐ་
མ་ཆོ་ག་གསུམ་དེ་ཡང་སྐྱེ་གནས་བཞིའི་གཉེན་པོར་བསྐྱེད་ཚུལ་བཞི་བསྒོམ་ ལ
བསྟན་ཏོ། །
དེ་ཉིད་ལྷ་ལ་སྦྱར་བ་བསྟན་པ་ནི་ཐམས་ཅད་རིགས་ཀྱི་བྱེ་བྲག་གིས་ཞེས་
249 -476



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་ནས་བཀའ་སྩལ་ཏོ་ཞེས་པ་ལ་སོགས་པས་རྣམ་པར་སྣང་མཛད་ནས་གནོད་
མཛེས་ཀྱི་བར་གྱི་ལྷ་སུམ་ཅུ་རྩ་གཉིས་ལས། རིགས་བྱེ་བྲག་པ་ལྷ་སོ་སོས་གཙོ་བོ་
བྱས་པའི་དཀྱིལ་འཁོར་སུམ་ཅུ་སོ་གཉིས། རིགས་བསྡུས་པ་ལ་དཀྱིལ་འཁོར་
ཆེན་པོ་གཅིག་གི་ནང་དུ་དཀྱིལ་འཁོར་སུམ་ཅུ་སོ་གཅིག་ལ། སེམས་དཔའ་སུམ་
བརྩེགས་ལ་དཀྱིལ་འཁོར་དགུ་བཅུ་རྩ་དྲུག་དུ་གྱུར་པས་དཔལ་མཆོག་ཆེན་པོའི་
རྒྱུད་དང་འབྲེལ་བའོ། །
འདིར་རྒྱུ་ཡི་རྒྱུད་དངོས་པོའི་གནས་ལུགས་ལམ་དུ་བྱས་པས་ལམ་ཐབས་
ཀྱི་རྒྱུད་རིམ་གཉིས་དང་འབྲེལ། ལམ་མཐར་ཕྱིན་པས་སྤྱོད་པ་དང་འབྲེལ་ཏེ། ས་
བཅུ་བགྲོད་པའི་མཐར་འབྲས་བུ་ས་བཅུ་གཅིག་པ་ཀུན་ཏུ་འོད་ཀྱི་ས་བཅུ་གཉིས་
པ་ཡེ་ཤེས་ཆེན་པོ་ས་བཅུ་གསུམ་པ་རྡོ་རྗེ་འཛིན་པའི་སར་བསྒྲོད་པ་ལ་
པ་ལ་སྤྱོད་པ་
གསུམ་གྱིས་མངོན་དུ་བྱེད་པ་ནི་ལམ་བདེ་བ་ཆེན་པོ་ཉིད་དུ་བསྟན་པ་ལ་དབྱིངས་
འགྱུར་བ་ནི་རྒྱལ་མོ་ཆེ་ཞེས་པ་ལ་ཁམས་གསུམ་ལས་བྱུང་འབར་བ་ཆེ་ཞེས་པ་ཡེ་
ཤེས་ཀྱི་ལྷ་མོ་དེ་དབྱིངས་ཀྱི་དབང་ཕྱུག་མ་སྲིད་པའི་གནས་དག་ལས་རང་རིག་
དང་གསལ་བས་ལྷ་མོ་འདི་ཤིན་ཏུ་སྤྲོས་མེད་ཀྱི་སྤྱོད་པའི་རྟེན་ནོ་མཉེས་པར་བྱེད་
པ་སྒྱུ་མའི་སྣང་བ་ཐབས་ཤེས་རབ་དབྱེར་མེད་དུ་རྣམ་པར་བསམས་ན་ཐབས་ཀྱི་
ཁྱད་པར་ལས་བྱུང་བའི་བདེ་བ་ཆེན་པོ་འོད་གསལ་ཉེ་བར་ཐོབ་པ་ལས་སྟོང་པ་
བཞི་པ་འཆར་བའོ། །དེའི་ལུགས་བཟློག་གི་སྣང་བ་གསུམ་རྗེས་དྲན་གྱི་ཡན་ལག་
ལས་རྡོ་རྗེ་སྐུ་ནི་གསུམ་གྱིས་མཚན་ཞེས་ཟུང་འཇུག་གི་སྐུ་འཆར་བ་སྟེ་སྒྱུ་མ་ལྟ་
བུའི་སྤྲོ་བསྡུ་སྤྲུལ་སྐུ། ཐུགས་མངོན་པར་བྱང་ཆུབ་པ་ཆོས་སྐུ། ཐབས་ཤེས་རབ་
དབྱེར་མེད་བདེ་བ་ཆེན་པོ་ལོངས་སྐུ། དེའི་ངོ་བོ་ཉིད་ཡེ་ཤེས་ཀྱི་སྐུ་མཚན་དང་
249-477



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༨)
དཔེ་བྱད་ཡོངས་སུ་རྫོགས་པའོ། ཁྱུ་མཆོག་དེ་ནི་ཞེས་པ་རྡོ་རྗེ་ལྟ་བུའི་ཏིང་ངེ་
འཛིན་མཉེས་པས་བདེ་ཆེན་འགྱུར་བ་མེད་པའི་སྐུ་ཐོབ་པར་འགྱུར་བའོ། །
ཐོབ་པའི་ཁྱད་པར་ནི་གང་ཞིག་འདི་དག་ཅེས་ཡབ་ཡུམ་གཉིས་སུ་མེད་པ་
སྙོམས་པར་ཞུགས་པས་ཡུམ་གྱི་མཁའ་དབྱིངས་སུ་ཡེ་ཤེས་ཀྱི་དཀྱིལ་འཁོར་ན་
སུམ་ཅུ་སོ་གཉིས་བདེ་བ་ཆེན་པོར་གནས་པ་ཡུམ་གྱི་རྩ་ དབུ་མ་ནས་གྱེན་དུ་
བརྒྱུད་དེ། ཐུགས་ཀ་ནས་ཕྱིར་ཐུན་མོང་དང་ཁྱད་པར་གྱི་མཛད་པ་བླ་ན་མེད་པའི་
འཕྲིན་ལས་བསྒོམས་པའི་ཞེས་སྤྲོ་བསྡུ་བྱའོ། །དེ་ལྟར་བདེ་བ་ཆེན་པོའི་ལམ་དེས་
བགྲོད་པ་ཅིག་པར་གྱུར་པ་ནི་བྱང་ཆུབ་སེམས་དཔའ་ཞེས་པས་ས་བཅུའི་དབང་
ཕྱུག་ལ་གནས་པའོ། །
དེར་ཆོས་ཀྱི་རྒྱལ་པོ་ཆེན་ པོར་དབང་བསྐུར་བ་ཐོབ་ནས་ གྲགས་ཆེན་
རྣམས་ཞེས་བཅུ་གཅིག་པ་དང་བཅུ་གཉིས་པ་ལ་གནས་པ་སྟེ། ཞག་བདུན་ནི་ཟུང་
འཇུག་གྲུབ་པའི་དུས་ཀྱི་ཁྱད་པར་ཏེ། ཞག་གསུམ་མམ། ཞག་གཅིག་གི་སྦྱོར་
བས་ཀྱང་འགྲུབ་སྟེ། འོན་ཀྱང་བདུན་ནི་ཐུབ་པ་མངོན་པར་རྫོགས་པའི་སངས་རྒྱ་
བའི་ཚུལ་དང་སྦྱར་བའོ། །དེ་དག་གིས་ནི་གཟི་ཆེ་བའི་ཞེས་མི་ཟད་པའི་ཡེ་ཤེས་
ཀྱི་ཆོ་འཕྲུལ་དུ་མ་འཆར་བའོ། །དངོས་གྲུབ་ནི་ལམ་ལྔ་དང་བྱང་ཆུབ་ཀྱི་ཆོས་སུམ་
ཅུ་རྩ་བདུན་གྱིས་ཁྱད་པར་ཕྱི་ནང་གསང་བའི་རྟེན་འབྲེལ་དུ་མ་མངོན་དུ་གྱུར་
པའོ། །
སྐུ་གསུམ་ནི་ཆོས་སྐུ་འོད་གསལ། ལོངས་སྐུ་བདེ་བ་ཟག་མེད་ཡེ་ཤེས།
སྤྲུལ་སྐུ་ལྷ་ཡི་རྣལ་འབྱོར་སྤྲོ་བསྡུ་ཅན་ཏེ། ས་བཅུ་གསུམ་པའི་དུས་སུ་དང་པོ་སློབ་
པའི་ཟུང་འཇུག་ཐོབ་པར་འགྱུར་བ་གཉིས་མེད་བདེ་བ་ཆེན་པོ་ཐོབ་པའོ། །བདེ་
249 -478



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བ་ཆེན་པོའི་སྤྱོད་པ་བསྟན་པའི་ཕྱིར། དེ་ནས་བཅོམ་ལྡན་འདས་ཀྱིས་ཞེས་དཔལ་
རྡོ་རྗེ་འཆང་གིས་སོ། །
སྐུ་དང་གསུང་དང་ཐུགས་རྡོ་རྗེ་བསྡུས་པའི་གསང་བ་ཞེས་པ་ནི་རྣལ་
འབྱོར་པ་དཔལ་རྡོ་རྗེ་སེམས་དཔར་གྱུར་པ་དང་
། ཡུམ་རེག་བྱ་རྡོ་རྗེ་མ་བདེ་བ་
ཆེན་པོར་གནས་པ་ཡུམ་གྱི་ཆོས་འབྱུང་གི་ལྷ་རྣམས་བདེ་བའི་ངང་དུ་ཞུ་བ་དག་
བྱང་ཆུབ་སེམས་ཀྱི་གོང་བུར་གྱུར་པ་དཀྱིལ་འཁོར་གྱི་ངོ་བོར་བསྡུས་པ་སྟེ། ཁྱུང་
ངོ་ཞེས་ཐིག་ལེ་ཡེ་ཤེས་སུ་བསྡུ་བ་དང་སྤྲོ་བའོ། །སྐུ་གསུང་ཐུགས་ནི་བདག་དང་
ཕྱག་རྒྱ་གཉིས་ཐུན་མོང་དུ་ལུས་ལྷ་ངག་སྔགས། སེམས་ཏིང་ངེ་འཛིན་ལས་མི་
འདའ་བས་ན་དམ་ཚིག་ནི་ཡེ་ཤེས་ཕྱག་རྒྱ་ཆེན་པོར་གནས་པའོ། །ཆོ་ག་བཞིན་དུ་
ཞེས་མངོན་པར་འདུ་བྱ་བ་མཁའ་གསང་བྱིན་གྱིས་བརླབས་བཞིན་པས་ཐབས་ཀྱི་
ཁྱད་པར་དུ་མ་དང་བཅས་པ་ལ། ཀུན་བསྒོམས་ན་ཞེས་པ་བདེ་བ་ཆེན་པོའི་ཡེ་
ཤེས་དགའ་བ་བླ་ན་མེད་པ། དེས་མཉམ་བཞག་ལ་བདེ་བ་དང་སྟོང་པ་དབྱེར་མི་
ཕྱེད་པའི་ཡེ་ཤེས་ཕྱག་རྒྱ་ཆེན་པོའི་མཚན་ཉིད་རྟོག་པ་ཐམས་ཅད་བདེ་བར་དག་
ངའི་
ཁྱད་པར་གྱི་དོན་བརྟགས་པ་ནི་མཉམ་ལངས་ལ་སྣང་གྲག་གི་ཆོས་ཐམས་
ཅད་ལ་ཏིང་ངེ་འཛིན་དེས་ཁྱབ་པས་སྣང་བའི་རོ་བདེ་བར་འཆར། བདེ་བའི་རོ་
སྟོང་པ། སྣང་སྟོང་གཉིས་སུ་མེད་པའི་ཟུང་འཇུག་ལྷན་ཅིག་སྐྱེས་པ་ལ། མི་སློབ་
པའི་ཟུང་འཇུག་མངོན་དུ་བྱ་སྟེ། དྲི་མ་མེད་པ་ལས། སྐད་ཅིག་གཅིག་གིས་མངོན་
བྱང་ཆུབ། །སྐད་ཅིག་ གཅིག་ གིས་ རྫོགས་ སངས་ རྒྱས། །ཞེས་པ་སྟེ། སྐད་ཅིག་
གིས་ཞེས་པས་བྱ་བ་རྫོགས་པའི་དུས་ཏེ། ཟུང་འཇུག་གི་ཏིང་ངེ་འཛིན་ལ་གནས་
པས་སླར་ཞིང་གང་ལའང་མི་སློབ་བོ་ཞེས་པའི་དོན་ཏེ། སངས་རྒྱས་ཐོབ་ནི་ཆོས་
249 ----479



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཉིད་རང་འབྱུང་པའི་དང་། ཡོན་ཏན་ཕུན་སུམ་ཚོགས་པ། འཕྲིན་ལས་མངོན་དུ་
སྟོན་པའི་སངས་རྒྱས་ཏེ། འདིར་ཡེ་ཤེས་ཀྱི་སྙིང་པོ་རབ་ཏུ་ཐིམ་པས། རྩ་ཐམས་
ཅད་ཀྱི་སྙིང་པོ་དབུ་མར། རླུང་ཐམས་ཅད་ཡེ་ཤེས་ཀྱི་རླུང་དུ་དག །ཐིག་ལེ་བདེ་
བ་ཆེན་པོ་མི་ཤིགས་པར་དག །རང་རིག་གཉུག་མ་བྱང་ཆུབ་སེམས་སུ་དག་སྟེ།
བསམ་གྱིས་མི་ཁྱབ་པའི་ཐམས་ཅད་མཁྱེན་པ་ཐོབ་པའོ། །
དེ་ནས་ཞེས་པ་ལ་སོགས་པ་ནས་རྟོག་པའི་རྣལ་འབྱོར་ལ་མཉམ་བཞག་
ཏུ་གནས་པས་ཀྱང་ཕྱི་རོལ་གྱི་ཡུལ་གྱི་ལྷ་དང་ཕྱག་རྒྱ་དང་སྔགས་དང་ཆོས་ལ་
དམིགས་པས་བསྒྲུབ་དུ་མེད་པར་བསྟན་པ་གལ་ཏེ་བྱང་ཆུབ་ཅེས་སྤྲོས་བཅས་ཀྱི་
ལམ་མཚན་མ་ཅན་དགག་པར་བསྟན་ཏོ། །
དེ་ནས་
པ་ཡང་ཞེས་པས་སྤྲོས་མེད་དང་ཤིན་ཏུ་སྤྲོས་མེད་ལ་སྤྱོད་པའི་ཁྱད་
པར་ལོངས་སྤྱོད་པའི་དོན་བསྟན་པ་སྐུ་རྡོ་རྗེ་ལ་གནས་པས་བཤང་གཅི་ཞེས་པ་ལ་
སོགས་པས་ཡེ་ཤེས་ཀྱི་བདུད་རྩི་བརྟེན་པའི་ཚུལ་བསྟན་པའོ། །གསུང་རྡོ་རྗེ་ལ་
གནས་པས་རིགས་ཀྱི་ཕྱག་རྒྱའི་ཚོགས་ཐམས་ཅད་དང་
། ཁྱད་པར་དུ་ལྷན་ཅིག་
སྐྱེས་པའི་རྣལ་འབྱོར་པ་འགའ་ཞིག་བརྟེན་པས་གྲོལ་བར་བྱེད་པར་བཤད་དོ། །
ཐུགས་རྡོ་རྗེའི་ཏིང་ངེ་འཛིན་ལ་གནས་པས་རྟེན་དང་བརྟེན་པ་དབྱེར་མེད་གྲུབ་སྟེ་
གཅིག་པས་ཐབས་ཤེས་རབ་དབྱེར་མེད་པས་ལུས་སེམས་ཐ་མི་དད་པའི་རྩ་བར་
གྱུར་པ་བྱང་ཆུབ་སེམས་ཀྱི་སྤྱོད་པ་བསྟན་པའོ། །དེ་ལྟར་མཉམ་རྗེས་གཉིས་སུ་
མེད་པར་སྤྱོད་པ་གསུམ་ལས་མི་འདའ་བས་དམ་ཚིག་རྡོ་རྗེ་ཆེན་པོས་དེ་སྐད་ཅེས་
བཀའ་སྩལ་ཏོ་ཞེས་པས་བསྟན་ཏོ། །དོན་འདི་ལ་སློབ་དཔོན་ཁ་ཆེ་ཨ་ཀ་ར་སི་
ཏིའི་བཞེད་པས་ཟུང་འཇུག་ལ་གནས་པ་དབང་བཞིའི་དམ་ཚིག་ཏུ་བཞེད་ཏེ།
249 -480



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཐུགས་རྡོ་རྗེས་བཞི་པའི་གསུང་རྡོ་རྗེས་གསུམ་པའི་སྐུ་རྡོ་རྗེས་གཉིས་པའི་བསྒྲུབ་
པ་ཆེན་པོའི་ལུས་ངག་སེམས་གསང་བས་དབང་པོའི་དམ་ཚིག་བསྟན་འདི་ནི་ཁྱད་
པར་རོ། །
དེས་ནི་ཆགས་ཅན་ སངས་ རྒྱ་བའི་ཚུལ་ བཞི་ ལས། ངེས་ པར་ བྱེད་ པ་
དབང་གི་དུས་སུ་ནུས་པ་བཞག་དྲི་མ་རགས་པ་མགོ་ནོན་པར་བྱ་སྟེ། ལམ་བསྐྱེད་
རྫོགས་ལ་སྦྱངས་པས་རྒྱུ་དང་འབྲས་བུའི་ཁྱད་པར་སྐྱེན་གྱིས་ཐོབ་པར་བྱེད་པ་
བག་ལ་ཉལ་གྱི་དྲི་མ་མ་ལུས་པར་སྤོང་བར་བྱེད་པ་ལ་བསླབ་པ་བསྟན་ཅིང་དེ་
ནས་ཡང་ཞེས་པ་ལ་སོགས་པས་ཡུལ་དང་ཡུལ་ཅན་དུ་འདོད་པའི་ཕྱི་རོལ་པའི་ལྷ་
ལ་མངོན་པར་ཞེན་པ་སྤངས་ཏེ། བདག་ལྷ་ཡི་ངོ་བོར་གྲུབ་པའི་ཚུལ་གསལ་བར་
བསྟན་པ་ལ། མདོར་ན་ཞེས་པ་ནས་བཀའ་སྩལ་ཏོ་ཞེས་པའི་བར་གྱིས་ལྷ་དང་
བདག་གཉིས་ཐ་དད་དུ་ཞེན་པ་སྤང་བ་དང་། ཕྱོགས་བཅུ་དུས་གསུམ་གྱི་སངས་
རྒྱུས་ལོགས་ན་བཙལ་དུ་མེད་པའི་དོན་ཏེ་འཁོར་བ་དང་མྱ་ངན་ལས་འདས་པའི་
ཆོས་བདག་ཏུ་བསྒྲུབ་པ་སྟེ། ཁམས་གསུམ་བརྟན་གཡོ་ཐམས་ཅད་རང་ལས་བྱུང་
བ་དང་། བདག་ལྷར་བསྒྲུབས་ཏེ་གདོད་མ་ནས་ལྷག་པའི་ལྷ་ཡི་རང་བཞིན་ལྷ་ཡི་
འཁོར་ལོ་ཡོངས་སུ་རྫོགས་པའི་ཚུལ་དང༌
། ལྷ་དང་བདག་གཉིས་སུ་མེད་པའི་
ཕྱག་རྒྱ་ཆེན་པོ་གནས་ལུགས་མ་བཅོས་པར་གནས་པ་ཉིད་དེ། འདིར་རིགས་
ལྔའི་སངས་རྒྱས་ཀྱིས་བསྐྱེད་པ་དམ་པ་རིགས་བརྒྱ། དེ་ཉིད་བསྡུས་པའི་རིགས་
ལྔར་གྱུར་པས་རྒྱུད་ཅེས་བྱ། གསང་བ་རིགས་གསུམ་དུ་བསྡུས་པས་རྡོ་རྗེ་འཆང་
གསང་ཆེན་རིགས་གཅིག་ཏུ་གྱུར་པ་གླེང་གཞིའི་ཚུལ་དུ་བརྗོད་དོ། །
དེས་སྤྱོད་པའི་ཚུལ་གྱིས་ལམ་རྫོགས་པའི་དོན་བཤད་ཅིང་
། ད་ནི་འདི་ལྟ་
249 -481



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
བུའི་རྒྱུད་འདི་ བླ་མ་ལས་བྱུང་ཞིང་དེ་ཉིད་ཀྱི་བསྙེན་བཀུར་བའི་ཚུལ་གསང་
སྔགས་བྱིན་བརླབས་ལམ་དུ་བྱེད་པ་བསྟན་པའི་ཕྱིར། དེ་ནས་བཅོམ་ལྡན་འདས་
སྐུ་གསུང་ཐུགས་རྡོ་རྗེ་ཞེས་པ་ནས་བརྩམས་ཏེ་ཞུས་པ་དང་ལན་གྱི་ཚུལ་གྱིས་རྒྱ་
ཆེ་བར་བཤད་པ་ནི་གང་ལ་ཡང་མི་གནས་སོ་ཞེས་པའི་བར་གྱིས་བློ་མ་ཁོ་ན་
བསྙེན་བཀུར་བ་ལས་དངོས་གྲུབ་ཐམས་ཅད་འབྱུང་བར་གསུངས་ཏེ། དཔལ་
རྣལ་འབྱོར་ཆེན་པོ་གཉིས་སུ་མེད་པ་མཉམ་པ་ཉིད་རྣམ་པར་རྒྱལ་བ་ལས་ཀྱང་།
ཆོས་སྐུ་གཉིས་སུ་མེད་པའི་ཐུགས། །ལོངས་སྤྱོད་རྫོགས་པ་གསུང་རྡོ་རྗེ། །སྤྲུལ་
སྐུ་ཡོངས་རྫོགས་ གྲུབ་ པའི་གནས། །དབྱེར་མེད་རྡོ་རྗེ་བདེ་བ་ཆེ། །ལུས་ངག་
སེམས་ནི་སྐུ་གསུམ་དུ། །འབྱུང་ཞིང་འཇུག་པར་མཛད་པ་གང་
། །སྐུ་བཞིའི་ངོ་བོ་
རྡོ་རྗེ་འཆང་། །དེ་ཉིད་བླ་མར་གསུངས་པས་ན། །གནས་པ་རྡོ་རྗེ་སེམས་དཔའི་
།ནང་ནའང་མི་གནས་མཉམ་པ་ཉིད། །ཅེས་གསུངས་པའི་ཚུལ་མན་ངག་ཏུ་
བསྟན་པ་སྟེ།
སྐུ་གསུང་ཐུགས་རྡོ་རྗེ་རབ་ཏུ་མི་གནས་པ་དང་
། རིགས་ལྔ་དང་སྐུ་གསུམ་
རབ་ཏུ་མི་གནས་པ་དང་
། ཟབ་པ་དང་རྒྱ་ཆེ་བ་གཉིས་སུ་མེད་པས་རབ་ཏུ་མི་
གནས་པར་བསྟན་པ་སྟེ། སྐུ་རྡོ་རྗེ་སྣང་སྟོང་སྐུ་རྣམ་པར་དག་པས་རབ་ཏུ་མི་
གནས། གསུང་རྡོ་རྗེ་བརྗོད་དུ་མེད་པས། ཐུགས་རྡོ་རྗེ་ཀུན་ཏུ་རྟོག་པ་མེད་པའོ། །
རིགས་ལྔ་ལ་རྣམ་སྣང་དེ་བཞིན་གཤེགས་པའི་རིགས་ལས་རབ་ཏུ་མི་གནས་པས་
མེ་ལོང་ལྟ་བུའི་ཡེ་ཤེས་སོ། །རིན་ཆེན་དཔལ་རིན་ཆེན་རིགས་ལས་རབ་ཏུ་མི་
གནས་ཏེ་མཉམ་པ་ཉིད་ཀྱི་ཡེ་ཤེས་སོ། །འོད་དཔག་མེད་པདྨའི་རིགས་ལ་རབ་ཏུ་
མི་གནས་ཏེ་སོ་སོར་རྟོག་པའི་ཡེ་ཤེས་སོ། །གདོན་མི་ཟ་བ་ལས་ཀྱི་རིགས་ལ་
249 -482



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རབ་ཏུ་མི་གནས་ཏེ་བྱ་བ་གྲུབ་པའི་ཡེ་ཤེས་སོ། །མི་བསྐྱོད་པ་རྡོ་རྗེའི་རིགས་ཙམ་
དུ་ཡང་མི་གནས་པ་རིགས་ལྔ་ཐ་དད་པ་རྣམ་པར་དག་པས་ཆོས་ཀྱི་དབྱིངས་ཀྱི་ཡེ་
ཤེས་སུ་གྱུར་པ་གང་དུ་ཡང་མི་གནས་སོ། །སྐུ་རྡོ་རྗེ་དམ་པ་རིགས་བརྒྱའི་རིགས་
དང་རིགས་ཀྱི་ཆ་སྣང་བ་རྣམ་པར་དག་པའི་ངོ་བོ་ཉིད་དོ། །གསུང་རྡོ་རྗེ་དེ་ཉིད་
རིགས་ལྔ་སྐུ་གསུང་ཐུགས་ཡོན་ཏན་འཕྲིན་ལས་རྣམ་པར་དག་པའོ། །ཐུགས་རྡོ་
རྗེ་གསང་བ་རིགས་གསུམ་རྡོ་རྗེ་འཛིན་པའི་སྐུ་གསུང་ཐུགས་རྣམ་པར་དག་པའི་
ངོ་བོ་ཉིད་རབ་ཏུ་མི་གནས་སོ། །དེ་ཁོ་ན་ཉིད་གསང་ཆེན་རིགས་གཅིག་བདེ་སྟོང་
དབྱེར་མེད་ལྷན་ཅིག་སྐྱེས་པ་གང་ལ་ཡང་མི་གནས་སོ། །
འདི་དག་ཀྱང་རྗེས་འགྲོའི་ཚུལ་དུ་ཐོབ་པའི་ཆ་ ཡར་ལྡན་དུ་ཡོངས་སུ་
རྫོགས་པ་ལ། ལྡོག་པའི་ཚུལ་དུ་སྤུངས་པའི་ཆ་ནས་རབ་ཏུ་མི་གནས་པའོ། །སྤྲུལ་
སྐུ་སྤྲོ་བསྡུའི་འཕྲིན་ལས་རྣམ་པར་དག་པས་གང་ལ་ཡང་མི་གནས། ལོངས་སྐུ་
འགག་པ་མེད་ཅིང་མི་འགྱུར་བར་རྣམ་པར་དག །ཆོས་སྐུ་དྲི་མ་མེད་པར་རབ་ཏུ་
མི་གནས་སོ། །ཟབ་པ་སྐུ་གསུང་དབྱེར་མེད་པས་ངོ་བོ་ཉིད་བདེ་བ་ཆེན་པོར་
ཡོངས་སུ་དག་པས་རབ་ཏུ་མི་གནས། རྒྱ་ཆེ་བ་དཀྱིལ་འཁོར་གྱི་འཁོར་ལོ་བ་
ཐམས་ཅད་ངོ་བོ་ཉིད་དུ་དག་པས་ལྷུན་གྱིས་གྲུབ་པས་རབ་ཏུ་མི་གནས་སོ། །དོན་
འདི་
ལ་དགོངས་ནས་སློབ་དཔོན་འཕགས་པ་ཉིད་ཀྱི་ཞལ་ནས་ཀྱང་
། མཆོད་པ་
ཐམས་ཅད་ཡོངས་སྤངས་ནས། །བླ་མའི་མཆོད་པ་ཡང་དག་བརྩམ། །དེ་མཉེས་
པ་ ལས་ ཀུན་མཁྱེན་ པའི། །ཡང་ དག་ ཡེ་ཤེས་ ཐོབ་ པར་ འགྱུར། །ཞེས་པ་ལ་
སོགས་པ་རྒྱ་ཆེར་གསུངས་ལ།
སློབ་ དཔོན་ ཨརྱ་དེ་བས་ ཀྱང་། དེ་བས་ང་རྒྱལ་ཡོངས་སྤངས་ནས། །
249 --483



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
སངས་ རྒྱས་ འབྲས་ བུ་ འདོད་པ་ཡིས། །རྡོ་ རྗེ་ ཐེག་ པ་ བཞོན་ པ་ ཡིས། །བླ་མ་
བསྒྲིམས་ཏེ་མཉེས་པར་བྱ། །ཞེས་པ་ཡང་
པ་ཡང་གསུངས་ལ། མདོར་ན་མདོ་དང་རྒྱུད་
ཀྱི་སྙིང་པོ་རྒྱ་ཆེར་བསྟན་པ་བཞིན་ཡིན་ལ། མདོར་བསྡུ་ན་སློབ་དཔོན་བྷ་བྷི་ལྷས།
དབང་བསྐུར་ མཆོག་ཐོབ་རྡོ་ རྗེ་ ཡི། །སློབ་དཔོན་ལ་ནི་ དེ་ བཞིན་གཤེགས། །
ཕྱོགས་བཅུའི་འཇིག་རྟེན་ཁམས་བཞུགས་པས། །དུས་གསུམ་དུ་ནི་མངོན་ཕྱག་
འཚལ། །ཞེས་གསུངས་པ་ལའང་འདིའི་དོན་བླངས་པ་ཡིན་ནོ། །ཞེས་ནཱ་རོ་ཆེན་
པོས་གསུངས་ལ། བླ་མ་བསྙེན་བཀུར་ཞིང་ཇི་ལྟར་བརྟེན་པའི་ཚུལ་བླ་མ་ལྔ་བཅུ་
པ་ལས་ཇི་སྐད་གསུངས་པ་བཞིན་དུ་བྱ་བ་ནི་རྒྱུད་འདིའི་བརྗོད་བྱའི་མཆོག་ཡིན་ནོ། །
དེས་དངོས་གྲུབ་འབྱུང་བའི་གནས་བླ་མ་བརྟེན་པའི་ཐབས་བཤད་ནས་ད་
ནི་དངོས་གྲུབ་གྱི་ཁྱད་པར་བསྒྲུབ་པ་བསྟན་པ་ནི། དེ་ནས་བྱང་ཆུབ་སེམས་དཔའ་
ངོ་མཚར་དུ་གྱུར་ནས་ཅང་མི་སྨྲ་བར་འཁོད་དོ། །ཞེས་པ་བསམ་གྱིས་མི་ཁྱབ་པའི་
གནས་ལ་དགོངས་ནས་ཅང་མི་གསུངས་པ་ནི། །དེ་ཚེ་ཟབ་པའི་གནས་འདི་ལ། །
འཇམ་ དཔལ་ གྱི་ ཡང་ དག་ དྲིས། །རྒྱལ་ བའི་ སྲས་ པོ་ ཅང་ མི་ གསུངས། །མ་
གསུངས་པས་ནི་རྒྱ་ཆེར་བཤད། །ཅེས་པའི་དོན་ཏོ། །
དེ་ནས་བཅོམ་ལྡན་འདས་ཕྱག་ན་རྡོ་རྗེ་ཞེས་པ་ལ་སོགས་པས་སྟོན་
མཉམ་བཞག་འོད་གསལ་ལས་བཞེངས་ཏེ་གསང་ཆེན་གྱི་དོན་ལ་ཁྱད་པར་དུ་
བསམ་གཏན་གྱི་དཀྱིལ་ འཁོར་ གསུངས་ཏེ། ཉན་པར་བསྐུལ་ཡང་ གསོལ་བ་
བཏབ་པ་ལས་ནམ་མཁའི་དབྱིངས་ ཀྱི་དབུས་ ཞེས་ པ་ནས་ བསམ་ གཏན་ གྱི་
དཀྱིལ་འཁོར་ཞེས་པའི་བར་གྱིས་བརྗོད་བྱ་དབང་བསྟན་ཏེ། ཐོག་མར་དབང་
བསྐུར་བ་བླ་མ་ལས་ཐོབ་ན། བར་དུ་ལམ་བསྒོམ་པའི་ཁྱད་ཀྱིས་དབང་རྒྱས་
249 -484



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བསྡུས་ རིམ་པ་ཅི་རིགས་པར་རང་གིས་རང་ལ་བསྐུར་བར་བྱ་ཞིང་། ཐ་མར་
དབང་གྲུབ་པའི་ཡེ་ཤེས་མངོན་དུ་གྱུར་ཏེ། རགས་པ་དང་ཕྲ་བ་དང་ཤིན་ཏུ་ཕྲ་
བའི་དྲི་མ་ལྡོག་པར་གྱུར་ཏེ་ཨ་བྷི་ཥིཉྩ་ཞེས་པ་དང་ཨ་བྷི་ཥེ་ཀ་ཏ་ཞེས་པའི་སྒྲ་དང་
ལྡན་པའི་དོན་གསུངས་པའོ། །དེ་ནས་ཞེས་པ་ལ་སོགས་པ་ནས་ཐབས་ཀྱི་རྒྱུད་ཀྱི་
ལས་ཚོགས་བསྟན་པ་ནི་ཧཱུྃ་ཧྲི་ཁཾ་ཞེས་པ་ནས་བརྩམས་ཏེ་དེ་གོང་ལེའུ་བཅུ་གསུམ་
པ་དང་བཅུ་བཞི་པ་ནས་གསུངས་པའི་དྲག་པོ་མངོན་སྤྱོད་ཀྱི་ལས་ཀྱི་དོན་བསྡུས་
ཏེ་བསྟན་པ། དྲན་པ་གཅིག་པའི་རྡོ་རྗེ་ཁྲོ་བོ་ཁྲོས་པའི་ཏིང་ངེ་འཛིན་གྱིས་འགྲུབ་
པ་དང་། ཁྲག་དགུག་པའི་སྦྱོར་བ་ཕུར་བུས་གདབ་པར་བྱ་བ་རྩེ་གསུམ་རྡོ་རྗེ་ཞེས་
པ་ལ་སོགས་པ་སྟེ།
དཔལ་རྡོ་ རྗེ་ སྙིང་པོ་རྒྱན་གྱི་རྒྱུད་ཀྱི་ལེའུ་བཅུ་པ་ལས་ཀྱང་འདི་ཉིད་
གསལ་ བར་ གསུངས་ ཏེ། བདག་ ཉིད་ རྡོ་ རྗེ་ ཁྲོ་ བོ་ ཡིས། །གཟུགས་ཅན་ རབ་
འཇིགས་གྱུར་པ་ལ། །ཨུཏྤལ་མཐིང་ཀ་འདྲ་བ་ཡི། །ཞལ་གསུམ་པ་ལ་ཕྱག་དྲུག་
པ། །རྡོ་རྗེ་ཏྲི་ཤུལ་ཕུར་བུ་དང་
། །ཐོད་པ་གྲི་གུག་རལ་གྲི་འཛིན། །མི་སྡུག་ཁྲོས་
པའི་ རྩེ་ལྔ་ པ། །བསམས་ནས་ དེ་ འོག་ནམ་ མཁའ་ ལ། །བསྒྲུབ་ བྱ་ རྒྱས་ པར་
དམིགས་ནས་སུ། །རྡོ་རྗེ་ཕུང་པོ་ལ་སོགས་པ། །སེམས་ཅན་དཀྱིལ་འཁོར་གནས་
པ་ལ། །བསྒྲུབ་པོས་ཉེས་པ་བསྒོ་དྲག་བྱ། །དེ་ནས་ཕྱག་མཚན་ཏྲི་ཤུལ་དང་
། །
ཕུར་བུ་དྲག་པོ་མཆོག་དག་གིས། །མགོ་དང་སྙིང་དང་ལྟེ་བ་དང་
། །རྐང་པ་དང་ནི་
ལག་པ་ཡི། །གནས་ལྔར་རབ་ཏུ་ཕྱག་བྱ་སྟེ། །རྩེ་ལྔའི་འོད་ཟེར་ལྔ་པོ་ཡིས། །སྲིན་
བུ་ཛ་ལུ་ཀ་བཞིན་དུ། ཁྲག་ཀུན་སྔགས་ཀྱིས་དྲངས་ནས་སུ། །ཐོད་པར་ཕབ་ནས་
བཏུང་པར་བྱ། །རང་བཞིན་པ་ཡང་རྣམས་བསྡུས་ནས། །བཟའ་བ་རུ་ནི་རབ་ཏུ་
249 -485



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བརྟག །རུས་པ་རྣམས་ཀྱང་ཆོམ་བྱས་ནས། །ཞེས་པ་རྡོ་ རྗེ་པདྨར་སྦྱར། །འདིའི་
དོན་བསྒྲུབ་པར་བྱེད་པས། །ཟླ་བ་ཕྱེད་ན་ནི་ཚུན་ཆད་ཀྱིས། བརྒྱ་བྱིན་ཚངས་པ་
ལ་ སོགས་ པ། །འཆི་ བར་ འགྱུར་ བར་ གདོན་ མི་ ཟ། །ཞེས་ པ་ ལ་ སོགས་ པ་
གསུངས་པའི་དོན་ཡིན་ནོ། །
དེ་ནས་ཡང་ཞེས་པ་ནས་ཁ་ཟས་ཀྱི་དམ་ཚིག་ཅེས་ཟས་ཀྱི་རྣལ་འབྱོར་ཕྱི་
དོན་དུ་བཤད་ལ། ནང་དོན་དུ་སྦྱིན་བསྲེག་དང་སྦྱར་བ་ར་ས་ཡ་ནར་གྱུར་པའི་
དོན་ཏོ། །འདི་ནས་སྡོམ་པ་གསུམ་གྱི་སྤྱོད་པ་སོ་སོ་བ་གསལ་བར་སྟོན་པ་བརྟུལ་
ཞུགས་བརྟན་པ་ནི་དེ་ནས་ཞེས་པ་ནས་རྡོ་རྗེ་མཆོད་པའི་མཆོག་ཅེས་པ་ལ་སོགས་
པས་དང་པོ་བྱང་ཆུབ་མཆོག་ཏུ་སེམས་བསྐྱེད་པས་བྱང་ཆུབ་སེམས་དཔའི་སྡོམ་པ་
ལམ་དུ་བྱ་བ་བདག་མི་དམིགས་པར་གཞན་དོན་གཙོ་བོར་ལམ་དུ་བྱེད་པ་འདོད་
པའི་ ཡོན་ཏན་ལ་མ་ཆགས་ཤིང་སྒྱུ་མར་རོལ་པའི་མཆོད་པ་བསྟན་ཏེ། སྤྱིའི་
མཆོད་པ་ལྔ་དང་། ཁྱད་པར་གསང་ཆེན་གྱི། །ཐབས་འདུས་པ་ཤེས་རབ་འདུས་
པ། །བདེ་བ་ཆེན་པོ་འདུས་པ། ཁ་ཡར་བ་འདུས་པའི་དབྱེ་བས་ཤེས་པར་བྱའོ། །
དེ་ནས་ཞེས་པ་ལ་སོགས་པ་ནས་མཆོད་པ་གསང་བ་འདི་ཞེས་པ་དེ་ཡང་
ཕ་རོལ་ཏུ་ཕྱིན་པ་བས་ཀྱང་བརྟུལ་ཞུགས་ཉམས་པར་བྱེད་པའི་མི་ཚངས་པར་
སྤྱོད་པ་སྤང་བར་བྱ་བ་ཡིན་ལ། འདིར་ཡང་དུས་དང་རྣམ་པ་ཐམས་ཅད་དུ་སྤང་
བར་མི་བྱ་ཞིང་བསྲུང་ཞིང་བཟློག་པ་ལ་སོགས་པའི་ཐབས་ཀྱི་ཆོ་ག་གོང་ནས་གོང་
དུ་བྱང་སེམས་སྤེལ་ཞིང་སྦྱང་པར་བྱས་པས་བདེ་བ་ཆེན་པོའི་ཡེ་ཤེས་ཀྱི་ལམ་དུ་
མི་འགྱུར་བར་བྱས་པས་ནི། ཕ་རོལ་ཏུ་ཕྱིན་པ་དང་ཚུལ་མཐུན་པའི་བརྟུལ་ཞུགས་
ཀྱི་སྤྱོད་པ་ཚད་མེད་པ་ཞེས་བྱ་བ་དུས་རྟག་ཏུ་ལུས་ཚངས་པར་སྤྱོད་པ་བརྟན་པ་ལ་
249 -486



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རབ་ཏུ་གནས་པར་བྱ་ཞེས་པའི་ཐ་ཚིག་ཅན་ཏེ། འཁོར་བ་བསྐྱེད་པའི་ཐིག་ལེ་
དགག་པར་བསྟན་ཏོ། །འདིར་ལུས་དང་ངག་དང་སེམས་ཀྱི་སྡོམ་པ་ཞེས་པ་ལ་
སོགས་པས་འདིར་ཀུནྡ་ལྟ་བུའི་བྱང་ཆུབ་ཀྱི་སེམས་ལམ་དུ་བྱས་པས་སྨོན་འཇུག་
གཉིས་ཀྱིས་ཁྱད་པར་དུ་གྱུར་པ་བྱང་ཆུབ་སེམས་དཔའི་ཁྱད་པར་གྱི་སྡོམ་པ
སེམས་ཅན་གྱི་ཁམས་མ་ལུས་ཤིང་ལུས་པ་མེད་པ་སྐྱེ་བ་བཞིས་བསྡུས་པ་དག་ལ་
གནོད་པ་མི་བྱེད་པ་ལུས་ངག་ཡིད་གསུམ་ལོག་པའི་རྟེན་ན་སླར་གཞན་དོན་
གཙོར་བྱེད་པའོ། །
དེ་ནས་ཞེས་པ་ནས་གསང་བ་སྔགས་ཀྱི་དམ་ཚིག་ གིས་བསྒྲུབ་པ་པོ་
ཐམས་ཅད་ཀྱི་སྡོམ་པའི་རྡོ་རྗེ་ཞེས་ཀུན་ཏུ་བཟང་པོའི་སྤྱོད་པས་བྱམས་པ་དང་
སྙིང་རྗེ་བྱང་ཆུབ་ཀྱི་སེམས་བླ་ན་མེད་པ་ལས། རྣམ་པར་ཐར་པའི་སྒོ་གསུམ་གྱི་
སྟོང་པ། དོན་དམ་བརྟན་པའི་བྱང་ཆུབ་ཀྱི་སེམས་སྟོང་པ་དང་སྙིང་རྗེ། ཐབས་
ཤེས་རབ་དབྱེར་མེད་དུ་ལམ་དུ་གྱུར་པས་བདག་ཏུ་འཛིན་པ་དང་བདག་གིས་
འཛིན་པ་ཐམས་ཅད་ལས་ལོག་ནས་བྱང་ཆུབ་ཀྱི་སེམས་རྡོ་རྗེའི་རང་བཞིན་ཅན་
དུ་གྱུར་ཞེས་པའི་དོན་ཏོ། །
དེ་ལྟར་བསླབ་པའི་གནས་ལ་རབ་ཏུ་སྤྱོད་པའི་རྣལ་འབྱོར་པས་བདེ་བ་ཆེན་པོའི་
སྒོ་ནས་ཉམས་སུ་མྱོང་བ་བརྟན་ཞིང་བོགས་དབྱུང་བའི་ཕྱིར་དེ་ནས་ཡང་ཞེས་པ
ནས་རྡོ་རྗེ་སེམས་དཔའི་སྡོམ་པ་ཞེས་པའི་ཡེ་ཤེས་ཟག་པ་མེད་པའི་གནས་བསྟན་
པ་མཐོ་གང་ཙམ་ཞེས་པ་ལ་སོགས་པས་བདུད་རྩི་བྱང་ཆུབ་སེམས་ཀྱི་དབང་
བསྐུར་བས་ལུས་རྒྱུད་པ་སེལ་བའི་ཐབས་བླ་ན་མེད་པ་འབྲས་བུ་ཐོབ་པའི་ཁྱད་
པར་ར་ས་ཡ་ནར་གྱུར་བར་བསྟན་ཏོ། །འདིར་རྣལ་འབྱོར་པ་མཆོག་ལ་བསྟན་པ་
249 ---487



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐོབ་ཅིང་མཉམ་བཞག་ལ་གནས་པའི་རྣལ་འབྱོར་པ་དེས་ལུས་ངག་གི་བྱ་བ་གང་
ཡིན་པ་སྟོན་པ་ནི། དེ་ནས་ཡང་ཞེས་པ་ནས་མཆོད་རྟེན་ཞེས་བྱ་བ་ལ་སོགས་པས་
བསྟན་ཏོ། །
དེ་ནས་ཕྲ་མོའི་དངོས་གྲུབ་ཀྱི་ཆོ་ག་གསུམ་བསྟན་པ། དེ་ནས་ཡང་ཞེས་
པ་ལ་སོགས་པ་ནས་ལེའུ་བཅོ་ལྔ་པ་ནས་གསུངས་པའི་ལས་རབ་འབྱམས་ཀྱི་
ཚོགས་འཕྲིན་ལས་ཞི་བའི་སྒོ་ནས་དུག་བསྡུ་བ་ལ་སོགས་པ་རྗེས་འཛིན་གྱི་ལས་
སྟོན་པ་དུག་ཐམས་ཅད་འབྱིན་ཞེས་པའམ་ཞེས་པ་ནས་བསྲུང་བའི་འཁོར་ལོ་
དམིགས་ པ་ དང་ བཅས་ པ་ དང་། བདག་དང༌ གཞན་ གྱི་ གཉིས་ ཀའི་བར་ཆད་
ཐམས་ཅད་ཞི་བར་བྱེད་པའི་ཐབས་གསང་སྔགས་དང་འཁོར་ལོ་བྲི་ཐབས་དང་
བཅས་པ་སྟེ། གསང་བ་གསུམ་གྱི་གནས་བསྡུས་པའོ། །ཞེས་ཐོབ་པའི་ཁྱད་པར་
དང་བཅས་པའོ། །
དེ་ནས་ཡང་ཞེས་པ་ལ་སོགས་པས་སྒྲ་ཇི་བཞིན་པར་བཤད་པ་ནི་མིག་
སྨན་ཁྱད་པར་དུ་བསྒྲུབ་པའི་ཐབས་སྔར་གྱི་ལྷ་དབབ་པའི་ཆོ་ག་དང་འབྲེལ་ལ།
སྒྲ་ཇི་བཞིན་མ་ཡིན་པ་ཁྱད་པར་གྱི་གཏུམ་མོའི་རྣལ་འབྱོར་བསྟན་པ་གནད་བཞི་
དང་བཅས་པས་ལེའུ་དགུ་པའི་རྟེན་འབྲེལ་གྱི་དོན་དང་འབྲེལ་ལ། ཀུན་ཏུ་བཟང་
པོ་ནི་བྱང་ཆུབ་སེམས་ཀྱི་རྡོ་རྗེ་དེ་ཉིད་ཁྱད་པར་དུ་བཤད་པའོ། །
དེས་ནི་སྨིན་ལམ་དབང་ནས་བརྩམས་ཏེ་གྲོལ་ལམ་རིམ་པ་གཉིས་དང་
།
བསྲུང་བྱ་དམ་ཚིག་དང་སྡོམ་པ་ལ་གནས་པས་འབྲས་བུ་མངོན་དུ་བྱེད་པའི་སྤྱོད་
པའི་ཁྱད་པར་དུ་མ་སྤྱད་ཅིང་
། རྐྱེན་ཚོགས་ཀྱི་འཁོར་ལོ་དང་བཅས་པས་སྙིང་པོ་
བསྐུལ་བ་དང་། གནད་ལ་བོར་བའི་ཐབས་ཀྱིས་ཇི་ལྟར་འབྲས་བུ་རྡོ་རྗེ་འཆང་
249 ---488



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
ཆེན་པོ་མངོན་དུ་བྱེད་པའི་ཐབས་བསྟན་གྲུབ་པ་ལ་སྔགས་ལ་མཆོག་ཏུ་གཞོལ་བ་
དང་། ནང་ལ་མཆོག་ཏུ་གཞོལ་བ་ལ་སོགས་པའི་འཕྲིན་ལས་སྣ་ཚོགས་པ་དང་
གདུལ་བྱ་འདུལ་བའི་དོན་དུ་ཕྲ་མོའི་རྟོག་པ་དུ་མ་བསྟན་པ་དང་
། གྲུབ་པ་བརྒྱད་
སྒྲུབ་པ་ལ་སོགས་པ་སྣ་ཚོགས་པའི་སྒོ་ནས། སྙིགས་མའི་དུས་ཀྱི་སེམས་ཅན་
གདུལ་བར་དཀའ་བ་རྣམས་རྡོ་རྗེ་ཐེག་པ་ལ་རབ་ཏུ་དགོད་པའི་ཕྱིར་ཟབ་པ་དང་
རྒྱ་ཆེ་བའི་སྒོ་ནས་ཐུན་མོང་དང་ཐུན་མོང་མ་ཡིན་པའི་བཤད་པའི་ཚུལ་རྣམས་
ཀྱིས། གསང་བ་ཆེན་པོའི་རྒྱུད་རྒྱ་མཚོ་ལྟར་ཟབ་ཅིང་གཏིང་དཔག་པར་དཀའ་
བའི་ཆོས་འདིས་ཐབས་ཁྱད་པར་ཅན་ལ་བརྟེན་ནས་རྨད་དུ་བྱུང་བའི་སྤྱོད་པས་ཚེ་
གཅིག་ལ་མངོན་པར་རྫོགས་པར་འཚང་རྒྱ་བ། དུས་གསུམ་གྱི་སངས་རྒྱས་ཐམས་
ཅད་ཀྱི་སྐུ་གསུང་ཐུགས་རྡོ་རྗེའི་གསང་བ་ཐམས་ཅད་ཡང་དག་པར་འདུས་པ།
དབང་པོ་ཡང་རབ་རིན་པོ་ཆེའི་རིགས་མ་ཡིན་པ་གཞན་གྱིས་རྟོགས་བྱའི་ཡུལ་དུ་
མ་གྱུར་པ། འཕགས་པ་ཡབ་སྲས་ཀྱི་མན་ངག་གི་དགོངས་པ་འདི་གསང་བ་ཆེན་
པོ་ཡིན་པར་རྗེ་བཙུན་ནཱ་རོ་པས་གསུངས་པའོ། །
དེ་ ལ་ རྒྱུ་ཡི་རྒྱུད་ཁྱད་པར་ གཞི་འབྲས་བུའི་རྒྱུད་ དམིགས་ པའི་ ཡུལ།
ཐབས་ཀྱི་རྒྱུད་ལམ་གྱི་ཁྱད་པར། དེ་ལྟར་རྒྱུད་གསུམ་པོ་རྟེན་གྱི་གང་ཟག་རྣལ་
འབྱོར་ པས་ ཉམས་སུ་ལེན་ པའི་ དུས་ སུ། དངོས་པོའི་ གནས་ ལུགས་ལམ་གྱི་
གནས་ཐབས་དང་། འབྲས་བུ་སྐྱེ་བའི་རིམ་པ་གསུམ་དུ་སྟོན་པར་བྱེད་པའོ། །དེ་
ལྟར་རྒྱུད་ཀྱི་བརྗོད་བྱ་ཟབ་པ་དང་རྒྱ་ཆེ་བའི་སྒོ་ནས་ཐོག་མ་དང་བར་དང་ཐ་མར་
དགེ་བའི་ཚུལ་དུ་བརྗོད་ན།
ད་ནི་རྒྱུད་ཀྱི་རྒྱལ་པོ་འདི་ཉིད་ཀྱི་ཆེ་བ་སྟོན་པའི་སྒོ་ནས་འབྲས་བུའི་རྒྱུད་
249 -489



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
མཐར་ཐུག་གི་བརྗོད་བྱ་སྟོན་པར་བཞེད་ནས་དེ་ནས་བཅོམ་ལྡན་འདས་ཞེས་པ་
ལ་སོགས་པས་ཞུས་པ་ནི་གསང་བའི་ཡི་གེ་དུ་དང་ལྡན་ན་ཞེས་མཚན་གྱི་དོན་
རྫོགས་པར་བྱེད་པའི་གསང་བ་དོན་བསྡུས་པ་མ་དྲིས་པ། གསང་བ་ལས་ཀྱང་
ཤིན་ཏུ་ཆེས་གསང་བའི་གསང་བ་ཆེན་པོའི་དམ་ཚིག་གི་སྤྱོད་པའི་རྡོ་རྗེ་འདི་ལ་
དད་ཅིང་ཞེས་རྒྱུད་འདི་ལ་ངེས་པར་འཇུག་ཅིང་ཐོས་བསམ་བསྒོམ་གསུམ་ཇི་ལྟར་
བྱེད་པར་འགྱུར་ཞེས་དྲི་བར་བྱས་པའོ། །དེས་སྐལ་ལྡན་རྙེད་དཀའ་བ་དང་
། ཁྱད་
པར་གྱི་འབྲས་བུ་མངོན་དུ་བྱེད་པའི་ཐབས་འདི་ལ་ཞུགས་ཏེ་རིམ་པ་ཐམས་ཅད་
རྫོགས་པའི་སྤྱོད་པའི་ཁྱད་པར་དང་ལྡན་པར་གྱུར་པའི་དོན་ལ་ལན་གསུངས་པ།
གསང་བ་ལས་ཀྱང་ཤིན་ཏུ་ཆེས་གསང་བའི་གསང་བ་ཆེན་པོའི་ཡི་གེ་གསུམ་དང་
ལྡན་ན་ཞེས་མཚན་དངོས་བརྗོད་བྱ་རྗོད་བྱེད་དུ་འབྲེལ་ལ་རྒྱུད་གསུམ་གྱི་གསང་
བ་བསྟན་པའོ། །བླ་ན་མེད་པའི་ཡེ་ཤེས་ཀྱི་ཀྱང་སྤྱོད་པའི་རྡོ་རྗེ་གང་ཡིན་པ་འདི་
ལ་དད་ཅིང་བསྒོམ་པར་འགྱུར་རོ་ཞེས་ཟབ་པ་དང་རྒྱ་ཆེ་བའི་གནས་ལ་ངེས་པར་
ལུང་བསྟན་པའོ། །
ཡང་
ང་ཞུས་པ་དང་ལན་གྱི་སྒོ་ནས་རྒྱས་པར་བཤད་པ་བསྟན་པ་ནི། སྐུ་རྡོ་
རྗེ་ཞེས་པ་ལ་སྐུ་ཡི་རྣམ་པ་ནི་ཡོངས་སུ་གསལ་བ་རང་བཞིན་མེད་པའོ། །སྐུ་ཡི་ངོ་
བོ་ནི་སྣང་སྟོང་དབྱེར་མེད་པའི་ཚུལ་ལོ། །སྐུ་ཡི་མཚན་ཉིད་ནི་དྲི་མ་མེད་ཅིང་རྣམ་
པར་དག་པ་གསང་བ་བསམ་གྱིས་མི་ཁྱབ་པའོ། །གསུང་རྡོ་རྗེ་ནི་གསུང་གི་རྣམ་པ་
ནི་དབྱངས་ཀྱི་ཡན་ལག་དུ་མ་ཡང་རང་བཞིན་མ་གྲུབ་པའོ། །གསུང་གི་ངོ་བོ་ནི་
གྲགས་སྟོང་བརྗོད་དུ་མེད་པའི་དོན། གསུང་གི་མཚན་ཉིད་དྲི་མ་མེད་ཅིང་རྣམ་
པར་དག་པའི་གསང་བ་བསམ་གྱིས་མི་ཁྱབ་པའོ། །ཐུགས་རྡོ་རྗེ་ལ་ཐུགས་ཀྱི་རྣམ་
249 -490



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
པ་བྱང་ཆུབ་ཀྱི་སེམས་བསམ་གྱི་མི་ཁྱབ་པ་བདེ་སྟོང་གཉིས་སུ་མེད་པའོ། །མཚན་
ཉིད་དྲི་མ་མེད་པ་གསང་ཆེན་འགྱུར་བ་མེད་པ་ཉིད་དོ། །
དེ་ནས་གསང་བ་བསམ་གྱིས་མི་ཁྱབ་པའི་སྐུ་གསུང་དབྱེར་མེད་པའི་རྡོ་རྗེ་
མན་ངག་ཏུ་གནས་པའོ། །དཔལ་ཡེ་ཤེས་སྙིང་པོའི་བཞེད་པས། རྒྱུ་དང༌། ལམ་
དང་། འབྲས་བུའི་གསང་ཆེན་གསུམ་ཨོཾ་ཨ་ཧཱུཾ་ལ་སོགས་པའི་ཡིག་འབྲུ་ལས་སྤྲོ་
བ་དང་བསྡུ་བའི་གསང་བར་བཞེད་དོ། །སྐུ་གསུང་ཐུགས་མི་ཟད་པ་རྒྱན་གྱི་
འཁོར་ལོར་འཆར་བ། སྐུ་བཞི་དབྱེར་མེད་ཡན་ལག་བདུན་རབ་ཏུ་རྫོགས་པ་
ལས། རྟགས་བརྒྱད་དང་། དབང་ཕྱུག་བརྒྱད་དང་ལྡན་པ་སྟེ་མདོར་ན་ཡེ་ཤེས་ཀྱི་
སྐུ་གསུང་རྡོ་རྗེ་ཐམས་ཅད་མཁྱེན་པའི་ཚུལ་བྱང་ཆུབ་ཀྱི་སེམས་རྡོ་རྗེ་དེ་ཉིད་དུ་
ཆོས་ཐམས་ཅད་མཉམ་པ་ཉིད་མ་དགོངས་ནས་ནི་ཅང་མི་གསུངས་པར་གྱུར་ཏོ་
ཞེས་ཟབ་པ་དང་རྒྱ་ཆེ་བ་དབྱེར་མེད་པ་ལས་སྒྲོ་འདོགས་ཡོངས་སུ་ཆོད་དེ་མཐར་
ཐུག་ལ་གནས་པའི་དོན་ཏོ། །
དེ་ནས་ཞེས་པ་ལ་སོགས་པ་ནས་རྒྱུད་ཀྱི་རྒྱལ་པོ་ཆེན་པོ་འདི་འཇིག་རྟེན་
དུ་འབྱུང་བ་དང་རྙེད་པར་དཀའ་བའི་དོན་བསྟན་པའི་ཕྱིར་སྔོན་བྱུང་བ་ན་ཞེས་པ་
ལ་སོགས་པས་འདས་པའི་སངས་རྒྱས་ཀྱིས་ལྷ་དང་མིའི་འཇིག་རྟེན་འདིར་མ་
གསུངས་ཤིང་མ་འོངས་པའི་སངས་རྒྱས་ཀྱིས་གསུངས་པར་མི་འགྱུར་བས་བསྟན་
པ་དང་སྟོན་པའི་ཆེ་བའི་ཁྱད་པར་གསུངས་པ་ལ་གསང་བ་ཆེན་པོའི་ཕོ་བྲང་དུ་ནི་
རྒྱུན་ཆད་མེད་པར་གསུངས་ཏེ་ཡེ་ཤེས་ཀྱི་སྤྱོད་ཡུལ་ཡིན་པའི་ཕྱིར་རོ། །འདི་ནི་
རྫོགས་ལྡན་ལ་སོགས་པའི་དུས་དེར་ནི་འདོད་ཆགས་དང་བྲལ་བའི་ཆོས་ལ་
པ་སྤྱོད་
པ་མངོན་པར་མཐོ་བ་དང་ངེས་ལེགས་ལས་སྙིང་པོའི་དོན་འདི་མ་གསུངས་པའོ། །
249 -491



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ད་ལྟ་སྙིགས་མའི་དུས་འདིར་འཇུག་པའི་སྐལ་བ་ཡོད་པའི་ཕྱིར་དང་འདོད་ཆགས་
ཆེན་པོ་སྤྱོད་པའི་ཚུལ་གྱིས་སངས་རྒྱ་བའི་ཚུལ་གསུངས་སོ། །
ད་ནི་འབྲས་བུ་ཤིན་ཏུ་ཐུང་ངུའི་མཆོག་ཐོབ་པར་བྱེད་པ་གསང་ཆེན་གྱི་ཆེ་
བ་སྟོན་ཏེ། འོན་ཀྱང་ཞེས་པ་ལ་སོགས་པ་སྟེ། གང་ཟག་བརྩོན་འགྲུས་དང་ལྡན་
པ་དག་གིས་འབད་ན་བསྐལ་པ་གྲངས་མེད་པ་གསུམ་ལ་སོགས་པར་ལམ་སྤྱོད་
པའི་རྩོལ་བ་དང་བསྒྲུབ་པ་མི་དགོས་ཏེ། དེ་ལ་དགོངས་ནས་མཁའ་འགྲོ་མ་སྒྱུ་མ་
བདེ་ མཆོག་ ལས་ ཀྱང་། །བསྐལ་ པ་ བྱེ་ བ་ གྲངས་ མེད་ ཀྱིས། །སངས་ རྒྱས་ གོ་
འཕང་ཐོབ་མི་འགྱུར། །གསང་ཆེན་ཐེག་པ་འདི་ཉིད་དུ། །ཚེ་འདི་ཉིད་ལ་སངས་
རྒྱས་ཏེ། །རྡོ་རྗེ་འཆང་ཆེན་ཉིད་དང་ནི། །ཡང་ན་བདེ་ཆེན་སྐུ་ཐོབ་འགྱུར། །ཞེས་
གསུངས་ལ། ཕ་རོལ་དུ་ཕྱིན་པའི་ཐེག་པར་ལམ་རིམ་གྱིས་བགྲོད་པས་
པས་དུས་རིང་
པོར་ཐོགས་པ་ཡིན་ལ་འདིར་དཔལ་གསང་བ་འདུས་པ་ལ་དགའ་བའི་བྱང་ཆུབ་
སེམས་དཔའ་གང་གིས། སྨིན་ལམ་དུ་དབང་ཐོབ་ཅིང་བསྐྱེད་ པའི་ རིམ་པ་ལ་
ལེགས་པར་བསླབས་པས། རིམ་པ་ལྔ་རྫོགས་པར་ལམ་དུ་བྱེད་པ། སྟེང་སྒོ་རྣམ་
པར་གྲོལ་བ་དང་འོག་སྒོ་བདེ་བ་ཆེན་པོའི་ཁྱད་པར་ལ་བརྟེན་ནས་སྤྱོད་པ་གསུམ་
མངོན་དུ་སྤྱད་པ་དག་ནི། ལམ་ཅིག་ཅར་བསྒོམས་པས་སྒྲིབ་པ་ཅིག་ཅར་དུ་དག་
ལ་དཔེར་ན་མེ་ལོང་ལ་གཡའ་དག་པའི་ནང་དུ་བཞིན་གྱི་འཁོར་ལོ་མ་ལུས་པར་
འཆར་བ་བཞིན་དུ་འབྲས་བུ་མངོན་དུ་བྱེད་པ་ནི། དབེན་པ་གསུམ་ལས་འདས་པ་
སྒྱུ་མའི་ལུས་མངོན་པར་བྱང་ཆུབ་པའི་བསམ་གཏན་གྱིས་སྟོང་པར་བྱས་པས་འོད་
གསལ་བའི་ངང་དུ་དྲི་མ་ཐམས་ཅད་སྤང་བླང་མེད། བསལ་བཞག་མེད་པར་དག་
སྟེ། ཚད་མེད་པའི་བྱང་ཆུབ་ཀྱི་སེམས་ཀྱིས་ཟུང་འཇུག་གི་སྐུར་སྐད་ཅིག་གིས་
249-492



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བཞེངས་པ་ལ། ཚེ་འདི་ཉིད་ལ་དེ་བཞིན་གཤེགས་པ་ཐམས་ཅད་ཀྱི་སངས་རྒྱས་
ཞེས་བྱ་བའི་གྲངས་སུ་འགྲོ་ཞིང་གསང་ཆེན་གྱི་ཁྱད་པར་བྱིན་བརླབས་ལམ་དུ་
བྱས་པས། སྐད་ཅིག་ཐང་ཅིག་ཡུད་ཙམ་གྱིས་སངས་རྒྱས་ཀྱི་བྱང་ཆུབ་རྫོགས་པར་
བྱེད་དོ་ཞེས་བླ་ན་མེད་པའི་དོན་དུ་བསྟན་པའོ། །
དེ་ནས་བྱང་བྱང་སེམས་དཔའ་ཞེས་པ་ལ་སོགས་པས་གསང་ཆེན་ཡི་གེ་
ལས་རྣམ་པར་བརྗོད་བྱ་དང་བརྗོད་བྱེད་ཀྱི་ཁྱད་པར་གྱིས་གདུལ་བྱའི་རྟོག་པ་
བསལ་བའི་སྒོ་ནས་གསང་ཆེན་རྣམ་པར་དབྱེན་པ་བསྟན། དེ་ནས་དེ་བཞིན་ཞེས་
པ་ལ་སོགས་པས་ཁྱད་པར་དུ་དབུགས་དབྱུང་བའི་སྒོ་ནས་དེ་བཞིན་ཉིད་གསང་
བའི་ཡེ་ཤེས་ལ་དགོངས་པའི་དོན་ཞུས་པ་བསྟན། དེ་བཞིན་གཤེགས་པ་ཐམས་
ཅད་ཀྱི་བཀའ་སྩལ་པ་ཞེས་པ་ལ་སོགས་པས་གསང་ཆེན་ཡི་གེ་ལས་རྣམ་པར་
དབེན་པ
པ་བརྗོད་པ་ཐམས་ཅད་ལས་འདས་པ་ཉིད་དུ་བསྟན་ཏོ། །དོན་གྱི་གནས་
་ འདི་ ལ་ དགོངས་ནས། འདི་ཉིད་ ཀྱི་ལེའུ་ལས། དེ་ནས་བཅོམ་ལྡན་འདས་དེ་
བཞིན་གཤེགས་པ་ཐམས་ཅད་ཀྱིས་བྱང་ཆུབ་སེམས་དཔའ་དེ་དག་ལ་འདི་སྐད་
ཅེས་བཀའ་སྩལ་ཏོ། །བྱང་ཆུབ་སེམས་དཔའ་ཁྱེད་རྣམས་ལྟ་ཅི་སྨོས་ཏེ། ངེད་དེ་
བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེའི་གསང་བ་མི་
འགྱུར་བ་རྙེད་པ་ཡང་སྐུ་དང་གསུང་དང་ཐུགས་རྡོ་རྗེའི་བྱང་ཆུབ་མི་ཤེས་སོ། །དེ་
ཅིའི་ཕྱིར་ཞེ་ན། སྐྱེ་བ་མེད་པའི་རྡོ་རྗེ་མངོན་པར་བྱང་ཆུབ་པ་ནི་ངོ་བོ་ཉིད་མི་
འགྱུར་བ་ལས་བྱུང་བའོ། །ཞེས་ཟབ་པ་དང་རྒྱ་ཆེ་བ་དང་དབྱེར་མེད་དུ་བསྟན་ལ།
ཡང་དེ་ལས་སྐྱིད་ལུག་པ་སྤང་བའི་ཕྱིར་གཟེངས་བསྟོད་པ་ནི། རིགས་ཀྱི་
བུ་སེམས་ཅན་ཆེན་པོའི་ཁོངས་སུ་གཏོགས་པའི་སེམས་ཅན་ཇི་སྙེད་ཡོད་པ་དེ་
249-493



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
དག་ཐམས་ཅད་བྱང་ཆུབ་ལས་གནས་པས་སངས་རྒྱས་རྡོ་རྗེའི་ཞེས་གསུངས་པའི་
དོན་ནི་དབང་པོ་ཡང་རབ་ཐོས་བསམ་གྱིས་རྒྱུད་ཡོངས་སུ་དག་པ་གསང་ཆེན་གྱི་
དོན་ཁོང་དུ་ཆུད་ཅིང་ཐེ་ཚོམ་གྱི་གནས་ དག་ པར་བསྟན་པའོ། །དེ་ ལས་ལུང་
བསྟན་པའི་དོན་དུ། དེ་ཅིའི་ཕྱིར་ཞེ་ན། སེམས་ཅན་དེ་དག་ནི་སྐུ་གསུམ་རྡོ་རྗེའི་
ཆོས་ཉིད་ཀྱི་ ཕྱིར་ སྐུ་དང་གསུང་དང་ཐུགས་རྡོ་ རྗེའི་ཡེ་ཤེས་ ཐོབ་ པའི་ ཞེས་
གསུངས་པའི་དོན་ཏོ། །དེ་ནས་ཞེས་པ་ནས་ཅང་མི་སྨྲ་བར་གྱུར་ཏོ་ཞེས་ཁྱད་པར་
གྱི་ལམ་ལ་སྒྲོ་འདོགས་ཆོད་པ་དང་
། ཟབ་པ་དང་རྒྱ་ཆེ་དབྱེར་མེད་པར་བསྟན་པ་
དང་། མི་དམིགས་པ་བརྗོད་དུ་མེད་པ་དགོངས་ནས་བཞུགས་པའོ། །
སངས་རྒྱས་ཐམས་ཅད་ཀྱི་རྡོ་རྗེ་འཆང་གི་ངང་དུ་བསྡུ་ཞིང་དབྱིངས་ཡེ་
ཤེས་དབྱེར་མེད་དུ་གནས་པ་ནི། དེ་ནས་ཞེས་པ་ནས་རྡོ་རྗེ་བཙུན་མོའི་བྷ་ག་ལ་
བཞུགས་སོ་ཞེས་གཙོ་བོ་མཉམ་པ་ཉིད་དུ་གནས་པས་ཕྱག་རྒྱ་ཆེན་པོའི་བདེ་ཆེན་
ལྷན་ཅིག་སྐྱེས་པར་གྱུར་རོ། །དེ་ནས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
ཞེས་པ་ལ་སོགས་པ་སྨོས་ཏེ། དཔལ་རྡོ་རྗེ་འཆང་འོད་གསལ་བའི་ཏིང་ངེ་འཛིན་
དུ་བཞུགས་པ་ལ་རིགས་ཀྱི་ཡུམ་བཞིས་རྡོ་རྗེའི་གླུ་ཡི་ཚུལ་གྱིས་རབ་ཏུ་བསྐུལ་
བར་མཛད་པ་ནི། ལྷ་མོ་སྤྱན་མས་བྱམས་པ་ཚད་མེད་པའི་སྒོ་ནས་སྐུ་ཡི་ཆེ་བས་
བསྐུལ་བ་མཛད་པ་བསྟན། ལྷ་མོ་མ་མ་ཀིས་ སྙིང་ རྗེ་ཚད་མེད་པའི་སྒོ་ནས།
གསུང་གི་ཆེ་བ་ལ་བསྟོད་པས་བསྟན། ལྷ་མོ་གོས་དཀར་མོས་དགའ་བ་ཚད་མེད་
པ་དང་ཐུགས་ཀྱི་ཆེ་བ་ལ་བསྟོད་ཅིང་བསྐུལ་བ་དང༌། ལྷ་མོ་སྒྲོན་མས་བཏང་
སྙོམས་ཆེན་པོ་ཚད་མེད་པའི་སྒོ་ནས་བདེ་བ་ཆེན་པོའི་ཡེ་ཤེས་ཀྱི་ཆེ་བའི་སྒོ་ནས་
བསྐུལ་བས་གཙོ་བོ་བྱང་ཆུབ་སེམས་རྡོ་རྗེ་དབྱིངས་ཚད་མེད་བཞི་དང་ཡེ་ཤེས་
249 -494



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
བདེ་བ་ཆེན་པོའི་སྒོ་ནས་རབ་ཏུ་བསྐུལ་བའོ། །
ལམ་མངོན་པར་རྟོགས་པ་ལྟར་ན། སྦྱོར་བ་དང་པོའི་རྣལ་འབྱོར་བཞིས་
བསྒྲུབས་ཏེ། དཀྱིལ་འཁོར་རྒྱལ་པོ་མཆོག་བདེ་བ་ཆེན་པོར་གནས་པ་དང་། ལས་
རྒྱལ་པོ་མཆོག་ཕྲ་མོའི་རྣལ་འབྱོར་དང་བཟླས་པ་གཉིས་བྱས་པས་དུབ་པར་གྱུར་
པ་དག །གཙོ་བོ་ཡབ་ཡུམ་བདེ་བ་ཆེན་པོ་མཉམ་པ་ཉིད་དུ་གནས་པས་དོན་དམ་
ལ་འཇུག་ཅིང་གནས་པ་ལ། ལྷ་མོ་བཞིས་ཚད་མེད་པའི་རྐྱེན་གྱིས་གླུས་བསྐུལ་
ཞིང་དེ་ལས་ཆོས་ཉིད་དུ་བཞེངས་པ་ལ་བསྟོད་པ་སྔོན་དུ་འགྲོ་བས་མཆོད་པ་
འདོད་ཡོན་ལྔ་ལ་སོགས་པ་ལོངས་སྤྱད་པའི་སྒོ་ནས་གདུལ་བྱའི་དོན་ལ་འཇུག་པ་
བསྟན་པ་ཉེར་བསྡུའི་སྒོ་ནས་བསྡུས་པ། མཉམ་ལངས་ལ་ལས་ཀྱི་རབ་ཏུ་དབྱེ་བ
རྣམས་ཤེས་པར་བྱའོ། །དེ་ནས་ཞེས་པ་ནས་ཅང་མི་གསུང་པར་གྱུར་ཏོ་ཞེས་
འཇུག་བསྡུ་བའོ། །
དེ་ནས་ནམ་མཁའི་དབྱིངས་འདི་དག་ཐམས་ཅད་ཅེས་བྱ་བ་ལ་སོགས་པ་
ནས་ཆོ་འཕྲུལ་ལྔ་ཡི་སྒོ་ནས་འཕྲིན་ལས་ཀྱི་མཛད་པ་བསྟན་པ་ལས། དང་པོ་
ཐབས་ཤེས་རབ་གཉིས་སུ་མེད་པའི་སྒོ་ནས་བདེ་བ་ཆེན་པོར་སྙོམས་པར་ཞུགས་
པའི་ཁྱད་པར་ནི་དགོངས་མིན་དུ་དཔལ་རྡོ་རྗེ་འཆང་ཆེན་པོའི་སྐུ་གསུང་ཐུགས་རྡོ་
རྗེ་བདེ་བ་ཆེན་པོའི་ངང་ལས་དཀྱིལ་འཁོར་གྱི་འཁོར་ལོར་རྣམ་པར་སྣང་མཛད་
ལྷ་སུམ་ཅུ་སོ་གཉིས་ལ་སོགས་པ་རྟེན་དང་བརྟེན་པ་དབྱེར་མེད་དུ་གྱུར་པའི་དོན་
ཏོ། །
དགོངས་ཏེ་བཤད་པ་ལྟར་ན། རྣལ་འབྱོར་པའི་རྡོ་རྗེའི་ལུས་ལ་རྩ་ཡི་ཁོང་
སྟོང་ཕྲག་བདུན་ཅུ་རྩ་གཉིས་ལ་སོགས་པ་ཐམས་ཅད་ཡེ་ཤེས་ཀྱི་ཐིག་ལེ་སངས་
249-495



ང་གཙོ་བོ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རྒྱས་པར་གྱུར་པས་བདེ་བ་དང་སྟོང་པ་དབྱེར་མི་ཕྱེད་པའི་ཡེ་ཤེས་རང་བྱུང་དུ་
རྫོགས་པས་ན་ཁྱབ་ཅིང་གང་བ་བུམ་པ་རྡོ་རྗེ་ཆུས་གང་བ་ལྟར་གནས་པར་གྱུར་
རོ། །ཞེས་རབ་ཏུ་གང་བས་སྤྲོ་བ་དང་བསྡུ་བ་ལ་གནས་པའོ་ཅེས་རྗེ་ནཱ་
བཞེད་དོ། །དཔལ་ཡེ་ཤེས་སྙིང་པོ་ནི་ལུས་ཐམས་ཅད་ལ་བདེ་བ་ཆེན་པོས་ཁྱབ་
པ་དེ་ལྷན་ཅིག་སྐྱེས་པའི་ཡེ་ཤེས་ལ་གནས་པ་དང་གཅིག་པར་བསྟན་ཞེས་བཞེད་
དོ། །
དེ་ནས་རྡོ་རྗེ་ནམ་མཁའི་ཞེས་པ་རྡོ་རྗེ་འཛིན་པས་འགྲོ་བ་སྦྱང་པའི་ཚུལ་
གྱིས་དོན་བྱ་བའོ། །ཐམས་ཅད་དེ་བཞིན་གཤེགས་པ་ཞེས་པས་ཁམས་གསུམ་པ་
ཐམས་ཅད་ལྷ་ཡི་འཁོར་ལོར་དག་ཏེ། སེམས་ཅན་དེ་དག་རེ་རེ་ཞིག་
རེ་རེ་ཞིག་ཡང་གཏེ
བྱས་པའི་དཀྱིལ་འཁོར་གྱི་འཁོར་ལོར་གྱུར་པའོ། །དེ་ནས་བརྩམས་ཏེ་ཞེས་པ་ལ་
སོགས་པས་ཁྱད་པར་གྱི་དབང་བསྐུར་བའི་ཚུལ་བླ་ན་མེད་པར་བསྟན་ཏོ། །དེ་
ནས་ཞེས་པ་ལ་སོགས་པས་ཟབ་པའི་གནས་བདེན་གཉིས་དབྱེར་མེད་རྒྱུ་དང་
འབྲས་བུའི་ཆོས་མཐར་ཐུག་པ་ཐམས་ཅད་མཉམ་པ་ཉིད་དུ་གནས་པས་ཟུང་
འཇུག་མི་ཕྱེད་པའི་དོན་མངོན་དུ་གྱུར་པའོ། །
རྡོ་རྗེ་ཡེ་ཤེས་ཀྱི་སྤྱོད་པ་ནི་རྒྱུ་ལམ་འབྲས་བུའི་ཚུལ་གསུམ་ཏེ། ཡེ་ཤེས་
ཀྱི་ཕྱག་རྒྱ་དང་གཉིས་སུ་མེད་པའི་བདེ་བ་དེས། སེམས་ནས་བརྩམས་ཏེ། འཇིག་
རྟེན་དང་བསམ་གཏན་གྱི་བདེ་བ་ཐམས་ཅད་ཟིལ་གིས་མནན་ཏེ། སེམས་ཅན་
ཐམས་ཅད་ཀྱི་སྒྱུ་མའི་ཡེ་ཤེས་ལ་རོལ་པའི་སྤྱོད་པས་ཟག་པ་མེད་པའི་བདེ་བ་
ཆེན་པོ་ཐོབ་པར་མཛད་པ་སྟེ་འདོད་ཆགས་ཀྱི་ཆོས་ལ་བདེ་བར་སྤྱད་པའི་ཁྱད་
པར་རོ། །མཐོང་ཞིང་ཐོས་ལ་ཐོབ་ནས་གནས་པར་མཛད་ཅེས་པའི་དོན་ཏོ། །
249-496



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ནས་ཞེས་པ་ནས་སངས་རྒྱས་རྣམས་འོད་གསལ་དུ་ཞུགས་པ་དེ་ཉིད་ལ་
ཟུང་འཇུག་ཏུ་བཞེངས་པ་ལས། གང་འདོད་ཆགས་ཀྱི་ཡི་གེའི་ཚིག་གིས་ཞེས་
བརྗོད་པར་བྱ་བ་དང་བརྗོད་པར་བྱེད་པའི་ཐབས་ཀྱི་ཁྱད་པར་རྨད་དུ་བྱུང་བའི་
དགྱེས་པ་བསྐྱེད་པས་ལམ་དང་འབྲས་བུར་བཅས་པའི་བྱང་ཆུབ་ཀྱི་གནས་ཐོབ་
པའི་ཚུལ་བསྟན་པའོ། །དེ་ནས་ཞེས་པ་ནས་རྒྱུད་ཀྱི་དགོངས་པ་ལ་ཐེ་ཚོམ་བསལ་
བའི་སྒོ་ནས་ཡོངས་སུ་བསྡུ་བ་ནི་དེ་ཅིའི་ཕྱིར་ཞེ་ན། ཆོས་ཐམས་ཅད་ནི་བརྗོད་དུ་
མེད་པའི་ཡེ་ཤེས་རབ་ཏུ་མི་གནས་པའི་ངོ་བོ་ཆོས་དང་ཆོས་ཉིད་དབྱེར་མེད་པ་ལ་
དགོངས་པ་ཉིད་ཀྱིས་ཅང་མི་གསུངས་པར་གྱུར་ཏོ་ཞེས་པའི་དོན་ཏོ། །
དེས་རྒྱུ་ཡི་རྒྱུད་དང་ཐབས་ཀྱི་རྒྱུད་དང་འབྲས་བུའི་རྒྱུད་ཀྱི་བརྗོད་བྱ་མ་
ལུས་པར་རྫོགས་པའི་རྗེས་ཐོགས་ལ། རྒྱུད་ཡོངས་སུ་གཏད་པ་ལ་གཉིས་ལས།
དང་པོ་སྤྱིར་སྣོད་ལྡན་ཐམས་ཅད་ལ་ཡོངས་སུ་གདམས་པ་ནི་དེ་ནས་བཅོམ་ལྡན་
འདས་ཞེས་པ་སངས་རྒྱས་ལྟ་བུའི་རིགས་ཡོད་པ་དག་འདི་ལ་འཇུག་ཅིང་སྤྱོད་
པས་མངོན་དུ་བྱེད་པའི་ཕྱིར། དེ་ནས་ཞེས་པས་ཁྱད་པར་དུ་བྱེ་བྲག་བྱང་ཆུབ་
སེམས་དཔའ་སེམས་དཔའ་ཆེན་པོ་རྡོ་རྗེ་ཆོས་ལ་ཡོངས་སུ་གཏད་ཅིང་རྒྱུད་ནུས་
པོ་དང་ལྡན་པར་བྱིན་གྱིས་བརླབས་ཤིང་
། ཕྱོགས་བཅུ་དུས་གསུམ་གྱི་རྒྱལ་བ་
ཐམས་ཅད་ཀྱི་ཐུགས་ཀྱི་དགོངས་པ་བླ་ན་མེད་པ་གཅིག་ཏུ་བསྡུས་པ་དཔལ་རྡོ་རྗེ་
འཆང་ཆེན་པོའི་གསང་ཆེན་ཡོངས་སུ་གདམས་པའོ། །
དེ་ནས་ཞེས་པ་ལ་སོགས་པས་གསང་ཆེན་སྤྲོས་པའི་སྒོ་ནས་ཡོངས་ སུ་
བསྡུ་བ་མདོ་དང་རྒྱས་པར་བཤད་པ་ནི། ཇི་སྲིད་ཕྱོགས་བཅུའི་དུས་གསུམ་གྱི་
སངས་རྒྱས་ཐམས་ཅད་ཀྱི་སྐུ་གསུང་ཐུགས་ཡོན་ཏན་འཕྲིན་ལས་ཐམས་ཅད་དེ་
249 -497



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཉིད་དུ་བསྡུ་བ་སྟེ། དང་པོ་དམ་པ་རིགས་བརྒྱས་བསྡུས། དེ་ནས་དེ་ཉིད་རིགས་
ལྔར་གྱུར་ཏེ། སངས་རྒྱས་དང་བྱང་ཆུབ་སེམས་དཔའ་དང་། རིག་མ་དང་ལྷ་མོ་
དང་ཁྲོ་བོའི་རྒྱལ་པོ་ལ་སོགས་པ་ཐམས་ཅད་ཀྱི་ལྷ་ཡི་འཁོར་ལོ་ཡོངས་སུ་རྫོགས་
པ་ཡི་གེ་གསུམ་སྟེ་གསང་བ་རིགས་གསུམ་དུ་བསྡུས་པ། དེ་ནས་གསང་ཆེན་
རིགས་གཅིག་རྡོ་ རྗེ་སེམས་དཔའ་ རང་ཉིད་ཀྱི་སྐུ་རྡོ་རྗེ་འགྱུར་བ་མེད་པ་དང་
གསུང་རྡོ་རྗེ་འགག་པ་མེད་པ་དང་ཐུགས་རྡོ་རྗེ་རབ་ཏུ་མི་གནས་པའི་ངང་དུ་
ཞུགས་པར་གྱུར་པ་ནི་རྡོ་རྗེ་འཆང་ཆེན་པོ་འོད་གསལ་བ་མཉམ་པ་ཉིད་དུ་གནས་
པའི་དོན་ཏོ། །
དེའི་ངང་ལ་ཟུང་འཇུག་སྐུ་རྡོ་རྗེ་རྣམ་པར་སྣང་མཛད་མེ་ལོང་ལྟ་བུའི་ཡེ་
ཤེས་སྐུ་ཡི་གསང་བ་བསམ་གྱིས་མི་ཁྱབ་ཅིང་མི་ཟད་པ་རྒྱན་གྱི་འཁོར་ལོར་གྱུར་
པ་མཉམ་པ་ཉིད་དང་
། གསུང་རྡོ་རྗེ་འོད་དཔག་ཏུ་མེད་པ་སོ་སོར་ཀུན་དུ་རྟོག་
པའི་ཡེ་ཤེས། གསུང་གི་གསང་བ་བསམ་གྱིས་མི་ཁྱབ་ཅིང་མི་བཟད་པ་རྒྱན་གྱི་
འཁོར་ལོ་མཉམ་པ་ཉིད་དུ་གནས་པ་དང༌། ཕྱག་ན་རྡོ་རྗེ་མི་བསྐྱོད་པ་སྟེ་ཆོས་ཀྱི་
དབྱིངས་ཀྱི་ཡེ་ཤེས། ཐུགས་ཀྱི་གསང་བ་བསམ་གྱིས་མི་ཁྱབ་ཅིང་ཐུགས་མི་ཟད་
པ་རྒྱན་གྱི་འཁོར་ལོར་གྱུར་པས་ཆོས་ཐམས་ཅད་མཉམ་པ་ཉིད་ལ་དམིགས་ནས་
ཞེས་འགྱུར་བ་མེད་པའི་དོན་ཡོངས་སུ་རྫོགས་པས་རྒྱུ་དང་ཐབས་དང་འབྲས་བུ་
གཅིག་དང་དུ་མ་དང་ཡོངས་སུ་བྲལ་བའི་ཁམས་དབྱེར་མི་ཕྱེད་པའི་གནས་ཆོས་
ཀྱི་དབྱིངས་བདེ་བ་ཆེན་པོ་ཉིད་དོ། །དེ་སྐད་ཅེས་བཀའ་སྩལ་ཏོ་ཞེས་དཔལ་རྡོ་རྗེ་
འཆང་གིས་རྣམ་གྲངས་དུ་མའི་སྒོ་ནས་རྒྱུད་ཀྱི་རྒྱལ་པོ་གསུངས་པའོ། །
འདི་ཉིད་ལ་རྒྱུད་ཕྱི་མ་ལས་ཀྱང་
། དུས་གསུམ་རྡོ་རྗེའི་ཐུགས་ཡིན་སྲིད་
249 -498



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དང་ མཐར་ གྱུར་ གང་། །ཞི་ཞིང་སྒྲིབ་མེད་ནམ་མཁའ་དག་པའི་ངོ་བོ་ཉིད། །
སངས་རྒྱས་སྐུ་སོགས་བྱང་ཆུབ་དབང་ཕྱུག་རྡོ་རྗེ་ཅན། །དེ་ལ་ལུས་ངག་ཡིད་ཀྱིས་
རྟག་ཏུ་ཕྱག་འཚལ་ལོ། །ཞེས་པའི་དོན་གྱིས་ཡོངས་སུ་གསལ་བར་གསུངས་སོ། །
ཇི་ལྟར་ཡེ་ཤེས་རྡོ་རྗེ་ཀུན་ལས་བསྡུས་པ་ལས་ཀྱང་། བྱང་ཆུབ་སེམས་དཔའ་
སེམས་དཔའ་ཆེན་པོ་བྱམས་པས་གསོལ་བ། དོན་དམ་པའི་བདེན་པ་ལ་རབ་ཏུ་
གནས་པའི་རྣལ་འབྱོར་ཆེན་པོ། ལས་རྒྱལ་པོ་མཆོག་གི་ཏིང་ངེ་འཛིན་ལ་བརྟེན་
ནས་སེམས་ཅན་གྱི་དོན་ཇི་ལྟར་རབ་ཏུ་སྤྱོད་པར་བགྱི། བཅོམ་ལྡན་འདས་ཀྱིས་
བཀའ་སྩལ་པ། ཇི་སྲིད་དུ་ཞི་བ་ལ་སོགས་པའི་ལས་ཀྱིས་སེམས་ཀྱི་དོན་མི་བྱེད་
པ་དེ་སྲིད་དུ། ཡང་དག་པའི་མཐའ་ལ་རབ་ཏུ་གནས་པར་འགྱུར་རོ། །གང་དུ་
སེམས་ཅན་རྣམས་ཀྱི་དོན་བྱ་བར་མཐོང་བ་དེའི་ཚེ་བདག་བྱིན་གྱིས་བརླབས་པའི་
རིམ་པས་ཡང་དག་པའི་མཐའ་ལས་ལངས་ཏེ་སེམས་ཅན་གྱི་དོན་མཛད་ནས།
ཡང་དག་པའི་མཐའ་ལ་རབ་ཏུ་འཇུག་པར་བྱེད་དོ་ཞེས་གསུངས་སོ། །
རྡོ་རྗེ་ཕྲེང་བ་ལས་ཀྱང་། གཙོ་བོ་གང་དུ་སྤྱོད་པ་ཡི། །དེའི་ཁྱིམ་ན་ནམ་
མཁའ་ཉིད། །བདེ་བ་ཆེན་པོའི་ཏིང་འཛིན་གྱིས། །དངོས་བདག་ཀུན་ལ་རྣམ་པར་
རོལ། །ཞེས་པ་ཡང་གསུངས་སོ། །ལྷ་མོ་བཞིས་ཞུས་པ་ལས་ཀྱང་
། །ཉན་ཐོས་
རང་རྒྱལ་ལ་སོགས་པས། །དེ་ཉིད་ཡང་དག་མི་ཤེས་ཏེ། །སངས་རྒྱས་སྤྱོད་ཡུལ་
གསང་ཆེན་ནི། །ནམ་མཁའ་ཁམས་ཀྱི་སྤྱོད་ཡུལ་ལོ། །ཞེས་པའི་དོན་གྱིས་གསང་
ཆེན་གྱི་ཆེ་བ་སྐུ་གསུང་ཐུགས་བདེ་བ་ཆེན་པོ་གཉིས་སུ་མེད་པ། གསང་བ་ལས་
ཀྱང་ཤིན་ཏུ་ཆེས་གསང་བའི་གསང་ཆེན་དབྱིངས་དང་ཡེ་ཤེས་རབ་ཏུ་འཇུག་པའི་
དོན་ཡང་དག་པར་བཤད་པ་ནི། དེས་ནི་ལེའུ་བཅུ་བདུན་པ་དམ་ཚིག་དང་སྡོམ་པ་
249 ---499



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
རབ་ཏུ་གསལ་བར་སྟོན་པ་བཤད། དེའི་གོང་དུ་ལེའུ་བཅུ་དྲུག་པས་སྐུ་གསུང་
ཐུགས་ཀྱི་དཀྱིལ་འཁོར་དུ་དབང་བསྐུར་བ་བཤད་དོ། །
ལེའུ་བཅོ་ལྔ་པས་དངོས་གྲུབ་ཐམས་ཅད་སྒྱུ་མ་ལྟ་བུའི་དེ་ཁོ་ན་ཉིད་ཀྱི་
ཏིང་ངེ་འཛིན་གཙོ་བོར་བསྟན། ལེའུ་བཅུ་བཞི་པ་ལས་སྔགས་ལ་མཆོག་ཏུ་གཞོལ་
བའི་ལས་ཚོགས་གཙོ་ཆེར་གསུངས། ལེའུ་བཅུ་གསུམ་པ་ལས་ནང་ལ་མཆོག་ཏུ་
གཞོལ་བའི་ལས་ཚོགས་གཙོ་ཆེར་གསུངས། ལེའུ་བཅུ་གཉིས་པ་ལས་ཕྱག་རྒྱ་
ཆེན་པོ་ཡོངས་སུ་གྱུར་པའི་ཡེ་ཤེས་གསུངས། ལེའུ་བཅུ་གཅིག་པ་ལས་སྔགས་
ཀྱིས་སྐུ་བསྐྱེད་པ་དང༌། ཡེ་ཤེས་ཀྱི་སྐུ་བསྐྱེད་པ་བསྟན་ཏོ། །ལེའུ་བཅུ་པ་ལས་
མངོན་པར་འདོད་པའི་དངོས་གྲུབ་མངོན་དུ་བྱ་བའི་ཕྱིར་ཕྱི་དང་ནང་གི་བདག་
ཉིད་ཅན་གྱི་ལྷ་ཡི་སྙིང་པོ་བསྐུལ་བའོ། །ལེའུ་དགུ་པ་ལས་ནི་རྨད་དུ་བྱུང་བའི་སྤྱོད་
གསུངས་སོ། །ལེའུ་བརྒྱད་པ་ལས་ནི་གསང་བའི་དབང་བསྐུར་བ་གཙོ་ཆེར་
གསུངས་སོ། །ལེའུ་བདུན་པ་ལས་ནི་ལེའུ་ལྔ་པའི་གསང་ཆེན་གྱི་སྤྱོད་པ་སྤྲོས་པས་
རྗེས་སུ་དྲན་པ་བཅུ་དྲུག་ཏུ་བསྟན་ཏོ། །
ལེའུ་དྲུག་པ་ལས་ནི་སྐུ་གསུང་ཐུགས་བྱིན་གྱིས་བརླབ་པའི་ཆོ་ག་བསྟན་
ནོ། །ལེའུ་ལྔ་པ་ལས་རྒྱུད་ཀྱི་རྒྱལ་པོ་ཁྱད་པར་དུ་གྱུར་པའི་རྣལ་འབྱོར་གྱི་སྤྱོད་པ
བསྟན། ལེའུ་ བཞི་ པ་ ལས་ དབང་ བསྐུར་ བའི་ དཀྱིལ་ འཁོར་ བསྟན་ནོ། །ལེའུ་
གསུམ་པ་ལས་ཡོངས་ སུ་ དག་ པའི་ལྷ་ཡི་རྣལ་འབྱོར་གསལ་བར་སྟོན། ལེའུ་
གཉིས་པ་ལས་རྫོགས་པའི་རིམ་པ་བྱང་ཆུབ་ཀྱི་སེམས་འབའ་ཞིག་བསྟན། ལེའུ་
དང་པོར་ཀུན་གྱི་བརྗོད་བྱ་མདོར་བསྡུས་ནས་ཡེ་ཤེས་ཀྱི་སྙིང་པོ་ལས་ལྷ་ཡི་
འཁོར་ལོ་གསལ་བར་བསྟན་པའོ། །བརྗོད་པར་བྱ་བའི་དོན་ནི་རང་བཞིན་རྒྱུ་ཡི་
249 --500



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
རྒྱུད་དང་། གཞི་ཐབས་ཀྱི་རྒྱུད་དང་། མངོན་དུ་གྱུར་པ་འབྲས་བུའི་རྒྱུད་ཡིན་ལ་
བརྗོད་བྱེད་མཐའ་དྲུག་དང་ཚུལ་བཞིའི་བདག་ཉིད་ཅན་གྱིས་གསལ་བར་བྱེད་དོ། །
བཤད་པའི་ཚུལ་ལ་རྒྱན་བདུན་གྱིས་སྤྲས་པ་ཡེ་ཤེས་རྡོ་ རྗེ་ཀུན་ལས་
བསྡུས་པའི་དགོངས་པ་ཡིན་ཏེ། ཕ་རོལ་དུ་ཕྱིན་པ་ལས་ས་དང་པོའི་ཡེ་ཤེས་བྱང་
ཆུབ་ཀྱི་ཡན་ལག་བདུན་ཡོད་པ་བཞིན་དུ་འདིར་རྒྱུད་ཐམས་ཅད་རྒྱན་ཅན་དུ་
བཞེད་དོ། །དྲུག་ནི་མཐའ་དྲུག །ལྔ་ནི་རིམ་པ་ལྔ། བཞི་ནི་སངས་རྒྱ་བའི་ཚུལ་
བཞི། གསུམ་ནི་ རྒྱུད་ གསུམ། གཉིས་ནི་ རིམ་ པ་གཉིས། དང་ པོ་ནི་བརྗོད་ བྱ་
ཐམས་ཅད་དཔལ་རྡོ་རྗེ་འཆང་ཆེན་པོ། །བྱང་ཆུབ་སེམས་ཀྱི་བདག་ཉིད་གཅིག་
པུར་འདུས་པས་ཁྱད་པར་བ་ཡིན་ནོ། །རྒྱན་བདུན་གྱི་དབང་དུ་བྱས་ན། རྒྱན་དང་
པོ་གླེང་བསླང་པའི་གྲངས་ལྔ་ཕུན་སུམ་ཚོགས་པའི་གླེང་གཞི་ཡིན་ནོ། །
རྒྱན་གཉིས་པ་ནི་འདོད་ཆགས་དང་བྲལ་བ་དང་འདོད་ཆགས་ཅན་སངས་
རྒྱ་བའི་ཚུལ་བཞི་འབྲས་བུ་གྲུབ་པའི་དོན་དུ་བཞེད། རྒྱན་གསུམ་ནི་མཐའ་དྲུག་
གི་རྣམ་པར་བཤད་པ་དང་
། རྒྱན་བཞི་པ་ཕྱི་ནང་གསང་བའི་ཚུལ་བཞིས་འཆིང་
བའོ། །རྒྱན་ལྔ་པ་ལ་ལུང་གི་རྗེས་སུ་འབྲངས་བ་ལ་ཚོགས་པ་ལ་བཤད་པ་དང།
རྟོག་པའི་རྗེས་སུ་འབྲངས་པ་སློབ་མ་ལ་བཤད་པ་གཉིས་ཀྱིས་དོན། རྒྱན་དྲུག་པ་
ལ་རྒྱུད་ལ་འཇུག་པའི་རྟེན་གྱི་གང་ཟག་དབང་པོའི་རིམ་པས་བློའི་རིགས་ལྔར་
བསྟན། རྒྱན་བདུན་པས་ནི་རིམ་པ་གཉིས་སམ་ཀུན་རྫོབ་དང་མངོན་པར་བྱང་
ཆུབ་པ་རྒྱུ་དང་འབྲས་བུའི་རིམ་པས་ཕྱེ་བ་སྟེ། སློབ་དཔོན་འཕགས་པ་ཉིད་ཀྱི་
ཞལ་སྔ་ནས་ཀྱང་། བདག་བྱིན་བརླབས་པའི་ཏིང་འཛིན་དང་། །དེ་བཞིན་འོད་
གསལ་བ་ཡི་གནས། །རྒྱུ་དང་འབྲས་བུའི་ཁྱད་པར་གྱིས། །བདེན་པ་གཉིས་སུ་
249 501



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
བསྟན་པ་ཡིན། །ཞེས་པའི་དོན་གྱིས་གསལ་བར་གསུངས་སོ། །
དེ་དག་པར་བསྡུས་པས་ནི། ཐོག་མར་མཚན་བརྗོད་པའི་ཚུལ་གྱིས་དབུ་
ནས་ཞབས་སུ་བསྡུས་པའི་དོན་ཐམས་ཅད་དཔལ་གསང་བ་འདུས་པ་ཞེས་བྱ་སྟེ།
བརྗོད་བྱ་ཐམས་ཅད་ཀྱིས་དཔལ་རྡོ་རྗེ་འཆང་ཆེན་པོ་ཉིད་སྟོན་པར་བྱེད་ཅིང་
། དེ་
ཉིད་ཀྱིས་སྐུ་གསུང་ཐུགས་རྡོ་རྗེ་བདེ་བ་ཆེན་པོ་ཉིད་དུ་བསྡོམ་པ་སྟེ། །
སླར་ཡང་རིགས་གཅིག་གྱུར་པ་ནི། །གླེང་གཞི་ཡིན་པར་རབ་ཏུ་བཤད། །
ཅེས་པ་དང་
། །སྐུ་གསུང་དག་ནི་ཐ་དད་པར། །སྐྱོབ་པ་ཡིས་ནི་ཡང་དག་བསྟན། །
རྫོགས་ པའི་ རིམ་ པའི་ སྦྱོར་ བ་ ཡིས། །གཅིག་ཏུ་ ཡང་ནི་ གྱུར་ པ་ ཡིན། །ཞེས་
གསུངས་སོ། །ཡང་སློབ་དཔོན་འཕགས་པ་ཉིད་ཀྱི་ཞལ་སྔ་ནས་ཀྱང་། །ཆགས་
དང་ཆགས་མེད་ལས་གྲོལ་ཞིང་། །མཆོག་ཏུ་དགའ་བའི་ལུས་དང་ལྡན། །འཁོར་
བ་སྲིད་དུ་གནས་ བྱེད་པ། །ཟུང་འཇུག་རྣམ་ པར་བསྒོམ་པའོ། །དེ་ཉིད་གཉིས་
མེད་ཡེ་ཤེས་ཏེ། །མི་གནས་མྱ་ངན་འདས་པ་ཡིན། །སངས་རྒྱས་རྡོ་རྗེ་སེམས་
དཔའ་ཉིད། །དེ་བཞིན་ཀུན་གྱི་དབང་ཕྱུག་ཡིན། །གངྒཱའི་ཀླུང་གི་བྱེ་སྙེད་ཀྱི། །
སངས་རྒྱས་རྣམས་ཀྱི་འདི་ཉིད་དག །ཐུགས་ཆུད་ཡོད་མེད་ཕྱོགས་སྤངས་པ། །
ཕྱག་རྒྱ་ཆེན་པོའི་བདག་ཉིད་འགྲུབ། །ཅེས་གསུངས་པའི་དོན་ཏོ། །
དཔལ་རྣལ་འབྱོར་ཆེན་པོ་གཉིས་སུ་མེད་པ་མཉམ་པ་ཉིད་རྣམ་པར་རྒྱལ་
བ་ལས་ཀྱང༌། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་གསང་བ་
ནི། །བདེན་གཉིས་ཡང་དག་རབ་སྦྱོར་བ། །རྒྱུ་དང་འབྲས་བུའི་ཁྱད་པར་གྱིས། །
རིགས་བཅིག་ཐ་དད་མེད་པར་སྟོན། །རྡོ་རྗེ་འཆང་ཆེན་ཉིད་དུ་ངེས། །ཞེས་པས་
ཀྱང་འདི་ཉིད་ཤིན་ཏུ་ངེས་པར་བྱས་པ་ཡིན་ནོ། །
249-502



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དེ་ལྟ་བུའི་ཐུན་མོང་མ་ཡིན་པའི་རྒྱུད་འདི་དཔལ་རྡོ་རྗེ་འཆང་ཆེན་པོས་
རང་བཞིན་གྱིས་དག་པའི་གནས་དཔལ་ཨུ་རྒྱན་བདེ་བ་ཆེན་པོའི་ཕོ་བྲང་ཕུན་
སུམ་ཚོགས་པ་དེར་གསུངས་པ་ནི། རྒྱལ་པོ་ཆེན་པོ་ཨིནྡྲ་བོ་དེ་ལ་སོགས་པ།
གདུལ་བྱ་འདོད་ཆགས་ཅན་གདུལ་བའི་དོན་དུ་བསྟན་པ། བསྡུད་པ་པོས་ལེགས་
པར་བསྡུས་པ་ནི་ཀླུ་ལས་གྱུར་པའི་མཁའ་འགྲོ་རྣམས་ལ་གཏད་དོ། །
དེར་རྒྱལ་པོ་ཆེན་པོ་ཨིནྡྲ་བོ་དེ་གསང་བ་ཆེན་པོའི་དབང་བསྐུར་བ་ཡང་
དག་པར་ཐོབ་ཅིང་འཁོར་དཔག་ཏུ་མེད་པ་དང་བཅས་པ་ལུས་དེ་ཉིད་ཀྱིས་རྡོ་རྗེའི་
སྐུ་མཉེས་པ་ལས་རིམ་པར་བརྒྱུད་དེ། རྒྱལ་པོ་ཆེན་པོ་བྷི་སུ་ཀ་པས་སྤྱན་དྲངས་ཏེ་
རྣམ་པར་སྣང་མཛད་པས་བཅོམ་ལྡན་འདས་ཉིད་ཀྱིས་ལུང་བསྟན་པའི་སློབ་
དཔོན་ཆེན་པོ་དཔལ་ས་ར་ཧ་པ་དང་། སློབ་དཔོན་ཆེན་པོ་འཕགས་པ་ཀླུ་སྒྲུབ་
ཡབ་ སྲས་ ཀྱི་ ཞབས་ ལས། རྗེ་ བཙུན་ཏེ་ ལོ་ པས་ རབ་ཏུ་མཁྱེན་ཅིང་ རབ་ཏུ་
གདམས་པ། དཔལ་ནཱ་རོ་པ་ཆེན་པོའི་ཐུགས་ཀྱི་པདྨོ་རབ་ཏུ་བལྟམས་པ་ལས་
དངོས་གྲུབ་རྣམ་པ་གཉིས་མངོན་དུ་བྱས་ཤིང་
། རྡོ་རྗེའི་སྐུར་གྱུར་པ་ཡང་བྱིན་
བརླབས་མཆོག་གི་རྒྱུད་འདི་ཉིད་མཉེས་པ་ལས་ཤེས་པར་བྱའོ། །
དེའི་ཕྱིར་ཐོག་མ་དང་བར་དང་ཐ་མར་དགེ་བའི་ཆོས་འདི་བླ་མ་བརྒྱུད་པ་
དང་ལྡན་པའི་རིམ་གྱིས་མན་ངག་ཐོབ་པར་བྱས་ལ། བླ་མ་མཉེས་པར་གྱུར་པའི་
སྐུ་གསུང་ཐུགས་བྱིན་བརླབས་རབ་ཏུ་འཕོ་བར་གྱུར་པས་ཚེ་འདི་ཉིད་ལ་རྡོ་རྗེའི་
ལུས་ཐོབ་པར་འགྱུར་ཞིང་
། རང་དང་གཞན་གྱི་དོན་ཐམས་ཅད་ཡོངས་སུ་རྫོགས་
པ་བྱིན་བརླབས་ཁོ་ན་ལས་རབ་ཏུ་འབྱུང་བ་ཡིན་ནོ། །
གཞུང་ཉེ་བར་བསྡུ་བའི་ལེའུའི་མཚན་བསྟན་པ་ནི། དེ་བཞིན་གཤེགས་པ་
249 -503



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༨༽
ཐམས་ཅད་ནི་རིགས་ལྔ་ལ་སོགས་པ་ལྷ་སུམ་ཅུ་རྩ་གཉིས་སོ། །སྐུ་དང་གསུང་
དང་ཐུགས་རྡོ་རྗེ་ནི་བདེ་བ་དང་གསལ་བ་དང་མི་རྟོག་པ་རོ་གཅིག་པར་གྱུར་པའི་
ཕྱག་རྒྱ་ཆེན་པོ་ཉིད་དོ། །གསང་བ་འདུས་པ་ནི་དཔལ་རྡོ་རྗེ་འཆང་ཆེན་པོ་ཉིད་དོ། །
དེ་སྟོན་པའི་གཞུང་ལ་ཡང་དེ་སྐད་ཅེས་བྱ་བ་ཉིད་དུ་བསྟན་ཏོ། །
དམ་ཚིག་ནི་དམ་ཚིག་གི་གཞི་སྟོན་པ་སྟེ། སྐུ་གསུང་ཐུགས་གསུམ་དབྱེར་
མི་ཕྱེད་པའི་རྡོ་རྗེའི་ངོ་བོ་ཉིད་དུ་སྡོམ་པ་ནི་གཞི་ལམ་འབྲས་བུ་ཉིད་འཇིག་རྟེན་པ་
དང་འཇིག་རྟེན་ལས་འདས་པའི་ཚུལ་རབ་ཀྱི་མཐར་ཕྱིན་པས་རྡོ་རྗེ་བྱིན་གྱིས་
བརླབས་པའི་རྒྱལ་པོ་ཞེས་དཔལ་རྡོ་རྗེ་འཆང་ཆེན་པོ་ཉིད་དོ། །
དཔལ་ལྡན་ནཱ་རོ་ཆེན་པོའི་ཐུགས་ཀྱི་དགོངས་པ། རྣལ་འབྱོར་ཆེན་པོའི་
རྒྱུད་དུ་མས་ཡང་དག་པར་བཤད་པའི་ཚུལ་རྣམ་པར་བཤད་པ་དྲི་མ་མེད་པ་ཡེ་
ཤེས་ཀྱི་སྣང་བ་ཞེས་བྱ་བའོ། །བླ་མ་མར་པ་ལྷོ་བྲག་པ་ཆོས་ཀྱི་བློ་གྲོས་ཞེས་བྱ་
བར་གྲགས་པའི་ཞལ་ལས་རྙེད་པའི་བདུད་རྩི་བླ་ན་མེད་པ། མཚུར་དབང་ངེ་ཞེས་
ཡོངས་སུ་གྲགས་པའི་རྣལ་འབྱོར་པས་བླ་མའི་གདམས་ངག་གི་བདུད་རྩིའི་དགའ་
བའི་རོས་རང་གི་གདུལ་བྱ་སོ་སོ་གསང་ཆེན་གྱིས་ཚིམ་པར་བྱེད་པའི་ཞལ་སྔ་ནས་
དཔལ་རོ་མཉམ་རྡོ་རྗེས་རྙེད་ནས་སྦྱར་བ།
ཡོངས་སུ་རྫོགས་སོ།། 11
བདག་གིས་འདི་དོན་ཅུང་ཟད་ཕྱེ་བ་གང་
། །བསྲི་བསྣན་སྒྲོ་སྐུར་སྤངས་
པའི་ ལམ་ གྱི་ཆོས། །དྲི་མེད་གསལ་བའི་ བསོད་ནམས་ གང་ཡིན་དེས། །འགྲོ་
རྣམས་སྲིད་པའི་མཚོ་ལས་མྱུར་སྒྲོལ་ཤོག །བླ་མའི་མན་ངག་གདམས་པ་བདུད་
རྩིའི་བཅུད། །གང་ཐོབ་རྒྱལ་ སྲས་མཆོག་ཏུ་གྱུར་པ་རྣམས། །གསང་ཆེན་རྒྱུད་
རྒྱལ་བླ་མེད་སྙིང་པོའི་དོན། །མཐར་ཐུག་འདི་རྙེད་ཡང་དག་སྤྱོད་གྱུར་ཅིག །རི་
249-504



དཔལ་གསང་བ་འདུས་པའི་རྒྱུད་ཀྱི་རྣམ་པར་བཤད་པ་དྲི་མ་མེད་པ་ཡེ་ཤེས་ཀྱི་སྣང་བ།
དབང་རྩེ་ལས་འགའ་ཞིག་ལྷུང་གྱུར་ན། །ལྟུང་བ་མི་འགྱུར་སྙམ་པའི་ངེས་པར་
ལྷུང་། །བླ་མའི་མན་ངག་ཕན་པའི་ལུང་ཐོབ་ནས། །གྲོལ་བར་མི་འགྱུར་སྙམ་ཡང་
རང་གྲོལ་འགྱུར། །གང་ཞིག་གསེར་དངུལ་དང་ནི་ནོར་བུ་མན་ཤེལ་མུ་ཏིག་དང་
། །
བེ་ཌཱུརྱ་དང་རོ་མཆོག་ལྗོན་ཤིང་ཡང་དག་གནས། །ནམ་མཁའི་ངོས་ལ་རི་བོང་
ཅན་གྱི་གཟུགས་ནི་གཅིག་ཤར་བས། །དེ་ལས་རྣམ་པར་འཇུག་པ་ཤིན་ཏུ་གསལ་
བར་ བྱས་ པ་ གང་། །རང་ཉིད་སྣ་ཚོགས་གཟུགས་ཅན་ཟད་བྱེད་གང་། །འཇིག་
རྟེན་ཀུན་ཁྱབ་སྒྱུ་མའི་རང་བཞིན་ཉིད། །སྣ་ཚོགས་འགྲོ་བའི་གཟུགས་སུ་གང་
སྣང་བ། །སེམས་མནོན་རྡོ་རྗེ་མཆོག་ནི་དེ་ཉིད་བཞིན་ཞེས་གསུངས་སོ། །སངས་
རྒྱས་བསྟན་པ་རྒྱ་མཚོ་ཆེན་པོ་ལས། །རྡོ་རྗེ་ཐེག་པའི་གྲུ་གཟིངས་རབ་བཅས་ཏེ། །
འཕགས་པ་ཡབ་སྲས་དེད་དཔོན་མཁས་པ་ཡིས། །ཚུལ་བཞིན་དུས་སྦྱར་བ་དན་
ལེགས་ བསྐྱོད་པས། །དཔལ་ལྡན་གསང་འདུས་ དབང་གི་རྒྱལ་པོ་བླངས། །རྗེ་
བཙུན་ཏེ་ལོས་རྒྱལ་མཚན་རྩེར་བཏགས་ཏེ། །དཔལ་ལྡན་ནཱ་རོས་གསོལ་བཏབ་
དངོས་གྲུབ་གང་། །སྒྲ་བསྒྱུར་རྒྱལ་པོ་ཆོས་ཀྱི་བློ་གྲོས་ཀྱིས། ཁ་བ་ཅན་ལྗོངས་
ཕྱོགས་བཞི་མཐས་གཏུགས་པར། །ཡིད་བཞིན་ནོར་བུའི་ཆར་པ་ཕབ་གྱུར་པས། །
དཔལ་གྱི་འབྱུང་གནས་ཕུན་སུམ་ཚོགས་པ་གང་
། །མི་བཟད་རྒྱན་གྱི་འཁོར་ལོས་
དོན་རྫོགས་ཤོག །ཐེག་མཆོག་ལ་མོས་ལུས་ངག་གུས་བཏུད་དེ། །བསྐྱེད་དང་
བསྔོ་ དང་ནོར་འཁྲུལ་ མ་ མཆིས་ པས། །འདི་ བྲིས་ ཡིད་ རང་ དགེ་ བས་ བདག་
སོགས་རྣམས། །ཞེ་སྡང་རྡོ་ རྗེའི་གོ་འཕང་མྱུར་ཐོབ་ཤོག །ལྗོངས་བདེ་ཉམས་
དགའ་དཔལ་གྱི་དེའུ་གོང་
། །ཆུ་ཤིང་འཛོམ་ཤིང་བསིལ་དྲོད་ཁམས་ལ་སྙོམས། །
བསམ་གཏན་འཕེལ་ཞིང་དུག་ལྔ་ངང་གིས་ཆུང་། །རི་ཁྲོད་རྣམ་དག་དེ་རུ་བྲིས། །
249 -505



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༨༽
ཧ་ཧ། ཨོཾ་སརྦ་བིརྱ་སྭཱ་ཧཱ། ཨོཾ་ ཨཧཱུྃ། ཨོཾ་སརྦ་བིདྱ་ སྭཱ་ ཧཱ། བཅོམ་ལྡན་
འདས་དཔལ་གསང་བ་འདུས་པ་ཞེས་བྱ་བ་རྒྱུད་ཀྱི་རྒྱལ་པོའི་རྣམ་པར་བཤད་པ་
ཡེ་ཤེས་སྣང་བ་ཞེས་བྱ་བ་བླ་མ་བརྒྱུད་པའི་གདམས་པ་ཕྱིན་ཅི་མ་ལོག་པར་
མཛད་པ་རྫོགས་སོ།། །།
249 -506



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
g #t
9%%ཎ Afé ཚིག
5@, sཎྞཾ +
*# % ༔ མི # % @ #
& jg & # , ཝཱ 4



i



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བདེ ས་པོའི་ཤུལ་བཞག།
དེབ་ཉིས་བརྒྱུ་དང་ཞེ་དགུ་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡ ༢པར་པར་གཞི་དང་པོ་སསྒྲིགས།
སྤྱི་ལོ་༢༠༡༡ ལོའི་ཟླ་༡ ༢ པར་པར་ཐེངས་དང་པོ་བཏབ།
དེབ་ཚད་ ༨ ༨༠ X ༡ ༢ ༣ °mm ༡༼༣ ༢
དུཕན་གངས ལ༠༠༡-- ༡ ༧༠༠
ISBN 978 གཡ 7བགས་ཁམ8025:3 4 4 - Y/B. 127
གསུང་འབུམ་ཆ་ཚང་ལ་( དེབ་༡ - ༣ ༤ཡོད་)སྒོར། ༡ ༠༣༠.༠༠



责任编辑:聪博
特约编辑:土灯益西向秋
封面设计:多吉
图书在版编目(CIP)数据
俄派师徒文集;藏文/()俄·秋谷多吉等著;
百慈藏文古籍研究室编:-- 北京:
中国藏学出版社,2011.12 (先哲遗书)
ISBN 9787-80253 ~ 407
I.O俄… 1.0俄… 百….0喇嘛教
-- 文集 - 藏语 1,08946.6-53
中国版本图书馆CIP数据核字(2011)第260106号
先哲遗书
(第249)
俄派师徒文集
第28/34卷
俄·秋谷多吉等著
中国藏学出版社出版发行
(北京市北四环东路131号)
深圳市海健印刷有限公司印刷
*
开本: 880 x 1230毫米 132 印张:403.375
201年12月第1版 201112月第1次印刷
印数:10041-1704期
IS 978-7-8253 44 7/8.12
本文集总定价(1-34期:1030.00元



:
:



བཀའ་ཡང་དུ་གསུངས་འབུམ་ལགས་སྒྲིགས།
TSBN 978-7-80253-440-7
9 117 8780215 34407||
& # ཚོ01 (1-34 & )： 1030. 00 TE
