༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2681
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
15
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢ ༣༦
ལ༠༠༥༠ཤུཏབ་པ་བསྡུས་ཀྱི་འཁོརྫོང་མི་རྒྱུད་ཀྱི ར བཀྱ་པ་པོའི་རྒྱ་ཆེར་འཁྲུལ་པ་དྲི་མ་བར་པའི་འོད་སྟོང་ཕྲག་༢ཅུ་གཉིས་ -
ཀྱི་ཡི་གེ་རྣམས་ཀྱི་དུང་པརོ་ པས་་ཡིག་པས་ཁབོད་པ་པ་སྟེ་ ཞི་ཨ་ཕ་བ གས་པ་བསླ་ཞི་ཅལ་ ལི་ ་གྱུར་ཏེ་ལོ་ངོ་
རྗེ་ཀོ་པོ་རྗེ་སྐུ་ངོ་ཞེས་བྱ་བ་ནི་མདོ་ཕལ་
སེན བཙྩཅུ རི་རེད 1ཇོ་་ཡིག་ཨེ་ཡིག་དག་
ས་ ང་ ་ ་ཞུ F་རྗེ་ཡི་ཤེས་བྱ་
ཨི་ཀོ་་མ་ཁ༥༠༠ ་བོ་ཉིཅན་བྱ་བའི་
གབས་པའི་ཟུང་༠ཉིད་ཀྱི་ཡོན་ཏན་དུབ་་་༠༠༠་
ངམ་དཔལ་བ》བ་བྱ་11:༨. རྒྱུང ཕྱི་ར ་ པའི །
༣རུ་ :ཀྱི ང ་ ་ ༦ ར་ རྟ་）195914151:|:ར་
11 2 3 14 15 16 12 17༢༠༥:༣༢ །
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ། །
1:མས་
བཙ41༣༧)
11:26] ༧༢ མཉི དི ནི 1ིང་ཅན་བདེ་རུ་བ་ནི་ལྟ་རྒྱུ་ཙ4 ་ས་ ་དྷs11)
བ་ང༠Y!རྣ༤༥ ་བ་ངང་ཕབ་་མི་ག་ཅི་རླ༠ཟབ་དུབ་
༢ iity) 514110311091813t༠༠༠་41
i་33བར་སློstiབ་ནི་ དབ ་རུང་བཅུ་བྱུང་བྱིན་བཞི འི ་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༡༥/༣༤)
236
(༡༥/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
ཀྲུང་གོའི་བོད་རིག་པ་དཔེ་སྐྲུན་ཁང་།



@#
ཚ
#Se
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༡༥/༣༤ )
རྩགས་དར་མ་རྒྱལ་པོའི་གསུང་།
དཔཔ་བཅོག།
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
#e
བཞུof



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་པ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་
། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



རྩགས་དར་མ་རྒྱལ་པོ་ལ་ན་མོ།



ཨཱ
lo



(5)
(8)
. (1)
དཀར་ཆག
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
རྩགས་དར་མ་རྒྱལ་བོའི་རྣམ་ཐར་མདོར་བསྡུས།
༄༅། །དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་
སྒྲོན་མ་བཞུགས་སོ། །
༼མ་དཔེར་ལྡེབ་བཞི་པ་ཡན་མི་ཚང་།༽
རྒྱུད་གར་གཏོགས་ངོས་གཟུང་བ།
ཕུན་སུམ་ཚོགས་པའི་གླེང་གཞི་བཤད་པ།
སྡུད་པ་པོ་གང་གིས་བསྡུས་པ་བཤད་པ།
མི་ཡུལ་དུ་སུས་སྤྱན་དྲངས་པ་བཤད་པ།
ཕྱིན་ཅི་མ་ལོག་པར་སུས་ཤེས་པ་བཤད་པ།
རྒྱུད་ཀྱི་བསྡུས་དོན་བཤད་པ། .
བརྟག་པ་དང་པོ།
རྒྱུད་ཀྱི་གླེང་གཞི་བཤད་པ།
ལེའུ་དང་པོ་རྒྱུད་སྤྱིའི་མདོར་བསྟན་བཤད་པ།
ལེའུ་གཉིས་པ་སྔགས་བཤད་པ།
ལེའུ་གསུམ་པ་ལྷ་བཤད་པ།
(9)
(11)
(11）
(25)
(33)
(94)
(117)
236 - 1



(157)
(162)
(188)
(209)
(229)
(285)
(297)
(343)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ལེའུ་བཞི་པ་ལྷ་དབང་བསྐུར་བ་བཤད་པ།
ལེའུ་ལྔ་པ་དེ་ཁོ་ན་ཉིད་བཤད་པ།
ལེའུ་དྲུག་པ་སྤྱོད་པ་བཤད་པ།
ལེའུ་བདུན་པ་བརྡ་བཤད་པ།
ལེའུ་བརྒྱད་པ་རྣལ་འབྱོར་མའི་འཁོར་ལོ་བཤད་པ།
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་སློབ་མ་ལ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ།
བརྟག་པ་གཉིས་པ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གསུམ་པ་དང་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱུ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ།
ལེའུ་དྲུག་པ་བྲིས་སྐུའི་ཆོ་ག་བཤད་པ།
ལེའུ་བདུན་པ་བཟའ་བ་བཤད་པ།
ལེའུ་བརྒྱད་པ་གདུལ་དཀའ་འདུལ་བ་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟླས་པ་བཤད་པ།
ལེའུ་བཅུ་གཅིག་པ་ལྷན་ཅིག་སྐྱེས་པའི་སྦྱོར་བ་བཤད་པ།
(350)
(368)
(399)
(432)
(487)
(523)
(527)
(539)
(544)
(554)
(556)
236 2



དཀར་ཆག
(559)
ལེའུ་བཅུ་གཉིས་པ་རྡོ་རྗེ་པདྨ་བྱིན་གྱིས་བརླབ་པ་བཤད་པ།
བརྟག་པའི་མཚན་བཤད་པ།
འགྱུར་བྱང་དང་སྦྱར་བྱང་སྨོས་པ།
(565)
(565)
236 --3



ਕਰਨ ਦੀ



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག 《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
236 -1



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་ ༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
236 ---2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱུས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
236-3



སྔོན་འགྲོའི་ཞུ་ཚིག་
པའི་གཞུང་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
འི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉེན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང་། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
236 - 1



སྔོན་འགྲོའི་ཞུ་ཚིག་
རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ
། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱུད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱོད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ ཕངས་པ་མེད་པར་
བཏང་སྟེ། ཕྱི་རབས་རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་།
སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
236 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་
། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང་
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
236-3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང༌
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རོང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
236 -4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་། དེ་སྐབས་ལྷག་འཕྲོ་ཅུང་ཟད་འདི་ཡང་
། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང་
། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
236-5



བསྡུ་སྒྲིག་གསལ་བཤད།
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་རྩིས་འཁོར་དུ་ ཕབ་བཤུས། ཞུས་དག་སོགས་ ཕྱག་ལས་གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་འདིར་རྩོགས་དར་མ་རྒྱལ་པོའི་གསུང་ནི། དཔལ་དགྱེས་པ་རྡོ་རྗེའི་
རྒྱུད་ཀྱི་འགྲེལ་པ་གསལ་བའི་སྒྲོན་མ་ནི་འབྲས་སྤུངས་དགོན་དུ་བཞུགས་པའི་མ་
དཔེའི་དབུ་ནས་ལྡེབ་བཞི་པ་ཡན་ཆད་མ་ཚང་ཡང་། རྒྱུད་འགྲེལ་འདི་ནི་ཅུགས་
འབུམ་ཞེས་སྔོན་གྱི་མཁས་དབང་དུ་མས་རྔོག་པའི་མན་ངག་གི་ལེགས་བཤད་
ཁྱད་དུ་འཕགས་པ་ཞིག་ཡིན་པར་གསུངས་ཤིང་། དགྱེས་རྡོར་སོགས་རྒྱུད་སྡེ་དུ་
མའི་རྣམ་བཤད་ལས་ཀྱང་འདིའི་བཞེད་པ་མང་པོ་དྲངས་འདུག་པས་གལ་ཆེན་དུ་
བསམ་ནས་མ་དཔེ་མ་ཚང་ཡང་པར་བསྐྲུན་དང་འགྲེམས་སྤེལ་ཞུས་པ་ཡིན། རྗེས་
སོར་མ་དཔེ་ཆ་ཚང་རྙེད་ན་ཁ་གསབ་ཡོད་པར་ཞུ་རྒྱུ་དང༌། ཁོང་གི་གསུང་དེབ་
གཉིས་པའི་མཇུག་ཏུ་རྔོག་གི་སློབ་བརྒྱུད་མི་ཉག་གྲགས་པ་རིན་ཆེན་གྱི་གསུང་
འབྲས་སྤུངས་དགོན་དུ་བཞུགས་པའི་དཔལ་གདན་བཞི་པའི་དཀྱིལ་འཁོར་རྒྱས་
པའི་སྒྲུབ་ཐབས་དེ་ཁོ་ན་ཉིད་གསལ་བ་ནི་ཤོག་གྲངས་སྙོམ་ཕྱིར་བཞག་ཡོད།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
2366



བསྡུ་སྒྲིག་གསལ་བཤད།
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
236 -7



རྩགས་དར་མ་རྒྱལ་པོའི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། རྩགས་དར་མ་རྒྱལ་པོ།
མཚན་གྱི་རྣམ་གྲངས། ཆོས་ཀྱི་རྒྱལ་པོ་ཡང་ཞུ།
གདུང་རུས།
ཡབ་ཡུམ།
འཁྲུངས་ཡུལ།
འཁྲུངས་ལོ། དུས་རབས་བཅུ་གཉིས་པའི་ནང་དུ་བྱོན་པའི་མཁས་དབང་ཞིག །
བླ་མ།
མཛད་འཕྲིན། རྫོག་མདོ་སྡེ་ལས་དབང་རྒྱུད་གདམས་ངག་ཐམས་ཅད་གསན་ཏེ་
མགར་དང་རྩགས་ ཞེས་ སློབ་ མའི་ གཙོ་བོ་གཉིས་ ཀྱི་ ཡ་ གྱལ་ ཡིན། འདིས་
རྩགས་ འབུམ་ཞེས་ པ་ རྔོག་པའི་མན་ངག་གི་ཟུར་བརྒྱན་ཏེ་རྒྱུད་སྡེ་དུ་མའི་
གཞུང་འགྲེལ་བརྩམས་པར་མཛད།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
སྲས་བརྒྱུད།
སློབ་མ། རྩགས་ཡོན་ཏན་སེངྒེ། རྒྱ་རིན་ཆེན་འབུམ་སོགས་གདན་བཞི་དང་
236 - 8



རྩ་གས་དར་མ་རྒྱལ་པོའི་རྣམ་ཐར་མདོར་བསྡུས།
དགྱེས་རྡོར་སོགས་རྩགས་ཀྱི་བཤད་རྒྱུན་འཛིན་པ་དུ་མ་བྱོན།
གསུང་འབུམ། དེབ་གཉིས་ལ་ཆོས་ཚན་༥བཞུགས་པ་དཀར་ཆག་ཏུ་གསལ་བ་
ལྟར་རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁོང་ནས་
ཐུབ་བསྟན་འོད་ཟེར་གྱིས།
:
:
236 -9



༄༅། །དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་
བའི་སྒྲོན་མ་ཞེས་བྱ་བ་བཞུགས་སོ། །
༼མ་དཔེར་ལྡེབ་བཞི་པ་ཡན་མི་ཚང་།༽ མཚལ་སྐོར་ པ་ ཆེ་ ལྷག་པ་ཡིན་ལ་ མ་ ཡིན། གསང་
སྔགས་ཀྱི་པོ་ཏི་རེ་རེ་ནས་བདེ་བར་སྐྱོབ་པའི་ཁུངས་དེ་རེ་རེ་གཉིས་གཉིས་གསུམ་
གསུམ་མི་འགྲོངས་པ་མེད་དེ། མང་པོར་འགྲོངས་གསུངས་ཏེ་དེ་ལྟར་ན་བདེ་བར་
སྐྱོབ་པའོ། །མྱུར་དུ་སྐྱོབ་པས་ཁྱོད་བྱས་པ་ནི། འོ་ན་ཕ་རོལ་དུ་ཕྱིན་པའི་ཐེག་པ་
ལ་མྱུར་དུ་སྐྱོབ་པ་ཡོད་དམ་མེད་བྱེད་པ་ལ་མེད་དེ། དེ་ཡང་ཕ་རོལ་དུ་ཕྱིན་པའི་
ཐེག་པའི་ལུགས་ཀྱིས་བསྐལ་པ་གྲངས་མེད་པ་རྣམ་པ་གསུམ་མམ་བསྐལ་པ་
གྲངས་མེད་སུམ་ཅུ་རྩ་གཉིས་ལ་སོགས་པར་རྒྱུ་བསོད་ནམས་ཀྱི་ཚོགས་དང་
། ཡེ་
ཤེས་ཀྱི་ཚོགས་གཉིས་བསགས་ནས་བླ་ན་མེད་པ་ཡང་དག་པར་རྫོགས་པའི་
སངས་རྒྱས་ཐོབ་པར་འདོད་ལ། དེ་ཡང་ཕ་རོལ་དུ་ཕྱིན་པ་བརྒྱད་སྟོང་འགྲེལ་པར་
རྩ་བའི་རྒྱུད་ནས་ཀྱང་མ་བཤད། གུར་ནས་ཀྱང་མ་བཤད། བཤད་པའི་རྒྱུད་སམྦྷ་
ཊ་ནས་ཀྱང་མ་བཤད་དོ། །
དེ་ཡང་རྩ་བའི་རྒྱུད་དམ་བཤད་པའི་རྒྱུད་ནས་བཤད་ནས་རྩིགས་ཆེ་སྟེ།
དེའི་སྟེང་དུ་གཞུང་གནོད་ཀྱང་བྱུང་
། བརྟག་པ་དང་པོའི་ལེའུ་གཅིག་གཅིག་པ་
ནས། རྒྱས་པར་བརྟག་པ་དང་གཅིག་གཉིས་ལས། སྔར་བསྟན་ཀུ་རུ་ཀུ་ལའི་སྒྲུབ་
ཐབས་ནི། །མདོར་བསྡུས་ནས་ནི་བསྟན་པར་བྱ་ཞེས་གསུངས་པ་དང་། འདི་ཉིད་
ནས་བརྟག་པ་སུམ་ཅུ་རྩ་གཉིས་ལས་ཕྱུང་པ་ཞེས་པ་དང་
། གུར་ནས་དགྱེས་རྡོར་
236 -- 1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབུམ་ལྔའི་བདག་ཉིད་ལས། ཞེས་གསུངས་པས་ཀྱང་མི་བདེ་གསུངས་སོ། །
ཡང་ཇོ་བོ་ཁ་ཅིག་ནི་རེ་བསྡུས་པའི་རྒྱུད་ཡིན་ཟེར་ནས། བོད་ཀྱི་ཇོ་བོ་
ཐམས་ཅད་བདེ་ཟེར་ཏེ། དགྱེས་པ་རྡོ་རྗེ་འབུམ་ཚོ་རྣམ་པ་ལྔ་བརྟག་པ་གསུམ་
གཉིས་ཀྱི་རྒྱུད་དེ་རྒྱུད་རྒྱས་པ་ཤེས་རབ་ཀྱི་ཕ་རོལ་ཏུ་ཕྱིན་པ་ལྟ་བུ་ཡིན་ལ། དེ་
པས་བསྡུས་པའི་རྒྱུད་བརྟག་པ་གཉིས་ཀྱི་བདག་ཉིད་འདི་ཉི་ཁྲི་ལྟ་བུ་ཡིན་ཟེར་
སྟེ། དེ་ཡང་གཞུང་ནས་བཤད་པ་ཞིག་ཡོད་ན་བཟང་ཏེ་མེད། མེད་ཀྱི་སྟེང་དུ་
གཞུང་གནོད་ཀྱང་འབྱུང་ཏེ། བརྟག་པ་གསུམ་གཉིས་ལས་ཕྱུང་པ། །ཞེས་པ་དང་།
ཐབས་དང་ཤེས་རབ་བདག་ཉིད་རྒྱུད། །དེ་ནི་ང་ཡིས་བཤད་ཀྱིས་ཉོན་ཞེས་པ་
དང་། ལྟ་སྟངས་དགུག་དང་བརྡའ་ཆེན་དང༌
། །ཞེས་པ་དང་
། གུར་གྱི་ལེའུ་བཅོ་
ལྔ་པ་ནས། དེ་ལྟར་རྒྱུད་རྣམས་ཐམས་ཅད་ནི། །འདི་སྐད་བདག་གིས་ཐོས་པ་སྟེ། །
དུས་ཅིག་དུས་ནི་ཅིག་ནའོ། །བདག་གིས་བཅོམ་ལྡན་སྤྱན་སྔར་སྟེ། །བཙུན་མོའི་
ཆོས་སུ་རྣམ་རྒྱས་པ། །ལྟ་ སྟངས་དགུག་དང་བརྡའ་ཆེན་པོ། །དོན་མང་དབབ་
སོགས་རབ་ཕྱེ་བའོ། །ཞེས་པས་གསུམ་པོ་དེ་གནོད་པས། །དེས་ན་བསྡུས་པའི་
རྒྱུད་དུ་མི་བདེ་བྱ། །དེ་བདེ་ཟེར་ན།
འོ་ན་གཞུང་ནས་བཤད་པ་ནི་མེད་མི་མཐུན་དུ་བདེ་བྱ། མིང་མཐུན་དུ་
བདེ་བར་གང་ནས་བཤད་ཟེར་ན། བསྡུས་པའི་རྒྱུད་དུ་བདེ་བར་གང་ནས་བཤད་
བྱ། །རྡོ་རྗེ་སྙིང་པོའི་འགྲེལ་པ་ནས་བཤད་ཟེར་ན། མིང་མཐུན་དུ་བདེ་བར་བྷ་བ་
པ་ཏའི་འགྲེལ་པ་ནས་བཤད་བྱ། དེ་བྷ་བ་པ་ཏའི་འགྲེལ་པ་ལྟར་མིན་ཟེར་ན། རྡོ་
རྗེ་སྙིང་པོ་ལྟར་ཡང་མིན་བྱའོ། །དེའི་ཕྱིར་ན་འགྲེལ་པ་སློབ་དཔོན་ཅིའི་ཞེ་འདོད་
བྲིས་པ་ཡིན་ཏེ། སློབ་དཔོན་འགྲེལ་པ་མཁན་ཀུན་ཧེ་བཛྲ་ཤེས་རབ་ཕ་རོལ་ཕྱིན་
236 -2



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་ཡིན་ཟེར་ནས་འབྲི་ན་ཡང་བྲིས། དེ་ལྟར་ན་མིང་མཐུན་དང་བསྡུས་པའི་རྒྱུད་
གཉིས་ཀར་མེད་མིང་མཐུན་དུ་འདོད་པ་དང་བསྡུས་པའི་རྒྱུད་དུ་འདོད་པ་གཉིས་
ཀ་བཀག་ནས་ཕྱུང་པ་འདོད་པ་ཡིན། དེ་རང་ལ་ཡང་གཉིས་ཏེ། བསྟོད་ནས་བྱུང་
པར་འདོད་པ་དང་
། སྨད་ནས་ཕྱུང་པར་འདོད་པ་ལས། ཇོ་བོ་ཁ་ཅིག་རྒྱས་པར་
བརྟག་པ་བཅུ་གཉིས་པ་ལས་ཞེས་གསུངས་པས་སྨད་ནས་ཕྱུང་པར་འདོད་དེ། བླ་
མ་རའི་བླ་མ་བབ་བོ་ཐུགས་རྗེ་ཆེན་པོ་ཡང་སྨད་ནས་ཕྱུང་པར་བཞེད། འོ་ན་སྨད་
ནས་ཕྱུང་པ་ཡིན་སྐད་བདག་གིས་ཐོས་པའི་དུས་ཅིག་ན་བྱ་བའི་གླེང་གཞི་འདི་
འོང་བར་མི་རིགས་བྱ། དེ་སྤྱད་ནས་ཕྱུང་ཡང་གླེང་གཞི་བྱུང་བ་མི་སྟོ་ཟེར་ན། འོ་
ན་བརྟག་པ་ཕྱི་མ་ལ་ཡང་འདི་སྐད་ཞེས་བྱ་བའི་གླེང་གཞི་འོང་བར་རིགས་ཏེ་དོན་
ལ་གླེང་གཞི་ཐུག་པ་མེད་པར་འགྲོ་བའི་སྐྱོན་བྱུང་ངོ༌
། །དེ་ལྟར་ན་སྨད་ནས་ཕྱུང་པ་
ཡང་མིན་ནོ། །
འོ་ན་གང་ཡིན་ན་ཇོ་བོ་ཆེན་པོ་ནཱ་རོ་པའི་དགོངས་པས་བརྗོད་དོན་རྒྱ་མཚོ་
ལྟ་བུའི་རྒྱུད་འབུམ་ཚོ་ན་རྣམ་པ་ལྔ་བརྟག་པ་ན་སུམ་ཅུ་རྩ་གཉིས་ཀྱི་སྟོད་ནས་
ཁྲིག་ཆགས་ཀྱི་བརྟག་པ་གཉིས་བྱུང་པར་བཞེད་དོ། །དེ་ལྟར་དབང་གུར་གྱི་ལེའུ་
བཞི་པ་ནས། རྡོ་རྗེ་སྙིང་པོ་མངོན་བྱང་ཆུབ། །བརྟག་པའི་རྒྱལ་པོ་དང་པོ་སྟེ། །སྒྱུ་
མའི་བརྟག་པ་གཉིས་པ་ཡིན་ཞེས་པའི་བརྟག་པའི་གྲངས་བཤད་པ་དེ་དང་།
འདིའི་བརྟག་པ་དང་པོ་རྫོགས་པ་ན་རྡོ་རྗེ་སྙིང་པོ་མངོན་པར་བྱང་ཆུབ་ཆེན་པོ་
ཞེས་ བྱ་བ་བརྟག་པའི་རྒྱལ་པོ་དང་པོ་རྫོགས་སོ། །ཞེས་བྱ་བ་དང་། སྒྱུ་མའི་
བརྟག་པ་ཞེས་བྱ་བ་བརྟག་པ་གཉིས་པ་རྫོགས་པའི་གཤམ་ན། སྒྱུ་འཕྲུལ་གྱི་
བརྟག་པ་ཞེས་བྱ་བ་བརྟག་པ་གཉིས་ཀྱི་བདག་ཉིད་རྫོགས་སོ། །ཟེར་བས། རྡོ་རྗེ་
236 --3



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གར་ནི་གསུམ་པ་སྟེ་ཞེས་པ་མན་ཆད་རྒྱ་གར་རང་ནས་མཁའ་འགྲོ་མའི་ཕྱག་ནས་
མ་ཐོན་ ་པ་ཡིན་གསུངས་སོ། །དེས་ན་སྟོད་ནས་ཁྲིག་ཆགས་ཀྱི་བརྟག་པ་གཉིས་
ཕྱུང་པ་ཡིན་ནོ། །
སྤྱིར་དེ་ཙམ་ཞིག་བཤད་ཀྱང་དོན་བློ་ལས་ལྡོག་ན་འདི་ལས་མེད། སྤྱིར་
ཡང་དག་པར་རྫོགས་པའི་སངས་རྒྱས་དེས་དང་པོ་རྒྱུ་བྱང་ཆུབ་མཆོག་ཏུ་སེམས་
བསྐྱེད་ནས། བསོད་ནམས་དང་ཡེ་ཤེས་ཚོགས་བསགས་ནས་སངས་རྒྱས་པ་དེས་
གདུལ་བྱ་རྣམས་ཀྱི་མོས་པའི་བྱེ་བྲག་གམ་དབང་པོའི་བྱེ་བྲག་གི་སྒོ་ནས། ཆོས་
ཐེག་པ་རྣམ་པ་གསུམ་གསུངས་པ་རྣལ་འབྱོར་ཆེན་པོ། དེ་ལ་གཉིས་ཡོད་པ་ལས་
འདི་གསང་སྔགས་ཀྱི་ཐེག་པ། དེ་ལ་རྒྱུད་སྡེ་རྣམ་པ་བཞི་ལས་རྣལ་འབྱོར་ཆེན་
པོའི་རྒྱུད། དེ་ལ་གཉིས་ལས་འདི་རྣལ་འབྱོར་མའི་རྒྱུད། དེ་ལ་རྒྱུད་སྡེ་བཅུ་བཞི་
ཡོད་པ་ལས། འདི་སྙིང་པོ་ལྟ་བུའི་རྒྱུད་དཔལ་དགྱེས་པའི་རྡོ་རྗེ་ཞེས་བྱ་བ་དེ་ཡིན་
ནོ། །
༈ ད་ནི་ཕུན་སུམ་ཚོགས་པའི་གླེང་གཞི་ནི། གནས་གང་དུ་སྟོན་པ་གང་
གིས་འཁོར་གང་ལ་དུས་ནམ་གྱི་ཚེ་ཆོས་གང་བཤད་སྙམ་པ་ལ། གནས་ལ་རྣམ་པ་
གཉིས། ཤེས་བྱ་རང་གི་མཚན་ཉིད་ཀྱི་གནས་དང་
། གདུལ་བྱ་ངོར་སྣང་གི་གནས་
སོ། །དེ་ལ་ཤེས་བྱ་རང་གི་མཚན་ཉིད་ཀྱི་གནས་ནི། ཡུམ་སངས་རྒྱས་སྤྱན་དང་།
མ་མ་ཀི་དང་སྒྲོལ་མ་ལ་སོགས་པའི་བཙུན་མོ་ཐམས་ཅད་ཀྱིས་གཅིག་ཏུ་བསྡུས་
པའི་ཆོས་ཀྱི་འབྱུང་གནས་ཟུར་གསུམ་པ་བདེ་སྟོང་གཉིས་མེད་ཀྱི་བདག་ཉིད་ཅན་
གྱི་གནས་དེར་ གསུངས་སོ། །འོ་ན་གནས་དེ་གང་ན་གནས་བྱས་པ་ལ་འདི་ན་
གནས་བྱ་བ་མེད། ནམ་མཁས་གར་ཁྱབ་ཏུ་ཆོས་ཀྱི་འབྱུང་གནས་ཟུར་གསུམ་པ་
236 ཨ་ར་དཀཝ4



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བདེ་སྟོང་གཉིས་ཀྱི་གནས་དེས་ཁྱབ་ནས་གནས་པ་ཡིན་གསུངས། གདུལ་བྱ་ངོར་
སྣང་གི་གནས་ནི་གདུལ་བྱ་གང་ལྟར་མོས་པ་དེ་ཉིད་གནས་ཕུན་སུམ་ཚོགས་པ་
ཡིན་གསུང་ངོ་
། །དེ་ཡང་གདུལ་བྱ་ལ་རྡོ་རྗེ་གདན་ལྟ་བུ་ཞིག་ལ་མོས་ན་དེ་ཉིད་
གནས་ཕུན་སུ་ཚོགས་པ་ཞེས་བྱ། བྱ་རྒོད་ཕུང་པོའི་རི་ལྟ་བུ་ཞིག་ལ་མོས་ན་དེ་
ཉིད་བ
ད་གནས་ཕུན་སུམ་ཚོགས་པ། འོག་མིན་ལྟ་བུ་ཞིག་ལ་མོས་ན་དེ་ཉིད་ལ་གནས་
ཕུན་སུམ་ཚོགས་པ་ཞེས་བྱའོ། །འོ་ན་དེ་ལ་གནས་ཕུན་སུམ་ཚོགས་པ་ཞེས་ཅིའི་
ཕྱིར་བྱ་ཞེ་ན། ཆོས་ཀྱི་འབྱུང་གནས་ཟུར་གསུམ་པ་ཞེས་བྱ་བ་དེས་རྣམ་པར་ཐར་
པའི་སྒོ་གསུམ་མཚོན་ཏེ་ཐབས་བདེ་བ་མཚོན། ཆོས་འབྱུང་དེ་ན་སྟོང་པར་འདུག་
པས་ཆོས་ཉིད་སྟོང་པ་མཚོན། དེ་ལྟར་ན་གནས་དེ་ཡང་བདེ་སྟོང་གཉིས་སུ་མེད་
པའི་སྒོ་ནས། གནས་ཕུན་སུམ་ཚོགས་པ་ཞེས་བྱའོ། །
འོ་ན་གནད་དེར་སྟོན་པ་གང་གིས་གསུངས་བྱས་པ་ལ་གཉིས་ལ། ཤེས་བྱ་
གི་མཚན་ཉིད་ཀྱི་སྟོད་པ་ནི། བདེ་བ་སྟོང་པ་གཉིས་མེད་དམ་དབྱེར་མེད་པའི་
སྟོན་པའོ། །དེ་ལ་ གུར་གྱི་ལེའུ་དང་ པོ་ནས་ གཅིག་ དང་ ཞེས་ པའི་མིང་ གིས་
བཏགས་སོ། །དེའི་དོན་གུར་གྱི་ལེའུ་བཅུ་བཞི་པས་བཤད་པ་བྱས་པས། ཤིན་ཏུ་
སྦྱར་བའི་རྣལ་འབྱོར་ལ། །མ་མ་ཀི་མེད་མི་བསྐྱོད་མེད་ཞེས་གསུངས་ཏེ། ཤིན་ཏུ་
སྦྱར་བ་ནི་བདེ་བ་དང་སྟོང་པ་གཉིས་མེད་དུ་སྦྱར་བ་དེ་ལ་མ་མ་ཀི་ཞེས་པ་ལྷ་མོའི་
རིས་སུ་ཆད་པ་མེད་ལ་མི་བསྐྱོད་པ་ཞེས་པ་ལྷ་ཕོའི་རིས་སུ་ཆད་པ་མེད་པ་བརྒྱད་
ཞེས་པའོ། །འོ་ན་གང་ཡིན་ཞེ་ན། བདེ་བ་དང་སྟོང་པ་གཉིས་སུ་མེད་པའི་བདག་
ཉིད་ཅན་དེ་ལ་ཤེས་བྱ་རང་གི་མཚན་ཉིད་ཀྱི་སྟོན་པ་ཞེས་བྱའོ། །དེས་དོན་ལ་
ཆོས་གསུངས་པ་མེད་གསུངས་སོ། །
236-5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
གདུལ་བྱ་ངོར་སྣང་གི་སྟོན་པ་ནི། སྟོན་པའི་གནས་ལུགས་རྣམ་པ་བཞི་སྟེ།
དགྱེས་པ་རྡོ་རྗེ་ཞལ་ཅིག་ཕྱག་གཉིས་པའི་སྟོན་པ་དང་
། ཞལ་གསུམ་ཕྱག་བཞི་
པའི་དང་
། ཞལ་གསུམ་ཕྱག་དྲུག་པའི་དང༌
། ཞལ་བརྒྱད་ཕྱག་བཅུ་དྲུག་པའི་སྟོན་
པའོ། །འོ་ན་དཔེར་ན་གླིང་གཅིག་ལ་འཁོར་ལོ་སྒྱུར་བའི་རྒྱལ་པོ་གཉིས་སམ་
གསུམ་ལ་སོགས་པ་འབྱུང་བར་མི་རིགས་པ་བཞིན་དུ། འདིར་བསྟན་པ་གཅིག་
ལ་སྟོན་པ་གཉིས་སམ་གསུམ་ལ་སོགས་པ་དེ་འབྱུང་བར་ཅང་རིགས་སམ་བྱིས་པ་
ལ། དེ་གདུལ་བྱ་གང་ཟག་གཅིག་གི་རྒྱུད་ལ་འདུལ་བྱེད་ཀྱི་སྐུ་མི་འདྲ་བ་སོ་སོ་
བྱུང་ན་འགལ་བ་ཡིན་གྱི། གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་
བསྟན་པ་ལ་འགལ་བ་མེད་གསུངས་སོ། །
འོ་ན་གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་ཅི་ལྟར་
བསྟན་བྱས་པ་ལ་ཡུམ་མེད་པ་རྣམས་ཀྱི་གདུལ་བྱའི་ངོར་དགྱེས་པ་རྡོ་རྗེ་ཞལ་
ཕྱག་གཉིས་པའི་སྟོན་པ་བྱུང་
། ཡུམ་ཕག་མོའི་གདུལ་བྱའི་ངོར་དགྱེས་པ་རྡོ་རྗེ་
ཞལ་གསུམ་ཕྱག་བཞི་པ་བྱུང་། ཡུམ་ལུ་གུ་རྒྱུད་ཀྱི་གདུལ་བྱའི་ངོར་དགྱེས་པ་རྡོ་རྗེ་
ཞལ་གསུམ་ཕྱག་དྲུག་པ་བྱུང་
། ཡུམ་བདག་མེད་མ་ཞེས་བྱ་བ་དེའི་གདུལ་བྱའི་
ངོར་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པའི་སྟོན་པ་འབྱུང་བའོ། །དེ་ལས་
ཀྱང་འདིར་མཆོག་ཏུ་གྱུར་པའི་སྟོན་པ་ཞལ་བརྒྱད་ཞབས་བཞི་ཕྱག་བཅུ་དྲུག་པ་
སྟོན་ པ་ཕུན་སུམ་ཚོགས་པ་ཡིན་བྱ་བར། གུར་གྱི་ལེའུ་བཅུ་བཞི་པའི་མཚམས་
སྦྱོར་དང་བརྟག་པ་ཕྱི་མའི་ལེའུ་ལྔ་པའི་མཚམས་སྦྱོར་གཉིས་ནས་གསལ་བར་
གསུངས་སོ། །འོ་ན་དེ་ལ་ཅིའི་ཕྱིར་སྟོན་པ་ཕུན་སུམ་ཚོགས་པ་ཞེས་བྱ་ཞེ་ན།
ཡུམ་མཁའ་འགྲོ་བདག་མེད་མ་ཞེས་བྱ་བ་དེས་ཤེས་རབ་སྟོན་པ་མཚོན། ཡབ་
236-6



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
བཅོམ་ལྡན་འདས་དགྱེས་པ་རྡོ་རྗེ་ཞེས་བྱ་བ་ཞལ་བརྒྱད་ཕྱག་བཅུ་དྲུག་པ་དེས་
ཐབས་བདེ་བ་མཚོན། དེ་ཡང་ཡུམ་ཤེས་རབ་སྟོང་པ་དེས་ཡབ་སྣང་བ་ཐབས་དེ་
མི་གཏོང་པའི་བརྡར་ཡུམ་གྱིས་ཡབ་ལ་འཁྱུད་པ། ཡབ་སྣང་བ་ཐབས་དེས་ཡུམ་
ཤེས་རབ་སྟོང་པ་དེ་མི་གཏོང་པའི་བརྡར་ཡབ་ཀྱིས་ཡུམ་ལ་འཁྱུད་པ། སྣང་བ་
དང་སྟོང་པ་དེ་བདེ་སྟོང་དབྱེར་མེད་དུ་རོ་གཅིག་པར་བྱ་བའི་ཕྱིར་རྡོ་རྗེ་དང་པད་
མ་གཉིས་སྙོམས་པར་ཞུགས་པའོ། །དེ་ལྟར་ན་བདེ་སྟོང་གཉིས་སུ་མེད་པའི་སྒོ་
ནས་སྟོན་པ་ཕུན་སུམ་ཚོགས་པ་ཞེས་བྱའོ། །
ད་ནི་འཁོར་ཕུན་སུམ་ཚོགས་པ་ནི་གཉིས་ཏེ། འཇིག་རྟེན་པའི་འཁོར་
དང༌། འཇིག་ རྟེན་ ལས་ འདས་ པའི་ འཁོར་ རོ། །འཇིག་ རྟེན་ ལས་ འདས་ ངའི་
ཁོར་ལ་གཉིས། སྟོན་པའི་ལུས་ལ་གནས་པའི་འཁོར་དང༌
། འཁོར་དུ་བཀོད་
པའི་འཁོར་རོ། །དེ་ལ་སྟོན་པའི་ལུས་ལ་གནས་པའི་འཁོར་ནི། སྐྱེ་མཆེད་དྲུག་གི་
ལྷ་དང་། སྐུ་གསུང་ཐུགས་ཀྱི་ལྷ་རྣམས་གསུམ་སྟེ་དགུ། སྙིང་ག་ན་ཡེ་ཤེས་སེམས་
དཔའ་མཚོན་གང་བ་དང་། བཅུ་པོ་དེ་སྟོན་པའི་ལུས་ལ་གནས་པའི་འཁོར་རོ། །
དེ་ལྟར་ཡང་གུར་གྱི་གླེང་གཞི་ནས་དྲུག་དང་ལྔ་དང་དྲུག་གཉིས་དང་
། ཞེས་པ་
ནས། བར་སྣང་ཡིད་དང་ལུས་དང་ངག་གི་བར་གྱིས་ཤེས་སོ། །འཁོར་དུ་བཀོད་
པའི་ འཁོར་ ལ་ ཡང་གཉིས། ཐབས་ ཀྱི་འཁོར་དང༌
། ཤེས་རབ་ཀྱི་འཁོར་རོ། །
ཐབས་ ཀྱི་ འཁོར་ནི་ སངས་ རྒྱས་ ཀྱི་ཚོགས་དཔག་ཏུ་མེད་པ་དང༌། བྱང་ཆུབ་
སེམས་དཔའ་འཇམ་དཔལ་སྒྲིབ་པ་སེལ་བ་སའི་སྙིང་པོ་ལ་སོགས་པ་བྱང་ཆུབ་
སེམས་དཔའི་ཚོགས་དཔག་ཏུ་མེད་པས་བསྐོར་བའོ། །ཤེས་རབ་ཀྱི་འཁོར་ནི་
བདག་མེད་མ་དང་སྒྲོལ་མ་དང་མ་མ་ཀི་དང་། སངས་རྒྱས་སྤྱན་དང་གོས་དཀར་
236 7



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
མོ་དང་སེར་སྣ་རི་ཁྲོད་མ་དང་འོག་ཞལ་མ་དང་སྟེང་ཞལ་མ་ལ་སོགས་པའི་མཁའ་
འགྲོ་མའི་འཁོར་རི་རབ་ཀྱི་རྡུལ་ཕྲ་རབ་ཀྱི་གྲངས་དང་མཉམ་པའི་རྣལ་འབྱོར་
མའི་ཚོགས་དཔག་ཏུ་མེད་པས་བསྐོར་བའོ། །དེ་ཡང་བརྟག་པ་ཕྱི་མའི་ལེའུ་བཞི་
པ་ནས་བཤད་དོ། །
མཁའ་འགྲོ་མ་གུར་གྱི་ལེའུ་དང་པོ་ནས་ཀྱང་ཕ་དང་བུ་དང་མ་ཡང་རུང་
ཞེས་ པ་ དང་། བྱམས་ པ་ ལ་ སོགས་པའི་ བྱང་ ཆུབ་ སེམས་ དཔའ་རྣམས་ ཀྱིས་
གསོལ་བ་ཞེས་པ་དེ་རྣམས་ཀྱིས་ཤེས་སོ། །དེའི་ཕྱི་རོལ་ན་འཇིག་རྟེན་པའི་འཁོར་
འཇིག་རྟེན་ཀྱི་མཁའ་འགྲོ་མ་སྔགས་སྐྱེས་མ་དང་
། ཞིང་སྐྱེས་མ་དང༌
། ལྷན་ཅིག་
སྐྱེས་པའི་མཁའ་འགྲོ་མ་ལ་སོགས་པ་དཔག་ཏུ་མེད་པས་བསྐོར་རོ། །དེའི་ཕྱིར་
རོལ་ན་ལྷ་དང་ཀླུ་དང་གནོད་སྦྱིན་ལ་སོགས་པ་འཇིག་རྟེན་པའི་གཟུགས་འཛིན་
པ་དཔག་ཏུ་མེད་པས་བསྐོར་བ་དང་
། གཞན་ཡང་ལྷ་མཐུ་བོ་ཆེ་དང་ཀླུ་མཐུ་བོ་ཆེ་
ལ་སོགས་པས་བསྐོར་བའོ། །དེ་ལ་འཁོར་ཕུན་སུམ་ཚོགས་པ་ཞེས་ཅིའི་ཕྱིར་བྱ་
ཞེ་ན། མཁའ་འགྲོ་མ་དེ་རྣམས་ཀྱིས་ཤེས་རབ་སྟོང་པ་མཚོན། སངས་རྒྱས་དང་
བྱང་ཆུབ་སེམས་དཔའ་དེ་རྣམས་ཀྱིས་ཐབས་བདེ་བ་མཚོན་པ་སྟེ། འཁོར་དེ་ཡང་
བདེ་སྟོང་དབྱེར་མེད་པའི་བདག་ཉིད་ཅན་ཡིན་པས་འཁོར་ཕུན་སུམ་ཚོགས་པ་
ཞེས་བྱའོ། །
དུས་ ཕུན་ སུམ་ ཚོགས་ པ་ ནི་ སྟོན་ པ་ དང་ གཅིག །གནས་དང་ གཉིས།
འཁོར་དང་གསུམ་འཛོམས་པ་དེ་ལ་དུས་ཕུན་སུམ་ཚོགས་པའོ། །དེ་ལ་ཅིའི་ཕྱིར་
དུས་ཕུན་སུམ་ཚོགས་པ་ཞེས་བྱ་ཞེ་ན། དུས་དེ་ཡང་བདེ་སྟོང་གཉིས་སུ་མེད་པ་
ལས་གྲུབ་པའི་དུས་ཤིག་ཡིན་པས་ན་དུས་ཕུན་སུམ་ཚོགས་པ་ཞེས་བྱའོ། །
236 -8



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
བཤད་པར་བྱ་བའི་ཆོས་ཕུན་སུམ་ཚོགས་པ་ནི། དགྱེས་པ་རྡོ་རྗེ་འབུམ་ཚོ་
ན་རྣམ་པ་ལྔ་བརྟག་པ་ན་སུམ་ཅུ་རྩ་གཉིས་བརྗོད་བྱ་ན་རྒྱ་མཚོ་ལྟ་བུའི་རྒྱུད་ལེའུ་
ན་སྟོང་ཕྲག་སུམ་ཅུ་རྩ་གཉིས་ཞེས་བྱ་དེའི་མགོ་ན་འདི་སྐད་ཞེས་བྱ་བ་ཡོད་དེ།
འདི་སྐད་ཞེས་བྱ་བ་དེ་རྒྱ་གར་སྐད་དུ་ཨེ་ཝཾ་བྱ་བ་ཡིན་ཏེ་ཨེ་ནི་སྟོང་པ་ཝཾ་ནི་བདེ་
བ་ཨེ་ཤེས་རབ་ཝཾ་ཐབས་དོན་ལ་བདེ་སྟོང་ཡིན་པས་བཤད་པར་བྱ་བའི་ཆོས་དེ་
ཡང་བདེ་སྟོང་གཉིས་མེད་ནས་མགོ་ཟུག་པས། །ཆོས་དེ་ཡང་བདེ་སྟོང་གཉིས་
མེད་པའི་སྒོ་ནས་ཆོས་ཕུན་སུམ་ཚོགས་པ་ཞེས་བྱའོ། །དེས་ནི་ཕུན་སུམ་ཚོགས་
པའི་གླེང་གཞི་བསྟན་པའོ། །
འོ་ན་དེ་ལྟ་བུའི་རྒྱུད་དེ་སྡུད་པ་པོ་གང་གིས་བསྡུས་བྱས་པ་ལ། སྡུད་པ་པོ་
བྱང་ཆུབ་སེམས་དཔའ་རྡོ་རྗེ་སྙིང་པོ་ཞེས་བྱ་བ་དེས་བསྡུས་ཏེ། བྱང་ཆུབ་སེམས་
དཔའ་རྡོ་རྗེ་སྙིང་པོས་བཅོམ་ལྡན་འདས་ལ་སྒྲའི་རྣམ་པར་རྟོག་པ་ལ་མཉན་ནས་
ཤོག་དཀར་རུ་ལ་སྣག་ཚ་ནེག་གུས་གཞུང་ཚིག་དང་ཡི་གེས་གྲུབ་པར་བྱས་ནས།
དེར་དབུ་རྒྱན་གྱི་ཌཱ་ཀི་མ་རྣམས་ལ་གཏད། ཨུ་རྒྱན་གྱི་མཁའ་འགྲོ་མ་དེ་རྣམས་
ཀྱིས་རྒྱས་བཏབ་ནས་མི་སྣང་བར་གྱུར་ཏོ། །
འོ་ན་དེ་ལྟ་བུའི་རྒྱུད་དེ་མི་ཡུལ་དུ་སུས་སྤྱན་དྲངས་ན། སློབ་དཔོན་ཆེན་པོ་
ཀླུ་སྒྲུབ་བྱ་བ་དེས་གདན་དྲངས་སོ། །དེའང་སློབ་དཔོན་ཆེན་པོ་ཀླུ་སྒྲུབ་བྱ་བ་དེ་ས་
དང་པོ་སེམས་དཔའི་བྱང་ཆུབ་སེམས་དཔའ་ཡིན་གསུངས། དེའང་སློབ་དཔོན་
གྱིས་ལྷུག་པར་བརྫུས་ནས་རྫུ་འཕྲུལ་ལ་བརྟེན་ནས། མཁའ་འགྲོ་མ་རྣམས་ཀྱི་
གླིང་དུ་སྦྲུལ་གདུག་པ་ཅན་གྱི་འོབས་སམ་ཤིང་གདུག་པ་ཅན་དང་ཆུ་དང་མེའི་
འོབས་ལ་སོགས་པ་ལ་རྒྱལ་ནས། ཨུ་རྒྱན་གྱི་མཁའ་འགྲོ་མ་རྣམས་ཀྱི་གནས་སུ་
236 -9



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཕྱིན་ནས་ལྷུག་པར་བརྫུས་ཏེ་ཀེའུ་ཚང་གི་ཕྱི་རོལ་དུ་མཎྜལ་བྱེད་ཅིང་བཞུགས།
དེར་མཁའ་འགྲོ་མ་རྣམས་ན་རེ་ལྷུག་པ་འདིས་ཆོས་སྐུ་ནི་མི་ཤེས། དཀོན་མཆོག་
མཆོད་པའི་མཎྜལ་ནི་ཤིན་ཏུ་མཁས་པར་འདུག །འདི་ཀེ་ཚང་གི་ཞིང་དུ་ཆུག་ཅིག་
དཀོན་མཆོག་ལ་མཆོད་པའི་མཎྜལ་བྱེད་དུ་གཞུག་དགོས་ཟེར་ནས། དེར་ཀེ་ཚང་
ནང་དུ་བཅུག་ནས་སློབ་དཔོན་གྱིས་ལོ་དུ་མར་མཎྜལ་བྱེད་ཅིང་བཞུགས་སོ། །
དེར་མཁའ་འགྲོ་མ་རྣམས་ཐུགས་ཡེངས་པ་ཞིག་གི་དུས་སུ་སློབ་དཔོན་
གྱིས་དགྱེས་པ་རྡོ་རྗེ་བརྟག་པ་གཉིས་པའི་རྒྱུད་འདི། མཁའ་འགྲོ་མ་རྡོ་རྗེ་གུར་
ལེའི་ལྔ་པའི་བདག་ཉིད་དང་
། དཔལ་གདན་བཞི་པ་ལེའུ་བཅུ་དྲུག་གི་བདག་ཉིད་
ཅན་གྱི་རྒྱུད་དང་གསུམ་པོ་དེ་ གྲོ་ག་ལ་བྲིས་ནས། སྙུག་ལྡོམ་ཞིག་གི་ནང་དུ་
བཅུག་ཏེ་ཀེའུ་ཚང་གི་གློ་ཀར་ན་ཕར་བོས་བས། ཀེའུ་ཚང་ལ་རིན་པོ་ཆེའི་རྒྱན་
དྲིལ་བུ་ལ་སོགས་པ་ཡོད་པ་ཐམས་ཅད་ལས་ཀྱང་རང་སྒྲ་སིང་སིང་པ་བྱུང་
། ཀེའུ་
ཚང་གི་སྒོ་ཡང་རང་བཞིན་གྱིས་བྱེ། དེ་ལྟར་བྱུང་ཡང་སློབ་དཔོན་གྱིས་མཎྜལ་བྱེད་
ཅིང་བཞུགས་ཙམ་ན། དེར་མཁའ་འགྲོ་མ་རྣམས་ན་རེ་ལྷུག་པས་ཆོས་རྐུས་ སོ་
ཟེར་ནས། མཁའ་འགྲོ་ཐམས་ཅད་འདུས་ནས་སློབ་དཔོན་གྱིས་ལུས་བཙལ་བས་
མ་རྙེད། དེར་མཁའ་འགྲོ་མ་རྣམས་ན་རེ་འོ་ན་སྒྲ་ལ་ཡང་གཏད་པ་མི་འདུག་ཟེར་
ནས་མཁའ་འགྲོ་མ་གྱེས། དེ་ནས་ཡང་ཡུན་རིང་པར་མཎྜལ་བྱེད་ཅིང་བཞུགས།
དེ་ནས་དུས་ཕྱིས་ཤིག་ནས་མཁའ་འགྲོ་མ་རྣམས་ཐུགས་ཡེངས་པ་ཞིག་གི་དུས་སུ་
སློབ་དཔོན་གྱིས་ བློ་སྐར་ གྱི་སྒུག་ལྡོམ་དེ་ཁྱེར་ནས་ བྲོས་པས་མཁའ་འགྲོ་མ་
རྣམས་ཀྱིས་བདས་པས་མ་ཟིན་པར་གདའ། ཆོས་འདོན་ལུགས་འདི་ཀུན་ཡང་
གདུལ་བྱ་ལ་དགོས་པ་ཡིན་གསུངས་ཏེ། དེར་མཁའ་འགྲོ་མ་རྣམས་ན་རེ་ཁྱོད་
236 -10



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འཛམ་བུ་གླིང་མིའི་ཡུལ་ན་སློབ་དཔོན་ཆེན་པོ་ཀླུ་སྒྲུབ་བྱ་བ་དེ་ཡིན་ཏེ་འོང་པས
འཛམ་བུ་གླིང་མིའི་ཡུལ་དུ་གདུལ་བྱ་གསང་སྔགས་གྱི་སྣོད་དང་ལྡན་པ་རྣམས་ལ་
ཅི་རིགས་པར་སྤེལ་ཅིག་ཟེར་ནས། རྗེས་སུ་གནང་བ་ཡང་དེར་ཐོབ་པ་ཡིན་
གསུངས། དེའི་ཕྱིར་ན་མི་ཡུལ་དུ་ཀླུ་སྒྲུབ་ཀྱིས་སྤྱན་དྲངས་སོ། །
༈ འོ་ན་དེ་ལྟ་བུའི་རྒྱུད་དེ་ཕྱིན་ཅི་མ་ལོག་པར་སུས་ཤེས་ན། ཡང་དག་
པར་རྫོགས་པའི་སངས་རྒྱས་དང་འདྲ་བ་ཇོ་བོ་ཆེན་པོ་ནཱ་རོ་པ་བྱ་བ་དེས་མཁྱེན་
ནོ། །འདི་མི་ཆོས་ཀྱི་ཡུལ་ཁ་ཆེ་བ་ཡིན་ཏེ་རྒྱ་གར་ཤར་དུ་ཨོ་ད་ནི་གཙུག་གི་ནོར་
བུ་གཙུག་ལག་ ཁང་དུ་ཏེ་ལོ་པ་དང་མཇལ་ནས་ལོ་བཅུ་གཉིས་སུ་དཀའ་བ་
བཅུ་ཉམཁར་མཐོན་པོའི་རྩེ་ནས་མཆོང་དུ་བཅུག་པ། ༢མཁལ་ཁུང་ལ་སྨྱུག་མའི་ཐུར་མ་བརྒྱབ་པ། ༣མེ་
དཔུང་གི་ནང་དུ་མཆོང་དུ་བཅུག་པ། ༤མི་གཙང་བའི་འདམ་རྫ་བ་ཟོས་སུ་བཅུག་པ༑ ༥འབྲས་ཆན་གྱི་ཟས་
སྟོན་ཞུ་རུ་བཅུག་པ། ༦རྒྱལ་པོའི་བག་མ་འཕྲོག་ཏུ་བཅུག་པ། ྋབློན་པོའི་ཆུང་མ་རྐུ་རུ་བཅུག་པ། ༨ཆུང་མ་
བླངས་སུ་བཅུག་པ། ༩རྡོ་རྗེ་ཐོ་བས་རྡུང་བ། ༡ཁརང་གི་ཆུང་མ་བླ་མར་ཕུལ་བ། ༡༡སྲིན་བུ་པད་པས་གང་
བའི་ཆུ་ལ་སྐུ་ལུས་ཀྱི་ཟམ་པ་བཙུགས་པ། ༡༢རང་གི་སྐུ་ལུས་ཀྱི་རྩ་གཏར་ནས་ཁྲག་གིས་ས་ལ་ཆག་ཆག་
བཏབ་པ་བཅས་གཉིས་སྤྱད་དོ། །དེས་མར་པ་ལྷོ་པ་ལ་བཤད། དེས་རྗེས་བཙུན་མདོ་
སྡེ་གྲགས་ཡབ་སྲས་ལ་བཤད། དེ་ཡན་ཆོད་དུ་བསྡུས་པའི་དོན་ལྔ་བཤད་ནས།
ད་ནི་ཤེས་དང་ཤེས་ན་བསྡུས་པའི་དོན་དུས་འཆད་ཞེ་ན། ལར་བླ་མ་ནཱ་རོ་
པའི་ཞལ་ནས་ཆོས་མཐུན་ཆུང་ངུ་གཅིག་གི་ནང་དུ་པོ་ཏིའི་དོན་ཀློག་ལ་ཕུང་གིས་
འོང་བའི་གདམ་ངག་ཡོད་གསུང་སྟེ། དེ་ཆིངས་ལ་ཟེར། དེ་རྒྱུད་དུ་མ་ཟད་འོ་སྐོལ་
རང་བསྟན་ཆོས་ལ་སོགས་པའང་དེ་མེད་པར་མི་འོང་གསུངས་སོ། །
དེ་ལས་དཔལ་དགྱེས་པ་རྡོ་རྗེའི་རྒྱུད་ལ་ཇོ་བོ་ཆེན་པོ་ནཱ་རོ་པའི་དགོངས་
236-11



མི་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པས་བསྡུས་པའི་དོན་གཉིས་ཏེ། ཐེག་པ་ཐུན་མོང་གི་བསླབ་བྱ་དང་། ཐུན་མོང་མ་
ཡིན་པའི་བསླབ་བྱའོ། །དེ་ལ་ཐེག་པ་ཐུན་མོང་གི་བསླབ་བྱ་ལ་གསུམ་སྟེ། ཐེག་
པ་ཐུན་མོང་གི་བསླབ་བྱ་དེ་སློབ་པའི་དུས་དང་། ཐེག་པ་ཐུན་མོང་གི་བསླབ་བྱའི་
གོ་བ་དང་
། ཐེག་པ་ཐུན་མོང་གི་བསླབ་བྱ་བསླབས་པའི་དགོས་པའོ། །ཐེག་པ་
ཐུན་མོང་གི་བསླབ་བྱ་སློབ་པའི་དུས་ནི་མདང་ལྟ་བུ་སྟ་གོན་བྱས་པའི་ད་ནང་ཐོ་
རངས་ཁ་སྟ་གོན་གྱི་རྨི་ལམ་ལ་བརྟེན་ནས་སློབ་པའོ། །གོ་བ་ནི་དཔེར་ན་ཨ་ལི་ཀ་
དང་འདྲ་གསུང་སྟེ། ཨ་ལི་ཀ་ལི་ལ་ཕྱི་རོལ་མི་སྟེགས་པ་རྣམས་ཀྱིས་སློབ།
ནང་པ་སངས་རྒྱས་པ་ཉན་ཐོས་རང་སངས་རྒྱས་ཐེག་པ་ཆེན་པོ་ལ་སོགས་པ་
རྣམས་ཀྱང་སློབ། དཔེའི་དེ་བཞིན་དུ་ཐེག་པ་ཐུན་མོང་གི་བསླབ་བྱ་ལ་ཕ་རོལ་དུ་
ཕྱིན་པའི་སྒོར་ཞུགས་པ་རྣམས་ཀྱིས་ཀྱང་འདི་ལ་སློབ། འོ་སྐོལ་གསང་སྔགས་ཀྱི་
ཞུགས་པ་རྣམས་ཀྱིས་ཀྱང་འདི་ལ་སློབ་པས་སོ། །
བསླབས་པ་ལ་དགོས་པ་ཅི་ཡོད་ན། དེ་བསླབ་པས་ལས་འཁོར་བ་ལས་
བློ་ལྡོག་པར་བྱེད། འོ་སྐོལ་འཁོར་བ་ལས་བློ་མ་ལོག་ན་སངས་མི་རྒྱ་གསུངས་སོ། །
དེ་རྒྱུད་ཀྱི་གང་ནས་བཤད་ན་བརྟག་པ་ཕྱི་མའི་ལེའུ་བརྒྱད་པ་ནས་སྐལ་མེད་
སེམས་ཅན་འདུལ་དཀའ་ལ། དང་པོ་གསོ་སྦྱོང་སྦྱིན་པར་བྱ། །དེ་རྗེས་བསླབ་
པའི་གནས་བཅུ་ཉིད། ཞེས་ པ་ནས། །རྒྱུད་ཀུན་གཞུང་ནི་ཤེས་བྱས་ནས། །དེ་
རྗེས་ཀྱེའི་རྡོ་རྗེ་བརྩམ། །སློབ་མས་གུས་བཅས་བཟུང་འགྱུར་ན། །འགྲུབ་འགྱུར་
འདི་ལ་ཐེ་ཚོམ་མེད། །ཞེས་པའི་བར་གྱིས་བསྟན་ནོ། །
ཐེག་པ་ཐུན་མོང་མ་ཡིན་པའི་བསླབ་པ་ལ་གསུམ་སྟེ། གཞིའི་རྒྱུད་དང་
།
བཞིན་གྱི་རྒྱུད་དང་
། འབྲས་བུ་རྒྱུད་དོ། །གཞིའི་རྒྱུད་ནི་གཞི་མ་སྨིན་པ་སྨིན་
236 --12



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པར་བྱེད་པ་རྨི་ལམ་གཞིའི་རྒྱུད་དེ་ཤིན་ཏུ་གལ་ཆེ་གསུངས། དེ་དཔེར་ན་གཞི་
རྩིགས་པའི་རྨང་དང་འདྲ་སྟེ། འོ་སྐོལ་ཁང་པ་རྩིགས་པ་ལ་འོག་ཁང་གི་རྩིགས་
པའི་རྨང་ཞེས་བྱ་འབྲམ་ཞེས་བྱ་བ་དེ་མ་བཏིང་ཡང་གོང་མི་བརྩིག་ཏུ་འདོད་དམ་
དེ་མི་འདོད། དཔེ་དེ་བཞིན་དུ་འོ་སྐོལ་བསྐྱེད་རྫོགས་བསྒོམ་པ་ལ་གཞིའི་རྒྱུད་
དབང་མ་བསྐུར་བར་དེའི་གོང་མ་བསྐྱེད་རྫོགས་བསྒོམ་དུ་མི་འདོད། སྒོམ་པ་འོ་
སྐོལ་ རང་དབང་ཆེ་སྟེ། བསྒོམས་ཀྱང་འབྲས་བུ་མི་འབྱུང་གསུངས་སོ། །དེའི་ཕྱིར་
ན་གཞིའི་རྒྱུད་འདི་ཤིན་ཏུ་གལ་ཆེ་བ་དེ་ལ་བཞི་སྟེ། རྡོ་རྗེ་སློབ་དཔོན་ཀྱི་མཚན་
ཉིད་དང་། རྡོ་རྗེ་སློབ་དཔོན་གྱི་ལས་དང༌། སློབ་མ་དཀྱིལ་འཁོར་དུ་གཞུག་ཅིང་
ལྷ་ངོ་བསྟན་པ་དང་། དབང་བསྐུར་བའོ། །
དེ་ལ་རྡོ་རྗེ་སློབ་དཔོན་གྱི་མཚན་ཉིད་ནི། བརྟག་པ་ཕྱི་མའི་ལེའུ་དང་པོ་
རབ་གནས་ ཀྱི་ལེའུ་ནས། རང་འདོད་ལྷ་མཉམ་རྣལ་འབྱོར་པས། རབ་མཐོང་
སྔགས་ཀྱི་ཕ་རོལ་སོན། །ཞེས་པའི་ཚིག་རྐང་པ་གཉིས་དང་
། གུར་གྱི་ལེའུ་བརྒྱད་
པ་ནས། ཉན་ཐོས་སྤྱོད་པ་སྐྱོང་བྱེད་ཅིང་
། །ཞེས་པ་ལ་སོགས་པ་རྡོ་རྗེ་སློབ་དཔོན་
གྱི་མཚན་ཉིད་བཅོ་བརྒྱད་བྱ་བ་ཞིག་སྟོན་ནོ། །སློབ་དཔོན་གྱི་ལས་ལ་མང་པོ་
ཞིག་བྱུང་
། སྔོན་དུ་བསྙེན་པའི་ཆོ་ག་བྱེད་དེ་རྡོ་རྗེ་སློབ་དཔོན་གྱི་ལས་དང་
། སའི་
ཆོ་ག་སྟ་གོན་གྱི་ཆོ་ག་ཐིག་དང་མཚོན་གྱི་ཆོ་ག །དཀྱིལ་འཁོར་བྲི་ཞིང་བསྒྲུབ་པ་
དཀྱིལ་འཁོར་གནས་ཉེ་བར་བརྒྱད་པ་དང་
། དེ་ནས་རྡོ་རྗེ་ སློབ་དཔོན་བདག་
འཇུག་བྱེད་དེ། རྡོ་རྗེ་སློབ་དཔོན་གྱི་ལས། ཆོ་ག་དེ་ཙམ་ཞིག་ཡོད་དེ། རྡོ་རྗེ་སློབ་
དཔོན་གྱི་ལས་བྱ་བ་གཅིག་པུ་ནཱ་རོ་པས་དང་པོ་བཞི་བཅུ་པ་བསྡུས་གསུངས་སོ། །
དེ་ནས་སློབ་མ་དཀྱིལ་འཁོར་གཞུག་ཅིག་ལྷ་ངོས་གཟུང་བསྟན་པ་ནི།
236 -13



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡོལ་བའི་ཕྱི་རོལ་དུ་ལས་ཐམས་ཅད་པའི་བུམ་པའི་ཆུས་ཁྲུས་བྱས་སློབ་དཔོན་ལ་
མཎྜལ་ཕུལ་ རས་དམར་པོ་དྲི་མ་མེད་པ་ཞིག་གིས་སློབ་མའི་གདོང་གཡོགས།
ཡོལ་བའི་ནང་དུ་བཅུག །དམ་ཚིག་དང་སྡོམ་པ་ཕོག །ཡེ་ཤེས་ཕབ། མེ་ཏོག་དོར།
གདོང་གཡོགས་བཀྲོལ། ལྷ་ངོ་བསྟན་པའི་བར་དེ་ལ་སློབ་མ་དཀྱིལ་འཁོར་དུ་
གཞུག་ཅིག་ལྷ་ངོ་བསྟན་པར་བྱ་སྟེ། །དེ་ལྟར་ཡང་བརྟག་པ་ཕྱི་མའི་ལེའུ་ལྔ་པ་
ནས། དེ་ལྟར་ཡང་བརྟག་དེ་ནས་ཐུན་ཚོད་གཉིས་པ་ལ། །གོས་ཀྱི་མིག་ནི་བཀབ་
ནས་སུ། །དེར་ནི་སློབ་མ་གཞུག་པ་ཉིད། །ཕྱི་ནས་དཀྱིལ་འཁོར་རབ་དུ་བསྟན་
ཞེས་སོ། །དབང་བསྐུར་བའི་རིམ་པ་ལ་སྔགས་འདི་པའི་ལུགས་ཀྱིས། དབང་རྣམ་
པ་བཞི་ཡིན་ཏེ། དཀྱིལ་འཁོར་གྱི་ཤར་ཕྱོགས་སུ་བུམ་པའི་དབང་ཇི་ལྟར་བསྐུར་
བ་དང་། ལྷོ་ཕྱོགས་སུ་གསང་བ་དང་། ནུབ་ཕྱོགས་སུ་ཤེས་རབ་ཡེ་ཤེས་ཀྱི་དང་།
བྱང་ཕྱོགས་སུ་དབང་བཞི་པ་ཚིག་དབང་ཇི་ལྟར་བསྐུར་བའོ། །
དེ་ ལྟར་ གཞིའི་རྒྱུད་དབང་བསྐུར་ནས། དགོན་ པ་ གཅིག་པུ་ཧེ་བཛྲའི་
བསྐྱེད་རྫོགས་གཉིས་བསྒོམ་པའི་ཐབས་ཉམས་སུ་ལེན་པ་རང་བཞིན་གྱི་རྒྱུད་ལ
གསུམ་སྟེ། རྣལ་ འབྱོར་ དང་ གཅིག །རྣལ་འབྱོར་ གྱི་ སྤྱོད་ པ་ དང༌ གཉིས། རྣལ་
འབྱོར་གྱི་དམ་ཚིག་དང་གསུམ་མོ། །རྣལ་འབྱོར་ནི་ཧེ་བཛྲར་དབང་བསྐུར་ནས་
བསྐྱེད་རྫོགས་གཉིས་ཉམས་སུ་ལེན་པ་བྱ་སྟེ། ལག་པར་ཐོད་པ་ཁྱེར་གོས་རྩི་བེར་
གོན་པ་ལ་མི་ཟེར་རོ། །དེ་ལྟར་ཡང་བརྟག་པ་དང་པོའི་ལེའུ་བརྒྱད་པ་ནས།
བསྐྱེད་པའི་ནི་རིམ་པ་དང་
། །རྫོགས་པའི་ནི་རིམ་པ་ཉིད། །ཞེས་སོ། །རྣལ་འབྱོར་
ལ་ གཉིས། བསྐྱེད་ པའི་ རིམ་ པའི་རྣལ་ འབྱོར། རྫོགས་པའི་རྣལ་འབྱོར། བསྐྱེད་
རྫོགས་རིམ་པའི་རྣལ་འབྱོར་རོ། །
236 -14



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
བསྐྱེད་པའི་རིམ་པའི་རྣལ་འབྱོར་ལ་གཉིས་ཏེ། ལས་ཚོགས་ཀྱི་ལྷ་བསྐྱེད་
པའི་རིམ་པའི་རྣལ་འབྱོར་དང་
། མངོན་པར་རྟོགས་པའི་ལྷའི་བསྐྱེད་པའི་རིམ་
པའི་རྣལ་འབྱོར་རོ། །དེ་གཉིས་ཀྱི་གོ་བ་ཡང་གང་ཟག་གཅིག་དང་དཔལ་དགྱེས་
པ་རྡོ་རྗེའི་དཀྱིལ་འཁོར་དུ་དབང་བསྐུར་ཐོབ་ནས། ངན་བུ་དཔལ་ཧེ་བཛྲའི་སྒོ་
ནས་སངས་རྒྱས་མི་བསྒྲུབ་འཇིག་རྟེན་འདིའི་དབང་དང་མངོན་སྤྱོད་ལ་སོགས་
པའི་ལས་ཆེན་བརྒྱད་བསྒྲུབ་པ་ཞིག་ཞུ་ཟེར་ནས་དེ་བསྒྲུབ་པ་ལ་ལས་ཚོགས་ཀྱི་
ལྷའི་བསྐྱེད་པའི་རིམ་པའི་རྣལ་འབྱོར་ཞེས་བྱའོ། །ཡང་གང་ཟག་གཅིག་དཔལ་
དགྱེས་པ་རྡོ་རྗེའི་དཀྱིལ་འཁོར་དུ་དབང་ཐོབ་ནས་ན་བུ་ཡང་དག་པར་རྫོགས་
པའི་སངས་རྒྱས་བསྒྲུབ་པའི་ཐབས་ཅིག་ཞུ་ཟེར་ནས། དེ་བསྒྲུབ་པ་ལ་མངོན་པར་
རྟོགས་པ་ལྷའི་བསྐྱེད་པའི་རིམ་པའི་རྣལ་འབྱོར་ཞེས་བྱའོ། །
དེ་ལས་དང་པོ་ལས་ཚོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་བྱ་བ་
ཧེ་བཛྲའི་སྒོ་ནས་ལས་ཆེན་རྣམ་པ་བརྒྱད་པོ་དེ་སྒྲུབ་པའི་བསྒྲུབ་ཐབས་དུ་ཡོད་ཞེ་
ན། དང་པོ་ཁོ་ན་རྩ་རྒྱུད་ཀྱི་བརྟག་པ་དང་པོའི་ལེའུ་གཉིས་པ་ནས་གྷོ་ར་མི་ལ་
སོགས་པའི་ལྷ་མོ་བདུན་གྱིས་ལས་བདུན་བསྒྲུབ་པའི་སྒྲུབ་ཐབས་རྣམ་པ་བདུན།
རྩ་རྒྱུད་ཀྱི་དང་པོའི་ལེའུ་བཅུ་གཅིག་པ་དང་
། གུར་གྱི་ལེའུ་བཅོ་ལྔ་པ་གཉིས་ནས་
ཀུ་རུ་ཀུ་ལའི་སྒྲུབ་ཐབས་དང་
། བརྒྱད་པོ་དེ་ལས་མི་སྟོན་ནོ། །དེ་བརྒྱད་ཀྱི་སྟེང་
དུ་གུར་གྱི་ལེའུ་གཉིས་པ་ནས། ཁྲོ་བོ་སྟོབས་པོ་ཆེས་ཆར་དབབ་པའི་སྒྲུབ་ཐབས་
དང་། ཁྲོ་བོ་འབྱུང་པོ་འདུལ་བྱེད་ཀྱིས་གནོད་སྦྱིན་མོ་དགུག་པ་དང་
། གུར་གྱི་
ལེའུ་བཞི་པ་ནས་ཁྲོ་བོ་བཅུ་ལ་སྒྲུབ་ཐབས་བཅུ་སྟེ་བཅུ་གཉིས། །གུར་གྱི་ལེའུ་
བརྒྱད་པ་ནས་སྒྲོལ་མ་ལྷ་བཅུ་གཅིག་གི་དཀྱིལ་འཁོར་གྱི་འཁོར་ལོས་སྒྲུབ་ཐབས་
236 --15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དང་གཅིག་གསུམ། ཡང་དེ་ཉིད་ནས་ཤེས་རབ་ཕ་རོལ་ཕྱིན་མ་ཤེས་རབ་སྤེལ་
བའི་སྒྲུབ་ཐབས་དང་བཅུ་བཞི། གུར་ལེའུ་བཅུ་བཞི་པའི་ནས་འཇམ་པའི་རྡོ་རྗེ་
ཡན་ལག་མེད་པས་བུ་མོ་དགུག་པའི་སྒྲུབ་ཐབས་དང་
། གུར་གྱི་ལེའུ་བཅོ་ལྔ་པ་
ནས་སྤྱན་རས་གཟིགས་དང་འཛམ་པ་ལྷ་དང་སོ་སོར་འབྲང་མ་ལ་སོགས་པའི་
སྒྲུབ་ཐབས་བཅུ་སྟེ་ཉི་ཤུ་རྩ་ལྔ། དཔལ་མགོན་པོ་ནག་པོ་དགྲ་གསད་པའི་སྒྲུབ་
ཐབས་དང་ཉི་ཤུ་རྩ་དྲུག་གི་སྟེང་དུ་རྩ་བརྒྱུད་ཀྱི་བརྒྱད་པོ་བསྣན་པས། །སྒྲུབ་
ཐབས་སུམ་ཅུ་རྩ་བཞི་པོ་དེ་ཤི་ཧེ་བཛྲའི་སྒོ་ནས་ལས་ཚོགས་བསྒྲུབ་པའི་སྒྲུབ་
ཐབས་ཡོད་དེ། གཅིག་ཏུ་བརྩིའོ། །
མངོན་པར་རྟོགས་པ་ལྷའི་བསྐྱེད་རིམ་རིམ་པའི་རྣལ་འབྱོར་ལ་གཉིས་ཏེ།
རིགས་བསྡུས་པའི་དཀྱིལ་འཁོར་འཁོར་ལོ་ལམ་དུ་བྱེད་པ་དང་
། རིགས་བྱེ་བྲག་
པའི་དཀྱིལ་འཁོར་འཁོར་ལོ་ལམ་དུ་བྱེད་པའོ། །དེ་ལྟར་ཡང་གུར་གྱི་ལེའུ་ལྔ་པ་
ནས། །དཀྱིལ་འཁོར་རེ་རེ་བསྒོམ་པའམ། རིགས་བྱེ་བྲག་པ། ཡང་ན་བསྡུས་པའི་
དཀྱིལ་ འཁོར་ རོ་ ཞེས་ པས་ རིགས་བསྡུས་ཏེ་ གཉིས་སུ་མི་ བཏགས་ གསུངས།
རིགས་བསྡུས་པའི་དཀྱིལ་འཁོར་ལམ་དུ་བྱེད་པ་ལ་གཉིས་ཏེ། དགུ་ཚན་ལྔས་
བསྡུས་པའི་དཀྱིལ་འཁོར་འཁོར་ལོ་ལམ་དུ་བྱེད་པ་དང་
། ལྔ་ཚན་ལྔས་བསྡུས་
པའི་དཀྱིལ་འཁོར་འཁོར་ལོ་ལམ་དུ་བྱེད་པ་གཉིས་སོ། །དེ་ལྟར་ལེའུ་ལྔ་པ་དེ་
ཉིད་ནས་བརྒྱད་བརྒྱད་ཀྱི་ནི་དབུས་སུ་བཞུགས་སམ་ནི་ཞེས་པ་དགུ་ཚན་ལྔ།
ཡང་ཉི་ཤུ་ལྔ་རྣམས་ནི་ཞེས་པས་ལྔ་ཚན་ལྔ་བཟུང་སྟེ། སྒོ་བ་རྣམས་ནི་སྒོར་བཀོད་
པ། དེའི་ ཚེ་ བསྡུས་པའི་དཀྱིལ་འཁོར་རོ་ཞེས་ པ་དེ་ གཉིས་ ཀའི་ཐུན་མོང་ངོ་
གསུངས་སོ། །དེ་ལའང་མི་བསྐྱོད་དགྱེས་རྡོར་གྱི་ཤུལ་དུ་རྣམ་སྣང་དགྱེས་རྡོར་
236-16



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཞུགས་པ་དང་། དེ་བཞིན་དུ་རིན་འབྱུང་ཧེ་བཛྲ་ལ་སོགས་པའི་གཙོ་བོ་འཕོས་
པས་བཅུར་འགྲོ་རུང་སྟེ། དེ་ལྟར་ཡང་གུར་ལེའུ་ལྔ་པ་ནས། སངས་རྒྱས་མགོན་པོ་
གང་ཉིད་ཀྱི། །དཀྱིལ་འཁོར་དབུས་མར་གྱུར་པའི། །དེ་ཉིད་ཀྱི་ནི་དཀྱིལ་འཁོར་
བརྗོད་ཞེས་པས་དབུས་ཀྱི་གཙོ་མོ་གང་དང་གང་གིས་བྱས་པ་ལ་དེ་དང་དེའི་
དཀྱིལ་འཁོར་བྱ་བ་ཞིག་གསུང་ཏེ། དེ་ཙུག་ཏུ་འགྲོར་རུང་ཡང་ད་རེས་རིགས་
བསྡུས་པ་ལ་རྣམ་པ་གཉིས་སོ། །རིགས་བྱེ་བྲག་པའི་དཀྱིལ་འཁོར་ལམ་དུ་བྱེད་
པ་ལ་ལྔ་སྟེ། མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པ་དང་
། རྣམ་
སྣང་དགྱེས་པ་རྡོ་རྗེ་དང་
། རིན་འབྱུང་དགྱེས་པ་རྡོ་རྗེ། སྣང་བ་མཐའ་ཡས་དགྱེས་
པ་རྡོ་རྗེ་དང་
། དོན་ཡོད་གྲུབ་པ་སྟེ་རྟ་མཆོག་ཧེ་བཛྲའི་དཀྱིལ་འཁོར་འཁོར་ལོ་
ལམ་དུ་བྱེད་པའོ། །
དེ་ལྟར་ཡང་གུར་གྱི་ལེའུ་དང་པོ་ནས། དགྱེས་རྡོར་འབུམ་ལྔའི་བདག་
ཉིད་ལས། དཀྱིལ་འཁོར་རྣམ་པ་ལྔར་ གསུངས་ཏེ། །རྡོ་ རྗེ་ཅན་དང་བརྟག་པ་
དང་། །དེ་བཞིན་རྡོ་ རྗེ་ གཟི་བརྗིད་དང༌། །པད་མ་གར་ དབང་ཕྱུག་གི་ དང་།
བརྟག་པའི་རྒྱལ་པོ་ལྔ་པའོ་ཞེས་པས་བསྟན་ཏོ། །དེ་ལས་རིན་འབྱུང་རྣམ་སྣང་
མཐའ་དོན་གྲུབ་དགྱེས་རྡོར་བཞི་པོ་རེ་ཤིང་ཞོག་ལ། མི་བསྐྱོད་དགྱེས་པ་རྡོ་རྗེའི་
དཀྱིལ་འཁོར་འཁོར་ལོ་ལམ་དུ་བྱེད་པ་ལ་དབྱེ་ན་གཉིས་སྟེ། ཁྲག་འཐུང་ལྷ་
དགུའི་དཀྱིལ་འཁོར་འཁོར་ལོ་ལ་ལམ་དུ་བྱེད་པ་དང་
། མཁའ་འགྲོ་མ་ལྷ་མོ་བཅོ་
ལྔའི་དཀྱིལ་འཁོར་འཁོར་ལོ་ལམ་དུ་བྱེད་པའོ། ཁྲག་འཐུང་ལྷ་དགུའི་དཀྱིལ་
འཁོར་འཁོར་ལོ་ལམ་དུ་བྱེད་པ་ལ་བཞི་སྟེ། ཞལ་གཅིག་ཕྱག་གཉིས་པས་གཙོ་བོ་
བྱས་པའི་དང་། ཞལ་གསུམ་ཕྱག་བཞི་པས་གཙོ་བོ་བྱས་པའི་དང་
། །ཞལ་བརྒྱད་
236 -17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཕྱག་བཅུ་དྲུག་པས་གཙོ་བོ་བྱས་པའི་འཁོར་ཌ་ཀི་མ་བརྒྱད་ཀྱིས་བསྐོར་བའི་ཁྲག་
འཐུང་ལྷ་དགུའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པའོ། །
དེ་ལྟར་ན་མི་བསྐྱོད་ཧེ་བཛྲ་ལ་ནང་གསེས་སུ་ཁྲག་འཐུང་ལྷ་དགུའི་དཀྱིལ་
འཁོར་ལམ་དུ་བྱེད་པ་ལ་བཞི། ལྷ་མོ་བཅོ་ལྔའི་དཀྱིལ་འཁོར་ལམ་དུ་བྱེད་པ་དང་
ལྔ། གོང་གི་རིགས་བཞི་པོ་དང་དགུའི་སྟེང་དུ་རིགས་བསྡུས་གཉིས་བསྣན་པས།
བཅུ་གཅིག་པོ་དེ་དགྱེས་པ་རྡོ་རྗེའི་སྒོ་ནས་མངོན་པར་རྟོགས་པ་མཆོག་བསྒྲུབ་པ
སངས་རྒྱས་བསྒྲུབ་པའི་སྒྲུབ་ཐབས་དེ་ཚོ་ལས་ཡི་གེ་ནི་གཅིག་མི་སྟོན་ནོ། །དེའི་
སྟེང་དུ་ལས་ཚོགས་ཀྱི་སྒྲུབ་ཐབས་སུམ་ཅུ་སོ་བཞི་པོ་གཅིག་ཏུ་བྱས་ནས་བསྣན་
པས་སྒྲུབ་ཐབས་བཅུ་གཉིས་སོ་དེ་ནི་བསྐྱེད་པའི་རིམ་པའི་རྣལ་འབྱོར་སྟེ། བསྐྱེད་
རིམས་ དེ་ཚོ་ལས་ ཡི་གེ་ནི་ གཅིག་མི་སྟོན་པའོ། །རྫོགས་ པའི་ རིམ་ པའི་རྣལ་
འབྱོར་ལ་གཉིས་ཏེ། འཚོགས་པ་ལ་བཤད་པ་དང་། སློབ་མ་ལ་བཤད་པའོ། །
འཚོགས་པ་ལ་བཤད་པ་ནི་རྩའི་དང་
། རླུང་གི་དང༌
། བྱང་ཆུབ་སེམས་ཀྱི་དང་
།
བསམ་མི་ཁྱབ་ཕྱག་རྒྱ་ཆེན་པོའི་རྫོགས་རིམ་མོ། །
སློབ་ མ་ ལ་ བཤད་ན་ གསུམ་ ཏེ། དངོས་ པོའི་ གནས་ ཐབས། ལམ་ ཀྱི་
གནས་ ཐབས། འབྲས་ བུའི་ གནས་ ཐབས་ སོ། །དངོས་ པོའི་ གནས་ ཐབས་ ལ་
གཉིས་ལུས་དངོས་པོའི་གནས་ཐབས་དང་
། སེམས་དངོས་པོའི་གནས་ཐབས་སོ། །
དེ་གཉིས་ཀྱི་དོན་གོ་གཅིག་བསྐྱེད་ན་འོ་སྐོལ་གྱི་རྒྱུད་ལ་རྩ་ཇི་ལྟར་གནས་པ་ལུས་
ཇི་ལྟར་ཆགས་པ་ལ་སོགས་པས་སྟོན་པ་དེ་ལུས་དངོས་པོའི་གནས་ཐབས་སུ་བསྡུ་
ལ། སྤྲོས་མེད་དངོས་པོ་གཤིས་ཀྱི་ཆོས་སྟོན་པ་སྟེ་སེམས་དངོས་པོའི་གནས་
ཐབས་དེ་དེ་ལྟར་ན་གཉིས་པོ་དེ་ལ་དངོས་པོའི་གནས་ཐབས་ཞེས་བྱའོ། །
236--18



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལམ་ཀྱི་གནས་ཐབས་ལ་གཉིས་ཏེ། རང་ལུས་ཐབས་ལྡན་གྱི་མན་ངག་
དང༌། གཞན་ལུས་ལས་ཀྱི་ཕྱག་རྒྱའི་རྫོགས་རིམ་མོ། །དེ་ལྟར་ཡང་བརྟག་པ་ཕྱི་
མའི་ལེའུ་བཞི་པ་ནས་དཀྱིལ་འཁོར་འཁོར་ལོའི་ཐབས་དང་ཞེས་པའི་ཚིག་བཞིས་
མིང་དེ་ལྟར་བཏགས་སོ། །དེའང་རང་གི་ལུས་འདི་ཉིད་ལ་བརྟེན་ནས་རྫོགས་
པའི་རིམ་པ་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་འཆར་བར་བྱེད་པ་དེ་
ལ་རང་ལུས་ཐབས་ལྡན་ཞེས་བྱ་བའོ། །ཡང་བུད་མེད་མཚན་ཉིད་དང་ལྡན་པ
གཅིག་ལ་ལས་ཀྱི་མུ་ཏྲ་བྱས་ནས་ཡེ་ཤེས་ཇི་ལྟར་སྐྱེ་བ་སྐད་ཟེར་བ་དེ་ལ་གཞན་
ལུས་ལས་ཀྱི་ཕྱག་རྒྱའི་རྫོགས་རིམ་ཞེས་བྱའོ། །དེ་ལ་རང་ལུས་ཐབས་ལྡན་ལ་
གསུམ། གཏུམ་མོའི་རྫོགས་པའི་རིམ་པ། སྒྱུ་ལུས་ཀྱི་རྫོགས་པའི་རིམ་པ། འོད་
གསལ་གྱི་རྫོགས་པའི་རིམ་པའོ། །དེ་རྣམས་ལ་ལམ་གྱི་གནས་ཐབས་ཞེས་བྱ་བ་
གཅིག་ཏུ་བརྩིའོ། །
འབྲས་བུའི་གནས་ཐབས་ནི་འདིར་སྐུ་དང་ཡེ་ཤེས་ལ་མི་ཟེར་གསུངས།
རྫོགས་པའི་རིམ་པ་ཟབ་མོའི་དོན་དེ་བསྒོམས་པས་ཁ་སང་བས་དེ་རིང་བོགས་ཆེ་
བའི་ཉམས་སུ་མྱོང་བ་གོང་ནས་གོང་དུ་སྐྱེ་བ་དེ་ལ་འབྲས་བུའི་གནས་སྟབས་ཞེས་
བྱ་གསུང་སྟེ། བརྟག་དང་པོའི་ལེའུ་ལྔ་པ་ནས། ངོ་བོ་གཟུགས་མེད་མཐོང་བ་པོ། །
སྒྲ་མེད་ཐོས་པ་པོ་ཡང་མེད། །ཞེས་པ་ལ་སོགས་པ་ཡང་བཤད་དོ། །དེ་ལྟར་ན་
རྫོགས་རིམ་ལ་གནས་སྟབས་རྣམ་པ་གསུམ་བསྐྱེད་རིམ་ལ་ཆོས་བཅུ་གཉིས་ཏེ།
བཅོ་ལྔ་པོ་དེ་ལ་རྣལ་འབྱོར་ཞེས་བྱའོ། །དཔལ་དགྱེས་པ་རྡོ་རྗེའི་སྒོར་ཞུགས་ནས་
བསྐྱེད་རྫོ་གས་གཉིས་ཀྱི་སྒོ་ནས་ཉམས་སུ་ལེན་པ་དེ་ལ་རྣལ་འབྱོར་བྱ་བ་ཡིན་གྱི་
གཞན་ལ་ནི་མ་ཡིན་ནོ། །གསུངས་སོ། །
236 --19



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ད་རྣལ་འབྱོར་པ་དེས་སྤྱོད་པ་བྱེད་དགོས་པ་རྣལ་འབྱོར་གྱི་སྤྱོད་པ་ལ་
གསུམ། ལས་དང་པོ་པའི་སྤྱོད་པ་དང༌
། བརྟེན་པ་བསམ་པ་སློབ་པའི་སྤྱོད་པ་
དང༌། རིག་པ་བརྟུལ་ཞུགས་ཀྱི་སྤྱོད་པའོ། །ལས་དང་པོ་པའི་སྤྱོད་པ་ནི། ད་ལྷ་འོ་
སྒོལ་ཀྱིས་བྱ་དགོས་ཏེ། དེ་ཡང་བསྐྱེད་པའི་རིམ་པ་ལ་བརྟན་པ་མ་ཐོབ་རྫོགས་
པའི་ རིམ་པ་ལ་རྟགས་མ་ཐོན་པས། བྱེད་ པའི་ སྤྱོད་ པ་ སྟེ། མཉམ་བཞག་ ལ་
བསྐྱེད་པའི་རིམ་པ་བསྒོམས་ནས་ཐུན་མཚམས་སུ་དཀོན་མཆོག་མཆོད་པ་དང་
།
མཎྜལ་བྱ་བ་དང་། ཕྱག་བྱ་བ་དང་། ཚ་ཚ་གདབ་པ་དང་། འབྱུང་པོ་དང་ཡི་དྭགས་
ལ་གཏོར་མ་གཏོང་བ་དང་། ཆུ་སྦྱིན་ལ་སོགས་པ་ལས་དང་པོ་པའི་བྱ་བའི་རིམ་པ་
བཅོ་ལྔ་བྱེད་དེ། དེ་ལྟ་བུ་གུར་གྱི་ལེའུ་བཅོ་ལྔ་པ་ནས། བྱང་ཆུབ་སྙིང་པོའི་བར་དུ་
ནི། །དཀོན་མཆོག་གསུམ་ཉིད་མི་སྤང་ཞིང་ཞེས་པ་ནས། །འཛམ་པ་ལྷ་ལ་ཆུ་སྦྱིན་
དང་། །མཆོད་རྟེན་ལ་ནི་བྱེ་མ་ལས། །མཁས་པས་ཆོ་ག་བཞིན་དུ་བྱའོ་ཞེས་པས་
བསྐྱེད་རིམ་ལ་བརྟན་པ་མ་ཐོབ་རྫོགས་རིམ་ལ་རྟགས་མ་ཐོན་པས་བྱེད་པའོ། །
བརྟན་པ་བསམ་ པ་ སློབ་པའི་སྤྱོད་པ་ལ་གཉིས། བསྐྱེད་པའི་ རིམ་པ་
བརྟན་པ་བསམ་པ་སློབ་པའི་སྤྱོད་པ་དང་
། རྫོགས་པའི་རིམ་པ་བསྟེན་པ་བསམ་
པ་སློབ་པའི་སྤྱོད་པའོ། །དེ་ལ་བསྐྱེད་པའི་རིམ་པའི་རྟེན་བརྟེན་པ་བསམ་པ་སློབ་
པའི་སྤྱོད་པ་ནི། གང་ཟག་ཅིག་གིས་སྟན་ཅིག་གི་སྟེང་དུ་བསྐྱེད་པའི་རིམ་པ་དལ་
གྱི་འཁོར་ལོ་ཀྱེའི་རྡོ་རྗེ་ལྷ་རྒྱ་ལྟ་བུ་ཅིག་མཚན་བཟང་པོ་སུམ་ཅུ་རྩ་གཉིས་དཔེ་
བྱད་བཟང་པོ་བརྒྱད་ཅུས་བརྒྱན་པའི་སྐུ་ཞིག་མཉམ་བཞག་དེ་ལྟར་བསྒོམས་ནས།
རྗེས་ཐོབ་ཐུན་གཏད་པའི་དུས་སུ་ཕྱི་སྣོད་ཀྱི་འཇིག་རྟེན་འདི་ཐམས་ཅད་ས་རྡོ་དང་
རི་བྲག་གི་རྣམ་པར་མི་ལྟ་བར་རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་དུ་
236 -20



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྒོམས་ལ། ནང་བཅུད་ཀྱི་སེམས་ཅན་ཐམས་ཅད་ངན་པུ་རང་གི་ཡིད་དམ་ཀྱེའི་
རྡོ་རྗེའི་ལྷ་དང་ལྷ་མོའི་བདག་ཉིད་ཅན་དུ་བསྒོམ་པ་སྟེ། དེ་ནི་བསྐྱེད་རིམ་གྱི་
མཉམ་བཞག་རྗེས་ཐོབ་པ་རོ་སྙོམས་ཀྱི་སྤྱོད་པ་ཞེས་བྱའོ། །དེ་ལྟར་བརྟག་པ་དང་
པོའི་ལེའུ་བཞི་པ་ནས། ཐུན་གསུམ་དུ་བྱིན་གྱིས་བརླབས་པའི་བསྒོམ་པ་རྣམ་པར་
བསྒོམས་ནས་ཞེས་པས་མཉམ་བཞག་ གསུངས། །ལངས་ཏེ་ལྷའི་གཟུགས་ སུ་
བཞག་གོ་ཞེས་པས་རྗེས་ཐོབ་གཟུང་ངོ་། །
རྫོགས་ པའི་ རིམ་ པ་བསྟེན་པ་བསམ་པ་སློབ་པའི་སྤྱོད་པ་ནི། མཉམ་
བཞག་ལ་རྫོགས་པའི་རིམ་པ་ལྷན་ཅིག་སྐྱེས་པའི་ཡེ་ཤེས་ཟག་པ་མེད་པའི་དོན་
དེ་བསྒོམས་ནས་རྗེས་ཐོབ་ཀྱི་དུས་སུ་མིག་གིས་གཟུགས་མཐོང་བ་ཕར་ལ་ཟག་
པ་མེད་པའི་བདེ་བ་སྟོང་དུ་སྦྱར་དེ་བཞིན་དུ་རྣ་བས་སྒྲ་ཐོས་པ་ལ་སོགས་པ་
ཐམས་ཅད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་ཀྱིས་རྒྱས་བཏབ་ནས་
བསྒོམ་པའོ། །དེ་ནི་རྫོགས་རིམ་གྱི་མཉམ་བཞག་རྗེས་ཐོབ་རོ་སྙོམས་པའི་སྤྱོད་
པའོ། །དེ་ལྟར་ཡང་བརྟག་པ་དང་པོའི་ལེའུ་བདུན་པ་ནས། །ཇི་ལྟར་བདག་ཉིད་
དེ་ལྟར་གཞན། དེ་བཞིན་བདག་ཉིད་དང་མཆོག་ཉིད་ཞེས་གསུངས་ཏེ། རང་ལ་
ཟག་པ་མེད་པའི་ཡེ་ཤེས་ཤར་བ་བཞིན་ཕར་གཞན་ལ་སྦྱར་ལ་བསྒོམ་ཞེས་པ་
དང་། དེ་བཞིན་དུ་གུར་གྱི་ལེའུ་བཞི་པ་ནས། ཡེ་ཤེས་འཕུངས་པའི་བློ་ལྡན་པ། །
དེའི་རྗེས་སུ་ཐམས་ཅད་འབྲང་ཞེས་གསུངས་ཏེ། ནང་དུ་ཟག་པ་མེད་པའི་ཉམས་
ཤར་བ་བཞིན་ཕྱིར་ཡང་དེའི་རྗེས་སུ་ཐམས་ཅད་འབྲང་ཞེས་སོ། །དེ་ལྟར་མཉམ་
བཞག་ལ་ཐུན་བཞིར་བསྐྱེད་རྫོགས་དབྱེར་མེད་དུ་བསྒོམས་ནས། རྗེས་ཐོབ་ལ་
ཐུན་མཚམས་སུ་ཕྱི་སྣོད་ཀྱི་འཇིག་རྟེན་ནི་དཀྱིལ་འཁོར་ནང་བཅུད་ཀྱི་སེམས་ཅན་
236 -21



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཐམས་ཅད་ལྷ་དང་ལྷ་མོར་བསྒོམས་ཏེ། དེ་ལ་ཟག་པ་མེད་པའི་ཉམས་མྱོང་གིས་
རྒྱས་བཏབ་ནས། བདེ་སྟོང་དུ་བསྒོམས་པ་དེ་ནི་མཉམ་བཞག་རྗེས་ཐོབ་རོ་སྙོམས་
ཀྱི་སྤྱོད་པ་བྱ་བ་ཤིན་ཏུ་གལ་ཆེ་བ་ཡིན་གསུངས་སོ། །དེ་ལྟར་ན་ལས་དང་པོ་པའི་
སྤྱོད་པ་དང་། བརྟེན་པ་བསམ་པ་སློབ་པའི་སྤྱོད་པ་གཉིས་པོ་འདི་ནི་འོ་སྐོལ་གྱི་
སྤྱོད་པ་བྱ་རྒྱུ་ཡིན་ནོ། །
དེ་ལྟར་བསྐྱེད་རྫོགས་སྤྱོད་པ་གཉིས་པོ་དེ་དང་བཅས་པས་བསྐྱེད་པའི་
རིམ་པ་ལ་བརྟན་པ་ཐོབ། རྫོགས་པའི་རིམ་པ་ལ་རྟགས་ཐོན་དྲོད་ཐོབ་ནུས་པ་
རྙེས་པས་རིགས་པ་བརྟུལ་ཞུགས་ཀྱི་སྤྱོད་པ་བྱེད་པ་སྟེ། བརྟག་པ་དང་པོའི་ལེའུ་
དྲུག་པ་ནས། ཅུང་ཟད་དྲོད་ནི་ཐོབ་པ་ནི། སྤྱོད་པ་དག་ནི་བརྩམ་པར་བྱ། །ཞེས་
པ་ནུས་པ་མ་རྙེད་པས་སྤྱོད་པ་བྱར་མི་རུང་བར་བཤད་པའི་རྒྱུད་སམ་བུ་ཏ་ནས་
བཤད། དེའང་གསད་གསོ་གཉིས་ནུས་པ་ཞེན་པ་ཏིལ་གྱི་ཕུབ་མ་ཙམ་མེད་པ་མི་
དད་པ་བསྒྱུར་ནུས་པ་སྟེ། བསད་ནས་ཤ་ཚུན་ཆོད་ཟོས་ན་མ་དད་ན་དེ་ལ་གསོ་བ་
དང་། གཅེར་བུར་ཕུད་ཐོད་པ་ལ་སོགས་ཁྱེར་སྟག་ལྤགས་གོན་ནས་སྤྱོད་པ་བྱས་
ཙམ་ན་མི་མགུའ་བ་དེ་ལ་མི་སྣང་བའམ་མི་དད་པ་བསྒྱུར་བའོ། །དེ་ལ་སྤྲོས་
བཅས་ཀྱི་སྤྱོད་པ། སྤྲོས་མེད་ཀྱི་སྤྱོད་པ། ཤིན་ཏུ་སྤྲོས་མེད་ཀྱི་སྤྱོད་པའོ། །སྤྲོས་
བཅས་ནི་ལྷ་མོ་བཅོ་ལྔ་ཁྲིད་ནས་སྤྱོད་པ་བྱེད། སྤྲོས་མེད་ལྷ་མོ་བརྒྱད་ཁྲིད་ནས་
སྤྱོད་པ་བྱེད། ཤིན་ཏུ་སྤྲོས་མེད་ནི་གཅིག་ཁྲིད་ནས་བྱེད་པ་ཡིན་ཏེ། བརྟག་པ་དང་
པོའི་ལེའུ་དྲུག་པ་དང་གུར་གྱི་ལེའུ་བཅུ་པ་ནས་སྟོན་ནོ། །
རྣལ་འབྱོར་པ་དེས་དམ་ཚིག་སྲུང་དགོས་པས་དམ་ཚིག་ནི་གཉིས། བཟའ་
བའི་དམ་ཚིག་དང་
། བསྲུང་བའི་དམ་ཚིག་གོ །བཟའ་བའི་དམ་ཚིག་ནི་ཤ་ལྔ་དང་
236 -22



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བདུད་རྩི་ལྔ་བཟའ་བ་སྟེ། དབང་རྫོགས་པར་ཐོབ་པས་འདི་མ་བརྟེན་ནའང་དམ་
ཚིག་ཉམས་པ་ཡིན་ཏེ། རྩ་རྒྱུད་ཀྱི་བརྟག་པ་དང་པོའི་ལེའུ་བདུན་པ་ནས། རྒྱལ་
མཚན་དང་ནི་མཚོན་བསྣུན་ཉིད་ ཞེས་ པ་ དང་། བརྟག་པ་དང་པོའི་ལེའུ་བཅུ་
གཅིག་པ་ནས། མཐའི་ཤ་དང་དང་པོའི་ཤ་ཞེས་པ་དང་
། གུར་གྱི་ལེའུ་བདུན་པ་
ནས། མི་བསྐྱོད་ བརྟེན་པའི་རྣལ་ འབྱོར་ པས། །ནད་ ཀུན་རྣམ་ པར་ སྤོང་ པར་
འགྱུར་ཞེས་པས་ཤ་ལྔ་དང་བདུད་རྩི་ལྔ་བཟའ་བ་ཕན་ཡོན་དང་བཅས་པ་སྟོན་ཏོ། །
སྲུང་བའི་དམ་ཚིག་གུར་གྱི་ལེའུ་བཅོ་ལྔ་པ་ནས། སློབ་དཔོན་སྨོད་པར་མི་བྱེད་
དང་ཞེས་པ་ནས་རྩ་བའི་ལྟུང་པར་རབ་དུ་གཞོམ་པ་བསྟན་པ་ཞེས་བྱའི་ཏིང་ངེ་
འཛིན་ཏོ། །ཞེས་པའི་བར་གྱིས་རྩ་ལྟུང་བཅུ་ཐམ་པ་བྱ་བ་ཞིག་བསྟན་ཏེ། དོན་གྱི་
ཕུགས་ཀྱིས་རྩ་ལྟུང་བཅུ་བཞི་པོ་དེ་བསྲུང་བའི་དམ་ཚིག་ཡིན་གསུངས་སོ། །དེ་
ལྟར་ན་རྣལ་འབྱོར་ལ་ཆོས་བཅུ་གཉིས། སྤྱོད་པ་གསུམ་སྟེ་བཅོ་ལྔ། རྫོགས་རིམ་
གསུམ་ཏེ་བཅོ་བརྒྱད་དམ་ཚིག་གཉིས་ཏེ་ཉི་ཤུ་པ་སྟེ་རང་བཞིན་གྱི་རྒྱུད་དོ། །
༈ དེ་ལྟར་གཞིའི་རྒྱུད། དབང་བསྐུར་རང་བཞིན་རྒྱུད་བསྐྱེད་རྫོགས་སྤྱོད་
པ་དང་བཅས་ པ་དེས། །འབྲས་བུ་འབྱུང་བས། འབྲས་བུའི་རྒྱུད་ལ་གཉིས་ཏེ།
ལས་དང་། དངོས་གྲུབ་བོ། །ལས་ལ་ལས་ཆེན་པོ་བརྒྱད་དེ། དབང་དང་། མངོན་
སྤྱོད་དང་
། དགྲའི་སྡེ་འཇོམས་པ་དང་
། གསད་པ་དང་
། བསྐྲད་པ་དང་
། དགུག་
པ་དང༌། ཞི་བ་དང་
། རྒྱས་པའོ། །དེ་ལྟར་བརྟག་པ་ཕྱི་མའི་ལེའུ་བཞི་པའི་གཏོར་
མའི་སྐབས་ནས། གལ་ཏེ་འདིར་འབྱུང་པོའི་ཚོགས་ཀྱི་ཕྱིར་གཏོར་མ་རྟག་ཏུ་བྱིན་
ན། དབང་དང་མངོན་སྤྱོད་དང་དགྲའི་སྡེ་འཇིགས་པ་དང་གསད་པ་དང་དགུག་པ་
ཞི་ བ་དང་ རྒྱས་ པར་ ཡང་ འགྱུར་ རོ་ ཞེས་ སོ་ དང་། དངོས་གྲུབ་ལ་ གཉིས་ཏེ།
236 -23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མཆོག་ གི་ དངོས་གྲུབ་ དང༌། ཐུན་ མོང་ གི་ དངོས་གྲུབ་བོ། །དེ་ ལྟར་ གསང་བ་
འདུས་པའི་རྒྱུད་ཕྱི་མ་ནས། སངས་རྒྱས་ཉིད་འགྲུབ་སངས་རྒྱས་ནི། །དངོས་གྲུབ་
མཆོག་ཞེས་བཤད་པ་ཡིན། །མི་སྣང་ལ་སོགས་དངོས་གྲུབ་ནི། །ཐ་མལ་པ་ཞེས་
བཤད་པ་ཡིན། །ཞེས་དེ་ལྟར་བཤད་གདའ། །ཐུན་མོང་གི་དངོས་གྲུབ་ནི་བརྒྱད་
དེ། །དམིག་སྨན་རྐང་མགྱོགས་རལ་གྲི་ས་འོག་བསྒྲུབ་པ་རི་ལུ་མཁའ་ལ་སྤྱོད་པ་
མི་སྣང་བ་བཅུད་ཀྱིས་ལེན་ནོ། །
དེ་ཡང་གུར་གྱི་ལེའུ་བཞི་པ་དང་བཅོ་ལྔ་པ་ནས་རྐང་གྲངས་བཅུ་བཞི་པའི་
སྟོད་ནས། རིལ་བུ་ཇི་ལྟར་བསྒྲུབ་པ་ལ་སོགས་པ་བསྒྲུབ་ལུགས་སྟོན་ནོ། །མཆོག་
གི་དངོས་གྲུབ་ནི་འབྲས་བུ་སྐུ་རྣམ་པ་བཞི་ཡན་ལག་རྟགས་བརྒྱད་དང་བཅས་
པའོ། །རྟགས་བརྒྱད་ནི། འཕྲ་བ། ཡང་བ། བདག་པོར་བསྒྱུར་བ། གར་ཡང་ཕྱིན་
པ། མཆོད་པར་འོས་པ། འདོད་དགུར་བསྒྱུར་བ། གར་དགུར་གནས་པ། དབང་
བསྐུར་བའི་ཡོན་ཏན་ནོ། །དེ་ལྟར་ན་རང་བཞིན་རྒྱུད་ལ་ཆོས་ཉི་ཤུ། གཞིའི་རྒྱུད་
ལ་བཞི་སྟེ་རྩ་བཞི། འབྲས་བུའི་རྒྱུད་ལ་ལས་མ་ལས་ཆེན་པོ་བརྒྱད་ཐུན་མོང་
དངོས་གྲུབ་བརྒྱད་མཆོག་རྟགས་བརྒྱད་དེ་བརྒྱད་གསུམ་ཉི་ཤུ་བཞི། གཞི་རང་
བཞིན་གཉིས་ལ་རྩ་བཞི་ཏེ། བཞི་བཅུ་ཞེ་བརྒྱད་དེའི་སྟེང་དུ་ཐུན་མོང་གི་བསླབ་
བྱ་གཅིག་ཏུ་བྱས་ནས་བསྣན་པ་ཞི་དགུའོ། །དེ་ལྟར་ཆོས་ཚན་བཞི་བཅུ་ཞེ་དགུ་པོ་
དེས་རྩ་བའི་རྒྱུད་བརྟག་པ་གཉིས་པ་འདི་དང་བཤད་པའི་རྒྱུད་མཁའ་འགྲོ་མ་
གུར་གཉིས་ཀྱི་དོན་མ་ལུས་པར་འདུས་ཏེ། བླ་མ་ལྷོ་པའི་ཞལ་ན་ཆོས་ཚན་ཞི་དགུ་
པོ་དེ་ལ་ལྟ་རྟོག་བྱེད་པའི་དུས་སུ་གཞིའི་རྒྱུད་ལ་ཆོས་བཞི་ལ། སློབ་དཔོན་གྱི་
ལས་ལེའུ་གང་ན་འདུག །མཚན་ཉིད་ལྷ་ངོ་བསྟན་པ་དབང་བསྐུར་ལེའུ་གང་ན་
236 24



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདུག །རང་བཞིན་རྒྱུད་ལ་རྣལ་འབྱོར་ལ་གཉིས་སྤྱོད་པ་གསུམ་དམ་ཚིག་གང་ན་
འདུག །འབྲས་བུའི་རྒྱུད་ལ་ལས་བརྒྱད་དངོས་གྲུབ་གཉིས་གང་ན་འདུག་ཤེས་
པར་བྱའོ། །ཚིག་དེ་ཤེས་པས་མི་ཆོག་གང་ཟག་གིས་བྱས་པ་ལ་ཡི་གེ་ནི་གཅིག་
རག་མ་ལུས་པར་རྒྱུད་སྡེབས་ནས་དབང་བསྐུར་དུ་ལམ་དུ་སློང་། བསྐྱེད་པའི་
རིམ་པ་རྫོགས་རིམ་དང་སྤྱོད་པ་དང་བཅས་པར་རྒྱུད་སྡེབས་ནས་གང་ཟག་གི་ཆ་
རྐྱེན་དུ་ལམ་དུ་སློང་ཤེས་ཙམ་ན་འབྲུ་རང་ཆོམ་ནས་འགྲོ་བ་དེ་ཡིན་ཏེ། འཆད་
ཤེས་བསྒོམ་ཤེས་དུས་གཅིག་ཏུ་འོངས་པ་ཡིན་གསུང་
། བླ་མ་ལྷོ་པའི་ཞལ་ནས་
ཆོས་ཐུན་ཆུང་ངུ་གཅིག་གི་ནང་དུ་རྒྱུད་ཀྱི་དོན་མ་ལུས་པར་འུབས་ཀྱིས་འོངས་པ་
ཡིན་གསུངས་སོ། །
དེ་ལྟར་ཆོས་ཚན་ཞེ་དགུ་པོ་དེ་ལ་གོ་ལུགས་རྣམ་པ་གསུམ་ལས། གང་
ཟག་དབང་པོ་རབ་ལ་མཚན་གྱི་དོན་དུ་རྒྱུད་ཐམས་ཅད་གོ་བ་དང་
། གང་ཟག་
དབང་པོ་འབྲིང་ལ་རྒྱུད་ཀྱི་བཞུགས་ཚུལ་དུ་གོ་བ་དང་
། གང་ཟག་དང་པོ་ཐ་མ་ལ་
རྒྱུད་ཀྱི་ཚིག་དོན་རབ་ཏུ་ཕྱེ་བས་གོ་བའོ། །དེ་ལ་གང་ཟག་དབང་པོ་རབ་ལ་རྒྱུད་
ཀྱི་མཚན་དུ་གོ་བ་ནི། གང་ཟག་དབང་པོ་རབ་བྱ་བ་འོ་སྐོལ་གྱིས་རིག་རིག་པོ་
འདི་ལ་མི་ཟེར་གསུངས། མཐོང་བའི་ལམ་རྒྱུད་ལ་སྐྱེ་བའི་གང་ཟག་གཅིག་གིས་
རྒྱ་གར་སྐད་དུ་ཤྲི་ཧེ་བཛྲ་ཞེས་བྱ་བ་དེ་རྒྱུད་ཀྱི་དོན་ཐམས་ཅད་གོ་ནུས་གསུངས་
སོ། །འོ་ན་རྒྱུད་ཀྱི་མཚན་འདི་ནི་ལོ་པཎ་གྱི་བཅུག་པ་ཡིན་པ་འདི་རྒྱུད་ཀྱི་དབུ་ན་
ནི་མེད་ཅང་ རིགས་ སམ་བྱས་པ་ལ། དེ་དཔེར་ན་འདི་དང་འདྲ་གསུངས་སོ། །
དཔེར་ན་ཀ་པ་ལི་འདི་གྲུབ་པའི་དུས་སུ་འདི་ཀ་པ་ལ་ཡིན་བྱ་བའི་ཡི་གེ་ཞིག་བྲི་
དགོས་སམ་དེ་མི་དགོས། སྒྲ་སྤྱི་ལ་ཀ་པ་ལི་གྲུབ་ཙམ་ན་དེའི་མི་གྲུབ་ནས་ཡོད།
236 --25



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༥༽
དཔེ་དེ་བཞིན་དུ་རྒྱུད་འདི་གཞུང་ཚིག་དང་ཡི་གེར་གྲུབ་པའི་དུས་སུ་འདི་དགྱེས་
པ་རྡོ་རྗེའི་རྒྱུད་ཡིན་བྱ་དགོས་སམ་མི་དགོས། སྒྲ་སྤྱིའི་རྣམ་པ་ལ་ཧེ་བཛྲ་བྱ་བ་དེ་
གྲུབ་ནས་ཡོད་པ་ལས་དེ་ལ་བཤད་པ་ཡིན་གསུངས་སོ། །དེས་ན་གང་ཟག་དབང་
པོ་རབ་ཀྱི་ཤྲཱི་ཧེ་བཛྲ་ཞེས་བྱ་བ་དེར་རྒྱུད་ཀྱི་དོན་ཐམས་ཅད་གོ་ནུས་སོ། །
གང་ཟག་དབང་པོ་འབྲིང་གིས་རྒྱུད་ཀྱི་བཞུགས་ཚུལ་དུ་དོན་ཐམས་ཅད་
གོ་བ་ནི། གང་ཟག་དབང་པོ་འབྲིང་བྱ་བ་འོ་སྐོལ་ཀྱི་རིག་རིགས་སུ་ལ་མི་ཟེར།
ཚོགས་ལམ་དང་སྦྱོར་ལམ་མན་ཆད་ནོན་པའི་གང་ཟག་ཅིག་ཡིན་ཏེ། དེས་རྒྱུད་
ཀྱི་བཞུགས་ཚུལ་གྱི་འདི་སྐད་ཞེས་པ་ནས་བཙུན་མོའི་བྷ་ག་རྣམས་ལ་བཞུགས་སོ་
ཞེས་པའི་བར་དེར། རྒྱ་གར་སྐད་དུ། ཨེ་ཝཾ་མ་ཡ། ཤུ་ད་ཨེ་ཀསྨི་ས་མ་ཡེ། བ་ག་
ཝན་སརྦ་ཏ་ཐ་ག་ཏཱ་ཀ་ཡ་ཝ་ཀ་ཙིཏྟ་ཧྲི་ད་ཡ་བཛྲ་ཡོ་ཤིད་བ་ག་ཤ་བྷི་ཛ་ཧ་རི།
ཞེས་བྱ་བར་ཡོད་དེ། གང་ཟག་དབང་པོ་འབྲིང་གིས་རྒྱུད་ཀྱི་དོན་ཐམས་ཅད་གོ་
ནུས་གསུངས་སོ། །གང་ཟག་དབང་པོ་ཐ་མ་ནི་ལམ་སྣ་ནས་མ་ཟིན་པའི་གང་ཟག་
དེ་གང་ཟག་དབང་པོ་ཐ་མ་བྱ་བ་ཡིན། དེ་ལྟ་བུའི་དོན་དུ་རྒྱུད་ཚིག་དོན་རབས་སུ་
ཕྱེ་བས་གོ་བ་སྟེ་རྩ་བའི་རྒྱུད་བྱུང་
། དེས་མ་གོ་བ་ལ་བཤད་པའི་རྒྱུད་བྱུང་
། དེས་
མ་གོ་བ་ལ་རྒྱུད་ཕྱི་མ་ཡང་ཞིག་ཡང་བྱུང་བ་དེ་ཡིན་གསུངས་སོ། །
དེ་ལས་འདིར་གང་ཟག་དབང་པོ་རབ་ཀྱིས་རྒྱུད་ཀྱི་མཚན་དུ་རྒྱུད་ཀྱི་དོན་
ཐམས་ཅད་གོ་བའི་དབང་བྱས་ན། རྒྱ་གར་སྐད་དུ། ཤྲཱི་ཧེ་བཛྲ་ཏན་ཏྲ་ར་ཛ་ན་མ།
ཞེས་བྱ་བ་འདི་བོད་སྐད་དུ། དཔལ་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་ཞེས་
བྱ་བ་ཡིན་ཏེ། དེ་ལ་རྒྱུད་ཀྱི་གཞུང་འདི་ནས་བསྡུ་ན་ཐབས་གཉིས། བསྐྱེད་པའི་
རིམ་པ་དང་རྫོགས་པའི་རིམ་པ་གཉིས་ནས་མི་སྟོན། དེ་ལས་བསྐྱེད་པའི་རི་
236--26



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཚན་དུ་ཇི་ལྟར་གོ་ན། དཔལ་ཞེས་པ་འཁོར་མཁའ་འགྲོ་མ་གྷོ་རི་མ་ལ་སོགས་
པ་གདུལ་བྱ་ལ་ལེགས་པའི་ཡོན་ཏན་སྟེར་བའོ། །ཀྱེའི་ཞེས་པ་གཙོ་བོ་ཡབ་ཀྱེའི་
རྡོ་རྗེ་ཞལ་བརྒྱད་ཞབས་བཞི་ཕྱག་བཅུ་དྲུག་པས་ཐབས་བདེ་བ་མཚོན་པའོ། །རྡོ་
རྗེ་ནི་དེའི་ཡུམ་བདག་མེད་མས་ཤེས་རབ་སྟོང་པ་མཚོན་པའོ། །ཞེས་བྱ་བ་ནི་དེ་
ལྟ་བུའི་གཙོ་བོ་ཡབ་ཡུམ་ཐབས་ཤེས་རབ་དབྱེར་མེད་མ་འཁོར་ལྷ་མོ་བརྒྱད་ཀྱིས་
བསྐོར་བའི་ལྷ་དགུའི་བསྐྱེད་པའི་རིམ་པ་དེ་གཞུང་ཚིག་དང་ཡི་གེར་སྟོན་པའོ། །
རྫོགས་པའི་རིམ་པ་ཇི་ལྟར་གོ་ན། དཔལ་དགའ་བ་བཞི་དང་སྐད་ཅིག་མ་
རྣམ་པ་བཞི། ཀྱེ་སྣང་བ་རྡོ་རྗེ་སྟོང་པ་དོན་ལ་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་སྙིང་པོའི་དོན་དགའ་བ་བཞི་དང་སྐད་ཅིག་མ་བཞིས་ལེན་པར་བྱེད་པའོ། །
ཞེས་བྱ་བ་ནི་རྫོགས་པའི་རིམ་པ་ཟབ་མོའི་དོན་དེ་གཞུང་ཚིག་དང་ཡི་གེར་སྟོན་
པའོ། །རྒྱུད་ནི་ངོ་བོ་དང་དབྱེ་བ་དང་ངེས་ཚིག་རྣམ་པ་གསུམ་མོ། །རྒྱུད་ཀྱི་ངོ་བོ་
ཐབས་ཤེས་རབ་གཉིས་སུ་མེད་པའོ། །དེ་ལྟར་ཡང་ཐབས་དང་ཤེས་རབ་བདག་
ཉིད་རྒྱུད། །དེ་ནི་ང་ཡིས་ཐབས་ཤེས་རབ་བཤདཀྱིས་ཉོན་ཞེས་སོ། །དབྱེ་བ་ལ་
གཞིའི་རྒྱུད་རང་བཞིན་ཀྱི་རྒྱུད་འབྲས་བུའི་རྒྱུད་རྣམ་པ་གསུམ་མོ། །ངེས་ཚིག་ནི་
འབྲེལ་པའི་དོན་གྱིས་ན་རྒྱུད། ཚོགས་པའི་དོན་གྱིས་ན་རྒྱུད། བྲེང་ཆགས་པའི་
དོན་གྱིས་ན་རྒྱུད་དེ་དོན་ལ་གཞི་རང་བཞིན་འབྲས་བུ་རྣམ་པ་གསུམ་པོ་དེ་གང་
ཟག་གཅིག་གི་རྒྱུད་ལ་འབྲེལ་དགོས། ཚོགས་དགོས་བྲེང་ཆགས་དགོས་པས་སོ། །
རྒྱལ་པོ་ནི་སྙིང་པོ་ལྟ་བུའི་དོན་དུ་འདུག་པས་སོ། །ཀྱེའི་རྡོ་རྗེ་ལ་ཕྱག་འཚལ་ལོ་ནི་
ལོ་ཚ་བའི་ཕྱག་གོ །
༈ ད་ནི་ གང་ ཟག་ དབང་ པོ་འབྲིང་གི་རྒྱུད་བཞུགས་ཚུལ་དུ་གོ་བ་ནི།
236 -27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྲིང་ནི་འོ་སྐོལ་གྱི་རིག་རིག་བུ་འདི་ལ་མི་ཟེར་ཏེ། སྦྱོར་ལམ་མན་ཆད་ནོན་པའི་
གང་ཟག་དེས་རྒྱུད་ཀྱི་བཞུགས་ཚུལ་དུ་རྒྱུད་ཀྱི་དོན་ཐམས་ཅད་གོ་བའོ། །དེ་ལ་
གསང་བ་བླ་ན་མེད་པའི་རང་གཞུང་དུ་བཤད་ན་རྒྱུད་ཀྱི་བཞུགས་ཚུལ་ལོ། །ཐེག་
པ་འོག་མ་བ་དང་སྒོ་བསྟུན་ན་གླེང་གཞིའོ། །གསང་བ་བླ་ན་མེད་པ་རང་གཞུང་དུ་
རྒྱུད་དངོས་ཡིན་པར་སམ་བུ་ཏ་ནས། དམ་ཆོས་ཀུན་གྱི་ཐོག་མར་ནི། །དེ་ཕྱིར་ཨེ་
ཝཾ་བརྗོད་པར་བྱ་ཞེས་པ་དང་། གུར་གྱི་ལེའུ་བཅོ་ལྔ་པ་ནས་འདི་སྐད་བདག་གིས་
ཐོས་པ་སྟེ། དུས་གཅིག་དུས་ནི་གཅིག་ནའོ། །བདག་གིས་བཅོམ་ལྡན་སྤྱན་སྔར་
ཏེ། །ཞེས་པ་ལ་སོགས་པས་ཤེས་སོ། །
དེ་ལས་འདིར་ཐེག་པ་འོག་མ་དང་སྒོ་བསྟུན་ནས་གླེང་གཞི་བཤད་ན།
འདི་སྐད་ཞེས་པ་ན་བཞུགས་སོ་ཞེས་པའི་བར་གྱིས་སྟོན་ཏེ། དེ་ལ་འདི་སྐད་ཅེས་
པ་སྡུད་པ་པོ་ཁོ་རང་གིས་འཁོར་གྱི་ནང་དུ་བླ་ཐབས་སུ་བརྗོད་པའི་ཚིག་སྟེ། །དེ་
ལ་འདི་སྐད་དུ་ཐོས་ཞེས་པ་ཏེ་སྒྲོ་སྐུར་དང་བྲལ་བར་རོ། །བདག་གིས་ཐོས་ཞེས་
པ་དེས་དེ་ལ་བཤད་པ་ལ་སོགས་པ་བརྒྱུད་པ་ལྟ་བུ་མིན་ཏེ། བདག་ཉིད་ཀྱིས་
སྟོན་པ་རྡོ་རྗེ་འཆང་དེ་ལ་དངོས་སུ་ཐོས་པས་བརྒྱུད་པའི་སྒྲོ་འདོགས་ཆོད་པའོ། །
དུས་གཅིག་ན་ཐོས་ཞེས་པ་དེ་དུས་འདིའི་དུས་སུ་འདི་ཐོས་ལས་གཞན་གྱི་དུས་སུ་
གཞན་དག་ཀྱང་ཐོས་པས་དོན་ལ་སྡུད་པ་པོ་དེ་ཐོས་པ་ཆེ་བར་བསྟན་པ་དང་
།
ཡང་ན་དུས་གཅིག་ན་ཐོས་ནི་དུས་ཀྱི་མཐའི་སྐད་ཅིག་མ་ལ་ཐོས་དུས་གཅིག་ན་
རྟོགས་ཤིང་ཁོང་དུ་ཆུད་པས་སྡུད་པ་པོ་དེ་ཤེས་རབ་ཆེ་བར་བསྟན་པ་དང་
། ཡང་
དུས་གཅིག་ན་ཐོས་ནི་གསང་སྔགས་ཤིན་ཏུ་འབྱུང་དཀའ་ཧེ་བཛྲ་འདིར་ཤིན་ཏུ་འབྱུང་
དཀའ་བས་དུས་གཅིག་གི་དུས་སུ་འབྱུང་གི་ཡང་ནས་ཡང་དུ་བསྐྱར་ཞིང་མི་འབྱུང་
236-28



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མ་
པའོ། །སྡུད་པ་པོས་དེ་སྐད་བླ་ཐབས་སུ་བརྗོད་པ་སྡུད་པ་པོའི་འཁོར་ལ་རྣམ་རྟོག་
གསུམ་སྐྱེས་ཏེ། འོ་ན་འདི་སྐད་བདག་གིས་ཐོས་པའི་དུས་གཅིག་ན་བྱ་བ་དེ་འོ་ན་
ཁྱོད་ཀྱིས་སྟོན་པ་གང་ལས་ཐོས། །གནས་གང་དུ་ཐོས། །གྲོགས་གང་དང་ལྷན་
ཅིག་ཏུ་ཐོས་སྙམ་པའི་རྣམ་པར་རྟོག་པ་གསུམ་སྐྱེས་ཏེ། རྣམ་པར་རྟོག་པ་གསུམ་
པོ་དེ་གཅོད་པའི་དོན་དུ་དང་པོ་ཁོ་ན་སྟོན་པ་གང་ལས་ཐོས་ཞེ་ན། བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་ཞེས་
པས་སྟོན་པ་གང་ལ་ཐོས་པའི་རྣམ་པར་རྟོག་པ་གཅད། བཙུན་མོའི་བྷ་ག་རྣམས་
ཞེས་པས་གནས་གང་དུ་ཐོས་པའི་རྣམ་པར་རྟོག་པ་གོཅད། བཞུགས་སོ་ཞེས་
པས་གྲོགས་གང་དང་ལྷན་ཅིག་ཏུ་ཐོས་པའི་རྣམ་རྟོག་གཅད། དེ་ལས་དང་པོ་སྟོན་
པ་གང་ལ་ཐོས་ན་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུའི་
སྟོན་པ་མ་ཐོས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་གསུང་
པ་ལ་ཐོས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་ ཀྱི་
ཐུགས་ཀྱི་སྟོན་པ་ལ་ཐོས། བཅོམ་ལྡན་འདས་དེ་བཞིན་གཤེགས་པ་ཐམས་ཅད་
ཀྱི་རྡོ་རྗེའི་སྟོན་པ་ལ་ཐོས་བྱ་བ་བཞིའོ། །
དེ་ལ་བཅོམ་ལྡན་འདས་ཞེས་པ་སྤང་བྱ་ཉོན་མོངས་པ་ལ་སོགས་པའི་
བདུད་བཞི་བཅོམ་ཞིང་འཇོམས་བྱེད་དབང་ཕྱུག་ལ་སོགས་པའི་ཡོན་ཏན་དྲུག་
དང་ལྡན་པ་སྟེ། དེ་ལྟར་ཡང་ལེའུ་ལྔ་པ་ནས། བྷ་ག་རྣམ་པ་དྲུག་ཏུ་བརྗོད། །
དབང་ཕྱུག་ལ་སོགས་ཡོན་ཏན་ཀུན། །ཡང་ན་ཉོན་མོངས་ལ་སོགས་བདུད། །
འཇོམས་ཕྱིར་བཅོམ་ལྡན་འདས་ཞེས་བྱ། །ཞེས་སོ། །
དེ་བཞིན་གཤེགས་པ་ཐམས་ཅད་ཀྱི་ནི་རང་དོན་གཞན་དོན་གཉིས་ཏེ།
གི་སྟོན་
236-29



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རང་ དོན་ དབང་ དུ་ ན་ དེ་ བཞིན་ ཆོས་ ཀྱི་ དབྱིངས་ སྟོང་ ཉིད་ འོད་ གསལ་བ།
གཤེགས་པ་སླར་ཆོས་ཀྱི་དབྱིངས་སྟོང་ཉིད་འོད་གསལ་དུ་གཤེགས་པ་ཆོས་ཀྱི་
སྐུའོ། །ཡང་གཞན་དོན་དབང་དུ་ན་དེ་བཞིན་ནི་ཆོས་ དབྱིངས་སྟོང་ཉིད་འོད་
གསལ་བ་སྤྲོས་པ་ཐམས་ཅད་དང་བྲལ་བ་དོན་ཆོས་སྐུའོ། །གཤེགས་པ་ནི་ཆོས་
སྐུ་ལས། ལོངས་སྐུ་དེ་ལས་སྤྲུལ་སྐུ་ཏེ་གཟུགས་སྐུ་གཉིས་འགྲོ་བ་སེམས་ཅན་གྱི་
དོན་དུ་གཤེགས་པའོ། །དེ་ལྟ་འདིའི་ལེའུ་ལྔ་པ་ནས། །དཔལ་ལྡན་དེ་བཞིན་ཉིད་
གཤེགས་ཤིང་
། །དེ་བཞིན་སླར་ཡང་གཤེགས་པ་ཉིད། །འདིས་ན་ཤེས་རབ་རིག་
པ་ཡིས། །དེ་བཞིན་གཤེགས་ཞེས་བརྗོད་པར་བྱ། །ཞེས་སོ། །སྐུ་ནི་བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ཀྱི་སྐུའི་སྟོན་པ་ཕྱག་དྲུག་པའི་སྟེ་སྤྲུལ་
པའི་སྐུའི་སྟོན་པ་ལ་ཐོས། གསུང་དེ་བཞིན་གཤེགས་པ་ཐམས་ཅད་ཀྱི་གསུང་གི་
སྟོན་པ་ཞལ་གསུམ་ཕྱག་བཞི་པ་སྟེ་ལོངས་སྤྱོད་རྫོགས་པའི་སྐུའི་སྟོན་པ། ཐུགས་
དང་དེ་བཞིན་གཤེགས་པ་ཐམས་ཅད་ཀྱི་ཐུགས་ཀྱི་སྟོན་པ་སྟེ་ཞལ་ཅིག་ཕྱག་
གཉིས་པ་སྟེ་ཆོས་ཀྱི་སྐུའི་སྟོན་པ། རྡོ་རྗེ་ནི་བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་རྡོ་རྗེའི་སྟོན་པ་ཞལ་བརྒྱད་ཞབས་བཞི་ཕྱག་བཅུ་དྲུག་པ་སྟེ་བདེ་
བ་ཆེན་པོའི་སྐུའི་སྟོན་པ་ལ་ཐོས་པའོ། །
འོ་ན་གླིང་གཅིག་ཏུ་འཁོར་ལོ་སྒྱུར་བའི་རྒྱལ་པོ་དེ་གཉིས་སམ་གསུམ་ལ་
སོགས་པ་འབྱུང་བར་མི་རིགས་པ་བཞིན་དུ། འདིར་བསྟན་པ་གཅིག་ལ་སྟོན་པ་
གཉིས་སམ་གསུམ་ལ་སོགས་པ་དེ་འོང་བར་ཅང་རིགས་སམ་ཞེ་ན། དེ་གདུལ་བྱ་
གཅིག་གི་རྒྱུད་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་འབྱུང་ན་འགལ་བ་ཡིན་གྱི།
གདུལ་བྱ་སོ་སོ་ལ་འདུལ་བྱེད་ཀྱི་སྐུ་སོ་སོར་བསྟན་ པ་དེ་ལ་འགལ་བ་མེད་
236-30



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གསུངས་སོ། །འོ་ན་གདུལ་བྱ་སོ་སོ་ལ་འདུལ་བྱེད་ཀྱི་སྐུ་མི་འདྲ་བ་སོ་སོར་ཇི་ལྟར་
བསྟན་ཞེ་ན། ཡུམ་ཕག་མོའི་གདུལ་བྱའི་ངོར་ཞལ་གསུམ་ཕྱག་བཞི་པ་གསུང་གི་
སྟོན་པ་དེ་བྱུང་
། ཡུམ་ལུ་གུ་རྒྱུད་ཀྱི་གདུལ་བྱའི་ངོར་ཞལ་གསུམ་ཕྱག་དྲུག་པ
དང༌། ཡུམ་མེད་པས་འདུལ་བ་ལ་ཞལ་གཅིག་ཕྱག་གཉིས་པ་དང་
། ཡུམ་བདག་
མེད་མའི་གདུལ་བྱའི་ངོར་ཞལ་བརྒྱད་ཕྱག་བཅུ་དྲུག་པ་རྡོ་རྗེའི་སྟོན་པ་བྱུང་བའོ། །
དེ་ལས་ཀྱང་མཆོག་ཏུ་གྱུར་པའི་སྟོན་པ་ཞལ་བརྒྱད་ཕྱག་བཅུ་དྲུག་པ་འདི་
ཉིད་ཡིན་བྱ་བར་བརྟག་པ་ཕྱི་མའི་ལེའུ་ལྔ་པའི་མཚམས་སྦྱོར་དང་
། །གུར་གྱི་ལེའུ་
བཅུ་བཞི་པའི་མཚམས་སྦྱོར་གཉིས་ན་གསལ་ལོ། །དེ་རྣམས་ཀྱིས་སྟོན་པ་གསལ་
ཐོས་པའི་རྣམ་རྟོག་གཅོད་པ་སྟེ། །གུར་གྱི་ལེའུ་དང་པོ་ནས་གཅིག་དང་གཉིས་
དང་མཁའ་བདེ་དང་ཞེས་པའི་སྟོན་ཏེ། །གཅིག་ནི་ཤེས་བྱ་རང་གི་མཚན་ཉིད་
སྟོན་པ། །གཉིས་ནི་གདུལ་བྱ་ངོར་སྣང་ངོ་
། །མཁའ་བདེ་ནི་དེ་ཉིད་ཟག་མེད་བདེ་
བ་ལ་ལོངས་སྤྱོད་པའོ། །
འོ་ན་གནས་གང་དུ་ཐོས་ཞེ་ན། བཙུན་མོའི་བྷ་ག་རྣམས་ལ་ཞེས་པ་སྟེ། དེ་
ཡང་གདུལ་བྱ་ངོར་སྣང་ནི་འོག་མིན་ལ་སོགས་པ་གང་ལྟར་མོས་པ་ཤེས་བྱ་རང་
གི་མཚན་ཉིད། བཙུན་མོའི་བྷ་ག་ཞེས་བཙུན་མོ་ནི་ཡུམ་སངས་རྒྱས་སྤྱན་དང་
།
མ་མ་ཀི་དང་
། གོས་དཀར་མོ་དང་། སྒྲོལ་མ་ལ་སོགས་པ་རི་རབ་ཀྱི་རྡུལ་ཕྲ་རབ་
ཀྱི་གྲངས་དང་མཉམ་པའི་རྣལ་འབྱོར་མའོ། །བྷ་ག་ནི་ཡུམ་དེ་རྣམས་ཀྱི་བྷ་ག་
གཅིག་ཏུ་བསྡུས་པའི་ཆོས་ཀྱི་འབྱུང་གནས་གྲུ་གསུམ་པ་ཁ་དོག་དཀར་པོ་རྩ་བ་ཕྲ་
ཐུར་དུ་ཟུག་པའོ། །དེའང་ཆོས་འབྱུང་དེའི་ཟུར་གསུམ་གྱིས་ཐབས་བདེ་བ་
མཚོན། ནང་སྟོང་པར་འདུག་པས་ཆོས་ཉིད་སྟོང་པ། ཁ་དོག་དཀར་བ་ནི་ཆོས་
236 --31



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཉིད་་
་ལ་ཉེས་པའི་སྐྱོན་གྱིས་མ་གོས་པ། རྩེ་མོ་ཕྲ་བ་ཐུར་དུ་ཟུག་པ་ནི་ཐབས་
ཐུགས་རྗེ་ཆེན་པོས་འགྲོ་བ་སེམས་ཀྱི་དོན་བྱེད་པའི་བརྡའ་སྟེ། དེས་ནི་དོན་བདེ་
སྟོང་དབྱེར་མེད་མཚོན་པའོ། །དེ་ལ་གུར་གྱི་ལེའུ་དང་པོ་ནས་མཁའ་ཞེས་པའི་
མིང་གིས་གདགས་སོ། །རྣམས་ཞེས་པ་འདིའི་འགྲེལ་པ་གུར་གྱིས་བྱས་པས་ཆོས་
འབྱུང་དེའི་ནང་དུ་རགས་པས་ས་ལ་སོགས་པའི་འབྱུང་བ་རྣམ་པ་བཞི་ལྷ་མོ་
བཞིའི་རང་བཞིན་ཡེ་ཤེས་ལྔའི་རང་བཞིན་ནོ། །དེ་རྣམས་འདྲེས་པ་ལས་ཆོས་
འབྱུང་དེའི་ནང་དུ། སྣ་ཚོགས་རྡོ་རྗེ་རྒྱ་གྲམ་པ། དེའི་ལྟེའམ་སྟེང་དུ་རིན་པོ་ཆེ་རྣམ་
པ་ལྔ་ལས་གྲུབ་པའི་གཞལ་ཡས་ཁང་གྲུ་བཞི་སྒོ་བཞི་རྟ་བབས་བཞི་པ་རིན་པོ་ཆེ་
དང་དར་གྱི་རྒྱན་སྣ་ཚོགས་ཀྱིས་བརྒྱན་པ། ཕྱི་ནས་བལྟས་ན་ནང་གསལ་བ་ནང་
ནས་བལྟས་ན་ཕྱི་གསལ་བ། དོན་ཡེ་ཤེས་ལྔ་མཚོན་པའི་རྟགས་འོད་ཟེར་ལྔ་འཕྲོ་
བའི་ཡེ་ཤེས་ཀྱི་དཀྱིལ་འཁོར་ལའོ། །དེ་ལྟར་ཡང་གུར་ནས་མཁའ་དང་བེབས་པོ་
གསལ་ བ་དང་། །གསལ་བ་མེད་དང་རབ་འབྱེད་དང་
། །སྣ་ཚོགས་རྡོ་རྗེ་གཞི་
གནས་ཁང་། །ཡིད་དུ་རོལ་དང་སྣོད་དང་ཞེས་པས་བསྟན་ཏོ། །དེས་ནི་གནས་
གང་དུ་ཐོས་པའི་རྣམ་རྟོག་ཆོད་པའོ། །
འོ་ན་གྲོགས་གང་དང་ལྷན་ཅིག་ཏུ་ཐོས་ཞེས་ན། བཞུགས་སོ་ཞེས་པ་སྟེ་
འཁོར་ཡོད་ཞེས་པའོ། །འཁོར་ལ་གཉིས་ལོ་ཀའི་འཁོར་བཞུགས་སོ་བྱ་བ་དང་།
འཇིག་རྟེན་ལས་འདས་པའི་འཁོར་བཞུགས་སོ་གཉིས། འཇིག་རྟེན་ལས་འདས་
པའི་འཁོར་ལ་གཉིས། སྟོན་པའི་ལུས་ལ་གནས་པའི་འཁོར་བཞུགས་སོ་བྱ་བ་
དང་། འཁོར་དུ་བཀོད་པའི་འཁོར་བཞུགས་སོ། །སྟོན་པའི་ལུས་ལ་གནས་པའི་
འཁོར་ལ་སྐྱེ་མཆེད་དྲུག་གི་ལྷ་རྣམས་དྲུག་སྐུ་གསུང་ཐུགས་ཀྱི་ལྷ་རྣམ་པ་གསུམ་
236 32



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྟེ་དགུ་སྙིང་ག་ནས་ཡེ་ཤེས་སེམས་དཔའ་མཚོན་གང་པ་དང་བཅུའོ། །
འཁོར་ དུ་ བཀོད་ པ་ ལ་ གཉིས། ཐབས་ ཀྱི་ འཁོར་ དང་། ཤེས་ རབ་ ཀྱི་
འཁོར་རོ། །ཐབས་ཀྱི་འཁོར་སངས་རྒྱས་དང་བྱང་ཆུབ་སེམས་དཔའོ། །ཤེས་རབ་
འཁོར་སངས་རྒྱས་སྤྱན་དང་མ་མ་ཀི་དང་གོས་དཀར་མོ་ལ་སོགས་པ་རི་རབ་ཀྱི་
རྡུལ་ཕྲ་རབ་ཀྱི་གྲངས་དང་མཉམ་པའི་རྣལ་འབྱོར་མའོ། །དེའི་ཕྱི་རོལ་ན་འཇིག་
རྟེན་པའི་འཁོར་ལྷ་དང་ཀླུ་དང་གནོད་སྦྱིན་ལ་སོགས་པ་ལོ་ཀ་བའི་རུ་པ་འཛིན་པ་
དཔག་ཏུ་མེད་པས་བསྐོར་བའོ། །དེ་ལྟར་གུར་གྱི་ལེའུ་དང་པོ་ནས་དྲུག་དང་ལྔ་
དང་དྲུག་གཉིས་དང་ཞེས་པ་ནས་ཕྱི་རོལ་དོན་དང་ནང་དུ་ཡང་ཞེས་པའི་བར་གྱིས་
བསྟན་ཏོ། །དེ་ནི་གྲོགས་གང་དང་ལྷན་ཅིག་ཏུ་ཐོས་པའི་རྣམ་རྟོག་ཆོད་པའོ། །
དུས་ནི་སྟོན་པ་དང་གནས་དང་འཁོར་གསུམ་པོ་དེ་འཛོམས་པའོ། །ཆོས་ནི་དཔལ་
དགྱེས་པ་རྡོ་རྗེ་དེ་ལ་སྤྱིར་བརྗོད་བྱ་ན་རྒྱ་མཚོ་ལྟ་བུ། །ལེའུ་ན་སྟོང་ཕྲག་སུམ་ཅུའི།
བརྟག་པ་ན་གསུམ་གཉིས་ཀྱི་རྒྱུད་དོ། །ཆོས་དེ་ལ་གུར་གྱི་གཞུང་ཐད་སོ་བལྟ་ན་
རྒྱུད་རྒྱུས་པ་འབུམ་མཚོ་ལྔའི་རྒྱུད། བསྡུས་པ་བརྟག་པ་སོ་གཉིས་པ། ཤིན་ཏུ་
བསྡུས་པའི་རྒྱུད་གུར་དང་གསུམ་དུ་བདེ་བླ་མ་གསུངས་སོ། །དེས་ནི་རྒྱུད་ཀྱི་གླེང་
གཞིའོ། །
ད་ནི་རྒྱུད་དངོས་བསྟན་པ་ལ་བརྟག་པ་སོ་གཉིས་ཡོད་པ་ལས་བརྟག་པ་
དང་པོ་རྡོ་རྗེའི་སྙིང་པོ་མངོན་པར་བྱང་ཆུབ་པའི་བརྟག་པ། དེ་ལ་ལེའུ་བཅུ་གཅིག་
ཡོད་པ་ལས་ལེའུ་དང་པོ་རྡོ་རྗེ་རིགས་ཀྱི་ལེའུ་དེ་ལ་གསུམ་ལས་དང་པོ་རྒྱུད་ཀྱི་
མཚན་བསྟན་པ་ནི། དེ་བཞིན་གཤེགས་པ་ཞེས་པ་ནས་དེ་ནི་ང་ཡིས་བཤད་ཀྱིས་
ཉོན་ཞེས་པའི་བར་གྱིས་བསྟན་ལ། ལྟ་སྟངས་དགུག་དང་ཞེས་པ་ནས་ལེའུ་དང་
236 mw33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
པོ་མ་རྫོགས་ཀྱི་བར་གྱིས་མཚན་ཅན་དངོས་བསྟན་པ། རྡོ་རྗེ་རིགས་ཀྱི་ལེའུ་སྟེ་
དང་པོའོ། །ཞེས་པ་ནས་ལེའུའི་མཚན་བསྟན་པའོ། །
དེ་ལས་དང་པོ་རྒྱུད་ཀྱི་མཚན་བསྟན་པ་ལ་གཉིས་ལས། དྲིས་ལན་མདོར་
བསྟན་པ་ནི། དེ་བཞིན་ནས་ཉོན་ཅིག་ཞེས་པའི་བར་གྱིས་བསྟན་ལ། རྡོ་རྗེ་སྙིང་
པོས་གསོལ་བ་ཞེས་པ་མན་ཆད་དྲིས་ལན་རྒྱས་པར་བཤད་པ། དེ་ལ་དྲིས་ལན་
མདོར་
ར་བསྟན་ལ་གཉིས་ལས་དེ་བཞིན་གཤེགས་པ་ཐམས་ཅད་ཞེས་པ་དྲི་བ་
མདོར་བསྟན་པ། དེ་ནས་བཅོམ་ལྡན་འདས་ཞེས་པ་ནས་སྙིང་པོ་ཀྱེའི་རྡོ་རྗེ་ཞེས་
བྱ་བ་ཉོན་ཅིག་ཞེས་བྱའི་བར་གྱིས་ལན་མདོར་བསྟན་པའོ། །
དེ་ལ་དྲི་བ་མདོར་བསྟན་པ་ནི། སྤྱིར་དགྱེས་པ་རྡོ་རྗེ་ཆོས་ཐམས་ཅད་བཞི་
བཞིར་དྲིས་སྟོན་པ་བཞི་སྐུ་བཞི་འཁོར་ལོ་བཞི་རྫོགས་རིམ་བཞི་ལམ་བཞི་དབང་
བཞི་འབྲས་བུ་བཞི་ལ་སྦྱར་དུ་བཏུབ་པ་ལས། འདིར་བསྐྱེད་རིམ་གོ་བདེ་བས་
བསྐྱེད་རིམ་དབང་དུ་དྲི་བ་ནི། དེ་ཡང་གོང་གླེང་གཞིའི་སྐུ་བཞི་པོ་དེ་མ་གོ་བའི་
ཚུལ་དུ་བྱས་ནས་དྲི་བ་ནི། དེ་བཞིན་ཆོས་ཀྱི་དབྱིངས་སྟོང་ཉིད་འོད་གསལ་བ་
ཆོས་སྐུ་གཤེགས་པ་གཟུགས་སྐུ་གཉིས་སེམས་ཅན་དུའོ་གཞན་དོན་དུའོ། །ཡང་
དེ་བཞིན་ཆོས་ཀྱི་དབྱིངས་སྟོང་ཉིད་འོད་གསལ་བ་གཤེགས་པ་ཐམས་ཅད་སླར་
སྟོང་ཉིད་དུའོ་རང་དོན་ནོ། །སྐུ་ཞེས་པ་གླེང་གཞི་ཐད་ཀའི་སྐུ་བྱ་བ་དེ་མ་གོ་ནས་
དོན་ཕྱག་དྲུག་པའི་གནས་ལུགས་དེ་མ་གོ་ནས་དེ་གསང་བ་ལས་ཤིན་ཏུ་ཆེས་
གསང་བའང་བཤད་དུ་གསོལ་ བྱའོ། །ཡང་གསུང་ཞེས་པ་གླེང་གཞི་དེ་བཞིན་
གཤེགས་པ་ཐམས་ཅད་ཀྱི་གསུང་བྱ་བ་ཕྱག་བཞི་པའི་གནས་ལུགས་མ་གོ་ན་དེ་
གསང་བ་ལས་ཤིན་ཏུ་ཆེས་གསང་བའི་བཤད་དུ་གསོལ། ཐུགས་ཞེས་པ་གླེང་
236 -34



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཞིའི་དེ་བཞིན་གཤེགས་པ་ཐམས་ཅད་ཀྱི་ཐུགས་བྱེ་བ་ཕྱག་གཉིས་པ་དེ་མ་གོ་
ན་དེ་ གསང་བ་ལས་ཤིན་ཏུ་ཆེས་གསང་པའང་བཤད་དུ་གསོལ། སྙིང་པོ་རྗེ་
བཙུན་གླེང་གཞིའི་དེ་བཞིན་གཤེགས་པ་ཐམས་ཅད་ཀྱི་རྡོ་རྗེའི་སྟོན་པ་བྱ་བ་ཕྱག་
བཅུ་དྲུག་པའི་གནས་ལུགས་མ་གོ་ནས། འདིར་སྙིང་པོ་རྗེ་བཙུན་ཞེས་བཏགས་ཏེ་
གསང་བ་ལས་ཤིན་ཏུ་ཆེས་གསང་བའང་བཤད་དུ་གསོལ་བྱ། དེ་ཡང་གསང་བ་
ལས་ཤིན་ཏུ་ཆེས་གསང་བ་ཞེས་པ་འདིའི་བཤད་པ་སམ་བུ་ཏ་ན་ཞིབ་གསུངས་
སོ། །དེ་ལ་གསང་བ་ནི་ཧེ་བཛྲའི་གནས་ལུགས་དེ་སུ་ལ་གསང་ནི་རྣལ་འབྱོར་ཀྱི་
རྒྱུད་མན་ཆད་དུ་གསང་ངོ༌། །ཤིན་ཏུ་ཆེས་གསང་བ་ནི་དེ་ལྟ་བུའི་ཧེ་བཛྲའི་གནས་
ལུགས་དེ་ཤིན་ཏུ་པ་རའི་ཐེག་པ་ལ་གསང་
། ཤིན་ཏུ་ཉན་ཐོས་ལ། ཤིན་ཏུ་རང་
སངས་རྒྱས་ལ། ཤིན་ཏུ་ཕྱི་རོལ་མུ་སྟེགས་པ་རྣམས་ལ་གསང་ངོ་། །འོང་ཞེས་བྱ་
བ་ལྷག་མའི་ཚིག་ཤུགས་ལ་བཤད་དུ་གསོལ་བྱ་བའོ། །
ད་ནི་ལན་མདོར་བསྟན་པ་ནི་དེ་ནས་ནི་དྲིས་པའི་དེ་ནས་སོ། །བཅོམ་
ལྡན་ནི་དྲུག་པ་རྡོ་རྗེ་འཆང་ངོ༌
། །བཀའ་སྩལ་པ་ནི་སྟོན་པའི་ཚིག་གོ །ཨེ་མ་ཧོ་
ཞེས་པ་ངོ་མཚར་བའི་ཚིག་སྟེ། ཇི་ལྟར་ངོ་མཚར་ན་རྡོ་རྗེ་སྙིང་པོ་ཁྱོད་གང་ཟག་
དབང་པོ་རབ་ཡིན་པས་ཤྲཱི་ཧེ་བཛྲ་ཞེས་བྱ་བ་དེར་རྒྱུད་ཀྱི་དོན་ཐམས་ཅད་གོ་ནུས།
དེར་མ་གོ་ཡང་གླིང་བཞིར་གོ་ནུས་དེར་གོ་བཞིན་ཤེས་བཞིན་དུ་སྐུ་གང་ལགས་
གསུང་གང་ལགས་ཐུགས་གང་ལགས་ཟེར་ནས་མ་འོངས་པའི་སེམས་ཅན་གྱི་
དོན་དུ་འདྲི་བ་འདི་ངོ་མཚར་རོ། །བྱང་ཆུབ་སེམས་པ་ནི་ཐོབ་བྱའི་དོན་ལ་ཡིད་མི་
ནུར་བར་སེམས་པའི་སྒོ་ནས་སོ། །རྡོ་རྗེ་ནི་སྟོང་པ་སྙིང་པོ་ནི་བདེ་བ་སྟེ་བདེ་སྟོང་
གཉིས་སུ་མེད་པའོ་སྒོ་ནས་བོད་པའོ། །རྡོ་རྗེ་སྙིང་པོ་ཞེས་བོས་ནས་སོ། །སྙིང་རྗེ་
236 -35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཆེན་པོ་ནི་མི་དམིགས་པའི་སྙིང་རྗེ་ཆེན་པོས་ཀུན་ནས་བསླང་བའོ། །ལེགས་སོ་ནི་
རང་དོན་དུ་ལེགས་སོ་ནི་གཞན་དོན་དུ་འདྲི་བའོ། །རྡོ་རྗེ་སེམས་དཔའ་ནི་རྡོ་རྗེ་
སེམས་དཔའ་ཞེས་བྱ་བ་ཉོན་ཅིག་ཐམས་ཅད་ལ་སྦྱོར། །
དེའང་གླེང་གཞིར་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་
ཐུགས་ཀྱི་སྟོན་པ་བྱ་བ་དེ་མ་གོ་ནས། དྲི་བ་མདོར་བསྟན་དུ་དེ་བཞིན་གཤེགས་པ་
ཐམས་ཅད་ཀྱི་ཐུགས་གསང་བ་ལས་ཤིན་ཏུ་ཆེས་གསང་བའང་བཤད་དུ་གསོལ་
ཟེར་བ་དེ་རྡོ་རྗེ་སེམས་དཔའ་ཡིན། ཐུགས་མ་གོ་བའི་ལན་དུ་རྡོ་རྗེ་སེམས་དཔའ་
ཞེས་བྱ་བ་ཉོན་ཅིག །དེ་བཞིན་དུ་སེམས་དཔའ་ཆེན་པོ་དང་གླེང་གཞིར་གསུང་མ་
གོ་ནས་དྲི་བ་མདོར་བསྟན་དུ་གསུངས་གསང་བ་ལས་ཤིན་ཏུ་ཆེས་གསང་བའང་
བཤད་དུ་གསོལ་ཟེར་བ་དེ་འདིར་སེམས་དཔའ་ཆེན་པོ་ཡིན་པས་སེམས་དཔའ་
ཆེན་པོ་ཞེས་བྱ་བ་ཉོན་ཅིག །
ཡང་དམ་ཚིག་སེམས་དཔའ་ཆེན་པོ་ནི་གླེང་གཞིར་སྐུ་མ་གོ་ན་དྲི་བ་མདོར་
བསྟན་དུ་སྐུ་གསང་བ་ལས་ཤིན་ཏུ་ཆེས་གསང་བའང་བཤད་དུ་གསོལ་བྱ་བ་དེ་
འདིར་དམ་ཚིག་སེམས་དཔའ་ཆེན་པོ་ཡིན་པས་དམ་ཚིག་སེམས་དཔའ་ཆེན་པོར་
ཞེས་བྱ་བ་ཉོན་ཅིག །ཡང་སྙིང་པོ་ཀྱེའི་རྡོ་རྗེ་ཞེས་བྱ་བ་ཉོན་ཅིག་ཞེས་པ་ནི་གོང་
དྲི་བ་མདོར་བསྟན་དུ་དེ་བཞིན་གཤེགས་པ་ཐམས་ཅད་ཀྱི་སྙིང་པོ་རྗེ་བཙུན་
གསང་བ་མས་ཤིན་ཏུ་ཆེས་གསང་བའང་བཤད་དུ་གསོལ་བྱ་བ་དེ་སྙིང་པོ་རྗེ་
བཙུན་མ་གོ་བའི་ལན་དུ་སྙིང་པོ་ཀྱེའི་རྡོ་རྗེ་ཞེས་བྱ་བ་ཡིན་པས། ཁྱོད་སྙིང་པོ་
ཀྱེའི་རྡོ་རྗེ་ཞེས་བྱ་བ་ཉོན་ཅིག་ཞེས་པ་སྟེ། དེས་ནི་ལན་མདོར་བསྟན་པ་སྟེ། དེ་
ལྟར་གཉིས་པོ་དེས་དྲིས་ལན་མདོར་བསྟན་པའི་དོན་ནོ། །
236 -36



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་དྲིས་ལན་རྒྱས་པར་བཤད་པ་ལ་གཉིས་ལས། རྡོ་རྗེ་སྙིང་པོ་ཞེས་པ་
ནས་དམ་ཚིག་སེམས་དཔར་བརྗོད་པར་བྱ་ཞེས་པས་སེམས་དཔའ་གསུམ་གྱི་
དྲིས་ལན་རྒྱས་པར་བཤད་པར་བྱ། ཡང་རྡོ་རྗེ་སྙིང་པོ་ནས་དེ་ནི་ང་ཡིས་བཤད་
ཀྱིས་ཉོན་ཞེས་པའི་བར་གྱིས་སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་བཤད་པའོ། །
དེ་ལས་དང་པོ་སེམས་དཔའ་གསུམ་གྱི་དྲིས་ལན་རྒྱས་པར་བཤད་པ་ལ་
པ་ལ་གཉིས་
ལས། དང་པོ་སེམས་དཔའ་གསུམ་གྱི་དྲི་བ་རྒྱས་པར་བཤད་པ་ནི། །རྡོ་རྗེ་སྙིང་
པོས་གསོལ་བ་ཞེས་པ་སྟེ། རྡོ་རྗེ་སྙིང་པོས་གསོལ་ཞིང་དྲིས་པའོ། །
དེ་ལ་གླེང་གཞིར་ཐུགས་མ་གོ་ནས་དྲི་བ་མདོར་བསྟན་དུ་ཐུགས་གསང་བ་
ལས་ཤིན་ཏུ་ཆེས་གསང་བའང་བཤད་དུ་གསོལ་བྱས་པས། ལན་མདོར་བསྟན་དུ་
རྡོ་རྗེ་སེམས་དཔའ་ཞེས་བྱ་བ་ཉོན་ཅིག་གསུངས་པ་རྡོ་རྗེ་སེམས་དཔའ་ཞེས་བྱ་བ་
དེར་རང་མ་གོ་བ་དེ་ཅི་ལ་ཟེར་ཞེས་དྲི་བ་ནི། གང་ཕྱིར་ཞེས་པ་གཏན་ཚིགས་གང་
གི་ཕྱིར་ན་རྡོ་རྗེ་སེམས་དཔའ་ཞེས་བྱ་བ་ལགས། དེ་བཅོམ་ལྡན་འདས་ཀྱིས་
བདག་ལ་གསུངས་ཅིག །ཡང་གླེང་གཞིར་གསུང་བྱ་བ་དེ་མ་གོ་ནས་དྲིས་པས་
ལན་མདོར་བསྟན་དུ་སེམས་དཔའ་ཆེན་པོ་ཞེས་བྱ་བ་དེ་ཉོན་ཅིག་བཅོམ་ལྡན་
འདས་གསུངས་པ། ཇི་ལྟར་ཞེས་པ་འཐད་པ་ཇི་ལྟར་ན་སེམས་དཔའ་ཆེན་པོ་ཞེས་
བྱ་བ་ལགས་ དེ་ བཅོམ་ ལྡན་ འདས་ ཀྱིས་ བདག་ ལ་ གསུངས་ཤིག །ཡང་ གླེང་
གཞིའི་སྐུ་མ་གོ་ནས་དྲིས་པས། ལན་མདོར་བསྟན་དུ་དམ་ཚིག་སེམས་དཔའ་ཆེན་
པོ་ཞེས་བྱ་བ་ཉོན་ཅིག་བཅོམ་ལྡན་འདས་གསུང་ནས་གང་གིས་ཞེས་པ་དེ་རྒྱུ་
མཚན་གང་གིས་ན་དམ་ཚིག་སེམས་དཔའ་ཆེན་པོ་ཞེས་བྱ་བ་ལགས། དེ་མ་གོ་
ནས་བཅོམ་ལྡན་འདས་ཀྱིས་བདག་ལ་གསུངས་ཤིག་ཅེས་བྱའོ། །
236 --37



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ད་ནི་སེམས་དཔའ་གསུམ་ཀྱིས་ལན་རྒྱས་པར་བཤད་པ་ལ་བཅོམ་ལྡན་
འདས་ཀྱིས་བཀའ་སྩལ་པ། །ཞེས་པ་སྟེ་ལན་ལ་ཆོས་རྣམ་པ་གསུམ་ལས། དང་པོ་
བསྐྱེད་རིམ་གྱི་དབང་དུ་བྱས་པའི་སེམས་དཔའ་རྣམ་པ་གསུམ་ནི། རྡོ་རྗེ་མི་ཕྱེད་
ཀྱི་ཚིག་བཞིས་ནི་ཐུགས་ཀྱི་ཧེ་རུ་ཀ་ཕྱག་གཉིས་པའི་བསྐྱེད་རིམ། ཡེ་ཤེས་ཆེན་
པོའི་ཚིག་གཉིས་ཀྱིས་ཧེ་རུ་ཀ་ཕྱག་བཞི་པའི་བསྐྱེད་རིམ། རྟག་ཏུ་ཚིག་གཉིས་
ཀྱིས་ཧེ་རུ་ཀ་ཕྱག་དྲུག་པའི་བསྐྱེད་པའི་རིམ་པ་ལ་བྱའོ། །དེ་ལས་དང་པོ་ཕྱག་
གཉིས་པའི་བསྐྱེད་རིམ་དབང་དུ་ན། རྡོ་རྗེ་ནི་ཧེ་རུ་ཀ་ཞལ་གཅིག་ཕྱག་གཉིས་
པའི་གཡས་ཀྱི་ཡེ་ཤེས་ཀྱི་རྡོ་རྗེ་རྩེ་ལྔ་པའོ། །མི་ཕྱེད་ཞེས་བྱ་བ་ནི་དོན་སྟོང་
ཉིད་མཚོན་པ་ཡིན་པས་དེ་ལ་གཟུང་བ་དང་འཛིན་པའི་རྣམ་པར་རྟོག་པ་གང་གིས་
ཀྱང་མི་ཕྱེད་པ་རྡོ་རྗེ་མི་ཕྱེད་ཞེས་བྱ་བར་བརྗོད། སེམས་དཔའ་ནི་དོན་སྟོང་པ་
ཉིད་ཀྱི་མཚོན་པའི་བརྡའ་རྡོ་རྗེ་ལ་སེམས་དཔའོ། །སྲིད་པ་གསུམ་ནི་ཧེ་རུ་ཀ་ཞལ་
གཅིག་ཕྱག་གཉིས་པ་དེའི་སྐུ་གསུང་ཐུགས་རྣམ་པ་གསུམ་མོ། །གཅིག་པ་ནི་ཧེ་རུ་
ཀ་དེའི་སྐུ་གསུང་ཐུགས་རྣམ་པ་གསུམ་སྟོང་ཉིད་དུ་རོ་གཅིག་པའོ། །འདིས་ན་
གཏན་ཚིགས། ཤེས་རབ་ནི་སྟོང་པ་དང་
། རིག་པ་ནི་ཐབས་རིག་པའི་ཡེ་ཤེས་
དབྱེར་མེད་དེ་ལ་རྡོ་རྗེ་སེམས་དཔའ་ཞེས་བྱ་བར་བརྗོད་དེ། ཁྱོད་ཀྱི་བསྐྱེད་རིམ་
གྱི་རྡོ་རྗེ་སེམས་དཔའ་མ་གོ་ན་དེ་ལ་གྱིས་བྱའོ། །
སེམས་དཔའ་ཆེན་པོ་ཕྱག་བཞི་པའི་བསྐྱེད་རིམ་དང་སྦྱར་ན། ཡེ་ཤེས་ནི་
ཧེ་རུ་ཀ་ཕྱག་བཞི་པའི་སྐུ་དེས་ཐབས་བདེ་བ་མཚོན་པའོ། །ཆེན་པོ་ནི་དེའི་ཡུམ་
ཕག་མོས་ཤེས་རབ་སྟོང་ཉིད་མཚོན་པའོ། །རོས་གང་བ་ནི་ཡབ་སྣང་བ་ཐབས་
དེས་ཡུམ་ཤེས་རབ་སྟོང་པ་དེ་མི་གཏོང་བའི་བརྡར་ཡབ་ཀྱིས་ཡུམ་ལ་འཁྱུད་པ།
236-38



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡུམ་སྟོང་པ་ཤེས་རབ་དེས་ཡབ་སྣང་བ་ཐབས་དེ་མི་གཏོང་བའི་བརྡར་ཡུམ་གྱིས་
ཡབ་ལ་འཁྱུད་པ། སྣང་པ་དང་སྟོང་པ་བདེ་སྟོང་དབྱེར་མེད་དུ་རོ་གཅིག་པར་བྱ་
བའི་ཕྱིར་རྡོ་རྗེ་དང་པད་མ་གཉིས་སྙོམས་པར་ཞུགས་པས། ཡབ་ཡུམ་ཞལ་སྦྱར་
གྱི་བདེ་སྟོང་གི་རོ་རྒྱས། བདེ་སྟོང་གི་རོས་ཆེར་འཕེལ། དེ་ལ་སེམས་དཔའ་ཆེན་
པོར་བརྗོད་པར་བྱ་སྟེ། བསྐྱེད་རིམ་གྱི་སེམས་དཔའ་ཆེན་པོ་མ་གོ་ན་དེ་ལ་གྱིས།
དམ་ཚིག་སེམས་དཔའ་ཕྱག་དྲུག་པའི་བསྐྱེད་རིམ་དང་སྦྱར་ན། རྟག་ཏུ་ནི་དུས་
རྒྱུན་དུའོ། །དམ་ཚིག་ཞེས་པ་ས་མ་ཡ་ཞེས་པ་མི་འདའ་བ་སྟེ། དེ་ཡང་བླ་མ་ལ་
དབང་ཐོབ་ནས་ཧེ་རུ་ཀ་ ཞལ་གསུམ་ཕྱག་དྲུག་པའི་བསྐྱེད་པའི་རིམ་པ་ཐུན་
གསུམ་མམ་བཞིར་སྒོམ་པ་ལས་མི་འདའ་བས་སོ། །སྤྱོད་པའི་ཕྱིར་ནི་ཐུན་གསུམ་
མམ་བཞིར་ཉམས་སུ་ལེན་པའོ། །དམ་ཚིག་སེམས་དཔའ་བརྗོད་པར་བྱ་སྟེ། ཁྱོད་
ཀྱིས་བསྐྱེད་རིམ་གྱི་དམ་ཚིག་སེམས་དཔའ་མ་གོ་ན་དེ་ལ་མཛོད་ཅིག །
ད་ནི་རྫོགས་རིམ་གྱི་དབང་དུ་བྱས་པའི་སེམས་དཔའ་གསུམ་ནི། རྡོ་རྗེ་
སེམས་དཔའ་འོད་གསལ་སེམས་དཔའ་ཆེན་པོ་སྒྱུ་ལུས། དམ་ཚིག་སེམས་དཔའ་
གཏུམ་མོའི་རྫོགས་པའི་རིམ་པ་དང་སྦྱར་རོ། །ཇོ་བོ་ནཱ་རོ་གཉིད་དང་བསམ་
གཏན་བསྲེ་བ་འོད་གསལ་གྱི་རྫོགས་རིམ་འདི་ལ་གང་ཟག་གཉིས་འཚང་
གསུངས། བརྩོན་འགྲུན་ཅན་ཚེ་འདི་ལ་སངས་རྒྱ་བ་དང༌། ལེ་ལོ་ཅན་བར་མ་
དོར་སངས་རྒྱ་བ་གཉིས་སོ།
དང་པོ་བརྩོན་འགྲུས་ཅན་ཚེ་འདི་ལས་སངས་རྒྱ་བ་ནི། གང་ཟག་གཅིག་
གཉིད་མདང་ལོག་པའི་དུས་སུ་གཉིད་ཡེ་ཤེས་སུ་འཆར་བར་འོད་གསལ་གྱི་
རྟོགས་པ་རྒྱུད་ལ་བསྐྱེད། མདང་གཉིད་ལོག་ནས་དེ་རིང་གཉིད་སད་པའི་དུས་སུ་
236-39



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཉོན་མོངས་སྣང་གྲགས་ཆོས་ལ་འོད་གསལ་སྟོང་པས་རྒྱས་བཏབ་ནས་བསྒོམས་
པས། དེར་གཉིད་ལོག་ཀྱང་འོད་གསལ་ཀྱི་ཉམས་མྱོང་དུ་འཆར་མ་ལོག་ཀྱང་འོད་
གསལ་གྱི་ཉམས་མྱོང་དུ་ཕྲིལ་ཕྲིལ་འཆར་ན་དེའི་མིང་གང་ཟག་བརྩོན་འགྲུས་
ཅན་ཚེ་འདི་ལ་སངས་རྒྱ་བའོ། །
ཡང་ལེ་ལོ་ཅན་བར་དོར་སངས་རྒྱ་བ་ནི་གཉིད་ལོག་པའི་དུས་སུ་འོད་
གསལ་གྱི་རྟོག་པ་རྒྱུད་ལ་སྐྱེ་བ་ལ། ཉོན་མོངས་ལོ་ཀའི་བྱ་གཞག་གིས་ཡེངས་
ནས་སེམས་གཅུན་ནས་སྒོམ་མ་ནུས་ན། འཆི་ཁར་བར་མ་དེའི་འོད་གསལ་དང་
གཉིད་ཀྱི་འོད་གསལ་བསྲེས་ནས་བསྒོམས་པས་བར་མ་དོར་བུ་དྷ་བ་སྟེ། དེ་ལྟར་
ན་བརྩོན་འགྲུས་ཅན་ཚེ་འདི་ལས་སངས་རྒྱ་བ་ཡིན་ཡང་རུང་
། ལེ་ལོ་ཅན་བར་
དོར་སངས་རྒྱུ་བ་ཡིན་ཡང་རུང་སྟེ། སྒོམ་ པའི་ ཐབས་ གཅིག་ལས་མེད། ལུས་
བཅོས་པའི་གནད། དུས་ཀྱི་གནད། ཡུལ་ཀྱི་གནད་དང་གསུམ་མོ། །ལུས་བཅོས་
པའི་གནད་ནི་བློ་གཡས་པ་ཕབ་སེང་གེའི་ཉལ་ཐབས་ཀྱིས་ཉལ་ལོ། །དུས་ཀྱི་
གནད་འོད་གསལ་བསྒོམ་པའི་དུས་སོ། །ཡུལ་གྱི་གནད་སྙིང་ག་ཆོས་ཀྱི་འཁོར་
ལོར་ཤེས་པ་གཏད་པས་གནད་དུ་འགྲོ། སྙིང་གར་རྩ་པད་མ་དམར་པོ་འདབ་མ་
བཞི་པ་ལ་ཨ་ནུ་ཏ་ར་ཡིག་གེ་འབྲུ་བཞི་བཀོད་དབུས་སུ་ཡི་གེ་ཧཱུྃ་བཀོད་ལ། དང་
པོར་ཉལ་སར་ཉལ་ནས་ཐ་མལ་ཤེས་པ་ཨ་ལ་གཏད། དེ་ནས་གཉིད་ཧྲིབ་པ་ལ་
ནུ་ལ་དེ་ནས་ཧྲིབ་ཀྱིས་འགྲོ་བ་ཏ་ལ་དེ་ནས་ཧྲིབ་པའི་དུས་སུ་བྱང་གི་ར་ལ་བཞག །
དེ་ནས་གཉིད་ཧྲུལ་གྱིས་འགྲོ་དུས་སུ་དབུས་ཀྱི་ཧཱུྃ་ལ་ཤེས་པ་གཏད་ནས་ཉལ་
བས་འོད་གསལ་དངོས་གཞིའི་ཉམས་སུ་མྱོང་བ་ཕྲིལ་ཀྱིས་སྐྱེ་བའི་དུས་ན་རྡོ་རྗེ་ནི་
འོད་གསལ་དངོས་གཞི་ལ་ཉམས་མྱོང་སྐྱེས་པའོ། །མི་ཕྱེད་ནི་འོད་གསལ་དངོས་
236 -40



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཞིའི་ཉམས་མྱོང་དེ་ལ་གཟུང་འཛིན་གྱིས་མི་ཕྱེད་པའོ། །སེམས་དཔའ་ནི་ཨ་ནུ་
ཏ་ར་ཡི་གེ་འབྲུ་བཞི་ལ་རིམ་གྱིས་སེམས་པའོ། །སྲིད་པ་གསུམ་ནི་ཨ་ནུ་ཏ་ར་ལ་
ཤེས་པ་རིམ་གྱིས་བསྡུས་ནས་བསྒོམས་པས་སྟོང་པ་དང་སྟོང་པ་ཆེན་པོ་ཤིན་ཏུ་
སྟོང་པའོ། །སྣང་བ་དང་སྣང་བ་མཆེད་པ་སྣང་བ་ཐོབ་པའི་མིང་གིས་ཀྱང་གདགས་
སོ། །གཅིག་པ་ནི་དེའི་དབུས་ཀྱི་ཡི་གེ་ཧཱུྃ་ལ་ཤེས་པ་གཏད་ནས་བསྒོམས་པས་
སྟོང་པ་སྟོང་པ་ཆེན་པོ་ཤིན་ཏུ་སྟོང་པ་གསུམ་འོད་གསལ་དུ་གཅིག་པའོ། །འདིས་
ན་གཏན་ཚིགས་དེས་ན་ཤེས་རབ་སྟོང་པ་དང་ཐབས་རིག་པ་ཡེ་ཤེས་དེའི་བདེ་
སྟོང་དབྱེར་མེད་ཀྱི་འོད་གསལ་དངོས་གཞིའི་ཉམས་དེ་ལ། རྡོ་རྗེ་སེམས་དཔའ་
ཞེས་བྱ་བར་བརྗོད་དེ། ཁྱོད་ཀྱིས་རྫོགས་རིམ་གྱི་རྡོ་རྗེ་སེམས་དཔའ་མ་གོ་ན་དེ་
ལ་མཛོད་བྱའོ། །
ཡེ་ཤེས་ཆེན་པོའི་རོས་གང་བ་ཞེས་པ་སེམས་དཔའ་ཆེན་པོ་སྒྱུ་ལུས་ཀྱི་
རྫོགས་རིམ་དང་སྦྱར་སྟེ། ལྷོ་པའི་ཞལ་ནས་སྒྱུ་ལུས་ཀྱི་རྫོགས་རིམ་འདི་རྨི་ལམ་
དང་བསམ་གཏན་བསྲེ་བའི་མན་ངག་སྟེ། ནཱ་རོ་པ་སྒྱུ་ལུས་ཀྱི་རྫོགས་རིམ་གྱི་འདི་
ལ་གང་ཟག་གཉིས་སངས་རྒྱ། དེའང་བརྩོན་འགྲུས་ཅན་ཚེ་འདི་ལ་སངས་རྒྱ་བ་
དང་།
ལེ་ལོ་ཅན་བར་དོར་སངས་རྒྱ་བའོ། །དང་པོ་ནི་གང་ཟག་གཅིག་གཉིད་
ཉལ་བའི་དུས་སུ་རྨི་ལམ་རྨིས་ཏེ། རྨི་ལམ་བག་ཆགས་ཀྱི་སྟོབས་ཀྱི་རྨིའོ། །རྨི་
ལམ་གྱི་དུས་སུ་སྣང་གྲགས་ཀྱི་ཆོས་ཐམས་ཅད་རྨི་ལམ་གྱི་རྣམ་པ་ལྟ་བུའི་སྒྱུ་ལུས་
ཀྱི་ཉམས་མྱོང་འཆར། ཉིན་མོའི་དུས་སུ་སྣང་གྲགས་ཀྱི་ཆོས་ཐམས་ཅད་རྨི་ལམ་
གྱི་རྣམ་པ་ལྟ་བུས་རྒྱས་བཏབ་ནས་བསྒོམས་ནས། གཉིད་ལོག་ཀྱང་སྒྱུ་མ་ལྟ་བུའི་
ལུས་མ་ལོག་ཀྱང་སྒྱུ་ལུས་ཀྱི་རྟོགས་པ་འཆར་ན་བརྩོན་འགྲུས་ཅན་ཚེ་འདི་ལ་
236-41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
སངས་རྒྱ། ལེ་ལོ་ཅན་བར་དོར་སངས་རྒྱ་བ་ནི་གང་ཟག་གཅིག་གཉིད་ཉལ་བ་ལ་
བརྟེན་ནས་རྨི་ལམ་རྨི། རྨི་ལམ་གྱི་དུས་སུ་སྒྱུ་ལུས་ཀྱི་རྟོགས་པ་ཙམ་རེ་འཆར་བ་
ལ། ཉོན་མོངས་ལོ་ཀའི་བྱ་བཞག་གིས་ཡེངས་ནས་སེམས་གཅུན་ནས་བསྒོམ་མ་
ནུས་ན་བར་དོའི་འོད་གསལ་དང་བསྲེས་ནས་བསྒོམས་པས་བར་དོར་འཚང་རྒྱ་
བའོ། །
དེ་གཉིས་ཀ་ལ་བསྒོམ་ཐབས་གཅིག་ལས་མེད་དེ། ལུས་བཅོས་ པའི་
གནད་སེང་གེའི་ཉལ་ཐབས་ཀྱིས་གློ་གཡས་པ་ཕབ་ལ་ཉལ། དུས་ཀྱི་གནད་རྨི་
ལམ་གྱི་རྫོགས་རིམ་སྒོམས་པའི་དུས་སོ། །ཡུམ་ཀྱི་གནད་མགྲིན་པ་ལོངས་སྤྱོད་
ཀྱི་འཁོར་ལོར་རྩ་པད་མ་འདབ་མ་བཞི་པ་ལ་ཨ་ནུ་ཏ་ར་འབྲུ་བཞི་བཀོད། དབུས་
སུ་ༀ་བཀོད་ལ་དང་པོ་ཨ་ནུ་ཏ་ར་ལ་ཤེས་པ་གཏད་ལ་གཉིད་མི་འོངས་པ་འོང་
པར་བྱེད་པའོ། །དེ་ནས་དབུས་ཀྱི་ཨོ་ལ་སེམས་གཏད་ནས་ཉལ་བས་རྨི་ལམ་
བག་ཆགས་ ཀྱི་སྟོབས་ཀྱི་རྨི། རྨི་ལམ་གྱི་ཉམས་སྒྱུ་ལུས་ཀྱི་ཟག་པ་མེད་པའི་
ཉམས་སུ་མྱོང་པ་སྐྱེས་ནས་གད་མོ་ལྷག་ལྷག་པ་འབྱུང་ངོ༌
། །དེའི་དུས་ཀྱི་ཉམས་
མྱོང་ཇི་ལྟ་བུ་སྐྱེ་ན། ཡེ་ཤེས་ནི་ཐབས་བདེ་བའོ། །ཆེན་པོ་ནི་ཤེས་རབ་སྟོང་པའོ། །
རོས་གང་བ་ནི་སྒྱུ་ལུས་ཀྱི་དུས་རང་གི་ལུས་སེམས། ཟག་པ་མེད་པའི་ཉམས་མྱོང་
རོས་གང་རྒྱས་ཆེར་འཕེལ་ཏེ། བླ་མ་རྔོག་གི་ཞལ་ནས་འདི་ལ་ཡེ་ཤེས་ཆེན་པོའི་
རོས་གང་བར་བཏགས་ཏེ་གདགས་ལེགས་ཡིན་གསུངས་སོ། །སེམས་དཔའ་ཆེན་
པོར་བརྗོད་པར་བྱ་བ་ནི་རྫོགས་རིམ་གྱི་སེམས་དཔའ་ཆེན་པོ་མ་གོ་ན་སྒྱུ་ལུས་ལ་
མཛོད།
དམ་ཚིག་སེམས་དཔའ་ནི་གཏུམ་མོའི་རྫོགས་རིམ་དང་སྦྱར་ཏེ། དེ་ལ་
236 -42



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གསུམ་ལས། ལུས་བཅོས་པའི་གནད་རྐང་པ་རྡོ་རྗེ་དཀྱིལ་མོ་ཀྲུང་བཅའ། ལག་
པ་མཉམ་བཞག་གི་མུ་ཏྲ་བཅའ། སྒལ་པ་བསྲང་། མིག་སྣ་རྩེ་ལ་དབབ། ཏོང་
འགོ་ཡིད་ཙམ་དགུག་པ་ལ་སོགས་པ་བྱའོ། །
དུས་ཀྱི་གནད་གཏུམ་མོ་བསྒོམ་པའི་དུས། ཡུལ་ གྱི་གནད་ལྟེ་བ་ནས་
གཏུམ་མོ་ཡེ་ཤེས་ཀྱི་མེ་རྟ་རྔ་ཙམ་འབར་བས། སྤྱི་བོ་བདེ་བ་ཆེན་པོའི་འཁོར་ལོ་
ན་བྱང་སེམས་ཐིག་ལེ་ཧཾ་དཀར་པོའི་རྣམ་པ་མགོ་ཐུར་དུ་བསྟན་པ་ཡོད་པ་ལ་ལྟེ་
བའི་གཏུམ་མོའི་མེས་རེག་གིས་རེག་པས་བྱང་སེམས་ཕྲལ་ཕྲལ་བབ་པར་ཟག་པ་
མེད་པའི་ཉམས་སུ་མྱོང་བ་སྐྱེའོ། །དེ་ཡང་ལྟེ་བའི་མེ་ཤེས་རབ་སྟོང་པ་སྤྱི་བོའི་
བྱང་སེམས་ཐབས་བདེ་བ་དེ་གཉིས་དབྱེར་མེད་དུ་འདྲེས་པས་ཟག་མེད་ཉམས་སྐྱེ་
ཡང་སྐྱེ་ལ་སྐྱེ་བར་བསྒོམ་པའོ། །རྟག་ཏུ་ནི་དུས་རྒྱུན་དུའོ། །དམ་ཚིག་ནི་ལྟེ་བ་
ནས་གཏུམ་མོ་ཡེ་ཤེས་མེ་འབར་སྤྱི་བོ་ནས་བྱང་སེམས་ཕབ་ནས་གཏུམ་མོ་བསྒོམ་
པ་ ལས་ མི་ འདའ་ བའོ། །སྤྱོད་ པའི་ ཕྱིར་ ནི་ གཏུམ་མོའི་ རྫོགས་ རིམ་དེ་ ཐུན་
གསུམའམ་བཞིར་ཉམས་སུ་ལེན་པའོ། །དམ་ཚིག་སེམས་དཔར་བརྗོད་པར་བྱ་ནི་
རྫོགས་རིམ་གྱི་དམ་ཚིག་སེམས་དཔའ་མ་གོ་ན་དེ་ལས་མཛོད་ཅིག །དེ་ནི་རྫོགས་
རིམ་གྱི་སེམས་དཔའ་གསུམ་མོ། །
ད་ནི་འབྲས་ བུའི་ དབང་ དུ་ བྱས་ པའི་ སེམས་ དཔའ་ གསུམ་ནི། རྡོ་ རྗེ་
སེམས་དཔའ་ཆོས་སྐུ། །སེམས་དཔའ་ཆེན་པོ་ལོངས་སྐུ། དམ་ཚིག་སེམས་དཔའ་
སྤྲུལ་སྐུའོ། །རྡོ་རྗེ་སེམས་དཔའ་ཆོས་སྐུ་ནི། སྤྱིར་རིག་པ་འབའ་ཞིག་དང་སྟོང་པ
འབའ་ཞིག་དང་རིག་སྟོང་དབྱེར་མེད་ལས་ཆོས་སྐུར་འཇོག་པའི་ལུགས་ཡོད་པ་
ལས། སྔགས་འདི་སའི་ལུས་ཀྱིས་སྟོང་པ་ལ་ཆོས་ཀྱི་སྐུར་འཇོག་གསུངས་སོ། །རྡོ་
236 -43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྗེ་ནི་ཆོས་ཀྱི་སྐུ་སྟོང་པ་འོད་གསལ་ལོ། །མི་ཕྱེད་ནི་གཟུང་བ་དང་འཛིན་པས་
ཆོས་སྐུ་ལ་མི་ཕྱེད་པས་རྡོ་རྗེ་མི་ཕྱེད་ཞེས་བྱ་བར་བརྗོད་ཞེས་སོ། །སེམས་པ་ནི་
ཆོས་སྐུ་སྟོང་ཉིད་དོན་ལ་སེམས་དཔའོ། །སྲིད་པ་གསུམ་ནི་འདོད་པའི་སྲིད་པ་
གཟུགས་ཀྱི་སྲིད་པ་གཟུགས་མེད་སྲིད་པ་གསུམ། གཅིག་པ་ནི་སྲིད་པ་གསུམ་པོ་
དེ་ཆོས་སྐུ་སྟོང་ཉིད་དུ་གཅིག་པའོ། །འདིས་ན་གཏན་ཚིགས་ཤེས་རབ་སྟོང་པ་
དང་ཐབས་རིགས་པའི་ཡེ་ཤེས་དབྱེར་མེད་དུ་གནས་པ་ཆོས་སྐུ་དེ་ལ་རྡོ་རྗེ་སེམས་
དཔའ་ཞེས་བྱར་བརྗོད་དེ། །འབྲས་བུའི་རྡོ་རྗེ་སེམས་དཔའ་མ་གོ་ན་དེ་ལ་གྱིས་
བྱའོ། །
ད་ནི་ སེམས་ དཔའ་ཆེན་ པོ་ ལོངས་ སྐུ་ དང་ སྦྱར་ཏེ། སྔགས་འདི་ པའི་
ལུགས་ཀྱིས་བདེ་བ་ལ་ལོངས་སྤྱོད་པའི་སྐུ་ཟེར། དེ་ལ་ཡེ་ཤེས་ནི་ཐབས་བདེ་
བའོ། །ཆེན་པོ་ནི་ཤེས་རབ་སྟོང་པའོ། །རོས་གང་བ་ནི་བདེ་སྟོང་གི་རོས་གང་རྒྱས་
ཆེར་འཕེལ་དོན་ལ་བདེ་བ་ལ་ལོངས་སྤྱོད་པས་ལོངས་སྤྱོད་རྫོགས་པའི་སྐུའོ། །
སེམས་དཔའ་ཆེན་པོར་བརྗོད་པར་བྱ་སྟེ་ཁྱོད་ཀྱིས་འབྲས་བུའི་དབང་དུ་བྱས་པའི་
སེམས་དཔའ་ཆེན་པོ་མ་གོ་ན་དེ་ལ་མཛོད། དམ་ཚིག་སེམས་དཔའ་སྤྲུལ་པའི་སྐུ་
སྟེ། །རྟག་ཏུ་ནི་དུས་རྒྱུན་དུའོ། །དམ་ཚིག་ནི་སྤྲུལ་པའི་སྐུ་འགྲོ་བ་སེམས་ཅན་གྱི་
དོན་བྱེད་པ་ལས་མི་འདའ་བས་སྤྱོད་པའི་ཕྱིར་ནི་དུས་རྒྱུན་དུ་སྤྲུལ་སྐུ་དེ་སེམས་
ཅན་དོན་ཡོངས་སུ་རྫོགས་པས་བྱེད་པ་ལས་མི་འདའ་བས་སོ། །དམ་ཚིག་སེམས་
དཔར་བརྗོད་པར་བྱ་སྟེ་ཁྱོད་ཀྱི་འབྲས་བུའི་དབང་དུ་བྱས་པའི་དམ་ཚིག་སེམས་
དཔའ་མ་གོ་ན་དེ་ལ་མཛོད་བྱའོ། །དེ་ནི་སེམས་དཔའ་གསུམ་གྱི་དྲིས་ལན་རྒྱས་
པར་བཤད་པའོ། །
236 -44



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་སྙིང་པོ་ཀྱེའི་རྡོ་རྗེའི་དྲིས་ལན་རྒྱས་པར་བཤད་པ་ནི་གཉིས་ལས།
དང་པོ་དྲི་བ་རྒྱས་པར་བཤད་པ་ནི་རྡོ་རྗེ་ཞེས་པའི་ཚིག་བཞི། ལན་རྒྱས་པར་
བཤད་པ་ནི་ཧེ་ནི་སྙིང་རྗེ་ཞེས་པའི་ཚིག་བཞིའོ། །དང་པོ་དྲི་བ་ནི་གླེང་གཞིར་རྡོ་རྗེ་
མ་གོ་ནས་དྲིས་པས་ལན་མདོར་བསྟན་དུ་སྙིང་པོ་ཀྱེའི་རྡོ་རྗེ་ཞེས་བྱ་བ་ཉོན་ཅིག་
གསུངས་པ་དེ་རང་མ་གོ་ནས་དྲི་བ་ནི། མིང་བསྡུས་པ་ནི་འདི་ལྟ་བུ་ཞེས་པ་ནི་ཤི་
ཧེ་བཛྲ་ཞེས་པའི་རྒྱུད་ཀྱི་མཚན་དུ་དོན་ཐམས་ཅད་འདུས་ཤིང་གོ་ནུས་པའོ། །དེ་
རབ་མཚན་འབྲིང་གཞུང་ཚུལ་ཐ་མ་ཚིག་དོན་རབ་དུ་ཕྱེ་བས་གོ་བའོ། །དབང་པོ་
ཐ་མས་མ་གོ་ན་གང་གིས་ནི་རྒྱུ་མཚན་གང་གིས་ན། ཀྱེའི་རྡོ་རྗེ་ལགས་ཞེས་པ་རྒྱ་
དཔེའ་ལ་ཧེ་བཛྲ་ཞེས་ བྱ་བ་དེ་བོད་སྐད་དུ་ལོ་ཙཱ་བ་དགེ་བའི་བློ་གྲོས་དང་།
འགོས་ཀྱིས་དགྱེས་པ་རྡོ་རྗེ་བྱས། འབྲོག་མིས་ཀྱེའི་རྡོ་རྗེ་བྱས་ཏེ་གཉིས་ཀ་ལྟར་
མིན། དོན་བསྒྱུར་བྱས་ན་བརྩེ་བའི་རྡོ་རྗེ་བྱ་བའམ། སྙིང་རྗེའི་རྡོ་རྗེ་བྱ་བའམ།
ཐབས་ཀྱི་རྡོ་རྗེ་བྱ་བར་ཅིས་ཀྱང་འོང་གསུངས། དེའི་རྣམ་པས་ཅི་ཞིག་བཤད་ནི་
ཧེ་ནི་ཅི་ལ་ཟེར། བཛྲ་ཡིས་ཀྱང་དེ་བཞིན་ཅི་བཛྲ་བྱ་བ་ཅི་ལ་ཟེར་དྲིས་པའོ། །དེའི་
ལན་རྒྱས་པར་བཤད་པ་བཅོམ་ལྡན་འདས་ཀྱིས་བཀའ་སྩལ་པ། ཞེས་སོ། །ལན་
ལ་ གསུམ་བསྐྱེད་ པའི་ རིམ་པའི་དབང་དུ་བྱས་པའི་ སྙིང་པོ་ཀྱེའི་རྡོ་ རྗེ་ དང་།
རྫོགས་རིམ་གྱི་དབང་དུ་བྱས་པའི་སྙིང་པོ་ཀྱེའི་རྡོ་རྗེ་དང་
། འབྲས་བུའི་དབང་དུ་
བྱས་པའི་སྙིང་པོ་ཀྱེའི་རྡོ་རྗེའོ། །
དེ་ལས་དབང་པོ་བསྐྱེད་རིམ་གྱི་དབང་དུ་བྱས་ན། ཧེས་ནི་སྙིང་རྗེ་ཆེན་དེ
ཉིད་ཧེ་རུ་ཀ་ཞལ་བརྒྱད་ཞབས་བཞི་ཕྱག་བཅུ་དྲུག་པས་བསྐྱེད་པས་ཐབས་བདེ་
བ་མཚོན་པའོ། །བཛྲ་ ཡང་ ཤེས་ རབ་བརྗོད་པར་བྱ་ ཡུམ་བདག་མེད་མ་ཞལ་
236 -45



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཅིག་ཕྱག་གཉིས་མར་བསྐྱེད་པས། ཤེས་རབ་སྟོང་ཉིད་མཚོན་པའོ། །ཐབས་
དང་ཡབ་ཧེ་རུ་ཀ་ཐབས་བདེ་བ། ཤེས་རབ་ཡུམ་བདག་མེད་པས་ཤེས་རབ་སྟོང་
ཉིད་མཚོན་པའོ། །བདག་ཉིད་རྒྱུད་ནི་ཡབ་སྣང་བ་ཐབས་དེས་ཡུམ་སྟོང་པ་ཤེས་
རབ་དེ་མི་གཏོང་བའི་བརྡར་ཡབ་ཀྱིས་ཡུམ་ལ་འཁྱུད་པ། ཡུམ་སྟོང་པ་ཤེས་རབ་
དེས་ཡབ་སྣང་བ་ཐབས་དེ་མི་གཏོང་པའི་བརྡར་ཡུམ་གྱིས་ཡབ་ལ་འཁྱུད་པའོ། །
སྣང་བ་དང་སྟོང་པ་གཉིས་ཐབས་ཤེས་རབ་སྟོང་པ་དབྱེར་མེད་དུ་རོ་གཅིག་པར་
བྱ་བའི་ཕྱིར་རྡོ་རྗེ་དང་པད་མ་སྙོམས་པར་ཞུགས་པའོ། །དེ་ནི་ང་ཡིས་བཤད་ཀྱིས་
ཉོན་ནི་བསྐྱེད་རིམ་གྱི་སྙིང་པོ་ཀྱེའི་རྡོ་རྗེ་དེ་མ་གོ་ན་ཞལ་བརྒྱད་ཕྱག་བཅུ་དྲུག་པའི་
བསྐྱེད་རིམ་དེ་མ་གོ་ན་སྟོན་པ་རྡོ་རྗེ་འཆང་ངས་བཤད་ཀྱིས་ཉོན་ཅིག་ཞེས་སོ། །
རྫོགས་རིམ་དང་སྦྱར་ན་གཞན་ལུས་ལས་ཀྱི་ཕྱག་རྒྱའི་རྫོགས་རིམ་སྟེ།
དུས་ཀྱི་གནད་ལས་ཀྱི་མུ་ཏྲ་བསྟེན་པའི་དུས་སུ། ལུས་བཅོས་པའི་གནད་རྐང་པ་
རྡོ་ རྗེ་ དཀྱིལ་ཀྲུང་ལ་སོགས་པ། དུས་ཀྱི་གནད་བདེ་ཆེན་ཧཾ་ལ་གཏད་པ། དེ་
གཞུང་དུ་སྦྱར་ན་ཧེས་ནི་སྙིང་རྗེ་ཆེན་པོ་ཉིད་ནི་བསྒྲུབ་པ་པོ་རང་ཧེ་རུ་ཀ་འདུ་ཤེས་
གསུམ་ལྡན་དུ་བསྐྱེད་པ་སྟེ་ལུས་ལྷ་ངག་སྔགས་སེམས་ཆོས་ཀྱི་འདུ་ཤེས་གསུམ་
དང་ལྡན་པའི་ཞལ་བརྒྱད་ཕྱག་བཅུ་དྲུག་པར་བསྐྱེད་པའོ། །བཛྲ་ཤེས་རབ་བརྗོད་
པར་བྱ་ནི་ལས་ཀྱི་ཕྱག་རྒྱ་མ་ལུས་ལྷ་ངག་སྔགས་སེམས་ཆོས་ཀྱི་འདུ་ཤེས་གསུམ་
ལྡན་གྱི་ཡུམ་བདག་མེད་མ་ཞལ་ཅིག་ཕྱག་གཉིས་པར་བསྐྱེད་པའོ། །ཐབས་དང་
ནི་རྡོ་རྗེ་དང་པད་མ་བྱིན་བརླབས་བྱས་ནས་སྙོམས་འཇུག་བྱ་བ་དང་
། ལུས་ཀྱི་
རྩོལ་བ་ལ་བརྟེན་ནས་བྱང་སེམས་དབབ་པ་དང་། ལུས་ཀྱི་རྩོལ་བ་ལ་བརྟེན་ནས་
རྡོ་རྗེ་ནོར་བུའི་རྩེ་མོ་བྱང་སེམས་བཟུང་བ་སོགས་པའོ། །ཤེས་རབ་ནི་ལུས་ཀྱི་
236 -46



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྩོལ་བས་བྱང་སེམས་རྡོ་རྗེ་ནོར་བུའི་རྩེ་མོར་ཕབ་ནས་ལུས་ཀྱི་འཁྲུལ་འཁོར་དྲུག་
གིས་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་རྡོ་རྗེ་ནོར་བུའི་རྩེ་མོར་བཟུང་བའི་
དུས་སུ། ཀུན་རྫོབ་བྱང་སེམས་ཆུའི་རྣམ་པ་ལྟ་བུ་ལ་བརྟེན་ནས་དོན་དམ་ལྷན་
ཅིག་སྐྱེས་པའི་ཉམས་མྱོང་སྐྱེས་པ་དེ་ལ་ཤེས་རབ་བོ། །བདག་ཉིད་རྒྱུད་ནི་བྱང་
སེམས་དེ་འཆོར་འཆོར་དྲན་གྱེན་དུ་བཟློག་རླུང་དང་བསྲེ་རྩ་དམིགས་སུ་གདབ་པ་
ལ་སོགས་པ་བྱེད་པའོ། །དེ་ལྟ་བུའི་ལས་ཀྱི་མུ་ཏྲའི་རྫོགས་རིམ་ལ་བརྟེན་ནས་
ཟག་མེད་ཉམས་སྐྱེ་བ་དེ་ང་ཡིས་བཤད་ཀྱིས་ཉོན་ནོ། །
རྫོགས་རིམ་སྙིང་པོ་ཀྱེའི་རྡོ་རྗེ་དེ་ལ་མཛོད་ཅིག །འབྲས་བུའི་དབང་དུ་ན་
བདེ་བ་ཆེན་པོའི་སྐུ་དང་སྦྱར། །ཧེས་ནི་སྙིང་རྗེ་ཆེན་པ་ཉིད་ནི་བདེ་བ་ལོངས་སྐུ་
དང་གསལ་བ་སྤྲུལ་སྐུའོ། །བཛྲ་ཤེས་རབ་བརྗོད་པར་བྱ་ནི་སྟོང་པ་ཆོས་སྐུའོ། །
ཐབས་དང་ནི་བདེ་བ་ལོངས་སྐུ་གསལ་བ་སྤྲུལ་སྐུ། ཤེས་རབ་ནི་སྟོང་པ་ཆོས་སྐུ།
བདག་ཉིད་རྒྱུད་ནི་དབྱེར་མི་ཕྱེད་དོན་སྟོང་པ་ཆོས་སྐུ་བདེ་བ་ལོངས་ སྐུ་གསལ་བ་
སྤྲུལ་སྐུ་གསུམ་ཐ་མི་དད་པ་བདེ་བ་ཆེན་པོའི་སྐུ། འཁོར་ལོ་ན་བདེ་ཆེན་སྐུ་སྟེ།
ལྟར་བརྟག་པ་ཕྱི་མའི་ལེའུ་བཞི་པ་ནས། སྐུ་གསུམ་ཡོངས་སུ་ཤེས་པ་ནི། །བདེ་
བ་ཆེན་པོའི་སྐུ་རུས་བརྗོད་ཞེས་སོ། །དེ་ལྟ་བུའི་འབྲས་བུ་བདེ་ཆེན་གྱི་གནས་
ལུགས་དེ་ལ། དེ་ནི་བདེ་བ་ཆེན་པོའི་སྐུ་དེ་ནི། ང་ཡིས་བཤད་ཀྱིས་སྟོན་པ་རྡོ་རྗེ་
འཆང་ངས་བཤད་ཀྱིས་སྡུད་པ་པོ་ཁྱོད་ཉོན་ཞེས་བྱ་བའོ། །དེ་ལྟར་ན་དྲིས་ལན་
མདོར་བསྟན་དང༌། དྲིས་ལས་རྒྱས་བཤད་གཉིས་སུ་བྱས་ནས་རྒྱུད་ཀྱི་མཚན་
བསྟན་པའོ། །
ད་ནི་མཚན་ཅན་དངོས་བསྟན་པ་ལ་གསུམ་ལས། དང་པོ་འབྲས་བུའི་
236 -47



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྒྱུད་ཀྱི་མདོར་བསྟན་པ་ནི། ལྟ་སྟངས་དགུག་དང་ཞེས་པ་ནས་བརྡའ་ཆེན་བཞག་
ནས་དོན་བྱེད་རྣམ་མང་ནས་མངོན་སྤྱོད་དང་ཞེས་པའི་བར་གྱིས་བསྟན་ཇི་ལྟར་
རིགས་པའི་རྣལ་འབྱོར་མ་ཡིས་གཞིའི་རྒྱུད་ཀྱི་མདོར་བསྟན། ཡང་ཇི་ལྟར་རིགས་
པའི་རྣལ་འབྱོར་མའི་མར་བཏགས་ནས་ནུས་པ་དང་བརྡ་ཆེན་བཅུག་ནས། ལེའུ་
དང་པོ་མ་རྫོགས་ཀྱི་བར་གྱིས་རང་བཞིན་གྱི་རྒྱུད་ཀྱི་མདོར་བསྟན་པའོ། །དེ་ལས་
ལེའུ་དང་པོ་འབྲས་བུའི་རྒྱུད་ཀྱི་མདོར་བསྟན་པ་ལ་གཉིས། ལེའུ་བཅུ་གཅིག་པ་
ལྟ་སྟངས་ཀྱི་ལེའུའི་དོན་མདོར་བསྟན་པ་དང་
། ལེའུ་གཉིས་པ་སྔགས་ཀྱི་ལེའུ་
མདོར་བསྟན་པའོ། །དེ་ལ་ལེའུ་བཅུ་གཅིག་པ་ལྟ་སྟངས་ཀྱི་ལེའུའི་མདོར་བསྟན་
པ་ནི་ལྟ་སྟང་ཞེས་པས་བསྟན། དགུག་དང་དོན་མེད་རྣམ་མང་ནས་མངོན་སྤྱོད་
དང་ཞེས་པའི་བར་གྱིས་ལེའུ་གཉིས་པ་སྔགས་ཀྱི་ལེའུ་མདོར་བསྟན་པའོ། །དེ་ལ་
དོན་དང་པོ་ལེའུ་བཅུ་གཅིག་པའི་ལྟ་སྟངས་ལེའུ་མདོར་བསྟན་པ་ནི། ལྟ་སྟངས་
ཞེས་པ་ནི་ལེའུ་བཅུ་གཅིག་པའི་ལྟ་སྟངས་བཞི་རླུང་བཞི་ཉམས་སད་པའི་གནས་
རྣམ་པ་བཞི་ལ་སོགས་པའི་ལེའུ་བཅུ་གཅིག་པ་མདོར་བསྟན། སྔགས་མེད་ན་མི་
འགྲུབ་པས་ལེའུ་གཉིས་པར་སྒྲུབ་ཐབས་རྒྱས་པར་བརྟག་པ་དང་པོའི་ལེའུ་བཅུ་
གཅིག་པས་རྒྱས་པར་འཆད་དོ། །
ད་ནི་ལེའུ་གཉིས་པ་སྔགས་ཀྱི་ལེའུའི་མདོར་བསྟན་པ་ནི་དགུག་དང་ནི་
ལེའུ་གཉིས་པ་དགུག་པའི་ལས་ཏེ། ས་སྤྱོད་མས་བསྒྲུབ་བྱ་དགུག་པའི་ལས་ཀྱི་
མདོར་བསྟན་རྒྱས་པར་ལེའུ་གཉིས་པས་འཆད། །དོན་བྱེད་རྣམ་མང་བརྗོད་པ་ནི་
ལེའུ་གཉིས་པའི་ཆར་པ་དབབ་པ་དང་
། ཆར་གཅད་པ་དང་། ཉི་མ་དང་ཟླ་བ་
གཟུང་བ་དང་། ལྷ་ཤགས་པའི་ཆོ་ག་དང་
།
རིམས་གཏང་བ་དང་
། ཆང་སྐྱུག་ཏུ་
23648



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཞུག་པ། རྡོ་རྗེ་དཀར་མས་སྤུ་དབབ་པ་ལ་སོགས་པའོ། །
རྒྱས་པར་བརྟག་པ་དང་པོའི་ལེའུ་གཉིས་པས་འཆད་དོ། །རེངས་པར་བྱེད་
ནི་བསྒྲུབ་བྱའི་ལུས་དག་རེངས་པར་བྱེད་པའི་ལས་དང༌
། སྐྱོད་པ་ནི་བསྒྲུབ་བྱ་
བསྐྲད་པའི་ཆོ་ག་སྟེ། དགྲ་ཡུལ་ནས་སྐྱོད་པར་བྱེད་པའོ། །སྡེ་རེངས་བྱེད་དང་ནི་
སྡེ་ཞེས་བྱ་དཔུང་ཞེ་བྱ་སྟེ། སྡེ་ནི་དམག་དཔུང་ངོ༌
། །རེངས་པ་ནི་དམག་དཔུང་
འཇོམས་པ་སྟེ་ཕ་རོལ་གྱི་དམག་གི་དཔུང་ངམ་སྡེ་འཇོམས་པ་བྱེད་པ་ཁ་ཏི་ཁའི་ཆོ་
གའི་ མདོར་ བསྟན། རྒྱས་ པར་ ལེའུ་ གཉིས་ པར་འཆད་དོ། །མངོན་སྤྱོད་ནི་ སྡེ་
རེངས་པའི་ཆོ་ག་ཁ་ཏི་ཁའི་ཆོ་ག་དེ་ཉིད་ལ་མངོན་སྤྱོད་ཀྱི་ལས་སམ། ཡང་ལེའུ་
གཉིས་པའི་མངོན་སྤྱོད་ཀྱི་ལས་ཆང་སྐྱུག་པ་དང་རིམས་གཏང་བ་ལ་སོགས་པའོ། །
དེ་རྣམས་ཀྱི་ལེའུ་གཉིས་པའི་མདོར་བསྟན་རྒྱས་པར་བརྟག་པ་དང་པོའི་ལེའུ་
གཉིས་པས་དེའི་དོན་ཡང་རྒྱས་པར་འཆད་དོ། །
ད་ནི་གཞིའི་རྒྱུད་ཀྱི་མདོར་བསྟན་པ་ནི། ཇི་ལྟར་རིགས་པའི་རྣལ་འབྱོར་
མའི་ཞེས་པ་སྟེ། དེ་ལ་རྡོ་རྗེ་སློབ་དཔོན་མཚན་ཉིད་དང་ལྡན་པ་དེས་སྔོན་དུ་
བསྙེན་པའི་ཆོ་ག་བྱེད་དེ། དེའང་ཇི་ལྟར་རིགས་ པ་ ཞག་གསུམ་མམ་ལྔ་འམ་
བདུན་ནམ་དགུ་ལ་སོགས་པ་ཇི་ལྟར་རིགས་པ་གཅིག་བྱེད་པའོ། །དེ་ནས་ནུབ་
དང་པོ་སའི་ཆོ་ག་བྱེད་དེ་ས་བརྟག་པ་ས་བླང་བ་ས་གཟུང་བས་སྦྱང་བ་ས་བསྲུང་
བ་ཡང་ཇི་ལྟར་རིགས་པ་གཅིག་བྱེད་པའོ། །དེ་ནས་ནུབ་གཉིས་སྟ་གོན་གྱི་དུས་
སུ་སྔོན་དུ་དཀྱིལ་འཁོར་ཀྱི་བགེགས་བསལ་བ། དེ་ནས་ལྷ་སྟ་གོན། བུམ་པ་སྦྱིན་
སྲེག་པའི་ལྷ་མོ་སློབ་མ་སྟ་གོན་དེའང་ཇི་ལྟར་ རིགས་པ་གཅིག་བྱེད་པའོ། །དེ་
ནས་ནུབ་གསུམ་པ་ལ་དཀྱིལ་འཁོར་གྱི་ཐིག་དང་མཚོན་གྱི་ཆོ་ག་ཡང་ཇི་ལྟར་
236 -49



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
རིགས་པར་བྱེད། དཀྱིལ་འཁོར་བྲི་ཞིང་བསྒྲུབ་པ་དང་
། དལ་ཀྱི་གནས་ཉེ་བར་
བརྒྱན་པ། སློབ་དཔོན་བདག་འཇུག་དེ་ཡང་ཇི་ལྟར་རིགས་པ་གཅིག་བྱེད་པའོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་དེ་ཡང་ཇི་ལྟར་རིགས་
པར་བྱེད། དེ་ནས་དབང་བསྐུར་བ་ལ་བུམ་པའི་དབང་ཙམ་བསྐུར་རམ། གསང་
དང་ཤེས་རབ་ཡེ་ཤེས་དབང་བཞི་པའི་བར་དུ་བསྐུར་རམ་དེ་ཡང་ཇི་ལྟར་
རིགས་པ་གཅིག་བསྐུར་བས་ན་ཇི་ལྟར་རིགས་པ་ཞེས་བྱའོ། །འོ་ན་དབང་བསྐུར་
དེ་རྣམས་ལྷ་གང་གི་ང་རྒྱལ་ཀྱིས་བྱེད་བྱས་པ་ལ་རྣལ་འབྱོར་མའི་ཞེས་པ་སྟེ།
བདག་མེད་མ་ལྷ་མོ་བཅོ་ལྔའི་ང་རྒྱལ་ཀྱིས་བྱེད་དམ། ཡང་ན་རྣལ་འབྱོར་མ་གྷོ་རི་
མ་ལ་སོགས་པ་བརྒྱད་གཙོ་བོ། ཡབ་ཡུམ་དང་བཅས་པ་ལྷ་དགུའི་ང་རྒྱལ་ཀྱིས་
བྱེད་པའོ། །དེས་ནི་གཞིའི་རྒྱུད་ཀྱི་མདོར་བསྟན་པ་རྒྱས་པར་བརྟག་པ་དང་པོའི་
ལེའུ་བཅུ་པས་རྒྱས་པར་འཆད་དོ། །
ད་ནི་དོན་གསུམ་པ་རང་བཞིན་ཀྱི་རྒྱུད་ཀྱི་མདོར་བསྟན་པ་ལ་དྲུག་ལས།
ཡང་ཇི་ལྟར་རིགས་པའི་རྣལ་འབྱོར་མ་བསྐྱེད་དང་བྱེད་རྒྱུ་དང་ཞེས་པས་བདག་
མེད་པའི་ བསྐྱེད་ པའི་ རིམ་ པའི་ དོན་མདོར་བསྟན། གནས་དང་ ཞེས་ པས་ ལྷ་
དབང་བསྐུར་བའི་ལེའུའི་དོན་མདོར་བསྟན། ཡང་གནད་པས་རྣམ་པར་དག་པའི་
ལེའུའི་མདོར་བསྟན། ནུས་པའི་དང་གོང་གི་བརྡའ་ཆེན་དང་གཉིས་ཀྱིས་བརྡའ་
དང་སྤྱོད་པའི་ལེའུའི་མདོར་བསྟན། ལྷ་རྣམས་ཇི་ལྟར་འབྱུང་བའོ་ཞེས་པས་ཧེ་རུ་
ཀའི་བསྐྱེད་པའི་རིམ་པའི་མདོར་བསྟན་ནས། ཡེ་ཤེས་རྣམ་ཤེས་དང་ནས་ཧེ་རུ་ཀ་
ནི་མན་ཆད་ཀྱིས་རྫོགས་པའི་རིམ་པའི་དོན་མདོར་བསྟན་པའོ། །
དེ་ལས་དོན་དང་པོ་བདག་མེད་མའི་བསྐྱེད་པའི་རིམ་པའི་དོན་མདོར་
236-50



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྟན་ པ་ནི། ཇི་ལྟར་ རིགས་ པའི་རྣལ་འབྱོར་མའི་ཞེས་པ་སྟེ། དེ་ལ་ ཇི་ལྟར་
རིགས་པ་བསྐྱེད་རྒྱུའི་ལྷ་ཇི་ལྟར་རིགས་པའི་རྣལ་འབྱོར་མ་སྟེ། དེ་ཡང་ལྷ་མོ་བཅོ་
ལྔ་པའི་དཀྱིལ་འཁོར་བསྐྱེད་དམ། དེ་ལས་བསྡུས་པ་ལྷ་མོ་བཅུ་གསུམ་དཀྱིལ་
འཁོར་བསྐྱེད་དམ། དེ་ལས་བསྡུས་པ་ལྷ་མོ་དགུའི་དཀྱིལ་འཁོར། དེ་ལས་བསྡུས་
པ་ལྷ་མོ་ལྔའི་དཀྱིལ་འཁོར་འམ། དེ་ལས་བསྡུས་པ་བདག་མེད་མ་རྐྱང་པ་གཅིག་
བསྐྱེད་དམ། ཅི་རིགས་པ་གཅིག་བསྐྱེད་པའོ། །བསྐྱེད་དང་ཞེས་པ་བསྐྱེད་ཚུལ་ཇི་
ལྟར་རིགས་པ་ཅིག་གིས་བསྐྱེད་དེ། ལྷ་མོ་དེ་ཚོ་མངལ་སྐྱེས་ཀྱི་བསྐྱེད་པའི་རིམ་
པས་བསྐྱེད་ན་ཡང་བསྐྱེད། སྒོང་སྐྱེས་ཀྱི་བསྐྱེད་ན་ཡང་བསྐྱེད། བརྫུས་སྐྱེས་ཀྱིས་
བསྐྱེད་ན་ཡང་བསྐྱེད། བསྐྱེད་ཚུལ་གསུམ་པོ་ཇི་ལྟར་རིགས་པ་གཅིག་གིས་བསྐྱེད་
པས་སོ། །དྲོད་གཤེར་ལས་སྐྱེས་པ་སྐྱེ་བ་དམན་པས་ལྷའི་བསྐྱེད་རིམ་ལ་མི་སྦྱོར་
གསུངས་སོ། །
དེས་མདོར་བསྟན་རྒྱས་པར་བརྟག་པ་དང་པོའི་ལེའུ་བཞི་པའི་ཕྱེད་ཡན་
ཆད་ཀྱིས་རྒྱས་པར་འཆད་དོ། །གནས་དང་ནི་ལེའུ་བཞི་པ་ལྷ་དབང་བསྐུར་བའི་
ལེའུའི་མདོར་བསྟན་པ་སྟེ། གནས་སྐབས་ཀྱི་ཆོ་ག་རྫོགས་པར་བྱེད་པའོ། །རྒྱས་
པར་བརྟག་པ་དང་པོའི་ལེའུ་བཞི་པས་སོ། །ཡང་གནས་དང་ལེའུ་དགུ་པ་རྣམ་
དག་ལེའུའི་མདོར་བསྟན་པ་སྟེ། སེམས་མི་གནས་པ་གནས་པར་བྱེད་པ་རྣམ་དག་
ལེའུའི་མདོར་བསྟན། རྒྱས་པར་བརྟག་པ་དང་པོའི་ལེའུ་དགུ་པས་འཆད་དོ། །
བྱེད་རྒྱུ་ནི་བདག་མེད་མའི་བསྐྱེད་རིམ་མདོར་བསྟན་པའི་ཁོངས་སུ་འགྲོ་སྟེ། ལྷ་
མོ་བཅོ་ལྔའི་ས་བོན་མདོར་བསྟན་རྒྱས་པར་བརྟག་པ་དང་པོའི་ལེའུ་གཉིས་པ་
ནས་ཨ་ཨ་ནས་རྣལ་འབྱོར་མ་རྣམས་ཀྱི་ས་བོན་ནོ་ཡར་རྒྱས་པར་འཆད་དོ། །
236 -51



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནུས་པ་དང་བརྡའ་ཆེན་གྱིས་བརྡའ་དང་སྤྱོད་པའི་ལེའུའི་དོན་མདོར་བསྟན་པ་སྟེ།
དེ་ལ་ནུས་པ་ཞེས་བྱ་མཐུ་ཞེས་བྱ་སྟོབས་ཞེས་བྱ་དོན་ལ་འགྱུར་ཀྱི་བྱེ་བྲག་ཡིན།
ནུས་པ་རྙེད་མཐུ་རྙེད་སྟོབས་རྙེད་ནས་སྤྱོད་པ་བྱེད་སྟེ། ཅུང་ཟད་དྲོད་ནི་ཐོབ་པ་ན།
སྤྱོད་པ་དག་ནི་བརྩམ་པར་བྱ། །ཞེས་པས་མ་དད་ཙམ་ན་བསྒྱུར་ནུས་པའོ། །དོན་
ལ་སྤྱོད་པའི་ལེའུའི་མདོར་བསྟན་རྒྱས་པར་བརྟག་པ་དང་པོའི་ལེའུ་དྲུག་པ་ནས་
འཆད་དེ། སྤྱོད་པའི་དུས་སུ་ཡུན་ནམ་མི་སྲིང་དུ་ངོ་ཞེས་པ་ལ་བརྡའ་བྱ་བར་
འབྲེལ་བས། བརྡའ་ཆེན་དང་ནི་ལེའུ་བདུན་པའི་མདོར་བསྟན་རྒྱས་པར་བརྟག་པ་
དང་པོའི་ལེའུ་བདུན་པས་འཆད་དོ། །
ལྷ་རྣམས་ཇི་ལྟར་འབྱུང་བའོ་ཞེས་པ་ཧེ་རུ་ཀའི་བསྐྱེད་རིམ་མདོར་བསྟན་
པ་སྟེ། ལྷ་རྣམས་ནི་ལེའུ་གསུམ་པའི་བསྐྱེད་རྒྱུའི་ལྷ་ཞལ་ཕྱག་གཉིས་པར་བསྐྱེད་
དམ། ཕྱག་བཞི་ པ་ བསྐྱེད་ དམ། ཞལ་ གསུམ་ ཕྱག་ དྲུག་ པའམ། བཅུ་ དྲུག་ པ་
བསྐྱེད་དམ་ལྷ་རྣམས་སོ། །ཇི་ལྟར་འབྱུང་བ་ནི་བསྐྱེད་ཚུལ་ཇི་ལྟར་འབྱུང་བ་སྟེ།
མངལ་སྐྱེས་སམ་སྒོང་སྐྱེས་སམ་བརྫུས་སྐྱེས་གང་རུང་གིས་བསྐྱེད་པའོ། །དེ་ལྟར་
མདོར་བསྟན་རྒྱས་པར་བརྟག་པ་དང་པོའི་ལེའུ་གསུམ་པ་ལྷའི་ལེའུས་འཆད་དོ། །
ད་ནི་དྲུག་པ་རྫོགས་རིམ་མདོར་བསྟན་པ་ལ་བཞི་ལས། ཡེ་ཤེས་རྣམ་
ཤེས་དང་ཞེས་པས་བདག་མེད་མའི་རྫོགས་རིམ་མདོར་བསྟན། ཧེ་རུ་ཀ་ནི་ནས་
དེ་ལྟར་ཧེ་རུ་ཀ་བསྒོམ་བྱའི་བར་གྱིས་ཧེ་རུ་ཀའི་རྫོགས་རིམ་མདོར་བསྟན། ལུས་
ལ་ནས་དེ་ལྟར་ན་ཐམས་ཅད་བཞི་བཞིའོ་བར་གྱིས་རྫོགས་རིམ་དངོས་པོའི་
གནས་ཐབས་ཤེས་བྱའི་ཡུལ་དུ་བསྟན་པ། ལྟེ་བར་གཏུམ་མོ་འབར་བ་ཡིས། །
ཞེས་པའི་ཚིག་བཞིས་གཏུམ་མོའི་རྫོགས་རིམ་རྒྱས་པར་བཤད་པའོ། །
236-52



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ལས་དོན་དང་པོ་བདག་མེད་མའི་རྫོགས་རིམ་མདོར་བསྟན་པ་ནི། ཡེ་
ཤེས་རྣམ་ཤེས་དང་ཞེས་པ་ཇོ་བོ་ནཱ་རོ་པའི་ཞལ་ནས་རྣམ་ཤེས་ནི་ཀུན་གཞིའི་རྣམ་
ཤེས་སོ། །ཡེ་ཤེས་ནི་སྤྲོས་མེད་ཟག་པ་མེད་པའི་ཡེ་ཤེས་གཉིས་སུ་མེད་པའི་ཡེ་
ཤེས་ཏེ། །དོན་ལ་རྫོགས་རིམ་ཐབས་ཁྱད་པར་ཅན་ལ་བརྟེན་ནས་རྣམ་ཤེས་ཡེ་
ཤེས་སུ་བསྒྱུར་བའི་མན་ངག་སྟེ། དོན་ལ་ལེའུ་བརྒྱད་པའི་རྫོགས་རིམ་མདོར་
བསྟན། རྒྱས་པར་བརྟག་པ་དང་པོའི་ལེའུ་བརྒྱད་པའི་ཕྱེད་མན་ཆད་ཀྱིས་རྒྱས་
པར་འཆད་དོ། །
གཉིས་པ་ཧེ་རུ་ཀའི་རྫོགས་རིམ་མདོར་བསྟན་པ་ནི། ཧེ་རུ་ཀ་ནི་ཞེས་པ་
བརྟག་པ་དང་པོའི་ལེའུ་གསུམ་པའི་ཧེ་རུ་ཀ་གསུམ་པོ་དེ་བསྒྲུབ་བྱར་བཞག་ནས་
སོ། །དེ་དོན་གྱི་ཧེ་རུ་ཀ་བདེ་སྟོང་གཉིས་མེད་ཡེ་ཤེས་རྟགས་ཀྱི་ཧེ་རུ་ཀ་བཞིའོ། །
བསྐྱེད་པའི་རྒྱུ་དེ་ཐོབ་པའི་ཉེར་རྒྱུ་གང་ཡིན་ཞེ་ན། དང་པོར་གཅིག་ནི་བསྒོམ་པར་
བྱ་ནི་བསྒྱུར་གྲགས་པ་ཡིན་རྒྱ་དཔེ་ལ་དང་པོར་ཨེ་ཀ་སྟེ་ཨེ་སྟོང་པ་ཀ་བདེ་བ་སྟེ་
ཧེ་རུ་ཀའི་ཉེར་རྒྱུ་བདེ་སྟོང་དབྱེར་མེད་ཀྱི་དོན་གཅིག་བསྒོམ་པར་བྱའོ། །འདིའི་
འཕྲོ་ནི་འོག་ནས་དེ་ཁོ་ན་ཉིད་བཞི་ནི་ཞེས་པ་དང་
། འདིས་ལེའུ་ལྔ་པའི་མདོར་
བསྟན་རྒྱས་པར་བརྟག་པ་དང་པོའི་ལེའུ་ལྔ་པས་འཆད་དོ། །རྡོ་རྗེ་སྙིང་པོ་སྙིང་རྗེ་
ཆེ་ནི་བྱང་ཆུབ་སེམས་དཔའ་རྡོ་རྗེ་སྙིང་པོ་ལ་དེ་སྐད་བོས་ནས། དངོས་པོ་ཉིད་
ཀྱིས་རྣམ་གྲོལ་ཞིང་ནི་བདེ་སྟོང་དབྱེར་མེད་ཀྱི་དོན་དེ་ཤེས་ན་གྲོལ། དངོས་པོ་ནི་
དེ་ཡང་དངོས་པོ་རང་རྒྱུད་པར་ཞེན་ནའོ། །འཆིང་བ་ནི་འཁོར་བར་འཆིང་བར་
འགྱུར་རོ། །དེ་ཡོང་ཤེས་པ་ནི་སྣང་གྲོགས་ཆོས་ཐམས་ཅད་བདེ་སྟོང་དུ་ཤེས་པས་
གྲོལ་བ་ཡིན་ནོ། །དངོས་པོ་ནི་རྣམ་རྟོག་ཆོས་ཐམས་ཅད་མེད་པ་བདེ་སྟོང་དུ་
236-53



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡོངས་སུ་ཤེས་པས། དངོས་པོ་སྣང་གྲགས་ཆོས་སྒོམ་འགྱུར་ཞེས་བདེ་སྟོང་དུ་
ཡོངས་སུ་ཤེས་པས། ཤེས་རབ་ཅན་ནི་བདེ་སྟོང་གཉིས་མེད་ཡེ་ཤེས་བསྒོམ་པ་ལ་
མཁས་པའི་གང་ཟག་གོ །དངོས་པོ་ནི་སྣང་གྲགས་ཆོས་ཐམས་ཅད་བདེ་སྟོང་དུ་
མ་ཤེས་ནས་རང་རྒྱུད་དུ་ཞེན་ན་འཆིང་བདེ་སྟོང་དབྱེར་མེད་དུ་ཤེས་ན་གྲོལ་བས་
འགྱུར་ཞེས་བདེ་སྟོང་དུ་ཡོངས་སུ་ཤེས་པས། དེ་ལྟར་ནི་གོང་བཞིན་དུའོ། །ཧེ་རུ་
ཀ་སྒོམ་བྱ་ནི་ཧེ་རུ་ཀའི་ཉེར་རྒྱུར་དོན་གྱི་ཧེ་རུ་ཀ་བདེ་སྟོང་སྒོམ་པར་བྱའོ། །
ད་ནི་རྫོགས་རིམ་དངོས་པོའི་གནས་སྟབས་ཤེས་བྱའི་ཡུལ་དུ་བསྟན་པ་ལ་
གསུམ་ལས། ལུས་ལ་ཡེ་ཤེས་ཆེན་པོ་གནས་ཀྱི་ཚིག་བཞིས་སེམས་དངོས་པོའི་
གནས་ཐབས་ཀྱིས་སྒོམ་རྒྱུའི་དོན་གྱི་ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་
གཏན་ལ་དབབ་པ། ཀྱེ་བཅོམ་ལྡན་ནས་དངོས་པའི་མཚན་ཉིད་དུ་ནི་བརྟག་ཞེས་
པའི་བར་གྱིས་ལུས་དངོས་པོའི་གནས་ཐབས་ཀྱིས་བསྒོམ་པའི་གནད་ཤེས་པར་
བྱ་བའི་ཕྱིར་ལུས་དངོས་པོའི་གནས་སྟབས་གཏན་ལ་དབབ་པར་བསྟན་ནོ། །
སྡོམ་ པའི་དབྱེ་བ་ནས་དེ་ལྟར་ཐམས་ཅད་བཞི་བཞི་པའི་བར་གྱིས་ལུས་དང་
སེམས་གཉིས་སུ་བསྡོམས་པ་ལ་འཁོར་བ་དང་མྱ་ངན་ལས་འདས་པའི་ཆོས་
ཐམས་ཅད་རང་གི་རྒྱུད་ལ་ཚང་བར་བསྟན་པའོ། །
དེ་ལ་དོན་དང་པོ་སེམས་དངོས་པོའི་གནས་སྟབས་ཀྱིས་བསྒོམ་རྒྱུའི་དོན་
གྱིས་ངོ་བོ་ངོ་ཤེས་པར་བྱ་བའི་ཕྱིར་ལྟ་བའི་དོན་གཏན་ལ་དབབ་པ་འདི་ལ། ལར་
ཇོ་བོ་ཆེན་པོ་ནཱ་རོ་པའི་བཞེད་པས་སེམས་ཉིད། རྣམ་མེད་དག་པ་གསལ་བ་ཟུང་
འཇུག་གཉིས་སུ་མེད་པ། ད་ལྟར་གྱི་ཤེས་པ་ཅིར་ཡང་སྣང་ཅིར་ཡང་ཤར་བ་འདི་
ཉིད་ཁོ་ན་དྲི་མ་ཡིན་འཁྲུལ་པ་ཡིན། བརྫུན་པ་བྱ་བ་ཡིན། འདི་ཕར་བསལ་བའི་
236 54



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དུས་ན་རྣམ་པ་ཐམས་ཅད་ནུབ་པའི་ཤེས་པ་གསལ་བའི་རོ་བདེ་བ་ ཤར་བ་བདེ་
སྟོང་གཉིས་སུ་མེད་པའི་ཡེ་ཤེས་ བྱ་བ་གཅིག་ཡོད་དེ། དེ་སེམས་དངོས་པོའི་
གནས་སྟབས་ཀྱི་ལྟ་བ་དེ་ལྟ་བུ་གཅིག་ཡིན་གསུངས། འོ་ན་ལྟ་བ་དེ་བརྗོད་པས་
གོའམ་བྱས་པ་ལ། བརྗོད་པས་གཏིང་རྣམ་པ་ཐམས་ཅད་དུ་མི་གོ །
འོ་ན་ཚིག་ཏུ་བརྗོད་པས་མི་གོ་བའི་དཔེ་གང་ཞེ་ན། བྱས་པ་ལ། དཔེར་ན་
གང་ཟག་གཅིག་གི་རྒྱུད་ལ་དམིག་སེར་གྱི་ནད་ཀྱིས་ཐེབས་ནས་དུང་བསྟན་པས་
དུང་དེ་སེར་པོ་སྣང་ཞིང་འདུག །འོ་ན་དུང་བྱ་བ་དེ་སེར་པོ་ཡིན་པ་མི་སྲིད་དམ་
བྱས་པ་ལ། དུང་སེར་པོ་ཡིན་པ་གཏིང་མི་སྲིད་དུ་བྱ་བ་དེ་ཆོས་ཉིད་ཀྱིས་ཁ་དོག་
དཀར་པོ་ཡིན། འོ་ན་སེར་པོར་སྣང་ཞིང་འདུག་པ་བྱས་པ་ལ། སེར་པོ་སྣང་བ་དེ་
འཁྲུལ་པའི་ཤེས་པ་ཡིན། འོ་ན་དུང་དེ་དཀར་པོ་ཤེས་པར་བྱེད་པ་ལ་བརྗོད་པས་
གོའམ་མི་གོ་སྟེ། དེ་ལ་མི་གཅིག་གིས་དུང་ཁ་དོག་དཀར་པོ་འདི་ལྟ་བུ་གཅིག་
ཡིན་བྱས་ན། དུང་བྱ་བ་དེ་ཆོས་ཉིད་ཀྱིས་ཁ་དོག་དཀར་པོ་ཡིན་པ་ལ་ང་ལ་སེར་
པོ་སྣང་ཞིང་འདུག །དེ་ལས་སྣང་ཐབས་མེད། དཔེ་དེ་བཞིན་དུ་དབུ་མ་མཁན་པོ་
དང་སེམས་ཙམ་མཁན་པོ་ལ་སོགས་པའི་གྲུབ་མཐའ་མི་འདྲ་བའི་བྱེ་བྲག་གི་སྒོ་
ནས། ཡང་དག་པར་རྫོགས་པའི་དངོས་པོ་གཤིས་ཀྱི་ཆོས་བྱ་བ་ཞིག་གཏན་ལ་
འབེབས་ཏེ། སྒྲ་སྤྱིའི་རྣམ་པ་ཙམ་ཞིག་གོར་རུང་གི་དོན་རང་གི་མཚན་ཉིད་དབུ་མ་
མཁན་པོས་ཀྱང་གཏན་ལ་མི་ཕེབས། སེམས་ཙམ་མཁན་པོས་ཀྱང་གཏན་ལ་མི་
ཕེབས། དཔེ་དམིག་སེར་གྱི་ནད་ཀྱིས་ཐེབས་པ་ལ་དུང་བསྟན་པས་དཀར་པོར་མི་
མཐོང་བ་དང་འདྲ། འོ་ན་དུང་དེ་དཀར་པོར་མཐོང་བར་བྱེད་པ་ལ་ཅི་དགོས།
སྨན་པ་མཁས་པ་ཞིག་དགོས། མིག་སེར་གྱི་ནད་ཀྱིས་ཐེབས་པ་དེ་སྨན་པ་མཁས་
236-55



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་ཞིག་གི་གམ་དུ་ཁྲིད། མིག་སེར་གྱི་ནད་བཅོས་ནས་དམིག་སེར་གྱི་ནད་དེ་དག་
ཙམ་ན་དུང་ཁ་དོག་དཀར་པོ་ཡིན་བྱས་ནས་བསྟན་དགོས་སམ་མི་དགོས། དུང་ཁ་
དོག་དཀར་པོར་དཀར་ལམ་གྱིས་སྣང་ཞིང་འདུག །དཔེ་དེ་བཞིན་དུ་བླ་མ་དམ་པ་
ཡང་དག་པ་རྫོགས་པའི་སངས་རྒྱས་ནས་རྒྱུད་པ་མ་ཆད་པའི་བླ་མ་ཞིག་ལ་དབང་
བཞི་གསུམ་བསྐུར་བས་དངོས་པོ་གཤིས་ཀྱི་ཆོས་ཏེ་གཏན་ལ་ཕེབས་ཏེ་འོང་
གསུངས།
དེ་ཡང་སྨན་པ་མཁས་པ་དང་འདྲ་བ་བླ་མ་དམ་པ་ཡང་དག་པར་རྫོགས་
པའི་སངས་རྒྱས་ནས་བརྒྱུད་པ་མ་ཆད་པའི་བླ་མ་ཡིན། ནད་འཆོས་པ་དང་འདྲ་བ་
དབང་བཞི་གསུམ་བསྐུར་བ་ཡིན། དུང་ཁ་དོག་དཀར་པོར་མཐོང་པ་ལྟ་བུ་དབང་
གི་དུས་སུ་དངོས་པོ་གཤིས་ཀྱི་ཆོས་རྟོགས་པའོ། །འོ་ན་སངས་རྒྱས་ཀྱི་དེ་ཁོ་ན་
ཉིད་དངོས་ཡིན་ནམ་མིན་ཞེ་ན། དཔེར་ན་ཁང་པའི་སྐར་ཁུང་ངམ་མཐོངས་ཀྱི་
ནམ་མཁའ་དང་འདྲ། སྐར་ཁུང་ངམ་མཐོངས་ཀྱི་ནམ་མཁའ་དེ་ནམ་མཁའ་ཡིན་
ནམ་མིན་ནམ་མཁའ་ཡིན་སྟེ་ཆུང་། འོ་ན་ནམ་མཁའ་མཚོན་པར་བྱེད་ནུས་སམ་
མི་ནུས། ནམ་མཁའ་མཚོན་པར་བྱེད་ནུས། དེ་དང་འདྲ་བར་དབང་གི་དུས་ཀྱི་
དངོས་པོ་གཤིས་ཀྱི་ཆོས་དེ་རྒྱ་ཆུང་ངུ་ཞིག་རྟོགས་པ་ཡིན། འོ་ན་དེ་ཁོ་ན་ཉིད་ཡིན་
ནམ་མིན་དེ་ཡིན་དེ་ཁོ་ན་ཉིད་མཚོན་པར་བྱེད་ནུས། དེ་བཞིན་དུ་རྒྱུན་བསྲིངས་
པར་བྱེད་པ་ལ་བསྐྱེད་རྫོགས་གཉིས་ཀྱི་སྒོ་ནས་བསྒོམ་དགོས། བསྒོམས་པར་
སོང་ན་སངས་རྒྱས་ཀྱི་དེ་ཁོ་ན་ཉིད་དང་མཉམ་པ་རི་ཀ་མཐོན་པོ་དང་འདྲ་བ་དེ་
ཡིན་ཏེ་རྒྱ་ཆེ་བའོ། །
འོ་ན་དབང་གི་དུས་སུ་ཤེས་པར་ཅིས་ཤེས་བྱས་པ་ལ། བརྟག་པ་དང་པོའི་
236-56



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
ལེའུ་བརྒྱད་པ་ནས། །གཞན་གྱིས་བརྗོད་མིན་ལྷན་ཅིག་སྐྱེས། །གང་དུ་ཡང་ནི་མི་
རྙེད་དེ། །བླ་མ་དུས་མཐའ་བསྟེན་པ་ཡིས། །བདག་གིས་བསོད་ནམས་ལས་ཤེས་
བྱས། །ཞེས་པས་བླ་མའི་བྱིན་བརླབས་ཀྱི་སྒོ་ནས་གོ་བྱ་བ་བཤད། ཡང་དེ་ཉིད་
ལས། ངག་གི་ལམ་འདས་སྤྱོད་ཡུལ་ཏེ། །འདི་ནི་བྱིན་རླབས་རིམ་པའི་ཕྱིར། །
ཞེས་པས་བྱིན་རླབས་ཀྱི་གོ་བ་དང༌
། འདིའི་དོན་བརྟག་པ་ཕྱི་མའི་ལེའུ་གསུམ་པ་
ནས། སངས་རྒྱས་ཀུན་གྱི་སྡོམ་པ་ནི། །ཨེ་ཝཾ་རྣམ་པར་རབ་ཏུ་གནས། །ཨེ་ཝཾ་
རྣམ་པ་བདེ་ཆེན་པོ། །དབང་ལས་ཡང་དག་ཤེས་པར་འགྱུར། །ཞེས་པས་དབང་
གི་སྒོ་ནས་ཤེས་པར་བཤད། འོ་ན་དེའི་དུས་ཀྱི་དངོས་པོ་གཤིས་ཀྱི་ཆོས་དེ་དགའ་
བའི་གོ་རིམ་ གར་རྟོགས་པར་ གྱུར་ན། བརྟག་པ་ཕྱི་མའི་ལེའུ་གཉིས་པ་ནས།
མཆོག་མཐའ་དགའ་བྲལ་དང་པོར་ནི། །མུན་པ་ལ་ནི་མར་མེ་བཞིན། །དེ་བཞིན་
དབུས་ཀྱང་ཡིད་ཆེས་གྱིས། །ཞེས་པས། མཆོག་དགའི་མ་མཐའ་དགུའ་བྲལ་གྱི་
ཡ་མཐར་དངོས་པོ་གཤིན་ཀྱི་ཆོས་དེར་ཤེས་པར་གྱིས་ཤིག་བྱ་བ་ལ། བུ་ཞེས་པ་
སློབ་མ་རྣམས་ལ་བོས་ནས་དཔེ་བདུན་པ་ལ་མར་མེ་བཏེགས་པ་བཞིན་དུ་ཤེས་
པར་གྱིས་ཡིད་ཆེས་པར་གྱིས་ལ་བསྒོམས་ཤིག་པའོ། །
ད་ལྟ་དབང་བཞི་གསུམ་དུ་གཏན་ལ་མ་ཕབ་ན་ད་ལྟ་འོ་སྐོལ་བསྒོམ་ཙམ་
ན་རེས་བདེ་བ་སྙམ། རེས་སྟོང་པ་ཁོ་ན་སྙམ། རེས་གསལ་བོ་མཉམ་དེ་ཡིན་ནམ་
མིན་མཉམ་པ་དེ་ཡིས་མི་འོང་གསུངས། དེའང་དཔེར་ན་འདི་དང་འདྲ་མི་གཅིག་
ཡུལ་དེར་ཡེ་འགྲོ་མ་མྱོང་པ་ཞིག་ལ་གྲོང་འདི་ལྟ་བུ་ཚ་ཚའི་ཁང་བུ་འདི་ལྟ་བུ་ལ་
ལྕང་མ་འདི་ལྟ་བུ་ཞིག་ཡོད་པ་དེར་སོང་ལ་དོན་གཉེར་བྱས་ན། མི་དེས་འོངས་པ་
དེར་ཕྱིན་ཙམ་ན་གྲོང་ཚ་ཚ་ཁར་བུ་དང་ལྟུང་མ་ཅན་དེ་ལྟ་བུ་གང་ན་འདུག་གང་
236-57



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡིན་ཆ་མེད། འདི་ཡིན་ནམ་འདི་ཡིན་ནམ་སྙམ་པ་དང་འདྲ། །གསུངས་ཏེ་མེད་
པར་གདའ་གསུངས་སོ། །
བླ་མའི་བྱིན་བརླབས་དང་དབང་བཞི་གསུམ་གྱི་ཉམས་མྱོང་དེ་བཤད་པ་
ལ། བརྟག་པ་དང་པོའི་ལེའུ་ལྔ་པ་ནས་སྒོམ་པ་པོ་མེད་བསྒོམ་བྱ་མེད། །ལྷ་མེད་
སྔགས་ཀྱང་ཡོད་མ་ཡིན་ཞེས་པ་ལ་སོགས་པ་དང་
། གུར་གྱི་ལེའུ་དང་པོ་ནས།
འདི་ལྟར་ཀུན་གཞིའི་རྣམ་ཤེས་དང་
། ཆོས་ ཀྱི་དབྱིངས་དང་ མ་སྐྱེས་དངོས། །
སེམས་ཅན་ཁམས་དང་མཁའ་ཁམས་དང་
། །བདག་མེད་བདག་གི་འདུ་ཤེས་
དང་། །དངོས་དང་བྲལ་ཡང་དངོས་མེད་མིན་ཞེས་པ་དང་
། །འདི་ཉིད་ནས་ལུས་
ལ་ཡེ་ཤེས་ཆེན་པོ་གནས་ཞེས་པའི་ཚིག་བཞི་སྟེ། ལུས་ནི་མངོན་པར་བྱང་ཆུབ་
རྣམ་པ་ལྔས་བསྐྱེད་པའི་ལུས་ལ། །ལ་ནི་གནས་པའི་ཚིག་སྟེ། དཔེར་ན་ཤིང་ལ་
བྱ་གནས་ཟེར་བ་དང་འདྲ། བར་ལུས་ཀྱི་རྩ་མདུད་རྣམ་པ་བཞི་ལ་ཡེ་ཤེས་ཆེན་པོ་
གནས་སོ། །ཡེ་ཤེས་ནི་ཐབས་བདེ་བ་ཆེན་པོ་ནི་ཤེས་རབ་སྟོང་པ། །གནས་ནི་
སྣང་སྟོང་བདེ་སྟོང་དབྱེར་མེད་དེ་རང་གི་ལུས་ལ་གནས་སོ། །
ཡེ་ཤེས་ཆེན་པོ་དེའི་མཚན་ཉིད་ཇི་ལྟ་བུ་ཞེ་ན། ཡེ་ཤེས་ཆེན་པོ་དེ་རྣམ་
པར་རྟོག་པ་ལས་
པ་ལས་ལོག་རྟོག་པ་མེད་པའི་བདག་ཉིད་དུ་གནས་པས་རྟོག་པ་ཐམས་
ཅད་ཡང་དག་སྤངས་སོ། །ཡེ་ཤེས་ཆེན་པོ་དེ་བརྟན་གཡོའི་དངོས་པོའམ་འཁོར་
མང་གི་ཆོས་ཐམས་ཅད་ལ་ཁྱབ་པར་གནས་པས་དངོས་པོ་ཀུན་ལ་ཁྱབ་པའོ། །
དེ་ལྟ་བུའི་ཡེ་ཤེས་ཆེན་པོ་དེ་ལུས་ལ་གནས་ཀྱང་ལུས་ཀྱི་རྩོལ་བ་ལས་མ་སྐྱེས་པ་
ཞིག་ཡིན་ཏེ། དེ་དཔེར་ན་བུམ་པ་གྲུབ་པའི་དུས་སུ་བུམ་པའི་ནམ་མཁའ་ཞིག་
བྱེད་དགོས་ཟེར་ནས་བྱ་དགོས་སམ་མི་དགོས། བུམ་པ་གྲུབ་པའི་དུས་སུ་བུམ་
236 --58



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པའི་ནམ་མཁའ་རང་ཆས་སུ་གྲུབ་པ་ཡིན། དཔེ་དེ་བཞིན་དུ་ལུས་གྲུབ་པའི་དུས་
སུ་ཡེ་ཤེས་ཆེན་པོ་དེ་རང་ཆས་སུ་གྲུབ་པའོ། །འོ་ན་ལུས་གྲུབ་པའི་དུས་སུ་ཡེ་
ཤེས་ཆེན་པོ་རང་ཆས་སུ་གྲུབ་པ་ཞིག་ཡིན་ན་ལུས་དེ་ཤི་ནས་དོད་རླག་ཏུ་འགྲོ་
ཞིང་འདུག་ཡེ་ཤེས་ཆེན་པོ་དེ་ཡང་དོད་རླག་ཏུ་འགྲོའམ་བྱས་པ་ལ། དེ་དཔེར་ན་
འདི་དང་འདྲ་གསུངས་འཇིག་རྟེན་ན་མཐོ་གཅིག་བརྩིགས་དེའི་སྟེང་དུ་བྱ་ཞིག་
བབས་ན་མཐོ་བྱ་ཅན་ཟེར། མཐོ་དེ་ཞིག་ཙམ་ན་བྱ་དེའང་འཆིའམ་བྱས་པས་མི་
འཆིའི་བྱ་དེ་འཕུར་ནས་འགྲོ་བ་ཡིན། དེ་བཞིན་དུ་ལུས་ཞིག་ནས་དོད་རླག་དུ་
འགྲོ་ཙམ་ན་ཡེ་ཤེས་ཆེན་པོ་དེ་འཕོས་ནས་འགྲོ་བ་ཡིན་གསུངས་སོ། །དེ་ལྟར་
དབང་བཞི་གསུམ་དུ་གཏན་ལ་ཕབ་ནས་རྒྱུན་བསྲིང་པའི་དོན་དུ་ཐབས་བསྐྱེད་
རྫོགས་གཉིས་ལ་བརྟེན་ནས་བསྒོམ་པའོ། །
ད་ནི་ལུས་དངོས་པོའི་གནས་ཐབས་ཀྱིས་སྒོམ་པའི་གནད་ཤེས་པར་བྱ་
བའི་ཕྱིར་ལུས་དངོས་པོའི་གནས་ལུགས་གཏན་ལ་དབབ་པ་ནི་གཉིས་ལས། དང་
པོ་དྲི་བ་ནི་ཀྱེ་བཅོམ་ལྡན་འདས་ཞེས་པ་སྟེ། དེ་ཡང་རྡོ་རྗེ་སྙིང་པོས་དྲི་ས་གང་ལ་
འདྲི་ན། གོང་ནས་ལུས་ལ་ ཡེ་ཤེས་ཆེན་པོ་གནས་ཞེས་ པས་ ལུས་ ཀྱི་གནས་
ལུགས་མ་ཤེས་ན་རྩའི་གནས་ལུགས་མི་ཤེས། དེ་མ་ཤེས་ན་རྩ་མདུད་ཀྱི་མི་ཤེས།
དེ་མ་ཤེས་ན་ཕ་མའི་ཁུ་ཁྲག་ཐིག་ལེ་ཞུགས་ས་མི་ཤེས། དེ་མ་ཤེས་ན་སེམས་ཀྱི་
རྒྱལ་པོ་ཞུགས་ས་མི་ཤེས། དེ་མ་ཤེས་ན་བསྒོམས་ཀྱང་ཡེ་ཤེས་མི་སྐྱེ་བའི་ཕྱིར་རོ། །
ཀྱེ་བཅོམ་ལྡན་འདས་ཞེས་རྒྱུད་ཀྱི་སྟོན་པ་བོས་ནས། རྡོ་རྗེ་ལུས་ལ་རྩ་དུ་ལགས་
ནི་དགྱེས་པ་རྡོ་རྗེ་སྟེ་ཁམས་གསུམ་གྱི་སེམས་ཅན་ཕོ་ཐམས་ཅད་དགྱེས་པ་རྡོ་རྗེ་
མོ་ཐམས་ཅད་བདག་མེད་མའི་སྐུ་ལས་མ་འདས་པས་ཧེ་བཛྲའི་ལུས་ལ་རྩལ་དུ་
236 59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ལགས། ཡང་ན་རྡོ་རྗེ་ནི་དངོས་པོའི་གནས་ལུགས་བདེ་སྟོང་ཡིན་པས་ཁམས་
གསུམ་སེམས་ཅན་ཐམས་ཅད་བདེ་སྟོང་དབྱེར་མེད་ལས་མ་འདས་པས་བདེ་སྟོང་
གི་ལུས་ལ་རྩལ་དུ་ལགས་དྲིས་པའོ། །
ལན་ནི་བཅོམ་ལྡན་འདས་ཀྱིས་བཀའ་བསྩལ་པ་ཞེས་པ་སྟེ། ལན་འདི་ལ་
ཇོ་བོ་ནཱ་རོ་པ་རང་བཞིན་གྱི་སྐུ་གསུམ། ལམ་གྱི་སྐུ་གསུམ། འབྲས་བུའི་སྐུ་གསུམ་
བྱ་བར་གསུངས་སོ། །དེ་ལ་རང་བཞིན་གྱི་སྐུ་གསུམ་ནི་རང་བཞིན་གནས་ལུགས་
ཀྱི་སྐུ་གསུམ་ཡོད་གསུངས། ཤི་བ་སྟོང་པ་དེ་ཆོས་ཀྱི་སྐུ། བར་མ་དོ་ལོངས་སྤྱོད་
རྫོགས་པའི་སྐུ། མའི་མངལ་དུ་ཁ་མིག་རྣ་བ་ཅན་གྱི་ལུས་སམ། གཟུགས་གྲུབ་
ནས་ཕྱིར་བྱུང་བ་དེ་སྤྲུལ་པའི་སྐུའོ། །དེ་ལ་ཤི་བ་སྟོང་པ་ཆོས་ཀྱི་སྐུའོ། །རྟེན་གྱི་
གང་ཟག་ཞིག་འཆི་བའི་དུས་སུ་འབྱུང་བ་ས་ཆུ་ལ་ཐིམ་པ་སྙེས་སྙེས་པ་དང་ངོ་
གདོང་ས་གོན་པ་རྣ་བ་འཆག་པའོ། །ཆུ་མེ་ལ་ཐིམ་པས་ལུས་ཀྱི་ཁ་ཆུ་དང་མིག་ཆུ་
རྣ་ཆུ་ལ་སོགས་པ་ཐམས་ཅད་ཀྱི་ཕྱིར་ལྷུང་བྱུང་ནས་ཏཱག་གིས་སྐམ་པའོ། །མེ་རླུང་
ལ་ཐིམ་པས་ལུས་ཀྱི་དྲོད་མར་ཤར་ནས་རྐང་མཐིལ་ནས་ཤོར་ནས་རྡོ་བ་བཞིན་དུ་
གྲང་ལྕང་གིས་འགྲོ། རླུང་རྣམ་པར་ཤེས་པ་ལ་ཐིམ་པས་དབུགས་ཤ་ཤའུ་འབྱུང་
བ་བྱ་བ་འབྱུང་རྔུབ་ཤིན་ཏུ་དཀའ་རླུང་ཕྱིར་འགྲོ་ཡང་ངར་ནང་དུ་འགྲོ་ཡང་ངར་
བའོ། །རྣམ་པར་ཤེས་པ་སྣང་བ་རགས་པ་ལ་ཐེམ་རིགས་པ་ཕྲ་བ་ལ་ཐིམ་ནས་
སྣང་བ་འདི་ཅག་གིས་བགགས་པའི་དུས་སུ། ནད་གཡོག་པས་ལྷ་རྒྱུ་ལ་ནད་པ་ཤི་
ནས་གདའ་ཟེར་སྟེ་དབུགས་འབྱུང་རྔུབ་གཉིས་དང་བྲལ་ལུས་གཡོ་འགུལ་གཉིས་
དང་བྲལ། ཁ་ཆུ་ལ་སོགས་པ་ཐམས་ཅད་སྐམ་པས་སོ། །རྟེན་གྱི་གང་ཟག་འཆི་བ་
པོ་དེའི་རླུང་སེམས་ཨེན་ཅིག་མི་འཕོ་བར་གནས་སྟེ། དེའི་དུས་སུ་ཆོས་ཀྱི་སྐུ་
236-60



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཤའ་མའི་ཉམས་ཞིག་འཆར་ཏེ། དེ་ལ་ཇོ་བོ་ཁ་ཅིག་ན་རེ་འཆི་བ་ཤེས་རབ་ཀྱི་
ཕ་རོལ་དུ་ཕྱིན་པ་ཟེར། ཁ་ཅིག་ན་རེ་འཆི་བ་དོན་དམ་པའི་བདེན་པ་ཟེར། ཁ་
ཅིག་ན་རེ་འཆི་བ་འོད་གསལ་ཟེར། འདིའི་དུས་ཀྱི་འདི་ལ་ཇོ་བོ་ནཱ་རོ་པ་ཤི་བ་
སྟོང་པ་ཆོས་ཀྱི་སྐུ་ཟེར། །ཆོས་ཀྱི་སྐུ་སྟོང་པ་ཉིད་སྤྲོས་པ་ཐམས་ཅད་བྲལ་བ་དེར་
སྐྱེས་ཏེ། འོ་སྐོལ་གྱིས་མ་ཤེས་པ་ཡིན་གསུངས་སོ། །
དེ་ནས་བར་མ་དོ་ལོངས་སྤྱོད་པའི་སྐུ་ནི་སྒོ་རབ་གསུམ་འབྲིང་གསུམ་ཐ་
མ་གསུམ་དེ་སྒོ་དགུ་པོ་གང་རུང་ཞིག་ནས་རླུང་སེམས་འཕོ། །རྡོ་རྗེ་གདན་བཞིའི་
རྩ་རྒྱུད་དང་བཤད་པའི་རྒྱུད་སམ་བུ་ཏ་ནས་བཤད་དོ། །དེའང་སྔོན་འབྱུང་སྲིད་
པའི་ཤ་གཟུགས་ཅན། །དབང་པོ་ཀུན་ཚ་ཐོགས་མེད་ལྡན། རི་མེད་བྲག་མེད་
ཐོགས་ཆགས་མེད་པར་ཕྱུ་ལྕི་བ་བར་དོའི་སེམས་ཅན་ཡིད་ཀྱི་གཟུགས་ཅན་བར་
དོར་གནས་ཀྱི་བར་དོ་ལ་ལོངས་སྐུའོ། །མའི་མངལ་དུ་ཁ་མིག་རྣ་བ་ཅན་གྱི་
གཟུགས་གྲུབ་ནས་ཕྱིར་བྱུང་ནས་ད་ལྟར་གནས་ཀྱི་བར་དོ་ལ་སྤྲུལ་པའི་སྐུ། དེར་
བར་དོར་སེམས་ཅན་དེ་ཕའི་ཁུ་བ་དང་ལྡན་པ་ལ་ནད་མེད་པ་མ་རིག་ཏ་དང་ལྡན་
པ་ལ་ནད་མེད་པ་བར་དོའི་དང་གསུམ་ལས་མཐུན་པ་ཞིག་དགོས་ཏེ། དེ་རྐྱེན་
འཛོམས་ན་ཞག་བདུན་ཚན་གཅིག་ན་ལུས་ལེན་པ་ཡང་སྲིད། དེ་ལྟར་རྐྱེན་མ་
འཛོམས་ན་བདུན་ཚན་གཉིས་བདུན་ཚན་གསུམ་བདུན་ཚན་བཞི་བདུན་ཚན་ལྔ་
བདུན་ཚན་དྲུག་བདུན་ཚན་བདུན་ལོན་པའི་ནང་པར་ཅིས་ཀྱང་ལུས་མི་ལེན་མི་
སྲིད་དོ། །དེ་ལྟ་བུ་ལུས་ལེན་པ་ལ་ཕ་མ་གཉིས་བར་དོའི་ཤེས་པ་དང་གསུམ་ལས་
མཐུན་པ་གཅིག་དགོས་ཏེ། །དེ་ཡང་ཕའི་ཁུ་བ་དང་ལྡན་པ་ལ་ནད་མེད་པ། མ་
ནད་མེད་པ་ལ་རག་ཏ་དང་ལྡན་པ། དེར་ཕ་མ་གཉིས་ཀྱི་ཁུ་ཁྲག་གིས་ཉེ་བར་
236--61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལེན་པའི་རྒྱུ་བྱས་བར་དོའི་ཤེས་པས་ལྷན་ཅིག་བྱེད་པའི་རྐྱེན་བྱས་པ་སྟེ། །དེའི་
བར་དོའི་ཤེས་པ་ལ་སྣང་བ་འཁྲུལ་པ་འདི་གྲུ་ཞིག་འོང་གསུངས། དཔེར་ན་འོ་
སྐོལ་རང་འགྲོ་འདུག་བྱེད་ཙམ་ན་རླུང་ཚུབས་སམ་ཆར་པ་ཆེན་པོ་བྱུང་བའི་དུས་
སུ་ཁང་པའམ་
སྤྱིལ་པོའམ་གོས་སམ་གད་སྐྱིབས་ལ་སོགས་པའི་སྐྱབས་གནས་
ཞིག་འདོད། །དཔེ་དེ་བཞིན་དུ་བར་དོའི་སེམས་ཅན་དེས་མའི་མངལ་དེ་ཁང་པའི་
རྣམ་པའམ་གོས་ཀྱིརྣམ་པའམ་གད་སྐྱིབས་སམ་སབ་མོའམ་སྤྱིལ་པོའི་རྣམ་པ་ལྟ་
བུ་ སྐྱབས་ གནས་ཞིག་ཏུ་མཐོང་ནས་ འཇུག་པ་ལ། ཕ་མ་གཉིས་སྙོམས་ པར་
ཞུགས་པ་བྱས་པ་ལས་ཕ་ལས་ཁུ་བ་བྱུང་མ་ལས་ཁྲག་བྱུང་པའི་ཁུ་བ་ཡི་གེ་འབྲུ་
གསུམ་གྱི་སྒྲ་དང་བཅས་པ་མའི་ཁྲག་ཡི་གེ་འབྲུ་གསུམ་ཀྱང་སྒྲ་དང་བཅས་པའི་
བར་དུ་བར་དོའི་ཤེས་པ་དེ་ལས་ཀྱི་རླུང་གིས་བསྐུལ་ནས་མའི་རྣམ་པར་སྣང་
མཛད་ཀྱི་ལམ་ནས་ཞུགས་ཏེ། དེའང་མའི་མངལ་དུ་ཁུ་ཁྲག་གཉིས་བར་དོའི་
ཤེས་པ་དང་གསུམ་འདྲེས་པས་ད་འགྲོ་བར་འདོད་ཀྱང་ཐོགས་བཅས་ཀྱི་གཟུགས་
སུ་སོང་བའོ། །
དེར་མས་ཟས་ཟོས་པས་ལུས་ཡན་མན་དུ་བསྐྱེད་དེ་དང་པོ་མའི་མངལ་དུ་
མེར་མེར་པོ་ཞག་བདུན། དེ་ནས་འཁྲང་འགྱུར་ཞག་བདུན། དེ་ནས་ལྟར་ལྟར་བུ་
ཞག་བདུན། དེ་ནས་གོར་གོར་བུ་ཞག་བདུན། དེ་ནས་ཁྱབ་འཇུག་ཉའི་རྣམ་པ་ལྟ་
བུ་ཞག་བདུན་གྱི་དུས་སུ་ཤ་མཛུབ་མོ་ལྟ་བུ་ནར་མོ་གཅིག་ཆགས་དེ་དབུས་ཀྱི་རྩ་
ཨ་བ་དྷུ་ཏི་གཡས་རྩ་གཡོན་རྩ་གཉིས་ཏེ་རྩའི་གཙོ་བོ་གསུམ་རྩ་གཏུམ་མོ་མེའི་
དྲོད་ཅན་ཆགས། དེ་ལས་རྩ་མདུད་གྲུ་གསུམ་པ་བཞི་རྩའི་འཁོར་ལོ་བཞི་རྩ་སྟོང་
ཕྲག་བདུན་ཅུ་རྩ་གཉིས་ལ་སོགས་པ་ཆགས་ཏེ་ཞག་རེ་རེ་ལ་རྩ་ཉིས་བརྒྱ་ཉིས་
236-62



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བརྒྱ་བསྐྱེད་དེ་ཡར་བསྐྱེད་མར་བསྐྱེད་པས་སོ། །དང་པོ་ལྟེ་བ་སྙིང་ག་མགྲིན་པ་སྤྱི་
བོ་བདེ་ཆེན་འཁོར་ལོ་བཞི་ཆགས། དེ་བཞིའི་རྩ་མདུད་གྲུ་གསུམ་པ་བཞི་ལ་ཕ་མ་
གཉིས་ཀྱི་ཁུ་ཁྲག་ཐིག་ལེ་བཞི་གནས་པ་དེ་ལ་སེམས་ཀྱི་རྒྱལ་པོ་བརྟེན་ནས་
གནས་པའོ། །དེ་ནས་ཁྱབ་འཇུག་རུ་སྦལ་གྱི་རྣམ་པ་འདི་ལྟ་བུ་ཞག་བདུན་རྐང་
ལག་ཀུན་འབུས་ཙམ་པའོ། །
དེ་ནས་ཁྱབ་འཇུག་སྦལ་པའི་རྣམ་པ་ལྟ་བུ་ཞག་བདུན་གྱི་དུས་སུ་རྐང་
ལག་ཚོ་དོད་ནི་དོད་མ་ལེགས་པ་སྟེ། དེའི་བར་གྱིས་མར་ཟླ་བ་རིལ་པོ་དགུ་ངོ་
གཅིག་ཏེ་བཅུ་ཐམས་པས་ལུས་རྫོགས་པའོ། །དེར་མས་ཟས་ཅི་ཟོས་པ་དང་སྐོམ་
ཅི་འཐུངས་པས་བུས་པ་ཁྱེའུའི་ལུས་ལ་ཕན་འདོགས་པའོ། །དེར་བུས་པ་ཁྱེའུ་སྐྱེ་
བ་མ་ལས་ཐང་གཅིག་ཏུ་སྤྱོད་ལམ་དྲག་ཤུལ་མི་བྱེད་པ་འབྱུང་བ་ཆ་སྙོམས་པའི་
དབང་དུ་བྱས་ན་ཟླ་བ་ཧྲིལ་པོ་དགུ་ངོ་གཅིག་སྟེ་བཅུ་ན་སྐྱེ། ཡང་མ་ལས་དྲག་ཤུལ་
བྱེད་པ་ཟས་ཐམས་ཅད་གཅིག་པུ་མི་ཟ་བ་འབྱུང་བ་ཆ་མ་སྙོམས་པ་བྱིས་པ་བུ་མོ་
སྐྱེ་བའི་དབང་དུ་བྱས་ན་ཟླ་བ་ཡང་ངེས་པ་མེད་གསུངས་སོ། །དེར་ཕྱིར་སྐྱེས་པའི་
དུས་སུ་བརྟག་པ་ཕྱི་མ་ནས་སྤྲུལ་པའི་སྐུ་འཇིག་རྟེན་དུ་བྱོན་པ་ཟེར། མའི་མངལ་
དུ་ཟླ་བ་ཧྲིལ་པོ་དགུ་ངོ་གཅིག་སྟེ་བཅུ་བསྡད་པ་དེ་ས་བཅུ་བསྒྲོད་པའི་ཚུལ་དུ་
བྱས། མ་མཁན་པོ་ཕ་སློབ་དཔོན་འགྲོ་བའི་བྱ་བ་ཐམས་ཅད་ཁྲིམས་ནོད་པའི་
ཚུལ་སྤྱོད་ལམ་བསླབ་བྱ་མའི་ལྟོ་བ་གཙུག་ལག་ཁང་མངལ་གྱི་ཁྲུ་མ་ཆོས་གོས་
གཅེར་བུ་སྐྲ་དང་ཁ་སྤུ་ཐམས་ཅད་བྲེགས་ནས་རབ་ཏུ་བྱུང་བ་དགེ་སློང་གི་ཚུལ་དུ་
སྐྱེ་བའོ། །དེའང་ཕྱིར་སྐྱེས་པའི་དུས་སུ་ལྟེ་བ་བཅད་པས་རླུང་ཟློག་སྟེ་དཔེར་ན་
ཡུར་བ་གཅིག་ན་མར་ཆུ་ན་རེ་འགྲོ་འཕྲོ་ལ་གཡས་གཡོན་གཉིས་སུ་ཁྲིད་པས་
236-63



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དབུ་མ་ཆད་ནས་གཡས་གཡོན་གཉིས་སུ་འགྲོ་བ་བཞིན། མའི་མངལ་ན་གནས་
པའི་དུས་སུ་རླུང་ཨ་བ་དྷུ་ཏི་ནས་རྒྱུ་བ་ལ་ལྟེ་བ་བཅད་པས་རླུང་གཡོན་རྩ་གཡས་
རྩ་གཉིས་སུ་ལོག་པས་ཕྱིར་འགྲོ་ན་འགྲོ་བྱུང་བས་ཕྱིར་སོང་སྤྱི་བོའི་ཡི་གེ་ཧཱུྃ་གི་སྒྲ་
ནང་དུ་སོང་ལྟེ་བའི་ཨ་ལ་ཕོག་ཨའི་སྒྲ་བྱུང་བས་ཕྱི་མ་ནས་སྔགས་ཀྱི་བཟླས་པ་
ཨ་དང་ཧ་ཞེས་པས་ཨ་ཧཾ་གཉིས་ལ་བཟླས་པའི་ཚུལ་དུ་བྱས་ནས་སྐྱེ་བའོ། །
དེར་བཟའ་བ་དང་བཏུང་བ་དངོས་སུ་ཟ་དགོས་པར་སོང་བས་ལྟེ་བ་སྤྲུལ་
པ་ནས་རྩ་གཏུམ་མོ་མེའི་དྲིན་ཅན་བྱ་བ་དེ་སེམས་ཅན་ཐམས་ཅད་ལ་རང་ཆས་སུ་
གནས་པས་མེད་པ་ལ་བསྒོམ་པ་ནི་མ་ཡིན་ཏེ། ལྟེ་བ་ནས་ལག་པ་མནན་ཙམ་ན་
འབུར་འབུར་བ་དེ་གཏུམ་མོའི་ཕོ་ཕོ་གྱི་ཕོ་སྒྲ་ཡིན་གསུངས་སོ། །རྩ་གཏུམ་མོའི་
མེས་ད་ལྟ་ཐ་མལ་གྱི་དུས་སུ་ཟས་ཀྱི་དངས་སྙིགས་ཕྱེ་ནས་དངས་མས་ལུས་ལ་
ཕན་འདོགས་སྙིགས་མས་དྲི་ཆེན་དང་དྲི་ཆུར་བྱས་ནས་ཐུར་དུ་ཕྱིར་འབོད་པའོ། །
དངས་མ་བྱང་ཆུབ་ཀྱི་སེམས་སུ་བྱས་ནས་ལུས་ལ་ཕན་འདོགས་ཏེ་གཏུམ་མོ་ཟས་
ཀྱི་དངས་མ་དེ་ལྟེ་བར་དངས་སྙིགས་ཕྱེ་ནས་སྙིང་གར་འཕེན། སྙིང་ག་ནས་
མགྲིན་པར་འཕེན་དེ་ནས་སྤྱི་བོར་འཕེན་སྤྱི་བོར་ཕྱིན་ནས་རྒྱས་པས་སྐུ་དང་སྤུ་
དང་སོ་དང་སེན་མོ་ལ་སོགས་པ་ཐམས་ཅད་སྣུམ་ཞུལ་ལེ་འོང་བ་དེ་བྱང་ཆུབ་ཀྱི་
སེམས་ཀྱི་ལས་ཡིན་གསུངས་སོ། །
ཡང་སྤྱི་བོ་ནས་བབ་མགྲིན་པ་ཡན་ཆད་དུ་ཕན་འདོགས་མགྲིན་པ་ནས་
བབ་ སྙིང་ག་ཡན་ ཆད་ དུ་ ཕན་འདོགས་སྙིང་ག་ནས་ལྟེ་བ་ཡན་ཆད་དུ་ ཕན་
འདོགས་ལྟེ་བ་ནས་བབས་རྡོ་རྗེ་ནོར་བུའི་བར་དེ་ནས་བབས་པས་རྐང་མཐིལ་
ཡན་ཆད་དུ་ཕན་འདོགས་སོ། །དེ་ཡང་རྩ་གཏུམ་མོའི་མེའི་དྲོད་ཞན་ན་ཟས་ཀྱི་
236-64



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དངས་སྙིགས་མ་ཕྱེད་པས་དངས་མ་བྱང་ཆུབ་ཀྱི་སེམས་སུ་འགྲོར་མ་བཏུབ་
སྙིགས་མ་དྲི་ཆེན་དང་དྲི་ཆུར་འགྲོར་མ་བཏུབ་པས་ད་ལྟ་ནད་སྐྲན་འཇུག་པ་དང་
རྨུ་ཆུ་དང་མཁལ་ནད་དང་གྲང་རླུང་འཇུག་པ་ལ་སོགས་པ་དེས་ལན་གསུངས།
གཏུམ་མོའི་མེ་དྲོད་བཟང་ན་ཟས་ཀྱི་དངས་སྙིགས་ཕྱེ་ནས་ནད་ལ་སོགས་པ་ཡེ་མི་
འབྱུང་གསུངས་སོ། །དེ་ལྟར་བྱས་པས་རྩ་ཐམས་ཅད་ནས་ཀུན་རྫོབ་བྱང་སེམས་
དེ་ཨ་ལི་ཀ་ལིའི་གཟུགས་ཀྱིས་བབ་ནས་མས་གསོ་བ་སྟེ་ཚེས་གཅིག་ནས་ལྟེ་
ནས་སྙིང་ག་མགྲིན་པ་སྤྱིར་བོར་བྱང་སེམས་དེས་ཕྱིན་ཙམ་ན་སྤྱི་བོར་ཁམས་རྒྱས་
པའི་ཐིག་ལེ་རྒྱས་པ་ཕུང་པོ་རྒྱས་པ་བྱང་ཆུབ་སེམས་རྒྱས་པ་ཟེར་དེའི་ཉིན་མོར་
གཏར་ཀ་དང་མེ་བཙའ་ལ་སོགས་པ་བྱང་མི་རུང་གསུངས། དེ་ནས་སྤྱི་བོ་ནས་
བབ་པས་བྱང་སེམས་མགྲིན་པར་འཕེལ་དེ་ནས་ཕབ་སྙིང་ཀར་ཆེར་འཕེལ་དེ་
ནས་བབ་ལྟེ་བར་ཆེར་འཕེལ་དེ་ནས་རྡོ་རྗེ་ནས་རྐང་མཐིལ་དུ་ཆེར་འཕེལ་བཅུ་
དྲུག་ནས་གནམ་སྟོང་དུ་རྐང་མཐིལ་དུ་ཕྱིན་པས་ཁམས་རྒྱས་ཕུང་པོ་རྒྱས་ཐིག་ལེ་
རྒྱས་བྱང་ཆུབ་སེམས་རྒྱས་པ་ཟེར་དེའི་ཉིན་མོར་གཏར་ཀ་མེ་བཙའ་བྱར་མི་རུང་
སྨན་པའི་ཉན་རྒྱུ་བྱ་བ་དེའོ། །
དེའང་བརྟག་པ་ཕྱི་མའི་ལེའུ་བཞི་པ་ནས་བྱང་སེམས་དེ་ཅིའི་གཟུགས་
ཀྱིས་བབ་ན། བདེ་བ་ཆེན་པོ་ཨ་ལིའི་གཟུགས་ཞེས་པའོ། །དེ་ལྟར་རྩ་ལྔ་མན་
ཆད་དུ་རྩ་མི་རྫོགས་རྩ་ལྔ་ལ་རྫོགས་ཏེ་རྩ་སྟོང་ཕྲག་བདུན་ཅུ་རྩ་གཉིས་ལ་སོགས་
པར་ཆགས་ནས་རིང་ཏེ་རིང་ན་འདོམ་གང་ལ་ཐུང་ཏེ་ཐུང་ན་ཁབ་རྩེ་ཙམ་པས་
ལུས་རྩའི་དྲ་བར་ཆུད་པའོ། །ལོ་རྩ་ལྔ་ནས་རྩ་གཉིས་གཉིས་ཆད་པས་རྒན་པོའི་
ཁོངས་སུ་འགྲོ་བ་ཡང་དེ་ཡིན་ཏེ། ཕ་མའི་ཁུ་ཁྲག་རྒས་པའོ་གཞོན་པ་ན་སོ་
པོ་དར་
236 -65



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལ་བབ་པ་ཤེས་པའི་རྟེན་རྒྱས་པ་ཡིན་གསུངས་སོ། །དེ་ལ་རྩའི་གཙོ་བོ་གསུམ་གྱི་
ལས་ནི། གཡོན་པའི་རྩ་ལ་ལ་ནས་དྲི་ཆུ་འབབ་པ་སྟེ་སྐྱེས་པ་དང་བུད་མེད་གཉིས་
ཀ་ལ་དངོས་སུ་འབབ་པའོ། །གཡས་པའི་རྩ་རངས་ན་བུད་མེད་ལ་ཟླ་མཚན་ཟེར་
ནས་ཁྲག་དངོས་སུ་འབབ་པའོ། །སྐྱེས་པ་ལ་རྡོ་རྗེ་ནོར་བུའི་རྩེ་མོ་ནས་རྩ་སྣ་དེ་
གྱེན་ལ་ལོག་ནས་རྩ་སྣ་དེ་སྣ་བུག་གཡས་ལ་ཟུག་པས་ཁམས་བདེ་བ་འབྱུང་པ་ཆ་
སྙོམས་པ་ལས་སྣ་ཁྲག་འོང་ན་སྣ་བུག་གཡས་ནས་འོང་ངོ་། ཁམས་མ་བདེ་བ་དང་
འབྱུང་བ་ཆ་མ་སྙོམས་པ་ལ་ངེས་པ་མེད་དོ། །
དབུས་ཀྱི་རྩ་ཨ་བ་དྷུ་ཏི་ནས་ཀུན་རྫོབ་བྱང་སེམས་ཀྱི་ཐིག་ལེ་འབབ་སྟེ།
སྐྱེས་པ་ལ་དངོས་སུ་ཕྱིར་འདོན་ནུས་པ་དེ་ཡིན། བུད་མེད་ལ་མི་འབབ་སྟེ་མི་
འབབ་པའི་རྒྱུ་མཚན་ནི། །བུད་མེད་ལ་གླང་སྣ་མའི་རིགས་དང་
། དུང་ཅན་མ་
དང་། རི་དགས་ཅན་དང་
། པད་མ་ཅན་དང་རིགས་ཅན་རྣམ་པ་བཞིས་བཏུམས་
པ་ཡིན་གསུངས། གླང་སྣ་མའི་རིགས་ནི་གླང་པོ་ཆེའི་སྣ་འདི་བཞིན་གྱེན་ལ་ཧྲིལ་
གྱིས་བལྟབ་ནས་ཡོད། དུང་ཅན་མའི་རིགས་ནི་དུང་གི་སྣ་ལྟར་འཕྲེད་ལ་འཁྱིལ་
ཀྱིས་སོང་བའོ། །རི་དྭགས་ཅན་མ་ནི་རྩ་སྣ་དེ་ཅུང་ཟད་བལྟབ་པའོ། །པད་མ་ཅན་
གྱི་རིགས་ནི། མེ་ཏོག་པད་མ་ཁ་བྱེ་ལ་ཁད་པ་ལྟར་ཐད་ཀར་ཟླུམ་པོར་ཟླུམ་པའོ། །
དེ་ལྟར་ལུས་བླངས་ནས་ད་ལྟར་ཕྱིས་སྐྱེས་ནས་གནས་པའི་བར་འདི་སྤྲུལ་པའི་སྐུ་
སྟེ། དེ་ལྟར་ཤི་བ་སྟོང་པ་དེ་ཆོས་ཀྱི་སྐུ་ཡིན། བར་མ་དོ་དེ་ལོངས་སྤྱོད་རྫོགས་
པའི་སྐུ་ཡིན། མའི་མངལ་དུ་ཁ་མིག་རྣ་བ་ཅན་གྱི་ལུས་ཆགས་ནས་ད་ལྟར་གནས་
ཀྱི་བར་དུ་སྤྲུལ་པའི་སྐུ་ཡིན་པས། ལུས་སྐུ་གསུམ་གྱིབདག་ཉིད་ཅན་དུ་གཏན་ལ་
ཕབ་པའོ། །དེ་ལྟར་ན་ལུས་སྐུ་གསུམ་གྱི་བདག་ཉིད་ཅན་དུ་གཏན་ལ་ཕབ་པ་ན་
236 66



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྒྱལ་པོའི་
དགོས་པ་ཅི་ཡོད་ན། བླ་མ་ལྷོ་པའི་ཞལ་ནས་ལུས་ཀྱི་གནས་ལུགས་ཤེས་པའི་
དགོས་པ་ཅི་ཡོད་ན་གསུངས། ལུས་ཀྱི་གནས་ལུགས་ཤེས་པ་ལ་དགོས་པ་ཅི་ཡོད་
ན་རྩའི་གནས་ལུགས་ཤེས་པའི་དགོས་པ་ཡོད། དེ་ཤེས་པས་རྩ་མདུད་ཀྱི་གནས་
ལུགས་ཤེས་པའི་དགོས་པ་ཡོད། །དེ་ཤེས་པས་ཕ་མ་གཉིས་ཀྱི་ཁུ་ཁྲག་གི་ཐིག་
ལེའི་བཞུགས་ས་ཤེས་པའི་དགོས་པ་ཡོད། དེ་ཤེས་པས་སེམས་ཀྱི་
བཞུགས་ས་ཤེས་པའི་དགོས་པ་ཡོད། དེ་ཤེས་པ་སེམས་ཀྱི་རྒྱལ་པོའི་བཞུགས་
སར་བསྒོམས་ན་ཡེ་ཤེས་སྐྱེ་བའི་དགོས་པ་ཡོད། དེ་མ་ཤེས་ན་ཡེ་ཤེས་མི་སྐྱེ་
གསུངས། དཔེར་ན་བཞོན་མ་ཞིག་གི་ལུས་པོ་ལ་ཡ་གི་སྤྱི་གཙུག་ནས་མ་གི་རྐང་
མཐིལ་ཡན་ཆད་འོ་མས་ཁྱབ་ནས་ཡོད་དེ། བའི་ལུས་པོ་ལ་འོ་མས་ཁྱབ་ནས་ཡོད་
དོ་གྱིས་ལ་ཡིད་སྤྱོད་ཀྱི་རྭ་ནས་ཐེན་རྐང་པ་ནས་ཐེན་འཇུག་མ་ཐེན་ནས་འོ་མ་འོང་
ངམ་མི་འོང་། འོ་ན་བའི་ལུས་ལ་འོ་མ་མེད་པ་ལྟ་བུ་ཡིན་ནམ་ཞེ་ན། བའི་ལུས་ལ་
སྤྱི་བོ་ནས་འཇུག་སྙིང་ཡན་ཆད་འོ་མས་ཁྱབ་ནས་ཡོད། འོ་མ་བཞོས་ན་མི་འོང་
པར་འདུག་གོ་ཞེ་ན། དེ་འོང་མ་འོང་བའི་གནས་མིན་ནོ། །
དཔེ་དེ་བཞིན་དུ་སྙུག་མ་ལྷན་ཅིག་སྐྱེས་པའི་ཡེ་ཤེས་བདེ་སྟོང་དབྱེར་མེད་
སངས་རྒྱས་ཀྱི་དེ་ཁོ་ན་ཉིད་དོན་འདྲ་སྟེ་གནས་དེ་ཉིད་ནས་ལུས་ལ་ཡེ་ཤེས་ཆེན་
པོ་གནས་ཞེས་པའི་ཚིག་བཞི་པོ་དེ་ཡིན། དེར་མ་ཟད་མདོ་རྒྱུད་ཐམས་ཅད་ནས་
སངས་རྒྱས་ནང་ན་ཡོད་ཕྱི་རོལ་ན་མེད་བྱ་བར་བཤད་དེ། དེ་རང་གི་ལུས་ལ་ཡོད་
དོ་བྱས་ན་སྤྱི་གཙུག་ནས་རྐང་མཐིལ་བར་དུ་ཡིད་སྤྱོད་ཀྱིས་འདི་ཡིན་ནམ་འདི་
ཡིན་ནམ་བཙལ་བས་མི་རྙེད། འོ་ན་མེད་དམ་བྱས་པ་ལ་ཡོད། འོ་ན་བཙལ་བས་
མི་རྙེད་པར་འདུག་བྱས་པས་ཡེ་ཤེས་སྐྱེ་བའི་གནད་མེད་པ་ཡིན། བའི་འོ་མ་འཇོ་
236 -67



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
བ་ལ་བག་དྲག་ཤོས་མཇུག་མ་ནས་ཐེན་པ་དང་འདྲའོ། །
བླ་མའི་ཞལ་ནས་ཇོ་བོ་ནཱ་རོ་པའི་གདམས་པ་དང་མ་འབྲེལ་བའི་ཇོ་བོ་
ཀུན་ལ་བསྒོམ་མི་འོང་
། རྒྱ་ལ་འོང་པའང་ཡེ་ཤེས་ཨེན་རེ་སྐྱེའི་འདུག་པ་བྱས་པ་
ལ་ཁར་རྗེ་དང་སྟེས་དབང་ཡིན་གསུངས། དོན་ཀྱིས་ཁོ་རང་ཡང་ཁ་རྗེ་དང་རྟེན་
དབང་ དུ་ ཁས་ ལེན། བསོད་ནམས་ ཀྱི་ཚོགས་བསགས་ ན་ནི་ བསྒོམ་ འོང་ མ་
བསགས་ན་མི་འོང་ལགས་ཟེར་བ་དེ་ཡིན། ཁར་རྗེ་དང་སྟེས་དབང་ཡིན་བྱ་ན་
ཁོང་མི་དགའ་སྟེ་དོན་ཁས་ལེན་པ་དེ་སྐད་ཟེར་བ་ཡིན་གསུངས། འོ་སྐོལ་བླ་མའི་
ཞལ་ནས་བསོད་ནམས་ཀྱི་ཚོགས་བསགས་བྱ་བ་དེ་ལ་མི་ཟེར། བསོད་ནམས་
བསགས་བྱ་བ་བླ་མ་དམ་པ་ཡང་དག་པར་རྫོགས་པའི་སངས་རྒྱས་ནས་བརྒྱུད་པ་
ཡེ་མ་ཆད་པའི་བླ་མ་ལྷ་རྗེ་མར་པ་ལྷོ་པ་ལྟ་བུ་དང་ཕྲད། དེ་དང་ཕྲད་པ་ཙམ་གྱིས་
མི་འོང་སྟེ་བླ་མ་ལྷོ་པ་དང་ཕྲད་པ་བས་ཁོང་གི་རྒྱུད་པ་འཛིན་པ་མང་སྟེ། གདམས
ངག་ཐོབ་པ་ཞིག་དགོས་གདམ་ངག་གནང་ཙམ་ན་ཡེ་ཤེས་མི་སྐྱེ་མི་སྲིད་བྱ་བ་
ཡང་གསུངས་སོ། །འོ་ན་བའི་འོ་མ་འོང་བའི་གནད་གང་ཡིན་ནུ་མ་བསྒྲིལ་ནས་དེ་
ནས་བཞོས་ན་འོ་མ་དེ་སྐྱ་ཆོར་ཀྱིས་འོང་བ་བཞིན་དུ་ཡེ་ཤེས་སྐྱེ་བའི་གནད་འདི་
བའི་ནུ་མ་ནས་འོ་མ་འཇོ་བ་དང་འདྲའོ། །
དེ་ཡང་གནད་ནི་གོང་བཞིན་རྩའི་འཁོར་ལོ་རྣམ་པ་བཞིའི་དབུས་ན་རྩ་
མདུད་གྲུ་གསུམ་པ་བཞི་ཡོད། །རྩ་མདུད་གྲུ་གསུམ་བཞི་ལ་འོ་སྐོལ་ཀྱི་ཕ་མ་
གཉིས་ཀྱི་ཁུ་ཁྲག་གི་ཐིག་ལེ་རྣམ་པ་བཞི་བརྟེན་ནས་གནས། དེ་ལ་སེམས་ཀྱི་
རྒྱལ་པོ་བརྟེན་ནས་གནས་ཏེ། སེམས་ཀྱི་རྒྱལ་པོ་དེ་ཡང་གནས་ལུགས་རྣམས་པ་
བཞི་ལས་མི་འདའ། ད་ལྟ་ཐ་མལ་གྱི་རྣམ་པར་རྟོག་པ་མི་དྲན་དགུ་དྲན་གྱི་དུས་སུ་
236 68



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གང་ན་གནས། གཉིད་འཐུག་པོའི་དུས་སུ་དང་
། རྨི་ལམ་མང་པོ་ཟང་ཟིང་རྨི་བའི་
དུས་དང་། ཐ་མལ་གྱི་བུད་མེད་དང་སྙོམས་པར་འཇུག་པར་བྱེད་པའི་དུས་སུ་གང་
ན་གནས་བཞིའོ། །
དེ་པ
ཡང་ཐ་མལ་གྱི་དུས་སུ་ལྟེ་བའི་རྩ་མདུད་གྲུ་གསུམ་པ་ལ་བརྟེན་ནས་
གནས། གཉིད་འཐུག་པོའི་དུས་སུ་སྙིང་གའི་རྩ་མདུད་ལ་བརྟེན། རྨི་ལམ་དུས་སུ་
མགྲིན་པའི་རྩ་མདུད་ལ་བརྟེན། ཐ་མལ་བུད་མེད་དང་སྙོམས་འཇུག་བྱེད་པའི་
དུས་སུ་སྤྱི་བོའི་རྩ་མདུད་ཀྱི་ཁུ་ཁྲག་གི་ཐིག་ལེ་ལ་བརྟེན་ནས་གནས་སོ། །དེ་ཡང་
ཐ་མལ་རྣམ་རྟོག་མི་དྲན་དགུ་དྲན་དུས་སུ་ལྟེ་བ་སྤྲུལ་པའི་འཁོར་ལོའི་རྩ་མདུད་གྲུ་
གསུམ་པ་ལ་བརྟེན་ནས་ཤེས་པ་གཏད་ནས་བསྒོམས་ན་ཡེ་ཤེས་སྐྱེ། གཉིད་ཐུག་
པོའི་དུས་སུ་སྙིང་ག་ཆོས་ཀྱི་འཁོར་ལོའི་རྩ་མདུད་དུ་ཤེས་པ་གཏད་ནས་བསྒོམས་
ན་ཡེ་ཤེས་སྐྱེ། རྨི་ལམ་མང་པོ་ཟིང་གིས་རྨི་བའི་དུས་སུ་མགྲིན་པ་ལོངས་སྤྱོད་ཀྱི་
རྩ་མདུད་དུ་ཤེས་པ་གཏད་ནས་བསྒོམས་ན་ཡེ་ཤེས་སྐྱེ། ཐ་མལ་པའི་བུད་མེད་
དང་སྙོམས་པ་ཞུགས་པ་བྱེད་པའི་དུས་སུ་སེམས་ཀྱི་རྒྱལ་པོ་དེ་སྤྱི་བོ་བདེ་བ་ཆེན་
པོའི་འཁོར་ལོའི་རྩ་མདུད་དུ་ཤེས་པ་གཏད་ནས་བསྒོམས་ན་ཡེ་ཤེས་སྐྱེ་སྟེ། འོ་ན་
སེམས་ཀྱི་རྒྱལ་པོ་བཞི་ཡོད་དམ་བྱས་པ་ལ་མེད་དེ་གུར་གྱི་ལེའུ་བཞི་པ་ནས།
རྒྱལ་པོ་ལན་གཅིག་ གིས་ སྟོན་ན། །འཕྲལ་དུ་མངོན་དུ་བྱེད་པའོ། །ཞེས་ པས་
སེམས་ཀྱི་རྒྱལ་པོ་དེ་གླིང་བཞི་པ་ལ་དབང་བའི་འཁོར་ལོ་སྒྱུར་བ་བཞིན་དུ་འཁོར་
ལོ་བཞི་ལ་རེས་འཇོག་ཏུ་གནས་པར་བཤད་དོ། །
དེའི་ཕྱིར་ན་བླ་མའི་ཞལ་ནས་ཚོགས་བཤད་དུ་སེམས་དངོས་པོའི་གནས་
སྐབས་གལ་ཆེ་བ་སྐད་ཟེར་ཀྱང་
། གདམ་ངག་ཏུ་ལུས་དངོས་པོའི་གནས་སྟབས་
236 ---69



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཀྱིས་ལུས་ཀྱི་གནད་གཏན་ལ་དབབ་པ་འདི་ཤིན་ཏུ་གལ་ཆེ་གསུངས་སོ། །
དེ་རྣམས་གཞུང་དུ་སྦྱར་བས་རྩ་རྣམས་ནི་སུམ་ཅུ་སོ་གཉིས་ཏེ། ཞེས་པ་ནི་
རྩ་དེ་རྣམས་ལ་དབྱེ་ན་སུམ་ཅུ་སོ་གཉིས་ཡོད་དེ་བྱ་བའོ། །རྩ་འདི་རྣམས་ཧེ་བཛྲའི་
འགྲེལ་པ་མཁན་པོ་ལ་སོགས་པ་རྣམས་ ཀྱིས་མིང་ཅི་ཡིན་བྱ་བ་དང་ཅིག །
གནས་ས་གང་ན་གནས་བྱ་བ་ལ་གཉིས། ལས་ཅི་བྱེད་བྱ་བ་དང་གསུམ་གསུམ་
སྦྱར་ ཏེ། བཤད་ པའི་ རྒྱུད་ སམྦུ་ཊ་ ནས་ བདོག་ སྟེ་ འདིའི་ ཐད་ ཀར་བླ་མ་ མི་
གསུངས་བས་མི་དགའ་གསུངས། འདིར་མིང་ཙམ་ལས་མི་གསུངས་ཏེ། མི་ཕྱེད་
བ་དང་གཅིག །འཕྲ་གཟུགས་མ་དང་གཉིས། རྩེ་འབབ་མ་ཞེས་བྱ་བ་དང་གསུམ་
བྱས་ལ་དབང་མ་དང་བརྒྱད་པོ་དེ་འབྱུང་བ་བཞིའི་རྩ་བཞི་འབྱུང་བ་གཉིས་གཉིས་
འདུས་པའི་རྩ་བཞི་སྟེ་ལྟེ་བ་སྤྲུལ་པའི་འཁོར་ལོའི་རྩ་འདབ་བརྒྱད་ཀྱི་མིང་ཡིན།
སྐྱོན་མ་དང་ལ་སོགས་པ་བརྒྱད་འབྱུང་བ། འབྱུང་བ་བཞིའི་རྩ་བཞི་གཉིས་གཉིས་
འདུས་པའི་རྩ་བཞི་སྟེ་བརྒྱད་སྙིང་ག་ཆོས་སོ། །རོ་མ་དང་ལ་སོགས་པ་བརྒྱུད་
འབྱུང་བ་བཞིའི་རྩ་བཞི་གཉིས་གཉིས་འདུས་པའི་རྩ་བཞི་སྟེ་བརྒྱད་མགྲིན་པ་
ལོངས་སྤྱོད་ཀྱིའོ། །གྲུབ་མ་དང་གཅིག་ནས་བདུད་བྲལ་མ་དང་བརྒྱད་པོ་དེ་འབྱུང་
བ་བཞིའི་རྩ་བཞི་འབྱུང་བ་གཉིས་གཉིས་འདུས་པའི་རྩ་བཞི་སྟེ་སྤྱི་བོ་བདེ་ཆེན་
དཀྱིལ་རྩ་འདབ་བརྒྱད་ཀྱི་མིང་ངོ༌
། །
འོ་ན་རྩ་དེ་རྣམས་ ཀྱི་ ལས་ གང་ཞེ་ན། བྱང་ཆུབ་ ཀྱི་ སེམས་ སོ་ གཉིས་
འབབ་པ་ནི་སྤྱི་བོ་ནས་བབ་མགྲིན་པ་ཡན་ཆོད་དུ་ཕན་འདོགས་མགྲིན་པ་ནས་
སྙིང་ཁ་ཡན་ཆད་དུ་ ཕན་འདོགས། སྙིང་ཁ་ནས་བབ་ལྟེ་བ་ཡན་ཆོད་དུ་ཕན་
འདོགས། ལྟེ་བ་ནས་བབ་རྡོ་རྗེ་ནོར་བུ་ཕན་འདོགས་ཏེ་ནས་རྐང་མཐིལ་དུ་ཕན་
236 --70



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདོགས་ཏེ་ལར་སྐྲ་དང་སོ་དང་སེན་མོ་ཀླད་པ་ལ་སོགས་པ་ལ་རྒྱས་པའོ། །བདེ་
བ་ཆེན་པོའི་གནས་སུ་འཛག་པའོ། །གསོ་ན་མེས་གསོ་བ་སྟེ་ལྟེ་བར་རྩ་གཏུམ་མོ་
མེའི་དྲོད་ཅན་གྱིས་ཟས་ཀྱི་དངས་སྙིགས་ཕྱེད་ནས་སོགས་མ་ཕྱིར་འབོད་འདོར།
དངས་མ་བྱང་སེམས་ལྟེ་བ་ནས་སྙིང་ཀར་དེ་ནས་མགྲིན་པར་དེ་ནས་སྤྱི་བོར་
འཕེལ་བ་སྟོང་ཐུན་ལྟར་རོ། །རྩའི་གཙོ་བོའི་མིང་ནི་དེ་རྣམས་ཀྱི་ནང་ནས་ནི། རྩ་
སོ་གཉིས་པོ་དེ་རྣམས་ཀྱིའོ། །རྩ་རྣམ་གསུམ་ནི་གཙོ་བོ་སྟེ་ནི་དང་པོ་ལུས་ཆགས་
མ་ཐོག་ཏུ་གྲུབ་པས་སོ། །དེ་གང་ཞེ་ན། རྐྱང་མ་དང་རོ་མ་དང་ཀུན་འདར་མའོ། །
དེ་གསུམ་གྱི་མཚན་ཉིད་ནི། རྐྱང་མ་ཤེས་རབ་རང་བཞིན་གྱིས་ནི་གཡོན་
པའི་རྩ་རྐྱང་མ་ཤེས་རབ་སྟོང་ཉིད་མཚོན་པ་འཛིན་པ་རྩ་དེར་རླུང་སོང་བས་འཛིན་
པའི་རྣམ་རྟོག་ཇེ་ཆེར་སོང་བའོ། །ཐབས་ཀྱི་རོ་མ་ཡང་དག་གནས་ནི་གཡས་ཀྱི་རྩ་
རོ་མ་ཐབས་བདེ་བ་མཚོན་གཟུང་བའི་རྩ་དེ་རླུང་སོང་བས་གཟུང་བའི་རྣམ་རྟོག་
ཆེར་གཏང་པའོ། །ཀུན་འདར་མ་ནི་དབུས་གནས་སུ་ནི་དབུས་ཀྱི་རྩ་ཨ་བ་དྷུ་ཏིའོ། །
གཟུང་དང་གཟུང་བའི་རྩ་ ར་ས། འཛིན་པ་འཛིན་པའི་རྩ་ལ་ལ་ན། རྣམ་པར་
ཡངས་པ་ཨ་བ་དྷུ་ཏི་ཐབས་ཤེས་རབ་དབྱེར་མེད་ཀྱི་རྩའོ། །དེ་ཡང་གཡས་རྩ་
གཡོན་རྩ་གཉིས་གཟུང་འཛིན་ཡིན། དེ་གཉིས་ཀྱི་རླུང་དྷུ་ཏིར་ཚུད་ན་ཡེ་ཤེས་སྐྱེ་
མི་རྟོག་པ་སྐྱེའོ། །མི་རྟོག་པ་ཞིག་སྐྱེས་ན་རླུང་དྷུ་ཏིར་ཚུད་པའི་རྟགས་སོ། །
རྗེས་སུ་འགྲོ་ལྡོག་དེ་ཡིན་གསུང་། རྩ་གསུམ་པོའི་ལས་ནི། རྐྱང་མ་མི་
བསྐྱོད་འབབ་པ་ཏེ་ལ་ལ་ནས་དྲི་ཆུ་སྐྱེས་པ་དང་བུད་མེད་གཉིས་ཀ་ལ་འབབ་པ་
དེའོ། །རོ་མ་དེ་བཞིན་ཁྲག་འབབ་ཅིང་ནི་གཡས་ཀྱི་རྩ་ར་ས་ན་ནས་ཁྲག་སྐྱེས་པ་
རྡོ་རྗེ་ནོར་བུ་ནས་ལོག་ནས་སྣ་བུག་གཡས་སུ་ཟུག་ན་མི་འབབ་བུད་མེད་ལ་
236-71



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབབ་པའོ། །ཤེས་རབ་ཟླ་བ་འབབ་པ་ནི་བྱང་སེམས་དེ་ནི་ཀུན་འདར་མ་རབ་
གྲགས་རྩའི་མིང་སྟེ། སྐྱེས་པ་ལ་བྱང་སེམས་འབབ། བུད་མེད་ལ་མི་འབབ་པ་ནི་
རིགས་ཅན་རྣམ་པ་བཞི་སྟེ། གླང་སྣ་མ་དང་། དུང་ཅན་མ་དང་། རི་དགས་ཅན་
དང་། པད་མ་ཅན་དང་། བཞིས་མི་འབབ་པ་སྟོང་ཐུན་བཞིན་ནོ། །
ད་ནི་རྩའི་མཚན་ཉིད་དྲིས་ལན་རྒྱས་པར་བསྟན་པ་ནི། ཀྱེ་བཅོམ་ལྡན་
འདས་བོས་ནས་སོ། །རྩ་སོ་གཉིས་ཀྱི་རང་བཞིན་ནམ་མཚན་ཉིད་ཇི་ལྟ་བུ་ལགས་
ཞེས་ པ་པོས་དྲིས་པའོ། །བཅོམ་ལྡན་འདས་ཀྱིས་བཀའ་སྩལ་པ་ལན་ནོ། །
སྲིད་གསུམ་སྲིད་གསུམ་ཡོངས་འགྱུར་ནི་རྩ་དེ་རྣམས་བསྡུ་ན་རྩ་སྟོང་ཕྲག་བཅུ་
གཉིས་སོ་གཉིས་སུ་བསྡུ་སོ་གཉིས་འཁོར་ལོ་བཞིར་བསྡུས་ཏེ་རྩའི་གཙོ་བོ་གསུམ་
མོ། །གཟུང་དང་ནི་ར་ས་འཛིན་པ་ལ་ལ་ན་རྣམ་པར་སྤངས་གཉིས་པོ་ཨ་བ་
པ་པོ་ཨ་བ་དྷུ་ཏི་
ཅིག་ཕུར་རོ་གཅིག་པའོ། །དབྱེ་བར་སོང་ན་གསུམ་པོ་ལས་འཁོར་ལོ་བཞི་དེ་
ལས་རྩ་སོ་གཉིས་དེ་ལས་སྟོང་ཕྲག་དོན་གཉིས་མང་པོར་འགྲོ་བའོ། །ཡང་ན་
ཐབས་ནི་ཐམས་ཅད་ཀྱི། །དངོས་པོའི་མཚན་ཉིད་དུ་ནི་བརྟགས། །ནི་ལྟེ་བ་རྩ་
ཐམས་ཅད་འདྲེས་པའི་རྩ་མདུད་གྲུ་གསུམ་པ་གཅིག་ཏུ་རོ་གཅིག་དེ་ནས་ཕྱོགས་
ཕྱོགས་ནས་ཤར་གྱིས་སྙིང་ཀར་རྩ་ཐམས་ཅད་འདྲེས་པའི་རྩ་མདུད་གྲུ་གསུམ་
པར་རོ་གཅིག །དེ་ནས་ཤར་གྱི་གྱེས་ནས་མགྲིན་པར་རྩ་ཐམས་ཅད་འདྲེས་པའི་
རྩ་མདུད་གྲུ་གསུམ་པ་གཅིག་ཏུ་རོ་གཅིག་སྟེ་རྩ་ཐམས་ཅད་རྩ་མདུད་གྲུ་གསུམ་པ་
བཞིར་རོ་གཅིག་པའོ། །དེ་ཡང་རྩ་མདུད་གྲུ་གསུམ་པ་བཞི་ལ་ཕ་མའི་ཁུ་ཁྲག་
ཐིག་ལེ་བཞི་ཡོད་བཞི་པོ་དེ་ལ་ཤེས་པ་བརྟེན་ནས་གནས་པའོ། །དེའང་འཆི་བའི་
དུས་སུ་རྟེན་གྱི་གང་ཟག་ལུས་གཟུངས་རབ་གཅིག་འཆི་ན་ཡར་མའི་ས་བོན་ཁྲག་
236 -72



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཐིགས་པ་གཉིས་མར་ལ་ཕའི་ས་བོན་ཁུ་བ་ཐིག་ལེ་གཉིས་ཏེ་བཞི་འཕོ། །ལུས་
གཟུངས་འབྲིང་གཅིག་ལ་ཡར་ལ་མའི་ས་བོན་ཁྲག་ཐིགས་པ་གཅིག་མར་ལ་ཕའི་
ས་བོན་ཁུ་བ་ཐིགས་པ་གཉིས་ཏེ་གསུམ་འཕོ། །ལུས་གཟུངས་ཐ་མ་གཅིག་ཡང་
ཡར་ལ་མའི་ས་བོན་ཁྲག་ཐིགས་པ་གཅིག་མར་ལ་ཕའི་ས་བོན་ཁུ་བ་ཐིག་པ་ཅིག་
སྟེ་གཉིས་འཕོས་ན་འཆིའོ། །དེ་མི་འཕོ་མི་སྲིད་ཤེས་པའི་རྟེན་མེད་པས་སེམས་ཀྱི་
རྒྱལ་པོ་བཞུགས་པ་མེད་པ་ཡིན་གསུངས་སོ། །
༈ ད་ནི་ལུས་དང་སེམས་དབྱེར་མེད་དུ་སྡོམས་པ་ལས་འཁོར་བ་དང་མྱ་
ངན་ལས་འདས་པའི་ཆོས་ཐམས་ཅད་རང་གི་རྒྱུད་ལ་ཚང་བར་བསྟན་པ་ནི། སྡོམ་
པའི་ཞེས་པ་ནི་ལུས་སེམས་དབྱེར་མེད་དུ་སྡོམ་པ་དེ་ལ་སྡོམ་པའི་ཞེས་བྱ། འོ་ན་
ལུས་སེམས་དབྱེར་མེད་དུ་སྡོམ་ན་ལུས་གང་ཡིན་སེམས་གང་ཡིན་ཞེ་ན། གོང་གི་
ལུས་ལ་ཡེ་ཤེས་ཆེན་པོ་གནས་ཞེས་པའི་ཚིག་བཞིའི་སེམས་དངོས་པོའི་གནས་
སྟབས་ཀྱི་ལྟ་བ་བསྟན། ཀྱེ་བཅོམ་ལྡན་འདས་ཞེས་པ་ནས་དངོས་པོའི་མཚན་ཉིད་
དུ་ནི་བརྟག་ཞེས་པའི་བར་གྱིས་ལུས་དངོས་པོའི་གནས་ཐབས་བསྟན་ནས། དེ་
ལྟར་རང་གི་ལུས་སེམས་དབྱེར་མེད་དུ་བསྡོམས་པ་དེ་ལ་སྡོམ་པའི་ཞེས་བྱའོ། །
དབྱེ་བ་ནི་དབྱེ་བ་ཞེས་བྱ་ལུས་སེམས་གཉིས་བསྡོམས་ལ་དེ་འཁོར་བའི་ཆོས་ཚང་
བ་མྱ་ངན་ལས་འདས་པའི་ཆོས་ཚང་བ་རྣམ་པར་འཕྲུལ་པ་ཞིག་བཤད་པར་བྱའོ། །
དེ་འཁོར་བ་དང་མྱ་ངན་ལས་འདས་པའི་ཆོས་ཐམས་ཅད་ཚང་བ་དེ་ཡང་རང་གི་
ལུས་སེམས་གཉིས་ལ་ཚང་བ་སྟེ། དང་པོ་རང་བཞིན་གནས་ལུགས་ལ་ཚང་ངམ་
ཚང་བྱས་པ་ལ་ཚང་སྟེ། ཨ་ལི་དང་ཞེས་པ་ལུས་སེམས་གཉིས་སྡོངས་པ་ལ་ཨ་ལི་
ཐམས་ཅད་ཀྱང་ཚང་། ཀ་ལི་དང་ནི་ལུས་སེམས་གཉིས་སྡོངས་པ་ལ་ཀ་ལི་ཐམས་
236-73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཅད་ཀྱང་ཚང་། དེ་བཞིན་དུ་ཕྱི་རོལ་གྱི་ཟླ་བ་ཡང་ལུས་སེམས་གཉིས་སྡོངས་པ་ལ་
ཚང་། ཉི་མ་དང་ལུས་སེམས་གཉིས་བསྡོམས་པ་ལ་ཕྱི་རོལ་གྱི་ཉི་མ་ཚང་
། དེ་
བཞིན་དུ་ལུས་སེམས་གཉིས་སྡོམས་པ་ལ་ཤེས་རབ་སྟོང་པ་ཚང་
། ཐབས་བདེ་བ་
ཚང་། ཆོས་དང་ཆོས་ཀྱི་སྐུ་ལོངས་སྤྱོད་རྫོགས་པའི་སྐུ་སྤྲུལ་པ་དང་སྤྲུལ་པའི་སྐུ་
ཡང་ཚང་། དེ་བཞིན་དུ་ལུས་སེམས་གཉིས་སྡོམས་པ་ལ་ཕྱིའི་ལྷ་སྐུ་དང་གསུང་གི་
ལྷ་དང་ཐུགས་ཀྱི་ལྷ་ཐམས་ཅད་ཀྱང་ཚང་ཞེས་བྱའོ། །
འོ་ན་ཕྱི་རོལ་ཀྱི་དེ་ལྟར་ཚང་བས་ལམ་དུ་བཟློག་ནས་བསྒོམ་དུ་བཏུབ་
བམ། མི་བཏུབ་བྱས་པ་ལ། ལམ་དུ་བཟློག་ནས་བསྒོམ་དུ་བཏུབ་སྟེ་གཞི་མ་སྨིན་
པ་སྨིན་པར་བྱེད་པ་དབང་གསུམ་པ་ལ་ཇི་ལྟར་ཚང་བ་དང་། གྲོལ་ལམ་བསྐྱེད་
རྫོགས་གཉིས་ལས་ཇི་ལྟར་ཚང་བ་ལས། དང་པོ་གཞི་མ་སྨིན་པ་སྨིན་པར་བྱེད་རྨི་
ལམ་དབང་གསུམ་པ་ལ་སྦྱར་ན་ཨ་ལི་དང་ཞེས་པ་ཨ་ལི་ཐམས་ཅད་འདུས་པའི་
ས་བོན་ཡི་གེ་ཧྲི་ལས་ཀྱི་མུ་དྲ་མཚན་ཉིད་དང་ལྡན་པ་ཡུམ་འདུ་ཤེས་གསུམ་ལྡན་
ཀྱི་པད་མ་བསྐྱེད་པའོ། །ཀ་ལི་ནི་ཀ་ལི་ཐམས་ཅད་འདུས་པའི་ས་བོན་ཡི་གེ་ཧཱུཾ
གིས་བསྒྲུབ་པ་པོ་འདུ་ཤེས་གསུམ་ལྡན་རྡོ་རྗེ་བྱིན་བརླབ་པའོ། །དེ་ཉིད་ལ་ཟླ་བ་
ནི་ཡབ་འདུ་ཤེས་གསུམ་ལྡན་ཐབས་ཀྱི་ཆ། ཉི་མ་ཡུམ་འདུ་ཤེས་གསུམ་ལྡན་ཤེས་
རབ་ཀྱི་ཆའོ། །
ཐབས་ནི་རྡོ་རྗེ་དང་པད་མ་བྱིན་གྱིས་བརླབས་ནས་སྙོམས་པར་ཞུགས་པ་
བྱས་ནས་ལུས་ཀྱི་རྩོལ་བ་ལ་བརྟེན་ནས་བྱང་སེམས་དབབ་པ་དང་
། །ལུས་ཀྱི་
རྩོལ་བ་ལ་བརྟེན་ནས་བྱང་སེམས་བཟུང་བ་ལ་སོགས་པ་བྱེད་པ་ནི་ཐབས་སོ། །
དེར་ཀུན་རྫོབ་བྱང་སེམས་ཀྱི་ཐིག་ལེ་ཆུའི་རྣམ་པ་ལྟ་བུ་རྡོ་རྗེའི་ནོར་བུ་རྩེ་
236 --74



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མོར་བབ་ལུས་ཀྱི་འཁྲུལ་འཁོར་དྲུག་གིས་ཀུན་རྫོབ་བྱང་སེམས་ནོར་བུའི་རྩེ་མོར་
བཟུང་བའི་དུས་སུ། ཀུན་རྫོབ་བྱང་སེམས་ཆུའི་རྣམ་པ་ལྟ་བུ་ལ་བརྟེན་ནས་དོན་
དམ་ལྷན་ཅིག་སྐྱེས་པའི་ཉམས་སུ་མྱོང་བ་སྐྱེས་པ་དེ་ལ་ཤེས་རབ་དང་ཞེས་བྱའོ། །
སྤྱིར་སྐུ་གསུམ་ལ་རང་བཞིན་སྐུ་གསུམ་ལམ་གྱི་སྐུ་གསུམ་འབྲས་བུ་སྐུ་གསུམ་
ལམ་ལ་གཉིས་ལས་རྫོགས་པའི་རིམ་པའི་ལམ་གྱི་སྐུ་གསུམ་ནི། ཆོས་དང་ཞེས་
པས་ཉམས་མྱོང་དེ་ཉིད་མི་སྟོང་པ་ལས་ལོག་ཉམས་མྱོང་སྟོང་པར་འདུག་པ་ཆོས་
ཀྱི་སྐུའོ། །ལོངས་སྤྱོད་རྫོགས་པ་དང་ནི་ཉམས་མྱོང་དེ་ཉིད། སྡུག་བསྔལ་ལས་
ལོག་ཉམས་མྱོང་བདེ་བར་འདུག་པས་ལོངས་སྤྱོད་རྫོགས་པའི་སྐུའོ། །སྤྲུལ་པ་
དང་ནི་ཉམས་མྱོང་དེ་ཉིད་མི་གསལ་བ་ལས་ལོག་ཉམས་མྱོང་དེ་གསལ་བར་
འདུག་པས་སྤྲུལ་པའི་སྐུའོ། །འོ་ན་དབང་གསུམ་པའི་ཉམས་མྱོང་སྐུ་གསུམ་དུ་
འཆར་བ་དེ་གཞི་གང་ལ་བརྟེན་ནས་སྐྱེ་ན། ལས་རྒྱའི་ཆོས་འབྱུང་གྲུ་གསུམ་པོ་ལ་
བརྟེན་ནས་སྐྱེ་བ་ནི། སྐུ་དང་སྐུ་ཟུར་གཅིག་གསུང་དང་གསུང་ཟུར་གཅིག་ཐུགས་
སོ་ཐུགས་ཟུར་གཅིག་ཏེ་ཆོས་འབྱུང་ཟུར་གསུམ་པ་ལ་བརྟེན་ནས་གསུམ་པའི་
ཉམས་སྐྱེ་བའོ། །
ད་ནི་གཉིས་པ་གྲོལ་བར་བྱེད་པའི་ལམ་བསྐྱེད་རྫོགས་གཉིས་ལ་ཚང་ལ་
གཉིས་ལས། དང་པོ་བསྐྱེད་རིམ་ལ་ཚང་བ་ནི་ཨ་ལི་དང་ཟླ་བ་བསྡབས་པས་ཨ་
ལི་ལས་ཟླ་བའི་དཀྱིལ་འཁོར་མངོན་པར་བྱང་ཆུབ་པ་ན་དང་པོ་ཡེ་ཤེས་ན་མེ་
ལོང་ལྟ་བུའི་ཡེ་ཤེས་སོ། །ཀ་ལི་ནི་ཀ་ལི་ལས་བསྐྱེད་པའི་ཉི་མ་འདི་ལ་མངོན་
པར་བྱང་ཆུབ་ན་གཉིས་པ་ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །དེ་གཉིས་ཀྱི་
བར་དུ་ས་བོན་དང་ཕྱག་མཚན་དེ་བྱང་ཆུབ་པ་ན་གསུམ་པ་ཡེ་ཤེས་ན་སོ་སོར་
236 ---75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྟོག་པའི་ཡེ་ཤེས་དེ་ལས་འོད་ཟེར་སྤྲོས་ཚུར་འདུས་པ་ལ་བྱང་ཆུབ་པ་བཞི་པའི་
དུས་སུ་ཉི་མ་དང་ཟླ་བ་གཉིས་ས་བོན་དང་ཕྱག་མཚན་གཉིས་འདྲེས་པས་དེ་
མངོན་པར་བྱང་ཆུབ་པ་བཞི་པ་ཡེ་ཤེས་ན་སོ་སོ་ཀུན་དུ་རྟོག་པའི་ཡེ་ཤེས་སོ། །
དེ་ལས་སྐུ་རྫོགས་པ་ཆོས་ཀྱི་སྐུ་མཚན་བཟང་པོ་སོ་གཉིས་དཔེ་བྱད་
བཟང་པོ་བརྒྱད་ཅུས་བརྒྱན་པའི་ཆོ་གའི་ཡན་ལག་གིས་བསྐྱེད་པ་དེ་མངོན་པར་
བྱང་ཆུབ་པ་ན་ལྔ་པ་ཡེ་ཤེས་ན་ཆོས་ཀྱི་དབྱིངས་ཀྱི་ཡེ་ཤེས་ཏེ། དེ་ནི་མངོན་བྱང་
ལྔས་ཧེ་བཛྲ་བསྐྱེད་པའོ། །དེ་ལ་ཤེས་རབ་ནི་ཡུམ་བདག་མེད་མས་ཤེས་རབ་སྟོང་
ཉིད་མཚོན་པའོ། །ཐབས་སོ་ནི་ཡབ་ཧེ་བཛྲ་ཧེ་རུ་ཀས་ཐབས་བདེ་བ་མཚོན་པའོ། །
ཆོས་དང་ལོངས་སྤྱོད་རྫོགས་པ་དང་སྤྲུལ་པ་ནི་ལར་ཇོ་བོ་ནཱ་རོ་པའི་དགོངས་པས་
བསྐྱེད་རིམ་ཞིག་མི་བསྒོམ་ན་ཆ་མེད་སྒོམ་ཕན་ཆད་བསྐྱེད་པའི་རིམ་པའི་ལམ་གྱི་
སྐུ་ གསུམ་ བྱ་བ་ གསུངས་ཏེ། །བསྐྱེད་རིམ་ གྱི་ མངོན་ དུ་བདག་དང་དངོས་ པོ་
ཐམས་ཅད་སྟོང་པ་ཉིད་དུ་ཕྱིན་གྱིས་བསྒོམ་པ་དང་སྟོང་པ་ཆོས་ཀྱི་སྐུའོ། །
དེ་ཡང་དང་པོ་སྟོང་ཉིད་བྱང་ཆུབ་སེམས་ཞེས་པ་དང་
། དང་པོ་སྟོང་ཉིད་
རྣམ་བསམ་ནས། ལུས་ཅན་རྣམས་ཀྱི་དྲི་མ་བཀྲུ་ཞེས་སོ། །ལོངས་སྤྱོད་རྫོགས་པ་
ནི་མངོན་པར་བྱང་ཆུབ་པ་རྣམ་པ་ལྔ་བསྐྱེད་དམ་ཆོ་ག་གསུམ་གྱིས་བསྐྱེད་དམ་
སྐད་ཅིག་མས་བསྐྱེད་ན་ཡང་བསྐྱེད་དེ། བསྐྱེད་པའི་སྐུ་མཚན་བཟང་པོ་སོ་གཉིས་
དཔེ་བྱད་བཟང་པོ་བརྒྱད་ཅུའི་བརྒྱན་པའོ། །སྤྲུལ་པ་ནི་ལྷའི་སྐུའི་ཐུགས་ཀ་ནས་
འོད་ཟེར་སྤྲོས་སངས་རྒྱས་མཆོད་པ་དང་། སེམས་ཅན་གྱི་དོན་བྱེད་པ་ལ་སོགས་
པ་སྤྲུལ་པའི་སྐུའོ། །དེ་ལྟར་བསྐྱེད་པའི་སྐུ་དེ་ལ་སྐུ་དང་སྐུ་རྡོ་རྗེས་བྱིན་གྱིས་རློབ་
གསུངས་དང་གསུང་རྡོ་རྗེས་བྱིན་གྱིས་རློབ་པ་ཐུགས་རྡོ་རྗེ་བྱིན་གྱིས་རློབ་པ་སྟེ།
236 76



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྐུ་གསུང་ཐུགས་བྱིན་གྱིས་རློབ་པའོ། །དེ་ནས་ཡེ་ཤེས་དྲངས་པ་དང་དབང་པོ་ལ་
སོགས་པ་དོན་གྱི་ཤུགས་ཀྱི་ཤེས་སོ། །དེས་ནི་རྨི་ལམ་དབང་གསུམ་པ་ལ་ཚང་བ་
དང་། གྲོལ་ལམ་བསྐྱེད་རིམ་ལ་ཚང་བ་གཉིས་སོ། །རྫོགས་པའི་རིམ་པ་ལ་ཚང་
བ་ནི་བྷོ་ལ་ལ་བརྟེན་པའི་རྫོགས་རིམ་ལ་ཚང་བ་སྟེ། ཕྱི་མའི་ལེའུ་བཞི་པ་ནས་
འབྱུང་ངོ༌། །
དེར་མ་ཟད་རང་གི་ལུས་རྣམ་པ་གཉིས་སྡོངས་པའི་འཁོར་ལོ་བཞི་ལ་ཚང་
བ་ནི། སམ་པུ་ཏ་ནས་དམ་ཆོས་ཀུན་གྱི་ཐོག་མར་ནི། །དེ་ཕྱིར་ཨེ་ཝཾ་བརྗོད་པར་
བྱ་ཞེས་པས་མདོ་སྡེ་རྒྱུད་སྡེ་འདི་སྐད་བྱ་བ་དེ་ཚང་སྟེ། ཨེ་ཝཾ་མ་ཡ་ཞེས་པས་རང་
གི་ལུས་ཀྱི་འཁོར་ལོ་བཞི་ལ་ཚང་སྟེ། ཨེའི་རྣམ་པ་ལྷ་མོ་སྤྱན་ནི་འབྱུང་བ་ནས་
རྣམ་པར་དག་པ་ཡི་གེ་ན་ཨེ་ལྷ་མོ་ན་སྤྱན་མ་ཡེ་ཤེས་ན་མེ་ལོང་ལྟ་བུའི་ཡེ་ཤེས་
འཁོར་ལོ་ན་ལྟེ་བའི་སྤྲུལ་པའི་སྐུའི་འཁོར་ལོ་ན་ཚང་ངོ༌། །ཝཾ་ཀྱི་རྣམ་པ་དག་པ་
བརྗོད་ནི་འབྱུང་བ་ཆུ་ཡི་གེ་ན་ཝཾ་ལྷ་མོ་ན་མ་མ་ཀི་ཡེ་ཤེས་ན་མཉམ་པ་ཉིད་འཁོར་
ལོ་ན་སྙིང་ཀ་ཆོས་ཀྱི་འཁོར་ལོ། །མས་ནི་ལྷ་མོ་གོས་དཀར་མོ་འབྱུང་བ་ན་མེ་ཡི་
གེ་ན་མ་ལྷ་མོ་ན་བཟའ་དཀར་མོ་ཅན་ཡེ་ཤེས་ན་སོ་སོར་རྟོག་པ། འཁོར་ལོ་ན་
མགྲིན་པ་ལོངས་སྤྱོད་འཁོར་ལོའོ
། །མའི་རྣམ་པ་སྒྲོལ་མར་བརྗོད་ནི་འབྱུང་བ་ན་
རླུང་རྣམ་པར་དག་པའི་བདག་ཉིད་ཡི་གེ་ན་ཡང་ལྷ་མོ་ན་སྒྲོལ་མ་ཡེ་ཤེས་ན་བྱ་བ་
གྲུབ་པའི་ཡེ་ཤེས་འཁོར་ལོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་ངོ་
། །དེ་
ལྟར་རང་གི་ལུས་སེམས་གཉིས་ལ་མྱ་ངན་ལས་འདས་པའི་ཆོས་ཡི་གེ་བཞི་འབྱུང་
བ་བཞི་རྣམ་པར་དག་པ་ལྷ་མོ་བཞི་ཡེ་ཤེས་བཞི་འཁོར་ལོ་རྩ་བཞིའི་ངོ་བོར་ཚང་
བ་སྟེ། ཕྱི་རོལ་ནས་འཚོལ་བ་ཐམས་ཅད་ལུས་ཚི་ཤ་ཆད་པ་ལས་རྣམ་པ་ཐམས་
236 -77



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཅད་དུ་མི་རྙེད་རང་གི་ལུས་སེམས་གཉིས་པོ་དེ་ལ་ཚང་བ་ཡིན་བྱ་བ་སེམས་ཀྱི་
གདུང་བ་གཅོད་པ་ཡིན་གསུངས། །
དེ་ནི་རང་གི་ལུས་སེམས་གཉིས་བསྡོམས་པའི་འཁོར་ལོ་བཞི་ལ་དཀོན་
མཆོག་རྣམ་པ་གསུམ་ཚང་བ་ནི་སྤྲུལ་པའི་འཁོར་ལོ་ལ་ཞེས་པ་ལ་སོགས་པས་
སྟོན། དེ་ལས་དང་པོ་སངས་རྒྱས་དཀོན་མཆོག་ཚང་བར་བསྟན་ཏེ། རང་གི་ལུས་
སེམས་སྡོངས་པའི་འཁོར་ལོ་བཞི་ལ་སངས་རྒྱས་དཀོན་མཆོག་སྐུ་བཞིའི་ངོ་བོར་
ཚང་བ་ལ་ཆོས་མི་འདོགས་དྲུག་སྟེ། སྐུ་བཞིའི་མིང་བསྟན་པ་དང་གཅིག །གནས་
ས་བསྟན་པ་དང་གཉིས། འཐད་པ་བསྟན་པ་དང་ གསུམ། དུས་ནམ་གནད་དུ་
འགྲོ་བ་དང་བཞི། གྲངས་མང་ཉུང་བསྟན་པ་དང་ལྔ། རྣམ་པར་དག་པ་བསྟན་པ་
དང་དྲུག་གོ །དེ་ལ་སྐུ་བཞིའི་མིང་ནི། བརྟག་པ་ཕྱི་མའི་ལེའུ་བཞི་པ་ནས། ཆོས་
དང་ལོངས་སྤྱོད་སྤྲུལ་པ་དང་། །དེ་བཞིན་དུ་ཡང་བདེ་ཆེན་ཉིད་ཞེས་པས་ཆོས་ཀྱི་
སྐུ་དང་ལོངས་སྤྱོད་རྫོགས་པའི་སྐུ་དང་སྤྲུལ་པའི་སྐུ། དེ་བཞིན་དུ་དཔལ་བདེ་བ་
ཆེན་པོའི་སྐུ་དང་བཞིའོ། །གནས་པ་ནི་བརྟག་པ་ཕྱི་མའི་ལེའུ་བཞི་པ་དེ་ཉིད་ནས།
སྐྱེ་གནས་སྙིང་མགྲིན་མགོ་བར་ཡང་
། །སྐུ་གསུམ་པོ་ནི་རྣམ་པར་གནས་ཞེས་པས་
ལྟེ་བ་སྤྲུལ་པའི་འཁོར་ལོ་ན་སྤྲུལ་པའི་སྐུ་གནས། སྙིང་ཀ་ཆོས་ཀྱི་འཁོར་ལོ་ན་
ཆོས་ཀྱི་སྐུ་གནས། མགྲིན་པ་ལོངས་སྤྱོད་ན་ལོངས་སྤྱོད་རྫོགས་པའི་སྐུ་གནས།
སྤྱི་བོ་བདེ་བ་ཆེན་པོའི་འཁོར་ལོ་ན་བདེ་བ་ཆེན་པོའི་སྐུ་གནས་སོ། །ལུས་སེམས་
གཉིས་ཀྱི་འཁོར་ལོ་བཞི་ལ་སྐུའི་བཞིའི་ངོ་བོར་གནས་པའོ། །འཐད་པ་ནི་འོ་ན་
ལྟེ་བ་སྤྲུལ་པའི་འཁོར་ལོ་ལ་ཅིའི་ཕྱིར་སྤྲུལ་པའི་སྐུར་བཞག་ཅེ་ན། བརྟག་པ་ཕྱི་
མ་ནས་གང་ཕྱིར་སྤྲུལ་པ་གནས་པའི་ཕྱིར། །དེ་ལ་སྤྲུལ་པའི་སྐུ་ཉིད་ཡིན། །གང་
236 -78



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གིས་བསྐྱེད་དང་སྤྲུལ་བྱེད་པའི། །སྐུ་ནི་སྤྲུལ་པ་ཅན་ཞེས་བརྗོད་ཞེས་པས་ལྟེ་བ་
སྤྲུལ་པ་ན་ལུས་ཡན་མན་དུ་བསྐྱེད་ཅིང་སྤྲུལ། སྤྲུལ་པའི་སྐུ་དེ་ཡང་འགྲོ་བ་སེམས་
ཅན་དོན་དུ་མི་འདྲ་བར་སྤྲུལ་བས་སོ། །
འོ་ན་སྙིང་ག་ཆོས་ཀྱི་འཁོར་ལོ་ལ་ཅིའི་ཕྱིར་ཆོས་ཀྱི་སྐུར་བཞག་ཅེས་ན།
སེམས་ནི་ཆོས་ཀྱི་རང་བཞིན་ཏེ། ཆོས་ཀྱི་སྐུ་ཡང་ སྙིང་གར་གནས་ཞེས་པས་
འདུས་བྱས་དང་འདུས་མ་བྱས་ཀྱི་ཆོས་ཀྱི་རང་བཞིན་སྙིང་གའི་ཆོས་སྐུ་ཡང་
འདུལ་བྱས་དང་འདུས་མ་བྱས་ཀྱི་རང་བཞིན་སྙིང་ག་ཆོས་སྐུ་གནས་པའོ། །འོ་ན་
མགྲིན་པ་ལོངས་སྤྱོད་ཀྱི་འཁོར་ལོ་ལ་ཅིའི་ཕྱིར་ལོངས་སྤྱོད་རྫོགས་པའི་བསྐུར་
བཞག་ན། རོ་རྣམས་དྲུག་གི་གཟུགས་ཅན་གྱི། བཟའ་བ་ངེས་པར་ལོངས་
ས་སྤྱོད་
ཕྱིར། །མགྲིན་པ་ལོངས་སྤྱོད་འཁོར་ལོ་དང་ཞེས་པས་ལོངས་སྤྱོད་རྫོགས་པའི་སྐུ་
བདེ་བ་ལ་ལོངས་སྤྱོད་མགྲིན་པར་འདོད་ཡོན་ལོངས་སྤྱོད་པའོ། །སྤྱི་བོ་བདེ་བ་
ཆེན་པོ་ལ་ཅིའི་ཕྱིར་བདེ་བ་ཆེན་པོའི་སྐུ། སྤྱི་བོར་བདེ་བ་ཆེན་པོ་གནས་ཞེས་པས་
བྱང་སེམས་དེ་གནས་ཀྱང་སྤྱི་བོ་ན་སྤྱི་བོ་ནས་འབབ་པའོ། །
དུས་ནམ་གནད་དུ་འགྲོ་ན། ཐ་མལ་གྱི་དུས་སུ་ལྟེ་བ་སྤྲུལ་པའི་འཁོར་ལོ་
གནད་དུ་འགྲོ་བས་དོན་ལ་སྤྲུལ་སྐུ་གནད་དུ་འགྲོ། གཉིད་མཐུག་པོའི་དུས་སུ་
སྙིང་གར་གནད་དུ་འགྲོ་བས་ཆོས་ཀྱི་སྐུ་གནད་དུ་འགྲོའི་རྨི་ལམ་དུས་སུ་མགྲིན་པ་
གནད་དུ་འགྲོ་བས་ལོངས་སྐུ་གནད་དུ་འགྲོ། ཐ་མལ་བུད་མེད་སྙོམས་འཇུག་དུས་
སུ་སྤྱི་བོ་བདེ་བ་ཆེན་པོ་ལ་གནད་དུ་འགྲོ་བས་དོན་བདེ་བ་ཆེན་པོའི་སྐུ་གནད་དུ་
འགྲོ་དེར་ཤེས་པས་གཏད་བསྒོམས་ན་ཡེ་ཤེས་འཆར་རོ། །
གྲངས་མང་ཉུང་ནི་སྤྲུལ་པའི་འཁོར་ལོ་ལ་འདབ་མ་དྲུག་ཅུ་རྩ་བཞི་དང་ནི།
236 mw79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འོ་ན་གོང་ལུས་དངོས་པོའི་གནས་སྟབས་ཀྱི་སྐབས་ནས་རྩ་རྣམས་ནི་སོ་གཉིས་ཏེ་
ཞེས་པར་ལྷོ་བའི་ཞལ་ནས་འབྱུང་བ་བཞིའི་རྩ་བཞི་འབྱུང་བ་གཉིས་གཉིས་འདྲེས་
པའི་རྩ་བཞི་དེ་ཙག་དྲ་བཞི་ལ་བརྒྱད་བརྒྱད་ཡོད་པ་བཤད་པ་དང་འགལ་ཞེ་ན་མི་
འགལ་ཏེ་གོང་གི་དེ་རྩའི་དངོས་པོ་ལ་དགོངས་ནས་བཤད་འདི་ཀྱོག་ལ་དགོངས་
ནས་བཤད། རྩའི་དངོས་པོའི་ཕྱོགས་བཞི་མཚམས་བཞི་སྟེ་བརྒྱད་བརྒྱད་ལས་
མེད་དེ་ཕར་ཀྱོག་ཚུར་ཀྱོག་པ་གསུམ་གསུམ་འདི་ལྟ་བུ་བགྲངས་པ་ལྟེ་བ་སྤྲུལ་པ་
ཀྱོག་དྲུག་ཅུ་རྩ་བཞིའི་བདག་ཉིད་དོ། །དེ་བཞིན་དུ་སྙིང་ག་ཆོས་ཀྱི་འཁོར་ལོ་ལ་
ཀྱོག་མེད་པས་འདབ་མ་བརྒྱད་དང་། །ལོངས་སྤྱོད་རྫོགས་པའི་འཁོར་ལོ་ལ་
འདབ་མ་བཅུ་དྲུག་ཀྱོག་བཅུ་དྲུག་གི་བདག་ཉིད་དང་
། བདེ་བ་ཆེན་པོའི་འཁོར་ལོ་
ལ་འདབ་མ་སུམ་བཅུ་རྩ་གཉིས་སོ་ཀྱོག་སོ་གཉིས་ཡོད་པའོ། །
རྣམ་པར་དག་པ་ནི། ལྟེ་བ་སྤྲུལ་པའི་འཁོར་ལོ་ལ་འདབ་མ་དྲུག་ཅུ་རྩ་
བཞི་དབྱུག་གུ་དྲུག་ཅུ་རྩ་བཞི་རྣམ་པར་དག །ཆོས་ཀྱི་འཁོར་ལོ་ལ་འདབ་མ་
བརྒྱད་ཀྱིས་ཐུན་ཆེན་བརྒྱད་རྣམ་པར་དག །ལོངས་སྤྱོད་འདབ་མ་བཅུ་དྲུག་གིས་
འཕོ་བ་བཅུ་དྲུག་རྣམ་པར་དག །སྤྱི་བོ་བདེ་བ་ཆེན་པོའི་རྩ་འདབ་མ་སུམ་ཅུ་སོ་
གཉིས་ཀྱི་ས་ཆུ་ཚོད་སུམ་ཅུ་སོ་གཉིས་རྣམ་པར་དག་པའི་བདག་ཉིད་དོ། །འཁོར་
ལོ་ནི་བཞིའོ
། །གྲངས་ཀྱི་ནི་རྩ་འདབ་ཀྱི་གྲངས་ཀྱི་རིམ་པ་སྟེ་ལྟེ་བ་དྲུག་ཅུ་རྩ་བཞི་
ལ་སོགས་རྣམ་པར་བཞག་པ་ནི་སྐུ་བཞིར་རོ། །དེས་སངས་རྒྱས་དཀོན་མཆོག་
ལུས་སེམས་གཉིས་སྡོངས་པའི་འཁོར་ལོ་བཞི་ལ་ཚང་ཕྱི་རོལ་ན་མེད་དོ། །
དེར་ མ་ ཟད་ དེ་ ལུས་ སེམས་ བསྡོངས་ པའི་ དཀོན་ མཆོག་ ཚང་ བ་ ནི།
འཕགས་པའི་བདེན་པ་བཞི་ནི་ཞེས་པ་སྟེ། སྤྱིར་ཆོས་ཐམས་ཅད་བསྡུ་ན་གཉིས་
236 mm80



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སོ། །འཁོར་ བའི་ ཆོས་ དང་། མྱ་ངན་ལས་ འདས་ པའི་ཆོས་ གཉིས་སོ། །འཁོར་
བའི་ཆོས་ལ་འཁོར་བའི་རྒྱུ་འབྲས་གཉིས། མྱ་ངན་ལས་འདས་པའི་ཆོས་ལ་མྱ་
ངན་ལས་འདས་པའི་རྒྱུ་འབྲས་གཉིས་སོ། །དེ་ལ་འཁོར་བའི་ཆོས་ཀྱི་རྒྱུ་འབྲས་
གཉིས་ནི་ཀུན་འབྱུང་ནི་འཁོར་བའི་རྒྱུས་ཀུན་འབྱུང་གི་བདེན་པ་ལ། འབྲས་བུ་
སྡུག་བསྔལ་དང་ཞེས་པས་སྡུག་བསྔལ་གྱི་བདེན་པའོ། །
མྱ་ངན་ལས་འདས་པའི་ཆོས་ཀྱི་རྒྱུ་འབྲས་གཉིས་ནི། མྱ་ངན་ལས་འདས་
པའི་རྒྱུ་ལམ་མོ་ཞེས་པ་ལམ་གྱི་བདེན་པ་ལ་འབྲས་བུ་འགོག་པ་དང་ཞེས་པ་
འགོག་པའི་བདེན་པ་འབྱུང་པའོ། །དེ་རང་གི་ལུས་སེམས་གཉིས་ལ་ཚང་བ་ནི་
སྡུག་བསྔལ་གྱི་བདེན་པ་སྟེ་ལྟེ་བ་སྤྲུལ་པ། ཀུན་འབྱུང་གི་བདེན་པ་སྙིང་ག་ཆོས་
ལ། འགོག་པའི་བདེན་པ་མགྲིན་པ་ལོངས་སྤྱོད་ལ། ལམ་གྱི་བདེན་པ་སྤྱི་བོ་བདེ་
བ་ཆེན་པོ་ལ་ཚང་བའོ། །འདིར་ཆོས་བདེན་པ་བཞིར་ཚང་བའོ། །བརྟག་པ་ཕྱི་མ་
ནས་འབྲས་བུ་བཞི་ཚང་བ་གཅིག་སྟོན་ནོ། །དེ་རག་པར་བརྩི་བའོ། །ཕྲ་བར་བརྩི་
ན་དེ་ལྟར་ཚང་བས་ལམ་དུ་བཟློག་ནས་བསྒོམས་དུ་བཏུབ་པས་མི་བཏུབ་ན་ལམ་
དུ་བཟློག་ནས་བསྒོམ་དུ་བཏུབ་པས་ལམ་དུ་བཟློག་ནས་བསྒོམ་པ་ལ་ཚང་པས་
གཏུམ་མོའི་མན་ངག་ལ་སྦྱར་ན། དང་པོ་དེ་ཁོ་ན་སྟན་བདེ་བ་གཅིག་གི་སྟེང་དུ་
བསྡད་ལུས་བཅོས་ནས་རླུང་ནང་དུ་བསྡམ་གྱིས་སྡིག་པའི་དུས་སུ་སྡུག་བསྔལ་གྱི་
བདེན་པ་སྟེ་རྣམ་རྟོག་རགས་བདེ་བ་ཆུང་བས་སོ། །
དེ་ཡང་ནཱ་རོ་པའི་ཞལ་ནས་བདེ་བའི་སྣ་སྡུག་བསྔལ་གྱིས་འདྲེན་པ་བྱ་བ་
ལམ་དུ་སྡུག་བསྔལ་མེད་པས་འབྲས་བུ་བདེ་བ་འབྱུང་གསུངས། རླུང་སྡིག་པ་སྡུག་
བསྔལ་དེ་ཟག་མེད་སྐྱེ་བ་བདེ་བ་ཡིན། དེ་འོ་སྐོལ་རང་འཐད་དེ་ལོ་ཀའི་བྱ་བཞག་
236 -81



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ལ་སློབ་གཉེར་བྱེད་པ་སྡུག་བསྔལ་ཡིན་ཏེ། ཆོས་ཤེས་སམ་ཡོན་ཏན་ཞིག་ལོབས་
ཙམ་ན་ཅིས་ཀྱང་བདེའ་བར་འགྲོ། སོ་ནམ་བྱེད་པ་དེ་སྡུག་བསྔལ་ཡིན་ཏེ། སྟོན་
ཐོག་བཟང་པོ་བདེ་བར་འགྲོ་བ་གསུངས་སོ། །
དེ་ནས་ལས་ཀྱི་རླུང་ལོག་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མ་
འབར། འབར་ཚོད་དེ་ལ་ཀུན་འབྱུང་གི་བདེན་པའོ། །དེ་ནས་ལྟེ་བ་ནས་གཏུམ་མོ་
ཡེ་ཤེས་ཀྱི་མེ་འབར་བ་དང་སྤྱི་བོ་ནས་བྱང་ཆུབ་སེམས་ཀྱི་ཐིག་ལེ་རྩ་མིག་ཐམས་
ཅད་ནས་སི་སི་ལི་ལི་གཤེགས་པ་དེ་ལས་མོ་ཞེས་པ་ལམ་གྱི་བདེན་པའོ། །ལྟེ་
བའི་གཏུམ་མོའི་ཡེ་ཤེས་ཀྱི་མེ་དེ་དང་སྤྱི་བོའི་བྱང་ཆུབ་སེམས་གཉིས་དཀྲུག་གིས་
འདྲེས་ནས་དངོས་གཞི་ཟག་པ་མེད་པ་ཉམས་སུ་མྱོང་བ་བདེ་ལ་མི་རྟོག་པ་སྐྱེས་
པའི་དུས་སུ་འགོག་པ་དང་ཞེས་པ་འགོག་པའི་བདེན་པའོ། །དེ་ལྟར་ཆོས་དཀོན་
མཆོག་ཀྱང་ཚང་སངས་རྒྱས་དཀོན་མཆོག་ཀྱང་རང་གི་ལུས་སེམས་གཉིས་ལ་ཚང་
བས་ལམ་དུ་བཟློག་ནས་བསྒོམ་དུ་བཏུབ་པའོ། །འོ་ན་འདི་བསྒོམ་པ་དངོས་ཡིན་
ནམ་དངོས་མིན། ཕྱི་རོལ་གྱི་དེ་རང་ལ་ནང་དུ་ཚང་བས་ལམ་དུ་བཟློག་ནས་
བསྒོམ་དུ་བཏུབ་བྱ་བའི་དོན་ཞིག་བརྩི་བ་སྟེ། འཁོར་ལོ་བཞི་ལ་ཚང་ངོ༌
། །
དགེ་འདུན་དཀོན་མཆོག་ཚང་བ་ནི། སྡེ་པ་བཞི་ནི་ཞེས་པ་སྟེ་དེ་ཡང་དགེ་
འདུན་ཐམས་ཅད་བསྡུས་ན་རྣམ་པ་གཉིས། །འཕགས་པ་ཉན་ཐོས་ཀྱི་དགེ་འདུན་
དང་བྱང་ཆུབ་སེམས་དཔའི་དགེ་འདུན་ནོ། །བྱང་ཆུབ་སེམས་དཔའི་དགེ་འདུན་
ཚང་བ་བརྟག་པ་འོག་མ་ནས་སྟོན། འདི་ནི་ཉན་ཐོས་ཏེ། ཉན་ཐོས་ཐམས་ཅད་
བསྡུ་ན་སྡེ་པ་བཞི་སྟེ། དེ་ཡང་རང་གི་ལུས་སེམས་གཉིས་ལ་སྡོངས་པའི་འཁོར་ལོ་
བཞི་ལ་ཚང་བ་ཡིན། གནས་བརྟན་པའི་སྡེ་པ་ལྟེ་བ་སྤྲུལ་པའི་འཁོར་ལོ་ལ་ཚང་བ་
236 བ་ཡ82



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དང༌། ཐམས་ཅད་ཡོད་པ་སྨྲ་བའི་སྡེ་པ་ཆོས་ཀྱི་འཁོར་ལོ་ལ་ཚང་བ་དང་། ཀུན་གྱིས་
བཀུར་བའི་སྡེ་པ་མགྲིན་པ་ལོངས་སྤྱོད་འཁོར་ལོ་ལ་ཚང་བ་དང་
། དགེ་འདུན་
ཕལ་ཆེན་པའི་སྡེ་པ་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་བྱ་བའོ། །
དེ་ཡང་ལྟེ་བ་སྤྲུལ་པའི་འཁོར་ལོ་ལ་གནས་བརྟན་པ་སྡེ་པ་ཅིའི་ཕྱིར་བྱ་ན།
བརྟག་པ་ཕྱི་མའི་ལེའུ་བཞི་པ་ནས། གང་ཕྱིར་སྤྲུལ་གནས་པའི་ཕྱིར། །སྤྲུལ་པའི་
འཁོར་ ལོ་ གནས་བརྟན་ཉིད། །ཞེས་ པས་ གནས་བརྟན་ པའི་སྡེ་ པ་ ཆགས་ སྔ་
གཟའ་མི་མང་
། ལྟེ་བ་སྤྲུལ་པའི་འཁོར་ལོ་ཆགས་སྔ་སྟེ་ལུས་ཆགས་པའི་དུས་སུ་
ལྟེ་བ་ནས་ཆགས་གཟའ་མི་མང་སྟེ། རྩ་འདབ་དྲུག་ཅུ་རྩ་བཞི་ཡོད་པའོ། །
འོ་ན་སྙིང་ག་ཆོས་ཀྱི་འཁོར་ལོ་ལ་ཅིའི་ཕྱིར་ཐམས་ཅད་ཡོད་པར་སྨྲ་བའི་
སྡེ་པ་ཞེས་བྱ་ཞེ་ན། ཕྱི་མ་ནས་ཆོས་ནི་སྨྲ་བ་འབྱུང་བའི་ཕྱིར། །ཆོས་ཀྱི་འཁོར་ལོ་
ཐམས་ཅད་ཡོད་ཞེས་པས་ཆོས་ཐམས་ཅད་སྙིང་ག་ནུས་བསམས་ནས་སྨྲ་བས་
ཐམས་ཅད་ཡོད་པར་སྨྲ་བའོ། །འོ་ན་མགྲིན་པ་ལོངས་སྤྱོད་ལ་ཅིའི་ཕྱིར་ཀུན་གྱིས་
བསྐུར་བའི་སྡེ་པར་བཞག་ན། ཕྱི་མ་ནས་གང་ཕྱིར་མགྲིན་པ་ཀུན་བསྐུར་ཕྱིར
། །
ལོངས་སྤྱོད་འཁོར་ལོ་ཀུན་བསྐུར་ཉིད། །ཞེས་པས་རོ་ཁ་བ་དང་མངར་བ་སྐྱུར་བ་
ལ་སོགས་པ་ཐམས་ཅད་ལོངས་སྤྱོད་པས་མགྲིན་པ་ལ་ཀུན་གྱིས་བསྐུར་པའི་སྡེ་
པའོ། །སྤྱི་བོ་བདེ་བ་ཆེན་པོའི་འཁོར་ལོ་ལ་ཕལ་ཆེར་ པའི་ སྡེ་པར་ཅིའི་ཕྱིར་
བཞག་ཅེ་ན། ཕྱི་མའི་ལེའུ་བཞི་པ་ནས། གང་ཕྱིར་བདེ་ཆེན་འཁོར་གནས་པ། །
བདེ་བའི་འཁོར་ལོ་དགེ་འདུན་ཆེ། །སྡེ་པ་ཞེས་པ་སྐུ་རུ་བརྗོད། ཞེས་པས་དགེ་
འདུན་ཕལ་ཆེན་པ་བཙུན་པ་བཟང་བའི་ཉུང་པ་བདེ་སྐྱིད་ཤིན་ཏུ་ཆེའོ། །སྤྱི་བོ་
ཡང་གཟའ་མི་ཉུང་པ་ཧཾ་གཅིག་པུ་ལས་མེད་བདེ་སྐྱིད་ཆེ་བ་སྟེ་བྱང་སེམས་སྤྱི་བོ་
236 --83



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ནས་འབབ་པའོ། །སྡེ་པ་ཞེས་བྱ་ལུས་སུ་བརྗོད་དེ་རང་གི་ལུས་ལ་ཚང་བའོ། །དེ་
ལྟར་ཕྱི་རོལ་ན་དཀོན་མཆོག་གསུམ་བཟང་པོ་གཅིག་མེད་རང་གི་ལུས་སེམས་
གཉིས་ ཀྱི་འཁོར་ལོ་བཞི་པ་ནང་དུ་ཚང་བས་ བསྒོམ་དགོས་ཏེ། ལུས་སེམས་
སངས་རྒྱས་དཀོན་མཆོག་ཏུ་གཏན་ལ་ཕབ་ཆོས་དཀོན་མཆོག་དང་དགེ་འདུན་
དཀོན་མཆོག་ཏུ་གདན་ལ་ཕབ་པའོ། །
དེར་མ་ཟད་དགའ་བ་བཞི་དང་སྐད་ཅིག་མ་བཞི་ཡང་རང་གི་ལུས་ལ་ཚང་
སྟེ། སྐད་ཅིག་བཞི་ནི་ཞེས་པ་སྟེ། འོ་ན་དགའ་བ་བཞི་དང་སྐད་ཅིག་མ་བཞི་ལ་
ཁྱད་ཅི་ཡོད་ན། དུས་ཚོད་རྣམ་པ་མི་འདྲ་བ་གཅོད་པའི་སྒོ་ནས་སྐད་ཅིག་མ་བཞི་
ལ། ཡེ་ཤེས་རང་གི་ངོ་བོའི་སྒོ་ནས་དགའ་བ་བཞི་ཞེས་བྱའོ། །དང་པོ་སྐད་ཅིག་
མ་བཞི་ཚང་པ་ནི་ལྟེ་བ་སྤྲུལ་པ་ལ་རྣམ་པ་སྣ་ཚོགས་པའི་སྐད་ཅིག་མ་ཚང་
། སྙིང་
ག་ལ་རྣམ་པར་སྨིན་པ། མགྲིན་པ་ལ་རྣམ་པར་རྙེད་པ། སྤྱི་བོ་བདེ་བ་ཆེན་པོ་ལ་
མཚན་ཉིད་དང་བྲལ་བའི་སྐད་མ་ཚང་ངོ༌། །དེ་ཚང་བས་ལམ་དུ་བཟློག་ནས་
བསྒོམ་དུ་བཏུབ་པས་མི་བཏུབ། དེ་ལ་གཉིས་གང་ཟག་ཆགས་བྲལ་ཞིག་བཏུབ་
པ་དང་། ཆགས་ཅན་ཞིག་གིས་བསྒོམ་དུ་བཏུབ་པའོ། །
དང་པོ་གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་མ།
ཚངས་སྤྱོད་པའི་དགེ་བསྙེན་ལྟ་བུ་ཞིག་གིས་བསྒོམ་དུ་བཏུབ་པས་གཏུམ་མོ་ལ་
ཚང་སྟེ། བསྒྲུབ་པ་པོ་སྟན་བདེ་བ་ཅིག་གི་སྟེང་དུ་བསྡད་ལུས་བཅོས་རླུང་ནང་དུ་
སྡེབས་པའི་དུས་སུ་རྣམ་པ་སྣ་ཚོགས་པའི་སྐད་ཅིག་མ། རྣམ་པར་རྟོག་པ་ནི་
རིགས་པ་བདེ་བ་ནི་ཤིན་ཏུ་ཆུང་བའི་སྒོ་ནས་དགའ་བ་བཞི་ལས་དེ་ལ་དགའ་བ་
ཞེས་བྱ། དེ་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་ནི་མ་འབར། འབར་ལ་
236 84



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཁད་དམའ་འབར་ཚོད་ཀྱི་དུས་དེ་ལ་རྣམ་པར་སྨིན་པའི་སྐད་ཅིག་མ་དགའ་བ་
བཞི་ལས་མཆོག་ཏུ་དགའ་བ། དེ་ནས་ལྟེ་བའི་གཏུམ་མོའི་ཡེ་ཤེས་ཀྱི་མེ་དང་སྤྱི་
བོའི་བྱང་ཆུབ་ཀྱི་སེམས་ཀྱི་ཐིག་ལེ་འབབ་པ་དེ་གཉིས་དབྱེར་མེད་དུ་དཀྲུག་གིས་
འདྲེས་ནས་བདེ་ལ་མི་རྟོག་པའི་ཟག་པ་མེད་པའི་ཉམས་མྱོང་སྐྱེས་པའི་དུས་སུ་
མཚན་ཉིད་དང་བྲལ་བའི་སྐད་ཅིག་མ་དགའ་བ་བཞི་ལས་ལྷན་ཅིག་སྐྱེས་པའི་
དགའ་བའོ། །
དེར་མཉམ་བཞག་ལ་ཟག་མེད་ཉམས་མྱོང་དེ་བསྐྱེད་བསྐྱེད་ནས་རྗེས་
ཐོབ་ཉམས་མྱོང་བཏང་པའི་དུས་སུ། །ད་ཅི་ང་ལ་ལུས་བཅོས་པའི་དུས་སུ་བདེ་བ་
དེ་ལྟ་བུ་ཞིག་བྱུང་། གཏུམ་མོའི་མེ་འབར་བའི་དུས་སུ་བདེ་བ་དེ་ལྟ་བུ་ཞིག་བྱུང་།
གཏུམ་མོ་དངོས་གཞིའི་དུས་སུ་བདེ་བ་དེ་ལྟ་བུ་ཞིག་བྱུང་སྙམ་པའི་རྗེས་ཐོབ་ཀྱི་
ཤེས་པ་རྟོག་དཔྱོད་ཀྱི་བློ་དང་བཅས་པའི་དུས་སུ་རྣམ་པར་ཉེད་པའི་སྐད་ཅིག་མ།
དགའ་བ་བཞི་ལས་དེ་ལ་དགའ་བྲལ་གྱི་དགའ་བ་ཞེས་བྱའོ། །དེར་བསྒོམས་པ་
དངོས་མིན་ཆོགས་ཅན་གཅིག་གིས་ཀྱང་བསྒོམས་དུ་བཏུབ། ཆགས་བྲལ་གཅིག་
གིས་ཀྱང་བཏུབ་དོད་བརྩིས་པའོ། །དགའ་བ་བཞི་དང་སྐད་ཅིག་མ་བཞི་པོ་འདི་
བརྟག་པ་དང་པོའི་ལེའུ་བརྒྱད་པ་དང་
། བཅུ་པ་ཕྱི་མའི་ལེའུ་གསུམ་པའི་མདོར་
བསྟན་ཏོ། །རྒྱས་པར་ཡང་དང་པོའི་བརྒྱད་པ་བཅུ་པ་ཕྱི་མའི་གསུམ་པས་འཆད་
དོ། །
ད་ནི་གང་ཟག་ཆགས་པ་དང་བཅས་པ་ལས་ཀྱི་མུ་ཏྲ་ལ་བརྟེན་པའི་དབང་
དུ་བྱས་ན། དང་པོ་ཁོ་ན་ལས་ཀྱི་མུ་ཏྲ་ལ་ནོམ་པ་དང་ཉུག་པ་ལ་སོགས་པའི་དུས་
སུ་རྣམ་པ་སྣ་ཚོགས་པའི་སྐད་ཅིག་མ། དགའ་བ་བཞི་ལས་དགའ་བའོ། །དེ་ནས་
236 -85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
རྡོ་རྗེ་དང་པད་མ་བྱིན་གྱིས་རླབས་ནས་སྙོམས་པར་ཞུགས་པ་བྱས་ནས་ཀུན་རྫོབ་
བྱང་སེམས་རྡོ་རྗེ་ནོར་བུའི་རྩ་བ་ཙམ་དུ་སླེབས་པའི་དུས་སུ་རྣམ་པར་སྨིན་པའི་
སྐད་ཅིག་མ་དགའ་བ་བཞི་ལས་དེ་ལ་མཆོག་ཏུ་དགའ་བའོ། །
དེ་ནས་ལུས་ཀྱི་འཁྲུལ་འཁོར་རྣམ་པ་དྲུག་གིས་ཀུན་རྫོབ་བྱང་ཆུབ་ཀྱི་
སེམས་དེ་རྡོ་རྗེ་ནོར་བུའི་རྩེ་མོར་ཕབ། ལུས་ཀྱི་འཁྲུལ་འཁོར་རྣམ་པ་དྲུག་གིས་
ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་བཟུང་བའི་དུས་སུ་ཀུན་རྫོབ་བྱང་
སེམས་ཆུའི་རྣམ་པ་ལྟ་བུ་དེ་ལ་བརྟེན་ནས་དོན་དམ་ལྷན་ཅིག་སྐྱེས་པ་དེ་ལ་མཚན་
ཉིད་དང་བྲལ་བའི་སྐད་ཅིག་མ་དགའ་བ་བཞི་ལས་ལྷན་ཅིག་སྐྱེས་པའི་དགའ་
བའོ། །མཉམ་བཞག་ལ་ཟག་པ་མེད་པའི་ཉམས་རྒྱུད་ལ་སྐྱེད་སྐྱེད་ནས་བྱུང་
སེམས་འཆོར་འཆོར་འདྲ་ན་གྱེན་དུ་བཟློག་རླུང་དང་བསྲེ་རྩ་དམིགས་སུ་གདབ་པ་
བྱེད་པའི་དུས་སུ་རྣམ་པར་ཉེད་པའི་སྐད་ཅིག་མ་དགའ་བ་བཞི་ལས་དགའ་བྲལ་
གྱི་དགའ་བའོ། །འདི་ཡང་གཉིས་པོ་དེ་སྒོམ་པ་དངོས་ཡིན་ནམ་མིན་ཏེ་རང་ལུས་
གཞན་ལུས་གཉིས་ལ་ཚང་བས་གང་ཟག་ཆགས་ཅན་ཆགས་བྲལ་གཉིས་ཀྱིས་
འདི་ཙུག་སྒོམ་བྱ་བའི་དོད་གཅིག་བརྩིས་པའོ། །
ད་ནི་དེ་ཁོ་ན་ཉིད་བཞི་ཡང་རང་གི་ལུས་སེམས་བསྡོམས་པའི་འཁོར་ལོ་
བཞི་ལ་ཚང་བ་ནི། དེ་ཁོ་ན་ཉིད་བཞི་ནི་ཞེས་པ་འདི་དང་གོང་གི་ཧེ་རུ་ཀ་ནི་ནས་
ཧེ་རུ་ཀ་བསྒོམ་བྱའི་ཧེ་རུ་ཀའི་རྫོགས་རིམ་མདོར་བསྟན་གཉིས་ལ་ལེའུ་ལྔ་པའི་
མདོར་བསྟན་རྒྱས་པར་དེ་ཉིད་ཀྱིས་འཆད་དོ། །དེའང་བདག་གི་དེ་ཁོ་ན་ལྟེ་བའི་
སྤྲུལ་པ་ལ་སྔགས་ཀྱི་དེ་ཁོ་ན་སྙིང་ག་ཆོས་ལ་ལྷའི་དེ་ཁོ་ན་མགྲིན་པ་ལོངས་སྤྱོད་
ལ་ཡེ་ཤེས་ཀྱི་དེ་ཁོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ་ཚང་ངོ༌
། །དེ་ཚང་བས་
236 -86



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལམ་དུ་བཟློག་ནས་སྒོམ་པ་ལ་སྦྱོར་ནས་རྣམ་གཞག་གཅིག་བཅས་ན། རྫོགས་
རིམ་ལ་གནས་ཐབས་གསུམ་ལས། བདག་གི་དེ་ཁོ་ན་དང་ལྷའི་དེ་ཁོ་ན་དངོས་
པོའི་གནས་ཐབས་སྔགས་ཀྱི་དེ་ཁོ་ན་ལམ་གྱི་གནས་ཐབས་ཡེ་ཤེས་ཀྱི་དེ་ཁོ་ན་
འབྲས་བུའི་གནས་ཐབས་སོ། །
དེ་ཡང་དངོས་པོའི་གནས་ཐབས་གཉིས་ལས། ལུས་དངོས་པོའི་གནས་
ཐབས་ནི། སེམས་དངོས་པོའི་གནས་ཐབས་སོ། །ལུས་དངོས་པོའི་གནས་ཐབས་
ཀྱིས་ལུས་ཀྱི་གནད་ཤེས་པར་བྱ་བའི་ཕྱིར་ལུས་དངོས་པོའི་གནས་ལུགས་གཏན་
ལ་དབབ་པ། བདག་གི་དེ་ཁོ་ན་ཉིད་གཏན་ལ་འབེབས། སེམས་ དངོས་ པོའི་
གནས་ཐབས་ཀྱིས་སྒོམ་རྒྱུ་དོན་གྱི་ངོ་བོ་ཤེས་པར་བྱ་བའི་ཕྱིར། སེམས་དངོས་
པོའི་གནས་ཐབས་ཀྱིས་ལྟ་བ་གཏན་ལ་དབབ་པ་ལྷའི་དེ་ཁོ་ན་ཉིད་གཏན་ལ་
འབེབས་སོ། །དེ་ཉམས་སུ་ལེན་པ་ལམ་གྱི་གནས་ཐབས་སྔགས་ཀྱི་དེ་ཁོ་ན་ཉིད་
དེ་སྔགས་ནི་ཡིད་སྡུག་བསྔལ་ལས་སྐྱོབ་པ་སྟེ་དེ་ཁོ་ན་ནི་རྟེན་གྱི་གང་ཟག་གིས་
ཉམས་སུ་བླངས་བས་ཟག་མེད་འཆར་བའོ། །དེ་གསང་བ་འདུས་པའི་རྒྱུད་ཕྱི་མ་
ནས། མ་ནི་ཡིད་ཅེས་བྱ་བ་སྟེ། ཏྲ་ནི་སྐྱོབ་པ་ཉིད་དུ་བཤད། ཞེས་པ་ཞེས་སྐྱོབ་བྱ་
བ་ཉམས་སུ་བླངས་པའི་རིམ་པ་དེས་ཡིད་སྐྱོབ་པའོ། །དེ་ལ་ཧེ་བཛྲའི་རྒྱུད་འདི་
ནས་གང་ཟག་གཉིས་འཚང་རྒྱ་བ་སྟེ། རྣམ་གཞག་ཞིམ་མོ་ཞིག་ལེའུ་ལྔ་པར་
འཆད་དོ། །
དེར་མ་ཟད་དགའ་བ་བཞི་ཚང་བའི་དགའ་བ་བཞི་ནི། དགའ་བ་ལྟེ་བ་ལ་
མཆོག་ཏུ་དགའ་བ་ནི་སྙིང་ག་ལ་དགའ་བྲལ་ཀྱི་དགའ་བ་མགྲིན་པ་ལ་ལྷན་ཅིག་
སྐྱེས་པའི་དགའ་བ་སྤྱི་བོ་ལ་ཚང་བའོ། །
236 --87



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལམ་དུ་བཟློག་ནས་བསྒོམ་པ་ལ་གཉིས་ལས་རང་ལུས་ལ་སྦྱར་ན།
དང་པོར་བསྒྲུབ་པ་པོ་སྟན་བདེ་བ་ལ་འདུག་ནས། རླུང་ནང་དུ་སྡེབས་ཏེ་ལུས་
བཅོས་པའི་དུས་སུ་དགའ་བ་སྐད་ཅིག་མ་བཞི་ལ་རྣམ་པ་སྣ་ཚོགས་པའོ། །ལྟེ་བ་
ནས་གཏུམ་མོ་ཡེ་ཤེས་མེ་དངོས་སུ་མ་འབར་འབར་ལ་ཁད་པ་དེ་མཆོག་ཏུ་དགའ་
བ་ལ་སྐད་ཅིག་མ་བཞི་ལས་རྣམ་པར་སྨིན་པའི། ལྟེ་བའི་གཏུམ་མོའི་མེ་དང་སྤྱི་
བོའི་བྱང་སེམས་དབྱེར་མེད་དུ་གྲུབ་ཀྱིས་འདྲེས་པའི་དུས་སུ་ལྷན་ཅིག་སྐྱེས་པའི་
དགའ་བ་སྐད་ཅིག་མ་བཞི་ལས་མཚན་ཉིད་དང་བྲལ་བ། དེར་བསྒོམ་པ་དངོས་
གཞིའི་ཉམས་ཞིག་ནས་ལུས་བཅོས་པའི་དུས་སུ་ནི་བདེ་བ་དེ་ལྟ་བུ་ཞིག་བྱུང་བ་
ལ་སོགས་པ་རྗེས་ཐོབ་ཀྱི་ཤེས་པ་རྟོག་སྤྱོད་དང་བཅས་པ་ལ་དགའ་བྲལ་གྱི་
དགའ་བ་སྐད་ཅིག་མ་བཞི་ལས་རྣམ་པར་ཉེད་པའི་སྐད་ཅིག་མའོ། །
གཞན་ལུས་ལ་སྦྱར་ན་དང་པོ་མུ་ཏྲ་མ་ལ་ནོམ་པ་དང་ཉུག་པའི་དུས་སུ་
དགའ་བ་བཞི་སྐད་ཅིག་མ་བཞི་ལས་རྣམ་པ་སྣ་ཚོགས་པ། དེ་ནས་རྡོ་རྗེ་དང་པད་
མ་བྱིན་བརླབས་ནས་སྙོམས་འཇུག་བྱས། བྱང་སེམས་རྡོ་རྗེ་ནོར་བུའི་རྩ་བར་སླེབ་
པའི་དུས་སུ་མཆོག་དགའ་སྐད་ཅིག་མ་བཞི་མས་རྣམ་པར་སྨིན་པ་དེ་ནས་ཀུན་
རྫོབ་བྱང་སེམས་རྡོ་རྗེ་ནོར་བུའི་རྩེ་མོར་ཕབ་ནས་ལུས་ཀྱི་འཁྲུལ་འཁོར་དྲུག་གིས་
བའི་
དུས་སུ་ལྷན་ཅིག་སྐྱེས་པའི་དགའ་བ་སྐད་ཅིག་མ་བཞི་ལས་མཚན་
ཉིད་དང་བྲལ་བ། དེ་ནས་འཆོར་ན་གྱེན་དུ་བཟློག་རླུང་དང་བསྲེ་རྩ་དམིགས་སུ་
གདབ་པ་བྱེད་པའི་དུས་སུ་བསྒོམས་བསྒོམས་ནས་ཐུན་གཏང་སྟེ་རྗེས་ཐོབ་ཀྱིས་
ཤེས་པ་རྟོག་དཔྱོད་བྱེད་པ་ལ་དགའ་བྲལ་ཀྱི་དགའ་བ་སྐད་ཅིག་མ་བཞི་ལས་རྣམ་
པར་ཉེད་པའོ། །རྒྱས་པར་བརྟག་པ་དང་པོའི་ལེའུ་བརྒྱད་པའི་ཕྱེད་མན་ཆད་ཀྱིས་
བཟུང་
236 -88



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྒྱས་པར་འཆད་དོ། །དེ་ལྟར་ཐམས་ཅད་རང་གི་ལུས་སེམས་གཉིས་ལ་ཚང་སྟེ་ལྷ་
མོ་བཞི་དང་དཀོན་མཆོག་གསུམ་དང་སྐད་ཅིག་མ་བཞི་དང་དགའ་བ་བཞི་དང་
།
དེ་ཁོ་ན་ཉིད་བཞི་ལ་སོགས་པ་ཐམས་ཅད་ཚང་བས་ཕྱི་རོལ་ནས་མི་རྙེད་པས་
སེམས་ཀྱི་གདུང་བ་གཅོད་པའོ། །འོ་ན་འདིར་རང་ལུས་གཞན་ལུས་ཀྱི་སྒོམ་པ་
དངོས་ཡིན་ནམ་མིན་ཏེ་ཚང་བའི་དོད་གཅིག་བརྩིས་པ་སྟེ་ནཱ་རོ་པའི་ལེའུ་འདི་
ཕལ་ཆེར་ཤེས་བྱའི་ཆོས་བྱ་བར་བཞེད་དོ། །
ད་ནི་རང་གི་ལུས་སེམས་གཉིས་སྡོངས་པ་དེ་ལ་འཁོར་བའི་ཆོས་ཐམས་
ཅད་ཚང་བ་ནི། །རང་གི་ལུས་སེམས་གཉིས་སྡོངས་པའི་འཁོར་ལོ་བཞི་ལ་ཕྱི་རོལ་
གྱི་ཟླ་བ་ཡང་ཚང་ཕྱི་རོལ་གྱི་ཉི་མ་དང་
། ཨ་ལི་དང་། ཀ་ལི་དང་། འཕོ་བ་བཅུ་
དྲུག་དང་། དབྱུག་གུ་དྲུག་ཅུ་རྩ་བཞི་ལ་སོགས་པ་ཕྱི་རོལ་གྱི་ཆོས་ཐམས་ཅད་ཚང་
གསུངས་སོ། །དེ་ལ་ཕྱི་རོལ་གྱི་ཆུ་ཚོད་དང་དབྱུག་གུའི་རྩིས་འདི་ལ་ལྷོ་བལ་ན་
རྒྱལ་པོས་གསེར་སྲང་གཅིག་ལ་བྱས་པའི་གསེར་གྱི་གཞོང་པ་ཞེང་དུ་སོར་བརྒྱད་
སྤངས་སུ་སོར་་་་གཅིག་གསེར་གྱི་མཁན་པོ་ལ་གཞོང་པ་གཅིག་བྱས་དེའི་དཀྱིལ་
དུ་བུ་ག་ཅིག་ཕུག །གསེར་ཀྱང་ཞོ་གཅིག་ལ་བྱས་པའི་གསེར་གྱི་ཐུར་མ་གཅིག་
བརྡུངས། གསེར་གྱི་གཞོང་པ་དེའི་ངོས་གཡས་ལྟ་བུར་ཟངས་ཆུས་བཀང་བའི་
ནང་དུ་བསྐུར་ཟས་ཀྱི་ཁ་ལ་དབྱུག་པ་ཞིག་བརྒྱབ། དཀྱིལ་དུ་བུག་པ་ཅིག་ཕུག་དེ་
ན་ཡར་ལ་ཆུ་འབུ་རུ་རུ་བྱུང་བ་དང་གཏིང་དུ་ཁྲོགས་པོ་ཙམ་ན་དབྱུག་པ་ཅིག་
བརྒྱག་གོ །ན་ཚོད་ལྟ་བུ་ལ་ས་སྟོང་པ་བཞག་པའི་ཤིང་བུའི་ཁྲམ་གྱི་སྟེང་དུ་གསེར་
གཞོང་བུག་པ་ཐུང་མས་བཀག་ལ་བཞག་ཟངས་ཁ་ལ་དབྱུག་གུ་ཅིག་བརྡེག་
གསེར་གཞོང་དེའི་ཁར་བཞག །གསེར་ཐུག་ཕྱུང་པས་བུ་ག་ནས་ཆུ་ཚ་ར་ར་ཟགས་
236 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པས་ཟད་པ་དང་བྱུག་པ་ཟངས་ལ་རྡེག་པ། དེ་ལྟ་བུའི་རྩིས་འཕོ་བ་བཅུ་དྲུག་དང་
དབྱུག་གུ་དྲུག་ཅུ་རྩ་བཞི་དང་ཆུ་ཚོད་སུམ་ཅུ་སོ་གཉིས་དང་ཐུན་ཚོད་བཞི་སྟེ་
འཇིག་རྟེན་པའི་དམག་འདྲེན་པ་བག་མ་ལེན་པ་དང་འཇིག་རྟེན་གྱི་བྱ་གཞག་གི་
རྩིས་བྱེད། གསང་སྔགས་ཀྱི་རྣལ་འབྱོར་པས་གདན་བཞིའི་དུས་བཅུ་གཉིས་ལས་
སྐྱེས་པའི་མི་བཀྲ་ཤིས་པ་དང་མི་ཤིས་པའམ། །འདི་ཙམ་ཞི་བའི་དུས་ཡིན་འདི་
རྒྱས་པའི་དབང་འདི་དྲག་པོའི་དུས་ཡིན་དུས་ཚོད་མ་འཆུག་པས་ལས་ཚོགས་
ཚེགས་མེད་དུ་འགྲུབ། །འོ་སྐོལ་རང་ད་ལྟ་ལས་ཚོགས་ཨེན་རེ་གྲུབ་པའང་དུས་
ཚོད་ལ་ཕོག་པའོ། །འོ་ན་རྩིས་དེ་ཀུན་ཧེ་བཛྲའི་རྣལ་འབྱོར་པས་བྱའམ་ཞེ་ན་མི་བྱ་
སེམས་ ཀྱི་གཡེང་བའི་རྒྱུར་འགྲོ་གསུངས། འོ་ན་དུས་བཅུ་གཉིས་ལ་སྐྱེས་པ་
བརྟག་པའམ་སྔགས་ཀྱི་ལས་ཚོགས་མི་འགྲུབ་པ་བྱས་པ་ལ། དེ་རླུང་ལ་བརྟེན་ལ་
ཤེས་པར་ གྱིས་ལོ། །ཟླ་བ་ནི་སྣ་བུག་གཡོན་པའི་ཤེས་རབ། ཉི་མ་ནི་སྣ་བུག་
གཡས་ནས་རྒྱུ་བའི་རླུང་ཐབས་སོ། །
ཨ་ལི་ནི་ནང་དུ་འཇུག་པའི་རླུང་ཀ་ལི་ནི་ཕྱིར་འགྲོ་བའི་རླུང་སྟེ། རླུང་
ཐམས་ཅད་ཕྱིར་འགྲོ་ན་འགྲོ་གཉིས་གཡས་ནས་རྒྱུ་གཡོན་ནས་རྒྱུ་གཉིས་ལས་མི་
འདའ། དེའང་སྐྱེས་པ་དར་ལ་བབ་པ་ཞིག་ལ་ཞག་གཅིག་ལ་རླུང་ཉི་ཁྲི་ཆིག་སྟོང་
དྲུག་བརྒྱ་རྒྱུ་སྟེ། དེ་ན་སོ་རྒན་པ་ལ་རླུང་དལ་བས་མི་ཐེམ། གཞོན་པ་མ་རླུང་སུ་
རུ་རུ་རྒྱུ་བས་ལྷག་སྟེ། དར་ལ་བབ་པའི་དབང་དུ་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་
ལ། འཕོ་བ་བཅུ་དྲུག་ནི་རེ་རེ་ལ་རླུང་སྟོང་སུམ་བརྒྱ་ལྔ་བཅུ་རྒྱུའི་བར་དུ་འཕོ་བ་
གཅིག །ཡང་སྟོང་སུམ་བརྒྱ་ལྔ་བཅུ་རྒྱུའི་བར་དུ་འཕོ་བ་གཅིག་སྟེ་བཅུ་དྲུག་ཐེམ་
ཙམ་ན་ཞག་གཅིག་གི་རླུང་ཐེམ་ཞག་གཅིག་གི་འཕོ་བ་བཅུ་དྲུག་འཐེམ་མོ། །འཕོ་
236 - 90



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བ་ཤེས་པར་འདོད་ན་དེ་ལྟར་ཤེས་པར་གྱིས་སོ། །དབྱུག་གུ་དྲུག་ཅུ་རྩ་བཞི་ནི་
རླུང་སུམ་བརྒྱ་སུམ་ཅུ་སོ་ཕྱེད་དང་བརྒྱད་རྒྱུ་བའི་བར་དུ་དབྱུག་གུ་གཅིག་དེ་ལྟར་
དྲུག་ཅུ་རྩ་བཞི་ཐེམ་ཙམ་ན་དབྱུག་གུ་དང་རླུང་ཐེམ། ཆུ་ཚོད་སོ་གཉིས་ཀྱིས་རླུང་
དྲུག་བརྒྱ་བདུན་ཅུ་རྩ་ལྔ་རྒྱུ་བ་རེ་ལ་གཅིག་ཏུ་བྱས་པ་སུམ་ཅུ་རྩ་གཉིས་ཐེམ་ཙམ་
ན་རླུང་དང་ཆུ་ཚོད་ཐེམ། ཐུན་ཚོད་བཞི་ནི་ཐུན་བཞི་རེ་རེ་ལ་རླུང་ལྔ་སྟོང་བཞི་
བརྒྱའོ་ཚན་པ་བཞིའོ། །
དེ་ལྟར་ཐམས་ཅད་བཞི་བཞིའོ་ཞེས་པ་བཞི་ཚན་གྱི་གནས་ལུགས་མང་པོ་
ཞིག་བྱུང་འཁོར་ལོ་བཞི་དགའ་བ་བཞི་སྐད་ཅིག་མ་བཞི་སྐུ་བཞི་དང་སྡེ་པ་བཞི་ལ་
སོགས་པ
པ་མང་པོ་ཞིག་བྱུང་སྟེ། དེ་ཐམས་ཅད་རང་གི་ལུས་སེམས་གཉིས་སྡོམས་
པའི་འཁོར་ལོ་བཞི་ལ་ཚང་བས་དོན་འཁོར་བ་དང་མྱ་ངན་ལས་འདས་པའི་ཆོས་
ཐམས་ཅད་ཚང་བས། རྫོགས་ཆེན་པ་ལྟ་བ་འདི་ཤེས་པས་ཆོག་ཨོཾ་གནས་པ་ཕྱག་
རྒྱ་ཆེན་པོ་རྟོགས་པས་ཆོ་ག་བསྒོམ་མི་དགོས་སམ་ཞེ་ན། འཁོར་བ་དང་མྱ་ངན་
ལས་འདས་པའི་ཆོས་ཐམས་ཅད་ཚང་བས་ལམ་དུ་བཟློག་ནས་བསྒོམ་དུ་བཏུབ་
པས་སྒོམ་དགོས་པའོ། །
བསྒོམ་ པ་ལ་གཏུམ་མོའི་རྣལ་འབྱོར་ལ་བརྟེན་ནས་བསྒོམ་པ་ནི། སྔོན་
འགྲོ་ལ་རླུང་དང་ཤེས་པ་དང་བྱང་སེམས་ཨ་བ་དྷུ་ཏིར་གཞུག་པ་གསུམ་གྱིས་རླུང་
སེམས་བྲིད་པ་བྱས་ནས། དངོས་གཞིའི་དུས་སུ་གསུམ་ལས་ལུས་བཅོས་པའི་
གནད་རྐང་པ་རྡོ་རྗེ་ཀྱིལ་མོ་ཀྲུང་ལག་པ་མཉམ་བཞག་མུ་ཏྲ་བཅའ་སྒལ་པ་བསྲང་
ཏོང་མགོ་དགུག་མིག་སྣ་རྩེར་དབབ། དུས་གཏུམ་མོ་བསྒོམ་པའི་དུས་སུ་ཡུལ་གྱི་
གནད་ནི་ལྟེ་བར་ནི་ལྟེ་བའི་ལྐོག་སོར་བཞི་རྩ་གསུམ་གྱི་འདོམ་གསུམ་དུའོ། །
236 91



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཏུམ་མོ་འབར་བ་ཡིས་ནི་རང་བཞིན་གྱིས་ཡོད་པ་ཟས་ཀྱི་དངས་སྙིགས་འབྱེད་
པ་རྩ་གཏུམ་མོ་མེ་དྲོད་ཅན་དེ་ལ་མར་ནར་གྱིས་འབར་བའོ། །ཧཾ་བསྲེགས་པས་རི་
བོང་ཅན་ཧཾ་འཛག་ཞེས་པར་སྡེབ་སྟེ། ཧཾ་ནི་སྤྱི་བོ་ན་བྱང་སེམས་ཧཾ་དཀར་པོ་མགོ་
ཐུར་དུ་བསྟན་པ་རང་བཞིན་གྱིས་ཡོད་པའོ། །
བསྲེགས་པས་རི་བོང་ཅན་འཛག་ནི་གཏུམ་མོ་ཧོ་ལ་རེག་པས། ཀུན་རྫོབ་
བྱང་སེམས་ཐིག་ལེ་ཕྲལ་ཕྲལ་བབ་པས་དེར་གཏུམ་མོའི་མེ་ཤེས་རབ་སྟོང་པ་དང་
སྤྱི་བོའི་བྱང་སེམས་ཐབས་བདེ་བ་གཉིས་དབྱེར་མེད་དུ་ཀློག་གིས་འདྲེས་པ་
ཐབས་ཤེས་རབ་དབྱེར་མེད་བདེ་སྟོང་དབྱེར་མེད་ཀྱི་དངོས་གཞིའི་ཉམས་ཕྲིལ་
གྱིས་སྐྱེས་པའི་དུས་སུ། དེ་བཞིན་གཤེགས་པ་ལྔ་བསྲེག་ཞིང་ཞེས་པ་འགྲེལ་པ་
མཁན་པོས་གཏུམ་མོའི་རྫོགས་རིམ་ཁ་ཅིག་ན་སྙིང་ག་ཧཱུྃ་ཨོཾ་ཛཾ་ཁཾ་ཧཱུྃ་བསྲེག་པ་
ཡིན། སྤྱན་སོགས་པ་ཡང་བསྲེགས་ཏེ་མགྲིན་པར་འབྱུང་བའི་ས་བོན་ལཾ་མཾ་ཁཾ་ཏཾ་
བསྲེག་ཟེར་ཏེ། ནཱ་རོ་པ་དེ་མི་བཞེད་གཏུམ་མོའི་དངོས་གཞི་ཉམས་མྱོང་སྐྱེས་པའི་
དུས་སུ་དེ་བཞིན་གཤེགས་པ་ལྔ་ནི་ཕུང་པོ་རྣམ་པ་ལྔ་དེ་བཞིན་གཤེགས་པ་
རིགས་ལྔའི་ངོ་བོ་ཡིན་པས་ཕུང་པོ་ལྔར་འཛིན་པའི་རྟོག་པ་ནུས་པས་བསྲེག་ཅིང་
ས་ཧ་ཛ་སྐྱེས་པའོ། །སྤྱན་ལ་སོགས་པ་ནི་འབྱུང་བ་བཞི་སྤྱན་མ་ལ་སོགས་པ་
བཞིའི་བདག་ཉིད་ཡིན་པས། བསྲེག་པ་ནི་འབྱུང་བ་བཞིར་འཛིན་པའི་རྟོག་པ་
ནུབ་ནས་ས་ཧ་ཛར་གནས་པའོ། །
དེ་ལྟར་ན་རྟེན་བསྐྱེད་རིམ་ལ་བརྟེན་ནས་རྫོགས་རིམ་གཏུམ་མོ་བསྒོམས་
ནས་དངོས་གཞི་ལ་ཟམ་མེད་ཉམས་རྒྱུད་ལས་བསྐྱེད་བསྐྱེད་ནས་རྗེས་ཐོབ་ལ་
མིག་གིས་གཟུགས་མཐོང་བ་ལ་ སོགས་ པ་ཐམས་ཅད་བདེ་སྟོང་དུ་སྦྱར་ཞིང་
236 -92



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྒོམས་ཏེ། ཐུན་བཞིར་བསྐྱེད་རྫོགས་བསྒོམས་ཐུན་མཚམས་སུ་མཎྜལ་བྱ་བ་
དང་། དཀོན་མཆོག་གསུམ་ལ་སྐྱབས་འགྲོ་དང་ཕྱག་བྱ་བ་དང་། བཟླས་པ་ཚ་ཚ་
གདབ་པ་ལ་སོགས་པ་བཅོ་ལྔ་བྱའོ། །
ཅི་ཞིག་ཙམ་ན་མིག་གིས་གཟུགས་མཐོང་བ་ལ་སོགས་པ་ཟག་པ་མེད་
པའི་བདེ་བ་སྐྱེ་སྟེ། སྒོམ་པས་རེ་ཕུགས་སུ་འབད་རྩོལ་མེད་པར་བདེ་སྟོང་དུ་སྐྱེས་
ཙམ་ན་མཉམ་བཞག་རྗེས་ཐོབ་འདྲེ་ཆེས་པ་བསྒོམས་ཀྱང་སྐྱེ་མ་སྒོམས་ཀྱང་སྐྱེ།
གཞན་དང་ཟླ་བོ་ཟེར་བ་དང་འགྲོ་ཡང་འདུག་ཀྱང་ཉམས་ཕྲིལ་ཕྲིལ་སྐྱེས་ཙམ་ན།
ཕྱག་བྱ་མི་དགོས་ལྷ་བསྒོམ་མི་དགོས་སྙིང་པོ་བཟླས་པ་ལ་སོགས་པ་བཀའ་ཐུབ་
བསྲུང་མི་དགོས་སོ། །སློབ་དཔོན་ཆེན་པོ་བྷིར་བ་བའི་ཀླུ་དང་འདྲའོ། །ཟ་ན་ཡང་
བདེ་སྟོང་གི་ངང་ལ་ཟ། འགྲོ་ན་ཡང་བདེ་སྟོང་གི་ངང་དུ་འགྲོ། ང་ཡིས་བལྟས་ན་
འགྲོ་བ་ཀུན་ནི་སྨྱོན་པར་མཐོང་
། །འགྲོ་བ་ཀུན་གྱིས་བལྟས་ན་ང་ནི་སྨོན་པར་
མཐོང་
། །ཞེས་གསུངས་པས་སེམས་ཅན་ཐ་མལ་པས་བལྟས་ན་སློབ་དཔོན་བྷིར་
བ་པ་ཆོས་པ་ཡིན་ཟེར་ནས། དཀོན་མཆོག་ལ་ལྷ་ཕྱག་དང་མཆོད་པ་མི་བྱེད་སྙིང་
པོ་ཚིག་གཅིག་ཀྱང་མི་ཟློས་སྨྱོ་འདུག་ཟེར། སློབ་དཔོན་བྷིར་བ་པ་དེ་ཟ་ན་ཡང་
བདེ་སྟོང་ངང་དུ་ཟ། འགྲོ་ན་ཡང་བདེ་སྟོང་ངང་ལ་འགྲོ། ཉལ་ན་ཡང་བདེ་སྟོང་གི་
ངང་ལ་ཉལ་བས། ཁམས་གསུམ་སེམས་ཅན་ཐམས་ཅད་ཟག་པ་མེད་པའི་བདེ་
སྟོང་འདི་ལྟ་བུ་ལ་བློ་མི་འཇོག་པར་སྨྱོ་ནས་འདུག་སྙམ་པའོ། །དེ་ལྟར་མ་སོང་
བས་ཐུན་བཞིར་བསྐྱེད་རྫོགས་བསྒོམས། ཐུན་མཚམས་སུ་ལས་དང་པོ་པའི་སྤྱོད་
པ་བྱའོ། །ལེའུ་དེའི་མཚན་ཅན་དངོས་ལ་འབྲས་བུ་རྒྱུད་དང་
། གཞིའི་རྒྱུད་དང་
།
ཐབས་ཀྱི་རྒྱུད་ཀྱི་མདོར་བསྟན་གསུམ་དུ་སིབ་ལེ་ཐལ་ལོ།
1
236 93



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལེའུའི་མཚན་ནི། རྡོ་རྗེ་ནི་དངོས་པོའི་གནས་ལུགས་སོ། །རིགས་ནི་དེའི་
སྡེ་ཚན་ནོ། །ལེའུ་ནི་པ་ཏ་ལ་གཞུང་གཅོད་ཅིའི་སྐྱོང་བའོ། །དང་པོ་ནི་གྲངས་ཀྱི་
གཞན་གཞན་ནོ། །གསལ་བའི་སྒྲོན་མེ་ལས་ལེའུ་དང་པོའོ།།
།།
༈ ད་ནི་ལེའུ་གཉིས་པ་ལ་སྙིང་པོ་ལྟ་བུའི་རྒྱུད་དཔལ་དགྱེས་པ་རྡོ་རྗེ་འདི་
ལ་གཉིས་ལས་རྒྱུད་དངོས། དེ་ལ་བརྟག་པ་སོ་གཉིས་ལས་བརྟག་པ་དང་པོ་རྡོ་རྗེ་
སྙིང་པོ་མངོན་པར་བྱང་ཆུབ་པའི་བརྟག་པའོ། །དེ་ལ་ལེའུ་བཅུ་གཅིག་ཡོད་པ་
ལས་ལེའུ་དང་པོ་རྡོ་རྗེ་རིགས་ཀྱི་ལེའུ་བཤད་ནས། ལེའུ་གཉིས་པ་སྔགས་ཀྱི་ལེའུ།
ལེའུ་གཉིས་པ་མན་ཆད་ལ་དོན་འབྲེལ་གསུམ་སྟེ། ལེའུ་ལེའུའི་འབྲེལ་ནི་ལེའུ་
དང་པོར་གཞིའི་རྒྱུད་རང་བཞིན་གྱི་རྒྱུད་འབྲས་བུའི་རྒྱུད་རྣམ་པ་གསུམ་མདོར་
བསྟན། མདོར་བསྟན་ པ་ དེ་ལ་སྔགས་མེད་ན་མི་འགྲུབ་པས་ལེའུ་གཉིས་པ་
སྔགས་ཀྱི་ལེའུ་བྱུང་ངོ་
། །ལེའུ་མདོར་བསྟན་རྒྱས་བཤད་དབང་དུ་ན། ལེའུ་དང་
ང་དགུག་དང་ཞེས་པ་ནས། དོན་བྱེད་རྣམ་བརྗོད་པ་དང༌། རེངས་པར་བྱེད་དང་
སྐྱོད་པ་ཉིད། སྡེ་རེངས་བྱེད་དང་མངོན་སྤྱོད་དང༌
། ཞེས་པའི་ལེའུ་གཉིས་པའི་
མདོར་བསྟན། དེའི་དོན་འདི་ནས་སྔགས་ ཀྱི་ལེའུ་བཤད་པར་བྱའོ། །ལེའུ་དང་
པོའི་དོན་ལེའུ་འདི་ན་ རྩི་ བརྒྱད་པར་འཆད་དོ། །ལེའུ་མངོན་པར་རྟོགས་པའི་
འབྲེལ་ནི། རྒྱུད་བསྡེབས་ནས་ཐད་ཀར་བསྐྱེད་རྫོགས་བཟླས་པར་མངོན་པར་
རྟོགས་པ་གང་ཟག་གཅིག་གི་ཆ་རྐྱེན་དུ་སློང་པ་ལ་བྱའོ། །
ལེའུ་འདི་རང་ལ་ཆོས་རྣམ་པ་གསུམ་ལས། དང་པོ་བཤད་པར་ཞལ་གྱིས་
བཞེས་པ་ནི། སྔགས་ཀྱི་ལེའུ་བཤད་པར་བྱའོ་ཞེས་ པ་ནི། སྔགས་ལ་ཆོས་ལྔ་
ལས། སྔགས་ཀྱི་ངོ་བོ་ནི་ཨ་ལི་དང་ཀ་ལི་གཉིས་ཏེ་དོན་ལ་ཐབས་ཤེས་རབ་
236 -94



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དབྱེར་མེད་ཀྱི་བདག་ཉིད་ཅན་ཡིན་གསུངས་སོ། །སྔགས་ཀྱི་དབྱེ་བ་ནི་མཚན་
ཉིད་པ་དང་། རྒྱུ་མཐུན་པའོ། །སྔགས་མཚན་ཉིད་པ་ནི་ཡང་དག་པར་རྫོགས་པའི་
སངས་རྒྱས་ཀྱི་ཐུགས་གཉིས་སུ་མེད་པའི་ཡེ་ཤེས་ཡིན་གསུང་། དེའང་རྒྱུད་རྡོ་རྗེ་
རྩེ་མོ་ནས། སྔགས་རྣམས་ཀུན་གྱི་མཚན་ཉིད་ནི། །སངས་རྒྱས་རྣམས་ཀྱི་ཐུགས་
ཡིན་ཏེ། །ཆོས་ཀྱི་དབྱིངས་དང་ཡང་དག་ལྡན། །ཆོས་དབྱིངས་སྙིང་པོ་བསྒྲུབ་བྱེད་
པ། །སྔགས་ཀྱི་མཚན་ཉིད་ཡིན་པར་བསྟན། །ཞེས་གསུངས་པ་ལྟ་བུའོ། །སྔགས་
རྒྱུ་མཐུན་པ་ལ་གསུམ་སྟེ། གཞིའི་རྒྱུད་ཀྱི་སྔགས་བྱ་བ་དང་གཅིག །རང་བཞིན་
གྱི་རྒྱུད་ཀྱི་སྔགས་བྱ་བ་དང་གཉིས། འབྲས་བུའི་རྒྱུད་ཀྱི་སྔགས་བྱ་བ་དང་གསུམ་
པོ་དེའོ། །
སྔགས་ཀྱི་ངེས་ཚིག་ནི། ཕྱོགས་བཅུའི་སངས་རྒྱས་དང་བྱང་ཆུབ་སེམས་
དཔའ་ཐམས་ཅད་ཀྱི་ཐུགས་བསྐུལ་བར་བྱེད་པའམ། སྤྱན་འདྲེན་པའི་ཕྱིར་ན་
སྔགས་སོ། །གུར་གྱི་ལེའུ་དྲུག་པ་ནས། སྔགས་ནི་སྤྱན་འདྲེན་པར་གསུངས་ཏེ།
སངས་རྒྱས་བྱང་ཆུབ་སེམས་དཔའ་དང་། །མཁའ་འགྲོ་མ་དང་བཙུན་མོ་བཟང་། །
མངོན་པར་ཕྱོགས་པར་བྱ་ཕྱིར་ཏེ། །དཔེར་ན་སྐྱེས་ཆེན་གང་ཞིག་ལ། །ཆེ་ལ་མྱུར་
བའི་སྒྲས་བོས་ན། །ཐོས་པ་ཙམ་གྱིས་བུང་བ་བཞིན། །སངས་རྒྱས་སྐད་ཅིག་གིས་
བྱོན་འགྱུར། །ཞེས་པ་ནས། མི་གཟིགས་པ་ཉིད་དཔྱད་ཅིང་བྱ། །ཞེས་གསུངས། །
གསང་འདུས་རྒྱུད་ཕྱི་མ་ནས་མན་ཏྲ་ཞེས་པ་ཡིད་སྡུག་བསྔལ་ལས་སྐྱོབ་པས་
སྔགས་ ཏེ། མ་ནི་ ཡིད་ ཅེས་ བྱ་བ་སྟེ། །ཏྲ་ནི་སྐྱོབས་པ་ཉིད་དུ་བཤད། །ཞེས་
གསུངས་སོ། །
སྔགས་ཀྱི་སྤེལ་ཚིག་ནི། ཞི་བ་ལ་སྔགས་ཇི་ལྟར་བཟླས་པ། རྒྱས་པ་ལ་
236 -95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྔགས་ཇི་ལྟར་བཟླས་པ། །དབང་ལ་སྔགས་ཇི་ལྟར་བཟླས་པ། །མངོན་སྤྱོད་ལ་
སྔགས་ཇི་ལྟར་བཟླས་པ་སྟེ། གུར་གྱི་ལེའུ་བཅུ་གཅིག་པ་ལྟ་བུ་སྟེ། ཞི་བ་ལ་ནི་
མཐར་སྭཱ་ཧཱ། རྒྱས་པའི་དུས་སུ་བྷོའུ་ཤ་ཏ་ཞེས་གསུངས་པ་བཞིན་ནོ། །སྔགས་
དག་པར་བྱེད་པའི་ཡན་ལག་ཏུ་སྔགས་བཏུ་བ་ནི་བརྟག་པ་ཕྱི་མའི་ལེའུ་དགུ་པ་
ནས་བཤད་དོ། །ལེའུ་ནི་པ་ཏ་ལ་གཞུང་གཅོད་ཅིང་སྐྱོང་བར་བྱེད་པའོ། །བཤད་
པར་བྱའོ་ནི་ལེའུ་དེ་བཤད་པར་ཞལ་གྱིས་བཞེས་པའོ། །
ད་ནི་ལེའུའི་གཞུང་དངོས་བསྟན་པ་ནི། ཨོཾ་ཨཱ་ཁ་རོ་ཞེས་པ་ལ་སོགས་པ་
སྟོན་ཏེ། ལེའུའི་ གཞུང་ འདི་ནས་སྔགས་ ཚན་གསུམ་ གསུམ་ སྟོན། དེའང་ གོང་
ཆིངས་བྱས་པའི་གཞིའི་རྒྱུད་རང་བཞིན་གྱི་རྒྱུད་འབྲས་བུའི་རྒྱུད་དང་རྒྱུད་རྣམ་པ་
གསུམ་པོ་དེར་ཧྲིལ་གྱིས་རྒྱུད་པ་ཡིན་གསུངས། དེ་ལས་དང་པོ་འབྱུང་པོ་ཐམས་
ཅད་གྱི་གཏོར་མའི་སྔགས་བྱ་བ་གཅིག་སྟོན་ཏེ། གཞི་མ་སྨིན་པ་སྨིན་པར་བྱེད་པ་
གཞིའི་རྒྱུད་དབང་བསྐུར་གྱི་དུས་སུ་ཡང་གཏོར་མ་གཅིག་གཏོང་དགོས། རང་
བཞིན་ཐབས་བསྐྱེད་རྫོགས་བསྒོམས་པའི་དུས་སུ་གཏོར་མ་ཐུན་མཚམས་སུ་
དགོས། འབྲས་བུའི་རྒྱུད་ལས་ཆེན་རྣམ་པ་བརྒྱད་ལ་སོགས་པ་བསྒྲུབ་པའི་དུས་
སུ་ཡང་གཏོར་མ་གཅིག་གཏོང་དགོས་པས་ན་གཞི་རང་བཞིན་འབྲས་བུ་གསུམ་
ཐུན་མོང་དུ་འགྲོའོ། །
དེ་ནས་དེ་བཞིན་གཤེགས་པ་རྣམས་ཀྱི་ས་བོན་བྱ་བ་གཅིག་ཡོད་དེ། རང་
བཞིན་གྱི་རྒྱུད་དེའི་ནང་ནས་ཀྱང་བསྐྱེད་རྫོགས་གཉིས་ཀར་འགྲོ་སྟེ་གཉིས། ཀྱེའི་
རྡོ་རྗེའི་སྙིང་པོ་བྱ་བ་ཞིག་ཡོད་དེ་རང་བཞིན་གྱི་རྒྱུད་དེའི་ནང་ནས་ཀྱང་བསྐྱེད་
རིམས་ཀྱི་ ཕྱག་བཅུ་དྲུག་པའི་སྔགས་དང་གསུམ། སྔགས་ ཀྱི་སྤེལ་ཚིག་བྱ་བ་
236 --96



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཅིག་ཡོད་དེ་གཞིའི་རྒྱུད་ཀྱི་སྔགས་ལས་ཨོཾ་དང་ཧཱུཾ་དང་ཕཊ་དང་སྭཱ་ཧཱ་མེད་པ་ལ་
ཡང་འཇུག་དགོས། རང་བཞིན་གྱི་རྒྱུད་དང་འབྲས་བུའི་རྒྱུད་ཀྱི་སྔགས་ལ་ཨོཾ་དང་
ཧཱུཾ་དང་ཕཊ་དང་སཱ་ཧཱ་མེད་པ་ལའང་འཇུག་དགོས་ཏེ། རྒྱུད་གསུམ་ཀ་ཐུན་མོང་དུ་
གཏོགས་པ་དང་བཞི། དེ་ནས་གྲོང་ཁྱེར་དཀྲུག་པའི་སྔགས་ནི་གཉིས་ལས་ཕྱིའི་
གྲོང་ཁྱེར་དཀྲུག་པ་འབྲས་བུའི་རྒྱུད་ཀྱི་ལས་ཚོགས་སུ་ཡང་འགྲོ་ལ། ནང་གི་གྲོང་
ཁྱེར་དཀྲུག་པ་རང་བཞིན་གྱི་རྒྱུད་རྫོགས་རིམ་དུ་ཡང་འགྲོ་སྟེ་ཐུན་མོང་དང་ལྔ།
རྣལ་འབྱོར་མ་རྣམས་ཀྱི་ས་བོན་ནི། རང་བཞིན་གྱི་རྒྱུད་དེའི་ནང་ནས་
ཀྱང་བསྐྱེད་པའི་རིམ་པའི་སྔགས་ཡིན་ཏེ་དྲུག །དགྱེས་པ་རྡོ་རྗེ་ཞལ་གཅིག་ཕྱག་
གཉིས་པའི་སྔགས་ནི་རང་བཞིན་གྱི་རྒྱུད་དེའི་ནང་ནས་ཀྱང་བསྐྱེད་པའི་རིམ་པ་
ཕྱག་གཉིས་པའི་དང་བདུན། ཕྱག་བཞིའི་སྔགས་ རང་བཞིན་གྱི་རྒྱུད་དེའི་ནང་
ནས་ཀྱང་བསྐྱེད་རིམ་དང་བརྒྱད། ཕྱག་དྲུག་པའི་སྔགས་རང་བཞིན་གྱི་རྒྱུད་དེའི་
ནང་ནས་ཀྱང་བསྐྱེད་པའི་རིམ་པ་ཧེ་བཛྲ་ཧེ་རུ་ཀ་ཕྱག་དྲུག་པའི་སྔགས་དང་དགུ།
དེ་ནས་སྐུ་གསུང་ཐུགས་བྱིན་གྱིས་བརླབས་པའི་སྔགས་བྱ་བ་གཅིག་ཡོད་དེ་རང་
བཞིན་གྱི་རྒྱུད་དེའི་ནང་ནས་ཀྱང་བསྐྱེད་རིམ་གྱི་སྐུ་གསུང་ཐུགས་ བྱིན་གྱིས་
བརླབས་པའི་སྔགས་ཡིན་ཏེ་བཅུ་ཐམ་པ། ས་སྦྱང་པའི་སྔགས་བྱ་བ་གཅིག་ཡོད་
དེ་རང་བཞིན་གྱི་རྒྱུད་བསྐྱེད་རྫོགས་མིན་འབྲས་བུ་ལས་ཚོགས་ཀྱང་མིན་ཏེ་
གཞིའི་རྒྱུད་དབང་བསྐུར་གྱི་སྔགས་དང་བཅུ་གཅིག་པོ་དེ་ནི་རང་བཞིན་གྱི་རྒྱུད་ཀྱི་
སྔགས་བདུན། གཞི་རང་བཞིན་འབྲས་བུའི་རྒྱུད་གསུམ་གྱི་ཐུན་མོང་གི་སྔགས་
གསུམ་སྟེ་བཅུ་ཐམ་པ། གཞིའི་རྒྱུད་ཀྱི་སྔགས་གཅིག་དང་སྔགས་ཚན་བཅུ་གཅིག་
གོ །
236-97



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ད་ནི་ཨོཾ་ཧཱུྃ་སྭཱ་ཧཱ་རེངས་པར་བྱེད་པའོ་ཞེས་པ་འདི་མན་ཆད་ན་སྔགས་ཚན་
གཉིས་གཉིས་བྱ་བ་གཅིག་ཡོད་དེ་འདི་མན་ཆད་ནས་གཞིའི་རྒྱུད་དབང་བསྐུར་གྱི་
སྔགས་ཀྱང་མི་སྟོན། རང་བཞིན་གྱི་རྒྱུད་བསྐྱེད་རྫོགས་གཉིས་ཀྱི་སྔགས་ཀྱང་མི་
སྟོན། འབྲས་བུའི་རྒྱུད་དེའི་ནང་ནས་ཀྱང་ལས་ཆེན་རྣམ་པ་བརྒྱད་གྱི་སྔགས་སོ། །
དེ་ལས་དང་པོ་ལྷ་མོ་བདུན་གྱིས་ལས་རྣམ་པ་བདུན་བསྒྲུབ་པའི་སྔགས་བདུན།
ཀུ་རུ་ཀུ་ལའི་སྔགས་དང་བརྒྱུད། སྟོབས་པོ་ཆེས་ཆར་དབབ་པའི་ཆོ་གའི་དང་
དགུ། ཆར་ཆེས་ན་གཅད་པའི་ཆོ་ག་དང་བཅུ། ཕ་རོལ་གྱི་དཔུང་རྣམ་པར་གཞོམ་
པ་ཟེར། རྡོ་རྗེ་གྲི་གུག་གི་ཆོ་གའི་དང་བཅུ་གཅིག །ལྷ་བསྐང་བའི་ཆོ་ག་དང་བཅུ་
གཉིས། དགྲ་ལ་རིམ་པ་གཏང་བ་དང་བཅུ་གསུམ། ཆང་སྐྱུག་པའི་དང་བཅུ་བཞི། །
རབ་ཏུ་མྱོས་མ་དབང་དུ་བྱ་བའི་དང་བཅོ་ལྔ། ཟླ་བ་དང་ཉི་མ་དབང་དུ་བྱ་བའི་
དང་བཅུ་དྲུག །རྡོ་རྗེ་སྐར་མས་སྤྲ་དབབ་པ་དང་བཅུ་བདུན། གླང་པོ་ཆེ་འབྲོས་
པའི་དང་བཅོ་བརྒྱད། སྟག་འབྲོས་པའི་དང་བཅུ་དགུ། བསྲེ་འབྲོས་པའི་དང་ཉི་
ཤུ། སྤྲུལ་འབྲོས་པའི་དང་རྩ་གཅིག ཁྱི་འབྲོས་པའི་ཆོ་གའི་སྔགས་དང་རྩ་གཉིས་
སོ། །དེ་ལྟར་ན་ སྔགས་ཚན་སོ་གསུམ་པོ་དེ་ལ་ཁ་ཅིག་གཞིའི་རྒྱུད། ཁ་ཅིག་
ཐབས་ཀྱི་རྒྱུད། ཁ་ཅིག་འབྲས་བུ་རྒྱུད་དེ། གཞི་རང་བཞིན་འབྲས་བུ་གསུམ་དུ་
ཧྲིལ་གྱིས་བསྡུས་པའོ། །དེ་ལས་དང་པོ་གཏོར་མའི་སྔགས་ནི་གཞི་རང་བཞིན་
འབྲས་བུ་གསུམ་ཐུན་མོང་དུ་གཏོགས་པའོ། །
དེ་ ལ་ ལྔ་ སྟེ། གཏོར་ མ་ དབུལ་བའི་ དབུལ་ བ་ བསྟན་ པ་ དང་ གཉིས།
གཏོར་མ་དབུལ་བའི་དགོས་པ་བསྟན་པ་དང་གཉིས། གཏོར་མའི་ངེས་ཚིག་
བསྟན་པ་དང་གསུམ། གཏོར་མ་དབུལ་བའི་ཐབས་བསྟན་པ་དང་བཞི། །གཏོར་
236 -98



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མ་དབུལ་བའི་སྔགས་བསྟན་པའོ། །དང་པོ་གཏོར་མ་དབུལ་བ་ནི་གུར་གྱི་ལེའུ་
གསུམ་པ་ནས་བཤད་པའི་ལྷ་ཆེན་པོ་བརྒྱད། ཀླུ་ཆེན་པོ་བརྒྱད་ཕྱོགས་སྐྱོང་བརྒྱད་
གཏོར་མའི་མགྲོན་རྩ་བཞི་པའོ། །དགོས་པ་ནི་བར་ཆོད་ཐམས་ཅད་ཞི་བར་བྱེད་
པ་སྟེ། བར་ཆོད་ཐམས་ཅད་ཉེར་ཞིའི་ཕྱིར། །རྒྱུན་དུ་གཏོར་མ་གཏང་བར་བྱ། །
ཞེས་པ་དགོས་པ་བར་ཆོད་ཞི་བར་བྱེད་པའོ། །ངེས་ཚིག་ནི་བྷ་ལི་བྱ་བའི་སྒྲས་
སྟོབས་ལ་འགྲོ་ནུས་པ་ལ་འགྲོ་གཏོར་མ་ལ་འགྲོ་བ་ལས་འདིར་གཏོར་མའི་སྒོ་
ནས་སྟོབས་སམ་ནུས་པ་བསྐྱེད་པར་བྱེད་པས་སོ། །དབུལ་བའི་ཐབས་ནི་བརྟག་
པ་དང་པོའི་ལེའུ་བདུན་པ་ནས་རྡོ་རྗེ་ཐོད་པའི་སྦྱོར་བ་ལས། ཞེས་པས་རྡོ་རྗེ་ཐོད་
པ་སྦྱོར་གྱི་མན་ངག་སྟོན་ནོ། །
གཏོར་མ་དབུལ་བའི་སྔགས་ནི་རྒྱས་པ་བརྟག་པ་ཕྱི་མའི་ལེའུ་བཞི་པ་ནས་
ༀ་ཨིན་དྲ་ཡ་མོ་ཛྭ་ལའོ། །བསྡུས་པ་ནི། ཨོཾ་ཨ་ཀ་རོ་མུ་ཁཾ་སརྦ་དྷརྨ་ཨ་རུ་ནུད་
པན་ནད་ཏཱད། །ཨོྃ་ཨཱ༔ཧཱུྃ་ཕཊ་སྭཱ་ཧཱ། །འབྱུང་པོ་ནི་ལས་དང་ཉོན་མོངས་པ་ལས་
འབྱུང་བས། ཐམས་ཅད་ནི་མགྲོན་ཉི་ཤུ་རྩ་བཞི་པོ་ཐམས་ཅད་ཀྱི་གཏོར་མའི་
སྔགས་སོ། །ཧཱུཾ་ཧཱུཾ་ཛཾ་ཁཾ་ཧཱུྃ་དེ་བཞིན་གཤེགས་པ་རྣམས་ཀྱི་ས་བོན་ནོ། །ཞེས་པ་
རང་བཞིན་གྱི་རྒྱུད་དེ་ཡང་བསྐྱེད་རྫོགས་གཉིས་ཀར་ལ་འགྲོ་སྟེ། བསྐྱེད་རིམ་གྱི་
དུས་སུ་རིགས་བསྡུས་ཀྱི་མངོན་པར་རྟོགས་པ་སྒོམ་པའི་དུས་ན། བླ་མ་དག་པའི་
ཆོ་གའི་རང་ཧེ་བཛྲའི་ཞལ་བརྒྱད་ཞབས་བཞི་ཕྱག་བཅུ་དྲུག་པར་བསྒོམ་པའི་སྙིང་
ཧྲི་ལས་པད་མའི་དབུས་སུ་རཾ་ལས་ཉི་མའི་དཀྱིལ་དུ་ཧཱུཾ
། ཤར་དུ་ཧཱུཾ་ལྷོར་ཛི་ནུབ་ཏུ་
ཨོཾ་བྱང་དུ་ཁཾ་ལྔ་ལས་འོད་ཟེར་སྤྲོས་ཏེ་རིགས་བསྡུས་ཀྱི་ཚོགས་སོག་པའི་རྟེན་
སྤྱན་དྲངས་ནས་བདུན་རྣམ་དག་ ཁྱེད་པ་དང་། ཡང་རིགས་བསྡུས་ཀྱི་རྒྱུ་དང་
236 -99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྲས་བུའི་ཧེ་རུ་ཀ་ཆོ་ག་གསུམ་གྱིས་བསྐྱེད་དམ་བྱང་ཆུབ་པ་ལྔས་བསྐྱེད་པའི་
དུས་སུ་ཧཱུཾ་ལ་རྣམ་སྣང་ཨོཾ་ལས་སྣང་མཐའ་ཛི་ལས་རིན་འབྱུང་ཁཾ་ལ་དོན་གྲུབ་ཧཱུྃ་
ལས་མི་བསྐྱོད་ཧེ་བཛྲ་བསྐྱེད་པའི་ས་བོན་ནོ། །རྫོགས་རིམ་ལ་སྙིང་ག་ན་རྩའི་ཡི་
གེ་ཧཱུཾ་ཧཱུཾ་ཛཾ་ཁཾ་ཧཱུཾ་ རང་ཆས་སུ་ཡོད་པ་དེ་གཏུམ་མོའི་ཡེ་ཤེས་ཀྱི་མེ་སྦར་ནས་
བསྲེག་པའོ། །ༀ་དྷེ་བ་ཞེས་པ་གཞི་རང་བཞིན་འབྲས་བུ་གསུམ་ལས་རང་བཞིན་
རྒྱུད་བསྐྱེད་རིམ་མོ། །
ལེའུ་དང་པོར་ལྷ་རྣམ་ཇི་ལྟར་འབྱུང་པའོ་ཞེས་པས་ཧེ་རུ་ཀའི་བསྐྱེད་པའི་
རིམ་པ་མདོར་བསྟན། དེ་ལ་སྔགས་མེད་ན་མི་འགྲུབ་པས་འདིར་སྔགས་བྱུང་
བསྐྱེད་རིམ་མ་ཚང་བ་བརྟག་པ་འོག་མའི་ལེའུ་ལྔ་པར་འཆད། སྒྲ་བཤད་ན་དྷེ་བ་
ལྷའི་ཙུ་ཚུར་གཤེགས་བཛྲ་དགྱེས་པ་རྡོ་རྗེ་ཧཱུྃ་ཧཱུྃ་ཧཱུྃ་སྐུ་གསུང་ཐུགས་རྣམ་པ་གསུམ་
ཕཊ་མི་མཐུན་པའི་ཕྱོགས་འགོ་ཁོས་ཧྭ་སྭཱ་ཧ་བདག་ཁམས་གསུམ་འཁོར་བ་ལས་
དབུགས་ཕྱུང་ཅིག་པའོ། །ཀྱེའི་རྡོ་ རྗེའི་སྙིང་པོའོ། །དགྱེས་པ་རྡོ་རྗེའི་སྙིང་པོའོ། །
དགྱེས་པ་རྡོ་རྗེ་ཕྱག་བཅུ་དྲུག་པའི་སྙིང་པོ་ཡིན་ནོ། །སྔགས་ཀྱི་སྤེལ་ཚིག་འདི་ནི་
གཞི་རང་བཞིན་འབྲས་བུ་གསུམ་ཀའི་ཐུན་མོང་སྟེ། སྔགས་ཐམས་ཅད་ཀྱི་རྐང་
པར་ནི་ཨོ་དང་སཱ་ཧཱ་མེད་པའི་སྔགས་ཐམས་ཅད་དོ། །
དང་པོ་ཨོཾ་གྱི་རྣམ་པ་ནི་ༀ་མེད་པ་ལ་ཨོཾ་གཞུག །མཐར་སྭཱ་ཧྭ་མེད་པ་ལ་
སྭཱ་ཧཱ་གདགས། ཧཱུྃ་ཕཊ་ཀྱི་རྣམ་པ་ནི་ནང་དུ་གཞུག་གོ་ཞེས་པ་ཧཱུཾ་མེད་པ་ལ་ཧཱུྃ་
གཞུག་ཕཊ་མེད་པ་ལ་ཕཊ་གཞུག་གོ །ཨོཾ་ཨ་ཀ་ཙ་ཏ་ཏ་པ་ཡ་ཤ་གྲོང་ཁྲེར་དཀྲུག་
པའི་སྔགས་སོ། །ཞེས་པ་ནི་ལེའུ་དང་པོ་དོན་བྱེད་རྣམ་མང་གི་དོན་རྒྱས་པར་
བཤད་དེ། འདི་ལ་པཎྜི་ཏ་ཐ་ཆུ་བྱ་བ་ཇོ་བོ་ཕ་འཐིང་པའི་ཁུ་བོ་ན་རེ་བསྙེན་བསྐུར་
236 -100



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཀྱི་དོན་དུ་གྲོང་ཁྱེར་དཀྲུག་པ་ཡིན་ཟེར། ནཱ་རོ་པ་ཕྱིའི་གྲོང་ཁྱེར་དཀྲུག་པ་དང་
ནང་གི་གྲོང་ཁྱེར་དཀྲུག་པའོ། །
དང་པོ་ཕྱིའི་གྲོང་ཁྱེར་དཀྲུག་པ་ནི་ལས་ཚོགས་ཏེ། ཡི་དམ་གྱི་ལྷ་ཧེ་བཛྲའི་
བསྐྱེད་རིམ་ལ་བསྟན་པས་སྔོན་དུ་བསྙེན་པ་འབུམ་མམ་བྱེ་བ་བྱ། །བསྒྲུབ་པ་ཁྲི་
བྱའོ། །ལས་སྦྱོར་དུས་སུ་ལག་པ་ལ་དུག་དང་ཁྲག་བསྲེས་པས་འཁོར་ལོ་རྩིབས་
བརྒྱད་པ་ཞིག་བྲི། །རྩིབས་བརྒྱད་ལ་གོང་གི་སྡེ་ཚན་བརྒྱད་ཀྱི་ཡི་གེ་བཀོད། །
དབུས་སུ་གྲོང་ཁྱེར་ཆེ་གེ་མོ་ན་འཐབས་པར་གྱུར་ཅིག་སྭཱ་ཧཱ་ཤྲཱི། གྲོང་ཁྱེར་བསྐྱེད་
བཀུག་བསྟིམ་པ་བྱས་ནས་ལུས་ཀྱི་ལག་པ་གྲོང་ཁྱེར་ལ་བྱ་བའི་ཚུལ་དུ་བྱ། ངག་
ཏུ་ༀ་ཨ་ཀ་ཙ་ཊ་ཏ་པ་ཡ་ཤ་གྲོང་ཁྱེར་ཆེ་གེ་མོ་ན་འཐབ་པར་གྱུར་ཅིག་སྭཱ་ཧཱ་བྱས་
ན་གྲོང་གཅིག་ གིས་ གཅིག་ གི་ཡུལ་ཕུད་ནས་གཏོང་བའོ། །ནང་གི་ གྲོང་ཁྱེར་
དཀྲུག་པ་ནི་རྫོགས་རིམ་སྟེ་ལྟེ་བ་སྤྲུལ་པའི་འཁོར་ལོ་ན་སེམས་ཅན་ཐམས་ཅད་
ལ་རང་ཆས་སུ་ཡི་གེ་སྡེ་ཚན་བརྒྱད་ཀྱི་ཡི་གེ་ཡོད་པས་པག་ཏུ་ཅི་སྨྲས་པ་ཐམས་
ཅད་ཨ་ལི་ཀ་ལི་ལས་མ་འདས་པ་རང་བཞིན་གྱི་བཟླས་པ་ཡིན་ཏེ། དེ་ན་གྲོང་
དཀྲུག་པ་ནི་ལྟེ་བ་ནས་གཏུམ་མོ་ཡེ་ཤེས་མེ་སྦར་ནས། རྩའི་ཡི་གེ་བསྲེག་པའོ། །
ཨ་ཨ་ནས་རྣལ་འབྱོར་མ་རྣམས་ཀྱི་ས་བོན་ནོ་ཞེས་པ་ནི་ལེའུ་དང་པོར་
བྱེད་རྒྱུ་ཞེས་པས་ལྷ་མོ་བཅོ་ལྔའི་ས་བོན་མདོར་བསྟན། དེ་ལ་སྔགས་མེད་ན་མི་
འགྲུབ་པས་འདིར་སྔགས་བསྟན། བསྐྱེད་རིམ་གྱི་མངོན་རྟོགས་བརྟག་པ་དང་
པོའི་ལེའུ་བརྒྱད་པ་ཡིས་ཡར་རྒྱས་པར་འཆད་དོ། །གཞི་རང་བཞིན་འབྲས་བུ་
གསུམ་ལས་རང་བཞིན་དེའི་ནང་ནས་ལྷ་མོ་བཅོ་ལྔའོ། །ཨོཾ་ནི་ཡང་ལེའུ་དང་པོར་
ལྷ་རྣམས་ ཀྱིས་ཧེ་རུ་ཀའི་བསྐྱེད་རིམ་མདོར་བསྟན། དེ་ལ་སྔགས་མེད་ན་མི་
236 -101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
འགྲུབ་པས་འདིར་སྔགས་བྱུང་
། །སྒྲུབ་ཐབས་རྒྱས་པར་བརྟག་པ་དང་པོའི་ལེའུ་
གསུམ་པས་འཆད། ཨོ་ནི་བཀྲ་ཤིས་པར་བྱེད་པའི་ཚིག་ཏྲེ་ན་གསུམ་ལོ་ཀ་ན་
འཇིག་རྟེན་ཀེ་པ་ཁྱབ་པ་སྟེ། དོན་ལ་འཇིག་རྟེན་གསུམ་དུ་ཁྱབ་པའོ། །ཧཱུཾ་ཧཱུཾ་ཧཱུཾ་
ཞེས་སྐུ་གསུང་ཐུགས་རྣམ་པ་གསུམ་ཕཊ་མི་མཐུན་པའི་ཕྱོགས་ཐམས་ཅད་འགོ་
ཁོས་སྭཱ་ཧཱ་བདག་ཁམས་གསུམ་དུ་འཁོར་བ་ལས་དབུག་ཕྱུངས་ཤིག་རྒྱུད་གསུམ་
ལས་ཐབས་ཀྱི་རྒྱུད་བསྐྱེད་རིམ་ཕྱག་གཉིས་པའོ། །
ལེའུ་དང་པོར་ལྷ་རྣམས་ཇི་ལྟར་བྱུང་བ་ཞེས་པ་དེས་བསྐྱེད་རིམ་གྱི་དོན་
མདོར་བསྟན་དེ་ལ་སྔགས་མེད་ན་མ་འགྲུབ་པས་འདིར་སྔགས་སྒྲུབ་ཐབས་རྒྱས་
པར་ལེའུ་གསུམ་པར་འཆད། ཨོཾ་བཀྲ་ཤིས་པ་ཛ་ལ་ཛྭ་ལ་ནི་འབར་བ་འབར་བ་
ཀྱེ་དགྱེས་པ་རྡོ་རྗེ་ཧཱུྃ་ཧཱུྃ་ཧཱུྃ་སྐུ་གསུང་ཐུགས་གསུམ་ཕཊ་མི་མཐུན་པའི་ཕྱོགས་
ཐམས་ཅད་འགོ་ཁོས་ཤིག་སྭཱ་ཧཱ་ནི་བདག་ཁམས་གསུམ་འཁོར་བ་ལས་དབུགས་
ཕྱུང་ཤིག །རྒྱུད་གསུམ་ལས་ཐབས་ཀྱི་རྒྱུད་བསྐྱེད་རིམ་ཕྱག་བཞི་པའི་འོ། །
དེ་ ཡང་ལེའུ་དང་པོར་ལྷ་རྣམས་ཇི་ལྟར་འབྱུང་བའོ་ཞེས་པས་མདོར་
བསྟན། སྔགས་མེད་ན་མི་འགྲུབ་པས་འདིར་བྱུང་
། སྒྲུབ་ཐབས་རྒྱས་པར་ལེའུ་
གསུམ་པར་འོང་། ༀ་བཀྲ་ཤིས་པར་བྱེད་པའི་ཚིག་ཀི་ཊི་ཀི་ཊི་ནི་ཆོད་ཆོད་ཅིག་
ཧཱུྃ་ཧཱུྃ་ཧཱུྃ་སྐུ་གསུམ་ཐུགས་རྣམ་པ་གསུམ་ཕཊ་མི་མཐུན་པའི་ཕྱོགས་འགོ་ཁོས་ཅིག་
སྭཱ་ཧཱ་བདག་ཁམས་གསུམ་འཁོར་བ་ལས་དབུགས་ཕྱུང་ཤིག་པའོ། །གཞི་
བཞིན་འབྲས་བུ་གསུམ་ལས་རང་བཞིན་རྒྱུད་བསྐྱེད་རིམ་ཕྱག་དྲུག་པའོ། །ཨོཾ་ཨ་
ཧཱུྃ་སྐུ་གསུང་ཐུགས་བྱིན་གྱིས་རློབ་པའི་སྔགས་སོ་ཞེས་པ་འདི་ལ་གཞི་རང་བཞིན་
འབྲས་ བུ་ གསུམ་ ལ་ རང་བཞིན་བསྐྱེད་ རིམ་ སྟེ། སྐུ་ གསུང་ ཐུགས་ བྱིན་གྱིས་
རང་
236 -102



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བརླབས་པའི་སྔགས་འདི་ལ་གུར་གྱི་ལེའུ་དགུ་པ་ནས་སྤྱི་བོར་རྣམ་པར་སྣང་
མཛད་མགྲིན་པར་སྣང་བ་མཐའ་ཡས་སྙིང་གར་མི་བསྐྱོད་པ་བསྒོམ་པ་ལ་ཨོཾ་མོ་ཧ་
ལ་སོགས་པས་སྔགས་ཀྱི་བསྟན་པར་བྱས་ནས་བྱིན་གྱིས་བརླབ་པ་ཞིག་བཤད། །
གུར་གྱི་ལེའུ་བཞི་པ་དང་བཅུ་གཉིས་པ་ནས་མཁའ་སྤྱོད་ས་སྤྱོད་བདག་
མེད་གསུམ་གྱི་བརླབ་པར་བཤད། ལེའུ་གཉིས་པ་འདི་ནས་ཡི་གེ་འབྲུ་གསུམ་
གྱིས་བྱིན་གྱིས་བརླབ་པ་ཞིག་བཤད། ཇོ་བོ་མི་ཏྲི་བའི་ཞལ་ནས་འདེམ་ཀ་ཡིན་
གསུངས་སོ། །ཇོ་བོ་ནཱ་རོ་པ་སྤྲོས་པ་ལ་དགའ་མི་དགའ་ཡིན་གསུང་ངོ༌
། །གང་
ཟག་སྤྲོས་པ་ལ་དགའ་ན་གུར་གྱི་ལེའུ་དགུ་པ་ནས་འབྱུང་བ་བཞིན་དུ་སྤྱི་བོར་རྣམ་
སྣང་མགྲིན་པར་སྣང་མཐའ་སྙིང་གར་མི་བསྐྱོད་པ་བསྒོམས་ལ། ཨོཾ་མོ་ཧ་ར་ཏི་ཨ་
བྷི་ཐཱ་ན་ལ་སོགས་པས་བྱིན་གྱིས་བརླབས། གང་ཟག་དེ་བས་བསྡུས་པ་ལས་
དགའ་བས་གུར་གྱི་ལེའུ་བཞི་པ་དང་བཅུ་གཉིས་པ་བཞིན་དུ་མཁའ་སྤྱོད་ས་སྤྱོད་
བདག་མེད་མ་གསུམ་བསྐྱེད་ལ། སྔགས་གསུམ་གྱིས་བྱིན་གྱིས་བརླབས། གུང་
ཟག་ཤིན་ཏུ་བསྡུས་པས་ལ་དགའ་བ་སྤྱི་བོར་ཨོཾ་དཀར་པོ་མགྲིན་པར་ཨ་དམར་
པོ་སྙིང་དཀར་ཧཱུྃ་ནག་པོ་ཡི་གེ་འབྲུ་གསུམ་གྱིས་བྱིན་གྱིས་བརླབ་སྟེ་ཇོ་བོ་ནཱ་རོ་པ་
བཞིན་བདེ་གསུང་ངོ་
། །ༀ་རཀྵ་རཀྵ་ཧཱུྃ་ཧཱུྃ་ཕཊ་སྭཱ་ཧཱ། ས་སྦྱངས་པའི་སྔགས་སོ་
ཞེས་པ་འདི་ནི་གསུམ་ལས་གཞིའི་རྒྱུད་ཀྱིས་སྔགས་དེའི་ནང་ནས་ས་སྦྱང་ཞིང་
བསྲུང་པའི་སྔགས་ཏེ། གོང་ལེའུ་དང་པོར་ཇི་ལྟར་རིགས་པའི་རྣལ་འབྱོར་རམ་
ཞེས་པས་ མདོར་བསྟན་བསྙེན་པ་ཅི་རིགས་བྱ། ས་ཆོག་ས་བརྟག་བསླང་སྦྱང་
བསྲུང་བ་ལ། འདིར་སྔགས་བསྟན། ཆོ་ག་རྒྱས་པར་ལེའུ་བཅུ་པ་ནས་གོང་དུ་
གསུངས་པའི་སྔགས་ཉིད་ཀྱིས། མཁས་པས་འཛིན་མ་རྣམ་པར་སྦྱང་ཞེས་པས་
E
236 -103



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། {༡༥༽
ཡར་ཁ་འཕངས་ནས་འཆད་དོ། །དེ་ཡན་ཆད་ན་སྔགས་ཚན་བཅུ་གཅིག་ཡོད་པ་
དེ་ཁ་ཅིག་ནི་གཞིའི་རྒྱུད་ཁ་ཅིག་ནི་རང་བཞིན་རྒྱུད་དེ་རང་བཞིན་གྱི་སྔགས་
བརྒྱད་གཞིའི་རྒྱུད་ཀྱི་དང་དགུ་ཐུན་མོང་བ་གཉིས་ཏེ་བཅུ་གཅིག་གོ །
ད་ནི་ཨོཾ་ཧཱུྃ་སྭཱ་ཧཱ་རེངས་པར་བྱེད་པའོ། །འདི་མན་ཆན་ན་སྔགས་ཚན་
གཉིས་གཉིས་པོ་འདི་ལ་གཞིའི་རྒྱུད་དབང་བསྐུར་གྱི་སྔགས་ཀྱང་མི་སྟོན། རང་
བཞིན་གྱི་རྒྱུད་བསྐྱེད་རྫོགས་ གཉིས་ ཀྱི་མི་སྟོན། །འབྲས་བུའི་རྒྱུད་ལས་ཆེན་
བརྒྱད་ཀྱི་སྔགས་ཉི་ཚེ་སྟེ་ལེའུ་དང་པོའི་རེངས་པར་བྱེད་དེང་གི་རྒྱས་བཤད་ནི་
འདི་ཡིན་ཏེ། །སྤྱིར་བླ་མའི་ ཞལ་ ནས་ ཁ་གཅིག་གི་འབྲས་བུའི་རྒྱུད་ལྷ་མོ་བདུན་གྱིས་
ལས་བདུན་བསྒྲུབ་པའི་སྔགས་རྣམ་པ་བདུན་པོ་འདི་ལ་བོད་ཀྱི་མིན་རྒྱ་གར་རང་
ན་འདོད་ལུགས་མི་མཐུན་པ་གསུམ་ཡོད་གསུངས། ཇོ་བོ་ཁ་ཅིག་གི་བཞེད་པས་
ལྷ་མོ་བདུན་པོ་འདི་ཉིད་ཀྱི་སྔོན་དུ་བསྙེན་པ་འབུམ་བསྒྲུབ་བ་ཁྲི་ལས་སྦྱོར་ཀྱང་
བདུན་པོ་འདི་ཉིད་ཀྱིས་ཅི་རིགས་པ་བྱེད་ཟེར་བའི་ལུགས་ཀྱང་ཡོད། ཡང་ལྷ་མོ་
ཀུ་རུ་ཀུ་ལེའི་སྔོན་དུ་བསྙེན་པ་འབུམ་བྱས་ནས་བསྒྲུབ་པ་ཁྲི་བྱས་ནས་ལས་སྦྱོར་
ལ་ལྷ་མོ་བདུན་པོ་འདིས་བྱེད་ཟེར་བའི་ལུགས་ཞིག་ཀྱང་ཡོད། ཡང་ཇོ་བོ་ནཱ་རོ་
བའི་བཞེད་པས་རང་གི་ཡིད་དམ་གྱི་ལྷ་དཔལ་དགྱེས་པ་རྡོ་རྗེའི་བསྐྱེད་པའི་རིམ་
པ་ལ་བརྟན་པ་ཐོབ་པས་སྔོན་དུ་བསྙེན་པ་འབུམ་འམ་བྱེ་བ་བསྐྱལ། བསྒྲུབ་པའི་
དུས་སུ་ཆོ་ག་ཐོ་བརྒྱད་ཀྱིས་བསྐྱེད་དེ་སྔོན་འགྲོ་དང་དངོས་གཞིའི་དང་རྗེས་ཀྱི་
ཆོས་གསུམ་མོ། །
སྔོན་འགྲོ་ལ་བླ་མ་དག་པའི་ཆོ་ག་ལྷ་མོ་རྡོ་རྗེ་མ་ལ་སངས་རྒྱས་དང་བྱང་
ཆུབ་སེམས་དཔའ་བླ་མ་དང་བཅས་པ་སྤྱན་དྲངས་ལ་བདུན་རྣམ་པར་དག་པ་བྱ་
236 -104



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བ་དང་གཅིག །ཚད་མེད་པ་རྣམ་པ་བཞི་བསྒོམ་པ་དང་གཉིས། དངོས་གཞི་ལ་
དང་པོ་སྟོང་ཉིད་བྱང་ཆུབ་སེམས་བདག་དང་དངོས་པོ་སྟོང་པ་ཉིད་དུ་བསྒོམ།
གཉིས་པ་ལ་ནི་ས་བོན་བསྡུ། གདན་གྱི་སྟེང་དུ་ས་བོན་ཡི་གེ་ཨ་གཅིག་པུ་བསྒོམ།
གསུམ་པ་ལ་ནི། གཟུགས་བརྙན་རྫོགས་ལྷ་མོ་རྡོ་རྗེ་མ་སྐུ་མདོག་ནག་མོ་ཕྱག་
གཡས་ན་གྲི་གུག་གཡོན་ན་ཐོད་པ་ཁྲག་གིས་བཀང་པ་རུས་པའི་རྒྱན་ཆ་རྣམ་པ་
ལྔས་བརྒྱན་པར་བསྒོམ། བཞི་པ་ལ་ནི་ཡི་གེ་དགོད་སྤྱི་བོར་ཨོཾ་མགྲིན་པར་ཨ་
སྙིང་གར་ཡི་གེ་ཧཱུྃ་བསྒོམ། རྗེས་ལ་ཐུགས་ཀའི་ས་བོན་ཨ་ལས་འོད་སྤྲོས་རང་
འདྲའི་ཡེ་ཤེས་སེམས་པ་སྤྱན་དྲངས་ནས་གཉིས་སུ་མེད་པར་བསྲེ། ནམ་མཁའ་ན་
མར་ལྷ་མོ་བདུད་རྩིའི་བུམ་ཆུ་ཐོགས་པ་རྣམས་ ཀྱིས་དབང་བསྐུར་ རིགས་ཀྱི་
བདག་པོ་རྣམ་སྣང་གིས་དབུ་བརྒྱན་པར་སྒོམས་ལ་ཨོཾ་ཧཱུྃ་སྭཱ་ཧཱ་ལ་བསྒྲུབ་པ་ཁྲི་
བྱའོ། །ལས་སྦྱོར་གྱི་དུས་སུ་ཨོཾ་ཧཱུྃ་ཆེ་གེ་མོ་བག་སྟམ་པ་ཡ་ཀུ་རུ་ལཾ་ཧཱུྃ་ཕཊ་སྭཱ་ཧྭ་
ཞེས་བཟླས་ན་ལུང་རེངས་པའམ་ངག་གང་འདོད་རེངས་པར་འགྱུར་རོ། །
དེ་བཞིན་དུ་ཐམས་ཅད་ལ་སྦྱོར་སྟེ། །ཨོ་ཨཱ་སྭཱ་ཧཱ་དབང་དུ་བྱེད་པ་གསང་
བའི་འགོ་རི་མས་དབང་དུ་བྱེད་པའི་ལས་སོ། །ཨོཾ་ཁཾ་སྭཱ་ཧཱ་སྐྱོད་པར་བྱེད་པ་ཆུའི་
རྣལ་འབྱོར་མས། ཨོཾ་ཛཾ་སྭཱ་ཧཱ་སྡང་བར་བྱེད་པ་རྡོ་རྗེ་མཁའ་འགྲོ་མས་སོ། །ཨོཾ་ཧཱུཾ
སྭཱ་ཧཱ་མངོན་སྤྱོད་བདག་མེད་པས། །ༀ་ཧཱུྃ་སྭཱ་ཧྭ་འགུགས་པར་བྱེད་པ་ས་སྤྱོད་
མས། ཨོཾ་བྷུསྭཱ་ཧྭ་གསོད་པར་བྱེད་པ་མཁའ་སྤྱོད་མའི་སྒོ་ནས་བསྒྲུབ་བྱ་གསད་
པའི་ ལས་ཏེ། དེ་ནི་ཌ་ ཀི་མ་བདུན་ གྱིས་ ལས་བདུན་བསྒྲུབ་ པའོ། །ༀ་ཀུ་རུ་
ཀུལླེའི་ཧྲི་སྭཱ་ཧཱ་ཀུ་རུ་ཀུལླེའི་སྔགས་སོ་ཞེས་པ་ནི་ལེའུ་དང་པོར་ལྟ་སྟངས་ཞེས་
པས་མདོར་བསྟན་འདིར་སྔགས་བསྟན་སྒྲུབ་ཐབས་རྒྱས་པར་བརྟག་པ་དང་པོའི་
236 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ལེའུ་བཅུ་གཅིག་པ་ནས་འཆད་དོ། །
ད་ནི་ཆར་དབབ་པའི་ཆོ་ག་ནི། ཨ་ཕུའི་རྣམ་པ་ཞེས་པས་ལེའུ་དང་པོ་ནས་
དོན་བྱེད་རྣམ་མང་བརྗོད་པ་དང་ཞེས་པས་མདོར་བསྟན་འདིར་ཡར་རྒྱས་པར་
འཆད་དོ། །ཆར་པ་ཕབ་པས་ལོ་ཐོག་རྒྱས་པར་བྱེད་པས་རྒྱས་པའི་ལས་སོ། །
ཆར་དབབ་པའི་ཆོ་ག་ལ་བཞི། བསྙེན་པའི་ཆོ་ག་དང་གཅིག །བསྒྲུབ་པའི་ཆོ་ག་
དང་གཉིས། ལས་སྦྱོར་དེ་གསུམ། མ་གྲུབ་ན་སོགས་པའི་ཆོ་ག་དང་བཞིའོ། །དང་
པོ་བསྙེན་པ་ལ་ཡིད་དམ་ལྷ་དགྱེས་པའི་རྡོ་རྗེ་བསྐྱེད་པའི་རིམ་པ་ལ་བརྟན་པ་ཐོབ་
པས་སྔོན་དུ་བསྙེན་པ་འབུམ་མམ་བྱེ་བ་བསྐྱལ། བསྒྲུབ་པ་ལ་ཧེ་བཛྲར་བསྐྱེད་ལ་
འོག་གི་སྔགས་རིང་ཨཱི་གྷུ་རུ་བྷུ་རུ་ཧཱུྃ། མ་ཤ་མ་ཤ་གྷ་ཌ་གྷ་ཌ་ཞེས་པ་ལ་ཁྲི་ཕྲག་
གཅིག་བཟླས། ལས་སྦྱོར་གྱི་དུས་སུ་ཨ་ལུའི་ཨ་ཕུ་ལ་མཐའ་ཡས་ཀྱི་གཟུགས་
བརྙན་མི་བཏུབ་ཨ་ཕུང་ཀླུ་བསྐྱེད་པའི་ས་བོན་ཡིན་ནོ། །མཐའ་ཡས་ཀྱི་གཟུགས་
བརྙན་བྱས་ལ་ཞེས་པ་ཆུ་ཕར་འགྲམ་ཚུར་འགྲམ་གཉིས་ཀྱི་ས་དང་
། བྱ་མོ་ནག་
མོའི་སྒོ་ང་དང་། རྒྱུ་གྲོག་དམར་པོས་བྲུས་པའི་ས་དང་གསུམ། བ་དམར་སེར་གྱི་
ལྕི་བ་དང་བཞི། བག་ཟན་དང་ལྔ་ལ་ཀླུ་མཐའ་ཡས་ཀྱི་གཟུགས་བརྙན་རོ་སྟོད་ནི
ལ་སྦྲུལ་མགོ་བདུན་གྱི་གདེངས་ཀ་ཅན་རོ་སྨད་སྦྲུལ་འཁྱིལ་པར་ཐལ་མོ་སྙིང་གར་
སྦྱར་བ་ངག་ཏུ་ཨ་ཡུ་ཟེར་བ་ཞིག་བྱས་ལ་དེ་ལ་ཅི་བྱུག་ན་བདུད་རྩི་ལྔ་ཡིས་ནི་
བླུག་ཞེས་པ་བདུད་རྩི་ལྔའི་ཆུས་བྱུག་པ་གཅིག་བྱ། དེ་ལ་མེ་ཏོག་ནག་པོའི་མཆོད་
པ་བྱའོ། །ཀླུ་འདུལ་བར་བྱེད་པའི་ཁུ་བས་ནི་བྱུག་ཞེས་དང་ཚ་འགར་བའི་ཞི་གའི་
སྐོང་བུ་གཅིག་ཏུ་ལེགས་པར་བཞུ་བའི་ཁུ་བ་དེས་གཟུགས་དེ་ལ་བྱུག་པ་གཅིག་
བྱ། གླང་པོ་ཆེའི་ཆང་གིས་ནི་གླང་པོ་ཆེ་གླང་མོ་ལ་སྙོམས་པར་ཞུགས་པའི་རྩ་སྣའི་
236-106



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྡུལ་གྱིས་གཟུགས་དེའི་མགོ་བོར་བྱུག །དེ་ནས་གཟུགས་དེ་ཁམ་བོར་ཁ་སྦྱར་
གཅད་ཁམ་ཅན་ཁ་སྦྱར་ན་དཀྲིག་གིས་འོང་པ་གཅིག་གི་ནང་དུ་གཞག །བ་ནག་
མོའི་འོ་མས་ནི་ཁམ་ཕོར་དེ་མེར་གྱིས་དག །གཞོན་ནུ་མ་ནག་མོས་བསྐལ་བའི་
སྐུད་པ་ནི་བུ་མོ་གཞོན་ནུ་མ་ཁ་དོག་ནག་མོ་སྐྱེས་པ་དང་མ་ཕྲད་པས་བསྐལ་བའི་
སྐུད་པས་ཁམ་ཕོར་དེ་རྒྱ་གྲམ་དུ་དཀྲི། རུ་པ་དེ་གར་བཞག་ཅེ་ན། རླུང་གི་ཕྱོགས་
ནི་ས་སྟེགས་ཀྱི་དཀྱིལ་འཁོར་གྱི་ནུབ་བྱང་མཚམས་སོ། །རྫིང་བུ་བྱས་ཏེ་ནི་སོ་
ཕག་གི་རྫིང་བུའམ་ཟངས་ཆུས་བཀང་པའོ། །མཐའ་ཡས་དེར་གཞག་གོ་ནི་ཀླུ་
མཐའ་ཡས་ཀྱི་གཟུགས་བརྙན་དེར་བཞག་པའོ། །
དེ་འགྲམ་དུ་དཀྱིལ་འཁོར་བཞེངས་པར་བྱ་སྟེ་ཟེར་ཀྱང་འོག་ནས་དཀྱིལ་
ཁོར་གྲུ་གསུམ་པ་བྱས་ཏེ་དཀྱིལ་འཁོར་ངོས་རེ་ལ་གྲུ་གསུམ་གསུམ་ཡོད་པ་
ཞིག་བྱས་ལ་ཆག་ཆག་གདབ། དེ་ལ་ཐིག་གདབ་པ་གོང་དེ་རང་གི་དུར་ཁྲོད་དེ་
དག་གི་སྲས་བུས་ནི་རོའི་སྐྲའམ་རོའི་རྒྱུ་མའམ་རོའི་རྒྱུས་པ་གང་རུང་ངོ་། །ཐིག་
གདབ་ཅིང་ནི་ཆ་ཉི་ཤུར་གདབ་པའོ། །དེ་ལྟར་ཐིག་བཏབ་ནས་མཚོན་བྲི་བ་ལ།
དུར་ཁྲོད་ཀྱི་སོལ་བས་ནི་རྡུལ་ཚོན་ནག་པོ་བྱ། སྐྱེས་པའི་རུས་པའི་ཕྱེ་མས་ནི་རྡུལ་
མཚོན་དཀར་པོ་བྱ། ལྡོང་རོས་དང་སྐྱེས་པའི་རུས་པ་གཉིས་བསྲེས་པས་རྡུལ་
མཚོན་སེར་པོ་བྱ། དུར་ཁྲོད་ཀྱི་སོ་ཕག་དང་སྐྱེས་པའི་རུས་པའི་ཕྱེ་མ་གཉིས་
བསྲེས་པ་རྡུལ་མཚོན་དམར་པོ་བྱ། ཀུན་མོའི་ལོ་ཐང་ཕྲོམ་དང་སྐྱེས་པའི་རུས་
པའི་ཕྱེ་མ་དག་གིས་ནི་སྐྱེས་པའི་རུས་པའི་ཕྱེ་མ་གཉིས་བསྲེས་པས་རྡུལ་མཚོན་
ལྗང་ཁུ་བྱ་སྟེ། རྡུལ་མཚོན་འདི་རྣམས་ཀྱིས་ནི་མཚོན་དེ་ཚོས་ནང་གི་པད་མ་འདབ་
བརྒྱད་སྒོ་བཞི་རྟ་བབས་དང་བཅས་པའི་དཀྱིལ་འཁོར་གཅིག་བཞེངས་པའོ། །དེ་
236 -107



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནས་གཏོར་མ་གཉིས་མཆོད་ལ་སོགས་བཤམས་ནས། བསྒྲུབ་པ་པོ་སྟན་བདེ་
ལ་འདུག་སྟེ། མངོན་པར་རྟོགས་པ་བསྒོམ་པ་ནི། དེའི་དབུས་སུ་ཟེར་བ་ནི་དཀྱིལ་
འཁོར་གྱི་དབུས་སུ་ཟེར་ཀྱང་གུར་གྱི་ལེའུ་གཉིས་པ་ནས་མདུན་དུ་བསྒོམ་པར་
ཡོད་པས་ཆར་འབེབས་རང་གི་མདུན་དུ་བསྒོམ་པར་བཞེད་དོ། །
མཐའ་ཡས་མནན་པ་ནི་ཀླུ་མཐའ་ཡས་མནན་པའི་ཧེ་བཛྲ་བསྒོམ། ཀྱེའི་
རྡོ་རྗེ་ཞལ་བརྒྱད་ཞབས་བཞི་པ། ཕྱག་བཅུ་དྲུག་གིས་བརྒྱན་པ། སྤྱན་ཉི་ཤུ་རྩ་
བཞི་ཆེ་བ། འཇིགས་པའང་འཇིགས་པར་བྱེད་པ་ཞིག་བྲིའོ་ཟེར་ཡང་འབེབས་
མཁན་ཆོ་ག་ཐོ་རྣམ་པ་བརྒྱད་ཀྱིས་ཧེ་བཛྲར་བསྒོམ་གསུངས་སོ། །དེ་ནས་སློབ་
དཔོན་གྱིས་དཀྱིལ་འཁོར་དེ་སྟོང་པ་ཉིད་དུ་བསྒོམ། དེའི་ངང་ལས་བསྲུང་པའི་
འཁོར་ལོ། ཆོས་ འབྱུང་
། འབྱུང་བ་བཞི། དེ་ ཞུ་བ་ལས་རྡུལ་མཚོན་ གྱི་ དཀྱིལ་
འཁོར་དེ་གཞལ་ཡས་ཁང་ཇི་ལྟ་བར་བསྐྱེད། དེའི་པད་མ་འདབ་བརྒྱད་ལ་ནམ་
བརྒྱད་ལས་ཀླུ་ཆེན་པོ་བརྒྱད་ལ་རོ་སྟོད་མི་ལ་སྦྲུལ་མགོ་རྣམ་པ་བདུན་གྱི་གདེངས་
ཀ་ཅན་ཐལ་མོ་སྙིང་གར་སྦྱར་བ་རོ་སྨད་སྦྲུལ་འཁྱིལ་བར་ཡོད་པའི་གུར་ནས་དེ་
རྣམས་སྔ་མ་རབ་དུ་མནན་ཟེར་ནས་འཇུག་མ་དབུས་སུ་བསྡུས་པ་གསལ་ཏེ། བློ་
མའི་གདམ་ངག་གིས་མགོ་དབུས་སུ་བསྡུས་པའི་སྟེང་དུ་ཡི་གེ་ཀྱི་ལས་བྱ་ཁྱུང་
བསྐྱེད་དེས་ཀླུ་ཆེན་བརྒྱད་སྐྱེ་བ་རེས་འཆིར་རེས་ཀློད་པའོ། །
བྱ་ཁྱུང་གི་སྟེང་དུ་ཡི་གེ་ཨོཾ་ལས་ཁྲོ་བོ་སྟོབས་པོ་ཆེ་སྐུ་མདོག་ནག་པོ་ཞལ་
བཞི་ཕྱག་བརྒྱད་པའི་སྟེང་དུ་ཧེ་བཛྲ་བསྐྱེད། དེ་ནས་ཀླུ་ཆེན་པོ་བརྒྱད་བྱ་ཁྱུང་དང་
དགུ་སྟོབས་པོ་ཆེ་དང་བཅུའི་ཡེ་ཤེས་སྤྱན་དྲངས་ནས་གཉིས་སུ་མེད་པར་བསྲེ།
དབང་བསྐུར་མི་བསྐྱོད་པས་སྟོབས་པོ་ཆེའི་དབུ་བརྒྱན། མཆོད་པ་ལྔས་མཆོད།
236 -108



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྟོབས་ཆེན་དམར་གཏོར་ཀླུ་ཆེན་བརྒྱད་ལ་དཀར་གཏོར་གྱིས་མཆོད་གསུངས་སོ། །
ནང་གི་མ་རུངས་པའི་སེམས་ཀྱིས་ནི་གཤིས་ངན་འཕྱར་བ་ལ་མི་ཟེར་ཏེ་འགྲུབ
བམ་མི་འགྲུབ་ཕེབས་སམ་མི་ཕེབས་སམ་སྙམ་པ་མིན། ཐེ་ཚོམ་མེད་པར་ངེས་
པར་ཁོ་ནར་འགྲུབ་ངེས་སྙམ་པས་སོ། །
དབེན་པའི་གནས་སུ་སྔགས་བཟླས་ཏེ་སྔགས་ནི་ཨོ་གླུ་རུ་བྷུ་རུ་ཧཱུྃ་མ་ཤ་མ་
ཤ་གྷ་ཏ་གྷ་ཏ་ཞེས་པ་ནས་ཕུ་ཕུ་ཕུ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པའི་བར་དུ་ཟློས་ཤིང་
ཏིང་ངེ་འཛིན་གྱི་ཆར་ཕབ་ཅིག་ པར་བསྒོམས་པས། བདག་ཧེ་བཛྲ་མདུན་ གྱི་
སྟོབས་པོ་ཆེ་ལ་ཆར་ཕོབ་ཅིག་པར་བསྒོ་སྟོབས་པོ་ཆེས་བྱ་ཁྱུང་ལ་བྱ་ཁྱུང་གིས་ཀླུ་
ཆེན་པོ་བརྒྱད་ཁྱོད་ལ་ཆར་འབེབས་ པས་མི་འབེབས། མི་འབེབས་ངས་ཁྱེད་
གསོད་ཟེར་ནས་བྱ་ཁྱུང་གི་སྦྱར་བས་ཀླུ་ཆེན་བརྒྱད་ཀྱི་སྐྱེ་བ་རེས་འཚར་རེས་ཀློད་
པས་ཡིན་གསུངས། ཀླུ་ཆེན་པོ་བརྒྱད་ཀྱིས་ནུབ་བྱང་མཚམས་ཀྱི་གླུ་མཐའ་ཡས་
ལ་བསྐུལ་མཐའ་ཡས་ཁྱོད་ཀྱི་ཆར་ཕོབ་ཅིག་ཁྱོད་ཀྱིས་ཆར་མ་ཕབ་ན་བདག་ཅག་
རྣམས་ནི་འགུམ་པ་ལ་ཐུག་གོ་བྱས་པས་ཀླུ་མཐའ་ཡས་ཀྱིས་དེར་ཆར་ཤྭ་ཡིས་
འབེབས་སོ། །གལ་ཏེ་ཆར་མི་འབབ་པ་ལྟ་བུ་ཡིན་ན་སྤོགས་ཆོག་བྱའོ། །དེའི་ཚེ་
ཆར་མི་འབབ་ན་སྔགས་ནི་བཟློག་ལ་བཟླས་པ་ནི་སྡེ་ཚན་དུ་བཟློག་ལ་བཟླས་སོ། །
གལ་ཏེ་མི་འབབ་ན་ནི་བཟློག་ནས་བཟླས་ཀྱང་ཆར་མ་ཕེབས་ནའོ། །མགོ་ནི་ཀླུ་
རྣམས་ཀྱི་མགོ་བོའི། །ཨ་རྫིའི་དོག་པ་ལྟར་ལགས་སོ་ནི་དཔེར་ན་ཤིང་ཨ་རྫ་ཀའི་
སྙེ་མ་དེ་ལ་མི་ཕྱུགས་ཀྱི་རྡོག་པས་རེག་གིས་སོང་པས་དུམ་བུ་བརྒྱ་སྟོང་དུ་སིལ་
སིལ་སོང་པ་བཞིན་དུ་ཀླུ་རྣམས་ཀྱིས་མགོ་འགས་སོ། །ཆར་དབབ་པ་དང་ཞེས་བྱ་
ཅིའི་ཆོ་གའོ་ནི་ལོ་ཐོག་རྒྱས་པར་བྱེད་པ་རྒྱས་པའི་ལས་སོ། །
236 -109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཆར་ཆེས་ན་གཅད་པའི་ཆོ་ག་ནི། ལེའུ་དང་པོའི་དོན་བྱེད་རྣམ་མང་གི་
རྒྱས་བཤད་དེ། སྤྲིན་དྲེལ་བ་ནི་གཞིག་པའོ། །གཅད་དེ་ནི་ཆར་པ་དེ་ཅུང་ཡང་
ཆེས་པར་སོང་ནའོ། །དེའང་ཡིད་དམ་གྱི་ལྷ་གང་ཡིན་གྱི་བསྙེན་པ་འབུམ་བསྒྲུབ་
པ་ཁྲི་ལས་སྦྱོར་གྱི་དུས་སུ། དུར་ཁྲོད་ཀྱི་རས་ལ་ཉེ་བར་འདུག་ན་ནི་ར་རོ་རས་ཀྱི་
སྟེང་དུ་འདུག་པའོ། །སྔགས་འདི་བཟླས་ཤིང་དྲལ་ནི་ལག་པ་གཡས་པ་ཁུ་ཚུར་
བཅང་པ་ལ་མཛུབ་མོ་ཀེ་ར་བསྒྲེང་ནས་སེམས་ཀྱིས་སྤྲིན་ཐམས་ཅད་གཞིག་པའི་
བསམ་པས་ཨོཾ་ཨཱརྱ་ཨན་་ཨ་ན་སྤྱི་ཡ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཞེས་པ་བཟླས་པ་
བྱས་ན། སྤྲིན་དྲལ་བའི་ཆོ་ག་འོ་ནི་སྤྲིན་ཐམས་ཅད་སེང་གིས་སོང་ཏེ་འཐོར་བས་
ཆར་མི་འབྱུང་པའོ། །
ད་ནི་ལེའུ་དང་པོའི་སྟེ་རེངས་བྱེད་དང་མངོན་སྤྱོད་དང་ཞེས་པས་མདོར་
བསྟན་ནས་རྒྱས་བཤད་ནི། སྡེ་ནི་དམག་དཔུང་ལ་རེངས་པ་ནི་དམག་དཔུང་དེ་
རེངས་པར་བྱེད་པ་མངོན་སྤྱོད་ཀྱི་ལས་དངོས་སོ། །ཕ་རོལ་གྱི་སྡེ་ནི་ཕ་རོལ་གྱི་སྡེ་
བྱ་དམག་གི་དཔུང་ཞེས་བྱའོ། །བཤིག་པའི་ཕྱིར་ནི་དམག་གི་དཔུང་དེ་འཇོམས་
པའི་ཕྱིར་རོ། ཁ་ཊི་ཀའི་བསྒྲུབ་པ་བཤད་པ་ནི་ཁ་ཏི་ཁ་ཞེས་བྱ་ཐོད་ལོ་སྐོར་གྱི་སྒོ་
ནས་ཕ་རོལ་གྱི་དཔུང་རྣམ་པར་གཞོམ་ཞིག་བཤད། དེའང་དགྱེས་པ་རྡོ་རྗེའི་འམ་
ཡིད་དམ་གྱི་བསྐྱེད་པའི་རིམ་པ་ལ་བརྟན་པ་ཞིག་གིས་སྔོན་དུ་བསྙེན་པོ་འབུམ་བྱ།
དེ་འོག་ནས་བསྙེན་པ་སྔོན་དུ་འབུམ་བཟླས་ཏེ་ཞེས་སོ། །ཡང་དངོས་གྲུབ་གྱི་དོན་
དུ་བྱེ་བ་བཟླས་པ་ནི་བསྙེན་བསྒྲུབ་ལ་དེས་མི་འོང་ངམ་སྙམ་ནས་ཐེ་ཚོམ་ཟ་ན་བྱེ་
བ་བཟླས། ཐེ་ཚོམ་མི་ཟ་ན་སྔོན་དུ་བསྙེན་པ་འབུམ་བསྒྲུབ་པ་ཁྲིས་ཆོག་གསུང་
ངོ༌། །
236 -110



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྒྲུབ་པའི་དུས་སུ་ རྫས་བསག་པ་ནི། ཁ་ཏི་ཁ་རང་ནི་རྡོ་རྒྱུས་ཀྱིས་
དཀར་པོ་བྱེད། །བདུད་རྩི་ལྔས་ནི་རྒྱུ་དངོས་བྱེད། ཀུ་ཋ་ར་ཙི་ན་ད་ནི་རྨ་ལོག་
བུའང་ཟེར་བཅད་འབྱོར་ཟེར་བུའང་ཟེར་ཏེ་དེས་སྦྱིན་བྱེད་པའོ། །ལྷན་ཅིག་
བཏགས་ནི་བདུད་རྩི་ལྔ་ལ་རྒྱུ་དངོས་ཐོད་ལོ་སྐོར་དཀར་པོ་བྱེད་མ་ལོ་གང་བུས་
སྦྱིན་བྱས་ཏེ་རང་གི་དྲི་ཆུ་ཨེན་གཅིག་བླུགས་རྡོ་སྐོར་དུ་བསྣུར་བས་རིལ་བུ་འཛུབ་
མོ་ལྟར་ནར་མོ་ཞིག་བྱས་ལ། དེས་བུམ་པ་གཅིག་གི་སྐེ་ན་ཕར་སྐོར་ཀྱིས་བསྐོར་
ལ་དཀར་ཀཱར་གྱིས་བྱུང་བ་དང་
། སྔགས་ཨོཾ་བཛྲ་ཀ་དྷ་རེ་ཧེ་བཛྲ་ཁྲི་བཟླས་ཏེ་
ལས་ སྦྱོར་ལ་ ཅི་ རིགས་ བཟླས། དེ་ བསྒྲུབས་ལས་ སྦྱོར་ དུས་ སོ། །རིལ་བ་ སྤྱི་
བླུགས་ཀྱི་མགྲིན་པ་བསྐོར་ཞིང་ཐིག་ལེ་དེས་སོ། །བསྐོར་ནས་བཅད་ནི་བཅུ་བཅུ་
བསྐོར་ནས་བུམ་པའི་སྐེ་བཅད་ནའོ། །དགྲ་ཐམས་ཅད་ཀྱི་མགོ་མེད་པར་འགྱུར་
རོ་ནི་བུམ་པའི་སྐེ་བ་ཆད་པ་བཞིན་དུ་དགྲ་མགོ་ཆད་ནས་འཆི་སྟེ། མངོན་སྤྱོད་
ལས་སོ། །
ད་ནི་ལྷ་དགས་པའི་ཆོ་ག་བཤད་དེ་འདིའི་ལེའུ་དང་པོའི་སྡེ་རེངས་བྱེད་
དང་མངོན་སྤྱོད་དང་ཞེས་པའི་མངོན་སྤྱོད་ཀྱི་རྒྱས་བཤད་དེ། འདི་ལ་ཡང་ཡི་དམ་
ཧེ་བཛྲའི་བསྐྱེད་རིམ་ལ་བརྟན་པས་སྔོན་དུ་བསྙེན་པ་འབུམ་བྱ། ཐིག་ལེ་བསྒྲུབ་
སྟེ་ནི་བསྒྲུབ་པ་ལ་ཨོཾ་བཛྲ་ཀུ་ཐ་ར་ཁྲི་བཟླས། ལས་སྦྱོར་ལ་ཚངས་པའི་ས་བོན་ནི་
ཤིང་པ་ལ་ཤའི་འབྲས་བུ་དེའོ། །རྒྱས་ལ་བསྒྲུབ་ནི་སྐར་མ་རྒྱལ་གྱི་ཉིན་བར་
བླངས་ལ་ཀུ་ཋ་ར་ཚིན་དྷ་དང་བསྲེས་ནི་རྨ་ལོ་གང་བུ་དང་བསྲེས་ལ། ཉི་མ་གཟས་
ཟིན་པ་ནི་དུས་ཚོད་ཉི་མ་གཟས་ཟིན་པའི་ཉིན་མོ་ལས་སྦྱོར་བྱ། མི་བསྐྱོད་པ་དང་
གཏག་ཅིང་གཏག་ནི་རྫས་དེ་གཉིས་དང་ཤིན་ཏུ་ཞིབ་པར་བཏགས་པའོ། །རང་གི་
236 -111



WWW
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དྲི་ཆུ་དང་བསྲེས་ལ་རང་གི་དཔྲལ་བར་ཐིག་ལེ་བྱ། དགྲ་སྟ་བྱས་ཏེ་ནི་ཐིག་ལེའི་
དབུས་སུ་དགྲ་སྟའི་དབྱིབས་ཞིག་བྱའོ། །དེ་རྐང་པས་མནན་ལ་སྔགས་བཟླས་ནི་
རང་གི་ཡིད་དམ་ལྷར་བསྒོམས་པའི་རྐང་པའི་འོག་ཏུ་བཅུག་ལ་ནེམས་སེ་མནན་
ལ་སྔགས་བཟླས་ཏེ། ཨོཾ་བཛྲ་ཀུ་ཐ་ར་པ་ཏ་ཡ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་བཟླས་སོ། །
བྱེ་བ་བྱས་ནས་བསྙེན་བསྒྲུབ་ལ་ཐེ་ཚོམ་ཟ་ན་ལས་སྦྱོར་ལ་བྱེ་བ་བསྐྱལ། ཐེ་ཚོམ་
མི་ཟ་ན་བསྙེན་པ་འབུམ་བསྒྲུབ་པ་ཁྲིས་ཆོག །ཐིག་ལེ་བྱས་ཏེ་ནི་རྐང་པའི་འོག་
ནས་དགྲ་སྟ་དེ་ཕྱུང་ལ་དེས་རང་གི་དཔྲལ་བར་ཐིག་ལེ་ཞིག་བྱས། ཐིག་ལེའི་ནང་
དུ་དགྲ་སྟའི་དབྱིབས་གཅིག་བྲིས་ནས། གང་ལ་ཕྱག་བྱས་པ་དེ་ནི་མུ་སྟེགས་ཀྱི་ལྷ་
ལ་སོགས་པ་ལོ་གའི་ལྷ་ཐམས་ཅད་པའོ། །ཕྱག་བྱས་པ་དེ་འགས་ནི་ངག་ཏུ་བྷན་
དྷ་མི་ཞེས་བརྗོད་ཅིང་ཕྱག་བྱས་ན་འགས་སོ། །ལྷ་འགས་པའི་ཆོ་ག་ནི་མངོན་སྤྱོད་
ཀྱི་ལས་ཡིན་གསུངས་སོ། །
ད་ནི་དགྲ་ལ་རིམས་གཏང་བའི་ཆོ་ག་ནི་འདི་ཡང་མངོན་སྤྱོད་གྱི་ལས་ཏེ་
དེའི་རྒྱས་བཤད་ཀྱང་ཡིན་ནོ། །ཚ་བས་གདུང་བ་ནི་ རིམས་ རིམས་གཏང་བར་
འདོད་ནའོ། །འདི་ཡང་ཡི་དམ་གྱི་ལྷའི་བསྐྱེད་རིམ་ལ་བརྟེན་པས་སྔོན་དུ་བསྙེན་
པ་འབུམ་མམ་བྱེ་བ་བསྐྱལ། བསྒྲུབ་པའི་དུས་སུ་ཨ་རྒའི་ལོ་མ་ནི། བྲི་གཞི་ཤིང་
ཨ་རྒྱའི་ལོ་མ་གཅིག་པའོ། །སྣག་ཚ་ནི་དུག་དང་ཁྲོག་དང་སྐེ་ཚེ་དང་ཙི་ཏྲ་ཀའི་ཁུ་
བ་ནི་རས་དམར་པོ་བརྩིར་བའི་ཁུ་བ་རྣམས་ལ་སྣག་ཚ་བྱའོ། །དགྲའི་མིང་བྱང་བྲི་
ཞིང་ནི་སྣག་ཚ་དེས་ཨརྒའི་ལོ་མ་ལ་གཟུགས་གཅིག་བྲི། དེའི་སྙིང་ཁར་ཆེ་གེ་མོ་
ལ་རིམས་ཐོང་གཅིག་བྲི། ལིང་ཀ་དེ་ཕྲ་ཚིལ་དུ་བཏུམས་ཤིང་བུའི་སྒམ་དུ་བཅུག་
སྟེ་སྔགས་ཁྲི་བཟླས་སོ་ནི་ཨོ་ཧེ་བཛྲ་ཛ་ར་ཛ་ར་ཤ་ཏུཾ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱའོ། །ལས་
WWW US
236 -112



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྦྱོར་གྱི་དུས་སུ་འབྲས་ཕུབ་གྱི་མེ་ལ་བདུགས་ཏེ་ནི་ཤིང་བུ་ལ་ལི་ཀ་བསྐྱོན་ཏེ་མེ་
ལ་བདུག་སྟེ་ཁྲི་བཟླས་པས་དགྲ་ལ་རིམས་འོང་བའོ། །འགྲུབ་པ་ནི་ལས་དེའོ། །
འཕོ་བར་འདོད་ན་བསིག་དེ་ཆུ་དང་འོ་མ་བསྲེས་པས་བཀྲུ་བའོ། །
ཆང་སྐྱུག་པ་བྱ་བར་འདོད་པས་འདི་ཡང་མངོན་སྤྱོད་ཀྱི་ལས་ཡིན་ཏེ།
རྒྱས་བཤད་ཀྱང་ཡིན་ནོ། །འདི་ཡང་ཡི་དམ་ཧེ་བཛྲའ་བསྐྱེད་རིམ་ལ་བརྟན་པ་
ཐོབ་པ་སྔོན་དུ་བསྙེན་པ་འབུམ་མམ་བྱེ་བ་བྱ། བསྒྲུབ་པ་ཁྲི། ལས་སྦྱོར་འདི་རང་
ཡིན་གསུངས་སོ། །བསྒྲུབ་བྱའི་ལྟོ་བར་མི་གི་རྣམ་པར་བསྒོམ་ཞིང་ནི་སྒྲུབ་བྱ་བྲམ་
ཟེའམ་དགེ་སློང་ཆང་ཡེ་མི་འཐུང་བའི་ལྟོ་བར་ཡི་གེ་མི་གཅིག་བསྒོམ། མཾ་གི་རྣམ་
གྱུར་པ་ལས་ནི་མཾ་ཞུ་བ་ལས་སོ། །ཆོང་ལྟོ་བར་བསྒོམས་ཏེ་ནི་མཾ་དེ་ཞུ་བ་
ལས་ཆང་གིས་ སེར་མེར་གྱིས་གང་བར་བསྒོམས་ལ། ཡཾ་ལས་རླུང་གིས་ཆང་
བསྐོལ་ཏེ། སྔགས་ཀྱི་ཞབས་སུ་ཆེ་གེ་མོའི་ལྟོ་བ་ནས་ཆག་སྐྱུག་ཏུ་ཆུག་ཅིག་སྭཱ་ཧཱ་
བཟླས་པར་སོང་ནས་སྐྱུག་པར་བལྟས་ནས་ཆང་སྐྱུག་གོ་ནི་བཙུན་པའམ་བྲམ་ཟེ་
དེའི་ལྟོ་བ་ནས་ཆང་སྐྱུག་པའོ། །འདིར་ཡང་བིནྡྲ་པས་གྲུབ་པའོ། །
ད་ནི་བུད་མེད་དབང་དུ་བྱ་བའི་ཆོ་ག་ནི། ལེའུ་དང་པོའི་དོན་བྱེད་རྣམ་
མང་གི་རྒྱས་བཤད་དེ་དབང་གི་ལས་སོ། །རབ་ཏུ་མྱོས་མ་ནི་བུད་མེད་ཤིན་ཏུ་
ཆགས་པ་ཆེ་བས་ཆགས་པས་མྱོས་པས་མྱོས་མ་དེ་དབང་དུ་བྱ་བར་འདོད་པའོ། །
འདི་ལ་ཡང་ཡི་དམ་གྱི་བསྙེན་པ་འབུམ་བྱ་བསྒྲུབ་པ་ཁྲི། ལས་སྦྱོར་གྱི་དུས་སུ་མྱ་
ངན་མེད་པ་ནི་དཔྱིད་ཟླ་འབྲིང་པོའི་ཚེས་བརྒྱད་ལའོ། །མྱ་ངན་མེད་པའི་འོག་ཏུ་
སོང་སྟེ་ནི་ཤིང་མྱ་ངན་མེད་པ་ལོ་འདབ་དང་བཅས་པ་ཞིག་གི་འོག་ཏུ་སོང་བའོ།
ཁ་ནུབ་ཏུ་བལྟས་ལ་གོས་མར་པོ་ཞིག་གོན་ཏེ་མྱོས་བྱེད་ཀྱི་འབྲས་བུ་ནི་གོ་ལ་ཟ་
236 113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཞིང་
། ཀ་ཀ་མ་ཙའི་ཁུ་བ་ནི་རས་དམར་པོ་བརྩིར་བའི་ཁུ་བས་སོ། །ཐིག་ལེ་བྱས་
ནས་ནི་དེས་རང་གི་དཔྲལ་བར་ཐིག་ལེ་ཟླུམ་པོ་ཞིག་བྱས་དེའི་དབུས་སུ་ཟླ་བ་
ཕྱེད་པའི་དབྱིབས་ལྟ་བུ་བྱས་ནས་ངག་ཏུ་སྔགས་ཨོཾ་ཨ་མུ་ཀ་མི་ཤྲཱི་བྷ་སི་བྷ་བ་ཏུ་
སྭཱ་ཧཱ། ཞེས་བཟླས་སོ། ཁྲི་ཡིས་འོང་བར་འགྱུར་རོ། །འདི་བསྒྲུབ་པ་ལ་སྔགས་ཁྲི་
ཕྲག་ཅིག་བཟླས། ལས་སྦྱོར་ལ་ཅི་རིགས་བཟླས་ནས། དཔྲལ་བའི་ཐིག་ལེ་དེ་
མཐོང་པའམ། བསྟན་ པ་ཙམ་གྱིས་རང་དབང་མེད་པར་ལོ་སྟེ། འདི་ཡང་བིརླ་
པས་འགྲུབ་སྟེ་མུ་སྟེགས་ཀྱི་བཙུན་མོ་ཡང་འདིས་བཀུག་པའོ། །
ད་ནི་ཉི་མ་དང་ཟླ་བ་གཟུང་པ་ནི། འདི་ཡང་ལེའུ་དང་པོའི་དོན་བྱེད་རྣམ་
མང་གི་དོན་རྒྱས་པར་བཤད་པའོ། །ཟླ་བ་དང་ཉི་མ་དབང་དུ་བྱ་བར་འདོད་པས་
ནི་ལས་བརྒྱད་ལ་དབང་གི་ལས་སོ། །འདི་ལ་ཡང་རང་གི་ཡི་དམ་ཧེ་བཛྲའི་བསྐྱེད་
པའི་རིམ་པ་ལ་བརྟན་པ་ཐོབ་པས་སྔོན་དུ་བསྙེན་པ་འབུམ་འམ་བྱེ་བ་བྱས།
བསྒྲུབ་པ་ལ་སཱ་ལུ་བཏགས་པའི་ཆན་གྱིས་འགྱུར་བ་ལ་ནི་འབྲས་སཱ་ལུ་ཆན་དུ་
བྱས་ཏེ་སྐམས་ལ་བཏགས་པ་དང་ཉི་ཟླ་གང་འཛིན་པའི་གཟུགས་བྱས་ལ་ལྕགས་
སྐོང་གི་ནང་དུ་རང་གི་དྲི་ཆུ་མང་པོ་བསོགས་དེའི་ཁ་སོག་མས་བྱིབས་དེར་ཉི་ཟླའི་
གཟུགས་བཞག་ལ་ཁུ་བཙོས་བྱེད་ཅིང་སྔགས་ནི། ཉི་མ་འཛིན་ན་ཨོཾ་བཛྲ་མ་ཨ་ཀ་
མ་ཙ་ལ་མ་ཙ་ལ་ཟླ་བ་འཛིན་ན་ཨ་ཙ་ལ་ཨ་ཙ་ལ་ཏི་ཤཱ་ཏི་ཤཱ་ཧེ་བཛྲ་ཡ་ཧེ་བཛྲ་ཡ་
ཧཱུཾ་ཧཱུཾ་ཧཱུཾ་ ཕཊ་ སྭཱ་ ཧཱ། བསྒྲུབ་པ་ཁྲི་བཟླས་སོ། །བྱེ་བ་ཕྲག་གཅིག་བཟླས་སོ་ནི་
བསྙེན་བསྒྲུབ་ལ་ཐེ་ཚོམ་ཟ་ན་བྱེ་བ་ཕྲག་གཅིག་བསྐྱར་ལ་བཟླས། ཐེ་ཚོམ་མི་ཟ་
ན་བསྙེན་པ་འབུམ་བསྒྲུབ་པ་ཁྲིས་ཆོག་གོ །ལས་སྦྱོར་ལ་ཉི་ཟླ་གང་དབང་དུ་བྱས་
ནས། རྡོ་རྗེ་ཆུ་ལ་བཅུག་ཅིང་སྔགས་བཟླས་ནི་ཐོད་པར་དྲི་ཆུ་བཏང་དེར་ཉི་ཟླ་
236 -114



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གང་འཛིན་གྱི་གཟུགས་དེ་བཞག་ནས་ཡིད་ཀྱིས་ཉི་ཟླ་བཀུག་ཅིང་གཟུགས་དེ་ལ་
སྙིམས་ཕུར་པས་བཏབ་སྔགས་བཟླས་ན་ཉི་མ་དང་ཟླ་བ་འཛིན་ནོ། །ཉི་མ་དང་ཟླ་
བ་ཡང་དག་པར་གནས་ཤིང་ཉིན་མཚན་བྱེ་བྲག་མེད་ནི་ཉི་མ་མི་ནུབ་ཟླ་བ་མི་
ནུབ་པའོ། །ཉི་མ་དང་ཟླ་བ་འཛིན་པའི་ཆོ་ག་འདི་བིརླ་པས་གྲུབ་པའོ། །
ད་ནི་རྡོ་རྗེ་དཀར་མ་པྲ་དབབ་པའི་ཆོ་ག་འདི་ཡང་ལེའུ་དང་པོའི་དོན་བྱེད་
རྣམ་མང་གི་རྒྱས་བཤད་དོ། །འདི་ལའང་ ཡི་དམ་གང་ཡིན་ཧེ་ བཛྲའི་སྔོན་དུ་
བསྙེན་པ་འབུམ་བྱས། །བསྒྲུབ་པ་ལ་སྔགས་ཁྲི་བཟླས། ལས་སྦྱོར་ལ་ༀ་ན་གྲོ་ནི་
གྲ་ཞེས་བྱ་བའི་སྔགས་འདི་ནི་ཟློས་ཙམ་ན་ཨོཾ་ན་གྲོ་ན་ཧཱུཾ་ཕཊ་སྭཱ་ཧཱ་ཞེས་བཟླས་
སོ། །དེ་ལྟར་ཡིན་པར་ཅིས་ཤེས་ན། འདི་རང་ནས་སྔགས་ཐམས་ཅད་ཀྱི་རྐང་
པར་ཨོ་ལ་སོགས་པས་ཤེས་སོ། །དུས་མ་ཡིན་པའི་དུས་ནི་ནོར་སྟོར་བའི་དུས་སོ། །
དོན་བསྒྲུབ་པའི་ཕྱིར་ནི་དེའི་དོན་བསྒྲུབ་པ་ནོར་རྙེད་པར་བྱ་བའི་ཕྱིར་རོ། །འོག་
ནས་བཅུ་བཞི་ནི་ཚེས་བཅུ་བཞི་བརྒྱད་པ་ཚེས་བརྒྱད་དོ། །སྔ་བའི་དུས་སུ་སྔ་དྲོའི་
དུས་སུའོ། །བུམ་པ་ལ་སོགས་པ་བཞག་ཅིང་ནི་བུམ་པ་དང་མེ་ལོང་དང་དེའི་རྫས་
དང་ཆུ་གཙང་ལ་སྤོས་བཏབ་པས་མཆོད་པ་ལ་སོགས་པ་བཤམ། འབྲུ་མར་ནི་
ཏིལ་མར་དང་
། ཨ་ལ་ཀའི་ཁུ་བ་ནི་དར་ལེབ་རྒན་བརྩིར་བའི་ཁུ་བའོ། །སྔགས་
འདི་ཉིད་ལན་བརྒྱ་རྩ་བརྒྱད་མངོན་པར་བསྔགས་སོ་ནི་རྫས་དེ་ལ་གོང་གི་སྔགས་
ཨོཾ་ན་གྲ་ན་གྲ་ཧཱུྃ་ཕཊ་སྭཱ་ཧཱ་སྭཱ་ཧཱ། ཞེས་ལན་བརྒྱ་རྩ་བརྒྱད་བཟླས་སོ། །དེ་ནས་
མངོན་པར་བསྔགས་པའི་ཨ་ལ་ཀའི་ཁུ་བ་ནི་དར་ལེབ་རྒན་བཙིར་བའི་ཁུ་བ་ལ་
བསྔགས་བཟླས་པ་དེས་སོ། །སྔགས་པའི་མཐེ་བོང་རྒན་པོ་ལ་བསྐུས་ནས་ནིས་པྲ་
རྟེན་ཁྱེའུ་ཡིན་ན་མཐེ་བོང་གཡས་པ་ལ་བསྐུ་བུ་མོ་ཡིན་ན་གཡོན་ལ་བསྐུའོ། །
236 -115



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྲུ་མར་ཀྱིས་ཀྱང་བླུགས་ནི་དེ་ཉི་མ་ལ་སྐམས་ཏིལ་མར་ཞིག་བྱུགས་ཡང་ཉི་མ་
ལ་བསྐམས་ཡང་ཏིལ་མར་གཅིག་བྱུགས་པས་མཐེ་བོང་དེ་དམར་ལྷུང་ལྷུང་བ་
ཞིག་འོང་ངོ༌
། །གོང་གཞོན་ནུ་མ་ནི་པྲ་རྟེན་ཁྱེའུ་འམ་བུ་མོ་འདོད་པའི་མཚོན་གྱིས་
མ་ཕོག་པའོ། །མིག་དག་ལ་ལན་བརྒྱ་རྩ་བརྒྱད་ནི་པྲ་སྟན་གྱི་མིག་ལ་ཨོཾ་ན་གྲའི་
སྔགས་རྩ་བརྒྱད་བཟླས་པའོ། །མེ་ཏོག་ལ་སོགས་པའི་མཆོད་པ་ལྔ་ནི་པྲ་སྟན་
ལྷར་བསྐྱེད་དེ་ཁྱེའུ་ཡིན་ན་ཧེ་རུ་ཀ་དང་བུ་མོ་ཡིན་ན་བདག་མེད་མ་བསྐྱེད་ལ་མེ་
ཏོག་དང་སྤོས་ལ་སོགས་པ་མཆོད་པ་ལྔས་མཆོད་དོ། །སྙན་གསན་དབབ་པ་ནི་དེ་
ལྟ་རེ་ངའི་རྫས་སུས་ཁྱེར་སྨྱོས་བྱ་བའོ། །སྙན་གསན་ཇི་ལྟར་དབབ་ན་འོག་ནས་
གཞོན་ནུ་མོ་ལ་བསྟན་པ་ནི་པྲ་རྟེན་དེ་ལ་མཐེ་བོང་འདི་ལ་སེམས་མ་ཡེངས་པ་
ལྟོས་ཤིག་བྱ་བའོ། །ངའི་རྫས་སུས་ཁྱེར་སྤྲོས་ནི། ཨོཾ་ན་གྲ་ན་གྲ་ཧཱུྃ་ཕཊ་སྭཱ་ཧཱ་ངའི་
རྗེས་སུ་ཁྱེར་སྨོས་ཅིག་ཞེས་ལན་བརྒྱ་རྩ་བརྒྱད་བྱའོ། །དེས་ནི་པྲ་རྟེན་ཁྱེའུ་འམ་བུ་
མོ་དེས་སོ། །དེ་ལ་སྨྲས་པ་ནི་པྲ་འབེབས་པ་ལ་སྨྲས་པའོ། །ཆེ་གེ་མོ་ཞེས་བྱ་བས་
ཁྱེར་རོ་ནི་ཡུལ་ཆེ་གེ་མོ་ན་མི་ཆེ་གེ་མོ་ཞེས་བྱ་བས་ཁྱེར་ཏེ་ད་ལྟ་འདི་ན་འདུག་བྱ་
བའོ། །
ད་ནི་དགར་བའི་ལས་བཤད་དེ་ལེའུ་དང་པོའི་དོན་བྱེད་རྣམ་མང་གི་དོན་
རྒྱས་པར་བཤད་པ་འདི་ཡང་ངོ༌། །འདི་བཟློས་ཙམ་ན་ཡང་ཨོ་བེ་ཊུ་ཡཱ་བེ་ཊུ་ཡཱ་ཧཱུྃ་
ཕཊ་སྭཱ་ཧཱ་ཞེས་བཟླས་ནས་ལུས་ཀྱི་མཐེ་བོང་དང་མཐེ་ཆུང་གཉིས་སྤྲས་སོར་མོ་
གསུམ་པོ་ནང་དུ་བཀུག་གི་བྱས་ལ། གླང་པོ་ཆེའི་སྣ་ལྟར་བྱས་ལ་གླང་པོ་ཆེ་ནི་
སྤྱོད་པ་བྱེད་པའི་དུས་སུ་གླང་པོ་ཆེ་སྨྱོན་པ་དང་ཕྲད་ནས་དེ་བྱས་ན་གླང་པོ་ཆེ་སྨྱོན་
པའི་ཚོགས་ཐམས་ཅད་བྲོས་སོ། །དེ་བཞིན་དུ་སྟག་དང་ཕྲད་ན་ཨོཾ་མམྨཱ་མམ་ཧཱུཾ་
236 116



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕཊ་སྭཱ་ཧཱ་ལུས་ཀྱི་མུ་ཏྲ་སྲིན་ལག་དང་གུང་མོ་བཀུག་མཐེ་ཆུང་དང་མཛུབ་མོ་
གཉིས་ཀེ་རེ་བྱས་ན་སྟག་འབྲོས་སོ། །ཨོཾ་ཏེ་ལི་ཡ་ཏེ་ལི་ཡ་ཧཱུྃ་ཕཊ་སྭཱ་ཧྭ་བཟླས་
བཛུབ་མོ་བསྒྲེང་ནས་བསེ་འབྲོས་སོ། །ཨོཾ་ཨི་ལི་མི་ལི་ཕུ་ཕུ་ཧཱུྃ་ཕཊ་སྭཱ་ཧཱ་ཞེས་
བརྗོད་ཕྱག་རྒྱ་སོར་མོ་རྣམས་སྦྲུལ་མགོ་ལྟར་ཚིགས་དང་པོ་བཀུག་ལ་བྱས་ན་
སྦྲུལ་འབྲོས་པར་འགྱུར་རོ། །ནོར་སྐྱོང་འདུལ་བའི་མུ་དྲ་ནི་མཐེ་ཆུང་དང་སྲིན་
ལག་གཉིས་བཀུག་ལྷག་མ་ཤར་རེ་བྱ་བླ་མ་གསུངས། །མདོ་ནས་ལག་པ་དེང་ངེ་
བྱ་བ་སྟེ་ཧེ་བཛྲའི་སྔགས་བཟླས་ན་ཁྱི་འབྲོས་པར་འགྱུར་རོ། །
ད་འཇུག་སྡུད་ནི་རྡོ་རྗེ་མ་དང་གཅིག་དཀར་མོ་དང་གཉིས་མཁའ་སྤྱོད་མ་
བཞིའི་ བར་དུ་ལྷ་མོ་བདུན་ཀྱིས་ལས་བདུན་བྱེད་པའི་ལྷ་མོ་བདུན་པའོ། །ལས་
བདུན་བྱེད་པར་ཅི་ཤེས་ན་རྣལ་འབྱོར་ནི་ལྷ་མོ་བདུན་ཀྱི་ང་རྒྱལ་དུ་བསྒོམས་པའོ། །
རེངས་པར་བྱེད་པ་ལ་སོགས་པ་ནི་ལས་བདུན་བྱེད་པར་ཅིས་ཤེས་ན་ཨོཾ་ཧཱུྃ་སྭཱ་ཧཱ་
རེངས་པར་བྱེད་པ་ལ་སོགས་པའོ། །བརྟུལ་ཞུགས་ཅན་ཀྱིས་བྱེད་དོ་ནི་ཐ་མལ་ཀྱི་
ལུས་ངག་ཡིད་གསུམ་བརྟུལ་ནས་ལྷ་མོ་བདུན་ཀྱི་རྒྱན་ཆ་ལུགས་སུ་ཞུགས་པར་
བྱེད་དོ། །དེ་ལྟར་ལེའུའི་གཞུང་དེ་ལ་སྔགས་ཚན་སོ་གསུམ་ཡོད་ཀྱང་གཞིའི་རྒྱུད་
དང་འབྲས་བུའི་རྒྱུད་གསུམ་དུ་བསྡུས་ནས་སོང་བའོ། །
ལེའུ་མཚན་ནི་སྔགས་ནི་ངོ་བོ་ངེས་ཚིག་དབྱེ་བ་ལྔའོ། །ལེའུ་ནི་གཞུང་
གཅོད་ཅིང་སྐྱོང་བའོ། །གཉིས་པ་ནི་གྲངས་སོ། །གསལ་བའི་སྒྲོན་མེ་ལས་ལེའུ་
གཉིས་པའོ།།
༈ ལེའུ་གསུམ་པ་འདི་ལ་གསུམ་ལས། ལེའུ་ལེའུའི་འབྲེལ་ནི་ལེའུ་དང་
པོར་གཞིའི་རྒྱུད་རང་བཞིན་གྱི་རྒྱུད་འབྲས་བུའི་རྒྱུད་རྣམ་པ་གསུམ་མདོར་བསྟན།
11
236 -117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མདོར་བསྟན་པ་དེ་ལ་སྔགས་མེད་ན་མི་འགྲུབ་པས་སྔགས་ཀྱི་ལེལུ། སྔགས་དེ་ལ་
ཡང་ལྷ་དང་བྲལ་ན་འགྲུབ་པར་མི་འགྱུར་བས་ན་ལྷའི་ལེའུ་འདི་གསུངས་སོ། །
ལེའུ་མདོར་བསྟན་རྒྱས་བཤད་ཀྱི་དབང་དུ་བྱས་ན་ལེའུ་དང་པོར་ལྷ་རྣམས་ཇི་ལྟ་
འབྱུང་བ་ཉིད་ཞེས་པས་ཧེ་རུ་ཀའི་བསྐྱེད་རིམ་ལེའུ་གསུམ་པའི་མདོར་བསྟན་ཡིན།
དེ་རྒྱས་པར་བཤད་པ་འདིར་དེ་ནས་ལྷའི་ལེའུ་བཤད་པར་བྱའོ་ཞེས་པས་འདི་ཡ་
གིའི་དོན་ཡར་རྒྱས་པར་འཆད་དོ། །ལེའུ་མངོན་པར་རྟོགས་པའི་འབྲེལ་ནི་རྒྱུད་
བསྡེབས་ནས་གང་ཟག་གིས་བྱས་པའི་སྒྲུབ་ཐབས་ལ་རག་མི་ལས་པར་མངོན་
པར་རྟོགས་པ་དང་ལྟ་རེ་ལམ་དུ་སློང་བའོ། །
ལེའུ་འདི་ རང་གི་དབང་དུ་ན་ཆོས་གསུམ་ལས། དང་པོར་བཤད་པར་
ཞལ་གྱིས་བཞེས་པ་ནི། དེ་ནས་ལྷའི་ལེའུ་བཤད་པར་བྱའོ་ཞེས་པས་སྟོན་པ་ཡིན་
ནོ། །དེ་ནས་ནི་སྔགས་ཀྱི་ལེའུ་བཤད་པའི་དེ་ནས་སོ། །ལྷ་ནི་སྔོན་སྲིད་པ་ཆགས་
པའི་དུས་སུ་འཇིག་རྟེན་པ་རྣམས་ཀྱི་ལྷ་ཚངས་པ་ཟེར་ལྷ་ཁྱབ་འཇུག་ཟེར་ལྷ་
དབང་ཕྱུག་ཆེན་པོ་ཟེར་ནས་མིང་བཏགས་པས། འདི་དེ་རྣམས་བཏུལ་བའི་སྒོ་
ནས་འདུལ་བྱེད་བཅོམ་ལྡན་འདས་ཡང་དག་པར་རྫོགས་པའི་སངས་རྒྱས་ལ་ཡང་
ལྷ་ཞེས་བྱའོ། །ལེའུ་ནི་པ་ཏ་ལ་ཞེས་པ་གཞུང་གཅོད་ཅིང་སྐྱོང་བར་བྱེད་པའོ། །
བཤད་པར་བྱ་ནི་བཤད་པ་ཞལ་གྱིས་བཞེས་པའོ། །
ད་ནི་ལེའུའི་གཞུང་དངོས་བསྟན་པ་ལ། ལེའུའི་གཞུང་འདི་ཁར་སང་རྒྱུད་
ཀྱི་རྩིས་བྱས་པའི་ནང་དུ་སྡུད་ན། ཀྱེའི་རྡོ་རྗེའི་རྒྱུད་འདི་ལ་གཞིའི་རྒྱུད་དེ་རང་
བཞིན་ཀྱི་རྒྱུད་འབྲས་བུའི་རྒྱུད་རྣམ་པ་གསུམ་ཡོད་པ་ལས། རང་བཞིན་ཀྱི་རྒྱུད་
དུ་བསྡུའོ། །དེ་ལ་རྣལ་འབྱོར་དང་། རྣལ་འབྱོར་གྱི་དམ་ཚིག་དང་
། རྣལ་འབྱོར་གྱི་
236 -118



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྤྱོད་པ་རྣམ་པ་གསུམ་ཡོད་པ་ལས། འདིར་རྣལ་འབྱོར་དུ་སྡུད་དོ། །དེ་གཉིས་
བསྐྱེད་པའི་རྣལ་འབྱོར་དང་། རྫོགས་པའི་རྣལ་འབྱོར་གཉིས་ལས
། འདིར་བསྐྱེད་
པའི་རིམ་པའི་རྣལ་འབྱོར། དེ་ལ་གཉིས་ཏེ། ལས་ཚོགས་ཀྱི་ལྷ་བསྐྱེད་པའི་རིམ་
པའི་རྣལ་འབྱོར་དང༌
། མངོན་པར་རྟོགས་པའི་བསྐྱེད་པའི་རིམ་པའི་རྣལ་འབྱོར་
གཉིས་ལས། འདི་མངོན་པར་རྟོགས་པ་ལྷའི་བསྐྱེད་པའི་རིམ་པའི་རྣལ་འབྱོར།
དེ་ལ་གཉིས་ཀྱིས་བསྡུས་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ་དང་
།
རིགས་བྱེ་བྲག་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ་ལས། རིགས་བྱེ་
བྲག་པའི་དཀྱིལ་འཁོར་གྱི་འཁོར་ལོ་ལམ་དུ་བྱེད་པ། དེ་ལ་ལྔ་ལས་མི་བསྐྱོད་པ་
དགྱེས་པ་རྡོ་རྗེའི་དལ་ལམ་དུ་བྱེད་པའོ། །
དེ་ལ་གཉིས་ཁྲག་འཐུང་ལྷ་དགུའི་དལ་ལམ་དུ་བྱེད་པ་དང་
། མཁའ་འགྲོ་
མ་ལྷ་མོ་བཅོ་ལྔ་བ་འདི་ལ་དལ་ལམ་དུ་བྱེད་པ་གཉིས་ལས། འདིར་ཁྲག་འཐུང་
ལྷ་དགུའི་དཀྱིལ་འཁོར་ལམ་དུ་བྱེད་པའོ། །དེ་ལ་བཞི་ལས། ཞལ་གཅིག་ཕྱག་
གཉིས་པས་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་ལམ་དུ་བྱེད་
པའི་སྒྲུབ་ཐབས་དང་ཞལ་གསུམ་ཕྱག་བཞི་པས་གཙོ་བོ་བྱས་པའི་ཁྲག་འཐུང་ལྷ་
དགུའི་དཀྱིལ་འཁོར་ལམ་དུ་བྱེད་པའི་སྒྲུབ་ཐབས་དང་
། ཞལ་གསུམ་ཕྱག་དྲུག་
པས་གཙོ་བོ་བྱས་པའི་ཁྲག་འཐུང་ལྷ་དགུའི་དཀྱིལ་འཁོར་ལམ་དུ་བྱེད་པའི་སྒྲུབ་
ཐབས་དང་། གསུམ་པོ་ལེའུ་འདི་ནས་སྟོན། ཞལ་བརྒྱད་ཕྱག་བཅུ་དྲུག་པས་གཙོ་
མོ་བྱས་པའི་འཁོར་མཁའ་འགྲོ་མ་བརྒྱད་གྱིས་བསྐོར་བའི་ཁྲག་འཐུང་ལྷ་དགུའི་
དཀྱིལ་འཁོར་ལམ་དུ་བྱེད་པའི་སྒྲུབ་ཐབས་ལེའུ་འདི་ནས་མི་སྟོན། འདིའི་མ་ཚང་
བ་ཁ་སྐོང་བར་བྱས་ནས་བརྟག་པ་ཕྱི་མའི་ལེའུ་ལྔ་པར་འོང་ངོ༌
། །དེ་ལ་ལེའུ་འདི་
236 m 119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནས་ཧེ་རུ་ཀ་རྣམ་པ་གསུམ་གྱི་བསྐྱེད་རིམ་སྟོན་ཏེ། ཞལ་གཅིག་ཕྱག་གཉིས་པ་
ཞལ་གསུམ་ཕྱག་བཞི་པ་ཞལ་གསུམ་ཕྱག་དྲུག་པའོ། །བསྐྱེད་ཆོག་ཀྱང་མི་འདྲ་བ་
གསུམ་སྟོན་ཏེ། ཡང་ནི་སྟོང་པའི་ཚིག་བཞིས་རྡོ་རྗེ་རྣམ་བཞིའི་སྐྱེད་ཆོག་དང་
། ཧཱུྃ་
ལས་བྱུང་པའི་རྡོ་རྗེ་ནི་ཚིག་དྲུག་གིས་ཆོ་ག་གསུམ་གྱི་བསྐྱེད་ཆོག་དང༌། ཨ་ལི་ཟླ་
བ་ཀ་ལི་ཉི་མ་ཞེས་ཚིག་བཞི་པོ་དེས་མངོན་པར་བྱང་ཆུབ་པ་རྣམ་པ་ལྔའི་བསྐྱེད་
ཆོག་སྟེ་དེ་ལྟར་གསུམ་པར་གསལ་ལོ་གསུངས། འོ་ན་བསྐྱེད་ཆོག་གསུམ་པོ་དེ་ཧེ་
རུ་ཀ་གསུམ་གྱི་རེ་རེ་ཡིན་ནམ་བྱས་པ་ལ་མིན་གང་ཟག་སྤྲོས་པ་ལ་དགའ་མི་
དགའི་ཡིན་གསུངས་སོ། །
དེ་ཡང་གང་ཟག་བསྡུས་པ་ལ་དགའ་བ་ལ་ཆོ་ག་མཐོ་བཅུ་གཉིས། དེ་
བས་སྤྲོས་པ་ལ་དགའ་བ་ལ་ཆོ་ག་ཐོ་བཅུ་དྲུག །དེ་བས་ཤིན་ཏུ་སྤྲོས་པ་ལ་དགའ་
བའི་གང་ཟག་ལ་མངོན་བྱང་ལྔའི་བསྐྱེད་ཆོག་བསྟན་པའོ། །དེ་ལས་དང་པོའི་གང་
ཟག་ཤིན་ཏུ་བསྡུས་པ་དགའ་བའི་གསུམ་གྱིས་དཔའ་བོ་གཅིག་པ་གསུམ་པོ་འདི་
བསྒོམ་ན། བླ་མ་དམ་པ་ཞིག་ལ་དཔལ་དགྱེས་པ་རྡོ་རྗེའི་དམ་དུ་དབང་བསྐུར་
ཐོབ་པར་བྱ་དགོས་ཏེ། བླ་མ་དམ་པ་དེས་ཀྱང་བརྟག་པ་དང་པོའི་ལེའུ་བཅུ་པ་
བརྟག་པ་ཕྱི་མའི་ལེའུ་གསུམ་པ་ལྔ་པ་བཅུ་གཉིས་པ། གུར་གྱི་ལེའུ་གསུམ་པ་གུར་
གྱི་ལེའུ་བཞི་པ་གུར་གྱི་ལེའུ་བདུན་པ་བརྒྱད་པ་དགུ་པ་བཅུ་བཞི་པ་བཅོ་ལྔ་པ་
རྣམས་ནས་འབྱུང་བ་བཞིན་དུ་དབང་བསྐུར། གང་ཟག་གསུམ་པོ་དེ་ལ་རྟེན་ཐང་
སྐུ་དགོས་པས་བརྟག་པ་ཕྱི་མའི་ལེའུ་དྲུག་པ་དེ་བྲིས་སྐུའི་ལེའུ་ཡིན་པས་དེ་
དེ་ནས་
འབྱུང་བ་བཞིན་ཐང་སྐུ་བྲིས་ཏེ། དབེན་ཁང་དང་པོ་ཞལ་ཅིག་ཕྱག་གཉིས་པ་དང༌
།
གཉིས་པས་ཞལ་གསུམ་ཕྱག་བཞི་པ་དང་
། གསུམ་པས་ཧེ་རུ་ཀ་ཞལ་གསུམ་ཕྱག་
236 -120



སྐུ་དེ་
དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དྲུག་པའི་དཔའ་བོ་གཅིག་པའི་ཐང་སྐུ་མཚན་ཉིད་དང་ལྡན་པ་རེ་རེ་བྲིའོ། །ཐང་
ལ་རབ་གནས་བྱེད་དགོས་པས་རབ་གནས་ཀྱི་ལེའུ་བརྟག་པ་ཕྱི་མའི་ལེའུ་
དང་པོ་དང་
། གུར་གྱི་ལེའུ་དགུ་པ་གཉིས་ཀྱི་རབ་གནས་བྱའོ། །
རབ་གནས་བྱས་པའི་ཐང་སྐུ་དེ་གང་དུ་བསྐྱེལ་ན། གུར་གྱི་ལེའུ་བཞི་པ་
ནས། དུར་ཁྲོད་དང་ནི་ཆུ་འགྲམ་དང་
། །ནགས་ཚལ་འབབ་ཆུ་གྲོང་ཁྱེར་དུ། །
སྙིང་རྗེ་ཆེན་པོ་ཀྱེ་རྡོ་རྗེ། ང་བསྙེན་ཀུན་ལ་དངོས་གྲུབ་སྟེར། །ཞེས་པའི་གནས་
དེར་སོང་ལ། གང་ཟག་རྣམ་པ་གསུམ་ཀས་གནས་དེར་མཎྜལ་བྱ་བ་དང་
། མཆོད་
པ་བཤམས་པ་དང་། རྗེ་བཙུན་གྱི་ཐང་སྐུ་དགྲམ་པ་ལ་སོགས་པ་བྱས་ནས་སྲིད་
ལ་ཉལ་ནང་པར་སྐྱ་རེངས་དང་པོ་ཤར་ཙམ་ན་ཁྲུས་བྱས་སྟན་བདེ་བ་ལ་འདུག་ལ་
སྒོམ་པ་ནི། ཆོས་རྐང་གྲངས་རྣམ་པ་བཅུ་གཉིས་ཏེ། བླ་མ་དག་པའི་ཆོ་ག་བྱ་བ་
དང་། ཚད་མེད་ པ་རྣམ་པ་བཞི་ བསྒོམ་པ་དང་། སྟོང་པ་ཉིད་བསྒོམ་པ་དང་།
གཉིས་པ་ས་བོན་བསྡུ་བ་དང༌
། གསུམ་པ་སྐུ་བསྐྱེད་པ་དང་། བཞི་པ་ཡི་གེར་
དགོད་པ་དང་། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་དང་། དབང་བསྐུར་བ་དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་
དང་། བཟླས་པ་བྱ་བ་དང་རྫོགས་པར་རིམ་པ་བསྒོམ་པ་དང་། ཐུན་མཚམས་ཀྱི་
ཆོ་ག་བྱ་བ་སྟེ་དེ་ལྟར་ན་བཅུ་གཉིས་སོ། །
དེ་ལས་དོན་དང་པོ་བླ་མ་དག་པའི་ཆོ་ག་བྱ་བ་ནི། གང་ཟག་བསྒྲུབ་པ་པོ་
གསུམ་ཀས་སྟན་བདེ་བ་ལ་འདུག་ནས་ཧེ་བཛྲ་ཞེས་བྱ་བ་བརྗོད་པས་སྐད་ཅིག་
མས་སོ་སོའི་ཡི་དམ་ཧེ་རུ་ཀ་ཞལ་གཅིག་ཕྱག་གཉིས་པ་བཞི་པ་དྲུག་པ་གསུམ་གྱི་
སྐུར་ལམ་གྱིས་བསྒོམ། དེ་ནས་སྙིང་ཡི་གེ་ཧྲི་ཞུ་བ་ལས་པད་མ་འདབ་མ་བརྒྱད་དུ་
236 -121



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཁ་བྱེ་བར་བསམ། དེའི་དབུས་སུ་ཡི་གེར་ཞུ་བ་ལས་ཉི་མའི་དཀྱིལ་འཁོར་དམར་
པོ་རེ་བསམ། དེའི་དབུས་སུ་སོ་སོའི་ས་བོན་ཡི་གེ་ཧཱུྃ་སྔོན་པོ་རེ་རེ་བསམ། དེ་
ལས་འོད་ཟེར་འཕྲོས་པས་མདུན་གྱི་ནམ་མཁར་སོ་སོའི་ཡི་དམ་ཧེ་རུ་ཀ་ཞལ་
གཅིག་ཕྱག་གཉིས་པ་བཞི་པ་དྲུག་པ་ལ་འཁོར་ལྷ་མོ་བརྒྱད་ཀྱིས་བསྐོར་བ་བླ་མ་
དང་བཅས་པའི་མཆོད་པ་བྱེད་བཞིན་པ་དང་བཅས་པ་སྤྱན་དྲངས་ལ།
དང་པོ་ཕྱིའི་མཆོད་པ་སྤོས་དང་མེ་ཏོག་ལ་སོགས་པ་རྣམས་ཀྱིས་མཆོད།
ནང་གི་མཆོད་པ་འགོ་རི་མ་ནག་མོ་ཕྱག་ན་བདུད་རྩི་བྱང་ཆུབ་སེམས་ཀྱི་ཐོད་པ་ཕྱུ་
རེ་བཀང་ནས་མཆོད་པ་རུ་བསྒོམ། གཙོ་རི་དམར་མོ་པད་མའི་རག་ཏས་ཐོད་
བཀང་ནས་མཆོད་པར་བསྒོམ། བྷེ་ཏ་ལི་སེར་མོ་བདུད་རྩི་དྲི་ཆུས་ཐོད་པ་བཀང་
ནས་མཆོད། གྷས་མ་རི་ལྗང་ཁུ་བདུད་རྩི་གསང་བའི་སྨན་གྱིས་ཐོད་པ་བཀང་ནས་
མཆོད། པུ་ཀ་ས་སྔོན་མོ་ཤ་སྣ་ཚོགས་པས་ཐོད་པ་བཀང་ནས་མཆོད། །ལྷ་མོ་རི་
ཁྲོད་མ་དཀར་མོ་རོ་སྣ་ཚོགས་པས་ཐོད་པ་བཀང་ནས་མཆོད། ལྷ་མོ་མཚན་དྷ་ལི་
སྔོན་མོ་ལྕང་ཏེའུའི་སྒྲ་ཡིས་མཆོད་པས་མཆོད། གསང་བའི་མཆོད་པ་ལྷ་མོ་གཡུང་
མོ་སྐུ་མདོག་ཁྲ་མོས་སྐུ་ལ་འཁྱུད་དུ་འགྲོ་ཁ་མ་དང་བཅས་པས་སྐུ་ལ་འཁྱུད་པས་
ཟག་པ་མེད་པའི་བདེ་བ་བསྐྱེས་པར་བསམ་མོ། །དེ་ནས་སྡིག་པ་སྔར་བྱས་པ་ལ་
འགྱོད་པ་བསྐྱེད་དེ་ད་སྡིག་པ་མི་དགེ་བའི་ལས་འདི་ལྟ་བུ་མི་བྱ་སྙམ་པར་དམ་
བཅའོ། །
དེ་ནས་སྤྱིར་སངས་རྒྱས་ཀྱི་བསྟན་པ་ལ་ཞུགས་པ་དེའི་ནང་ནས་གསང་
སྔགས་དེའི་ནང་ནས་དཔལ་དགྱེས་པ་རྡོ་རྗེ་བསྒྲུབ་པ་ཉན་པ་འཆད་པ་རྣམས་ལ་
ཕྲག་མི་དོགས་པར་རྗེས་སུ་ཡི་རང་པར་བྱ། དེ་ནས་སྐྱབས་ཀྱི་ནང་ནས་དམ་
236 ---122



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པའམ་མཆོག་བཅོམ་ལྡན་འདས་དཔལ་དགྱེས་པ་རྡོ་རྗེ་དཀོན་མཆོག་གསུམ་པོ་
འདི་ཡིན་པས་དེའི་སྐྱབས་འོག་ཏུ་ཚུད་པར་བྱའོ་བའི་བསམ་པ་བྱ། དེ་ནས་ལམ་
གྱི་ནང་ནས་དམ་པ་ལམ་གྱི་ནང་ནས་མཆོག་ཧེ་བཛྲ་འདི་ཡིན་པས་འདི་རང་གི་
རྒྱུད་ལ་བརྟེན་ཅིང་བསྒོམ། དེ་ནས་ཁམས་གསུམ་གྱི་སེམས་ཅན་འདི་དག་ཐམས་
ཅད་ཀྱིས་བདག་གི་ཕ་མ་བྱས་པ་དང་མ་མ་བྱས་པ་གང་ཡང་མེད་པས། བདག་བློ་
ན་མེད་པ པ་ཡང་དག་པར་རྫོགས་པར་སངས་རྒྱས་པར་བྱས་ལ་འདི་རྣམས་ཐམས་
ཅད་འཁོར་བའི་རྒྱ་མཚོ་ཆེན་པོ་འདི་ལ་བསྒྲལ་བར་བྱའོ་བའི་བསམ་པ་བྱའོ། །
དེ་ནས་དེ་ཡན་ཆད་དུ་དགེ་བའི་རྩ་བའི་བྱས་པ་ལ་བརྟེན་ནས་སེམས་ཅན་
ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པའི་རྒྱུར་གྱུར་ཅིག་པར་བསྔོ། །དེ་
ནས་ཧེ་བཛྲ་མ་དྷ་ལ་མུ་ཞེས་པས་ཚོགས་སོག་པའི་རྟེན་རང་བཞིན་གནས་སུ་
གཤེགས་པའམ་མི་དམིགས་པར་བསྒོམ། དེ་ནི་བླ་མ་དག་པའི་ཆོ་ག་བྱ་བའོ། །དེ་
ནས་ སེམས་ཅན་ཐམས་ཅད་བདེ་བ་དང་ལྡན་པར་གྱུར་ཅིག་པའི་བྱམས་ པ་
བསྒོམ། དེ་ནས་སེམས་ཅན་ཐམས་ཅད་སྡུག་བསྔལ་དང་བྲལ་བར་གྱུར་ཅིག་སྙམ་
པའི་སྙིང་རྗེ་བསྒོམ། དེ་ནས་བདེ་བ་དེ་རྒྱུན་བརྟན་ན་ཅི་མ་རུང་སྙམ་པའི་དགའ་
བ་ཅིག་བསྒོམ། དེ་ནས་དགྲ་མེད་བསྙེན་མེད་བཤེས་མེད་ཟིན་མེད་པའི་བཏང་
སྙོམས་དང་བཞི་བསྒོམ། དེ་ནི་ཚད་མེད་པ་བཞི་བསྒོམ་པའོ། །
དེ་ནས་རང་གི་ཐུགས་ཀ་ནས་ཧཱུྃ་ཡོད་པ་ལས་འོད་སྤྲོས་ཕྱི་སྣོད་ཀྱི་འཇིག་
རྟེན་འོད་དུ་ལྟེམ་གྱིས་བཞུ་ནས་ནང་བཅུད་ཀྱི་སེམས་ཅན་ལ་ཐིམ་ནས་བཅུད་ཀྱི་
སེམས་ཅན་འོད་དུ་བཞུ་བདག་གི་ལུས་ལ་ཐིམ། ལུས་འོད་དུ་བཞུ་སྙིང་པད་མ་
འདབ་མ་བརྒྱད་པ་དེ་ཉི་མའི་དཀྱིལ་འཁོར་ལ་ཐིམ། དེ་ཧཱུྃ་ལ་དེ་ཞབས་ཀྱུ་ལ། དེ་
236 --123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། {༡༥༽
ཧ་ལ། དེ་ཟླ་ཚེས་ལ་དེ་ན་ད་ལ་དེ་རང་གི་སེམས་ཉིད་ན་ད་ལ་ན་ད་ཉིད་སེམས་
ཉིད་དུ་གནས་པ་ལས། བརྗོད་པ་བདག་རང་གིས་བརྗོད་ཀྱང་རང་སྒྲ་ན་ད་ལས་
བྱུང་བར་བསམས་ལ། ཨོཾ་ཤུ་ཉ་ར་གཉའ་ན་བཛྲ་ས་བྷ་བ་ཨད་མ་ཀོཉཧཾ་ཞེས་
བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམས་ལ་སྟོང་པ་ཉིད་ཀྱི་
རྒྱལ་བྱའོ། །དེ་ནི་སྟོང་པ་ཉིད་དུ་བསྒོམ་པའོ། །དེའང་ངང་ལས་གང་ཟག་གསུམ་
ཀས་རོའི་གནད་རྐྱང་པ་རེ་རེའི་སྟེང་དུ་རང་གི་སེམས་ཀྱི་ངོ་བོ་ན་དའི་རྣམ་པ་དེ་ཡི་
གེ་ཧཱུྃ་སྔོན་པོ་རེ་རེ་བསྒོམ། དེས་ནི་ས་བོན་བསྡུ་བའོ། །
དེ་ལས་འོད་ཟེར་འཕྲོས་ཚུལ་འདུས་པ་ལས་དབེན་ཁང་དང་པོར་ཧེ་རུ་ཀ་
ཞལ་གཅིག་ཕྱག་གཉིས་པ་བསྐྱེད། གཉིས་པར་ཡུམ་ཕག་མོ་དང་ ཞལ་ གསུམ་
བཞི་པ་ཞལ་སྦྱོར་དེ། གསུམ་པ་ལུ་གུ་རྒྱུད་མ་དང་ཕྱག་དྲུག་པའི་སྐུ་ཞལ་སྦྱར་དུ་
བསྐྱེད་སྟེ་གཟུགས་རྫོགས་པའོ། །དེ་ནས་ཐུགས་ཀར་ཉི་མའི་དཀྱིལ་འཁོར་གྱི་
སྟེང་དུ་སོ་སོའི་ས་བོན་ཡི་གེ་ཧཱུྃ་སྔོན་པོ་རེ་རེ་བསྒོམ། སྤྱི་བོར་ཨོཾ་དཀར་པོ་མགྲིན་
པར་ཨ་དམར་པོ་རི་རབ་སྒོམ། དེ་ས་བོན་དགོད་པའོ། །དེ་ནས་ཐུགས་ཀའི་ས་
བོན་ལས་མདུན་གྱི་ནམ་མཁར་རང་དང་འདྲ་བའི་ཡེ་ཤེས་སེམས་དཔའ་རེ་རེ་
སྤྱན་དྲངས། ཛ་ཧཱུཾ་བཾ་ཧོས་དགུག་གཞུག་ཅིང་གཉིས་སུ་མེད་དུ་བསྲེ་བའོ། །དེ་ནི་
ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བའོ
། །དེ་ནས་
འདིའི་བཞི་པ་བཞིན་དུ་དབང་བསྐུར་ནི་ནམ་མཁར་ཕྱོགས་བཅུའི་སངས་རྒྱས་
དང་བྱང་ཆུབ་སེམས་དཔའ་སྤྱན་དྲངས་ལ། མདུན་གྱི་ནམ་མཁའ་ན་མར་ལྷ་མོ་
བདུད་རྩིའི་བུམ་ཆུ་ཐོགས་པ་རྣམས་ཀྱིས་དབང་བསྐུར་ཏེ་རིགས་ཀྱི་བདག་པོ་མི་
བསྐྱོད་པ་རེ་རེས་དབུ་བརྒྱན་པར་བསྒོམ། དབང་བསྐུར་བའོ། །དེ་ནས་དབེན་
236 -124



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཁང་དང་པོའི་རྟེན་གང་ཟག་གིས་ཧེ་རུ་ཀ་ཞལ་གཅིག་ཕྱག་གཉིས་པའི་སྐུ་ཤིན་ཏུ་
གསལ་བར་བསྒོམ། གཉིས་པར་ཧེ་རུ་ཀ་ཕྱག་བཞི་པ་ཡབ་ཡུམ་ཤིན་ཏུ་གསལ་
བར་བསྒོམ། གསུམ་པར་ཧེ་རུ་ཀ་ཞལ་གསུམ་ཕྱག་དྲུག་པ་ཡབ་ཡུམ་ཤིན་ཏུ་
གསལ་བར་བསྒོམ་ཏེ། གོང་བླ་མ་དག་པ་ལ་སོགས་ཆོ་ག་རིམ་པ་བཞིན་བསྒོམ་
པ་ཡིན་གྱི་གསལ་པོ་མི་འོང་ཏིང་ངེ་འཛིན་ཤིན་ཏུ་གསལ་བར་བསྒོམ་པའོ། །དེ་ནི་
བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །
དེ་ནས་བཟླས་པ་བྱ་སྟེ། དབེན་ཁང་དང་པོར་ཧེ་རུ་ཀ་ཞལ་ཅིག་ཕྱག་
གཉིས་པས་ཡུམ་མེད་པས་བཟླས་ལུགས་འདི་བྱ་གསུངས་ཏེ། གུར་ལེའུ་བཅོ་ལྔ་
པ་ནས་ཕྱག་ཏུ་བསམས་ཏེ་སྤྲོ་ཞིང་བཟླས་ཞེས་གསུངས་པས། ཕྱག་གཡོན་པའི་
ཐོད་པ་ཁྲག་གིས་བཀང་པའི་སྟེང་དུ་ཉི་མའི་དཀྱིལ་འཁོར་ཞིག་བསྒོམ། དེའི་
དབུས་སུ་རྡོ་རྗེ་སྔོན་པོ་དེའི་དབུས་སུ་ཡི་གེ་ཧཱུྃ་ལ་ལེའུ་གཉིས་པའི་སྔགས། ཨོཾ་ཏྲེ་
ལོག་ཀྱ་ཀྱེ་པ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ཞེས་པས་བསྐོར་བར་བསྒོམས་ལ། ཟློས་པའི་
དུས་སུ་ཐོད་པའི་ནང་གི་སྔགས་ལས་འོད་ཟེར་བྱུང་ཕྱག་གཡས་པའི་རྡོ་རྗེ་ལ་ཕོག །
དེ་ལས་འོད་ཟེར་བྱུང་གཡོན་པའི་ཐོད་པའི་ནང་གི་སྔགས་ལ་ཕོག་དེ་ལ་ཤེས་པ་
གཏད་ལ་ཡར་སྤྲོ་མར་སྤྲོ་ལ་སྤྲོ་བསྡུ་བྱས་ལ་བཟླས་སོ། །ཕྱག་བཞི་པ་ལ་ཡུམ་
ཕག་མོ་ཕྱག་དྲུག་པ་ལ་ཡུམ་ལུ་གུ་རྒྱུད་མ་ཡོད་པས་ཡབ་ཀྱི་རྡོ་རྗེ་ནས་ཡུམ་གྱི་
པད་མ་དེ་ནས་ཡུམ་ཀྱི་ཞལ་དེ་ནས་ཡབ་ཀྱི་ཞལ་དེ་ལྟར་བཟླས་ཏེ། སྔགས་ལེའུ་
གཉིས་པའི་ཨོ་ཛ་ལ་ཛ་ལ་བྱོ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་བཞི་པས་བཟླས། ཨོ་ཀི་ཏི་
ཀི་ཌི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཕྱག་དྲུག་པས་བཟླས་སོ། །དེ་ནི་བཟླས་པ་བྱ་བའོ། །
དེ་ནས་བཟླས་པ་ལ་སྐྱོ་ན་རྫོགས་པའི་རིམ་པ་བསྒོམ་པ་ལ་རྣམ་པ་གཉིས།
236 -125



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་མ། ཚངས་པར་སྤྱོད་
པའི་དགེ་བསྙེན་ལྟ་བུ་ཞིག་ཡིན་ན་རང་ལུས་ཐབས་ལྡན་གྱི་མན་ངག་བསྒོམ་སྟེ།
གཏུམ་མོའི་རྫོགས་པའི་རིམ་པ་དང་
། འོད་གསལ་གྱི་རྫོགས་པའི་རིམ་པ་དང་།
སྒྱུ་ལུས་ཀྱི་རྫོགས་པའི་རིམ་པ་གསུམ་གང་མོས་ཞིག་བསྒོམ། གང་ཟག་ཆགས་པ་
དང་བཅས་པ་ཅིག་ཡིན་ན་ལས་ཀྱི་ཕྱག་རྒྱ་ལ་བརྟེན་པའི་མན་ངག་བསྒོམ། །
རྫོགས་རིམ་བསྒོམ་པའོ། །
དེ་ལྟར་སྒོམ་པ་ལས་སྐྱོ་ན་ཐུན་མཚམས་སུ་ཧེ་རུ་ཀ་ཞལ་གཅིག་ཕྱག་
གཉིས་པའི་ང་རྒྱལ་གྱིས་དང་པོ་ཁོ་ན་རྣམ་པར་དག་པ་ རྗེས་སུ་དྲན་པར་བྱ།
གཏོར་མ་གཅིག་གཏང་
། རྡོ་རྗེའི་ཀླུ་བསླང་། ཐལ་མོ་སྦྱར་ལ་སྨོན་ལམ་གདབ།
དེ་ལས་སྐྱོ་ན་ཐུན་མཚམས་སུ་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་ཀྱིས་
དཀོན་མཆོག་མཆོད་པ་དང་མཎྜལ་བྱ་བ་ལས་སོགས་པ་ལས་དང་པོ་པའི་སྤྱོད་པ་
གུར་གྱི་ལེའུ་བཅོ་ལྔ་པ་ནས་འབྱུང་བ་བཞིན་བྱ། དེ་ལྟར་སེམས་མི་གནས་པ་
གནས་པ་ལ་དང་པོ་བསྒོམ་པ་ཡིན། གནས་པ་བརྟན་པ་ལ་འོར་ཅིག་བསྒོམས་
པས་མི་ཡོང་ཡང་བསྒོམ་ཡང་སྒོམ་བྱེད་པ་ཡིན། བརྟན་པ་བོགས་དབྱུང་པའི་དོན་
དུ་སྤྱོད་པ་བྱས་ན་གང་ཟག་བརྩོན་འགྲུས་ཅན་ཟླ་བ་རིལ་པོ་གསུམ་དང་ཞག་
བདུན་ན་སངས་རྒྱ་བ་བརྟག་པ་ཕྱི་མའི་ལེའུ་གཉིས་པར་དོན་བསྡེབས་དེ་ལྟ་བུ་
ཞིག་འོང་ངོ་
། །
དེ་ཚོ་གཞུང་དུ་སྦྱར་ན། དང་པོ་བླ་མ་དག་པའི་ཆོ་ག་བྱ་བ་ནི། རང་གི་སྙིང་
གར་རེ་ཕ་བསྒོམ་གྱི་ཚིག་བཞིས་སྐད་ཅིག་གིས་ཧེ་རུ་ཀར་བསྒོམས་པའི་སྙིང་པད་
མ་འདབ་བརྒྱད་པར་ཁ་ཕྱེ་བའི་དབུས་སུ་རཾ་ལས་ཉི་མའི་སྟེང་དུ་ཡི་གེ་ཧཱུྃ་སྔོན་པོ་
236 -126



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རེ་རེ་བསྒོམ་པ་གསུངས་སོ། །
དེ་ནས་ཚོགས་བསོགས་པའི་རྟེན་སྤྱན་དྲངས་པ་ནི། ནམ་མཁར་རྗེ་བཙུན་
བལྟས་ནས་ནི་ཚིག་བཞིས་མདུན་དུ་ཚོགས་བསོགས་པའི་རྟེན་སྤྱན་དྲངས་ནས་དེ་
ལ་བླ་མ་དག་པའི་ཆོ་ག་བདུན་རྣམ་དག་བྱ་བ་གཟུང་ངོ་
། །དང་པོ་བྱམས་པ་
བསྒོམ་པར་བྱའི་ཚིག་བཞིས་ཚད་མེད་པ་བཞི་བསྒོམ་པའོ། །ཡང་ནི་སྟོང་པའི་
ཚིག་ གཅིག་ གིས་བདག་དང་དངོས་པོ་ཐམས་ཅད་སྟོང་པ་ཉིད་དུ་བསྒོམ་པ།
གཉིས་པ་ལ་ནི་ས་བོན་གདན་སྟེང་དུ་བསྒོམ་པ། གསུམ་པ་ལ་ནི་ཧེ་རུ་ཀ་རེ་རེའི་
བྱུང་བ་རྫོགས་པའོ། །བཞི་པ་ལ་ནི་སྤྱིར་བོར་ཨོཾ་མགྲིན་པར་ཨ་སྙིང་གར་ཧཱུྃ་ཡི་གེ་
དགོད་པའོ། །ནམ་མཁའི་དཀྱིལ་འཁོར་གྱི་ཚིག་བཞིས་ཡེ་ཤེས་སྤྱན་དྲངས་ནས་
གཉིས་སུ་མེད་པར་བསྲེ་བའོ། །དེ་ནས་དབང་བསྐུར་བའི་འདིའི་ལེའུ་བཞི་པ་
ལྟར་བྱའོ། །
བསྐྱེད་རིམ་གྱི་ཏིང་ངེ་འཛིན་བསྒོམ་པ་ནི། དང་པོར་ཕྱག་གཉིས་པའི་
བསྐྱེད་རིམ་གྱི་ཏིང་ངེ་འཛིན་རྡོ་རང་ནས་ལོའི་ཚུལ་གྱི་བར་གྱིས་གཟུང་
། ཕྱག་
བཞི་པ་ནི་ཕྱག་བཞི་ནི་ནས་གཟུགས་ཅན་ནོ་ཞེས་པའོ། །ཕྱག་དྲུག་པའི་བསྐྱེད་
རིམ་གྱི་ཏིང་ངེ་འཛིན་ནི་ཕྱག་དྲུག་པ་ནས་རོ་མནན་ལའོ་ཞེས་པའོ། །
ངག་གི་ཞེན་པ་བཟློག་པ་བཟླས་པ་བྱ་བ་ནི། སྔགས་འདིའི་ལེའུ་གཉིས་པ་
བཞིན་དུ་བཟླས་སོ། །རྫོགས་རིམ་ལ་གཉིས་ལས་གང་ཟག་ཆགས་ཅན་གྱི་མུ་ཏྲ་
ལ་བརྟེན་པ་འདིའི་ལྔ་པ་བརྒྱད་པ་ཕྱི་མའི་བཞི་པ་ནས་སོ། །ཆགས་པ་དང་བྲལ་
བར་རབ་ཏུ་བྱུང་བའི་དགེ་སློང་ངམ་ཚངས་སྤྱོད་དགེ་བསྙེན་བསྒོམ་ན་གསུམ་ལས།
གཏུམ་མོའི་རྫོགས་རིམ་དང་པོ་ལྟེ་བ་ནས་གཏུམ་མོ་འབར་བ་ཡིས་ཚིག་བཞི་དང་
236–127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཕྱི་མའི་བཞི་པ་ནས་སྟོན། སྒྱུ་ལུས་ཀྱི་རྫོགས་རིམ་བརྟག་པ་དང་པོའི་ལེའུ་བཅུ་པ་
ནས་ཉལ་དང་ལོག་པའི་ཁྱད་པར་ལས། །རྟག་ཏུ་རྨི་ལམ་འདྲ་བ་འགྱུར་ཞེས་སོ། །
འོད་གསལ་གྱི་རྫོགས་རིམ་ཕྱི་མའི་ལེའུ་གསུམ་པ་ནས། གཉིད་ནི་སྤང་བར་མི་བྱ་
སྟེ། །དབང་པོ་རྣམས་ནི་མི་དགག་གོ །ཞེས་པས་བསྟན་ཏོ། །
དེ་ལས་སྐྱོ་ན་ཐུན་མཚམས་ཀྱི་ཆོས་ལ་བཞི་ལས། དང་པོ་རྣམ་དག་རྗེས་
སུ་དྲན་པར་བྱ་ནི་འདིའི་ལེའུ་དགུ་པ་ན་ཡོད། གཏོར་མ་གཏང་བ་ལ་འགྲོན་བསྐྱེད་
པ་གུར་གྱི་ལེའུ་གསུམ་པ། བྱིན་རླབས་དང་པོའི་ལེའུ་བདུན་པའི་རྡོ་རྗེ་ཐོད་སྦྱོར་
གྱི་མན་ངག་གིས་བརླབ་བོ། །གཏོར་མའི་སྔགས་རྒྱས་པར་ཕྱི་མའི་ལེའུ་བཞི་པས་
བསྡུས་པ་དང་པོའི་ལེའུ་གཉིས་པ་བསྟོད་པ་གུར་གྱི་ལེའུ་བརྒྱད་པ་དང་དགུ་པ།
གཤེགས་སུ་གསོལ་བ་དང་ལྷག་ཆད་བསྐང་པ་ཡང་གུར་གྱི་ལེའུ་གསུམ་པ་ན་ཡོད་
དེ་རྒྱུད་ཀྱི་དོན་སྡེབ་བའོ། །རྡོ་རྗེའི་གླུ་བརྟག་པ་ཕྱི་མའི་ལེའུ་བཞི་པ་ནས་འབྱུང་བ་
བཞིན་དུ་ཀོ་ལ་ཨི་རི་ཏི་ལ་སོགས་པ་བཞི་འགྱུར་དུ་བླང་ངོ༌། །
དེ་ནས་སྨོན་ལམ་ཐལ་མོ་སྙིང་གར་སྦྱར་ལ་ཕྱི་མའི་ལེའུ་བརྒྱད་པ་བཞིན་
བསྐྱེད་པའི་རིམ་པ་དང་རྫོགས་པའི་རིམ་པའི་སྨོན་ལམ་གདབ་བོ། །དེ་རྣམས་
སེམས་སྐྱོ་ན་ཐུན་མཚམས་ཀྱི་ཆོས་འཛམ་པ་ལྷ་ལ་ཆུ་སྦྱིན་དང་འབྱུང་པོ་དང་ཡི་
དྭགས་ལ་གཏོར་མ་བཏང་བ་དང་ས་ཚ་ཚ་གདབ་པ་ལ་སོགས་པ་གུར་གྱི་ལེའུ་
བཅོ་ལྔ་པ་ནས་འབྱུང་བ་བཞིན་ལས་དང་པོ་པའི་སྤྱོད་པ་བྱའོ། །དེ་ལྟར་དང་པོར་
སེམས་མི་གནས་པ་གནས་པ་ལ་བསྒོམ་པ་ཡིན། གནས་པ་བརྟན་ལ་འོང་ཞིག་
བསྒོམས་ཀྱང་མི་འོང་ཡང་སྒོ་ཡང་སྒོམ་བྱེད་པ་ཡིན། བརྟན་པ་བོགས་དབྱུང་བའི་
དོན་དུ་སྤྱོད་པ་བྱས་ན་ཟླ་བ་རིལ་པོ་གསུམ་དང་ཞག་བདུན་ན་སངས་རྒྱས་བརྟག་
236 128



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་ཕྱི་མའི་ལེའུ་གཉིས་པར་དོན་བསྡེབས་ཏེ་ལྷ་བུ་གཅིག་འོང་ངོ་བྱ་སྟེ་བསྐྱར་བ་ལྟ་
བུ་འདུག་ཀྱང་ཆེད་ཆེར་བྲིས་པའོ། །
ད་ནི་གང་ཟག་དེ་བས་སྤྲོས་པ་ལ་དགའ་བའི་དོན་དུ་ཡང་དཔའ་བོ་གཅིག་
པའི་སྒྲུབ་ཐབས་གསུམ་བསྒོམ་ན། གང་ཟག་གསུམ་པོ་དེས་བླ་མ་གཅིག་ལ་
དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་བསྐུར་ཐོབ་པར་བྱ་དགོས་ཏེ། བླ་
མ་དེས་ཀྱང་དང་པོའི་ལེའུ་བཅུ་པ་ཕྱི་མའི་ལེའུ་གསུམ་པ་ལྔ་པ་བཅུ་གཉིས་པ།
གུར་གྱི་ལེའུ་གསུམ་པ་བཞི་པ་བདུན་པ་དང་པོ་དགུ་པ་བཅུ་བཞི་པ་བཅོ་ལྔ་པ་
རྣམས་ནས་འབྱུང་བ་བཞིན་དུ་དབང་བསྐུར། གང་ཟག་གསུམ་པོ་དེ་ལ་རྟེན་ཐང་
སྐུ་དགོས་པས་བརྟག་པ་ཕྱི་མའི་ལེའུ་བཅུ་དྲུག་པ་ནས་འབྱུང་བ་བཞིན་ཡང་དཔའ་
བོ་གཅིག་པའི་ཐང་སྐུ་རེ་རེ་བྲི་སྟེ། རབ་གནས་བརྟག་པ་ཕྱི་མའི་ལེའུ་དང་པོ་དང་
གུར་གྱི་ལེའུ་དགུ་པས་རབ་གནས་བྱའོ། །དེ་གནས་གང་དུ་བསྐྱེད་བྱས་པ་ལ།
གུར་གྱི་ལེའུ་བཞི་པའི། །དུར་ཁྲོད་དང་ནི་ཆུ་འགྲམ་དང་
། །ཞེས་པའི་གནས་དེར་
སོང་ལ་གང་ཟག་གསུམ་པོ་དེས་མཎྜལ་བྱ་བ་དང་
། མཆོད་པ་བཤམ་པ་དང་། རྗེ་
བཙུན་གྱི་ཐང་སྐུ་དགྲམ་པ་རྣམས་བྱས་ནས་ནུབ་མོ་ཉལ།
ནང་པར་སྐྱ་རེངས་དང་པོ་ཤར་ཙམ་ན་བསྒོམས་ལ། ལུས་ཀྱི་ཞེན་པ་
བཟློགས་པ་བསྐྱེད་རིམ་བསྒོམ་པ་དང་། ངག་གི་ཞེན་པ་བཟློག་པ་བཟླས་པ་བྱ་བ་
དང་། སེམས་ཀྱི་ཞེན་པ་བཟློག་པ་རྫོགས་རིམ་བསྒོམ་པ་དང་། ཐུན་མཚམས་ཀྱི་
ཆོས་རྣམ་པ་བཞིའི་ནང་དུ་མ་འདུས་པ་མི་སྟོན་ཡང་། འདིར་ནོར་བུ་ལུགས་སུ་
བགྲང་ན་ཆོ་གའི་ཐོ་བཅུ་དྲུག་སྟེ། བླ་མ་དག་པའི་ཆོ་ག་དང་
། ཚད་མེད་པ་བཞི་
བསྒོམ་པ་དང་
། སྟོང་པ་ཉིད་དུ་བསྒོམ་པ་དང་
། སྲུང་པའི་འཁོར་ལོ་བསྒོམ་ པ
236 129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དང་། གདན་བསྒོམ་པ་དང་
། ཆོ་ག་རྣམ་པ་གསུམ་གྱིས་ལྷ་སྐུ་བསྐྱེད་པ་དང་། ས་
བོན་དགོད་པ་དང་
། ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་
བསྲེ་བ་དང་
། དབང་བསྐུར་བ་དང་། མཆོད་པ་དང་
། བསྟོད་པ་དང་། བདུད་རྩི་
མྱང་པ་དང་། བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་དང་། བཟླས་པ་བྱ་བ་
དང་། རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་སོ། །
དང་པོ་བླ་མ་དག་པའི་ཆོ་ག་བྱ་བ་ནི། སྒྲུབ་པ་པོ་སྟན་བདེ་བ་ལ་འདུག་སྟེ།
གང་ཟག་གསུམ་ཀས་ཧེ་བཛྲ་ཞེས་བྱ་བར་བརྗོད་པས། སྐད་ཅིག་གིས་སོ་སོའི་ཡི་
དམ་ལྷ་ཞལ་ཅིག་ཕྱག་གཉིས་པ་ཕྱག་བཞི་པ་ཕྱག་དྲུག་པར་ཝལ་གྱིས་བསྒོམ།
དེའི་སྙིང་ཧྲི་ལས་པད་མ་འདབ་མ་བརྒྱད་པ་ཁ་གྱེན་དུ་ཕྱེ་བ། དེའི་དབུས་སུ་རཾ་ཞུ་
བ་ལས་ཉི་མའི་དཀྱིལ་འཁོར་བསམ། དེའི་དབུས་སུ་སོ་སོའི་ས་བོན་ཡི་གེ
གེ་ཧཱུྃ་སྔོན་
པོ་རེ་རེ་ལས་མདུན་གྱི་ནམ་མཁའ་ལ་སོ་སོའི་ཧེ་རུ་ཀ་རེ་རེ་འཁོར་ལྷ་མོ་བརྒྱད་
ཀྱིས་བསྐོར་བའི་དཀྱིལ་འཁོར་རེ་རེ་སྤྱན་དྲངས་ལ་བདུན་རྣམ་དག་བླ་མ་དག་
པའི་ཆོ་ག
ཆོ་ག་བྱ་བ་གོང་བསྡུས་པ་དང་ཁྱད་པར་མེད། དེ་ནས་ཚད་མེད་པ་བཞི་བ་
སྒོམ་པ་དང༌། སྟོང་པ་ཉིད་དུ་བསྒོམ་པ་ཡང་ཁྱད་པར་མེད་གསུངས་སོ། །
དེ་ནས་སྲུང་བའི་འཁོར་ལོ་བསྒོམ་པ་ནི། སྟོང་པ་ཉིད་དུ་བསྒོམས་པའི་
ངང་ལས་མདུན་དུ་རཾ་ཞུ་བ་ལས་ཉི་མའི་དཀྱིལ་འཁོར་བསྒོམ། དེའི་སྟེང་དུ་ཧཱུཾ་ཞུ་
བ་ལས་བྱུང་པའི་སྣ་ཚོག་རྡོ་རྗེ་རྒྱ་གྲམ་པ་དེའི་ལྟེ་བ་ལ་ཡི་གེ་ཧཱུྃ་སྔོན་པོ་ཅིག་
བསྒོམ། དེ་ལས་འོད་འཕྲོས་པས་སྟེང་དུ་སོང་པ་ཐམས་ཅད་རྡོ་རྗེའི་གུར་འོག་
གསུངས་སོ། །ས་ཐམས་ཅད་རྡོ་རྗེའི་ས་གཞི། བར་སྣང་དུ་འཕྲོས་པ་ཐམས་ཅད་
རྡོ་རྗེའི་ར་བ་དང་དྲ་བར་བསྒོམས་ལ། ཨོཾ་རག་ཥཱ་རག་ཀྵ་ཧཱུྃ་ཧཱུྃ་ཧཱུྃ་ཞེས་ཀྱང་
236 -130



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བརྗོད། དེའི་སྟེང་དུ་གདན་རོ་རྐྱང་པ་རེ་རེ་བསྒོམ།
དེ་ནས་ཆོ་ག་གསུམ་གྱིས་ལྷའི་སྐུ་བསྐྱེད་པ་ནི། ན་ད་ལས་རོའི་གདན་
སྟེང་དུ་ཡི་གེ་ཧཱུྃ་རེ་རེ་དེ་ལས་འོད་སྤྲོ་བསྡུ་ཞུ་བ་ལས་རྡོ་རྗེ་རེ་རེ་ཧཱུྃ་མཚན་དེ་ལས་
འོད་སྤྲོས་པས་སངས་རྒྱས་མཆོད་སེམས་ཅན་གྱི་དོན་བྱས། ཚུར་འདུས་པས་རྡོ་རྗེ་
ཧཱུྃ་གིས་མཚན་པ་དེ་ཞུ་བ་ལས། དབེན་ཁང་དང་པོར་ཞལ་གཅིག་ཕྱག་གཉིས་པ།
གཉིས་པར་ཞལ་གསུམ་ཕྱག་བཞི་པ། གསུམ་ པར་ ཞལ་ གསུམ་ཕྱག་དྲུག་པ་
བསྐྱེད་དོ། །དེ་ནས་སོ་སོའི་ཐུགས་ཀར་ཉི་མའི་སྟེང་དུ་ཧཱུཾ་སྔོན་པོ་རེ་རེ་མགྲིན་པར་
ཨ་དམར་པོ་སྤྱི་བོར་ཨོཾ་དཀར་པོ་རེ་རེ་བསྒོམ་པ་ཡི་གེ་དགོད་པའོ། །དེ་ནས་སོ་
སོའི་ཐུགས་ཀ་ནས་འོད་སྤྲོས་རང་འདྲའི་ཡེ་ཤེས་སེམས་དཔའ་རེ་རེ་མདུན་གྱི་
ནམ་མཁར་སྤྱན་དྲངས་ལ་འགྲོ་རི་ཛ་ཙོ་རི་ཧཱུྃ་བྷེ་ཏ་ལི་བི་གྷས་མ་རི་ཧོ་ཞེས་པས་
གཉིས་སུ་མེད་པར་བསྲེའོ། །དེ་ནས་འདིའི་ལེའུ་བཞི་པ་བཞིན་ནམ་མཁའི་ན་
མར་ལྷ་མོ་བདུད་རྩི་བུམ་ཆུ་ཐོགས་པ་རྣམས་ཀྱིས་དབང་བསྐུར་བས་རིགས་ཀྱི་
བདག་པོ་མི་བསྐྱོད་པ་དབུ་བརྒྱན་པར་བསྒོམ། དབང་བསྐུར་བའོ། །
དེ་ནས་དངོས་སུ་རང་གིས་སྤོས་དང་མེ་ཏོག་ལ་སོགས་པས་མཆོད་ཏིང་ངེ་
འཛིན་གྱིས་གོ་རིམ་ནག་མོ་བདུད་རྩི་བྱང་ཆུབ་སེམས་ཀྱིས་ཐོད་པ་བཀང་པ་ལ་
སོགས་པ་ཕྱི་ནང་གསང་བའི་མཆོད་པའི་ལྷ་མོ་སྤྲུལ་ནས་ཚུར་མཆོད་པར་བསྒོམ་
པ་ནི་མཆོད་པའོ། །དེ་ནས་བསྟོད་པ་དངོས་སུ་རང་གིས་བསྟོད་དེ་བསྟོད་པ་རྒྱས་
པ་གུར་ལེའུ་བཅོ་ལྔ་པ་བསྡུས་པ་བརྒྱད་པ་ཤིན་ཏུ་བསྡུས་པ་དགུ་པ་བཞིན་དུ་
བསྟོད་པ་རྒྱས་བསྡུས་ཅི་རིགས་པས་བསྟོད་ཏིང་ངེ་འཛིན་གྱིས་ལྷ་མོས་བསྟོད་
པར་བསམ་མོ། །དེ་ནས་བདུད་རྩི་མྱང་པ་གུར་གྱི་ལེའུ་དགུ་པ་ནས་འབྱུང་བ་
236 -131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཞིན་དུ་བདུད་རྩི་མྱང་བའོ། །དེ་ནས་བསྐྱེད་པའི་རིམ་པའི་ཏིང་ངེ་འཛིན་ནི་
དབེན་ཁང་དང་པོར་ཧེ་རུ་ཀ་ཞལ་གཅིག་ཕྱག་གཉིས་པ་དེ་ཤིན་ཏུ་གསལ་བར་
བསྒོམ། །གཉིས་པར་ཞལ་གསུམ་ཕྱག་བཞི་པ་གསལ་བོར་བསྒོམ། གསུམ་པར་
ཞལ་གསུམ་ཕྱག་དྲུག་པ་དེ་ཤིན་ཏུ་གསལ་བར་བསྒོམ་གསུངས་སོ། །དེ་ནས་
བཟླས་པ་བྱ་སྟེ་ཕྱག་གཉིས་པའི་ཕྱག་ཏུ་བསམ་སྟེ་སྤྲོ་ཞིང་བཟླས་གཉིས་པོ་ཡུམ་
དང་འཁོར་བར་བཟླས་སོ། །
དེ་ནས་རྫོགས་རིམ་བསྒོམ་པ་ནི་གཉིས་ལས། གང་ཟག་ཆགས་པ་དང་
བཅས་པ་གཅིག་ཡིན་ན། ལས་ཀྱི་ཕྱག་རྒྱའི་རྫོགས་རིམ་བསྒོམས་ཏེ། བརྟག་པ
དང་པོའི་ལེའུ་ལྔ་པ་བརྒྱད་པ་ཕྱི་མའི་བཞི་པ་བཞིན་བསྒོམ། གང་ཟག་ཆགས་པ་
དང་བྲལ་བ་རབ་ཏུ་བྱུང་བའི་དགེ་སློང་མ་ཚངས་པར་སྤྱོད་པའི་དགེ་བསྙེན་ལྟ་བུ་
གཅིག་གིས་བསྒོམ་ན་གསུམ་ལས།
དང་པོ་གཏུམ་མོའི་རྫོགས་རིམ་ནི། ལེའུ་དང་པོ་ནས་ལྟེ་བར་གཏུམ་མོ་
འབར་བ་ཡིས་ཞེས་པ་ཚིག་བཞི་དང་
། ཕྱི་མའི་ལེའུ་བཞི་པ་ནས་དེའི་བདེ་བ་ཕྱག་
རྒྱ་ཆེ་ཞེས་པས་བསྟན། ཡང་སྒྱུ་ལུས་ཀྱི་རྫོགས་རིམ་བསྒོམ་ན་བརྟག་པ་དང་པོའི་
ལེའུ་བཅུ་པ་ནས་ཉལ་དང་ལོག་པའི་ཁྱད་པར་ལས། རྟག་ཏུ་རྨི་ལམ་འདྲ་བར་
འགྱུར་ཞེས་པས་བསྟན། འོད་གསལ་གྱི་རྫོགས་རིམ་ནི་བརྟག་པ་ཕྱི་མའི་ལེའུ་
གསུམ་པ་ནས་གཉིད་ནི་སྤང་པར་མི་བྱ་ཏེ་ཞེས་པས་བསྟན་ནོ། །དེ་ལས་སྐྱོ་ན་
རང་ཧེ་རུ་ཀའི་ང་རྒྱལ་གྱིས་ཐུན་མཚམས་སུ་ལེའུ་དགུ་པ་བཞིན་རྣམ་པ་དག་པ་
དྲན་པར་བྱ། བརྟག་པ་ཕྱི་མའི་ལེའུ་བཞི་པ་བཞིན་རྡོ་རྗེའི་གླུ་བླང་
། གུར་གྱི་ལེའུ་
གསུམ་པ་དང་བརྟག་པ་དང་པོའི་ལེའུ་བདུན་པ་ཕྱི་མའི་བཞི་པ་བཞིན་གཏོར་མ་
236--132



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཏང་
། བརྟག་པ་ཕྱི་མའི་ལེའུ་བརྒྱད་པ་བཞིན་ཐལ་མོ་སྙིང་གར་སྦྱར་ནས་སྐྱེ་
ཞིང་སྐྱེ་བའི་རིགས་མཆོག་ཏུ་ཞེས་སྨོན་ལམ་གདབ། དེ་ནས་གུར་གྱི་ལེའུ་བཅོ་ལྔ་
པ་ནས་འབྱུང་བ་བཞིན་མཎྜལ་བྱ་བ་དང་ཆུ་སྦྱིན་བྱ་བ་ལ་སོགས་པ་ལས་དང་པོ་
པའི་བྱ་བའི་རིམ་པ་བཅོ་ལྔ་བྱ། དེ་ལྟར་སེམས་མི་གནས་པར་གནས་པར་དང་པོ་
བསྒོམ། གནས་པ་བརྟན་པ་ཡང་བསྒོམ་ཡང་སྒོམ་བྱེད། བརྟན་པ་བོ་
ས་བོགས་དབྱུང་
པའི་དོན་དུ་སྤྱོད་པ་བྱས་ནས་ཟླ་བ་གསུམ་དང་ཞག་བདུན་ན་སངས་རྒྱ་བོར་
བརྟག་པ་ཕྱི་མར་དོན་སྡེབས་སོ། །
དེ་ལྟར་གཞུང་དུ་སྦྱར་ན་རང་གི་སྙིང་གར་རེ་ཕ་བསྒོམ་ཞེས་པའི་ཚིག་
བཞིས་རང་ཧེ་རུ་ཀར་བསྒོམ་པའི་སྙིང་གར་ཡི་གེ་ཧཱུྃ་བསྒོམ་པ་བཟུང་ངོ་
། །ནམ་
མཁར་རྗེ་བཙུན་བལྟས་ནས་འཁྱུད་པ་ཉིད་ཀྱི་བར་གྱིས་དེ་ལས་འོད་འཕྲོས་ནས་
སོ་སོའི་ཧེ་རུ་ཀ་སྤྱན་དྲངས་པ་བཟུང་སྟེ། གུར་གྱི་ལེའུ་བཅུ་གཉིས་པ་ནས་བརྟུལ་
ལྡན་བླ་མ་སངས་རྒྱས་མཆོད་ཞེས་པ་དང་
། གུར་གྱི་ལེའུ་བཞི་པའི་བླ་མ་རྡོ་རྗེ་ཅན་
མཆོད་ཅིང་ཞེས་པས་བླ་མ་དག་པའི་ཆོ་ག་ཐལ་མོ། །དང་པོར་བྱམས་པའི་ཚིག་
བཞི་ཚད་མེད་པ་བསྒོམ་པ།ཡང་ནི་སྟོང་པའི་བྱང་ཆུབ་སྟེ་སྟོང་པ་ཉིད་དུ་བསྒོམ་པ།
དེ་བས་ཉི་མ་མདུན་དུ་རྣམ་བསྒོམས་ནས་ཞེས་པ་ཚིག་བཞིས་སྤྲུལ་པའི་འཁོར་ལོ་
སྒོམ་པ། དང་པོར་རོ་ནི་རྣམ་པར་བསྒོམ་ཞེས་པའི་ཚིག་བཞིས་རོའི་གདན་བསྒོམ་
པ། འོ་ན་ཧེ་རུ་ཀ་དེ་བསྒོམས་ལུགས་ཅི་ལྟར་བསྒོམ་ན་ཧཱུཾ་ལས་བྱུང་བའི་རྡོ་རྗེ་ནི་
ཚིག་རྐང་པ་བཅུས་ཆོ་ག་གསུམ་གྱིས་བསྐྱེད་པའི་ལྷའི་སྐུ་དེ་ལྟ་བུ་ཞིག་བསྒོམ་
པའོ། །
བཞི་པ་ལ་ནི་ཡིག་འབྲུ་བཀོད་པ་ནི་སྤྱི་བོར་ཨོཾ་མགྲིན་པར་ཨ་སྙིང་ཀར་ཧཱུྃ་
236-133



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༽
དགོད་དོ། །ནམ་མཁའི་དཀྱིལ་འཁོར་ཁྱབ་པའི་ཚིག་བཞིས་ཡེ་ཤེས་དྲངས་ནས་
བསྲེ་བའོ། །དེ་ཡང་རྒྱུད་སྡེབས་ཏེ་འདིའི་ལེའུ་བཞི་པ་བཞིན་དུ་དབང་བསྐུར།
གུར་གྱི་ལེའུ་གཉིས་པ་དང་བརྟག་པ་ཕྱི་མའི་དང་པོ་འདི་བཞིན་མཆོད། གུར་ལེའུ་
བཅོ་ལྔ་པ་བརྒྱད་པ་དགུ་པ་བཞིན་བསྟོད་པ་རྒྱས་བསྡུས་ཅི་རིགས་པས་བསྟོད།
བདུད་རྩི་མྱང་བ་གུར་ནས་འབྱུང་བར་ལྟར་བྱ། བསྐྱེད་ པའི་ རིམ་པའི་ཏིང་ངེ་
འཛིན་དངོས་དང་ཉི་མ་མཚུངས་པའི་མདོག་ནི་མར་ཕྱག་གཉིས་པའི་དང་ཕྱག་
བཞི་པ་ནི་མར་ཕྱག་བཞི་པ་དང་
། ཕྱག་དྲུག་པ་ནི་ཕྱག་དྲུག་པའི་བསྐྱེད་པའི་རིམ་
པའི་ཏིང་ངེ་འཛིན་བསྟན་པའོ། །བརྟག་པ་དང་པོའི་ལེའུ་གཉིས་པ་བཞིན་དུ་ཨོཾ་ཏྲེ་
ལོག་ཀྱི་ལ་སོགས་པས་བཟླས་པ་བྱ། དེ་ནས་གང་ཟག་ཆགས་པ་དང་བཅས་པ་
ཞིག་ཡིན་ན་ཕྱག་རྒྱའི་རྫོགས་རིམ་བསྒོམ། གང་ཟག་ཆགས་པ་དང་བྲལ་བ་ཡིན་
ནི་གཏུམ་མོ་དང་སྒྱུ་ལུས་དང་། འོད་གསལ་གསུམ་བསྒོམ། དེ་ནས་ཐུན་མཚམས་
ལ་རྣམ་དག་དྲན་པར་བྱ། རྡོ་རྗེའི་གླུ་བསླང་
། གཏོར་མ་གཏང་། སྨོན་ལམ་གདབ།
དེ་ནས་རང་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་ཚ་ཚ་གདབ་པ་ལ་
སོགས་པ་ལས་དང་པོ་པའི་བྱ་བའི་རིམ་པ་བཅོ་ལྔ་བྱའོ། །
དེ་ལྟར་སེམས་མི་གནས་པ་གནས་པ་ལ་དང་པོ་བསྒོམ་པ་ཡིན། གནས་པ་
བརྟན་པ་ལ་འོར་ཅིག་བསྒོམས་པས་མི་ཡོང་ཡང་བསྒོམ་ཡང་སྒོམ་བྱེད། བརྟན་པ
བོགས་དབྱུང་པའི་དོན་དུ་སྤྱོད་པ་བྱས་ནས། ཟླ་བ་གསུམ་དང་ཞག་བདུན་ན་
སངས་རྒྱས་བྱ་བར་བརྟག་པ་ཕྱི་མར་དོན་སྡེབས་དེ་ལྟ་བུ་གཅིག་པ་འོང་ངོ༌། །དེ་
ལྟ་བསྡུས་པ་ལ་དགའ་བ་བཅུ་གཉིས། །འབྲིང་པོ་ལ་ཆོ་ག་ཐོ་བཅུ་དྲུག་སྟེ་དཔའ་
བོ་གཅིག་པའི་བསྒྲུབ་ཐབས་སོ། །
236-134



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་གང་ཟག་ཤིན་ཏུ་སྤྲོས་པ་ལ་དགའ་བ་གསུམ་གྱིས་བསྐྱེད་རིམ་རྒྱས་
པ་དཀྱིལ་འཁོར་གྱི་ཙཀྲ་གསུམ་བསྒོམ་པ་ནི། དང་པོར་གང་ཟག་ཅིག་ཧེ་རུ་ཀ་
ཞལ་གཅིག་ཕྱག་གཉིས་པའི་དཀྱིལ་འཁོར་གྱི་ཙཀྲ་བསྒོམ་པ་དང་གཅིག །གཉིས་
པ་ ཞལ་ གསུམ་ ཕྱག་ བཞི་ པའི་ དཀྱིལ་ འཁོར་ གྱི་ ཙཀྲ་བསྒོམ་ པ་ དང་ གཉིས།
གསུམ་པ་ཞལ་ཕྱག་དྲུག་པའི་དཀྱིལ་འཁོར་ཙཀྲ་བསྒོམ་པའི་གང་ཟག་གསུམ་
གྱིས་བླ་མ་དམ་པ་གཅིག་ལ་དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་
བསྐུར་ཐོབ་པར་བྱ་སྟེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ་ཕྱི་མའི་
ལེའུ་གསུམ་པ་ལྔ་པ་བཅུ་གཉིས་པ། གུར་ལེའུ་གསུམ་པ་བཞི་པ་བདུན་པ་བརྒྱད་
པ་དགུ་པ་བཅུ་བཞི་པ་བཅོ་ལྔ་པ་རྣམས་ནས་འབྱུང་བ་བཞིན་དུ་དབང་བསྐུར། དེ་
ནས་གང་ཟག་རྣམ་པ་གསུམ་པོ་དེས་བརྟག་པ་ཕྱི་མའི་ལེའུ་དྲུག་པ་ནས་འབྱུང་བ་
བཞིན་དུ། ཐང་སྐུ་མཚན་ཉིད་དང་ལྡན་པ་རེ་རེ་བྲི་སྟེ། དེ་ཡང་ཞལ་གཅིག་ཕྱག་
གཉིས་པར་བསྒོམ་པའི་གང་ཟག་གིས་ཧེ་རུ་ཀ་ཞལ་གཅིག་ཕྱག་གཉིས་
་
འཁོར་ཌ་ཀི་མ་བརྒྱད་ཀྱིས་བསྐོར་བའི་དཀྱིལ་འཁོར་དང་
། ཞལ་གསུམ་ཕྱག་
བཞི་པར་བསྒོམ་པའི་གང་ཟག་གིས་ཧེ་རུ་ཀ་ཞལ་གསུམ་ཕྱག་བཞི་པ་ལ་འཁོར་
ཌ་ཀི་མ་བརྒྱད་ཀྱིས་བསྐོར་བའི་དཀྱིལ་འཁོར་དང༌། ཞལ་གསུམ་ཕྱག་དྲུག་པ་
བསྒོམ་པའི་གང་ཟག་གིས་ཞལ་གསུམ་ཕྱག་དྲུག་པ་ལ་འཁོར་ཌ་ཀི་མ་བརྒྱད་
ཀྱིས་བསྐོར་པའི་དཀྱིལ་འཁོར་ཙཀྲ་གསུམ་བྲིས་ནས། ཐང་སྐུ་དེ་ལ་བརྟག་པ་ཕྱི་
མའི་ལེའུ་དང་པོ་དང་
། གུར་གྱི་ལེའུ་དགུ་པ་གཉིས་ནས་འབྱུང་བ་བཞིན་དུ་རབ་
གནས་བྱ། རབ་གནས་བྱས་པའི་ཐང་སྐུ་དེ་གང་དུ་བསྐྱེད་བྱས་པ་ལ་གུར་གྱི་ལེའུ་
བཞི་པའི་གནས། དུར་ཁྲོད་དང་ནི་ཆུ་འགྲམ་ དང་ཞེས་པའི་གནས་དེར་སོང་
236-135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
མཎྜལ་བྱ་བ་དང་མཆོད་པ་བཤམ་པ་དང་
། རྗེ་བཙུན་གྱི་རིས་སུ་བྲིས་པ། དགྲམ་
པ་བྱས་ནས། ནུབ་མོ་ཉལ་ནས་པར་སྐྱ་རེངས་དང་པོ་ཤར་ཙམ་ན་བསྒོམ་པ་ལ་
ཆོས་བཞི། ལུས་ཀྱི་ཞེན་པ་བཟློག་པ་བསྐྱེད་པའི་རིམ་པ་བསྒོམ་པ་དང་
། ངག་གི་
ཞེན་པ་བཟློག་པ་བཟླས་པ་བྱ་བ་དང་། སེམས་ཀྱི་ཞེན་པ་བཟློག་པ་རྫོགས་པའི་
རིམ་པ་བསྒོམ་པ་དང་
། ཐུན་མཚམས་ཀྱི་ཆོས་སོ། །དེ་ལྟར་གུར་གྱི་ལེའུ་བརྒྱད་པ་
ནས། ཕྱག་རྒྱ་ཆེན་པོར་རབ་སྦྱོར་བས། རིན་ཆེན་སྐུར་ནི་རྣམ་པར་སྦྱོང་
། ཞེས་
པའི་ཚིག་དྲུག་གིས་མིང་འདོགས་དེ་ལྟར་བསྟན་ནོ། །
དེ་ནས་ལུས་ཀྱི་ཞེན་པ་བཟློག་པ་བསྐྱེད་རིམ་ལ་གཉིས་ལས། དང་པོ་
རྒྱུའི་ཧེ་རུ་ཀ་བསྐྱེད་པ་ལ་ཆོས་བཅུ་སྟེ། བླ་མ་དག་པའི་ཆོ་ག་བྱ་བ་དང་གཅིག །
ཚད་མེད་པ་བཞི་སྒོམ་པ་དང་གཉིས། སྟོང་པ་ཉིད་དུ་སྒོམ་པ་དང་གསུམ། སྲུང་
པའི་འཁོར་ལོ་སྒོམ་པ་དང་བཞི། ཆོས་འབྱུང་སྒོམ་པ་དང་ལྔ། །འབྱུང་བ་རིམ་
རྩེགས་སྒོམ་པ་དང་དྲུག །གཞལ་ཡང་ཁང་བསྒོམ་པ་དང་བདུན། མངོན་པར་བྱང་
ཆུབ་ལས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་དང་བརྒྱད། རྡོ་རྗེ་དང་པད་མ་བྱིན་
གྱིས་བརླབས་ནས་སྙོམས་འཇུག་བྱ་བ་དང་དགུ། འཁོར་གྱི་ལྷ་མོ་བསྐྱེད་པ་དང་
བཅུའོ། །
དང་པོ་བླ་མ་དག་པའི་ཆོ་ག་བྱ་བ་ནི། བསྒྲུབ་པ་པོ་སྟན་བདེ་བ་ལ་འདུག་
ནས་བསྒོམ་པ་ལ། ཧེ་བཛྲ་ཞེས་པ་ནས་མུ་ཞེས་པའི་བར་གྱི་མངོན་རྟོགས་གྲིལ་
གཞུང་ཚིག་གཞན་གྲོང་དེ་ནས་འདི་སྦྱར་གཞན་དེས་འགྲེ། འཕྲེང་གཉིས་འོག་གི་
རང་གི་ཞེས་པ་རང་ཐ་མལ་པ་ལ་ཟེར་བ་མིན་ཏེ། གང་ཟག་གསུམ་པོ་དེས་ཧེ་བཛྲ་
བྱ་བ་བརྗོད་པས་སོ་སོ་རང་རེའི་ཧེ་རུ་ཀར་སྐད་ཅིག་མས་བསྒྱུར་བའི་སྙིང་གར་རོ། །
236 --136



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མོ།
སྙིང་གར་ནི་ཐ་མལ་མིན་ཏེ་ཧེ་རུ་ཀར་བསྒོམས་པའི་སྙིང་ཧྲི་ལས་པད་མ་དམར་པོ་
འདབ་མ་བརྒྱད་པར་ཁ་ཕྱེ་བའི་དབུས་སུའོ། །རེ་བ་བསྒོམ་ནི་རྒྱུ་ས་བོན་གྱི་ཡི་གེ་
རའོ། །དེ་ལས་བྱུང་བ་ནི་རྒྱུ་ས་བོན་གྱི་ཡི་གེ་རཾ་ལས་བྱུང་བའི་ཉིད་དཀྱིལ་འཁོར་
ནི་འབྲས་བུ་ཉི་མའི་དཀྱིལ་འཁོར་ནི་འབྲས་བུ་ཉི་མའི་དཀྱིལ་འཁོར་དམར་ཀྱུ་ལེ་
བ་རེ་ཞིག་བསྒོམ། དེར་ནི་ཉི་མའི་དལ་ནི་དབུས་སུ་ཧཱུཾ་སྔོན་པོ་སྔོན་པོ་ཙེ་ཙེ་རེ་
འཚེར་བ་ཞིག་བསྒོམ། དེ་ལས་འོད་ཟེར་ཁ་དོག་ལྔས་འཕྲོ་བའོ། །ཧཱུཾ་ཅིའི་བདག་
ཉིད་ན་ཐབས་དང་ནི་ཧཱུཾ་ཧི་ལུས་པོ་ཧ་དང་ཐིག་ལེ་ཐབས། ཤེས་རབ་ནི་ཧཱུྃ་གི་
ཞབས་ཀྱུ་ཨུ་དང་སྲོག་ཡི་གེ་ཡར་གནས་པ་ཤེས་རབ། རང་བཞིན་ཅན་ནི་ཐབས་
ཤེས་རབ་དབྱེར་མེད་ཀྱི་རང་བཞིན་ནམ་བདག་ཉིད་ཅན་གྱི་ཧཱུྃ་ངོ་། །
དེ་ལས་འོད་ཟེར་འཕྲོས་ནས་ཚོགས་བསོག་པའི་རྟེན་སྤྱན་དྲངས་པ་ལ་
འཕྲེང་ཅིག་གི་འོག་གི་ནམ་མཁའ་ནི་རང་གི་སྨིན་མཚམས་ཀྱི་མཛོད་པའི་ཐད་
ཀའི་ནམ་མཁར། རྗེ་བཙུན་ནི་སོ་སོའི་ཧེ་རུ་ཀ་ཞལ་ཅིག་ཕྱག་གཉིས་པ་ཕྱག་བཞི་
པོ་ཕྱག་དྲུག་པ་གསུམ་ལ་འཁོར་མཁའ་འགྲོ་མ་བརྒྱད་ཅིག་ཀྱིས་བསྐོར་བའི་
དཀྱིལ་འཁོར་རེ་རེ་སྤྱན་དྲངས་པ་ལ་བལྟས་ནས་ནི། འོ་ན་རྗེ་བཙུན་དེ་རྣམས་རྒྱུ་
གང་ལས་སྐྱེ་ན། རྡོ་རྗེ་ནི་སྟོང་པ་སྙིང་རྗེ་ནི་བདེ་བ་རྒྱུ་བདེ་སྟོང་དབྱེར་མེད་པ་སྟོང་
པ་སྙིང་རྗེ་དབྱེར་མེད་ལས་སྐྱེས་པའོ། །རྒྱན་རྣམས་ཐམས་ཅད་འཛིན་པ་ཉིད་ནི་
རུས་པའི་རྒྱན་ཆ་རྣམ་པ་ལྔས་དཀར་ཆབ་སྡེ་བརྒྱན་པ། ལྷ་མོ་བརྒྱད་པོ་རྣམས་
ཀྱིས་མཆོད་པ་ནི་གྷོ་རི་མ་ལ་སོགས་པ་ཌ་ཀི་བརྒྱད་མཆོད་པ་བྱེད་བཞིན་པ་དང་
བཅས་པའོ། །ལྷ་མོ་བརྒྱད་པོ་དེ་གོང་ན། དཀར་མོ་ནི་གྷོ་རིའི་མིང་རིགས་མཚན་
མ་ནི་གྷོ་རི་སྐུ་མདོག་ནག་མོ་བདུད་རྩི་བྱང་ཆུབ་སེམས་ཀྱིས་ཐོད་པ་བཀང་ནས་
236-137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མཆོད་པ་བྱེད་བཞིན་པ་དང་བཅས་པའོ། །ཆོམ་རྐུན་མ་ནི་ལྷ་མོའི་མིང་བདུད་
ལས་རྒྱལ་བ་ནི་པད་མ་རིག་ཏས་ཐོད་པ་བཀང་ནས་མཆོད་པ་བྱེད་བཞིན་པ་དང་
བཅས་པ། རོ་ལངས་མ་ནི་མིང་ཆུ་ལག་མ་ནི་བདུད་རྩི་དྲི་ཆུས་ཐོད་པ་བཀང་ནས།
བྷས་མ་རི་ནི་སྨན་འཛིན་ཅིང་བདུད་རྩི་དྲི་ཆེན་གྱིས་ཐོད་པ་བཀང་ནས། པུ་ཀ་ལི་
ནི་མིང་རྡོ་རྗེ་ལག་ཤ་སྣ་ཚོགས་པས་ཐོས་པ་བཀང་ནས། རི་ཁྲོད་མ་མིང་རོ་འཛིན་
ནི་རོ་སྣ་ཚོགས་པ་ཁྱད་པར་ཆང་གིས་ཐོད་པ་བཀང་ནས། རྡོལ་པ་མོ་ནི་ལྷ་མོའི་
མིང་ཅང་ཏེའུ་བརྡུང་པ་ནི་ཕྱག་ན་ལྟུང་ཏེའུ་སྒྲའི་མཆོད་པས་པུ་ཙ་བྱེད་བཞིན་པ་
དང་བཅས་པའོ། །
འདི་རྣམས་ཀྱིས་ནི་ལྷ་མོ་རྣམས་ཀྱིས་མཆོད་པ། གཙོ་བོ་མཆོད་ནི་སྔོན་དུ་
གཙོ་བོ་མཆོད་ཞར་ལ་འཁོར་མཉེས་པར་བྱས་ནས་སོ། །འདོད་ཆགས་ཆེན་པོ་
རྗེས་ཆགས་ནི་ཞེན་པ་མེད་པའི་ཆགས་པའོ། །གཡུ་མོ་ནི་ལྷ་མོའི་མིང་སྐུ་ལ་
འཁྱུད་པ་ཉིད་ནི་ཌོམ་བྷི་ནི་སྐུ་མདོག་ཁྲ་མོ་འཁྱུད་དུ་འགྲོ་ཁ་མ་དང་བཅས་པ་སྤྱན་
དྲངས་སོ། །དེ་ལ་ཕྱིའི་མཆོད་པ་སྤོས་དང་མེ་ཏོག་ལ་སོགས་པ་དང་
། གྷོ་རིམ་མ་
ནག་མོ་བདུད་རྩི་བྱང་ཆུབ་སེམས་ཀྱིས་ཐོད་པ་བཀང་ནས་ཌོམ་བྷི་ནིའི་བར་དུ་
མཆོད་དོ། །སྡིག་པ་བཤགས་པ་སྡིག་པ་སྔར་བྱས་པ་ལས་འགྱོད་པ་དྲག་པོ་བསྐྱེད་
ཕྱིས་སྡིག་པ་འདི་ལྟ་བུ་མི་བྱ་སྙམ་པ་དང་
། རྗེས་སུ་ཡིད་རང་པ་སྤྱིར་སངས་རྒྱས་
ཀྱི་བསྟན་པ་ལ་ཞུགས་པ་དེའི་ནང་ནས་སྔགས་དེའི་ནང་ནས་ཧེ་བཛྲ་ཉན་པ་
འཆད་པ་བསྒོམ་པ་ལ་ཕྲག་དོགས་མི་བྱ། སྐྱབས་སུ་འགྲོ་བ་སྐྱབས་ཀྱི་ནང་ན་དམ་
པ་ཆོག་སངས་རྒྱས་གཙོ་བོ་ཆོས་དེའི་ཞལ་ནས་གསུངས་པའི་པོ་ཏི་དང་གླེགས་
བམ། །དགེ་འདུན་འཁོར་གྱི་ལྷ་མོ་རྣམས་ཀྱི་སྐྱབས་འོག་ཏུ་ཚུད་པར་བྱའོ། །ལམ་
236 138



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྟེན་པ་དང་ལམ་གྱི་ནང་ནས་དམ་པའམ་མཆོག་དཔལ་དགྱེས་པ་རྡོ་རྗེ་འདི་རང་
གི་རྒྱུད་ལ་བརྟེན་ཅིག་བསྒོམ་པར་བྱའོ། །སེམས་བསྐྱེད་པ་ཁམས་ གསུམ་ གྱི་
སེམས་ཅན་འདི་དག་གིས་ཕ་མ་དང་སྤུན་ཟླ་དང་གཉེན་བཤེས་དུ་མ་གྱུར་བ་མེད་
པས། བདག་དཔལ་ཀྱེའི་རྡོ་རྗེའི་སྒོ་ནས་སངས་རྒྱས་པར་བྱས་ལ་སེམས་ཅན་གྱི་
དོན་བྱའོ་སྙམ་པའོ། །
དེ་ནས་དགེ་བའི་རྩ་བར་བསྔོ་བ་དེ་ཡན་ཆད་དུ་དགེ་བའི་རྩ་བ་ཅི་བྱས་པ་
ཐམས་ཅད་ཁམས་གསུམ་གྱི་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་
ཆུབ་ཐོབ་པའི་རྒྱུར་གྱུར་ཅིག་ པར་བསྔོའོ། །གུར་གྱི་ལེའུ་བཅུ་གཉིས་པ་ནས་
དཀོན་མཆོག་གསུམ་ལ་སྐྱབས་སུ་མཆི་ཞེས་པ་ལ་སོགས་པ་བརྗོད་ནི། དོན་དང་
པོ་བླ་མ་དག་པའི་ཆོ་ག་ བྱའོ། །དེ་ནས་ཚད་མེད་པ་བཞིན་བསྒོམ་པ། གསལ་
བཏབ་པར་འགྲོ་གསུངས། དེ་ནས་ཧེ་བཛྲ་མ་དྷ་ལ་མུ་ཞེས་པས་ཚོགས་བསོག་
པའི་རྟེན་རང་བཞིན་གྱི་གནས་སུ་གཤེགས་སུ་གསོལ། དེ་གུར་གྱི་ལེའུ་བཞི་པ་
ནས། བླ་མ་རྡོ་རྗེ་ཅན་མཆོད་ཅིང་། བདུན་པོ་ཡོངས་སུ་དག་པ་བྱ། །གུར་གྱི་ལེའུ་
བཅུ་གཉིས་པ་ནས་བརྟུལ་ལྡན་བླ་མ་སངས་རྒྱས་མཆོད། །དཀོན་མཆོག་གསུམ་
ལ་སྐྱབས་སུ་མཆི་ཞེས་པ་ལ་སོགས་པ་བཤད་དེ་ནི། དོན་དང་པོ་བླ་མ་དག་པའི་
ཆོ་ག་བྱའོ། །
དེ་ནས་ཚད་མེད་པ་བཞི་བསྒོམ་པ་ལ། དང་པོ་བྱམས་པ་བསྒོམ་པར་བྱ་ནི་
ཇོ་བོ་ཁ་ཅིག་ནི་དང་པོ་བསྐྱེད་རིམ་གྱི་དང་པོར་བྱམས་པ་བསྒོམ་ཏེ། དེ་མིན་ཀུན་
གྱི་མཐའི་བཏང་སྙོམས་ཀྱིས་ཤེས་པས་ཚད་མེད་པ་བཞིའི་དང་པོར་སེམས་ཅན་
ཐམས་ཅད་བདེ་བ་དང་ཕྲད་ན་ཅི་མི་རུང་སྙམ་པའི་བྱམས་པ་བསྒོམ། གཉིས་པར་
236 --139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༡༥༽
སྙིང་རྗེ་ནི་སེམས་ཅན་ཐམས་ཅད་སྡུག་བསྔལ་དང་བྲལ་ན་ཅི་མ་རུང་སྙམ་པའི་
སྙིང་རྗེ་བསྒོམ། གསུམ་པ་དགའ་བ་བསྒོམ་པ་ནི་ཟག་པ་མེད་པའི་བདེ་བ་དེ་རྒྱུན་
བརྟན་ན་ཅི་མ་རུང་སྙམ་པའི་དགའ་བ་བསྒོམ། ཀུན་གྱི་མཐའ་ནི་གོང་གི་ཤེས་
བྱེད་འདིས་བྱེད་དེ་ཚད་མེད་བཞི་ཐ་མར་རོ། །བཏང་སྙོམས་ནི་དགྲ་མེད་གཉེན་
མེད་བཤེས་མེད་ཟིན་མེད་སྙམ་པའི་བཏང་སྙོམས་དང་རྣམ་པ་བཞི་བསྒོམ་མོ། །
གུར་གྱི་ལེའུ་བཅུ་གཉིས་པ་ནས། ཚངས་པའི་གནས་པ་བཞི་པོ་ལས། །བྱས་ཏེ་
སེམས་ཀྱི་ངལ་གསོ་བྱའོ། །ཞེས་པ་ཚད་མེད་བཞི་བསྒོམ་པའོ། །
སྟོང་པ་ཉིད་དུ་བསྒོམ་པ་ལ་འདིར་ཡང་ནི་སྟོང་པའི་བྱང་ཆུབ་ཏེ་ནི་ཇོ་བོ་ནཱ་
རོ་པ་ཆོས་མིང་འདོགས་གསུམ་དུ་གསུངས། འཇུག་པ་བྱང་ཆུབ་ཀྱི་སེམས་ནི་རང་
གི་ཐུགས་ཁ་ནས་འོད་སྤྲོས་ཕྱི་སྣོད་ཀྱི་འཇིག་རྟེན་འོད་དུ་བཞུ་ནས་ནང་བཅུད་
སེམས་ཅན་ལ་ཐིམ། དེ་ལུས་ལ་དེ་སྤྱི་བོ་ནས་ཡས་ཞུ་རྐང་ཐིལ་ནས་མས་ཞུ་སྙིང་
པད་མ་འདབ་བརྒྱད་པ་ལ་དེ་ཧཱུྃ་དེ་ལ་ཞབས་ཀྱུ་ལ་དེ་ཧ་དེ་ཟླ་ཚེས་དེ་ཐིག་ལེ་དེ་
ན་ད་ལ་ཐིམ་པའོ། །
གཉིས་
་པ་གནས་པ་བྱང་ཆུབ་ཀྱི་སེམས་ནི་སེམས་ཉིད་ན་ད་ན་ད་ཉིད་
སེམས་ཉིད་ངོ་བོ་དབྱེར་མེད་དུ་གནས་པར་བསྒོམ་པའོ། །གསུམ་པ་བརྟན་པ་
བྱང་ཆུབ་ཀྱི་སེམས་ནི། བརྗོད་པ་བདག་རང་གིས་བརྗོད་ཀྱང་རང་སྒྲ་ན་ད་ལས་
དྲག་པར་བསམ་སྟེ། ཨོཾ་ཤུ་ནྱ་ཏ་གཉའ་ན་བཛྲ་སྭ་བྷ་བ་ཨཏྨ་ཀོཉཧཾ་ཞེས་བརྗོད་
པའོ། །དེ་ལྟར་གུར་ལེའུ་བཞི་པ་ནས། བྱང་ཆུབ་ཏུ་ནི་སེམས་བསྐྱེད་དེ་ཞེས་པ་
དང་། གུར་གྱི་ལེའུ་བཅུ་གཉིས་པ་ནས། དཔའ་བོ་བདེན་རྫུན་རྣམ་དཔྱད་པ། །
བརྟག་པ་ཉེར་བར་བརྟག་མི་བྱ། ༀ་ཤུ་ནྱ་ཏ་ཞེས་སོ། །
236-140



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ནས་སྲུང་བའི་འཁོར་ལོ་བསྒོམ་པ་ནི།
རེ་ཕས་ནི་རྒྱུ་ས་བོན་ཀྱི་ཡི་གེ་ར་
ལས་བྱུང་བའི་ཉི་མ་ནི་ཉི་མའི་དལ་ཞིག་སྒོམ་པའོ། །ཉིན་དེར་ནི་ཉི་མའི་དཀྱིལ་
འཁོར་དེར་ཧཱུྃ་བྱུང་ཧཱུཾ་ཞུ་བ་ལས་བྱུང་བའི་སྣ་ཚོགས་རྡོ་རྗེ་རྒྱ་གྲམ་པ་གཅིག་བསྒོམ་
པའོ། །དེའི་དབུས་སུ་ཡི་གེ་ཧཱུྃ་སྒོམ་པའོ་དེ་ལས་འོད་ཟེར་རྡོ་རྗེ་རྒྱ་གྲམ་པ་ནས་
འབྲུ་ཙམ་པ་མང་པོ་སྤྲོས་པས། །རྡོ་རྗེ་དེ་ཉིད་ར་བ་དང་ཞེས་པ་རྡོ་རྗེ་རྒྱ་གྲམ་པ་དེ་
ཉིད་བར་སྣང་དུ་སོང་བ་ཐམས་ཅད་དོ། །ར་བ་ནི་བར་སྣང་དུ་སོང་བ་ཐམས་ཅད་
ར་བ་དང་འདྲ་བའོ། །གུར་བཅིང་བ་ནི་སྟེང་དུ་འཕྲོ་བ་བཀུར་རོ། །ཡང་བསྒོམ་པ་
ཉིད་ནི་མ་སྨོས་པ་གཞན་སྡུད་པར་བྱེད་པའི་ཚིག་འོག་ཏུ་སོང་བ་ཐམས་ཅད་རྡོ་
རྗེའི་གཞིར་བསྒོམ། རྣམ་པར་སྒོམ་པ་ཉིད་ནི་གཞི་མོའི་རྡོ་རྗེ་རྒྱ་གྲམ་པ་འོད་ཟེར་
དུ་ཞུ་བས་རྡོ་རྗེ་བརྐྱང་བའི་འོད་ཟེར་དུ་སྤྲོས་པས་ཞལ་ཞལ་བྱས་གཞི་མོའི་ཉི་མའི་
དཀྱིལ་འཁོར་ལ་འོད་ཟེར་དུ་ཞུ་བས་མེ་རི་བྱས་ཏེ། དེ་ལྟ་བུའི་སྲུང་འཁོར་ཤིན་ཏུ་
རྒྱས་ཆེ་བ་ཞིག་བསྒོམ་མོ། །གུར་ནས་དཔག་ཚད་བྱེ་བའི་ཁྱོན་ཙམ་དུ། ཞེས་པས་
སེམས་ཀྱིས་ཐོགས་ཚད་དུ་བསྒོམ། ཨོཾ་རཀྵ་རཀྟའི་སྔགས་གསུམ་བརྗོད་དེ་བརྟན་
པར་ཀྱང་བྱའོ། །
དེ་ནས་ཆོས་འབྱུང་བསྒོམ་པ་ནི། རྒྱུད་སྡེབས་ཏེ་བརྟག་པ་དང་པོའི་ལེའུ་
བརྒྱད་པ་ནས་ནམ་མཁའི་ཁམས་སུ་བདག་བསམ། གུར་གྱི་ལེའུ་བཅུ་གཉིས་པ་
ནས་ནམ་མཁའ་དབྱིངས་ཀྱི་དབུས་གནས་པར། །གུར་གྱི་ལེའུ་བཞི་པ་ནས་ཆོས་
ཀྱི་འབྱུང་གནས་རྣམ་པར་སྒོམ། །ཞེས་པ་ཆོས་འབྱུང་རྩ་བ་ཕྲ་བ་ཐུར་དུ་ཟུག་པ་ཁ་
སྟེང་ཆེ་བ་གྱེན་དུ་ལྡིང་བ་ཁ་དོག་དཀར་པོ་ཟུར་གསུམ་པ་ནམ་མཁའི་ཁམས་
ཐམས་ཅད་ཁྱབ་པ་ཞིག་བསྒོམ་མོ། །
236 ---141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
འབྱུང་བ་རིམ་རྩེགས་སྒོམ་པ་ནི། གུར་གྱི་ལེའུ་བཅུ་གཉིས་པ་ནས་སྲིད་པ་
ལུགས་བྱུང་རྩ་རྒྱུད་ནས་ལུགས་བཟློག་ཏེ་ཕྱི་རོལ་ན་འབྱུང་བ་བཞི་ནང་ལུས་ལ་
སྦྱར་ཏེ། ཇི་ལྟར་ཕྱི་རོལ་དེ་བཞིན་ནང་ཞེས་པས། དང་པོ་སའི་དཀྱིལ་འཁོར་སེར་
པོ་གྲུ་བཞི་པ་རྐང་པ་དཀྱིལ་ཀྲུང་གྲུ་བཞིར་ཡོད་པས་དེའི་སྟེང་དུ་ཆུའི་དཀྱིལ་
འཁོར་ཟླུམ་པོ་དཀར་པོ་ལྟོ་བ་ཟླུམ་པོར་ཡོད་པ། དེའི་སྟེང་དུ་མེའི་དཀྱིལ་འཁོར་
དམར་པོ་གྲུ་གསུམ་བྲང་གྲུ་གསུམ་པར་ཡོད་པ། དེའི་སྟེང་དུ་རླུང་གི་དཀྱིལ་
འཁོར་ཟླ་གམ་པ་དཔྲལ་བ་ཟླ་གམ་པ་ཡོད་པས་དེའི་རྣམ་དག་གོ །དེའི་སྟེང་དུ་ཧཱུཾ་
ལས་འཁོར་ལོ་རྩིབས་སུམ་ཅུ་རྩ་གཉིས་སྤྱི་བོ་བདེ་ཆེན་རྩ་འདབ་སོ་གཉིས་རྣམ་
དག་གུར་ལེའུ་བདུན་པ་ན་ཡོད། །དེའི་དབུས་སུ་ནམ་མཁའི་ན་ད་ཆ་གཅིག་
ཞུགས་ཧཾ་གི་རྣམ་དག་སྟེ་ན་དའི་འཇུག་པ་གུར་ལེའུ་བཅུ་གཉིས་པ་ནས། བདག་
ཉིད་རྣམ་པར་བསམ་པར་བྱ་ཞེས་སོ། །
དེ་འབྱུང་བ་བཞི་འཁོར་ལོ་དང་ལྔ་ནཱ་ད་དང་དྲུག་དྲུག་གིས་འདྲེས་པས་
གཞལ་ཡས་ཁང་བསྒོམ་པ་ནི། གཞལ་ཡས་ཁང་གི་རྣམ་པ་ནི་བརྟག་པ་ཕྱི་མའི་
ལེའུ་ལྔ་པ་ན་ཡོད། །གུར་ལེའུ་བཞི་པ་ན་ཡང་ཡོད། གུར་ལེའུ་གཉིས་པ་ནས་རྡོ་
རྗེ་དཀྱིལ་འཁོར་དེར་བརྟག་བྱ་ཞེས་པས། རིན་པོ་ཆེ་རྣམ་པ་ལྔ་ལས་གྲུབ་པའི་
གཞལ་ཡང་ཁང་གྲུ་བཞི་སྒོམ་བཞི་རྟ་བབས་བཞི་དང་ལྡན་པ་པད་མ་འདབ་མ་
བརྒྱད་པ་ཞིག་བསྒོམ། དེའི་གདན་བསྒོམ་པ་ནི། དང་པོར་རོ་ནི་རྣམ་པར་བསྒོམ་
པ་རོའི་གདན་རེ་རེ་བསྒོམ་པའོ། །རོ་དེས་དོན་ཆོས་ཀྱི་དབྱིངས་ཡེ་ཤེས་མཚོན་
པས་ན་ཆོས་ཀྱི་དབྱིངས་ཀྱི་བདག་ཉིད་བརྗོད་དོ། །ཨོཾ་སརྦ་ཏ་ཐཱ་ག་ཏ་ཨ་ནི་ལ་ཏ་
བཛྲ་ས་བྷ་བ་ཨཏྨ་ཀོཉཧཾ་ཞེས་བརྗོད་པས་རྒྱས་གདབ་པར་བྱའོ། །དེའི་སྟེང་ནི་
236 -142



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རོའི་གདན་ཀྱིའོ། །རྣལ་འབྱོར་པ་གནས་ནས་ནི་དངོས་གནས་པ་མེད་དེ་རྣལ་
འབྱོར་པའི་བློ་གནས་སོ། །ཧེ་རུ་ཀ་ནི་རྣམ་པར་བསྒོམ་ནི་དཔལ་ཧེ་རུ་ཀའི་སྐུར་
སྒོམ་པ་དམ་བཅའོ། །
སྒོམ་ལུགས་ནི་འོག་ན་མངོན་བྱང་ལྔས་དཔལ་དགྱེས་པ་རྡོ་རྗེ་བསྒོམ་
ནི། ཨ་ལི་ཟླ་བ་ནི་རོའི་གདན་གྱི་སྟེང་དུ་ཨ་ལི་གཡས་སྐོར་གཅིག་དང་གཡོན་
སྐོར་གཅིག་ལས་ཟླ་བའི་དཀྱིལ་འཁོར་དེ་མངོན་པར་བྱང་ཆུབ་པ་དང་པོ་ཡེ་ཤེས་
ན་མེ་ལོང་ལྟ་བུའི་ཡེ་ཤེས། ཀ་ལི་ནི་དེར་ཀ་ལི་གཡས་བསྐོར་དང་གཡོན་བསྐོར་
གཅིག་ལས་ཉི་མའི་དཀྱིལ་འཁོར་མངོན་པར་བྱང་ཆུབ་པ་གཉིས་པ་ཡེ་ཤེས་ན་
མཉམ་པ་ཉིད་ཀྱི་ཡེ་ཤེས། དེ་གཉིས་བར་དུ་ས་བོན་བསྒོམ་པ་ནི་ས་བོན་ནང་དུ་
སོན་གྱུར་པ་སྟེ་ཨ་ཧཱུཾ་གཉིས་སོ། །དེ་ཉིད་ནི་ས་བོན་སེམས་དཔའ་ཞེས་བྱ་བར་
བརྗོད་པ་ནི་ས་བོན་དེ་ཉིད་བྱང་ཆུབ་སེམས་ཀྱི་བདག་ཉིད་ཡིན་པས་སོ། །དེ་ལས་
འོད་སྤྲོས་སངས་རྒྱས་མཆོད་སེམས་ཅན་གྱི་དོན་བྱས་ཚུར་འདུས་པ་ལས་ཕྱག་
མཚན་ས་བོན་གྱིས་མཚན་པ་དེ། ལས་མཆོག་ཏུ་དགའ་བའི་རང་བཞིན་ནི་བདེ་
སྟོང་དབྱེར་མེད་ཀྱི་བདག་ཉིད་ཡིན་ཏེ། མངོན་པར་བྱང་ཆུབ་པ་ན་གསུམ་པ་ཡེ་
ཤེས་ན་སོ་སོར་རྟོག་པའི་ཡེ་ཤེས་སོ། །གོང་ན་གཉིས་པ་ལ་ནི་ས་བོན་བསྡུ་ནི་དེ་
ལས་འོད་སྤྲོས་ཏེ་ཧེ་བཛྲའི་སྐུ་ཕྲ་མོ་འཕྲོས་མཛར་བསྡུས་པས་ཉི་མ་དང་ཟླ་བ་
གཉིས་ས་བོན་ཕྱག་མཚན་གཉིས་ཏེ་བཞི་དཀྲུག་གིས་འདྲེས་པ་མངོན་པར་བྱང་
ཆུབ་པ་བཞི་པ། ཡེ་ཤེས་ན་བྱ་བ་གྲུབ་པའི་ཡེ་ཤེས་སོ། །
དེ་ལས་འོད་ཀྱི་གོང་བུ་ལས་སྐུ་བསྐྱེད་པ་ནི། གསུམ་པ་ལ་ནི་སྒྲ་གནས་
གྱུར་པའི་ལྔ་པ་ལའོ། །གཟུགས་བརྙན་རྫོགས་ནི་ཧེ་རུ་ཀ་གང་བསྐྱེད་ཀྱང་རྒྱུའི་ཧེ་
236 -143



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
རུ་ཀ་ ཞལ་བརྒྱད་ཕྱག་བཅུ་དྲུག་པར་བསྐྱེད་དེ། མཚོ་སྐྱེས་སུ་འདིས་འགེབས་
གསུངས་སོ། །དེ་མངོན་པར་བྱང་ཆུབ་པ་ན་ལྔ་པ་ཡེ་ཤེས་ན་ཆོས་ཀྱི་དབྱིངས་ཀྱི་
ཡེ་ཤེས་སོ། །དེ་ཡང་གུར་གྱི་ལེའུ་བཅུ་གཉིས་པ་ནས་རྣམ་པར་ལྔར་ནི་རབ་
བརྟག་བྱ་ཞེས་པ་དང་། གུར་ལེའུ་བཞི་པ་དང་ཡོ་ནས་མངོན་བྱང་ལྔ་པོ་འདི་ཐོར་
རེ་བ་ཞིག་བཤད་དེ་བརྟག་པ་དང་པོའི་ལེའུ་བརྒྱད་པ་ཞིབ་པོ་གསུངས་སོ། །
དེ་ནས་རྡོ་རྗེ་དང་པད་མ་བྱིན་གྱིས་བརླབ་པ་ནི། དང་པོ་ཡུམ་གྱི་འདོམས་
སྟོང་པར་བསྒོམ་པ་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པ་ཨས་པད་
མའི་ཟེ་འབྲུ་བྱ་ཕཊ་སེར་པོས་བུག་པ་བཀག་པ་སྟེ། ཏིང་ངེ་འཛིན་གུར་གྱི་ལེའུ་
བཅུ་བཞི་པ་ནས་འོང་སྔགས་བརྟག་པ་ཕྱི་མའི་ལེའུ་བཅུ་གཉིས་པའི་ཨོ་པད་མ་སུ་
ཁ་དྷ་ར་ཡབ་ཀྱིས་བསྐུལ་བའོ། །ཡབ་ཀྱི་འདོམས་སྟོང་པར་བསྒོམ། ཧཱུྃ་ལས་རྡོ་རྗེ་
རྩེ་ལྔ་པ་ཨོཾ་གྱིས་རྡོ་རྗེ་ནོར་བུ་ཕཊ་སེར་པོས་བུག་པ་བཀག་པ་ཏིང་ངེ་འཛིན་གུར་
ལེའུ་བཅུ་བཞི་པ། སྔགས་ཕྱི་མའི་ལེའུ་བཅུ་གཉིས་པའི་ཨོཾ་བཛྲ་མ་ཧ་དྷེ་ཤ་ཡུམ་
གྱིས་བསྐུལ་བར་བསྒོམས་ལ། རྡོ་རྗེ་པད་མ་གཉིས་སྙོམས་པར་ཞུགས་པ་བྱས་
པས་སྦྱོར་མཚམས་ན་སིད་སིད་ཞེས་བྱ་བའི་འོད་ཟེར་གྱི་སྒྲ་བྱུང་
། ནམ་མཁར་
ཕྱོགས་བཅུའི་ སངས་ རྒྱས་དང་ བྱང་ཆུབ་ སེམས་ དཔའ་ ཐམས་ཅད་ཀྱི་ཐུགས་
གཉིས་སུ་མེད་པའི་བཅུད་འོད་ཟེར་ཀྱིས་བསྡུས་ཡབ་གྱི་ཞལ་དུ་ཞུགས། རྩ་ཨ་བ་
དྷུ་ཏི་ན་མར་ཕབ་རྡོ་རྗེ་ནོར་བུ་ནས་ཡུམ་གྱི་པད་མར་ཕབ་ནས། གྷོ་ཙི་ཧཱུཾ་ཧཱུཾ་ཡཾ་ཧཱུཾ་
རྩི་ཌི་ས་བོན་བརྒྱད་དུ་ཕྱི་མའི་ལེའུ་ལྔ་པ་བཞིན་དུ་སྤྲོས་པ་དང་
། ཨོཾ་སརྦ་ཏ་ཐཱ་ག་
ཏ་ཨ་ནུ་ར་ག་ཏ་བཛྲ་སརྦ་བ་ཨཏྨ་ཀོཉཧཾ་གུར་བདུན་པའི་རྗེས་སུ་ཆགས་པ་བྱའོ། །
འཁོར་གྱི་ལྷ་མོ་བསྐྱེད་པ་ལ་སློབ་དཔོན་མཚོ་སྐྱེས་ཀྱིས་མངོན་བྱང་ལྔས་བསྐྱེད།
236 --144



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མི་ཐུབ་ཟླ་བས་ཆོ་ག་གསུམ་གྱིས་བསྐྱེད་པར་བྱ་སྟེ་བླ་མ་ལྷོ་པ་རྐང་ཐོན་དུ་བསྐྱེད་
པར་བཞེད་དེ། ཡུམ་གྱི་པད་མ་ནས་གྷོ་ནག་མོ་ཞིག་ལྷུར་ཀྱིས་བྱུང་ནས་ཤར་
ཕྱོགས་པད་མ་ལ་གྷོ་རི་མ་ནག་མོ་ཕྱག་གཡས་ན་གྲི་གུག་གཡོན་ན་རོ་ཧ་ཏིའི་ཉ་
བསྣམས་པ་ཞིག་བསྒོམ་ཞིང་ཨོ་གྷོ་རི་གྷཾ་སྭཱ་ཧྭ་བརྗོད། དེ་བཞིན་དུ་ཨོ་ཙ་རེ་ཙཾ་སྭཱ་
ཧཱ་ལྷོ་ཕྱོགས་སུ། ཨོཾ་བྷེ་ཏ་ལི་བི་ནུབ་ཕྱོགས་སུ། ཨོཾ་གྷས་མ་རི་གྷོ་བྱང་ཕྱོགས་སུ།
མཚམས་བཞི་པུ་ཀ་སི་པཾ་ཤ་བ་རི་ཤམ། ཙན་དྷ་ལི་ཙམ། ཨོཾ་དྷོམ་བྷི་ནི་དྷཾ་སྭཱ་ཧཱ།
ནུབ་བྱང་དུ་བསྐྱེད་དེ། འོག་ནས་ཀྱང་རྣལ་འབྱོར་མ་བརྒྱད་ཡོངས་འཁོར་ནི་ཌ་ཀི་
མ་བརྒྱད་ཀྱིས་བསྐོར་བའོ། །གུར་ལེའུ་བཞི་པ་ནས། མཁའ་འགྲོ་མའི་འཁོར་ལོ་
སྤྲོ། །གུར་ལེའུ་བདུན་པ་ནས། དེ་བཞིན་དཀྱིལ་འཁོར་རྣམ་བཀོད་ལ། །ཕྱི་མའི་
ལྔ་པ་ནས། དཀར་མོ་དབང་པོའི་ཕྱོགས་ཕྱུང་ནས། དེར་ཆོས་བཅུས་རྒྱུའི་ཧེ་རུ་ཀ་
བསྐྱེད་པའོ། །
ད་ནི་འབྲས་བུའི་ཧེ་རུ་ཀ་བསྐྱེད་པ་ལ་བཅུ་སྟེ། དྲི་ཟ་ཉེ་བར་གཞུགས་པ་
དང༌། ལྷ་མོ་བཞིའི་གླུས་བསྐུལ་བ་དང་
། འབྲས་བུའི་ཧེ་རུ་ཀ་བཞེངས་པ་དང་།
སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་དང་། ཡེ་ཤེས་སེམས་
དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་དང་
། དབང་བསྐུར་བ་དང་།
མཆོད་པ་དང་། བསྟོད་པ་དང་
། བདུད་རྩི་མྱང་བ་དང་
། བསྐྱེད་པའི་རིམ་པའི་ཏིང་
ངེ་འཛིན་བསྒོམ་པའོ། །དང་པོ་དྲི་ཟ་ཉེ་བར་ཞུགས་པ་ནི། གུར་གྱི་ལེའུ་བཞི་པ་
ནས། དྲི་ཟ་དག་ནི་ཞུ་འགྱུར་ཏེ། །ལྷུང་སྟེ་ཞུ་བ་རྗེས་དྲན་ནས། །མཚམས་ཀྱི་ལྷ་
མོ་རྣམས་ཀྱིས་བསྐུལ་ཞེས་པ་དང་
། ཕྱི་མའི་ལྔ་པ་ནས། དེ་ནས་རྡོ་རྗེ་ཆགས་ཆེན་
ལས། །རིགས་མར་བབས་པ་ཁུ་བར་འགྱུར་ཞེས་གསུངས་པས་སྟོང་པ་ཉིད་དུ་
236 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྒོམས་པའི་ནཱ་ད་དེ་ཐོགས་ཆགས་མེད་པར་རྒྱང་གིས་བྱུང་ནས་ཡབ་ཀྱི་ཞལ་དུ་
བཞུགས་ཨ་ཝ་དྷུ་ཏི་ན་མར་སོང་ཡུམ་ཀྱི་པད་མར་ཕབ་པས་ཡུམ་བདེ་བ་སྐྱེས་
ནས་བདེ་བའི་ངོ་བོར་ཞུ། ཡུམ་ཞུ་ནས་ཡབ་ཀྱང་ཞུ་ནས་འོད་དཔུང་རྔུལ་ཆུའི་རྣམ་
པ་ལྟ་བུ་འོད་ལྷག་ལྷག་པ་ཞིག་ཏུ་བསྒོམ་པའོ། །
ལྷ་མོ་བཞིས་མྱ་ངན་གྱི་ཀླུས་བསྐུལ་བ་ནི། གུར་གྱི་ལེའུ་བཞི་པ་ནས་
མཚམས་ཀྱི་ལྷ་མོ་རྣམས་ཀྱིས་བསྐུལ་ཞེས་པ་དང་
། གུར་གྱི་ལེའུ་བརྒྱད་པ་ནའང་
ཡོད་དེ། ཕྱི་མའི་ལེའུ་ལྔ་པ་ནས་རྗེ་བཙུན་སྙིང་རྗེའི་ཡིད་བཞེངས་ཤིག །ཞེས་པ་
པུ་ཀ་སི་ལ་སོགས་པ་ལྷ་མོ་བཞིས་ཚིག་བཞི་ཚིགས་སུ་བཅད་པ་རེ་རེས་མཚམས་
ཀྱི་ལྷ་མོ་བཞི་གླུས་བསྐུལ་ལོ། །ཀླུས་བསྐུལ་བས་སྔོན་གྱི་སྨོན་ལམ་རྗེས་སུ་དྲན་
ནས་ཆོ་ག་གསུམ་གྱིས་འབྲས་བུའི་ཧེ་རུ་ཀོ་བཞེངས་པ་ནི། འོད་ཕུང་ལས་འོད་
འཕྲོས་འདུས་པས་ཨཱཧཱུྃ་གཉིས་སུ་གྱུར་དེ་ལས་འོད་འཕྲོས་འདུས་རྡོ་རྗེ་གྲི་གུག །
དེ་ལས་འོད་འཕྲོས་འདུས་སྐུར་བསྐྱེད་པ་ནི། ཧཱུྃ་ལས་བྱུང་བ་ནི་ཧཱུཾ་ཞུ་བས་
རྡོ་རྗེ་དང་ཨ་ཞུ་བ་ལས་གྲི་གུག ཁ་དོག་ནག་པོ་ནི་རྡོ་རྗེ་དེ་ཁ་དོག་ནག་པོའོ། །
འཇིགས་ཆེན་པོ་ནི་ཁྲོ་བོ་རྡོ་རྗེའོ། །རྡོ་རྗེ་ལྟེ་བའི་དབུས་གནས་པར་ནི་ཁྲོ་བོའི་རྡོ་
རྗེ་དེའི་ལྟེ་བའི། ཡང་ནི་ཧཱུཾ་གི་དེ་ཉིད་རྡོ་རྗེའི་ལྟེ་བའི་དབུས་སུ་ཧཱུཾ་ངོ༌
། །ཧཱུྃ་གི་རྣམ་
པར་འགྱུར་བ་ལྟས་ནི་རྡོ་རྗེ་ཡི་གེ་ཧཱུཾ་གིས་མཚན་པ་རྣམས་ཞུ་བ་ལས། ཞེ་སྡོང་རྣམ་
པར་དག་པའི་བདག་ཉིད་ཀྱི་སྐུར་རྣམ་པར་བསྒོམ་ཏེ། ཧེ་རུ་ཀ་ཕྱག་གཉིས་པ་
དང་ཕྱག་བཞི་པ་དང་ཕྱག་དྲུག་པ་གསུམ་གྱི་སྐུར་བསྒོམ། རྡོ་རྗེ་སྐྱེ་བ་ནི་རྒྱུ་རྡོ་རྗེ་
ལས་སྐྱེས་པས་སོ། །ནག་པོ་ཆེ་ནི་ཐུགས་ཀྱི་རིགས་མཚོན་པའི་རྟགས་སུ་ནག་
པོར་ བསྒོམས་ ན་ ཡང་ སྒོམས་ཤིག་ ཐབས་ཤེས་ རབ་དབྱེར་མེད་རྟགས་ སོ། །
236 -146



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདབ་སྐྱེས་ནི་པད་མ་འདབ་ནས་སྐྱེས་པའོ། །སྔོན་པོ་འདྲ་བའི་མདོག་ནི་པད་མ་
འདམ་ནས་སྐྱེས་པ་སྔོན་པོ་ལྟར་ཤེས་རབ་ཤས་ཆེ་བའི་རྟགས་སུ་གསུམ་པོ་སྒོམ་
ན་སྒོམས་ཤིག །ཡང་ན་སྔོ་དང་ཉི་མའི་མདོག་ནི་ཐབས་ཤས་ཆེ་བའི་རྟགས་སུ་ཧེ་
རུ་ཀ་གསུམ་སྔོ་ཞིང་དམར་བར་བསྒོམ་ན་སྒོམས་ཤིག་པའོ། །དད་པས་ངེས་པར་
རྣམ་པར་བསྒོམ་ནི་ཧེ་རུ་ཀ་གསུམ་པོ་དེའི་སྐུ་མདོག་ནག་པོར་བསྒོམ་ན་ཡང་
བསྒོམ། སྔོན་པོར་སྒོམ་ན་ཡང་བསྒོམ། སྔོ་ཞིང་དམར་བར་བསྒོམ་ན་ཡང་བསྒོམ་
ཏེ་གར་དད་དུ་བསྒོམ། །འོ་ན་ཧེ་རུ་ཀ་གསུམ་གྱི་སྐུ་མདོག་རེ་རེ་ཡིན་ནམ་ཞེ་ན།
རེ་ རེ་ མ་ ཡིན་ཏེ་འདམ་ ཀར་ ཡིན་གསུངས། སམ་བུ་ཏ་ནས་ སོ་སོར་བཤད་
གསུངས་སོ། །
འབྲས་བུའི་ཧེ་རུ་ཀ་ཡང་སེམས་དཔའ་སུམ་རྩེགས་སུ་བཞེངས་ཏེ་གུར་
ལེའུ་ལྔ་པ་དང་དྲུག་པ་རྒྱས་སོ། །དེ་ནས་སྐྱེ་མཆེད་དྲུག་དང་སྐུ་གསུང་ཐུགས་བྱིན་
གྱིས་བརླབས་པ་ནི། གོང་ན་བཞི་པ་ལ་ནི་ཡིག་འབྲུ་དགོད་གུར་ལེའུ་བཞི་པ་དང་
དྲུག་པ་ཕྱི་མའི་གསུམ་པ་ན་རྒྱས་ཏེ། མིག་ཏུ་མོ་ལས་གཏི་མུག་རྡོ་རྗེ་མ་དཀར་མོ། །
རྣ་བར་དྷེ་ལས་ཞེ་སྡང་རྡོ་རྗེ་མ་ནག་མོ། །སྣར་མཾ་ལས་སེར་སྣ་རྡོ་རྗེ་མ་སེར་མོ། །
ལྕེ་ལ་རཾ་ལས་འདོད་ཆགས་རྡོ་རྗེ་མ་དམར་མོ། །དཔྲལ་བར་ཨི་ལས་ཕྲག་དོགས་
རྡོ་རྗེ་མང་ལྗང་ཁུ་སྙིང་གར་ཨ་ལས་རེག་བྱ་རྡོ་རྗེ་མ་སྔོན་མོའོ། །
སྐུ་གསུང་ཐུགས་ (བྱིན་གྱིས་)བརླབ་པ་ནི། གུར་དགྱེས་རྡོར་ནས་རྒྱུས་
བསྡུས་གསུམ་སྟེ། རྒྱས་པར་གུར་ལེའུ་དགུ་པ་ནས་སྤྱི་བོར་རྣམ་སྣང་མགྲིན་པར་
སྣང་མཐའ་སྙིང་གར་མི་བསྐྱོད་པ་གསུམ་བསྐྱེད་ལ། སྔགས་གསུམ་གྱིས་བརྟན་
པར་བྱ་བ་ཞིག་བཤད། གུར་ལེའུ་བཞི་པ་དང་བཅུ་གཉིས་པ་ནས་སྤྱི་བོར་སྐུ་རྡོ་རྗེ་
236147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མགྲིན་པར་གསུང་རྡོ་རྗེ་སྙིང་གར་ཐུགས་རྡོ་རྗེ་གསུམ་བསྐྱེད་ལ་སྔགས་གུར་ལེའུ་
བརྒྱད་པའི་ཨོཾ་སརྦ་ཏ་ཐ་ག་བྷུ་ཙི་ལ་སོགས་པ་གསུམ་གྱིས་བརྟན་པར་བྱ་བ་ཞིག་
བཤད། བརྟག་པ་དང་པོའི་ལེའུ་གཉིས་པ་ནས་སྤྱི་བོར་ཨོཾ་དཀར་པོ་མགྲིན་
དམར་པོ་སྙིང་ཀར་ཧཱུཾ་སྔོན་པོ་བསྒོམས་ལ་ཡི་གེ་འབྲུ་གསུམ་གྱིས་བྱིན་གྱིས་བརླབ་
་ཞིག་བཤད་དེ། འདིར་རྒྱས་པ་ཡིན་པས་ལྟར་བསླབ་གསུངས་སོ། །སྐྱེ་མཆེད་
ཀྱི་ལྷའི་རྣམ་པ་ཡང་གུར་ལེའུ་བཞི་པ་གུར་ལེའུ་དགུ་པ་བརྟག་པ་ཕྱི་མའི་ལེའུ་
གསུམ་པ་ནས་བཤད་གསུངས་སོ། །ལྷ་ཐམས་ཅད་ཐུན་མོང་ལྷ་མོ་བཅོ་ལྔ་དང་
ཆོས་མཐུན་ཏེ། མེ་ལོང་གི་གཟུགས་བརྙན་བཞིན་བསྒོམ་མོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་
ནི། ནམ་མཁའི་དཀྱིལ་འཁོར་ཁྱབ་པ་ནི་ཧེ་རུ་ཀར་བསྒོམས་པའི་ཐུགས་ཀའི་
བོན་ལས་འོད་ཟེར་ནམ་མཁའི་ཁམས་ཐམས་ཅད་དུ་ཁྱབ་པར་སྤྲོ་བའོ། །འོད་
དེའི་ཁ་དོག་ བྱས་ པ་ ལ་ རང་གི་ནི་ལྷ་ སོ་ སོའི་ ཧེ་རུ་ཀར་བསྒོམ་ པའོ། །ལུས་
མཚུངས་རྣམ་པར་སྤྲོ་ནི་རང་ཧེ་རུ་ཀ་རྣམ་པ་གསུམ་པོ་དེ་སྐུ་མདོག་སྔོན་པོར་
བསྒོམས་ན་འོད་སྔོན་པོར་སྤྲོ། །སྔོ་ཞིང་དམར་བར་བསྒོམ་ན་སྔོ་ཞིང་དམར་བར་
སྤྲོ། །ནག་པོར་བསྒོམས་ན་འོད་ནག་པོར་སྤྲོ་བའོ། །བསྡུས་ནས་ནི་སོ་སོའི་ཧེ་རུ་
ཀའི་དཀྱིལ་འཁོར་རེ་རེ་མདུན་གྱི་ནམ་མཁའ་སྤྱན་དྲངས་ལ་གུར་གྱི་ལེའུ་དྲུག་པ་
ནས་བསྙེན་བསྐུར་ཆེན་པོ་རབ་བྱས་ལ་ཟེར། བསྙེན་བསྐུར་ཅི་བྱ་ན། མཆོད་པ་
ཀུན་གྱིས་མཆོད་པར་བྱ་ཞེས་པས། ཕྱིའི་སྤོས་དང་མེ་ཏོག་ལ་སོགས་པ་དང༌
།
ནང་གི་བདེ་བཞིན་གྷོ་རི་མ་ལ་སོགས་པ་གསང་བའི་མཆོད་པ་ཌོམ་བྷི་ནིའི་བར་དུ་
མཆོད། གུར་བཞིན་བསྟོད་ལ། དགུག་གཞུག་བྱ་བ་ནི་སྙིང་གར་བཀུག་པ་ན་ཞེས་
236 -148



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པས་གུས་ཀྱི་ལེའུ་དགུ་པ་ནས་འབྱུང་བ་བཞིན་དུ་གྷོ་ར་ཨ་ཀར་ཤ་ཡ་ཛ་ཡ། གྷོ་ར་
ཛས་གྷོ་རཾ་ལྕགས་ཀྱུ་ཐོགས་པས་དགུག །ཙོ་ར་ཧཱུྃ་ཞེས་པས་ཙོ་རི་མ་ཞགས་པ་
ཐོགས་བཞུག །བྷེ་ཏ་ལི་བི་ཀྱིས་ལྕགས་སྒྲོག་ཐོགས་པ་བཅིང་
། གྷས་རྨ་རི་ཧོས་
གྷས་རྨ་རི་དྲིལ་བུ་ཐོགས་པས་མཉེས་པའམ་དབང་དུ་བྱས་པར་བསྒོམ་པའོ། །ཡོ་
གི་རྣལ་འབྱོར་པའོ། །ཞེ་སྡང་བདག་ཉིད་འགྱུར་ནི་དམ་ཚིག་སེམས་དཔའ་ལ་ཡེ་
ཤེས་སེམས་དཔའ་བཀུག་ནས་བསྲེས་པས་ཞེ་སྡང་རྣམ་པར་དག་པའི་བདག་ཉིད་
ཀྱི་སྐུར་འགྱུར་རོ། །
དེ་ནས་ཡང་རྒྱུད་ཀྱི་དོན་སྡེབས་ཏེ། དབང་བསྐུར་བ་ནི་འདིའི་ལེའུ་བཞི་
པ་བཞིན་ནམ་མཁར་ཕྱོགས་བཅུའི་སངས་རྒྱས་བྱང་ཆུབ་སེམས་དཔའ་ཐམས་
ཅད་སྤྱན་དྲངས་ལ། མ་མོ་བརྒྱད་ཀྱིས་མཆོད་ལ། ཨོཾ་ཨ་བི་ཤིན་ཙ་ཡུ་མཾ་མའམ།
གུར་གྱི་ལེའུ་བཅུ་གཉིས་པ་ནས་བྱང་ཆུབ་རྡོ་རྗེ་སེམས་དཔའ་སངས་རྒྱས་ལ།
ཚིག་བཞིས་གསོལ་བ་བཏབ་པས། ཧེ་རུ་ཀ་ཁ་ཅིག་དབང་བསྐུར་བའི་དགོངས་པ་
བྱེད་དེ། ཧེ་རུ་ཀ་ཁ་ཅིག་བདུད་རྩི་ལྔས་གང་བའི་བུམ་པས་བདག་ལ་དབང་
བསྐུར། གཟུགས་རྡོ་རྗེ་མ་ལ་སོགས་པས་སྤོས་དང་མེ་ཏོག་མཆོད་པ་བྱེད། ཁྲོ་བོ་
བཅུས་བར་དུ་གཅོད་པའི་བགེགས་བསྐྱོད། རྔའི་སྒྲ་དྲག་གུར་གུམ་གྱི་ཆར་དབབ་
པར་བསྒོམས་ཏེ། ཡུམ་བཞིས་རྡོ་རྗེའི་གླུ་ལེན། བདུད་རྩི་བུམ་ཆུ་ཐོགས་ པས་
དབང་བསྐུར་བས་ཆུ་ཅུང་ཟད་ཡར་འཁྱིལ་བས་རིགས་ཀྱི་བདག་པོས་དབུ་བརྒྱན་
པ་གཙོ་བོ་ཡབ་ཡུམ་ལ་མི་བསྐྱོད་པ། འཁོར་རྣམས་ལ་ཞེ་སྡང་ཕྱག་རྒྱ་པུ་ཀ་སི་ཕྱི་
མའི་ལེའུ་བཞི་པ་ལྟར་རོ། །ཨོཾ་སརྦ་ཏ་ཐ་ག་ཏ་ཨ་བེ་ཤེ་ག་ཏ་བཛྲ་སྭ་བྷ་ཁ་ཨཏྨ་
ཀོཉཧཾ་ཞེས། རྒྱས་གདབ་པའོ། །
236 -149



སོགས་པ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་ནས་མཆོད་པ་ནི་ལོ་ཀའི་ཁམས་ན་གཟུགས་སྡུག་པ་དང་སྒྲ་སྙན་པ་ལ་
པ་ཐམས་ཅད་གཙོ་བོ་ཡབ་ཡུམ་གྱི་སྦྱོར་མཚམས་ནས་འོད་ཟེར་སྤྲོས་ནས་
འོད་ཟེར་གྱིས་ཚུར་བསྡུས་ནས་ཡབ་ཀྱི་ཞལ་དུ་ཞུགས་རྩ་ཨ་བ་དྷུ་ཏི་ནི་ན་མང་
འོང་ཕྱིར་ཕོགས་ཅིག་བཏོན་ལ། ལྷ་རྣམས་ཀྱི་སྟེང་དུ་འདོད་པའི་ཡོན་ཏན་གྱི་ལྷ་
མོར་གྱུར་པར་བསམ་ལ་དངོས་སུ་བདག་རང་གིས་མཆོད་དེ་ཏིང་ངེ་འཛིན་གྱིས་
ལྷ་མོ་རྣམས་ཀྱིས་བདག་ལ་མཆོད་པར་བསམས་ལས་ཕྱིའི་པུ་ཙ་སྤོས་དང་མེ་ཏོག་
ལ་སོགས་པ་གུར་གྱི་ལེའུ་གཉིས་པ་བརྒྱད་པ་བཅུ་བཞི་པ་བརྟག་པ་ཕྱི་མའི་དང་
པོ་དང་
། ནང་འདོད་ཡོན་ལྔ་གུར་ལེའུ་ལྔ་པ་སྒེག་མོ་ལ་སོགས་པ་བརྒྱད་གུར་ལེའུ་
བརྒྱད་པ། ནང་གྷོ་རི་མ་ལ་སོགས་པ་དང་གསང་བ་རྡོ་རྗེ་བྷི་ནི་ཁྲ་མོ་འཁྱུད་ནས་
སྙོམས་འཇུག་མཆོད་པའི་བར་འདི་ནས་འབྱུང་བ་བཞིན་མཆོད་པར་བསམས་ལ་
གུར་གྱི་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་པུ་ཙ་བཛྲ་སྭ་བྷ་བ་ཨཏྨ་ཀོཉཧཾ་ཞེས་
བྱའོ། །
དེ་ནས་བསྟོད་པ་ནི་བསྟོད་པ་རྒྱས་པ་གུར་གྱི་ལེའུ་བཅོ་ལྔ་པ་བསྡུས་པ་
གུར་གྱི་ལེའུ་བརྒྱད་པ་ཤིན་ཏུ་བསྡུས་པ་གུར་གྱི་ལེའུ་དགུ་པ་ནས་འབྱུང་བ་བཞིན་
དུ་དངོས་སུ་རང་གིས་བསྟོད། ཡིད་ཀྱིས་ལྷ་མོ་རྣམས་ཀྱི་དཀྱིལ་འཁོར་གྱི་འཁོར་
ལོ་ལ་ཚུར་བསྟོད་པར་བསམས་ཏེ། གུར་གྱི་ལེའུ་བདུན་པའི་ཨོཾ་སརྦ་ཏ་ཐ་ག་ཏ་སྐུ་
སྟི་ར་བཛྲ་སྭ་བྷ་བ་ཨཏྨ་ཀོཉཧཾ་བྱའོ། །དེ་ནས་བདུད་རྩི་མྱང་བ་ནི་ཏིང་ངེ་འཛིན་
གུར་གྱི་ལེའུ་དགུ་པ་བཞིན་དང་པོ་ཡཾ་ལས་རླུང་གི་དཀྱིལ་འཁོར་ཞིག་བསྒོམ།
དེའི་སྟེང་དུ་རཾ་ལས་མེའི་དཀྱིལ་འཁོར་དམར་པོ་གྲུ་གསུམ་པ་ཞིག་བསྒོམ། དེའི་
སྟེང་དུ་ཨ་ལས་ཐོད་པ་ཨ་ལས་ཕྱི་དཀར་བ་ནང་དམར་བ་གཅིག་ཏུ་བསྒོམ། དེའི་
236 -150



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནང་དུ་ཤ་ལྔ་བདུད་རྩི་ལྔ་བསྒོམ། སྟེང་ཟླ་ཕྱེད་རྡོ་རྗེའི་རྩེ་མོ་ལ་ཧཱུྃ་ཡང་མགོ་ཐུར་
རུ་ལྟ་བ་ཞིག་བསྒོམ་ཏེ། དང་པོ་ཡེམ་ལས་རླུང་བྱུང་པས་རཾ་ལས་མེ་སྦར་བས་ཐོད་
པའི་ནང་གི་ཤ་ལྔ་བདུད་རྩི་ལྔ་ཁོལ་ཏེ། སྟེང་ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་
རྩི་ཕབ་དམ་ཚིག་བདུད་རྩི་དང་གཉིས་མེད་དུ་འདྲེས་པར་བསམས་ལ་ཨོཾ་ཨཱཿཧཱུྃ་
ཞེས་པས་བྱིན་གྱིས་བརླབས་ལ། ལྷ་ཐམས་ཅད་ཀྱི་ལྗགས་རྡོ་རྗེ་ནས་འབྲུ་ཙམ་
པས་དྲངས་ནས་གསོལ་བར་བསྒོམས་ལ། ཨོཾ་སརྦ་ཏ་ཐ་ག་ཏ་ཨ་མི་ཏ་ཨ་ས་ཏ་
བཛྲ་སྭ་བྷ་བ་ཨཏྨ་ཀོཉཧཾ་ཞེས་བརྗོད་དོ། །
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ལ་དབེན་ཁང་དང་
པོར་ཧེ་རུ་ཀ་ཞལ་གཅིག་ཕྱག་གཉིས་པ་འཁོར་ལྷ་མོ་བརྒྱད་ཀྱིས་བསྐོར་བའི་ལྷ་
དགུ་དཀྱིལ་འཁོར་དེ་ཤིན་ཏུ་གསལ་བར་སྒོམ་པ་ནི། སྔོ་དང་ཉི་མ་མཚུངས་པའི་
མདོག་ནི་སྐུ་མདོག་དེ་སྔོ་ཞིང་དམར་བའོ། །བན་དུ་དམར་པོ་ནི་མེ་ཏོག་བན་དུ་ཀ་
དམར་པོ་བཞིན་དུ་སྤྱན་རྩ་དམར་བ་དང་ལྡན་པའོ། །སྐྱ་རྗེས་ནི་དབུ་སྐྲ་སེར་པོ་
གྱེན་དུ་རྗེས་པའོ། །གྱེན་དུ་འཁྱིལ་བ་ནི་དབུ་སྐྲ་ཡར་རྗེས་པ་ལ་ཅུང་ཟད་མར་
འཁྱིལ། ཕྱག་རྒྱ་ལྔ་ནི་རུས་པའི་རྒྱན་ཆ་ལྔས་དཀར་ཆབ་དཔེ་བརྒྱན་པའོ། །དེ་ཚོ་
བཤད་པས་འཁོར་ལོ་རུས་པའི་འཁོར་ལོ་སྣ་ཆ་རུས་པའི་སྣ་ཆ་སྐེ་ལ་རུས་པའི་
ནོར་བུ་ལག་རྡུབ་རུས་པའི་ལག་རྡུབ་སྐེ་རགས་རུས་པའི་སྐེ་རགས་སོ། །སངས་
རྒྱས་ལྔ་ནི་རྣམ་དག་པ་ནི་རུས་པའི་རྒྱན་ཆ་ལྔ་པོ་དེ་སངས་རྒྱས་ལྔ་རྣམ་པར་དག་
པའི་བདག་ཉིད་ཅན་ནོ། །འདི་རྣམས་ཕྱག་རྒྱ་རབ་ཏུ་གྲགས་ནི་རུས་པའི་རྒྱན་ཆ་
རྣམ་པ་ལྔའོ། །སྡང་མིག་ནི་སྤྱན་སྡང་མིག་ཏུ་བགྲད་པ། བརྒྱད་གཉིས་ལོའི་ཚུལ་
ནི་ལོ་བཅུ་དྲུག་ལོན་པའི་ཚུལ་ཏེ། དོན་ལ་སྐུ་ལ་གཞོན་ཤ་ཆགས་པའོ། །ཕྱག་
236-151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མཚན་ཅི་བསྣམས་ན། གཡོན་ན་རྡོ་རྗེ་ཐོད་པ་དང་ནི་ཕྱག་གཡོན་པར་ཐོད་པ་
ཁྲག་གིས་བཀང་བའི་ནང་དུ་རྡོ་རྗེ་བཅུག་པའོ། །གཡོན་པ་ནས་ཀྱང་ཁ་ཊཾ་ག་ནི་
ཕྱག་གཡོན་པ་ན་ཁ་ཊཾ་ག་མཆན་ཁུང་དུ་བཅུག་པའོ། །གཡས་ན་རྡོ་རྗེ་ནག་པོ་ཉིད་
ནི་ ཕྱག་གཡས་ན་རྡོ་ རྗེ་ནག་པོ་འཕྱར་ཐབས་སུ་བསྣམས་པའོ། །ཧཱུྃ་གི་ཡི་གེ་
འདོན་པའི་བདག་ནི་ཞལ་ནས་ཧཱུྃ་ཞེས་རྒྱུན་མ་ཆད་པར་སྒྲོགས་པའོ། །
དེ་ལ་འཁོར་ལྷ་མོ་བརྒྱད་ཀྱིས་བསྐོར་བར་ཅིས་ཤེས་ན། རྣལ་འབྱོར་མ་
བརྒྱད་ཡོངས་བསྐོར་ནི་འཁོར་རྣལ་འབྱོར་མ་གྷོ་ རི་ལ་སོགས་པ་བརྒྱད་ཀྱིས་
བསྐོར་བའི་ལྷ་དགུའི་དཀྱིལ་འཁོར་ལའོ། །དུར་ཁྲོད་དུ་ནི་དེའི་ཕྱི་རོལ་ན་དུར་
ཁྲོད་ཆེན་པོ་བརྒྱད་ལ་སོགས་པ་ཡོད་པའོ། །མགོན་པོ་རོལ་ནི་དུར་ཁྲོད་ཆེན་པོ་
བརྒྱད་ཀྱི་དབུས་ན་དཔལ་ཧེ་རུ་ཀ་རོལ་པས་བཞུགས་པའོ། །དབུགས་རྒྱུ་ཞེས་
བྱའི་རིགས་པ་འདིས་ནི་འགོས་ཀྱི་ན་དབུགས་མི་རྒྱུ་བའི་རིགས་པ་འདིས་བྱ་བར་
གདའ། དོན་ལ་ཤ་བ་ཏ་བྱ་བའི་སྒྲས་ཉམས་མྱོང་དང་ལྡན་པའི་ལུས་ལ་ཤ་པ་ཌ་
ཟེར། མིའི་རོ་ཉམས་མྱོང་མེད་པའི་རོ་ལའང་ཤ་པ་ཌ་ཟེར་དེ་གཉིས་སྒྲ་མཐུན་
པས་སོ། །འདིར་དབུགས་མི་རྒྱུ་བའི་རིགས་པ་འདིས་མི་རོ་མང་པོ་ཡོད་པ་ལ་
མཛོད། དུར་ཁྲོད་ཞེས་ནི་མངོན་པར་བརྗོད་ནི་ཕྱིའི་དུར་ཁྲོད་ཆེན་པོ་བརྒྱད་དང་
ཤིང་ཆེན་པོ་བརྒྱད་ལ་སོགས་པའོ། །
དོན་ལ་དཔལ་ཧེ་རུ་ཀ་ཞལ་གཅིག་ཕྱག་གཉིས་པ་ལ་འཁོར་ལྷ་མོ་བརྒྱད་
ཀྱིས་བསྐོར་བའི་ལྷ་དགུའི་དལ་རྟེན་གཞལ་ཡས་ཁང་རྟེན་པ་ལྷ་དགུ་དུར་ཁྲོད་
ཆེན་པོ་བརྒྱད་དང་བཅས་པ་དེ་ཤིན་ཏུ་གསལ་བར་བསྒོམ་པའོ། །ཕྱག་གཉིས་
པའི་སྒྲུབ་ཐབས་འདི་ལ་རྒྱ་གར་ནས་ཡུམ་བྱས་པ་བྱུང་སྟེ། འོ་སྐོལ་བཤད་
236 -152



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྒྱུད་སམ་བུ་ཏའི་བརྟག་པ་གཉིས་པའི་རབ་བྱེད་གསུམ་པ་འདིའི་སྒྲུབ་ཐབས་
བཤད་དེ་ཡུམ་མ་བྱུང་
། གུར་གྱི་ལེའུ་བཅོ་ལྔ་པར་ཡུམ་མ་བྱུང་
། ལེའུ་འདིར་ཡུམ་
མ་བྱུང་བས། རྒྱ་གར་གྱི་པཎྜི་ཏ་རྣམས་འོ་སྐོལ་རང་ཚོང་དུས་སུ་འགྲོ་བ་དང་འདྲ་
གསུངས། འོ་སྐོལ་རང་ཚོང་དུས་སུ་འགྲོ་ཙམ་ན་དེར་ཟོང་གང་བྲིན་ཟེར་ནས་
འབྲིན་པ་དེ་ཁྱེར་འགྲོའོ། །དེ་བཞིན་དུ་རྒྱ་གར་གྱི་པཎྜི་ཏ་རྣམས་ཆོས་གང་ལ་རྩི་
ཟེར་ནས་འདི་ལ་རྩི་ཟེར་ན་དེའི་སྒྲུབ་ཐབས་རྩོམ་འགྲེལ་པ་རྩོམ་དེ་བོད་དུ་ལོ་
པན་ཀྱིས་ཁྱེར་འོང་པ་བཞིན་གསུངས་ཏེ་མེད་པ་གདའ། འོ་སྐོལ་ཧེ་རུ་ཀ་ཞལ་
གཅིག་ཕྱག་གཉིས་པ་ལ་སྒྲུབ་ཐབས་ལ་ཡུམ་ཅན་བྱུང་
། འོ་སྐོལ་རྒྱ་གར་ནས་བྱུང་
ཟེར་ན་དེ་ལ་ཡིད་ཆེས་བྱེད་དེ་རྒྱ་གར་གྱི་མཁས་པ་སློབ་དཔོན་ཀླུ་སྒྲུབ་ལ་སོགས་
པ་ནི་གྲོངས་དེ་མན་ཆད་ཀྱིས་སྣ་ཚོགས་མཆོག་པོ་བྱེད་པ་ལགས། འོ་སྐོལ་རྒྱུད་
ནས་སངས་རྒྱས་ཀྱིས་ཡུམ་མ་བཤད་པར་གང་ཟག་གིས་ཡུམ་བྱས་པ་དེ་མཁྱེན་
རང་ཆེ་སྟེ་ཅང་ལེགས་སམ། དེས་ན་ཞལ་གཅིག་ཕྱག་གཉིས་པ་ལ་ཡུམ་མེད་པ་
ལགས་འོ་སྐོལ་རང་བླ་མ་དང་རྒྱུད་རྐྱང་གི་གདམས་པ་བཞིན་མཛོད་དེ་ནི་ཕྱག་
གཉིས་པའི་བསྐྱེད་པའི་རིམ་པའི་ཏིང་ངེ་འཛིན་ཏོ། །
དབེན་ཁོང་གཉིས་པར་ཧེ་རུ་ཀ་ཞལ་གསུམ་ཕྱག་བཞི་པའི་སྒོམ་ཆེན་པས་
བསྐྱེད་པའི་རིམ་པ་བཞི་ཏིང་ངེ་འཛིན་བསྒོམ་པ་ལ། ཕྱག་བཞི་ནི་བདུད་བཞི་ལས་
རྒྱལ་བ་རྣམ་པར་དག་པ་སྟེ་ནི་དགའ་བ་བཞི་རྣམ་པར་དག་པའམ་གུར་བཞི་ལས་
རྒྱལ་བའི་རྟགས་སུ་ཕྱག་བཞི་པ། གོང་དུ་བརྗོད་པའི་གཟུགས་དང་སྐུ་མདོག་ནི་
གོང་གི་སྔོ་དང་ཉི་མ་མཚུངས་པའི་མདོག་ཞེས་པ་ནས་སྡང་མིག་བརྒྱད་གཉིས་
ལོའི་ཚུལ་ཞེས་པའི་བར་གྱིས་མཐུན་པའོ། །ཧཱུྃ་ལས་བྱུང་བ་ནི་བསྐྱེད་པར་བྱེད་
236--153



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པའི་ས་བོན། །ཕྱག་གཡོན་དང་པོ་ན་སྐྱེས་པའི་ཐོད་པ་ཁྲག་གིས་དམར་ཕྱུ་རེ་
བཀང་བ་བསྣམས་པ། དེ་བཞིན་དུ་གཡས་ཀྱི་ཕྱག་ན་རྡོ་རྗེ་ནི་འོད་མེ་བཞིན་དུ་
འཕྲོ་བའོ། །ཕྱག་ལྷག་མ་དག་གི་ཤེས་རབ་མ་ལ་འཁྱུད་པ་ནི་ཕྱག་འོག་མ་གཉིས་
ཀྱིས་ཡུམ་ཕག་མོ་ལ་འཁྱུད་པ། ཤེས་རབ་རྡོ་རྗེ་ཕག་མོ་བཅོམ་ལྡན་འདས་ཀྱི་
གཟུགས་ཅན་ནོ་ནི་ཤེས་རབ་རྡོ་རྗེ་ཕག་མོ་བཅོམ་ལྡན་འདས་བཞིན་དུ་སྐུ་མདོག་
སྔོན་པོ། དེ་ལའང་རྣལ་འབྱོར་མ་བརྒྱད་ཡོངས་བསྐོར་ནས་ཞེས་པའི་ཚིག་བཞིས་
བཅོམ་ལྡན་འདས་ཧེ་བཛྲ་ཞལ་གསུམ་ཕྱག་བཞི་པ་ལ་འཁོར་ལོ་ལྷ་མོ་བརྒྱད་ཀྱིས་
བསྐོར་བའི་ལྷ་དགུའི་དཀྱིལ་འཁོར་དུར་ཁྲོད་དང་བཅས་པ་ཤིན་ཏུ་གསལ་བོར་
བསྒོམ་མོ། །
དབེན་ཁང་གསུམ་པར་ཧེ་རུ་ཀ་ཞལ་གསུམ་ཕྱག་དྲུག་པ་བསྒོམ་པའི་སྒོམ་
ཆེན་པས་བསྐྱེད་རིམ་གྱི་ཏིང་ངེ་འཛིན་འདི་བསྒོམ། ཕྱག་དྲུག་པ་ཞལ་གསུམ་པའི་
ཞལ་གསུམ་གྱི་ཁ་དོག་བཤད་གཡོན་དམར་བ། གཡས་ཉི་མ་དང་ཟླ་བ་ལྟ་བུ་
གཡས་དཀར་བ། དང་པོ་སྔོན་པོ་རྩ་ཞལ་ལོ། །གཅེར་བུ་གོང་དུ་བརྗོད་པའི་སྐུ་
མདོག་དང་གཟུགས་ཅན་ཞེས་པ་སྔོ་དང་ཉི་མ་མཚུངས་པའི་མདོག་ནས་ཧཱུྃ་གི་ཡི་
གེ་འདོན་པའི་བདག་ཞེས་པ་འདིར་བཏགས་ལ་བསྒོམ་མོ། །ཕྱག་རྣམས་ནི་ཕ་
རོལ་དུ་ཕྱིན་པ་དྲུག་རྣམ་པར་དག་པའི་རྟགས་སུ་ཕྱག་དྲུག་གོ །ཕྱག་གཡོན་གྱི་
དང་པོ་རྩེ་གསུམ་པ་ནི་ཁ་ཏྭཾ་ཁ་རྩེ་གསུམ་པའོ། །ཕྱག་གཡས་ཀྱི་དང་པོ་ན་རྡོ་རྗེ།
ཕྱག་གཡོན་གྱི་གཉིས་པ་ན་དྲིལ་བུ། ཕྱག་གི་གཡས་ཀྱི་གཉིས་པ་གྲི་གུག །ཕྱག་
ལྷག་མ་དག་གིས་རྡོ་རྗེ་ལུ་གུ་རྒྱུད་མ་ལ་སྙོམས་པར་ཞུགས་པ་ནི་ཡུམ་དེ་དང་ཕྱག་
དྲུག་པ་ཞལ་སྦྱར་བའོ། །བཅོམ་ལྡན་འདས་ཇི་ལྟ་བ་དེ་ལྟར་ཤེས་རབ་སྟེ་ནི་ཡབ་
236 154



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བཞིན་དུ་ཡུམ་ལུ་གུ་རྒྱུད་མའོ། །ཡུམ་དེའི་ཕྱག་མཚན་ནི་གཡས་ན་གྲི་གུག་དང་
སྡེབས་གཡོན་ན་ཐོད་པ་དང་སྡེབས་པས་ཕྱག་གཡས་ན་ཟངས་ཀྱི་གྲི་གུག་ཡུ་བ་
ལྕགས་ཀྱི་རྡོ་རྗེ་ཕྱེད་མེད་པས་བྱས་པ་བསྣམས་པ། ཕྱག་གཡོན་ན་ཐོད་པ་དཀར་
པོ་ཁྲག་གིས་དམར་ཕྱུ་རེ་བཀང་པ་བསྣམས་པ། ཁམས་གསུམ་གྱི་བདག་ཉིད་
ཅན་ གྱི་རོ་མནན་པའོ་ ཞེས་ པ་ ཁམས་ གསུམ་ ཐམས་ཅད་སྟོང་ཉིད་དུ་རོ་ག
ཅིག་པའི་བརྡར་རོའི་གདན་ལ་བཞུགས་པའོ། །དེ་ལ་ཡང་རྣལ་འབྱོར་མ་བརྒྱད་
ཡོངས་ བསྐོར་ནས་ཞེས་པའི་ཚིག་བཞི་བཏགས་པ་ ཞལ་གསུམ་ཕྱག་དྲུག་ པ
འཁོར་ལྷ་མོ་བརྒྱད་ཀྱིས་སྐོར་མའི་ལྷ་དགུའི་གཞལ་ཡས་ཁང་དུར་ཁྲོད་དང་
བཅས་པ་ཤིན་ཏུ་གསལ་བར་བསྒོམ་མོ། །དེ་ལྟར་ལུས་ཀྱི་ཞེན་པ་བཟློག་
བསྐྱེད་པའི་རིམ་པ་བསྒོམ་པའོ། །
དེ་ནས་ངག་གི་ཞེན་པ་བཟློག་པའི་བཟླས་པ་བྱ་བ་ནི། ཡུམ་ཅན་གཉིས་
འཁོར་ལྷ་མོ་ཐུགས་ཀར་བསྡུས་ན་གཙོ་བོ་ཡབ་ཡུམ་གྱི་ཏིང་ངེ་འཛིན་ལ་གནས་
ནས་ཡུམ་དང་གཉིས་འཁོར་བར་བཟློས། ཞལ་གཅིག་ཕྱག་གཉིས་པ་གཡོན་གྱི་
ཐོད་པ་དང་པོ་གཡས་ཀྱི་རྡོ་རྗེ་ལ་སྤྲོ་བསྡུ་ལ་དམིགས་ལ་སྔགས་ལེའུ་གཉིས་པ་
བཞིན་བཟླས་པར་བྱའོ། །དེ་ནས་སེམས་ཀྱི་ཞེན་པ་བཟློག་པའི་རྫོགས་པའི་རིམ་
པའི་སྒོམ་པ་ལ་གང་ཟག་ཆགས་པ་དང་བཅས་པ་ལས་ཀྱི་ཕྱག་རྒྱ་ལ་བརྟེན་པ་
ཞིག་ཡིན་ན། བརྟག་པ་དང་པོའི་ལེའུ་ལྔ་པ་དང་བརྒྱད་པ་ཕྱི་མའི་བཞི་པ་ནས་
འབྱུང་བ་བཞིན་ལས་རྒྱའི་རྫོགས་རིམ་བསྒོམ། གང་ཟག་ཆགས་པ་དང་བྲལ་བ་
རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུས་བསྒོམས་
ན་གསུམ་ལས། ལེའུ་དང་པོའི་ལྟེ་བར་གཏུམ་མོ་འབར་བ་ཡིས་ཞེས་པས་གཏུམ་
236 -- 155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
མོ་བསྒོམ། བརྟག་པ་ཕྱི་མའི་གཉིད་ནི་སྤང་པར་མི་བྱ་སྟེ། ཞེས་གཉིད་ཀྱི་རྫོགས་
རིམ་བསྒོམ། བརྟག་པ་དང་པོའི་ལེའུ་བཅུ་པ་ནས། ཉལ་དང་ལོག་པའི་ཁྱད་པར་
ལས། །རྨི་ལམ་གྱི་རྫོགས་རིམ་བསྒོམ། །དེ་ནས་ཐུན་མཚམས་ལ་བཞི་ལས་རྣམ་
དག་རྗེས་སུ་དྲན་པའི་དང་པོའི་ལེའུ་དགུ་པ་བཞིན་བྱ། གཏོར་མ་གཏོང་བ་ལ་
མགྲོན་བསྐྱེད་པ་གུར་གྱི་ལེའུ་གསུམ་པ་བྱིན་རླབས་བདུན་པ་སྔགས་རྒྱས་པ་ཕྱི་
མའི་བཞི་པ་བསྡུས་པ་དང་པོའི་ལེའུ་གཉིས་པ་གཤེགས་སུ་གསོལ་བ་དང་ལྷག་
ཆད་བཀང་བ་གུར་གྱི་ལེའུ་གསུམ་པ་བཞིན་ནོ། །རྡོ་རྗེའི་གླུ་བསླང་བ་གུར་ལེའུ་
བཅུ་བཞི་པའམ་ཕྱི་མའི་ལེའུ་བཞི་པ་བཞིན་བྱའོ། །
དེ་ནས་ཐལ་མོ་སྙིང་གར་སྦྱར་ལ་བརྟག་པ་ཕྱི་མའི་ལེའུ་བརྒྱད་པ་བཞིན་
སྨོན་ལམ་གདབ་པ་བྱའོ། །དེ་ནས་རང་ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས་
པའི་ང་རྒྱལ་གྱིས་དཀོན་མཆོག་མཆོད་པ་དང་མཎྜལ་བྱ་བ་ལ་སོགས་པ་གུར་གྱི་
ལེའུ་བཅོ་ལྔ་པ་ནས་འབྱུང་པ་བཞིན་ལས་དང་པོ་བའི་བྱ་བའི་རིམ་པ་བཅོ་ལྔ་བྱའོ། །
དེ་ལྟར་མཉམ་བཞག་ལ་བསྐྱེད་རྫོགས་སྒོམས་རྗེས་ཐོབ་ཐུན་མཚམས་དང་བཅས་
པ་དེས་སེམས་མི་གནས་པ་གནས་པ་དང་པོ་བསྒོམ། གནས་པ་བརྟན་པ་ལ་ཡང་
བསྒོམ་
ཡང་སྒོམ་བྱེད། བརྟན་པ་བོགས་དབྱུང་པའི་དོན་དུ་སྤྱོད་པ་བྱས་ནས་ཟླ་བ་
རིལ་པོ་གསུམ་དང་ཞག་བདུན་ན་སངས་རྒྱས་བྱ་བ་ཕྱི་མའི་ལེའུ་གཉིས་པར་དོན་
སྡེབས་འོང་ངོ༌
། །དེ་ལྟར་སྒྲུབ་ཐབས་རྒྱས་བསྡུས་གསུམ་མོ། །
ལེའུའི་མཚན་ནི། ལྷའི་ནི་གོང་དང་འདྲའོ། །ལེའུ་ནི་པ་ཏ་ལ་གཞུང་གཅོད་
ཅིང་སྐྱོང་བར་བྱེད་པའོ། །གསུམ་པ་ནི་གྲངས་ཀྱི་གནས་གཞན་ནོ། །གསལ་བའི་
སྒྲོན་མེ་ལས་ལེའུ་གསུམ་པའོ།།
236 -156



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
༈ ལེའུ་བཞི་པ་འདི་ལ་གསུམ་ལས། ལེའུ་ལེའི་འབྲེལ་ནི་དེ་ལྟར་ལྷ་
བསྒོམ་པ་དེ་ལ་དབང་མ་བསྐུར་ན། གནས་སྐབས་ཀྱི་ཆོ་ག་རྫོགས་པར་མི་འགྱུར་
བས་ལེའུ་བཞི་པ་ལྷ་དབང་བསྐུར་བའི་ལེའུའོ། །ལེའུ་མདོར་བསྟན་རྒྱས་བཤད་
དབང་དུ་ན་གནས་དང་གིས་མདོར་བསྟན། དེའི་དོན་ལེའུ་འདི་ནས་ལྷ་དབང་
བསྐུར་བའི་ལེའུ་བཤད་པར་བྱའོ་ཞེས་པ་འདིས་ཡར་རྒྱས་པར་འཆད་དོ། །ལེའུ་
མངོན་པར་རྟོགས་པའི་འབྲེལ་ནི་ལེའུ་གསུམ་པར་རྡོ་རྗེ་རྣམ་བཞིའམ། ཆོ་ག་
གསུམ་མམ་བྱང་ཆུབ་པ་ལྔས་བསྐྱེད་པའི་དུས་སུ་ཡེ་ཤེས་སེམས་དཔའ་སྤྱན་
དྲངས་ནས་གཉིས་སུ་མེད་པར་བསྲེས་ནས་དབང་བསྐུར་བ་ལེའུ་བཞི་པ་ནས་འོང་
བྱ་བར་དོན་འབྲེལ་ཏོ། །
ལེའུ་འདི་རང་ལ་ཆོས་གསུམ་ལས་ལེའུ་དེ་བཤད་པར་ཞལ་གྱིས་བཞེས་
པ་ནི། ལྷ་ནི་མངོན་པར་རྟོགས་པའི་ལྷ་དང་ལས་ཚོགས་ཀྱི་ལྷའོ། །དབང་བསྐུར་
བ་ནི་གནས་སྐབས་ཀྱི་ཆོ་ག་རྫོགས་པར་བྱེད་པའོ། །བཤད་པར་བྱའོ་ནི་བཤད་
པར་ཞལ་གྱིས་བཞེས་པའོ། །
ད་ནི་ལེའུའི་གཞུང་ལ་དོན་གཉིས། ལྷ་དབང་བསྐུར་ བའི་ཆོ་ག་དང་
།
བསྟེན་པ་བསམ་པ་སློབ་པའི་སྤྱོད་པའོ། །དེ་ཡང་ཆིངས་བྱས་པའི་ནང་དུ་སྡུད་ན།
གཞི་རང་བཞིན་འབྲས་བུ་གསུམ་ལས་རང་བཞིན་གྱི་རྒྱུད། དེ་ལས་གསུམ་ལས་
རྣལ་འབྱོར། དེ་ལ་གཉིས་ལས་བསྐྱེད་རིམ་རྣལ་འབྱོར་དང་པོ་ལྷ་དབང་བསྐུར་
བའི་ཆོ་ག་ནི། རང་གི་སྙིང་གར་ནི་མངོར་པར་རྟོགས་པའི་ལྷའམ། ལས་ཚོགས་
ཀྱི་ལྷ་གང་ཡང་རུང་བའི་སྙིང་གར་རོ། །ས་བོན་བསམ་མོ་ནི་ས་བོན་སྨོས་པ་
དབང་བསྐུར་ཐུན་མོང་བ་ལ་དགོངས་པ་སྟེ། ལྷ་ཁ་ཅིག་ལ་ས་བོན་ཧཱུྃ་བསྒོམ་
236 157



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡང་ཡོད། ལྷ་ཁ་ཅིག་ལ་ས་བོན་ཨ་སྒོམ་པ་ཡང་ཡོད། ཁ་ཅིག་ལ་ཧཱུྃ་དང་ཨོ་ལ་
སོགས་པ་གང་ཡིན་ནོ། །ས་བོན་འོད་ཟེར་ནག་པོ་ནི་ལེའུ་གསུམ་པའི་རང་
རང་གི་
ལུས་མཚུངས་རྣམ་པར་སྤྲོ་ཞེས་པས་སྐུ་མདོག་ནག་པོར་སྤྲོ། །ལྷ་སྔོན་པོ་ལ་འོད་
ཟེར་ཀྱང་སྔོན་པོར་སྤྲོ་དཀར་པོ་ལ་དཀར་པོ་སྤྲོ་བ་ལ་སོགས་ཉེ་བར་མཚོན་པ་
ཡིན་ནོ། །ལྕགས་ཀྱུའི་རྣམ་པའི་གཟུགས་ཀྱིས་ནི་ལྕགས་ཀྱུའི་དབྱིབས་མ་ཡིན་ཏེ་
ལྕགས་ཀྱུས་ཀྱང་འགུགས་པར་བྱེད་འོད་ཟེར་གྱིས་ཀྱང་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་འགུགས་པར་བྱེད་པས་སོ། །
དེས་ནི་དེ་ལྟ་བུའི་འོད་ཟེར་དེས། ཁམས་གསུམ་དུ་བཞུགས་པའི་སངས་
རྒྱས་ཐམས་ཅད་སྤྱན་དྲངས་ལ་ནི། མདུན་གྱི་ནམ་མཁར་ཐིབས་ཀྱིས་དྲངས་སོ། །
མ་མོ་བརྒྱད་ཀྱིས་ཡང་དག་པར་མཆོད་ནས་ནི་གསུམ་པའི་དཀར་མོ་རི་དགས་
མཚན་མ་འཛིན་ལ་སོགས་པའི་མངོན་པར་རྟོགས་པའི་ལྷ་ལ་གྷོ་རི་མ་ལ་སོགས་
པ་བརྒྱད་ཀྱིས་མཆོད། ཐམས་ཅད་མ་དེ་བྱའམ་ཞེ་ན་མ་ཡིན་ཏེ། ལས་ཚོགས་ཀྱི་
ལ་རྗེ་བཙུན་སྒྲོལ་མ་སྤྱན་རས་གཟིགས་ལ་སོགས་པ་ལ་སྤོས་དང་མེ་ཏོག་མ་ལ་
སོགས་པས་མཆོད་ནས། ཅི་བྱེད་ན་གསོལ་བ་གདབ་པར་བྱའོ། །ཅི་སྐད་ན་ཨ་བྷི་
ཎིན་ཙ་ཏུ་མཾ་སརྦ་ཏ་ཐཱ་ག་ཏ་ཞེས་པ་ནི་རྒྱ་སྐད་དུའོ། །
དེ་བོད་སྐད་དུ་བསྒྱུར་བས། །མགོན་པོ་དེ་བཞིན་གཤེགས་ཀུན་ཐམས་
ཅད། ཁྱེད་ཀྱིས་བདག་ལ་དབང་བསྐུར་ཅིག །ཞེས་པས་གསོལ་བ་གདབ་པའམ།
གུར་གྱི་ལེའུ་བཅུ་གཉིས་པའི། །བྱང་ཆུབ་རྡོ་རྗེ་སངས་རྒྱས་ལ། །ཆེན་པོའི་ཆེན་པོ་
གསལ་ བ་ བཞིན། །ཞེས་ པའི་ གསོལ་བ་གདབ་པའོ། །གསོལ་བ་བཏབ་པས་
སངས་རྒྱས་དེ་རྣམས་ནི་སྤྱན་དྲངས་པའིའོ། །ཧེ་རུ་ཀ་རྣམ་པ་ནི་རྒྱལ་བ་རིགས་
236-158



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྣམ་པ་ལྔའོ། །གཟུགས་ཀྱིས་ནི་རིགས་རྣམ་པ་ལྔའི་ཧེ་རུ་ཀའི་སྐུར་གྱུར་པའོ། །
ཕྱག་ཏུ་དེ་བཞིན་གཤེགས་པ་ལྔའི་བདག་ཉིད་ནི། །ཕྱག་ན་དེ་བཞིན་གཤེགས་པ་
རིགས་རྣམ་པ་ལྔ་རྣམ་པར་དག་པའི་བདག་ཉིད་དོ། །བདུད་རྩི་ལྔས་གང་བའི་
བུམ་པས་དབང་བསྐུར་ནི་བདུད་རྩི་ལྔས་དགང་བའི་བུམ་པ་ཕྱག་ན་བསྣམས་པ་
སྟེ། ཐུགས་ཀ་ནས་ཀྱང་ལྷ་མོ་བདུད་རྩི་བླུམ་ཆུ་ཐོགས་པ་སྤྲོས་ལ་ངག་ཏུ་དེ་རྣམས་
ཀྱིས་དབང་བསྐུར་རྡོ་རྗེ་ཆེན་པོ་ལ། ཚིག་བཞི་བརྗོད་པ་དབང་བསྐུར་བར་བསྒོམ་
དེའི་དུས་སུ་དབང་རྟགས་ནི་ནམ་མཁའ་ནས་མེ་ཏོག་གི་ཆར་བབ་པར་
ར་བསྒོམ།
རྔའི་སྒྲ་ནམ་མཁའ་ནས་བྱུང་བར་བསྒོམ། ནམ་མཁའ་ནས་གུར་གུམ་ ཀྱི་ཆར་
འབབ་པར་བསྒོམ། གཟུགས་རྡོ་རྗེའི་ནི་གཟུགས་རྡོ་རྗེ་སྒྲ་རྡོ་རྗེ་མ་ལ་སོགས་པ་
རྣམས་ཀྱིས་ནམ་མཁའི་ལྷ་ལ་སྤོས་ལ་སོགས་པ་འདོད་ཡོན་ལྔའི་མཆོད་པ་བྱེད་
པར་བསྒོམ། རྡོ་རྗེའི་གླུ་ནི་བརྟག་པ་ཕྱི་མའི་ལེའུ་བཞི་པ་བཞིན་དུ་སྤྱན་མ་ལ་
སོགས་པ་དང་མ་མ་ཀི་སྒྲོལ་མ་གོས་དཀར་མོ་རྣམས་ཀྱི་རྡོ་རྗེའི་གླུ་ལེན་པར་
བསྒོམ། ཁྲོ་བོ་བཅུ་བར་ཆོད་ཀྱི་བགེགས་བསྐྱོད་པར་བསམ་མོ། །དབང་བསྐུར་
བའི་གནས་ནི་སྤྱི་བོར་རང་གི་རིགས་ཀྱི་བདག་པོར་འགྱུར་རོ། །ནི་ཆུ་ཅུང་ཟད་
ཡར་འཁྱིལ་བས་སོ་སོའི་རིགས་ཀྱི་བདག་པོས་དབུ་བརྒྱན་པ་ཐེ་ཚོམ་སེལ་བ་
བཞིན་དུ་བསྒོམ། །འདི་ན་ཧེ་རུ་ཀ་རྫོགས་པ་ཉིད་དོ་ནི་གནས་སྐབས་ཀྱི་ཆོ་ག་
རྫོགས་པ་ཉིད་དོ། །
འདིར་བླ་མའི་ཞལ་ནས་ངན་བུ་ལྟ་བུ་གཅིག་གིས་བླ་མ་ལ་དབང་རྫོགས་
པར་ཐོབ་པའི་རྟེན་གྱི་གང་ཟག་ཅིག་ཡིན་ན་བསྐྱེད་རིམ་བསྒོམ་པའི་དུས་དཀྱིལ་
འཁོར་གྱི་འཁོར་ལོར་དབང་རྫོགས་པར་བླང་གསུངས། དེའི་དབང་དུ་ན་གསང་
236-159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བའི་དབང་སྒྱུ་མ་ལྟ་བུའི་སྒྲས་གཙོ་བོ་ཡབ་ཡུམ་བསྐུལ་ནས་སྙོམས་པར་ཞུགས་པ་
བྱས་ནས་བྱང་སེམས་ཐིག་ལེ་དཀར་དམར་གཉིས་རང་གི་ལྕེ་ཐོག་ཏུ་བཞག་ནས།
ངག་གི་དྲི་མ་དག་པར་བསྒོམ་པ་ལ་དེ་བཞིན་གཤེགས་པ་ལྔའི་བདག་ཉིད་བདུད་
རྩི་ལྔའི་ཚིག་གཅིག་གོ །ནམ་མཁའི་ལྷ་ཚོགས་དེ་རྣམས་ཀྱིས་བདག་ལ་ལྷ་མོ་
བདག་མེད་མའམ་རེག་བྱ་རྡོ་རྗེ་མ་གཏད་ནས་དེ་དང་སྙོམས་པར་ཞུགས་པ་བྱས་
ནས། དབང་གསུམ་པ་ཤེས་རབ་ཡེ་ཤེས་ཀྱི་དབང་ཐོབ་ནས་གསུམ་པའི་ཉམས་
སྐྱེས་པར་བསྒོམ་པ་ལ། དབང་བསྐུར་ན་མེ་ཏོག་གི་ཆར་དབབ་པར་བསྒོམ་མོའི་
ཚིག་གསུམ་བྱའོ། །དབང་བཞི་པ་ཚིག་དབང་ལྟ་བ་རིན་པོ་ཆེའི་ཚིག་གིས་གཏན་
ལ་དབབ་པ་ལ་གཟུགས་རྡོ་རྗེ་མ་ལ་སོགས་པ་ཞེས་པས་དངོས་པོ་གཤིས་ཀྱི་དོན་
ནོ། །ཡང་དེ་རྣམས་ལ་ནང་དོན་དུ་བཤད་ན་གཏུམ་མོ་རྫོགས་རིམ་ལ་བཤད་པ་
ཞིག་ཀྱང་གསུངས། དང་པོ་ཁོ་ན་སྟན་བདེ་བ་ལ་འདུག་ནས་རྐང་པ་རྡོ་རྗེ་དཀྱིལ་
མོ་ཀྲུང་བཅའ། ལག་པ་མཉམ་བཞག་གི་ཕྱག་རྒྱ་བཅའ། སྒལ་པ་བསྲང་། མིག་
སྣ་རྩེར་དབབ། ལུས་བཅོས་ནས་རླུང་ནང་དུ་བསྡམ་པས་ལས་ཀྱི་རླུང་ལོག་པས།
ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་ནས་དམར་ནར་ཀྱིས་འབར་བའི་དུས་
སུ་རྔའི་སྒྲ་འབྱུང་བར་འགྱུར་རོ་ནི་གཏུམ་མོའི་སྦིར་སྦིར་བའི་སྦིར་སྒྲའོ། །
དེ་ནས་ལྟེ་བའི་གཏུམ་མོའི་ཡེ་ཤེས་ཀྱི་མེ་དེས་སྤྱི་བོའི་བྱང་སེམས་ཀྱི་ཡི་
གེ་ཧཱུྃ་ལ་ཕོག་པས་དབང་བསྐུར་བའི་གནས་ནི་སྤྱི་བོ་ནས་མེ་ཏོག་གི་ཆར་ནི་སྤྱི་བོ་
ནས་བྱང་སེམས་ཉུངས་ཀར་ཙམ་ཕྲལ་ཕྲལ་འབབ་པའོ། །གཏུམ་མོའི་མེ་དང་སྤྱི་
བོའི་བྱང་སེམས་དབྱེར་མེད་དུ་འདྲེས་པའི་དུས་སུ་ཉམས་མྱོང་དེ་དྲི་ཞིམ་པའི་ངོས་
ནས་ གུར་ གུམ་ གྱི་ ཆར་ འབབ་ ཞེས་ བྱ་ བའི་ ཚིག་ གསུམ། གཟུགས་ ནི་ ཕྱིའི་
236-160



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཟུགས་སྒྲ་དྲི་རོ་རེག་བྱ། རྡོ་རྗེ་ནི་སྤྲོས་མེད་ཟག་པ་མེད་པའོ། །མཆོད་པ་ནི་
གཟུགས་ལྷན་ཅིག་སྐྱེས་པའི་ཉམས་མྱོང་དུ་མཆོད། སྒྲ་ལྷན་ཅིག་སྐྱེས་པའི་ཉམས་
མྱོང་དུ་མཆོད་པ་ལ་སོགས་པའོ། །རྡོ་རྗེ་ནི་ལྷན་ཅིག་སྐྱེས་པའི་ཉམས་མྱོང་
། སྤྱན་
མ་ལ་སོགས་པ་རྣམས་ཀྱིས་བླང་བ་ནི་འབྱུང་བ་བཞི་རྣམ་པར་དག་པ་ལྷ་མོ་བཞི་
ཡིན་པས་འབྱུང་བ་བཞི་ལྷན་ཅིག་སྐྱེས་པའི་ཉམས་མྱོང་གི་གླུར་བླང་ངོ༌
། །
གཉིས་པ་བརྟན་པ་བསམ་པ་སློབ་པའི་སྤྱོད་པ་ནི། རྒྱུད་གསུམ་ལས་རང་
བཞིན་རྒྱུད་དེ་ལ་གསུམ་ལས་སྤྱོད་པ་དེ་ལ་གསུམ་ལས་བསྟེན་པ་བསམ་པ་སློབ་
པའི་སྤྱོད་པ། །དེ་ལ་གཉིས་ལས་བསྐྱེད་རིམ་གྱི་བསྙེན་པ་བསམ་པ་སློབ་པའི་
སྤྱོད་པའོ། །ཐུན་གསུམ་དུ་ནི་འདིར་ཐུན་གསུམ་དུ་བསྒོམ་པར་བཤད་གུར་ལེའུ་
དྲུག་པ་ནས་ཐུན་མཚམས་བཞིར་ནི་དམ་བཅས་ལ། སྒོམས་ན་དངོས་གྲུབ་མྱུར་དུ་
འཐོབ་ཐུན་བཞིར་བཤད། ཐུན་གསུམ་མམ་བཞི་ཡང་རུང་སྟེ་བསྒོམ་པ་ནི། བྱིན་
གྱིས་བརླབས་པའི་སྒོམ་པ་རྣམ་པར་སྒོམ་ནི་སྐྱེད་རིམ་རྟེན་གཞལ་ཡས་ཁང་རྟེན་
པ་ ལྷ་ ད གུ་ དང་ བཅས་ པ་ བསྒོམས་ནས་ སོ། །རྗེས་ཐོབ་ལ། ལངས་ཏེ་ ལྷའི་
གཟུགས་སུ་བཞག་གོ་ནི་ཕྱི་སྣོད་རིན་པོ་ཆེ་ལྔ་ལས་གྲུབ་པའི་གཞལ་ཡས་ཁང་ན་
བཅུད་ཀྱི་སེམས་ཅན་ཕོ་ཐམས་ཅད་དཔལ་དགྱེས་པ་རྡོ་རྗེ་མོ་ཐམས་ཅད་ལྷ་མོ་
བདག་མེད་མ་ལ་སོགས་པའི་ལྷ་མོར་བསྒོམ་པ་ནི། བསྐྱེད་རིམ་མཉམ་བཞག་
རྗེས་ཐོབ་རོ་མཉམ་པའོ། །
ལེའུའི་མཚན་ནི་ལྷ་ནི་མངོན་རྟོགས་དང་ལས་ཚོགས་ཀྱི་ལྷའོ། །དབང་ནི་
གནས་སྐབས་ཀྱི་ཆོ་ག་རྫོགས་པའོ། །ལེའུ་ནི་གཞུང་གཅོད་ཅིང་སྐྱོང་བའོ། །བཞི་
པ་ནི་གྲངས་སོ། །གསལ་བའི་སྒྲོན་མེ་ལས་ལེའུ་བཞི་པའོ།། །
..
236 --161



་བཟློག་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༡༥༽
ལེའུ་ལྔ་པ་འདི་ལ་དོན་གསུམ་ལས་ལེའུ་ལེའུའི་འབྲེལ་ནི། དེ་ལྟར་ལྷ་
དབང་བསྐུར་ཀྱང་འབྲས་བུ་མཐར་ཐུག་ཐོབ་པར་བྱེད་པ་ལ་རྫོགས་པའི་རིམ་པ་
སྒོམ་དགོས་པས་ལེའུ་ལྔ་པ་རྫོགས་རིམ་གྱི་ལེའུ་བྱུང་བའོ། །ལེའུའི་མདོར་བསྟན་
རྒྱས་བཤད་དབང་དུ་ན། ལེའུ་དང་པོའི་ཧེ་རུ་ཀ་ནི་བསྐྱེད་པའི་རྒྱུ་ཞེས་པ་ཚིག་
བཅུ་དང༌། དེ་ཁོ་ན་ཉིད་བཞི་ནི། བདག་གི་དེ་ཁོ་ན་དང་ལ་སོགས་པས་ཧེ་རུ་ཀའི་
རྫོགས་རིམ་མདོར་བསྟན་དེའི་དོན་འདི་ནས་དེ་ཁོ་ན་ཉིད་ཀྱི་ལེའུ་བཤད་པར་བྱ་
འོས་དེའི་དོན་རྒྱས་པར་འཆད་དོ། །ལེའུ་མངོན་པར་རྟོགས་པའི་འབྲེལ་ནི། ལུས་
ཀྱི་ཞེན་པ་བཟློག་པའི་དོན་དུ་བསྐྱེད་པའི་རིམ་པ་བསྒོམ། ངག་གི་ཞེན་པ་
པའི་དོན་དུ་བཟླས་པ་བྱས། སེམས་ཀྱི་ཞེན་པ་བཟློག་པའི་དོན་དུ་རྫོགས་རིམ་
བསྒོམས། །ལེའུ་ལྔ་པ་དང་འབྲེལ་གསུམ་པར་བྱས་པའོ། །
ལེའུ་འདི་ལ་ཆོས་གསུམ་ལས། བཤད་པར་ཞལ་གྱིས་བཞེས་པ་ནི། དེ་
ནས་དེ་ཁོ་ན་ཉིད་ཀྱི་ལེའུ་བཤད་པར་བྱའོ་ཞེས་པ་སྟེ། དེ་ནས་ནི་ལེའུ་བཞི་པ་ལྷ་
དབང་བསྐུར་བའི་ལེའུ་བཤད་པའི་དེ་ནས་སོ། །དེ་ནི་གཟུགས་ལ་སོགས་པའོ།
ཁོ་ན་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །ཉིད་ནི་མི་སླུ་བ་སྟེ་གཟུགས་
ལྷན་ཅིག་སྐྱེས་པའི་ཉམས་སུ་འཆར་བ་དེ་མི་སླུ་བ་ལ་སོགས་པའོ། །ལེའུ་ནི་པ་ཏ་
ལ་གཞུང་གཅོད་ཅིང་སྐྱོང་བར་བྱེད་པའོ། །བཤད་པར་བྱའོ་ནི་བཤད་པར་ཞལ་
གྱིས་བཞེས་པའོ། །
ད་ནི་ལེའུའི་གཞུང་དངོས་ལ་ཆོས་ལྔ་སྟེ། དེ་ཁོ་ན་ཉིད་བཞི་དང་དེ་ཁོ་ཉིད་
བཞི་ལ་གདམས་པ་དང་ལྔ་སྟེ་དོན་གྱི་དེ་ཁོ་ན་ཉིད་བཞི་སྟོན། བཞི་པོ་འདི་དཔལ་
དགྱེས་པ་རྡོ་རྗེའི་རྒྱུད་ལ་ཆོས་རྣམ་པ་གསུམ་ལས། འདི་རང་བཞིན་གྱི་རྒྱུད། དེ་
236 -162



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལས་གསུམ་ལས་རྣལ་འབྱོར། དེ་ལ་གཉིས་ལས་རྫོགས་པའི་ རིམ་པའི་རྣལ་
འབྱོར་དུ་རྒྱུད། དེ་ལ་གསུམ་དངོས་པོའི་གནས་ཐབས། ལམ་གྱི་གནས་ཐབས་
འབྲས་བུའི་གནས་ཐབས་སོ། །དེ་ལས་དེ་ཁོ་ན་ཉིད་བཞི་གནས་ཐབས་རྣམ་པ་
གསུམ་གྱི་ནང་དུ་སྡུད་དེ། །བདག་གི་དེ་ཁོ་ན་ཉིད་དང་ལྷའི་དེ་ཁོ་ན་ཉིད་ནི་དངོས་
པོའི་གནས་ཐབས། སྔགས་ཀྱི་དེ་ཁོ་ན་ཉིད་ནི་ལམ་གྱི་གནས་ཐབས། །ཡེ་ཤེས་
ཀྱི་དེ་ཁོ་ན་ཉིད་ནི་འབྲས་བུའི་གནས་སྟབས་སུ་སྡུག་བསྔལ། དེ་ལ་དངོས་པོའི་
གནས་སྟབས་པ་ལ་གཉིས། ལུས་དངོས་པོའི་གནས་སྟབས་དང་
། སེམས་དངོས་
པོའི་གནས་ཐབས་སོ། །
ལུས་དངོས་པོའི་གནས་ཐབས་ཀྱིས་སྒོམ་པའི་གནད་ཤེས་པར་བྱ་བའི་
ཕྱིར་ལུས་དངོས་པོའི་གནས་སྟབས་གཏན་ལ་དབབ་པ་ནི། བདག་གི་དེ་ཁོ་ཉིད་
ཀྱིས་གཏན་ལ་ཕེབས་སོ། །སེམས་དངོས་པོའི་གནས་ཐོབས་ཀྱིས་ལྟ་བའི་གནས་
ལུགས་ཤེས་ པར་ བྱ་ བའི་ ཕྱིར། །སེམས་ དངོས་ པོའི་གནས་ ཐབས་ གཏན་ ལ་
དབབ་པ་ནི་ལྷའི་དེ་ཁོ་ཉིད་ཀྱིས་གཏན་ལ་འབེབས་སོ། །དེ་ལྟར་ན་དེ་ཁོ་ན་ཉིད་
རྣམ་པ་བཞི་པོ་དེ་གནས་ཐབས་རྣམ་པ་གསུམ་གྱི་ནང་དུ་སྡུད་ན་དེ་ཙུག་ཏུ་བསྡུ་
གསུངས། དེ་ལ་དེ་ཁོ་ཉིད་བཞི་གནས་སྟབས་གསུམ་པོ་དེ་གང་ཟག་གི་ཆ་རྐྱེན་དུ་
སྒྲིག་ན། ལར་ཧེ་བཛྲའི་རྒྱུད་འདི་ནས་གང་ཟག་རྣམ་པ་གཉིས་སངས་རྒྱ་གསུངས།
གང་ཟག་ཆགས་པ་དང་བྲལ་བར་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་
པའི་དགེ་བསྙེན་ལྟ་བུ་ཞིག་རང་ལུས་ཐབས་ལྡན་གྱི་མན་ངག་དང་གཅིག །གང་
ཟག་ཆགས་པ་དང་བཅས་པ་ཅིག་གཞན་ལུས་ལས་ཀྱི་ཕྱག་རྒྱ་མ་ལ་བརྟེན་གཉིས་
སོ། །གང་ཟག་རྣམ་པ་གཉིས་པོ་དེས་ཀྱང་དང་པོ་དེ་ཁོ་ན་ཉིད་བཞིའི་དབང་དུ་
236 –163



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བྱས་ན་ལྷའི་དེ་ཁོ་ན། གནས་ཐབས་ གསུམ་ གྱི་དབང་ དུ་ བྱས་ན་དངོས་ པོའི་
གནས་སྟབས་དེ་ལ་གཉིས་ཡོད་པ་ལས་སེམས་དངོས་པོའི་གནས་ཐབས་འདི་
ཤེས་པར་བྱེད་དགོས་སོ་གསུང་ངོ་
། །དེ་ལ་སེམས་དངོས་པོའི་གནས་ཐབས་ཀྱི་
ལྟ་བའི་དོན་དེ་བླ་མ་དམ་པ་ཅིག་ལ་དབང་བཞི་གསུམ་གྱི་དུས་སུ་ཤེས་པར་བྱེད་
དགོས་གསུངས། དེ་ལ་སེམས་དངོས་པོའི་གནས་ཐབས་ཀྱིས་ལྟ་བའི་དོན་དེ་བླ་
མ་དམ་པ་ཞིག་ལ་དབང་བཞི་གསུམ་གྱི་དུས་སུ་ཤེས་པར་བྱེད་དགོས་པ་གསུངས་
སོ། །
དེ་ལ་ཇོ་བོ་ནཱ་རོ་པའི་ཞལ་ནས་སེམས་དངོས་པོའི་གནས་ཐབས་ཀྱིས་ལྟ་
བ་འདི་ལྟར་བཞེད་དེ། སེམས་ཉིད་རྣམ་མེད་དག་པ་གསལ་བ་ཟུང་འཇུག་གཉིས་
སུ་མེད་པ་ཟེར། ད་ལྟར་གྱི་ཤེས་པ་ཅིར་ཡང་སྣང་ཅིར་ཡང་ཤར་བ་འདི་ཉིད་དྲི་མ་
འཁྲུལ་པ་རྫུན་པ་གློ་བུར་བ། འདི་ཕར་གསལ་བའི་ཕ་རོལ་ན་རྣམ་པ་ཐམས་ཅད་
ནུབ་པའི་ཤེས་པ་གསལ་བའི་རོ་བདེ་བར་ཤར་བ་བདེ་སྟོང་གཉིས་མེད་པའི་ཡེ་
ཤེས་ཞེས་བྱ་བ་ཅིག་ཡོད་དེ་བརྗོད་པས་གཏིང་རྣམ་པ་ཐམས་ཅད་དུ་མི་གོ །
འོ་ན་བརྗོད་པས་མི་གོ་བ་དེ་དཔེ་ཅི་དང་འདྲ་ཞེ་ན། དཔེ་གང་ཟག་གཅིག་
མིག་སེར་གྱི་ནད་ཀྱིས་ཐེབས་པ་གཅིག་ལ་དུང་བསྟན་པ་དང་འདྲ། མིག་སེར་གྱི་
ནད་ཀྱིས་ཐེབས་པའི་གང་ཟག་དེ་ལ་དུང་བསྟན་ན་དུང་སེར་པོར་སྣང་ཞིང་འདུག །
འོ་ན་དུང་བྱ་བ་དེ་སེར་པོ་ཡིན་པ་མི་སྲིད་དམ་བྱས་པ་ལ། དུས་བྱ་བ་དེ་ཆོས་ཉིད་
ཀྱིས་ཁ་དོག་དཀར་པོ་ཡིན། སེར་པོ་ཡིན་པ་གཏིང་རྣམ་པ་ཐམས་ཅད་དུ་མི་སྲིད།
འོ་ན་སེར་པོར་སྣང་ཞིང་འདུག་བྱས་པ་ལ་ད་འཁྲུལ་པའི་ཤེས་པ་ཡིན། འོ་ན་ད་
བརྗོད་པས་གང་དུང་བྱ་བ་འདི་ཆོས་ཉིད་ཀྱིས་ཁ་དོག་དཀར་པོ་ཡིན། སེར་པོ་
236 -164



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
།
སྣང་བ་འདི་འཁྲུལ་པའི་ཤེས་པ་ཡིན་བྱས་ན། འོ་ན་དུང་བྱ་བ་དེ་ཆོས་ཉིད་ཀྱིས་ཁ་
དོག་དཀར་པོ་ཡིན་པ་ལ་སེར་པོ་སྣང་ཞིང་འདུག་བྱ་བ་དེ་ལས་སྣང་ཐབས་མེད།
དཔེ་དེ་བཞིན་དུ་དབུ་མ་མཁན་པོ་དང་སེམས་ཙམ་མཁན་པོ་རྣམས་ཀྱིས་གྲུབ་
མཐའ་མི་འདྲ་བའི་བྱེ་བྲག་གི་སྒོ་ནས་དངོས་པོ་གཤིས་ཀྱི་ཆོས་ཞིག་གཏན་ལ་
འབེབས་ཏེ་སྒྲ་སྤྱིའི་རྣམ་པ་ཙམ་ཞིག་གོར་རུང་གི་དོན་རང་གི་མཚན་ཉིད་དེ་
གཏན་ལ་མི་ཕེབས་གསུངས་སོ། །
དེ་ཡང་དཔེ་གོང་གི་མིག་སེར་གྱི་ནད་ཀྱིས་ཐེབས་པ་ལ་དུ་བསྟན་པ་དང་
འདྲ། སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཞེས་བྱ་བ་དེ་བཟང་པོ་ཞིག་ཡོད་པར་
འདུག་བྱ་བ་ལས་མ་གོ །འོ་ན་དུས་དེ་ཁ་དོག་དཀར་པོར་ཤེས་པར་བྱེད་པ་ལ་ཅི་
དགོས། །དེ་སྨན་པ་ཞིག་གིས་འཆོས་དགོས་གསུངས། དེ་སྨན་པ་ཞིག་གིས་མིག་
སེར་གྱི་ནད་དེ་བཅོས་པའི་དུས་སུ་མིག་སེར་གྱི་ནད་དག་ཙམ་ན་དུང་ཁ་དོག་
དཀར་པོ་ཡིན་ནོ་བྱས་ནས་བརྗོད་ཀྱི་བསྟན་དགོས་སམ་མི་དགོས། མིག་སེར་གྱི་
ནད་དེ་དག་པས་དུང་དེ་ཁ་དོག་དཀར་པོ་དཀོར་ལམ་གྱིས་སྣང་ཞིང་འདུག །དཔེ་
དེ་བཞིན་དུ་བླ་མ་དམ་པ་ཞིག་གིས་དབང་བཞི་པ་དང་གསུམ་པའི་དུས་སུ་དངོས་
པོའི་གཤིས་ཀྱི་ཆོས་བྱ་བ་ཇི་ལྟ་བ་བཞིན་དུ་གཏན་ལ་ཕེབས་ཏེ་འོང་གསུངས་སོ། །
འོ་ན་དབང་བཞི་པ་དང་གཉིས་པའི་དུས་སུ་དངོས་པོ་གཤིས་ཀྱི་ཆོས་དེ་གཏན་ལ་
ཕེབས་ སམ་ བྱས་པ་ལ། བརྟག་པ་ དང་པོའི་ལེའུ་བརྒྱད་པ་ནས། གཞན་ གྱིས་
བརྗོད་མིན་ལྷན་ཅིག་སྐྱེས། གང་དུ་ཡང་ན་མི་རྙེད་དེ། །བླ་མ་དུས་མཐའ་བསྟེན་
པ་ཡིས། །བདག་གིས་བསོད་ནམས་ལས་ཤེས་བྱ། །ཞེས་པས་སྤྲོས་མེད་དངོས་
པོ་གཤིས་ཀྱི་ཆོས་དེ་བླ་མའི་བྱིན་རླབས་ཀྱི་སྒོ་ནས་གོ་བྱ་བ་ཡང་བཤད།
236 --165



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཡང་ལེའུ་བརྒྱད་པ་དེ་ཉིད་ནས། ངག་གི་ལམ་འདས་སྤྱོད་ཡུལ་ཏེ། །འདི་
ནི་བྱིན་རླབས་རིམ་པའི་ཕྱིར། །ཞེས་པས་བླ་མའི་བྱིན་རླབས་ཀྱི་སྒོ་ནས་གོ་བྱ་བ་
ཡང་བཤད། དེ་བཞིན་དུ་བརྟག་པ་ཕྱི་མའི་ལེའུ་གསུམ་པ་ལས། །སངས་རྒྱས་
ཀུན་གྱི་སྡོམ་པ་ནི། །ཨེ་ཝཾ་རྣམ་པར་རབ་ཏུ་གནས། །ཨེ་ཝཾ་རྣམ་པ་བདེ་ཆེན་པོ། །
དབང་ལས་ཡང་དག་ཤེས་པར་འགྱུར། །ཞེས་པས་དབང་བཞི་གསུམ་དུ་གོ་བྱ་བ་
ཡང་བཤད། འོ་ན་དེ་དགའ་བའི་གོ་རིམ་གར་རྟོགས་ཞེ་ན། ཕྱི་མའི་ལེའུ་གཉིས་
པ་ནས། མཆོག་མཐའ་དག་བྲལ་དང་པོར་ནི། །མུན་པ་ལ་ནི་མར་མེ་ལྟར། །དེ་
བཞིན་བུས་ཀྱང་ཡིད་ཆེས་གྱིས། །ཞེས་པས་མཆོག་དགའི་མ་མཐའ་དགའ་བྲལ་
གྱི་ཡང་མཐའི་བར་དེར། །བུ་ཞེས་སློབ་མ་རྣམས་ལ་བོས་ནས་དངོས་པོ་གཤིས་དེ་
ལ་ཁྱོད་དེ་རུ་ཡིད་ཆེས་པར་གྱིས་ཤིག །དཔེ་མུན་པ་ལ་མར་མེ་ལྟར་རོ། །དབང་
གི་དུས་སུ་གཏན་ལ་ཕབ་པ་དེའི་མཚན་ཉིད་བཤད་པས། འདིའི་ལེའུ་དང་པོ་ནས་
ལུས་ལ་ཡེ་ཤེས་ཆེན་པོ་གནས་གྱི་ཚིག་བཞི་དང་
། གུར་གྱི་ལེའུ་དང་པོ་ནས། འདི་
ལྟར་ཀུན་གཞིའི་རྣམ་ཤེས་དང་ཞེས་པའི་ཚིག་ལྔ་དང༌། འདི་ཉིད་ནས། སྒོམ་པ་པོ་
མེད་བསྒོམ་བྱ་མེད་ལ་སོགས་པ་ཤོ་བུ་ལྟོ་ཞིག་གིས་སྟོན་ཏེ། དེ་ལྟར་ན་གང་ཟག་
གཉིས་པོ་དེས་བླ་མ་དམ་པ་ཞིག་ལ་དབང་བཞི་གསུམ་དུ་ལྟ་བ་དེ་ཤེས་པར་བྱ་བ་
སྟེ། གནས་སྟབས་གསུམ་ལས་ སེམས་དངོས་པོའི་གནས་སྟབས་ལ། དེ་ཁོ་ན་
ཉིད་བཞིའི་དབང་དུ་ན་ལྷའི་དེ་ཁོ་ན་ཉིད་ཞེས་བྱའོ། །
ད་ནི་གནས་ཐབས་གསུམ་གྱི་དབང་དུ་ན་དངོས་པོའི་གནས་ཐབས་ལ་
དེའི་ནང་ནས་འདུས་དངོས་པོའི་གནས་སྟབས། དེ་ཁོ་ན་ཉིད་བཞི་ལས་བདག་གི་
དེ་ཁོ་ན་ཉིད་དེ། ལུས་དངོས་པོའི་གནས་སྟབས་ཀྱིས་སྒོམ་པའི་གནད་ཤེས་
236 -166



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྱ་བའི་ཕྱིར་ན་ལུས་དངོས་པོའི་གནས་ལུགས་གཏན་ལ་དབབ་པ་འདི་ལ་ཇོ་བོ་
ཆེན་པོ་ནཱ་རོ་པ་སྤྱིར་གསུམ་ལས་འདི་རང་བཞིན་གྱི་སྐུ་གསུམ་བྱ་བར་བཞེད་དེ།
ཤི་བ་སྟོང་པ་དེ་ཆོས་ཀྱི་སྐུ། །བར་མ་དོ་དེ་ལོངས་སྤྱོད་རྫོགས་པའི་སྐུ། །མའི་
མངལ་དུ་ཁ་མིག་རྣ་བ་ཅན་གྱི་གཟུགས་གྲུབ་ནས་ཕྱིར་བྱུང་ནས་གནས་ཀྱི་བར་
དེར་སྤྲུལ་པའི་སྐུའོ། །དེ་ལས་དང་པོ་ཤི་བ་སྟོང་པ་ཆོས་ཀྱི་སྐུ་ནི། དང་པོ་ཁོ་ན་ས་
ཆུ་ལ་ཐིམ་པའི་དུས་སུ་ལུས་ཟུག་མི་ཐུབ། ཆུ་མེ་ལ་ཐིམ་པས་ཁ་ཆུ་དང་སྣ་ཆུ་སྐམ།
མེ་རླུང་ལ་ཐིམ་པས་ལུས་ཀྱི་དྲོད་འཆོར། རླུང་རྣམ་པར་ཤེས་པ་ལ་ཐིམ་པས་
དབུགས་ཤ་ཤའུ་འབྱུང་། རྣམ་པར་ཤེས་པ་དེ་སྣང་བ་རགས་པ་ལ་ཐིམ། རགས་
པ་ཕྲ་བ་ལ་ཐིམ། ཕྲ་བ་དེ་ཤིན་ཏུ་ཕྲ་བ་ལ་ཐིམ་ནས། དེར་འབྱུང་བ་རྣམས་རིམ་
གྱིས་བསྡུས། །རྣམ་སྣང་ལ་ཅག་གིས་འགགས་པའི་དུས་སུ་ཆོས་ཀྱི་སྐུ་གཤའ་
མའི་ཉམས་ཞིག་འཆར་ཏེ་ཆོས་ཀྱི་སྐུར་མི་ཤེས། དེ་ལ་ནི་ཤེ་བ་སྟོང་པ་ཆོས་ཀྱི་སྐུ་
ཟེར་རོ། །
དེ་ནས་སམྦུ་ཊ་དང་གདན་བཞི་ནས་བཤད་པ་བཞིན་དུ་སྒོ་རབ་གསུམ་
འབྲིང་གསུང་ཐ་མ་གསུམ་པོ་གང་རུང་ཞིག་ལ་ནས། ཤེས་པ་འཕོས་ནས་བར་དོ་
ཡིད་ཀྱི་གཟུགས་ཅན་ཟེར་རི་མེད་བྲག་མེད་ལ་ཐོགས་ཆགས་མེད་པར་ཕྱེད་སྤྱད་
པ་དེ་ལ་ནི་བར་མ་དོ་ལོངས་སྤྱོད་རྫོགས་པའི་སྐུ་བྱ་བར་བཞེད་དོ། །དེ་ནས་བར་
དོར་ཞག་བདུན་ཚན་བདུན་ལོན་པའི་ནང་པར་ཅིས་ཀྱང་ལུས་ལེན་པ་ལ་ཕ་ཁུ་བ་
དང་ལྡན་པ་ནད་མེད་པ་མ་རག་ཏ་དང་ལྡན་པ་ལ་ནད་མེད་པ། དེ་གཉིས་དང་
བར་དོའི་ཤེས་པ་གསུམ་དུ་ལས་མཐུན་པས་ཕ་མ་གཉིས་སྙོམས་པར་ཞུགས་པ
བྱས་པས། ཕ་མ་གཉིས་ཀྱི་ཁུ་ཁྲག་གིས་ཉེ་བར་ལེན་པའི་རྒྱུ་བྱས། བར་དོ་ཡིད་
236 167



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཀྱི་གཟུགས་ཅན་དེས་ལྷན་ཅིག་བྱེད་པའི་རྐྱེན་བྱས་ནས། བར་དོ་དེ་ལ་སྣང་བ་
འཁྲུལ་པ་སྤྱི་བོའམ་གོས་སམ་སབ་མོ་ཞིག་ཏུ་མའི་མངལ་དེ་མཐོང་ནས་བར་དོ་དེ་
མའི་བཤང་བའི་ལམ་ནས་ཞུགས་ནས་ཕ་མ་གཉིས་ཀྱི་ཁུ་ཁྲག་གི་ནང་དུ་ཞུགས་
ཏེ། དེ་ནས་མེར་མེར་ པོ་ ཞག་བདུན། འཁྲང་འགྱུར་ ཞག་བདུན། ལྟར་ལྟར་པོ་
ཞག་བདུན། གོར་གོར་པོ་ཞག་བདུན། ཁྱབ་འཇུག་ཉའི་རྣམ་པ་ལྟ་བུ་ཞག་བདུན།
རུ་སྦལ་གྱི་རྣམ་པ་ཞག་བདུན། ཁྱབ་འཇུག་སྦལ་པའི་ཀྱི་རྣམ་པ་ལྟ་བུ་ཞག་བདུན་
གྱི་དུས་སུ་དབུས་ཀྱི་རྩ་ཨ་བ་དྷུ་ཏི་ཆགས། དེ་ནས་གཡས་རྩ་དང་གཡོན་རྩ་རྣམ་
པ་གཉིས་ཆགས། དེ་ལ་འཁོར་ལོ་བཞི་དང་རྩ་སྟོང་ཕྲག་བཅུ་གཉིས་ལ་སོགས་པ་
ཆགས། འཁོར་ལོ་བཞིར་རྩ་མདུད་གྲུ་གསུམ་བཞི་ཆགས་ཏེ། དང་པོ་ཁོ་ནར་ལྟེ་
བར་རྩ་ཐམས་ཅད་འདྲེས་པའི་རྩ་མདུད་གྲུ་གསུམ་པ་གཅིག །སྙིང་ཀར་རྩ་ཐམས་
ཅད་འདྲེས་པའི་རྩ་མདུད་གྲུ་གསུམ་བ་གཅིག །མགྲིན་པར་རྩ་ཐམས་ཅད་འདུས་
པའི་ཆ་བདུན་གྲུ་གསུམ་པ་གཅིག །སྤྱི་བོ་ནས་རྩ་ ཐམས་ཅད་འདྲེས་པའི་རྩ་
མདུད་གྲུ་གསུམ་པ་གཅིག་སྟེ་རྩ་མདུད་གྲུ་གསུམ་པ་བཞི་ཆགས་སོ། །རྩ་མདུད་
གྲུ་གསུམ་པ་བཞི་པོ་དེ་རྣམས་ཀྱི་ནང་ན་ཕ་མ་གཉིས་ཀྱི་ཁུ་ཁྲག་གི་ཐིག་ལེ་རེ་རེ་
གནས་དེ་ལ་སེམས་ཀྱི་རྒྱལ་པོ་བསྟེན་ནས་གནས་སོ། །
དེ་ནས་ཟླ་བ་རིལ་པོ་དགུ་ངོ་གཅིག་སྟེ་བཅུ་ན་སྐྱེ་བའི་དུས་སུ་སྤྲུལ་པའི་སྐུ་
འཇིག་རྟེན་དུ་བྱོན་པ་ཟེར། ངག་གིས་ཅི་སྨྲས་པ་ཐམས་ཅད་ཨ་ལི་ཀ་ལི་ལས་མ་
འདས་པས་ཟླས་པ་བཏང་བས་ཅི་བྱས་པ་ཐམས་ཅད་སྙིང་པོའི་དོན་ལེན་པར་
བྱེད་པས་དཀྱིལ་འཁོར། ལག་པས་ཇི་ལྟར་བསྒྱུར་བ་ཐམས་ཅད་རང་བཞིན་གྱི་
ཕྱག་རྒྱ་སེམས་ཀྱིས་ཇི་ལྟར་བསམས་པ་ཐམས་ཅད་རང་བཞིན་གྱི་བསམ་གཏན་
236 -168



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཏེ་སྤྲུལ་པའི་སྐུའི་རང་བཞིན་ནོ། །དེ་ལྟར་ན་ལུས་ཐམས་ཅད་རྩའི་དྲ་བར་ཆུད་
ནས་གནས་པས། རྩའི་གཙོ་བོ་གསུམ་གྱི་ལས་ནི་གཡོན་པའི་རྩ་ལ་ལ་ནས་སྐྱེས་
པ་བུད་མེད་གཉིས་ཀ་ལ་དྲི་ཆུ་འབབ་པའོ། །གཡས་ཀྱི་རྩ་ར་ས་ན་ནས་བུད་མེད་
ལ་ཟླ་མཚན་ཟེར་རག་ཏ་འབབ་སྐྱེས་པ་ལ་མི་འབབ་པས་རྩ་སྣ་དེ་རྡོ་རྗེ་ནོར་བུ་
ནས་ལོགས་ཀྱིས་གྱེན་ལ་ལོགས་ཏེ་སྣ་བུག་གཡས་ལ་ཟུག་པས་སྣ་ཁྲག་གཡས་
ནས་འོང་ངོ༌། །དབུས་ཀྱི་རྩ་ཨ་བ་དྷ་ཏི་ནས་སྐྱེས་པ་ལ་བྱང་སེམས་འབབ་པ་
དངོས་སུའོ། །བུད་མེད་ལ་མི་འབབ་པ་ནི་རིགས་ཅན་བཞི་སྟེ། གླང་སྣ་མ་གྱེན་ལ་
འཁྱིལ་བ་དང་
། །རི་དགས་ཅན་ཅུང་ཟད་བལྡབ་པ་དང་
། །དུང་ཅན་མ་འཕྲེད་དུ་
འཁྱིལ་བ་དང་
། །པད་མ་ཅན་ཐོད་ཀར་ཁ་ཟུམ་པའོ། །
དེ་ལྟར་ན་ཤི་བ་སྟོང་པ་དེ་ལ་ཆོས་ཀྱི་སྐུ་ཟེར། བར་མ་དོ་ལ་ལོངས་སྤྱོད་
རྫོགས་པའི་སྐུ་ཟེར། མའི་མངལ་དུ་ཁ་མིག་རྣ་བ་ཅན་གྱི་གཟུགས་རྫོགས་པ་དེ་ལ་
སྤྲུལ་པའི་སྐུ་ཟེར་རོ། །འོ་ན་ལུས་སྐུ་གསུམ་གྱི་བདག་ཉིད་ཅན་དུ་གཏན་ལ་ཕབ་
པ་ལ་དགོས་པ་ཅི་ཡོད་ན། ལུས་ཀྱི་གནས་ལུགས་ཤེས་པའི་དགོས་པ་ཡོད། ལུས་
ཀྱི་གནས་ལུགས་མ་ཤེས་ན་རྩའི་གནས་ལུགས་མི་ཤེས། རྩའི་གནས་ལུགས་མ་
ཤེས་ན་རྩ་མདུད་ཀྱི་གནས་ལུགས་མི་ཤེས། རྩ་མདུད་ཀྱི་གནས་ལུགས་མ་ཤེས་
ན་ཕ་མ་གཉིས་ཀྱི་ཁུ་ཁྲག་གི་ཐིག་ལེའི་བཞུགས་ས་མི་ཤེས། དེ་མ་ཤེས་ན་སེམས་
ཀྱི་རྒྱལ་པོའི་བཞུགས་ས་མི་ཤེས། དེ་མ་ཤེས་ན་བསྒོམས་ཀྱང་ཡེ་ཤེས་མི་སྐྱེ།
དཔེར་ན་བ་ཞོན་མ་ཞིག་གི་ལུས་པོ་ལ་འོ་མས་ཁྱབ་ནས་ཡོད་པ་ལ་རྩའི་ལུས་པོ་
ལ་འོ་མ་ཡོད་དོ་གྱིས་ལ་མཇུག་མ་ནས་ཐེན་རྭ་ནས་ཐེན་རྐང་པ་ལ་སོགས་པ་ནས་
ཞོས་དང་འོ་མ་མི་འོང་། འོ་ན་བའི་ལུས་པོ་འོ་མ་མེད་པ་ཡིན་ནམ་འོ་མ་ཡོད། འོ་
236 -169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ན་འོང་ངམ་མི་འོང་པར་འདུག་པ་བྱས་པ་ལ་འོ་མ་འོང་བའི་གནད་མེད་གསུངས།
དེ་བཞིན་དུ་ལུས་ལ་ཡེ་ཤེས་ཆེན་པོ་གནས་ཞེས་པ་འོ་སྐོལ་ལུས་ལ་ཟག་མེད་ཅིག་
གནས་ཏེ། ཡིད་དཔྱོད་ཀྱིས་སྤྱི་བོ་ནས་རྐང་མཐིལ་གྱི་བར་དུ་བཙལ་བས་མི་རྙེད་
མེད་དམ་བྱས་པས་ལུས་ལ་ཁྱབ་ནས་གནས་ཏེ། ཡེ་ཤེས་སྐྱེ་བའི་གནད་མེད་པས་
མ་ཤེས་སོ། །འོ་ན་འོ་མ་འོང་པའི་གནད་གང་ཡིན། འོ་མ་འོང་བའི་གནད་ནུ་མ་
ཡིན་ནུ་མ་བསྒྲིལ་ནས་བཞོས་པར་སོང་ན་ད་ལྟ་ཉིད་དུ་འོ་མ་སྐྱ་ཆོར་གྱིས་འབྱུང་
བ་དཔེ་དེ་བཞིན་དུ་ལུས་ཀྱི་གནས་ལུགས་ཤེས་ཏེ་ཤེས་པས་རྩ་མདུད་ཀྱི་གནས་
ལུགས་ཤེས། དེ་ཤེས་པས་ཕ་མ་གཉིས་ཀྱི་ཁུ་ཁྲག་གི་ཐིག་ལེའི་བཞུགས་ས་ཤེས་
དེ་ཤེས་པས་སེམས་ཀྱི་རྒྱལ་པོའི་བཞུགས་ས་ཤེས། དེ་ཤེས་པས་སེམས་ཀྱི་རྒྱལ་
པོའི་བཞུགས་སར་བསྒོམས་ན་ཡེ་ཤེས་སྐྱེ། སེམས་ཀྱི་རྒྱལ་པོ་དེ་འཁོར་ལོ་བཞིའི་
རྩ་མདུད་ཀྱི་ཕ་མའི་ཁུ་ཁྲག་གི་ཐིག་ལེ་ལ་བརྟེན་ནས་གནས་སོ། །
འོ་ན་སེམས་བཞི་ཡོད་དམ་མེད་དེ་རེས་འཇོག་ཏུ་གནས་པས་གནས་
ལུགས་བཞི་ལས་མི་འདའ། དེ་ལ་ཐ་མལ་པའི་དུས་ན་སེམས་ཀྱི་རྒྱལ་པོ་ལྟེ་བའི་
རྩ་མདུད་ན་གནས། གཉིད་ཀྱི་དུས་སུ་སྙིང་ག་ན་རྨི་ལམ་དུས་སུ་མགྲིན་པ་ན། ཐ་
མལ་བུད་མེད་དང་སྙོམས་འཇུག་གི་དུས་སུ་སྤྱི་བོར་གནས་སོ། །དེ་ལ་ཐ་མལ་
པའི་དུས་སུ་སེམས་ཀྱི་རྒྱལ་པོ་དེ་ལྟེ་བ་ན་གནས་པས་ལྟེ་བར་ཤེས་པ་གཏད་ནས་
བསྒོམས་ན་ཡེ་ཤེས་སྐྱེ། གཉིད་ཀྱི་དུས་སུ་སྙིང་གར་ཤེས་པས་གཏད་སྒོམས་ན་
གཉིད་ཡེ་ཤེས་སུ་འཆར། རྨི་ལམ་དུས་སུ་མགྲིན་པར་ཤེས་པ་གཏད་རྨི་ལམ་ཡེ་
ཤེས་སུ་འཆར། ཐ་མལ་བུད་མེད་དང་སྙོམས་འཇུག་དུས་སུ་སྤྱི་བོར་ཤེས་པ་
གཏད་ཅིང་བསྒོམས་ན་འདོད་ཆགས་ཉིད་ཡེ་ཤེས་འཆར་དེ་དང་དེར་བསྒོམས་ན་
236 -170



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནི་ཡེ་ཤེས་སྐྱེ་བའི་ནུ་མ་ནས་འོ་མ་འཇོ་བ་དང་
། དེ་དང་དེར་གནས་ལུགས་མ་
ཤེས་ན་ཡེ་ཤེས་མི་སྐྱེ་བས་རྭ་ནས་ཐེན་པ་དང་འདྲ་སྟེ། དེའི་ཕྱིར་ནཱ་རོ་པ་ལུས་
དངོས་པོའི་གནས་སྟབས་འདི་ཤིན་ཏུ་གལ་ཆེ་བར་བཞེད་གསུངས་སོ། །
དེ་ནི་གང་ཟག་གཉིས་པོ་དེ་ཚིག་གི་སྒོ་ནས་ཤེས་པ་སྟེ་ཚིག་འདི་རང་ཤེས་
པས་ཆོག །དེ་ལྟར་གང་ཟག་གཉིས་པོ་དེས་སེམས་དངོས་པོའི་གནས་སྟབས་ནི་
བླ་མ་ལ་དབང་གི་སྒོ་ནས་ཤེས་པར་བྱས། ལུས་དངོས་ནི་ཚིག་གི་སྒོ་ནས་ཤེས་
པར་བྱས་ནས། ད་གནས་སྟབས་གསུམ་ལས་ནི་ལམ་གྱི་གནས་སྟབས་ལ། དེ་ཁོ་
ན་ཉིད་ལ་བཞི་ལས་སྔགས་ཀྱི་དེ་ཁོ་ན་ཉིད་ལ་གཉིས། རང་ལུས་ཐབས་ལྡན་
དང་། གཞན་ལུས་ལས་ཀྱི་ཕྱག་རྒྱ་ལ་བརྟེན་པའོ། །དེ་ལ་གང་ཟག་ཆགས་པ་དང་
བཅས་པ་ཞིག་གིས་གཞན་ལུས་ལས་ཀྱི་ཕྱག་རྒྱ་ལ་བརྟེན་པའི་གདམ་པ་དེ་བླ་མ་
ཞིག་ལ་ཞུས་ནས་དགོམ་པ་ཞིག་ཏུ་སྒོམ། གང་ཟག་ཆགས་པ་དང་བྲོལ་བ་རབ་ཏུ་
བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ཞིག་གིས་རང་ལུས་
ཐབས་ལྡན་གྱི་གཏུམ་མོ་སྒྱུ་ལུས་འོད་གསལ་གསུམ་གང་རུང་ཞིག་ཞུས་ནས་
པ་ཞིག་ཏུ་བསྒོམ། དེ་ལྟར་བསྒོམ་པའི་དུས་སུ་མཉམ་བཞག་ལ་རྫོགས་
པའི་ རིམ་པ་ཟབ་མོའི་དོན་དེ་བསྒོམས་པས་མཉམ་བཞག་ལ་སྒོམ་པ་དངོས་
གཞིའི་ཉམས་མྱོང་སྐྱེའོ། །
རྗེས་ཐོབ་ཀྱི་དུས་སུ་ད་ལྟ་ ལས་ དང་པོ་བ་རྣམས་ལ་འབད་རྩོལ་དང་
བཅས་པས་མིག་གིས་གཟུགས་མཐོང་བ་བདེ་བ་སྦྱོར། རྣ་བ་ཡིས་སྒྲ་ཐོས་པ་ལ་
སོགས་པ་ཐམས་ཅད་བདེ་བར་སྦྱར་ཞིང་བསྒོམ། ཡང་བསྐྱར་ཞིང་བསྒོམས་ཡང་
བསྒོམས་པས་ཅི་ཞིག་ཙམ་ན་མཉམ་བཞག་དང་ རྗེས་ཐོབ་ཁྱད་མེད་པ་བྱ་བ།
236 -171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། {༡༥༽
སྒོམས་ ཀྱང་ ཟག་ མེད་བདེ་བ་དེ་སྐྱེ། མ་བསྒོམས་ ཀྱང་ ཟག་མེད་བདེ་བ་ སྐྱེ།
སྒོམས་ཀྱང་བདེ་བ་དེ་བླ་ལྷག་ཏུ་ཆེ་རྒྱུ་མེད་མ་བསྒོམས་ཀྱང་བདེ་བ་ཆུང་རྒྱུ་མེད།
ཅི་ལྟར་བྱས་ཀྱང་ཟག་མེད་བདེ་སྟོང་དུ་ཕྲིལ་ཕྲིལ་སྐྱེ་བའི་དུས་སུ་གནས་སྟབས་
གསུམ་ལས་འབྲས་བུའི་གནས་སྟབས་ལ། དེ་ཁོ་ན་ཉིད་བཞི་ལས་ཡེ་ཤེས་ཀྱི་དེ་
ཁོ་ན་ཉིད་ཞེས་བྱའོ། །
གང་ཟག་གཉིས་པོ་དེའི་མཉམ་བཞག་རྗེས་ཐོབ་འདྲེས་པའི་ཉམས་མྱོང་
ལྷན་ཅིག་སྐྱེས་ པའི་ཡེ་ཤེས་ལ་ ཡེ་ཤེས་ཀྱི་དེ་ཁོ་ན་ཉིད་བཤད་པ་ནི། ངོ་བོ་
གཟུགས་མེད་ནི་གཟུགས་རང་རྒྱུད་པ་དེ་མེད་དོ། །འོ་ན་གཟུགས་རང་རྒྱུད་པ་དེ་
གར་སོང་ཟག་པ་མེད་པའི་ལྷན་ཅིག་པའི་ཡེ་ཤེས་སུ་སོང་བས་གཟུགས་མེད་དོ། །
མཐོང་བ་པོ་ནི་མིག་གི་དབང་པོ་མེད། དེ་གར་སོང་མིག་གི་དབང་པོ་ཡང་ལྷན་
ཅིག་སྐྱེས་པའི་ཡེ་ཤེས་སུ་སོང་པས་མཐོང་བ་པོ་མེད་དོ། །ཡང་མེད་ནི་དེ་མཐོང་
བར་བྱེད་པའི་མིག་གི་རྣམ་པར་ཤེས་པ་ཡང་མེད། མིག་གི་རྣམ་ཤེས་གར་སོང་
།
དམིག་གི་རྣམ་ཤེས་ཀྱང་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་སེམས་
པའམ། ཡང་དེ་བཞིན་སྒྲ་མེད་ནི་སྒྲ་རང་རྒྱུད་པ་དེ་མེད་དེ་གང་སོང་ཟག་པ་མེད་
པའི་ལྷན་ཅིག་སྐྱེས་པའི་ཡེ་ཤེས་སུ་སོང་བས། ཐོས་པ་པོ་ཡང་མེད་ནི་ཐོབ་པར་
བྱེད་པའི་རྣ་བའི་དབང་པོ་མེད། རྣ་བའི་དབང་པོ་གར་སོང་རྣ་བའི་དབང་པོ་ལྷན་
ཅིག་སྐྱེས་པའི་ཡེ་ཤེས་སུ་སོང་བའོ། །ཡང་མེད་ནི་སྒྲ་དེ་ཐོས་པར་བྱེད་པའི་རྣ་
བའི་རྣམ་ཤེས་ཀྱང་ མེད། རྣ་བའི་རྣམ་ཤེས་གང་སོང་རྣ་བའི་རྣམ་ཤེས་ལྷན་ཅིག་
སྐྱེས་པའི་ཡེ་ཤེས་སུ་སོང་བའོ། །
དེ་ཁོ་ན་བཞིན་དུ་ཐམས་ཅད་ལ་སྦྱོར་མཛོད། དྲི་མེད་སྣོམ་པ་པོ་ཡང་མེད། །
236 -172



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རེག་མེད་རེག་པ་པོ་ཡང་མེད། །སེམས་མེད་ནི་རིག་པའོ། །སེམས་ལས་བྱུང་བ་
ནི་རྣམ་ཤེས་ཚོགས་བརྒྱད་འདུ་བྱེད་ལྔ་བཅུ་རྩ་གཅིག་བབས་པའི་དོན་རྣམ་རྟོག་
གི་ཆོས་ཐམས་ཅད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་སོང་བའོ། །
ད་ནི་གཉིས་པ་ཡེ་ཤེས་ཀྱི་དེ་ཁོ་ན་ཉིད་འབྲས་བུ་ཐོབ་པར་བྱེད་པའི་
ཐབས་སྔགས་ཀྱི་དེ་ཁོ་ན་ཉིད་སྟོན་ཏེ། དེ་ལ་སྒོམ་པ་ལ་གང་ཟག་རྣམ་པ་
གཉིས་
ལས་གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་ངམ་ཚངས་པར་
སྤྱོད་པའི་དགེ་བསྙེན་ཞིག་གིས་བསྒོམ་ན་རང་ལུས་ཐབས་ལྡན་གྱི་མན་ངག་
རྫོགས་རིམ་གསུམ་པོ་དེ་ལེའུ་འདི་ནས་མི་སྟོན། གང་ཟག་ཆགས་པ་དང་བཅས་
པ་ཞིག་གིས་ལས་ཀྱི་ཕྱག་རྒྱ་བསྟེན་ནས་ཟག་པ་མེད་པའི་ཡེ་ཤེས་ཀྱི་ལྷན་ཅིག་
སྐྱེས་པའི་དོན་དེ་བསྒོམ་ན་ཇི་ལྟར་བསྒོམ་བྱ་བ་དེ་ལེའུ་འདི་ནས་སྟོན། སྔགས་ཀྱི་
དེ་ཁོ་ན་ཉིད་ལ་བཅུ་གཉིས་ཡོད་པ་ལས། དང་པོ་ཕྱག་རྒྱ་མའི་མཚན་ཉིད་ནི།
བསྐྱེད་བྱེད་མ་དང་ཞེས་པ་ཚིག་གཉིས་ཀྱི་ཕྱག་རྒྱ་བསྒོམ་པ་ལ་དང་པོར་མཚན་
ཉིད་ཤེས་དགོས་པས་མཚན་ཉིད་ནི། བསྐྱེད་བྱེད་མ་དང་ནི་མུ་ཏྲ་མ་དེ་ལ་བརྟེན་
ནས་ལྷན་ཅིག་སྐྱེས་པའི་ཡེ་ཤེས་ཀྱི་ཉམས་མྱོང་སྐྱེད་པར་བྱེད་པས་ན་མའོ། །
ཡང་ན་མ་ལྟར་བྱམས་པའི་ཕྱག་རྒྱ་མ་གཅིག་དགོས། སྲིང་མོ་ཉིད་ནི་ལྷན་
ཅིག་སྐྱེས་པའི་ཡེ་ཤེས་ཀྱི་སྐལ་བའམ་ཆ་ཤས་སམ་དུམ་བུ་སྟེར་བར་བྱེད་པས་
སྲིང་མོ། ཡང་ན་སྲིང་མོ་ལྟར་བརྩེ་བའི་མུ་ཏྲ་མ་གཅིག་དགོས་སོ། །རྣལ་འབྱོར་ནི་
མུ་ཏྲ་མ་བརྟེན་པའི་གང་ཟག །རིག་པས་ནི་མུ་ཏྲ་མ་བརྟེན་པའི་མན་ངག་རིག་
པས། རྟག་ཏུ་ནི་དུས་རྟག་ཏུའོ། །མཆོད་ཅིང་ནི་མི་ཏྲ་མ་བརྟེན་ཅིང་མཆོད་པའོ། །
འོ་ན་མུ་ཏྲ་མའི་མཚན་ཉིད་དེ་ཡིན་ན་མུ་ཏྲ་མ་ལ་དབྱེ་ན་དུ་ཡོད་བྱས་པ་ལ། དང་པོ་
236 173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
མུ་ཏྲ་མའི་དབྱེ་བ་ནི། གར་མ་ནི་གར་མཁན་མའི་བུ་མོ་དང་གཅིག །ཆོས་མཁན་
མའི་བུ་མོ་དང་གཉིས། །རྡོ་རྗེ་མའི་བུ་མོ་དང་གསུམ། རྡོལ་བ་ནི་རྡོལ་བའི་བུ་མོ་
དང༌། དེ་བཞིན་དུ་བྲམ་ཟེ་བུ་མོའི་ལྔའོ། །དེ་ལྟར་དབྱེ་བ་དང་མཚན་ཉིད་ཀྱི་ཆོས་
གཉིས་པོ་དེ་སྔོན་འགྲོའོ། །
དེ་ནས་ཕྱག་རྒྱ་མ་བརྟེན་ པའི་ ཐབས་ནི། ཐབས་ དང་ ཞེས་ པའི་ ཚིག་
གཉིས་དེ་དངོས་གཞིའོ། །ཐབས་ནི་བསྒྲུབ་པ་པོ་རང་ལུས་ལྷ་ངག་སྔགས་སེམས་
ཆོས་ཀྱི་འདུ་ཤེས་གསུམ་ལྡན་གྱི་ཧེ་རུ་ཀར་བསྒོམ་པའོ། །ཤེས་རབ་ནི་ལས་ཀྱི་མུ་
ཏྲ་མ་ལུས་ལྷ་ངག་སྔགས་སེམས་ཆོས་ཀྱི་འདུ་ཤེས་གསུམ་ལྡན་ཀྱི་ཡུལ་དུ་བསྐྱེད་
པའོ། །ཆོ་ག་ཡིས་ནི་ལས་རྒྱ་དང་རྡོ་རྗེ་པད་མ་བྱིན་གྱིས་བརླབས་ནས་སྙོམས་
འཇུག་བྱ་བ་དང་། ལུས་ཀྱི་རྩོལ་བ་ལ་བརྟེན་ནས་བྱང་སེམས་ཐིག་ལེ་དབབ་པ།
ལུས་ཀྱི་རྩོལ་བ་ལ་བརྟེན་ནས་བྱང་སེམས་བཟུང་བའོ། །དེ་ཉིད་རིག་པས་ཞེས་པ་
ན་ཀུན་རྫོབ་བྱང་ཆུབ་ཀྱི་སེམས་ཏེ་རྡོ་རྗེ་ནོར་བུའི་རྩེ་མོར་ཕབ། །ལུས་ཀྱི་འཁྲུལ་
འཁོར་དྲུག་གིས་ཀུན་རྫོབ་བྱང་ཆུབ་ཀྱི་སེམས་ཐིག་ལེ་དེ་རྡོ་རྗེ་ནོར་བུའི་རྩེ་མོར་
བཟུང་བའི་དུས་སུ་ཀུན་རྫོབ་བྱང་སེམས་བརྟེན་ནས་དོན་དམ་ཟག་པ་མེད་པའི་
ཡེ་ཤེས་ རིག་པ་དེ་ཉིད་རིགས་པ་ནི་རྟོགས་པའོ། །རྟག་ཏུ་ནི་དུས་རྟག་དུའོ། །
མཆོད་ནི་དོན་དམ་ལྷན་ཅིག་སྐྱེས་པའི་ཉམས་ལ་གནས་པར་བྱའོ། །
འོ་ན་མུ་ཏྲ་མ་དེ་ལོ་ཀའི་གྲགས་པས་བརྟེན་ནམ་ཞེ་ན། ཇི་ལྟར་བྱེ་བར་མི་
འགྱུར་བར་ཞེས་པ་ཚིག་གཉིས་ནི་མུ་ཏྲ་མི་མཐོང་བར་བྱ་བ་སྟེ། དེ་ལ་བདེ་མཆོག་
ལེའུ་ལྔ་བཅུ་རྩ་ཅིག་བ་ནས་ཕོ་ཉ་རལ་གྲིའི་སོ་དང་འདྲ་ཞེས་གསུང་སྟེ། ཕོ་ཉ་ནི་
ལས་ ཀྱི་མུ་ཏྲའོ། །དཔེ་ རལ་གྲིའི་སོ་དང་འདྲ་སྟེ། རྒྱ་གར་ན་རལ་སྐོར་དེ་ཤེས་
236-174



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པར་སོང་ན་གོ་ཆ་མི་དགོས། དེ་བསྐོར་བས་གཞན་དག་གི་མཚོན་ཆ་ཐམས་ཅད་
དུམ་བུར་གཏུབ་པར་བྱེད། དེ་མ་ལེགས་ན་རལ་གྲིས་རང་གི་མགོ་ལ་སོགས་པ་
གཏུབ་པ་གཅོད། ཇོ་བོ་ནཱ་རོ་པའི་ཞལ་ནས་དཔེ་དེ་བཞིན་དུ་ཕོ་ཉ་ལས་རྒྱ་ལ་
བརྟེན་པ་ལའང་ཁེ་ཉེན་གཉིས་ཡོད། བརྟེན་ལེགས་ན་བཙན་ཐབས་སངས་རྒྱ་
བར་བྱེད་པའི་མན་ངག་བྱ་བ་ལམ་ཤིན་ཏུ་མྱུར་ཏེ། ཚེ་གཅིག་གིས་སངས་རྒྱ། ཁེ་
གང་ཆེ་བའི་ས་ན་ཉེན་ཆེ་སྟེ་བཙན་ཐབས་སུ་ངན་སོང་དུ་ལྷུང་བར་བྱེད་པ་བརྟེན་
མ་ལེགས་ན་ངུ་འབོད་ཀྱི་སེམས་ཅན་དམྱལ་བར་སྐྱེ་བའོ། །དེས་ན་ཤིན་ཏུ་བརྟེན་
དཀའ་གསུངས་སོ། །ཇི་ལྟར་བྱེ་བར་མི་འགྱུར་བ་ནི་འཇིག་རྟེན་འདིའི་གྲགས་
པའི་སྒོ་ནས་མི་བརྟེན། རབས་སུ་འབད་པས་ནི་བརྩོན་འགྲུས་དང་བཅས་པའི་སྒོ་
ནས་ཤིན་ཏུ་གསངས་ལ་བརྟེན་པ་ཉིད་ཡིན་བྱའོ། །
འོ་ན་མུ་ཏྲ་མ་དེ་མ་གསང་ན་སྐྱོན་ཅི་ཡོད་བྱས་པ་ལ། མ་གསང་པའི་སྐྱོན་
ནི། མ་གསངས་ནི་མུ་ཏྲ་མ་དེ་གསངས་ནས་མ་བརྟེན་ན། སྦྲུལ་དང་ནི་སྦྲུལ་གདུག་
པ་ཅན་གྱིས་བསད་ནས་འཆི། །ཆོམ་པོ་དང་རྐུན་པོས་བསད་ནས་འཆི། ས་སྤྱོད་
ནི་རྒྱལ་པོའི་ཆད་པ་དང་ཆུས་ཁྱེར་ནས་འཆི། ཡང་ན་དེ་བཞིན་དུ་མེ་ཡིས་སྡུག་
བསྔལ་བྱེད་ནི་མེས་འཆི་བའམ་མནར་མེད་པའི་ཚ་བའི་དམྱལ་བར་སྐྱེ་བ་ལ་
སོགས་པའི་སྡུག་བསྔལ་སྣ་ཚོགས་འབྱུང་པའོ། །འོ་ན་མུ་ཏྲ་མ་བསྟེན་པ་ལ་དགོས་
པ་ཅི་ཡོད་ན། རིགས་ལྔའི་ཕྱག་རྒྱ་མ་ཞེས་བྱ་བ་ནི་གོང་གི་གར་མ་ཚོས་མ་ལ་
སོགས་པ་ལྔ་པོ་དེའོ། །ཐར་པའི་རྒྱུར་ནི་འཁོར་བ་ལས་ཐར་པར་བྱེད་པའི་ཐབས་
སམ་རྒྱུར་བརྗོད་པར་བྱ་ཞིང་བསྟེན་པའོ། །འོ་ན་མུ་ཏྲ་མའི་ངེས་ཚིག་ཅི་ཡིན་ན་རྡོ་
རྗེ་འདིས་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་གདབ་པ་ཉིད་ནི་གདབ་བྱའི་
236 -175



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཡུལ་རྣལ་འབྱོར་པའི་ལུས་ངག་ཡིད་གསུམ་ལ་འདེབས་བྱེད་སྤྲོས་མེད་ལྷན་ཅིག་
སྐྱེས་པའི་ཡེ་ཤེས་དེས་འདེབས་པར་བྱེད་པས་ན། དེས་ན་ནི་རྒྱུ་མཚན་དེས་ནི།
ཕྱག་རྒྱ་བརྗོད་པར་བྱ་ནི་མུ་ཏྲ་མའི་ངེས་ཚིག་དེ་ལ་བྱའོ། །འོ་ན་གོང་ནས་གར་མ་
ལ་སོགས་པ་མུ་ཏྲ་ལྔ་བཤད་པ་དེ་ལ་མང་པ་འམ་ཉུང་པ་མི་རྟོན་པ་ཅི་ཡིན་ཞེ་ན།
མུ་ཏྲ་མ་ལྔར་ངེས་པའི་འཐད་པ་ནི། རྡོ་རྗེ་ནི་རྡོ་རྗེའི་རིགས་དང་
། དེ་བཞིན་པད་
མོ་པད་མའི་རིགས་དང་
། ལས་ཀྱི་རིགས་དང་དེ་རྣམས་དེ་བཞིན་གཤེགས་པའི་
རིགས་དང་རིན་པོ་ཆེའི་རིགས་ཉིད་དང་སངས་རྒྱས་ལ་རིགས་རྣམ་པ་ལྔའོ། །
སྙིང་རྗེ་ཆེན་པོ་ནི་བྱང་ཆུབ་སེམས་དཔའ་རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་
ནས། དམ་པའི་ནི་ཡང་དག་པར་རྫོགས་པའི་སངས་རྒྱས་སོ། །
རིགས་ནི་རྣམ་པ་ལྔ་རུ་བརྗོད་ཞེས་པ་ནི་སྤྱིར་སེམས་ཅན་ལ་སྦྱང་གཞི་
ཉོན་མོངས་པ་ལྔ་ཕུང་པོ་ལྔ་འབྱུང་བ་ལྔ་ཡོད་པ་དེ་སྦྱང་བཞི་ལྔ་ལ། སྦྱོང་བྱེད་བུདྡྷ་
རིགས་ལྔ་བྱུང་བུདྡྷ་རིགས་ལྔ་ཡོད་པས་སྒྲུབ་པ་པོ་ལྔ་ལ་མུ་ཏྲ་མ་ཡང་ལྔར་བསྟན་
གསུངས། འོ་ན་རིགས་ལྔ་ལ་མུ་ཏྲ་མ་ལྔ་འདུག་གིས་རིགས་གང་དང་གང་ལ་མུ་ཏྲ་
མ་གང་དང་གང་ཤེས་ན། རྡོ་རྗེའི་མུ་ཏྲ་ཡུང་མོ་ཡིན། ཞེས་རྡོ་རྗེ་རིགས་ཀྱི་རྣལ་
འབྱོར་པ་ལ་ཤེས་པའི་ཕྱག་རྒྱ་མ་དེ་གཡུང་མོའི་བུ་མོ་ཡིན། དེ་བཞིན་དུ་པད་མ་
རིགས་ཀྱི་རྣལ་འབྱོར་པ་ལ་ཤིས་པའི་མུ་ཏྲ་མ་དེ་གར་མའི་བུ་མོ་ཡིན། ལས་ཀྱི་
རིགས་ཀྱི་རྣལ་འབྱོར་པ་ལ་ཤིས་པའི་མུ་དྲ་མ་དེ་ཚོས་མཁན་མའི་བུ་མོ། །
དེ་བཞིན་གཤེགས་པའི་རིགས་ཀྱི་རྣལ་འབྱོར་པ་ལ་ཤིས་པའི་མུ་ཏྲ་མ་དེ་
བྲམ་ཟེའི་བུ་མོ། །རིན་པོ་ཆེའི་རིགས་ཀྱི་རྣལ་འབྱོར་པ་ལ་ཤེས་པའི་ཕྱག་རྒྱ་མ་དེ་
རྡོལ་བའི་བུ་མོར་ཤེས་པར་བྱའོ། །དེའི་ཕྱིར་ན་ཕྱག་རྒྱ་མ་ལྔར་ནི་རྣམ་པ་ལྔར་
236 -176



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ངེས་པ་ཁོ་ན་ཡིན་བྱའོ། །འོ་ན་རིགས་ལྔ་དང་ཕྱག་རྒྱ་མ་ལྔ་གཅིག་གམ་ཐ་དད་
བྱས་པ་ལ་དོན་དམ་དུ་གཅིག་ཀུན་རྫོབ་དུ་ཐ་དད་བྱ་བ་གཅིག །འདི་རྣམས་ནི་
རིགས་ལྔ་དང་ཕྱག་རྒྱ་མ་ལྔ་པོ་འདི་རྣམས་སོ། །
དེ་བཞིན་ནི་ཆོས་ཀྱི་དབྱིངས་སྟོང་ཉིད། གཤེགས་པ་སླར་ཆོས་དབྱིངས་
སྟོང་ཉིད་དུ་རོ་གཅིག་པས། མདོར་བསྡུས་ནི་རིགས་ལྔར་རོ་གཅིག་པ་དེ་བརྗོད་
པར་བྱ་ནི་བརྗོད་ཞེས་བྱ་བ་བཤད་ཞེས་བྱ་བསྟན་ཞེས་དེས་མདོར་བསྟན། རྒྱས་
བཤད་དཔལ་ལྡན་ནི་བསོད་ནམས་དང་ཡེ་ཤེས་ཀྱི་ཚོགས་གཉིས་རྫོགས་པས་
གདུལ་བྱ་ལ་ལེགས་པའི་ཡོན་ཏན་སྟེར་བའོ། །དེ་བཞིན་ནི་ཆོས་ཉིད་སྟོང་པ་
གཤེགས་པ་ནི་སླར་ཆོས་ཉིད་སྟོང་ཉིད་དུ་གཤེགས་པས་ཆོས་ཉིད་སྟོང་ཉིད་དུ་རོ་
གཅིག་པ་ནི་དོན་དམ་དུ་རོ་གཅིག་པའོ། །ཡང་དེ་བཞིན་ནི་ཆོས་ཉིད་སྟོང་ཉིད། །
གཤེགས་པ་ནི་ཀུན་རྫོབ་རྒྱ་ཆེ་བར་སྤྲོས་མེད་དེ་ལས་རིགས་རྣམ་པ་ལྔ་ལ་མུ་ཏྲ་
རྣམ་པ་ལྔར་བྱུང་བས་ཀུན་རྫོབ་ཏུ་ཐ་དད་དོ། །འདིས་ནི་གཏན་ཚིགས་ཏེ་དོན་
དམ་དུ་རིགས་གཅིག་ལ་ཀུན་རྫོབ་ཏུ་རིགས་ལྔ་མུ་ཏྲ་མ་ལྔར་བྱུང་བ་འདིས་ན་ཤེས་
རབ་སྟོང་པ་དང་རིག་པའི་ཡེ་ཤེས་དབྱེར་མེད་དེ་ལ་དེ་བཞིན་གཤེགས་པ་ཞེས་བྱ་
བ་གཅིག་ཏུ་བརྗོད་པར་བྱ་སྟེ་ཀུན་རྫོབ་དུ་ཐ་དད་དོན་དམ་དུ་གཅིག་བྱའོ། །
འོ་ན་རིགས་ལྔ་ཕྱག་རྒྱ་མ་ལྔ་བྱ་བ་གཅིག་དོན་དམ་པར་ཡོད་དམ་བྱས་པ་
ལ་རིགས་ལ་ཞེན་པ་མེད་པའི་ཕྱིར་རིགས་ཀྱི་དབྱེ་བ་བསྟན་པ་ནི། རིགས་ནི་རྣམ་
རྡོ་རྗེའི་རིགས་ལ་སོགས་པ་རྣམ་པ་ལྔ་རྡོ་རྗེ་འཆང་གིས་རིགས་དང་དྲུག །དེ་ལས་
པ་དྲུག་བརྗོད་རྩ་བྱ་༨ པན་ཆེན་བྱ་བ། རིགས་ནི་རྣམ་
བསྡུས་པར་སོང་ན་མདོར་བསྡུས་པས་ནི་རྣམ་པ་ལྔ་ནི་རིགས་རྣམ་པར་ལྔའོ། །དེ་
236 -177



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལས་ཀྱང་བསྡུ་ན་སྐུ་གསུང་ཐུགས་ཀྱི་དབྱེ་བ་ཡིས་ནི་སྐུའི་རིགས་རྣམ་པར་སྣང་
མཛད་གསུང་གི་རིགས་སྣང་བ་མཐའ་ཡས་ཐུགས་ཀྱི་རིགས་མི་བསྐྱོད་པ་གསུམ་
ལ། །ཕྱི་ནས་རྣམ་པ་གསུམ་མོ། །རིགས་གསུམ་ པོ་ དེ་ ཡང་ གསང་ཆེན་རིགས་
གཅིག་སྟོན་ལ་རིགས་བྱ་བ་མ་ཞེན་བྱ་བའོ། །འོ་ན་རིགས་བྱ་བར་རང་དུ་བཞག་
པའི་འཐད་མ་གཅིག་ཐོང་དང་བྱས་པ་ལ། སྦྱང་གཞི་སེམས་ཅན་ལ་རིགས་རྣམ་པ་
ལྔར་བྱུང་བ་སྦྱོང་བྱེད་སངས་རྒྱས་རིགས་ལྔ་ཡོད་པ་ནི་རིགས་དང་ནི་རྒྱལ་རིགས་
རྗེ་རིགས་བྲམ་ཟེའི་རིགས་དམངས་རིགས་རྡོལ་པའི་རིགས་དང་ལྔ་ཡོད། འབྱུང་
བ་ལྔ་རྣམས་ནི་དང་པོ་ལུས་གྲུབ་པའི་དུས་སུ་ཕ་མ་གཉིས་ཀྱི་བྱང་སེམས་དཀར་
དམར་རྣམ་པ་གཉིས་ལ་སྲ་བ་སའི་ཆོས་གཤེར་བ་ཆུའི་ཆོས། དྲོ་བ་མེའི་ཆོས་གཡོ་
བོ་རླུང་གི་ཆོས་བདེ་བ་ནམ་མཁའི་ཆོས་བྱ་བ་འབྱུང་བ་རྣམ་པ་ལྔ་ཡོད། ཕུང་པོ་
ལྔའི་རང་བཞིན་གྱིས་ནི་གཟུགས་ཀྱི་ཕུང་པོ་དང༌། །ཚོར་བ་དང་། འདུ་ཤེས་དང་
།
འདུ་བྱེད་དང་
། རྣམ་པར་ཤེས་པའི་ཕུང་པོ་ལྔ་ཡོད། དེ་ལྟར་ན་རིགས་ལྔ་འབྱུང་བ་
ལྔ་ཕུང་པོ་ལྔ་འདི་ན་མེད་ཀྱང་ཉོན་མོངས་པ་ལྔ་སྟེ། སེམས་ཅན་གྱི་རྒྱུད་ལ་སྦྱང་
གཞི་ལྔ་ཡོད་པས། སྦྱོང་བྱེད་ཡང་དག་པར་རྫོགས་པའི་སངས་རྒྱས་ལ་རིགས་
རྣམ་པ་ལྔར་བཞག་བྱ་བ་ལ། རིགས་དང་ནི་རིགས་ཞེས་བྱ། བགྲང་བྱ་འདི་ནི་
བགྲང་བྱ་ཞེས་བྱ་སྟེ་སྡེ་ཚན་ཞེས་བྱ་སྟེ། འཐད་པ་དེའི་ཕྱིར་ན་རིགས་ཞེས་མངོན་
པར་བརྗོད་པར་བྱ་ཞེས་བྱའོ། །དེ་ལྟར་ན་དེ་ཁོ་ན་ཉིད་བཞི་ལས་སྔགས་ཀྱི་དེ་ཁོ་
ན་ཉིད་གནས་སྟབས་གསུམ་ལས་ལམ་གྱི་གནས་སྟབས་སོ། །
ད་ནི་དེའི་སྔོན་དུ་ཡང་གནས་སྟབས་གསུམ་ལས་སེམས་དངོས་པོའོ། །
གནས་སྟབས་དེ་ཁོ་ན་ཉིད་བཞི་ལས་ལྷའི་དེ་ཁོ་ན་ཉིད་ནི། །བླ་མ་དམ་པ་ཞིག་ལ་
236 --178



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཐབས་ ཁྱད་ པར་ཅན་དབང་བཞི་གསུམ་དུ་གཏན་ལ་ཕབ་ནས་བཤད་པ་ལ།
འདིའི་ལེའུ་དང་པོ་ནས་ལུས་ལ་ཡེ་ཤེས་ཆེན་པོ་གནས་ཀྱི་ཚིག་བཞི་དང་། གུར་གྱི་
ལེའུ་དང་པོ་ནས་འདི་ལྟར་ཀུན་གཞིའི་རྣམ་ཤེས་དང་ཞེས་པའི་ཚིག་ལྔ་དང་
། འདི་
ནས་བསྒོམ་པ་པོ་མེད་ནི་དོན་དམ་དངོས་པོ་གཤིས་དེ་སྒོམ་པར་བྱེད་པ་མེད་པོ་
གར་སོང་ལྷན་ཅིག་སྐྱེས་པའི་ཡེ་ཤེས་སུ་སོང་
། དེ་བཞིན་དུ་སྒོམ་པ་ཡང་མེད་ནི་
དོན་དམ་དངོས་པོ་གཤིས་དེ་ལ་སྒོམ་པར་བྱ་བའི་ཡུལ་ཀྱང་མེད་ཟག་པ་མེད་པའི་
ལྷན་ཅིག་སྐྱེས་པར་སོང་
། དེ་བཞིན་དུ་ལྷ་མེད་དོ་དམ་དངོས་པོ་གཤིས་ལ་སྔགས་
ཀྱི་ཡོད་ པ་མ་ཡིན་ཞེས་བྱའོ། །འོ་ན་སྔགས་དང་ལྷ་ལ་སྐུར་བ་བཏབ་བོ་ཞེ་ན།
སྤྲོས་པ་མེད་པ་ནི་སྐྱེ་མེད་ཀྱི་རང་བཞིན་ལས་སྔགས་ནི་སྤྲོས་མེད་དེ་ཀུན་རྫོབ་
ཙམ་དུ་སྔགས་སུ་བྱུང་
། ལྷ་ནི་ཡང་དག་ནི་སྒྱུ་མའི་རྣམ་པ་ལྟ་བུར་ལྷར་བྱུང་བའོ། །
དེ་ལྟར་དབང་བཞི་གསུམ་དུ་གཏན་ལ་ཕབ་པའི་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་དེ་ལ་ཕྱི་རོལ་མུ་སྟེགས་པ་ནང་པ་སངས་རྒྱས་པའི་ལྷ་ཐམས་ཅད་ཀྱི་མིང་གི་
བཏགས་སུ་བཏུབ་བམ་བྱས་པ་ལ་བཏུབ།
དེ་ལས་ དང་ པོ་ནང་ པ་སངས་རྒྱས་ པའི་ལྷ་ཐམས་ཅད་ ཀྱི་མིང་གིས་
གཏགས་སུ་བཏུབ་པ་ནི། རྣམ་སྣང་ནི་དོན་དམ་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་དེ་ཉིད་རྣམ་པ་སྣ་ཚོགས་སུ་ཤར་ཞིང་རྣམ་པ་སྣ་ཚོགས་སུ་སྣང་བས་རྣམ་
སྣང་། ཀུན་རྫོབ་དུ་རྣམ་པར་སྣང་མཛད་ཀྱི་སྐུ་ཕྱག་རྒྱ་ཆེན་པོར་ཡང་བྱུང་ངོ་
། །མི་
བསྐྱོད་ནི་སྤྲོས་མེད་དངོས་པོ་གཤིས་དེ་ལ་གཟུང་བ་དང་འཛིན་པའི་རྣམ་པར་རྟོག་
པ་གང་གིས་ཀྱང་མི་བསྐྱོད་པས་ན་མི་བསྐྱོད་པ། ཀུན་རྫོབ་ཏུ་མི་བསྐྱོད་པའི་སྐུ་
ཕྱག་རྒྱ་ཆེན་པོར་ཡང་བྱུང་ངོ་
། །དོན་ཡོད་དང་ནི་སྤྲོས་མེད་དེས་འདོད་པའི་དོན་
236 -179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཐམས་ཅད་སྟེར་བར་བྱེད་པས་དོན་ཡོད་གྲུབ་པ། ཀུན་རྫོབ་ཏུ་དོན་ཡོད་གྲུབ་པའི་
སྐུ་ཕྱག་རྒྱ་ཆེན་པོར་ཡང་བྱུང་
། རིན་ཆེན་ནི་སྤྲོས་མེད་དེ་ལས་དགོས་འདོད་
ཐམས་ཅད་འབྱུང་བ་ལས་རིན་ཆེན་འབྱུང་ལྡན། ཀུན་རྫོབ་ཏུ་རིན་ཆེན་འབྱུང་ལྡན་
གྱི་སྐུར་ཡང་བྱུང་ངོ༌
། །དཔག་མེད་ནི་རྒྱ་གར་སྐད་དུ་ཨ་རོ་ལི་ཀ་བྱ་བ་སྤྲོས་པ་
ཐམས་ཅད་གཅོད་པ་ལ་འགྲོ་དཔག་མེད་ལ་འགྲོ་བ་ལས། སྤྲོས་མེད་དེ་སྤྲོས་པ་
ཐམས་ཅད་གཅོད་པས་ན་དཔག་མེད་དུ་བྱུང་
། ཀུན་རྫོབ་ཏུ་འོད་དཔག་མེད་ཀྱི་
སྐུར་ཡང་བྱུང་། སེམས་དཔའ་ནི་སྤྲོས་མེད་དངོས་པོ་གཤིས་དེས་བདེ་སྟོང་དབྱེར་
མེད་ལ་སེམས་དཔའ་སེམས་དཔའ་ཀུན་རྫོབ་ཏུ་རྡོ་རྗེ་སེམས་དཔའི་སྐུ་ཕྱག་རྒྱ་
ཆེན་པོར་ཡང་འབྱུང་བྱའོ། །
འོ་ན་ སྤྲོས་ མེད་དེ་ ལ་ ཕྱི་རོལ་དུ་མུ་སྟེགས་ བྱེད་ པའི་ ལྷའི་ མིང་ གིས་
གདགས་སུ་བཏུབ་བམ་བྱས་པ་ལས། ཚངས་པ་ཁྱབ་འཇུག་ཞི་བ་དང་
། །ཐམས་
ཅད་སངས་རྒྱས་དེ་ཉིད་བརྗོད་པ་དང་དྲུག་མདོར་བསྟན། རྒྱས་པར་བཤད་པ་ལ་
གོང་གི་ཚངས་པ་བཤད་པས་འདིར་ན་ཚངས་པ་སྒྲིབ་བྲལ་སངས་རྒྱས་ཉིད་ཞེས་
པས་ནི་དོན་དམ་དངོས་པོ་གཤིས་དེ་ལ་ཉོན་མོངས་པ་དམ་ཤེས་བྱའི་སྒྲིབ་པ་
གཉིས་དག་ཅིང་ཚངས་པས་ཚངས་པ་སྒྲིབ་བྲལ་སངས་རྒྱས་ཉིད། ཀུན་རྫོབ་ཏུ་མུ་
སྟེགས་ཀྱི་ལྷ་ཚངས་པའི་བདག་ཉིད་དུ་ཡང་བྱུང་
། ཡོང་ཁྱབ་འཇུག་བཤད་པས་
འཇུག་ཕྱིར་ཁྱབ་འཇུག་ནི་ལྷན་ཅིག་སྐྱེས་པའི་དེ་ཉིད་བརྟན་གཡོའི་དངོས་པོ་
ཐམས་ཅད་ལ་ཁྱབ་ཅིང་འཇུག་པས། ཀུན་རྫོབ་ཏུ་མུ་སྟེགས་གྱི་ལྷ་ཁྱབ་འཇུག་ཏུ་
ཡང་བྱུང་། གོང་གི་ཞི་བ་པོ་བཤད་པས། རྟག་ཏུ་དགེ་བས་ཞི་བས་ཉིད་ནི་སྤྲོས་
མེད་དེ་རེས་འཇོག་མིན་ཏེ་རྒྱུན་མི་འཆད་པར་གནས་པས་རྟག་ཏུ། དགེ་བ་ནི་ས་
236 -180



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཧ་ཀྱི་བདག་ཉིད། ཞི་བ་ཉིད་ནི་སྤྲོས་མེད་དེ་དངོས་པོ་དང་མཚན་མའི་རྣམ་རྟོག་
ཐམས་ཅད་ཞི་བས་སོ། །ཀུན་རྫོབ་ཏུ་མུ་སྟེགས་ཀྱི་ལྷ་ཞི་བ་པའོ། །གོང་གི་ཐམས་
ཅད་བཤད་པས་ཐམས་ཅད་ཀུན་གྱི་བདག་ཉིད་གནས་ནི་སྤྲོས་མེད་དེ་རྣམ་པ་སྣ་
ཚོགས་པར་འབྱུང་ཞིང་རྣམ་པ་སྣ་ཚོགས་པ་ཐམས་ཅད་ཀྱི་བདག་ཉིད་དུ་གན་
པས་ཀུན་རྫོབ་ཏུ་མུ་སྟེགས་ཀྱི་ལྷ་ཐམས་ཅད་པར་ཡང་འབྱུང་ངོ་། །ཡང་ གོང་གི་དེ་
ཉིད་བཤད་པས་དམ་པའི་བདེ་བ་དེ་ཉིད་དོན་དམ་ལྷན་ཅིག་སྐྱེས་པའི་ཡེ་ཤེས་ཀྱི་
བདེ་བ་ལས་མ་འདས་པས་སོ། །
ཀུན་རྫོབ་ཏུ་མུ་སྟེགས་ཀྱི་ལྷ་དེ་ཉིད་པར་བྱུང་
། ཡང་གོང་གི་སངས་རྒྱས་
པོ་བྱ་བ་བཤད་པས་བདེ་བ་རྟོགས་ཕྱིར་རྣམ་སངས་རྒྱས་ནི་དོན་དམ་པར་ལྷན་
ཅིག་སྐྱེས་པའི་ཡེ་ཤེས་དེ་ཉིད་ཀྱི་བདེ་བར་རྟོགས་ཤིང་དེ་ལས་མ་འདས་པས་
ཀུན་རྫོབ་བཏགས་ཚོད་དུ་མུ་སྟེགས་ཀྱི་ལྷ་རྣམ་པ་སངས་རྒྱས་པའི་བདག་ཉིད་དུ་
ཡང་དོན་དམ་ལྷན་ཅིག་སྐྱེས་པའི་ཡེ་ཤེས་དེ་ཉིད་བྱུང་བའོ། །འོ་ན་དོན་དམ་
དངོས་པོའི་གཤིས་དེ་ལ་ལྷ་བྱ་བ་རང་དུ་གདགས་སུ་བཏུབ་བམ་བྱས་པ་ལ། གང་
ཕྱིར་ལུས་ལ་འབྱུང་བ་ཉིད་ནི་ལུས་ལས་ཀུན་རྫོབ་བྱང་ཆུབ་ཀྱི་སེམས་འབྱུང་དེ་
ལས་དོན་དམ་ཟག་མེད་སྐྱེ་བས་ན་དེ་ལས་ལྷ་ཞེས་མངོན་པར་བརྗོད་པར་བྱ་ནི་
ལེའུ་བརྒྱད་པ་ནས་ལྷ་ཞེས་བྱ་བར་བྱང་ཆུབ་སེམས་ཞེས་སོ། །དེ་ལྟར་དོན་དམ་
ལྷན་ཅིག་སྐྱེས་པའི་ཡེ་ཤེས་ལ་ཕྱི་རོལ་མུ་སྟེགས་པ་དང་ནང་པ་སངས་རྒྱས་པའི་
ལྷར་ གདགས་ སུ་བཏུབ་པར་འདུག །འོ་ན་ བཅོམ་ ལྡན་ འདས་ ཀྱིས་ མིང་གི་
གདགས་སུ་བཏུབ་བམ་ཞེ་ན། བཏུབ་པ་ནི་སངས་རྒྱས་འདི་ ནི་སྤྲོས་མེད་ལྷན་
ཅིག་སྐྱེས་པའོ། །བྷ་ག་ནི་མིང་བ་ག་ཞེས་བཅོམ་ལྡན་འདས་ཞེས་ཀྱང་བྱའོ། །བྷ་
236 -181



མེས་པོའི་ཤུལ་བཞག་ལས། ག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ག་རྣམ་པ་དྲུག་ཏུ་འཇོམས་བྱེད་ཀྱི་ངོས་ནས་སོ། །དེ་ཡང་གང་ཞེ་ན། དབང་ཕྱུག་
ལ་སོགས་ཡོན་ཏན་ཀུན་ནི་དབང་ཕྱུག་ལ་སོགས་པའི་ཡོན་ཏན་རྣམ་པ་དྲུག་དང་
ལྡན་པས་བཅོམ་ལྡན་འདས་ཞེས་སོ། །ཡང་ན་ཉོན་མོངས་ལ་སོགས་བདུད་ནི་
ཉོན་མོངས་པའི་བདུད་ལ་སོགས་པ་བཞིའོ། །
དེའི་གྲངས་སམ་པུ་ཏའི་རྟག་པ་དང་པོའི་རབ་དུ་བྱེད་པ་ཞེས་པ་ནས།
དབང་ཕྱུག་དང་ནི་གཟུགས་བཟང་དང་། དཔལ་དང་གྲགས་དང་ཡེ་ཤེས་དང་།
བརྩོན་ འགྲུས་ ཕུན་ སུམ་ འཚོགས་པ་ལ། དྲུག་ དེ་ནི་བཅོམ་པར་བཤད། ཞེས་
གསུངས། འཇོམས་ཕྱིར་བཅོམ་ལྡན་འདས་ཞེས་བྱ་ནི་གཞོམ་བྱའི་ངོས་ནས་ཉོན་
མོངས་པ་ལ་སོགས་པའི་བདུད་བཞི་པོ་དེ་རྩ་ནས་ཕྱུང་ཞིང་འཇོམས་པའི་ཕྱིར་ན་
ཡང་སྤྲོས་མེད་ལྷན་ཅིག་སྐྱེས་པའི་ཡེ་ཤེས་དེ་ལ་བཅོམ་ལྡན་འདས་ཞེས་བྱ། དེར་
མ་ཟད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལ་མ་བྱ་བའམ་སྲིང་མོ་བྱ་བའི་མིང་
གིས་ཀྱང་གདགས་སུ་བཏུབ་པ་ནི། གང་ཕྱིར་ནི་གང་གི་ཕྱིར་སྤྲོས་མེད་དེ་ལ་མ་
ཞེས་བྱ་ན། སྐྱེ་འགྲོ་བསྐྱེད་པ་ནི་དཔེར་ན་འཇིག་རྟེན་ན་ཐམས་ཅད་བསྐྱེད་པ་ལ་
མ་ཟེར། འདི་རུས་ཡང་སྤྲོས་མེད་དེ་ལས་སྣོད་བཅུད་ཀྱི་འགྲོ་བ་སེམས་ཅན་སྐྱེ་
འགྲོ་ཐམས་ཅད་བསྐྱེད་པར་བྱེད་པས། །ཤེས་རབ་ནི་དོན་སྟོང་ཉིད་མཚོན་པས། །
མ་ཞེས་བརྗོད་པར་བྱ་ནི་རེ་ཤིག་སྤྲོས་མེད་ལ་མའི་མིང་གིས་གདགས་སོ། །
གང་སྤྱིར་ནི་སྤྲོས་མེད་དེ་ལ་གང་གི་ཕྱིར་སྲིང་མོ་ཞེས་བྱ་ཞེ་ན། སྐལ་བ་
སྟོན་པ་ནི་འཇིག་རྟེན་ན་སྲིང་མོ་བྱ་སྐལ་བའམ་ཆ་ཤས་སམ་དུམ་བུ་སྟེར་བར་བྱེད་
འདིར་ཡང་ལྷན་ཅིག་སྐྱེས་པའི་ཡེ་ཤེས་ཀྱི་སྐལ་བའམ། ཆ་ཤས་སམ་དུམ་བུ་སྟེར་
བར་བྱེད་པས། ཤེས་རབ་ནི་སྤྲོས་མེད་དེ་ལ་སྲིང་མོ་ཞེས་བྱ་ཉིད། དེར་མ་
ར་མ་ཟད་
236 -182



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
སྤྲོས་མེད་དེ་ལ་ཚོས་མཁན་མ་ལ་སོགས་པའི་མིང་གིས་གདགས་སུ་བཏུབ་པ་ནི།
བཙོ་བླག་མ་ དང་བུ་མོ་དང་། གར་མཁན་མ་ཡང་བརྗོད་པར་བྱ་ཞེས་མདོར་
བསྟན། དེ་ རྒྱས་ པར་ བཤད་ པ་ སེམས་ ཅན་ ཐམས་ ཅད་ མཆོད་ པའི་ ཕྱིར་ནི།
དཔེར་ན་འོ་སྐོལ་རང་ལོ་ཀ་སྣམ་བུ་དཀར་པོ་དང་སྔོན་པོ་དང་སེར་པོ་ལ་སོགས་
པར་བསྒྱུར་བ་ལ་ཚོས་མཁན་མ་ཟེར། དཔེ་དེ་བཞིན་དུ་སེམས་ཅན་ཐམས་ཅད་ནི་
ཁམས་གསུམ་གྱི་སེམས་ཅན་ཐམས་ཅད་དོ། །འཚེད་པའི་ཕྱིར་ནི་སྤྲོས་མེད་དེས་
རྣམ་རྟོག་ཐམས་ཅད་ཟག་པ་མེད་པའི་ཡེ་ཤེས་སུ་བསྒྱུར་བར་བྱེད་པས་བཙོ་རླག་
མ་ཞེས་བྱ་བའི་མིང་གིས་སྤྲོས་མེད་ལ་གདགས་སོ། །
ཡོན་ཏན་འཇོ་ཕྱིར་ཤེས་རབ་ནི་འཇིག་རྟེན་ན་བུ་མོ་བྱ་བའང་འོ་མ་འཇོ་
བའི་དོན་གྱིས་ན་བུ་མོ་ཟེར། འདིར་སྤྲོས་མེད་དེ་ལ་སངས་རྒྱས་གྱི་སྟོབས་དང་མི་
འཇིགས་པ་དང་གཟུངས་དང་ཏིང་ངེ་འཛིན་གྱི་ཡོན་ཏན་ཐམས་ཅད་འཇོ་བར་བྱེད་
པས་ཤེས་རབ་ནི་སྤྲོས་མེད་ལ་བུ་མོ་ཞེས་ནི་བརྗོད་པར་བྱ་ནི། བུ་མོའི་མིང་གིས་
ཀྱང་གདགོས་སོ། །སྙིང་རྗེ་ཆེན་པོ་ནི་མི་དམིགས་པའི་སྙིང་རྗེ་ཆེན་པོའོ། །གཡོ་
བའི་ཕྱིར་ནི་ལོ་ཀ་ན་གོར་མི་འདྲ་བ་མང་པོ་བསྒྱུར་བ་ལ་གར་མཁན་ཟེར། དཔེ་དེ་
བཞིན་དུ་ཤེས་རབ་ནི་དངོས་པོ་གཤིས་ལ་གར་མར་བརྗོད་པར་བྱ་ནི་མི་དམིགས་
པའི་སྙིང་རྗེ་ཆེན་པོས་ཁྱབ་ཅིང་མི་འདྲ་བས་བསྒྱུར་བར་བྱའོ། །གང་ཕྱིར་ནི་གང་
གི་ཕྱིར་སྤྲོས་མེད་དེ་ལ་གཡུང་མོ་ཞེས་བྱ་ཞེ་ན། བཅོམ་ལྡན་མི་རེག་པ་ནི་ལྟོ་བ་ལ་
ཕན་ཆད་ན་གཡུང་མོ་བྱ་བ་རིགས་ངན་ཡིན། རིགས་ངན་གྱི་ཁྱིམ་དུ་རིགས་བཟང་
པོ་མི་འགྲོ་རིགས་ངན་ལ་རེག་ཏུ་མི་བཏུབ། དཔེ་དེ་བཞིན་དུ་སྤྲོས་མེད་དུ་རྟོགས་
ཙམ་ན་ཉོན་མོངས་པ་དང་རྣམ་པར་རྟོག་པ་ཐམས་ཅད་ཀྱིས་རེག་ཏུ་མི་བཏུབ་པར་
236–183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འདུག་པས་དེ་ཕྱིར་གཡུང་མོར་བརྗོད་པར་བྱའོ། །
ད་ནི་གནས་ཐབས་གསུམ་ལས་དངོས་པོའི་གནས་ཐབས་དེའི་ནང་ནས་
ཀྱང་ལུས་དངོས་པོའི་གནས་ཐབས། །དེ་ཁོ་ན་ཉིད་བཞི་ལས་བདག་གིས་དེ་ཁོ་ན་
ཉིད་བསྟན་པ་ནི། ཇོ་བོ་ནཱ་རོ་པ་རང་བཞིན་གྱི་སྐུ་གསུམ་འབྲས་བུའི་སྐུ་གསུམ་བྱ་
བར་གསུངས། རང་བཞིན་གྱི་སྐུ་གསུམ་ནི། ཤི་བ་སྟོང་པ་ཆོས་ཀྱི་སྐུ། བར་མ་དོ་
དེ་ལོངས་སྤྱོད་རྫོགས་པའི་སྐུ། མའི་མངལ་དུ་ཁ་མིག་རྣ་བ་ཅན་གྱི་ལུས་གྲུབ་ནས་
ཕྱིར་བྱུང་ནས་གནས་ཀྱི་བར་སྤྲུལ་པའི་སྐུའི་རང་བཞིན་ཡིན་པས་ངག་ཏུ་ཅི་སྨྲས་
པ་ཐམས་ཅད་ཨ་ལི་ཀ་ལི་ལས་མ་འདས་པ་རང་བཞིན་གྱི་བཟླས་པ། རྐང་པ་ཇི་
ལྟར་བསྒྱུར་བ་ཐམས་ཅད་རང་བཞིན་གྱི་དཀྱིལ་འཁོར། ལག་པས་ཇི་ལྟར་བསྒྱུར་
བའམ་སོར་མོ་ཉེད་ པ་ ཐམས་ཅད་ རང་བཞིན་གྱི་མུ་ཏྲ། སེམས་ ཀྱིས་ ཇི་ལྟར་
བསམས་པ་ཐམས་ཅད་རང་བཞིན་གྱི་བསམ་གཏན་ཡིན་ཞེས་སྟོན་པའོ། །དེ་ལ་
དགོས་པ་ཅི་ཡོད་ན་ལུས་ཀྱི་གནད་ཤེས་པའི་དགོས་པའོ། །
དེ་བཤད་པ་ནི། ཨ་ལི་ཀ་ལི་རབ་བརྟོགས་པ་ནི་ལྟེ་བ་སྤྲུལ་པ་ན་ཨ་ཀ་ཙ་
ཏ་སྡེ་ཚན་བརྒྱད་ཀྱི་ཡི་གེ་རང་བཞིན་གྱིས་ཡོད་པས། ངག་ཏུ་ཅི་སྨྲས་པ་ཐམས་
ཅད་ཨ་ལི་ཀ་ལི་ལས་མ་འདས་པས
། བརྗོད་པ་བཟླས་པར་ཡང་དག་བཤད་ནི་
ངག་ཏུ་ཅི་སྨྲས་པ་ཐམས་ཅད་རང་བཞིན་གྱིས་བཟླས་པ་ཡིན་འོ་སྐོལ་ད་ལྟ་བཟླས་
པ་བྱེད་པ་ཐམས་ཅད་བཅོས་མའི་བཟླས་པ་བྱ་བའོ། །རྐང་པའི་རྗེས་ནི་དཀྱིལ་
འཁོར་ཡིན་ནི་རྐང་པའི་རྗེས་ལམ་ལམ་པ་དེ་རང་བཞིན་གྱི་དཀྱིལ་འཁོར། ཉེད་
ཕྱིར་དཀྱིལ་འཁོར་བརྗོད་པར་བྱ་ནི་མ་ད་ལ་དཀྱིལ་འཁོར་དུ་སྒྲ་མཐུན་པས་སམ་
ཡང་ན་ངེས་ཚིག་སྙིང་པོ་ལེན་པས་དཀྱིལ་འཁོར། འོ་སྐོལ་ས་ལ་དཀྱིལ་འཁོར་
236 -184



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབྲི་བ་དེ་ཀུན་བཅོས་མའི་དཀྱིལ་འཁོར་ཡིན། ལག་པ་བསྒྱུར་བ་ཕྱག་རྒྱ་ཡིན་ནི་
ལག་པས་ཇི་ལྟར་བསྒྱུར་བ་ཐམས་ཅད་རང་བཞིན་གྱི་ཕྱག་རྒྱ། སོར་མོ་ཉེད་པ་ནི་
སོར་མོའི་ཚིགས་འདྲེན་པའང་ཕྱག་རྒྱ་ད་ལྟ་ཕྱག་རྒྱ་འཆིང་པ་ཐམས་ཅད་བཅོས་
མའི་ཕྱག་རྒྱའོ། །གང་ཕྱིར་རྣམ་སེམས་བསམ་གཏན་ནི་ཡིད་ལ་བརྣབ་སེམས་ལ་
སོགས་ པ་ ཇི་ ལྟར་དྲན་པ་ཐམས་ཅད་བསམ་གཏན་ནོ། །གང་བསམས་ དེ་ནི་
བསམ་གཏན་ནོ་ནི་ རང་བཞིན་གྱི་བསམ་གཏན། ད་ལྟ་བསྒོམ་པ་ཐམས་ཅད་
བཅོས་མའི་བསྒོམ་པའོ། །
དེ་ལྟར་ལུས་ཀྱི་སྐུ་གསུམ་གྱི་བདག་ཉིད་ཅན་དུ་གཏན་ལ་ཕབ་པ་ལ་
དགོས་པ་ཅི་ཡོད་ན། ལུས་ཀྱི་གནས་ལུགས་ཤེས་པའི་དགོས་པ་ཡོད་དེ་ཤེས་པས་
རྩའི་གནས་ལུགས་ཤེས་པ་དགོས་པ་ཡོད། དེ་ཤེས་ པས་ རྩ་མདུད་གྱི་གནས་
ལུགས་ཤེས་པའི་དགོས་པ་ཡོད། །དེ་ཤེས་པས་ཕ་མ་གཉིས་ཀྱི་ཁུ་ཁྲག་གི་ཐིག་
ལེ་ཤེས་པའི་དགོས་པ་ཡོད། དེ་ཤེས་པས་སེམས་ཀྱི་རྒྱལ་པོའི་བཞུགས་ས་ཤེས་
པའི་དགོས་པ་ཡོད། དེ་ཤེས་པ་ལ་དགོས་པ་ཅི་ཡོད་ན་བསྒོམས་ན་ཡེ་ཤེས་སྐྱེ་
བའི་དགོས་པ་ཡོད་པའོ། །གོང་སྔ་མའི་བཤད་པ་ལ་འབྲེལ་པ་འདི་གསུངས་ཏེ།
མས་བརྩི་ན་དང་པོ་ལུས་དངོས་པོའི་གནས་སྟབས་བདག་གི་དེ་ཁོ་ན་ཉིད་བསྟན་
པ་དེའི་སྔོན་དུ་སེམས་དངོས་པོའི་གནས་སྐབས་ཀྱིས་ལྟ་བ་ལྷའི་དེ་ཁོ་ན་ཉིད་
བསྟན། དེ་ནས་བསྒོམ་པ་ལ་ལམ་གྱི་གནས་སྐབས་ཀྱི་དེ་ཁོ་ན་ཉིད་བསྟན། དེས་
འབྲས་བུ་འབྱུང་བ་ལ་འབྲས་བུའི་གནས་སྟབས་ཡེ་ཤེས་དེ་ཁོ་ན་འཆར་རོ། །ཡས་
མར་བརྩི་ན་ཡེ་ཤེས་ཀྱི་དེ་ཁོ་ན་ཉིད་འབྲས་བུའི་གནས་སྟབས་ཐོབ་པར་བྱེད་པ་
ལ། ལམ་གྱི་གནས་སྟབས་སྔགས་ཀྱི་དེ་ཁོ་ན་ཉིད་དགོས། དེའི་སྔོན་དུ་སེམས་
236 -185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དངོས་པོའི་གནས་སྟབས་ཀྱི་ལྟ་བ་ཤེས་དགོས་པས་ལྷའི་དེ་ཁོ་ན་ཉིད་བསྟན། དེ་
ལས་ལུས་ཀྱི་གནས་ལུགས་ལུས་དངོས་པོའི་གནས་ལུགས་ཤེས་པར་བྱེད་དགོས་
པས་བདག་གི་དེ་ཁོ་ན་ཉིད་བསྟན་པའོ། །
ལྔ་པ་དེ་ཁོ་ན་ཉིད་བཞི་ལ་བསྡམས་པ་ནི། ཇི་ལྟར་ནི་ཇི་ལྟར་གནས་པའི་
གནས་ལུགས་བཞིན་དུའོ། །ཕ་ལས་རྡོ་རྗེ་སློབ་དཔོན་བླ་མའོ། །བདེ་བ་ཐོབ་པ་
ནི་གང་ཟག་གཉིས་པོ་དེས་རང་ལུས་ཐབས་ལྡན་གྱི་མན་ངག་དང་གཞན་ལུས་
ལས་ཀྱི་མུ་ཏྲ་ལ་བརྟེན་པའི་མན་ངག་གཉིས་བླ་མ་ལ་ཐོབ་པའོ། །གདམས་ངག་
དེ་ཐོབ་པ་གཅིག་པུས་ཆོག་གམ་ན་དེའི་བདེ་བ་རང་གིས་བཟའ་ནི་རང་ལུས་
གཞན་ལུས་གཉིས་ཀྱི་མན་ངག་དེ་བསྒོམ་པའོ། །བདེ་བ་གང་གིས་ནི་བསྒོམས་
པས་ཟག་པ་མེད་པའི་ཉམས་སྐྱེས་པའོ། །འཆིང་བ་འདིར་ནི་ལྷན་ཅིག་སྐྱེས་པའི་
ཉམས་མྱོང་དེས་རྣམ་པར་རྟོག་པ་ཐམས་ཅད་འཆིང་བའོ། །དེའི་བདེ་བ་བསམ་
གཏན་བརྗོད་ནི་ཟག་པ་མེད་པའི་ཉམས་མྱོང་ངོ༌། །
ཡང་ན་དོན་དུ་བཤད་ན་དབང་གསུམ་པ་ལ་སྦྱར་བ་ཞིག་ཀྱང་གསུངས་ཏེ།
ཇི་ལྟར་ཕ་ནི་དབང་གསུམ་པའི་མུ་ཏྲ་མའོ། །བདེ་བ་ཐོབ་ནི་དབང་གསུམ་པའི་
ཉམས་མྱོང་སྤྲོས་མེད་དེ་རྟོགས་པའོ། །ཐོབ་པས་ཆོག་གམ་ན་དེའི་བདེ་བར་རང་
གིས་བཟའ་ནི་དབང་གསུམ་པའི་ཉམས་མྱོང་དེ་རྒྱུན་བསྲིང་པའི་དོན་དུ་བསྒོམ་
པའོ། །བདེ་བ་གང་གིས་འཆིང་བ་འདིར་ནི་དབང་གསུམ་པའི་ཉམས་མྱོང་དེས་
གཟུང་འཛིན་ལ་སོགས་པའི་རྣམ་པར་རྟོག་པ་འཆིང་ངོ༌
། །དབང་གསུམ་པ་དེའི་
ཉམས་མྱོང་དེ་ལ་དེའི་བདེ་བ་ལ་བསམ་གཏན་ཞེས་བྱ་བ་ཞིག་ཏུ་བརྗོད། ཡང་
གཏུམ་མོ་ལ་སྦྱར་ན། ཇི་ལྟར་ཕ་ལས་ནི་སྤྱི་བོ་བདེ་ཆེན་ཀྱི་ཧུཾ་ལས། བདེ་བ་ཐོབ་
236 186



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་ནི་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་ནས་སྤྱི་བོ་ནས་བྱང་ཆུབ་ཀྱི་སེམས་
ཡི་གེ་ཧཱུཾ་གི་རྣམ་པ་ཡོད་པ་ལས་བྱང་ སེམས་བབ་ནས་དེ་གཉིས་དཀྲུག་གིས་
འདྲེས་པའོ། །དེའི་བདེ་བ་རང་གིས་བཟའ་ནི་གཏུམ་མོ་འབར་འཛག་ལ་བརྟེན་
ནས་ལྷན་ཅིག་སྐྱེས་པའི་ཉམས་མྱོང་དེ་བསྒོམ་པའོ། །བདེ་བ་གང་གིས་འཆིང་པ་
འདིར་ནི་གཏུམ་མོ་ལ་བརྟེན་པའི་ཉམས་མྱོང་དེས་རྣམ་རྟོག་ཐམས་ཅད་པ་འཆིང་
བའོ། །དེའི་བདེ་བ་བསམ་གཏན་བརྗོད་ནི་གཏུམ་མོའི་ཉམས་མྱོང་ངོ་
། །
ཡང་རྡོ་རྗེ་སེམས་དཔའ་དབབ་པའི་མན་ངག་དང་སྦྱར་བའི་བཤད་པ་
ཞིག་ཀྱང་གསུངས། དེའི་དབང་དུ་བྱས་ན། ཇི་ལྟར་ཕ་ལས་ནི་རང་གི་སྤྱི་བོར་
ཁྱེད་གང་ཙམ་ཀྱིས་མཐོ་བར་བཅོམ་ལྡན་འདས་རྡོ་རྗེ་སེམས་དཔའ་ཡབ་ཡུམ་
ཞལ་སྦྱར་བ་སྐུ་མདོག་དཀར་པོ་ཕྱག་ན་རྡོ་རྗེ་དྲིལ་བུ་བསྣམ་པ་ཞིག་བསྒོམ། བདེ་
བ་ཐོབ་པ་ནི་ལྟེ་བ་ནས་གཏུམ་མོ་ཡེ་ཤེས་མེ་འབར་ཚངས་བུག་ན་ཡར་སོང་། །
རང་གི་སྤྱི་བོའི་རྡོ་རྗེ་སེམས་པའི་ཞབས་གཡས་པའི་མཐེ་བོང་ནས་མར་བྱང་ཆུབ་
ཀྱི་སེམས་ཚངས་པའི་བུ་ག་ན་མར་དཀར་ན་ར་ར་བབ་པས་ལྟེ་བའི་མེ་དང་སྤྱི་
བོའི་བྱང་སེམས་འདྲེས་པས་ཟག་པ་མེད་པའི་བདེ་བ་སྐྱེས་པའོ། །དེའི་བདེ་བ་
རང་གིས་བཟའ་ནི་རྡོ་རྗེ་སེམས་དཔའ་དབབ་པའི་བདེ་བ་བསྒོམ། བདེ་བ་གང་
གིས་ནི་ཉམས་མྱོང་འཆིང་བ་ནི། རྣམ་རྟོག་འཆིང་བས་དེའི་བདེ་བ་ལ་བསམ་
གཏན་དུ་བརྗོད། །
ལེའུའི་མཚན་ནི། དེ་ནི་གཟུགས་དང་སྒྲ་ལ་སོགས་པའོ། ཁོ་ན་ནི་སྤྲོས་
མེད་ལྷན་ཅིག་སྐྱེས་པའི་ཉམས་མྱོང་། ཉིད་མི་སླུ་བའོ། །ལེའུ་པ་ཏ་ལ་ གཞུང་
གཅོད་ཅིང་སྐྱོང་བའོ། །ལྔ་པ་ནི་གྲངས་ཀྱི་གནས་གཞན་ནོ། །གསལ་བའི་སྒྲོན་མ་
236 ---187



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལས་ལེའུ་ལྔ་པའོ།། །།
༈ ལེའུ་དྲུག་པ་འདི་ལ་དོན་རྣམ་པ་གསུམ་ལས། ལེའུ་ལེའུའི་འབྲེལ་ནི་དེ་
ལྟར་བསྐྱེད་རྫོགས་བཟླས་པ་གསུམ་གྱིས་སེམས་མི་གནས་པ་གནས་པ་ལ་དང་
པོ་བསྒོམ་པ། གནས་པ་བརྟན་པ་ལ་ཡང་སྒོམ་ཡང་བསྒོམ་བྱ། བརྟན་པ་བོགས་
དབྱུང་བའི་དོན་དུ་སྤྱོད་པ་བྱེད་དགོས་པས་སྤྱོད་པའི་ལེའུ་དང་འབྲེལ་ལོ། །ལེའུ་
མདོར་བསྟན་རྒྱས་བཤད་དབང་དུ་ན་ལེའུ་དང་པོའི་ནུས་པ་ཞེས་པ་དེ་འགྱུར་གྱི་
བྱེ་བྲག་ཡིན་ནུས་པ་ཞེས་བྱ་མཐུ་ཞེས་བྱ་སྟོབས་ཞེས་བྱ་སྟེ། དོན་ལ་ནུས་པ་རྙེད་
ནས་སྤྱོད་པ་བྱེད་དྲོད་ཐོབ་ནས་སྤྱོད་པ་བྱེད་ནུས་པའམ་མཐུ་རྙེད་ནས་སྤྱོད་པ་བྱེད་
དེ། དོན་ནུས་པའི་བྱ་བ་དེས་མདོར་བསྟན། དེའི་དོན་འདིར་དེ་ནས་གཞན་ཡང་
རབ་བཤད་བྱ་ཞེས་བྱ་བ་ལ་སོགས་པས་ཡར་རྒྱས་པར་འཆད་དོ། །ལེའུ་མངོན་
པར་རྟོགས་པའི་འབྲེལ་ནི། ལུས་ཀྱི་ཞེན་པ་བཟློག་པའི་དོན་དུ་བསྐྱེད་ རིམ་
བསྒོམ། ངག་གི་ཞེན་པ་བཟློག་པའི་དོན་དུ་བཟླས་པ་བྱས། སེམས་ཀྱི་ཞེན་པ་
བཟློག་པའི་དོན་དུ་རྫོགས་རིམ་བསྒོམས། དེ་ལྟར་གསུམ་པོ་དེ་སེམས་མི་གནས་
པ་གནས་པར་བྱེད་པ་ལ་དང་པོ་སྒོམ་པ་ཡིན། གནས་བརྟན་པ་ལ་འོར་ཅིག་
སྒོམས་པས་མི་འོང་ཡང་བསྒོམ་ཡང་བསྒོམ་བྱེད་ཡིན། བརྟན་པ་བོགས་དབྱུང་
བའི་དོན་དུ་སྤྱོད་པ་བྱས་ན་གང་ཟག་བརྩོན་འགྲུས་ཅན་ཟླ་བ་རིལ་པོ་གསུམ་དང་
ཞག་བདུན་ན་ཚེ་གཅིག་གིས་སངས་རྒྱ་བྱ་བ་བརྟག་པ་ཕྱི་མའི་ལེའུ་གཉིས་པར་
དོན་སྡེབས་དེ་ལྟ་བུ་ཅི་འོང་ངོ་
། །
ལེའུ་འདི་རང་ལས་ཆོས་རྣམ་པ་གསུམ་ལས། དང་པོ་བཤད་པར་ཞལ་
གྱིས་བཞེས་པ་ནི། དེ་ནས་ནི་ལེའུ་ལྔ་པ་བཤད་པའི་དེ་ནས་སོ། །གཞན་ལེའུ་ལྔ་
236 --188



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པའི་རྫོགས་པའི་རིམ་པ་ལས་གཞན་དུ་གྱུར་པའི་སྤྱོད་པ་ཡང་རབ་ཏུ་བཤད་པར་
བྱ་ནི། སྤྱོད་པ་ལ་དོན་རྣམ་ལྔ་ལས། དོན་དང་པོའི་སྤྱོད་པའི་དབྱེ་བ་ནི་གསུམ་
ལས། ལས་དང་པོ་བའི་སྤྱོད་པ་ནི། བསྐྱེད་པའི་ རིམ་པ་ལ་བརྟན་པ་མ་ཐོབ་
རྫོགས་པའི་རིམ་པ་ལ་རྟགས་མ་ཐོན་པ་རྣམས་ཀྱིས་ལས་དང་པོ་བའི་སྤྱོད་པ་བྱེད་
པ་སྟེ། ཐུན་བཞིར་བསྐྱེད་ རྫོགས་ སྒོམས་ནས་ཐུན་མཚམས་ སུ་ དཀོན་མཆོག་
མཆོད་པ་དང་
། མཎྜལ་བྱ་བ་དང་། མདོ་གདོན་པ་དང་། དཀོན་མཆོག་གསུམ་ལ་
སྐྱབས་སུ་འགྲོ་བ་དང་། འབྱུང་པོ་དང་ཡི་དྭགས་ལ་གཏོར་མ་བཏང་བ་དང་
། ཚ་
ཚ་གདབ་པ་ལ་སོགས་པ་ལས་དང་པོ་བའི་བྱ་བའི་རིམ་པ་བཅོ་ལྔ་བྱ་བ་སྟེ། གུར་
གྱི་ལེའུ་བཅོ་ལྔ་པ་ནས་འཛམ་པ་ལྷ་ལ་ཆུ་སྦྱིན་དང་། ཞེས་པ་ལ་སོགས་པ་སྟོན་ཏེ་
སྤྱད་རྒྱུའི་སྤྱོད་པའོ་གསུངས།
བརྟེན་པ་བསམ་པ་སློབ་པའི་སྤྱོད་པ་ནི་གཉིས་ལས། དང་པོ་བསྐྱེད་རིམ་
གྱི་བརྟེན་པ་བསམ་པ་སློབ་པའི་སྤྱོད་པ་ནི། བསྐྱེད་རིམ་གྱི་མཉམ་བཞག་རྗེས་
ཐོབ་རེ་སྙོམས་པའི་སྤྱོད་པ་སྟེ། དེ་ཡང་མཉམ་བཞག་ལ་ལྷའི་སྐུའི་བསྐྱེད་པའི་
རིམ་པ་མཚན་བཟང་པོ་སུམ་ཅུ་རྩ་གཉིས་དཔེ་བྱད་བཟང་པོ་བརྒྱད་ཅུ་པ་བརྒྱན་
པའི་ སྐུ་ དེ་ བསྒོམས་ནས། རྗེས་ ཐོབ་ ལ་ ཕྱི་སྣོད་ཀྱི་འཇིག་རྟེན། ཐམས་ཅད་
གཞལ་ཡས་ཁོང་ན་བཅུད་ཀྱི་སེམས་ཅན་ཐམས་ཅད་ཧེ་བཛྲའི་ལྷ་དང་ལྷ་མོར་
བསྒོམ་ཏེ། འདིའི་བརྟག་པ་དང་པོའི་ལེའུ་བཞི་པ་ནས། ཐུན་གསུམ་དུ་བྱིན་གྱིས་
བརླབས་པའི་སྒོམ་པ་རྣམ་པར་སྒོམ་ནས་ལངས་ཏེ། ལྷའི་གཟུགས་སུ་གཞག་གོ་
ཞེས་པ་དང་། གུར་གྱི་ལེའུ་དྲུག་པ་ནས་ཐུན་མཚམས་བཞིར་ནི་དམ་བཅས་ལ་
ཞེས་པ་ལ་སོགས་པས་སྟོན་ཏོ། །
236 ---189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྫོགས་རིམ་གྱི་བརྟན་པ་བསམ་པ་སློབ་པའི་སྤྱོད་པ་ནི། མཉམ་བཞག་ལ་
རྫོགས་རིམ་བདེ་སྟོང་སྤྲོས་བྲལ་དོན་དེ་བསྒོམ། རྗེས་ཐོབ་ལ་སྣང་གྲགས་ཀྱི་ཆོས་
ཐམས་ཅད་བདེ་སྟོང་སྤྲོས་བྲལ་དུ་བསྒོམ་ཏེ། འདིའི་ལེའུ་བདུན་པ་ནས། ཇི་ལྟར་
བདག་ཉིད་དེ་ལྟར་གཞན། །དེ་བཞིན་བདག་ཉིད་ངང་མཆོག་ཉིད། །ཞེས་པ་དང་།
གུར་ལེའུ་བཞི་པའི་ཡེ་ཤེས་འཕུངས་པའི་བློ་ལྡན་པ། དེའི་རྗེས་སུ་ཐམས་ཅད་
བྲལ་ཞེས་སོ། །བསྟེན་སློབ་གཉིས་པོ་དེ་སྒོམ་རྒྱུར་གདའོ་གསུངས། །གསུམ་པ་
རིག་པ་བརྟུལ་ཞུགས་ཀྱི་སྤྱོད་པ་ལ་གསུམ། སྤྲོས་བཅས་ཀྱི་སྤྱོད་པ་དང་
། སྤྲོས་
མེད་ཀྱི་སྤྱོད་པ་དང་
། ཤིན་ཏུ་སྤྲོས་མེད་ཀྱི་སྤྱོད་པའོ། །
དང་པོ་ནི་ལྷ་མོ་བཅོ་ལྔ་ཁྲིད་ནས་སྤྱོད་པ་བྱེད་པ་ཡིན། སྤྲོས་མེད་ཀྱི་སྤྱོད་
པ་ནི་ལྷ་མོ་བརྒྱད་ཁྲིད་ནས་བྱེད་པ་ཡིན། ཤིན་ཏུ་སྤྲོས་མེད་ཀྱི་སྤྱོད་པ་ནི་ལྷ་མོ་
གཅིག་ཁྲིད་ནས་སྤྱོད་པ་བྱེད་པ་ཡིན་ནོ། །སྤྱོད་པའི་དགོས་པ་ནི་ལྔ་སྟེ་ཡང་དག་
པར་ རྫོགས་ པའི་ སངས་ རྒྱས་ ཀྱིས་ གསང་སྔགས་ ཀྱི་ རྒྱུད་ དུ་ སྤྱོད་པ་ བྱ་བར་
གསུངས་པས་སངས་རྒྱས་ཀྱི་བཀའ་མི་གཅོག་པའི་དགོས་པ་དང་
། །གནས་དང་
ཉེ་བའི་གནས་ཞིང་དང་ཉེ་བའི་ཞིང་ལ་སོགས་པ་གནས་བཅུ་གཉིས་བགྲོད་པས་
ཕ་རོལ་དུ་ ཕྱིན་པའི་ས་བཅུ་གཉིས་བགྲོད་པར་འགྱུར་བའི་དགོས་པ་དང་། །
གནས་དེར་བགྲོད་པས་མཁའ་འགྲོ་མ་རྣམས་ཀྱིས་བྱིན་གྱིས་རློབ་པར་འགྱུར་
བའི་དགོས་པའོ། །འབྲས་བུ་བླ་ན་མེད་པ་ཡང་དག་པར་སངས་རྒྱ་བར་འགྱུར་
བའི་ དགོས་ པ་དང་། ཉིང་དགོས་བཅོམ་ལྡན་འདས་དཔལ་དགྱེས་པ་རྡོ་ རྗེའི་
དངོས་གྲུབ་ཐོབ་པའི་ཉེར་རྒྱུར་འགྱུར་བའི་དགོས་པའོ། །
སྤྱོད་པའི་ངེས་ཚིག་ནི་གཉིས་ཏེ། བསྐྱེད་པའི་རིམ་པའི་དབང་དུ་བྱས་པ་
236-190



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དང༌། རྫོགས་པའི་རིམ་པའི་དབང་དུ་བྱས་པའོ། །བསྐྱེད་རིམ་དབང་དུ་ན་རིག་པ་
ནི་ལྷའི་སྐུ་ལ་བྱ་ལ། བརྟུལ་ཞུགས་ནི་ཐ་མལ་ལུས་ངག་ཡིད་རྣམ་གསུམ་པོ་དེ་
བརྟུལ་ནས་ཧེ་རུ་ཀའི་རྒྱན་ཆ་ལུགས་སུ་ཞུགས་པའོ། །རྫོགས་རིམ་དབང་དུ་ན་
རིག་པ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཀྱི་དོན་རིག་པ། བརྟུལ་ཞུགས་
ནི་ཐ་མལ་ལུས་ངག་ཡིད་གསུམ་བརྟུལ་ནས་སྤྲོས་མེད་ལྷན་ཅིག་སྐྱེས་པའི་རྒྱན་ཆ་
ལུགས་སུ་ཞུགས་པའོ། །སྤྱོད་པའི་དུས་ཚོད་ནི་ཅུང་ཟད་དྲོད་ནི་ཐོབ་པ་ན་ཞེས་
པས་དྲོད་ཐོབ་ནུས་པ་རྙེད་གཞན་གྱི་མི་དད་པ་སྒྱུར་ནུས་པ་སློབ་དཔོན་ཏོག་རྩེ་
པའམ་བྷིར་བ་བ་ལྟ་བུར་སོང་ན་བྱའོ། །
སྤྱོད་པ་བྱ་དང་བྱ་ན་སྤྱོད་པ་ཅི་ལྟར་བྱ་བའི་རིམ་པ་ལ་ལེའུའི་གཞུང་འདི་
ནས་ཆོས་བཅུ་དྲུག་ཏུ་བྱས་ནས་བཤད་པར་བྱ་བ་ནི། ལེའུ་ཡིད་ཆེས་ཀྱི་ནང་དུ་
སྡུད་ན་རྒྱུད་གསུམ་ལས་ཐབས་ཀྱི་རྒྱུད། དེ་ལ་གསུམ་ལས་རྣལ་འབྱོར་གྱི་སྤྱོད་པ་
དེ་ལ་གསུམ་ལས་རིག་པ་བརྟུལ་ཞུགས་ཀྱི་སྤྱོད་པའོ། །
ལེའུའི་གཞུང་ལ་ཆོས་བཅུ་དྲུག་ལས་ན། ལས་དང་པོ་ལ་སྤྱོད་པའི་དགོས་
པ་ནི། སྤྱོད་པ་བྱས་པ་ལ་དགོས་པ་ཅི་ཡོད་བྱས་པ་ལ། སྤྱོད་པ་ཕ་རོལ་ཕྱིན་ནི་ཧེ་
བཛྲའི་བསྐྱེད་རྫོགས་བསྒོམས་ནས་རིག་པ་བརྟུལ་ཞུགས་ཀྱི་སྤྱོད་པ་བྱས་པས།
ཕ་རོལ་ཕྱིན་ནི་སྤྱོད་པ་བྱས་པས་ཁམས་གསུམ་འཁོར་བ་ལ་ཕ་རོལ་དུ་ཕྱིན་ནོ། །
འོ་ན་འཁོར་བ་ལས་ཕ་རོལ་དུ་ཉན་ཐོས་དང་རང་སངས་རྒྱས་ཀྱང་ཕྱིན་པས་ཉན་
རང་དང་ཁྱད་མེད་དོ་ཞེ་ན། མཆོག་ཉིད་ནི་ཡང་དག་པར་རྫོགས་པའི་སངས་རྒྱས་
ཐོབ་པའོ། །གང་གིས་ནི་སྤྱོད་པ་བྱས་པས་དངོས་གྲུབ་མཐར་འགྲོ་བ་ནི་ཉིང་
དགོས་ཏེ་དངོས་གྲུབ་མཐར་འགྲོ་བ་བྱ་བ་ངན་པ་ལ་མི་ཟེར་གསུངས། དངོས་
236-191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
གྲུབ་ཐམས་ཅད་ཀྱི་མཐར་ཐུག་པར་འགྲོ་དངོས་གྲུབ་ཐམས་ཅད་ཀྱི་མུར་ཐུག་པར་
འགྲོ་བ་ནི། ཀྱེའི་རྡོ་རྗེའི་དངོས་གྲུབ་རྒྱུས་ནི་དཔལ་ཧེ་བཛྲའི་དངོས་གྲུབ་ཐོབ་པའི་
ཉེར་རྒྱུར་འགྲོ་བའི་དོན་དུ་རིག་པ་བརྟུལ་ཞུགས་ཀྱི་སྤྱོད་པ་བྱའོ། །
གཉིས་པ་སྤྱོད་པའི་དུས་སུ་རྒྱན་གྱི་མཚན་ཉིད་བསྟན་པ་ནི། ཚིག་དགུས་
བཤད་དེ་བསྒོམ་པ་པོ་ཡིས་ནི་སྤྱོད་པ་བྱེད་པའི་རྣལ་འབྱོར་པའོ། །རྣམ་འཛིན་
ནི་རུས་པའི་རྒྱན་ཆ་བཟུང་བའོ། །རུས་པའི་རྒྱན་ཆ་ཅི་བཟུང་ན་རྣ་བ་དག་ལ་རྣ་ཆ་
བཟང་ནི་སྤྱོད་པ་བྱེད་པའི་དུས་སུ་རྣ་བ་ལ་རུས་པའི་ཝ་མིག་བྱས་དེའི་སྣ་ལ་རུས་
པའི་དྲིལ་ཆུང་གསུམ་གསུམ་བཏགས། རུས་པའི་ཝ་མིག་དང་དྲི་ཆུང་བར་ན་མར་
རུས་པའི་ཁྲོ་ཞལ་གསུམ་ཡོད་པའི་རྣ་ཆའོ། །སྤྱི་བོར་འཁོར་ལོ་ནི་སྤྱི་བོར་རུས་
པའི་འཁོར་ལོ་རྩིབས་བརྒྱད་པ་ལྟེ་བ་དང་བཅས་པ་དྲ་བ་དང་དྲ་ཕྱེད་པ་དང་
བཅས་པའི་དེའི་དབུས་ན་ཡར་སྐྱ་ཐམས་ཅད་ཟངས་ཀྱིས་གཅིག་ཏུ་དྲིལ་ནས་སྟོན་
པའོ། །ལག་ པ་ དག་ ལ་ནི་ལག་པ་གཉིས་ལའོ། །ལག་ཏུ་གཉིས་ནི་རུས་ པའི་
འཕྲེང་བ་བརྒྱུས་པའི་བར་ན་རྐང་ལེབ་མོ་གྲུ་བཞིའི་བར་དུ་རུས་པའི་འཕྲེང་བ་
གསུམ་ཙམ་རིམ་པ་བསྒྲུབ་པས་ལག་རྡུབ་བྱའོ། །སྐེད་པ་དག་ལ་སྐེ་རགས་ཉིད་ནི་
རྐེད་པ་ལ་རུས་པ་གྲུ་བཞིའི་བར་དུ་རུས་པའི་འཕྲེང་བ་གསུམ་གསུམ་ཙམ་བརྒྱུས་
ཏེ། དེའང་མི་རོའི་སྐུ་གཉིས་སྐོར་ལ་གཅིག་སྟེ་གཅིག་འོག་ན་ཕར་བརྒྱུས་ལ་དྲ་བ་
དྲ་ཕྱེད་དང་བཅས་པ་མཚལ་དང་རིམས་ཀྱིས་སྐུ་ཤིག་གེ་བྱས་པ་སྐེད་པ་ལ་བཅིང་
ངོ་
། །རྐང་པར་དེ་བཞིན་རྐང་ནི་རུས་པའི་གྲུ་བཞིའི་བར་དུ་རུས་འཕྲེང་གསུམ་
རིམ་དུ་བརྒྱུས་པས་གང་རུང་དུ་བཅིང་ངོ༌
། །ཆགས་པའི་རྩ་བར་དཔུང་རྒྱན་ཉིད་ནི་
རུས་པའི་འཕྲེང་བ་གསུམ་གསུམ་ཙམ་མམབརྒྱུས་པའི་བར་ན་རྐང་ལེམ་མོ་ལ་
236 -192



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཚལ་དང་ རམས་ལ་སོགས་པས་ཁྲ་ཤིག་གེ་བྱས་པས་དཔུང་རྒྱན་བྱ་བའོ། །
མགྲིན་པར་རུས་པའི་འཕྲེང་བ་ནི་མགྲིན་པར་རུས་པའི་བར་དུ་རུས་པའི་ལེབ་
ལེབ་བྱས་པ་དེ་ལ་དྲ་བ་དང་དྲ་བ་ཕྱེད་པ་དང་བཅས་པ་མགྲིན་པར་གོན་པའོ། །དེ་
ལ་འོ་སྐོལ་རང་རུས་པའི་རྒྱན་ཆ་ལ་གཟིགས་དང་ཙུག་འོང་གིས་གསུངས་སོ། །
འོ་ན་སྤྱོད་པ་བྱེད་པའི་རྣལ་འབྱོར་པ་དེས་གོང་ཇི་ལྟ་བུ་གོན་ཟས་ཇི་ལྟ་བུ་
བཟའ་བྱས་པ་ལ་གོས་དང་ཟས་ཀྱི་མཚན་ཉིད་ནི། །བགོ་བ་སྟག་གི་པགས་པ་ནི་
གོས་སུ་སྟག་ལྤགས་གཅིག་གིས་སྨད་དཀྲིས་པའོ། །བཟའ་བ་ནི་ཟས་སུའོ། །མི་
འཆི་ནི་ཨཱ་མྲྀ་ཏ་འཆི་བ་མེད་པའོ། །བཅུ་ཕྱེད་ནི་ལྔ་སྟེ་བདུད་རྩི་ལྔ་བཟའ་བའོ། །
འོ་ན་བསམས་པའི་ཁྱད་པར་བྱས་པ་ལ་ཧེ་རུ་ཀ་སྦྱོར་སྐྱེས་བུ་ཉིད་ནི་རང་ཉིད་
དཔལ་ཧེ་རུ་ཀར་བསྒོམ་པའོ། །ཧེ་རུ་ཀ་དེ་གང་གི་ཧེ་རུ་ཀ་ཡིན་ཞེས་པ་ལ་ཁ་དོག་
ལྔ་ལ་རྣམ་པར་གནས་ནི་ཝར་ན་བྱ་བ་རིགས་ལ་འགྲོ་ཁར་རྣ་བྱ་བ། ཡི་གེ་ལ་འགྲོ་
ཝར་སྣ་བྱ་བ་ཁ་དོག་ལ་འགྲོ་བ་ལས། འདིར་རིགས་ལ་བྱ་སྟེ་རིགས་རྣམ་པ་ལྔ་ནི་
ཧེ་རུ་ཀ་གང་མིན་པས་བྱེད་པའོ། །རིགས་ལྔ་དག་དང་མཉམ་ལྡན་པ་ནི་རྣམ་པར་
སྣང་མཛད་ཉེ་བཛྲ་ལྟ་བུའམ་མི་བསྐྱོད་པ་ལྟ་བུ་ནས་དོན་ཡོད་གྲུབ་པའི་བར་དུ་ཧེ་
རུ་ཀ་ལྔའོ། །འོ་ན་རིགས་ལྔ་པོ་དེ་ཐ་དད་དམ་བྱས་པ་ལ། རིགས་ནི་གཅིག་ཏུ་
རྣམ་པར་བརྟག་ནི་རིགས་ལྔ་པོ་དེ་ཡང་མི་བསྐྱོད་པ་ལ་སོགས་པ་གང་བསྒོམ་ཀྱང་
བསྡུ་ན་གསང་ཆེན་རིགས་གཅིག་བྱ་བ་སྤྲོས་མེད་དུ་གཅིག་ལས་མ་འདས་པའོ། །
ད་ནི་དེའི་འཇུག་བསྡུ་བ་ནི། ཁ་དོག་དུ་མ་ཉིད་ཀྱིས་ནི་རིགས་ནི་དུ་མ་
ཉིད་ཀྱིས་ན། གང་ ཕྱིར་དབྱེ་བ་མཚོན་མི་བྱ་སྟེ། རིགས་ལྔ་པོ་དེ་ཡང་བསྡུ་ན་
གསང་ཆེན་རིགས་གཅིག་ཆོས་ཉིད་སྟོང་ཉིད་དུ་འདུས་པས་རིགས་ལྔར་མ་བཟུང་
236-193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཞིག་ཞེས་བྱའོ། །སྤྱོད་པ་བྱེད་པའི་གནས་བསྟན་པ་ནི། འོ་ན་སྤྱོད་པ་བྱེད་པ་དེ་
གནས་གང་དུ་བྱ་ན་ཤིང་ཞིག་ཞེས་པ་ནི་ཤིང་མ་ཤར་ཐལ་ཀྱིས་སྐྱེས་པ་ཤིང་
གཞན་གྱི་གྲིབ་མས་དེ་ལ་མི་སླེབས་པ། ཤིང་དེའི་གྲིབ་མས་ཤིང་གཞན་ལ་མི་
སླེབས་པ་དོན་རྒྱང་གྲགས་གཅིག་ཚུན་ཆད་ན་ཤིང་གཞན་མེད་པ། དེ་ལྟ་བུའི་ཤིང་
ཆེན་པོ་ཡོད་པོ་ལོ་འདབ་རྒྱས་པས་རླུང་བུ་དང་ཆར་པ་སྐྱོབ་ནུས་པ་དེ་ལས་མི་མ་
ཡིན་ཤིན་ཏུ་ཆེ་བ་ཆགས་པ་ཡིན་པས་དེར་སོང་ལ་སྤྱོད་པ་བྱའོ། །དུར་ཁྲོད་ནི་ལྷོ་
བལ་ཕན་ཆད་ན་ཐ་མ་རྩི་ཤིང་དང་ནགས་ཚལ་ཀྱིས་འཐིབས་པའི་དབུས་སུ་སྤང་
ངམ་ནེའུ་སིང་ལྟ་བུ་སྔོ་ཕྱམ་མེ་བ་ལ་རོ་གསར་རྙིང་མང་པོ་བསྐྱལ་བ་ལྕེ་སྤྱང་ཁུ་ད་
དི་རི་རི་ལོ་གའི་ཌ་ཀིའི་མ་དངོས་སུ་ཡོད་པ་དེར་སོང་ལ་སྤྱོད་པ་བྱ། མ་མོའི་ཁྱིམ་
དང་ནི་ལོ་ཀའི་མ་མོ་ཆེན་མོ་བདུན་ཡོད་པ་དེར་སོང་ལ་སྤྱོད་པ་བྱ། མཚན་མོ་དང་
ནི་དུས་མཚན་ནག་མོ་གནས་པའི་སར་སོང་ལ་སྤྱོད་པ་བྱ། ཡང་ན་དབེན་པའམ་
ནི་སྐྱེ་བོ་མེད་པའི་གནས་སུའོ། །བས་མཐའ་རུ་ནི་གྲོང་ལས་ཐག་ཤིན་ཏུ་རིང་བར་
སོང་ལ། སྒོམ་པ་བཟང་པར་བརྗོད་པར་བྱ་ནི་གནས་དེ་རྣམས་སུ་སོང་ལ་ལྷན་
ཅིག་སྐྱེས་པའི་ཉམས་མྱོང་གོང་ནས་གོང་དུ་བསྐྱང་པའི་དོན་དུ་སྤྱོད་པ་བྱ། བརྗོད་
པར་བྱ་ནི་ཉམས་གོང་ནས་གོང་དུ་བསྐྱང་པའོ། །
ཚིག་དེ་རྣམས་ལ་ནང་དོན་དུ་བཤད་ན་གཏུམ་མོའི་རྫོགས་པའི་རིམ་པ་ལ་
སྦྱར་བ་ནི། ཤིང་ཞིག་ནི་དབུས་ཀྱི་རྩ་ཨ་ཝ་དྷུ་ཏི་འཁོར་ལོ་བཞི་རྟེན་ཡིན་པས།
སྤྱི་བོ་ནས་ལྟེ་བའི་བར་དུ་གནས་པའོ། །དུར་ཁྲོད་ནི་ལུས་བཅོམ་ནས་རླུང་ནང་དུ་
བརྡིག་པ་ལ་བྱ། མ་མོའི་ཁྱིམ་དང་ནི་རྩའི་འཁོར་ལོ་རྣམ་པ་བཞི་ལ་རྩ་མདུད་གྲུ་
གསུམ་པ་ལ་ཨ་ཤད་ཀྱི་རྣམ་པ་ཡོད་པའོ། །ཡང་ན་དབེན་པའམ་ནི་དེའི་དུས་སུ་
236 -194



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རླུང་བརྡེག་པས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་དམར་ནར་ཀྱིས་འབར་བས།
སྤྱི་བོའི་ཡི་གེ་ཧཾ་ལ་རེག་པས་བྱང་སེམས་ཐིག་ལེ་ཉུངས་ཀར་ཙམ་ཕྲལ་ཕྲལ་བབ་
པས། ལྟེ་བའི་གཏུམ་མོའི་མེ་དང་སྤྱི་བོའི་བྱང་སེམས་གཉིས་དབྱེར་མེད་དུ་དཀྲུག་
གིས་འདྲེས་པའི་དུས་སུའོ། །དེའི་དུས་སུ་ཉོན་མོངས་པ་ཐམས་ཅད་འགག་པས་
ན་བས་མཐའ། རྣམ་པར་རྟོག་པ་ཐམས་ཅད་འགག་པས་ན་མཚན་མོ། །སྒོམ་
བཟང་བར་བརྗོད་པར་བྱ་ནི་ལྷན་ཅིག་སྐྱེས་པའི་ཉམས་མྱོང་གོང་ནས་གོང་དུ་
བསྐྱང་པའོ། །
སྤྱོད་པའི་དུས་ཚོད་ནི། དུས་ནམ་གྱི་ཚེ་ད་ལྟ་རང་ནས་བྱ་འོམ་བྱས་པ་ལ།
ཅུང་ཟད་དྲོད་ནི་ཐོབ་པ་ན། དྲོད་ཐོབ་ནུས་པ་རྙེད་ནས་སྤྱོད་པ་བྱ་སྟེ། སློབ་དཔོན་
ཀུ་ཀུ་རི་པའམ་ཏོག་རྩེ་པའམ་ནཱ་རོ་པ་ལྟ་བུ། དེ་ཡང་སློབ་དཔོན་ཀུ་ཀུ་རི་པ་
དུ་བྱུང་པའི་དགེ་སློང་ཡིན་པ་ལ། སྤྱོད་པ་བྱེད་པའི་དུས་སུ་མུ་ཏྲ་མ་ཁྲིད་པ་ལ་ལོ་
ཀ་བས་སངས་རྒྱས་ཀྱིས་དོགས་ནས་ཁྱི་མོར་སྤྲུལ་ནུས། ཏོག་རྩེ་བ་དགེ་སློང་ཡིན་
པས་མུ་ཏྲ་མ་ཁྲིད་ན་སངས་རྒྱས་ཀྱིས་དོགས་ནས་ཏོག་རྩེར་སྤྲུལ་དོན་མུ་ཏྲ་མ་ཡིན་
པ་ལ་མིས་ལྟ་བར་ཏོག་རྩེ་ཕྲག་ལ་གཟད་ནས་འགྲོ་བའོ། །ནཱ་རོ་པ་སྤྱོད་པ་ལ་ཕྱིན་
པའི་དུས་སུ་ཐོད་པ་གྱང་གྱང་བྱས་ནས་སླང་སླང་ཟེར་བ་ལ། ཨ་ར་བཞི་ལྔ་ཙམ་
གྱིས་ཆུ་གྲི་སྣོན་པོ་ཞིག་ཐོད་པར་བཅུག་པས་དེ་ཇོ་བོས་སློང་ཚན་ནང་དུ་མར་
བཞག་པ་བཞིན་དུ་ལྡེམ་ཀྱིས་བཞུ་ནས་ཧུབ་ཀྱིས་འཐུངས་པས་མི་སྐྱངས་དེ་ལྟར་
དྲོད་ཐོབ་ནུས་པ་རྙེད་བྱ་བ། གསད་གསོ་གཉིས་ནུས་པ། གཞན་གྱིས་མི་དད་པ་
བསྒྱུར་ནུས་པ། །ཞེན་པ་ཏིལ་ཀྱི་ཕུབ་མ་ཙམ་ཞིག་ཀྱང་མེད་པའོ། །
གསད་གསོ་གཉིས་ནུས་པ་ནི། མི་གཅིག་བསད་ན་ཤ་ཚུན་ཆད་ཟོས་པ་ལ་
236 -195



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༥༽
གཞན་མ་དད་ན་དེ་གསོ་ནུས་པ་སྟེ། མི་གཅིག་བསད་པ་དེ་ལ་རྣལ་འབྱོར་པ་
གཤའ་མར་མི་འདུག་སྲོག་གཅོད་པར་འདུག་ཟེར་བ་ལ་དེ་གསོ་བར་ནུས་པའོ།
དེ་གསད་གསོ་གཉིས་ནུས་པ་དང་
། གཞན་མི་དད་པ་བསྒྱུར་ནུས་པའང་དེའོ། །
གལ་ཏེ་སྤྱོད་པ་བྱེད་འདོད་པས་ན་སེམས་ཅན་གཞན་གྱི་དོན་དུ་སྤྱོད་པ་བྱེད་པར་
འདོད་པའོ། །གལ་ཏེ་གྲུབ་འགྱུར་འདོད་ཡོད་ན་ནི་སེམས་ཅན་གཞན་གྱི་དོན་དུ་
སྤྱོད་པ་བྱེད་པར་འདོད་པའོ། །གལ་ཏེ་འགྲུབ་འགྱུར་འདོད་ཡོད་ན་ནི་རང་ཉིད་ཚེ་
འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འགྱུར་བའི་འདོད་པ་ཞིག་
ཡོད་ན། འདིས་ནི་སྤྱོད་པ་བྱ་ཐབས་འདིས་ནི་སྤྱོད་པ་སྤྱད་པ་ཉིད་དོ།
ད་ནི་སྤྱོད་པའི་གྲོགས་ཕྱག་རྒྱུ་མའི་མཚན་ཉིད་ནི། ཤིན་ཏུ་བཞིན་བཟང་
ནི་ལས་ཀྱི་མུ་ཏྲ་མ་བཞིན་བཟང་མ་ཞིག་དགོས། མིག་ཡངས་མ་ནི་མུ་ཏྲ་མ་དེ་མིག་
ཡངས་པ་མིག་འཕྲ་བ་མིག་སྐྱུད་རིང་པ་མིག་རྩ་དམར་བའོ། །རང་གིས་དབང་
བསྐུར་ནི་དེ་ལྟ་བུའི་མུ་ཏྲ་མ་དེ་བཙལ་ནས་ཧེ་བཛྲའི་དཀྱིལ་འཁོར་དུ་དབང་
བསྐུར་བའོ། །སྙིང་རྗེ་ཅན་ནི་བསྒྲུབ་པ་པོ་ལ་དགའ་བ་སེམས་ཅན་ཐམས་ཅད་ལ་
དམིགས་པའི་སྙིང་རྗེ་ཆེན་པོ་ཆེན་པོ་དང་ལྡན་པའོ། །རྡོ་རྗེ་བུ་མོ་འདི་ཁྱེར་ནས་ནི་
བླ་མའི་ཞལ་ནས་མུ་ཏྲ་མ་རྡོ་རྗེ་མ་བྱ་བ་རིགས་ཐམས་ཅད་ལ་ཤིས་པའི་བུ་མོ་
འཇིག་རྟེན་གྱི་རིགས་ན་ཞིག་ཡིན་ཏེ། སྤྱོད་པ་བྱ་བ་ནི་དེ་དང་གཉིས་རྟོགས་པར་
བྱ་ལྷན་ཅིག་སྐྱེས་པའི་ཉམས་མྱོང་ཞིག་རྟོགས་པར་བྱ། རྡོ་ རྗེ་ རིགས་ཀྱི་དངོས་
མེད་ནི་རིགས་པ་ཐམས་ཅད་ལ་ཤིས་པའི་རྡོ་རྗེ་རིགས་ཀྱི་བུ་མོ་དེ་མེད་ན་གང་མ་
ཚོས་མ་རྡོ་རྗེ་མ་ནི་གོང་ལེའུ་ལྔ་པའི་གར་མ་ཚོས་མ་རྡོ་རྗེས་མ་ལ་སོགས་པའི་མུ་ཏྲ་
མ་ལྔ་དང་སྤྱོད་པ་བྱ། རིགས་ལྔའི་མུ་དྲ་མ་དེ་མ་རྙེད་ན་བྱས་པ་ལ། ཡང་ན་གཞན་
236 --196



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གྱི་རིགས་ལས་ནི་མུ་སྟེགས་ཀྱི་རིགས་ལས་བྱུང་བའི་ཤེས་རབ་དང་སྙིང་རྗེ་དང་
ལྡན་ པའི་མུ་ཏྲ་མ་བཙལ་ལ་འདིར་དབང་བསྐུར་བའོ། །བྱང་ཆུབ་ཀྱི་ས་བོན་
སྦྱངས་ཏེ་བཅུག་པ་ཁྱེར་ནས་ནི་མུ་སྟེགས་ཀྱི་རིགས་ལས་བྱུང་བའི་མུ་ཏྲ་མ་བྱ་བ་
དེ་སྨོན་པ་བྱང་ཆུབ་སེམས་དང་འཇུག་པ་བྱང་ཆུབ་མཆོག་ཏུ་སེམས་བསྐྱེད། དེ་
ནས་ཐུན་མོང་མ་ཡིན་པའི་སེམས་བསྐྱེད་བྱ་བ་ཧེ་བཛྲའི་དཀྱིལ་འཁོར་དུ་དབང་
རྫོགས་པར་བསྐུར་དམ་ཚིག་དང་སྡོམ་པ་ལ་གནས་ལ་དེ་ཡང་ཁྱེར་ལ་སྤྱོད་པ
བྱའོ། །
ད་ནི་གླུ་གར་ལེན་པའི་ཚུལ་གྱིས་སྤྱོད་པ་བྱ་བ་ནི། གལ་ཏེ་ཞེས་པ་འདི་
ཐམས་ཅད་བླ་མ་ལྷོ་པའི་རྒྱ་དཔེ་ལས་གང་ཚེ་བྱ་བར་གསུངས་ཏེ། སྤྱོད་པ་བྱེད་
པའི་དུས་གང་གི་ཚེའོ། །དགའ་བ་ནི་སྤྱོད་པ་ལ་དགའ་བས་ཟག་པ་མེད་པའི་བདེ་
སྟོང་གི་ཉམས་གོ་ལ་ཨ་རི་ཏི་ཕྱི་མའི་བཞི་པ་བཞིན་རྡོ་རྗེའི་གླུ་བླངས། དེ་ཚེ་ནི་རྡོ་
རྗེའི་གླུ་བླངས་པའི་དུས་དེའི་ཚེའོ། །རྡོ་རྗེ་མཆོག་ལྡན་ནི། ཟག་པ་མེད་པའི་བདེ་
སྟོང་ཉམས་དང་ལྡན་པས་རྡོ་རྗེའི་གླུ་བླངས། གང་ཚེ་བདེ་སྟོང་ཉམས་དང་ལྡན་པ་
དེའི་ཚེའོ། །དགའ་བ་སྐྱེས་པ་བདེ་སྟོང་གི་ཉམས་སྐྱེས་པས་དགའ་བ་སྐྱེས་པའི་
དུས་སུའོ། །ཐར་པའི་རྒྱུས་ནི་གར་བྱ་ནི་འཁོར་བ་ལས་ཐར་པའི་རྒྱུར་རྐང་པ་དང་
ལག་པའི་གར་བྱ། དེ་ཚེ་ནི་གར་བྱེད་པ་དེའི་ཚེའོ། །རྡོ་རྗེ་རྐང་པས་གར་ནི། རྡོ་རྗེ་
དགྱེས་པ་རྡོ་རྗེ་རྐང་པས་གར་ནི་ཧེ་བཛྲའི་ང་རྒྱལ་དང་ལྡན་པས་རྐང་པ་དང་ལག་
པའི་གར་བྱ། ཡོ་གི་ནི་རྣལ་འབྱོར་པའོ། །མཉམ་པར་བཞག་པས་བྱེད་ནི་ཟག་པ་
མེད་པའི་ཉམས་མྱོང་ལ་མཉམ་པར་བཞག་པས་གླུ་གར་བྱེད་དེ། ཟག་པ་མེད་
པའི་ཉམས་མི་འཆོར་བས་གླུ་གར་བྱེད་པའོ། །
236 -197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྣམ་དག་དྲན་པའི་ཚུལ་གྱིས་སྤྱོད་པ་བྱ་བ་ནི། །འཁོར་ལོའི་གཟུགས་ཀྱིས་
མི་བསྐྱོད་པ་ནི། སྤྱི་བོ་ན་རུས་པའི་འཁོར་ལོ་རྩིབས་བརྒྱད་པ་ཡོད་པ་དེ་སངས་
རྒྱས་མི་བསྐྱོད་པ་རྣམ་པར་དག་པའི་བདག་ཉིད་ཅན་དུ་བསྒོམ། དེ་བཞིན་རྣ་བ་ལ་
རུས་པའི་རྣ་ཆ་དེ་འོད་དཔག་མེད་པ་རྣམ་པར་དག་པའི་བདག་ཉིད་དུ་སྒོམས།
རུས་པའི་མགུལ་ཏོའི་འཕྲེང་བ་དེ་རིན་ཆེན་འབྱུང་ལྡན་རྣམ་པར་དག་པའི་བདག་
ཉིད་དུ་སྒོམས། རུས་པའི་ལག་གདུབ་དེ་རྣམ་པར་སྣང་མཛད་རྣམ་པར་དག་པའི་
བདག་ཉིད་དུ་བསྒོམ། སྐེད་པ་ལ་སྐྱའི་སྐེ་རགས་གཉིས་སྐོར་ཡོད་པ་དེ་དོན་ཡོད་
གྲུབ་པ་རྣམ་པར་དག་པའི་བདག་ཉིད་ཅན་དུ་སྒོམ། ཁ་ཊཾ་ག་གཟུགས་ནི་ཕྱག་
མཚན་དུ་ཁ་ཊཾ་ག་རྩེ་གསུམ་པ་བཟུང་བ་དེ་ཤེས་རབ་སྟོང་ཉིད་མཚོན་པར་བསྒོམ།
ཐབས་ཀྱི་གཟུགས་ཀྱིས་ཅང་ནི་ལག་པ་ན་ཅང་ཏེའུའི་སྒྲ་སྒྲོག་ལ་འཁྲོལ་བ་དེ་
ཐབས་བདེ་བ་མཚོན་པར་སྒོམས། ཞེ་སྡང་རྣམ་དག་རྣལ་འབྱོར་པ་ནི་རང་གི་ཉོན་
མོངས་པ་ཞེ་སྡང་རྣམ་པར་དག་པའི་མི་བསྐྱོད་པའི་སྐུར་སྒོམས། །དེས་མཚོན་
ནས་གཏི་མུག་རྣམ་པར་དག་པ་རྣམ་པར་སྣང་མཛད་ཀྱི་སྐུར་བསྒོམ་པ་དང་
། རིན་
འབྱུང་དང་། སྣང་མཐའ་དང་། དོན་གྲུབ་སྔར་བསྒོམ་པའོ། །
གླུ་ནི་རྣམ་དག་སྔགས་སུ་གནས་ནི་དེའི་དུས་སུ་གླུ་བླངས་པ་ཐམས་ཅད་
ཨ་ལི་ཀ་ལི་ལས་མ་འདས་པས་སྔགས་ཡིན། གར་ནི་བསྒོམ་པར་བྱས་པ་ནི་གར་
བྱས་པ་ཐམས་ཅད་པ་ཟག་པ་མེད་པའི་བདེ་སྟོང་གི་ཉམས་སོ། །དེའི་ཕྱིར་ན་གླུ་
དང་གར་ནི་ཐམས་ཅད་བདེ་སྟོང་དུ་འདུག་པས་དེའི་ཕྱིར་ན་གླུ་དང་གར། ཡོ་གི་ནི་
རྣལ་འབྱོར་པའོ། །རྟག་ཏུ་ནི་མཉམ་བཞག་ལ། རྟག་ཏུ་ཕྱེད་ནི་རྗེས་ཐོབ་ལ་བྱེད་
དོ། །དེ་རྣམས་ལ་ནང་དོན་དུ་བཤད་ན་ལས་ཀྱི་མུ་ཏྲའི་རྫོགས་རིམ་དང་སྦྱར་ཏེ།
236--198



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གལ་ཏེ་དགའ་བས་གླུ་བླངས་ཏེ་ལས་ཀྱི་མུ་ཏྲས་ཆགས་པའི་སྒྲ་ཧ་རྔ་དང་སི་སིས་
བསྐུལ་བ་ཡིན་གསུངས། དེ་ཚེ་རྡོ་རྗེ་མཆོག་ལྡན་ནི་རྡོ་རྗེ་དང་པད་མ་བྱིན་གྱིས་
བརླབས་ནས་སྙོམས་འཇུག་གོ །གལ་ཏེ་དགའ་བ་སྐྱེས་པ་ན་ནི་དང་པོ་དགའ་བ་
གཉིས་ པ་མཆོག་དགའ་གསུམ་པ་ལྷན་ཅིག་སྐྱེས་པའི་དགའ་བ་བཞི་པ་དགའ་
བྲལ་གྱི་དགའ་བ་བཞི་རིམས་ཀྱིས་སྐྱེ་བའོ། །ཐར་པའི་རྒྱུ་ནི་གར་བྱ་སྟེ་ནི་རྡོ་རྗེ་
དང་པད་མ་སྙོམས་འཇུག་བྱ་བ་དངོས་སོ། །དེ་ཚེ་རྡོ་རྗེ་རྐང་པས་གར་ནི་དེའི་དུས་
ན་ཡན་ལག་ཅི་བསྐྱོད་ཐམས་ཅད་རང་བཞིན་གྱིས་བདེ་སྟོང་ལས་མ་འདས་པའོ། །
ཡོ་གི་མཉམ་པར་བཞག་པས་བྱེད་ནི་སྙོམས་འཇུག་གི་དུས་ན་ཞེན་པ་མེད་པའོ། །
འདི་ཚོ་ལུས་ཀྱི་འཁྲུལ་འཁོར་དྲུག་གིས་ཀུན་རྫོབ་བྱང་སེམས་བཟུང་བ་ལ་
བ་ལ་སྦྱར་ན།
འཁོར་ལོ་གཟུགས་ ཀྱིས་ ཧཱུཾ་ བྱ་བས་ བྱང་སེམས་གྱེན་དུ་དྲངས་བའོ། །རྣ་ཆའི་
བདག་ཉིད་འོད་ནི་ཐབས་ཀྱི་ཤེས་པ་སྒྲིན་བསྐུར་བའི་དོན་ནི་ལས་ཀྱི་མུ་ཏྲས་རྣ་བ་
ལ་སེན་མོ་གདབ་པའོ། །མགུལ་གྱི་འཕྲེང་བ་རིན་ཆེན་ནི་རྩེ་རྐན་ལ་སྦྱར་བའོ། །
ལག་པ་རྣམ་པར་སྣང་མཛད་བརྗོད་ནི། དེའི་དུས་སུ་རྐང་ལག་གི་སོར་མོ་
ནང་དུ་བསྐུམ་པའོ། །སྐེ་རགས་ལ་ནི་དོན་ཡོད་ནི་ལྟོ་བ་སྒལ་པ་ལ་སྦྱར་བ། ཁ་ཊཾ་
ག་གཟུགས་ནི་ལས་ཀྱི་མུ་དྲའི་རྩ་མདུད་གྲུ་གསུམ་པའོ། །ཐབས་ཀྱི་གཟུགས་
ཀྱིས་ཅང་ཏེའུ་ནི་ཐབས་ཀྱི་རྡོ་རྗེ་རྩེ་ལྔ་པའོ། །ཞེ་སྡང་རྣམ་དག་རྣལ་འབྱོར་པ་ནི་
དེའི་དུས་ན་ཐབས་ཤེས་རབ་གཉིས་མེད་ཀྱི་སྙོམས་འཇུག་གི་ཉོན་མོངས་པ་རང་
ཀ་མ་ཐམས་ཅད་སྤང་པའོ། །གླུ་ནི་རྣམ་དག་སྔགས་སུ་གནས་ཞེས་པ་ཚིག་བཞི།
སྙོམས་འཇུག་དུས་སུ་ངག་ཏུ་ཅི་སྨྲས་ལུས་ཀྱི་བསྒུལ་བསྐྱོད་ཅི་བྱས་སྣའི་དྲི་མིག་
གི་གཟུགས་ཅི་སྣང་ཐམས་ཅད་ཟག་པ་མེད་པའི་ཉམས་སུ་འཆར་བས་ན། སྒྲ་དང་
236 199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྒུལ་བསྐྱོད་ཐམས་ཅད་རྡོ་རྗེའི་གླུ་གར་ལས་མ་འདས་སོ། །
ད་ནི་གོང་གི་བཟའ་བ་མི་འཆི་བཅུ་ཕྱེད་དེ་བྱ་བ་དེ་འདིར་རྒྱས་པར་བཤད་
པས། སྨན་ནི་རྣམ་པར་བཟའ་ནི་བདུད་རྩི་ལྔ་པོ་བཟའ་བའོ། །ཆུ་ནི་རྟག་ཏུ་བཏུང་
བ་ཉིད་བདུད་རྩི་དྲི་ཆུ་དེ་བཏུང་པ་དང་བདུད་རྩི་ལྔའོ། །དེའི་ཕན་ཡོན་གུར་ནས།
མི་བསྐྱོད་བརྟེན་པའི་རྣལ་འབྱོར་བས། །ནད་ཀུན་རྣམ་པར་སྤོང་བར་འགྱུར་ཞེས་
པས་དུག་ནད་ཀྱི་སྲུང་བ་དང་འགོ་བའི་ནད་ཐམས་ཅད་གྱི་སྲུང་པ་ཁྱད་པར་དུ་ས་
བདག་ཀླུའི་སྲུང་པ་མཆོག་ཡིན་གསུངས། སམ་བུ་ཏ་དང་བདེ་མཆོག་ལེའུ་ལྔ་བཅུ་
རྩ་གཉིས་པ་དང་གདན་བཞི་ཐམས་ཅད་ནས་དྲི་ཆུ་བཏུང་བར་བཤད་པས་ཕན་
ཡོན་མང་པོ་ཡོད་དོ། །འདི་ནས་རྒས་ཤིང་ནི་ཆུ་འཐུང་བ་དེ་ལ་རྒས་པ་མི་འབྱུང་
།
ཟིལ་གྱིས་མི་ནོན་ནི་ཚེ་ཤིན་ཏུ་རིང་བར་འགྱུར། རྟག་ཏུ་བསྲུང་བར་འགྱུར་བ་
ཡིན་ན་གོང་ལྟར་རྟོག་པ་ལ་སོགས་པའི་ནད་དང་བར་ཆོད་ཐམས་ཅད་ཀྱིས་མི་
ཚུགས་པས་སྲུང་བའི་མཆོག་ཡིན་ཏེ། ཌ་ཀི་མས་བྱིན་གྱིས་རློབ་པ་དང་
། སངས་
རྒྱས་ཀྱི་སར་འགྲོ་བ་དང་དགོས་པ་ལྔའོ། །དེའི་དུས་སུ་རྐུན་མོ་ནི་རོ་ཡིན་སྐྲ་ལ་
ཅོད་པན་བྱས་ནི་རོའི་སྒྲ་ཐམས་ཅད་བྲེགས་ཏེ་ཞྭའམ་ཐོར་ཅོག་ཅིག་བྱའོ། །
དེ་ལ་རབ་གནས་བྱ་བ་ནི། དེ་ལ་ནི་རོའི་སྐྲའི་ཞྭ་ལའོ། །ཧཱུྃ་བྱུང་སྤྱིར་བོ་བྱ་
ནི་ཧཱུཾ་ཞུ་བ་ལས་རང་གི་རིགས་ ཀྱི་བདག་པོ་མི་བསྐྱོད་པས་དབུ་བརྒྱན་པར་
སྒོམས། སངས་རྒྱས་ལྔའི་ཐོད་ནི་བུདྡྷ་རིགས་ལྔ་དག་པའི་རྟགས་སུའོ། །ཐོད་པ་
རྣམས་ནི་རོའི་སྐུའི་ཞྭའམ་ཐོར་ཅོག་དེའི་ཐ་མ་ན་ཕར་རིགས་ལྔ་མཚོན་པའི་ཐོད་
ཆུང་ལྔས་དབུ་བརྒྱན་པའོ། །དེ་སུས་འཛིན་ན་རྣལ་འབྱོར་སྤྱོད་པ་བྱེད་པའི་རྣལ་
འབྱོར་པས་འཛིན་པའོ། །ཐོད་ཆུང་དེའི་ཚད་ནི་ཐོད་པ་སོར་ལྔ་པའི་ཆར་ནི་ཐོད་
236 -200



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཆུང་རྩེ་སོར་ལྔ་པའོ། །བྱས་པས་ཅོན་པན་འཛིན་པར་བྱེད་པ་ནི་རྩེ་སོར་ལྔ་པའི་
ཐོད་འཕྲེང་གིས་མགོ་ལ་བཅིང་པའོ། །ཐབས་དང་ཤེས་རབ་རང་བཞིན་ནི་རང་གི་
ལུས་ཐབས་ཤེས་རབ་དབྱེར་མེད་ལས་གྲུབ་པའི་བརྡར་རོ། །སྒྲའི་སྐེ་རགས་ཉིས་
སྐོར་ཉིད་ནི་རོའི་སྐུ་ལ་རུས་པའི་སྐེ་རགས་གཉིས་སྐོར་དེ་གཅིག་སྟོད་ན་ཕར་
གཅིག་སྨད་ན་ཕར་སྒྲི་གསུངས་སོ། །ཐོལ་བ་ནི་རྡོ་རྗེ་འཆང་དེ་ལ་སྟོང་ཉིད་ཀྱི་རྒྱ་
དང་མ་བྲལ་བའི་བརྡར་ལུས་གཅེར་བུར་ཕུད་ཐལ་ཆེན་གྱིས་སྤྱི་བོ་ནས་རྐང་
མཐིལ་གྱི་བར་དུ་བྱུགས་པའོ། །དེ་ཅི་ཡིན་ན། སྐུའི་མཆོད་ཕྱིར་ཐོགས་ནི་ རོའི་
སྐྲའི་སྐུད་པ་ལ་རུས་པ་གྲུ་བཞི་པ་མང་པོ་བརྒྱུས་དེ་ལ་མིག་མངས་རིས་སུ་མཚལ་
དང་ རམས་ལ་སོགས་པས་བཀྲ་ཤིག་གེ་བྱས་ནས་ག་ཞར་གོན་པ་དེ་ལོ་ག་བ་
རྣམས་ཀྱིས་མཆོད་པར་བྱ་བའི་ཕྱིར་ཐོགས་པའོ། །
འོ་ན་དེ་རྣམས་སུས་འཛིན་ན་རྣལ་འབྱོར་སྤྱོད་པས་རྣམ་པར་འཛིན་ནི་
རྣལ་འབྱོར་པ་སྤྱོད་པ་བྱེད་པ་གཅིག་གིས་དེ་འཛིན་པ་ཡིན། འོ་ན་སྤྱོད་པ་བྱེད་
པའི་རྣལ་འབྱོར་པ་དེ་ལ་བསྒོམ་པ་དང་བཟླས་པ་ལ་སོགས་པ་མེད་དམ་བྱས་པ་
ལ། དེའི་དུས་སུ་བསྒོམ་བཟླས་མི་དགོས་ཟག་མེད་དེ་ལས་ལྷག་པའི་བསྒོམ་
བཟླས་མེད་དོ། །ཅང་ཏེའུའི་སྒྲའི་བཟླས་པ་དེ་ནི་ལག་པར་ཅང་ཏེའུ་ནུས་ཚད་སྒྲ་
ལ་ལ་བཀྲོལ་བ་དེ་བཟླས་པའོ། ཁ་ཊཾ་ག་སྒོམ་ཤེས་རབ་ནི་ལག་པ་གཡོན་གྱི་
མཆན་ཁུང་དུ་ཁ་ཊཾ་ག་རྩེ་གསུམ་རྣམ་ཐར་སྒོ་གསུམ་མཚོན་ཏེ། ཤེས་རབ་སྟོང་
ཉིད་མཚོན་པ་དེ་ཁྱེར་བ་སྒོམ་པ་ཡིན། རྡོ་རྗེ་ཐོད་པ་སྤྱོད་པ་ཡིས་ནི་ལག་པ་
གཡོན་དུ་རྡོ་རྗེས་མཚན་པའི་ཐོད་པ་ཁྱེར་བ་དེ་རྡོ་རྗེ་ནི་ཡབ་ཧེ་བཛྲ། ཐོད་པ་ཡུམ་
བདག་མེད་མ་ཡིན་པས་བདེ་བའི་ཉམས་གོང་ནས་གོང་དུ་སྐྱོང་བའི་རྟགས་ཏེ་དོན་
236 ---201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བདེ་སྟོང་མཚོན་པ་དེ་སྤྱོད་པ་ཡིན། འདི་དག་ནི་ལག་པར་ཅང་ཏེའུ་བཟུང་པ་དང་
།
ཁ་ཊཾ་ག་དང༌། རྡོ་ རྗེས་མཚན་པའི་ཐོད་པ་ཁྱེར་བ་གསུམ་པའོ། །བཟླས་དང་
བཟླས་པ་ཡང་ཡིན་སྒོམ་པ་ནི་སྒོམ་པ་ཡང་ཡིན་ཤུགས་ལ་སྤྱོད་པ་ཡང་ཡིན་བྱའོ། །
དེ་ཅིས་བྱ་ན་ཅང་ཏེའུ་འམ་སྒྲ་དེ་བཟླས་པར་འདུག་ཁ་ཊཾ་ག་དེ་བསྒོམ་པར་འདུག་
རྡོ་རྗེས་མཚན་པའི་ཐོད་པ་དེ་སྤྱོད་པར་འདུག་པས་སོ། །
ད་ནི་སྤང་བྱ་སྤངས་པའི་ཚུལ་གྱིས་སྤྱོད་པ་བྱ་བ་ནི། སྤྱོད་པ་བྱེད་པའི་རྣལ་
འབྱོར་པ་དེས་སྤང་བྱ་དང་དོར་བྱ་བགེགས་དགོས་མ་བཀག་ན་སངས་རྒྱས་མི་
ཐོབ་པས། བརྐམ་དང་ནི་སྐམ་པ་སྤངས་ལ་སྤྱོད་པ་བྱ་བ་ཐམས་ཅད་ལ་བྱའོ། །
རང་གི་ཉོན་མོངས་པ་འདོད་ཆགས་ཀྱི་ཞེན་པ་དེ་བསྐམ་པ་ཡིན་པས་འདོད་
ཆགས་ སྤངས་ ལ་ སྤྱོད་ པ་ བྱ། །རྨོངས་ དང་ ནི་ གཏི་མུག་ སྤངས་ལ་ སྤྱོད་པ་ བྱ།
འཇིགས་དང་ཡུལ་ཉོན་མོངས་པས་གོས་ཏེ་འགྲོ་འམ་སྙམ་པའི་འཇིགས་པ་སྤངས་
ལ་སྤྱོད་པ་བྱ། ཁྲོ་ནི་གཞན་དག་གི་རྟེག་མཆོག་ཅི་བྱེད་ཀྱང་རུང་ལུས་སྟ་ རིས་
བཅད་ཀྱང་ཟག་པ་མེད་པའི་ཡེ་ཤེས་སུ་གནས་པས་ཁྲོ་བ་སྤངས་པ་སྤྱོད་པ་བྱ། ངོ་
ཚའི་འབྲས་བུ་རྣམ་པར་སྤངས་ནི་འཇིག་རྟེན་གྱི་ངོ་ཚའི་རྣམ་པར་རྟོག་པ་ཐམས་
ཅད་སྤངས་ནས་སྤྱོད་པ་བྱེད་དགོས་པའོ། །བདག་ཉིད་ཀྱི་ནི་གཉིད་སྤངས་ནི་རང་
ཉིད་ཀྱི་ཐ་མལ་གྱི་གཉིད་སྤངས་ནས། ཐེ་ཚོམ་མེད་པར་སྤྱོད་པ་བྱ་ནི་ཐེ་ཚོམ་
ཐམས་ཅད་སྤངས་ལ་སྤྱོད་པ་བྱའོ། །ལུས་ཀྱི་སྦྱིན་པ་སྦྱིན་བྱས་ནས་ནི་ངན་བུ་ལྟ་
བུ་དེ་རིང་སྤྱོད་པ་ལ་འགྲོ་བའི་དེ་ན་ཐོ་རངས་ཁ་ནམ་མཁར་ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའ་ཀྱེ་རྡོ་རྗེའི་ལྷ་དགུའི་དཀྱིལ་འཁོར་རང་གི་བླ་མ་
དང་བཅས་པ་སྤྱན་དྲངས་ནས་དེ་ལ་ལུས་འདི་དབུལ་ལོ། །ཕྱི་ནས་སྤྱོད་པ་དང་
236 ---202



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དག་སྤྱོད་ནི་རང་གི་ལུས་དེ་སངས་རྒྱས་དང་བྱང་ཆུབ་སེམས་དཔའི་དང་བླ་མ་ལ་
བརྙས་ལ་སྙན་པོའི་ཚུལ་གྱིས་སྤྱོད་པ་བྱའོ། །འོ་ན་དེའི་དུས་སུ་རྣལ་འབྱོར་པ་ཁྱོད་
ཀྱི་མིག་དཔུང་ལ་བླང་ཟེར་བ་ཞིག་བྱུང་ན། སྐལ་དང་སྐལ་བ་ལྡན་པ་ཞིག་ཡིན་
ཡང་རུང་། སྐལ་མིན་ནི་སྐལ་བ་དང་མི་ལྡན་པ་ཞིག་ཡིན་ཡང་རུང་སྟེ་དེ་ཕྱིར་སྦྱིན་
པ་བྱིན་མི་བྱ་ནི་ངའི་ལུས་འདི་སྤྱོད་པ་ལ་འགྲོ་གར་ཕྱོགས་བཅུའི་སངས་རྒྱས་དང་
བྱང་ཆུབ་སེམས་དཔའ་དང་བླ་མ་དང་ཐམས་ཅད་ལ་བསྔོས་པ་ཡིན་པས་ཆ་ཤས་
བགོས་པར་སོང་ན་སྐྲའི་རྩེ་མོ་བརྒྱར་གཤགས་པའི་ཉག་མ་ཙམ་ཅིག་ཀྱང་མི་ཐོབ་
སྤྱོད་པ་བྱེད་པ་ཡིན་བྱས་ལ་མི་སྦྱིན་གསུངས་སོ། །
བླང་དོར་མེད་པའི་ཚུལ་གྱིས་སྤྱོད་པ་བྱ་བ་ནི། སྤྱོད་པ་བྱེད་པས་བླང་དོར་
འགེགས་དགོས། དེ་ལ་བློས་བཞག་གིས་མི་འོང་ད་ལྟ་རྣལ་འབྱོར་པས་ཤ་ཟ་བ་
ལ་སོགས་པ་བྱེད་དེ་རང་བཞིན་གྱིས་ཟག་མེད་ནང་དུ་སྐྱེས་པས་ཕྱི་རོལ་གྱི་རྣམ་
རྟོག་མེད་ན་བཟའ་སྟེ། བློ་བཞག་གི་དེས་རྣམ་རྟོག་སྤོང་ཕམས་སྤུ་ཙམ་ཀྱང་མི་
ཕན་གསུངས། ཁ་ཚིག་གིས་མི་ཕན་ཨོཾ་གནས་ལ་སོགས་པ་ཁ་ཚིག་དལ་བྱེད་དེ་
ནང་དུ་ཟག་མེད་སྐྱེས་ནང་ངག་ཏུ་བརྗོད་མ་ཤེས་ཀྱང་མི་སྟོ་གསུངས་སོ། །བཟའ་
བཅའ་དེ་བཞིན་བཏུང་བ་ཉིད་ནི་བཟའ་བ་དང་བཅས་པ་བཏུང་བ་དང་བཏུང་བ་
མ་ཡིན་པའོ། །ཇི་ལྟར་རྙེད་པ་རབ་ཏུ་བཟའ་ནི་བཟའ་བ་དང་བཅའ་བ་
ཅའ་བ་ཇི་རྙེད་
རྙེད་བཟའ་ཇི་རྙེད་རྙེད་བཏུང་ངོ༌
། །བློ་བཞག་གིས་མི་འོང་བླང་དོར་འགེགས་པ་
ཡིན་གསུངས། ཡིད་འོང་ནི་འདི་ལུག་ཤ་བཟང་པོ་ཡིན་བུ་རམ་བཟང་པོ་ཡིན་ཐུད་
བཟང་པོ་ཡིན་དང་དུ་ལེན། མི་འོང་ནི་འདི་ཁྱི་ལུད་དྲི་ཆེན་མཛེ་པོའི་ཤ་ཡིན་ཏེ་
ཡིད་དུ་མི་འོང་བྱ་བ་དེའོ། །
236 -203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
རྣམ་རྟོག་ཕྱིར་ནི་རྣམ་རྟོག་ཡིན་ཏེ་བུ་རམ་དང་ལུག་ཤ་ཟ་བ་བཞིན་མཛེ་
པོའི་ཤ་དང་ཁྱི་ལུད་དང་དུ་ལོང་ལ་ཟོ། མཛེ་པོའི་ཤ་དང་ཁྱི་ལུད་ལ་སོགས་ཟས་
ངན་པ་སྤོང་བ་བཞིན་དུ་བུ་རམ་དང་ལུག་ཤ་ཟས་བཟང་པོ་དེ་སྤོངས་མ་ཐོང་བླང་
དོར་འགེགས་པ་ཡིན། ཞེན་པ་ཙམ་དུ་མི་བྱའོ་ནི་དེ་ཀུན་སྤོ་རྣམ་པར་རྟོག་པའི་
ཞེན་པ་ཙམ་ཡིན། བཟའ་བ་བཅའ་བ་མི་སྤྱོད་པ། །དེ་བཞིན་བཏུང་དང་ནི་འདི་
ཆང་བཟང་པོ་དང་ཇ་བཟང་པོའི་བཏུང་བ་ཡིན་པས་བཏུང་། བཏུང་མིན་ཉིད་ནི་
འདི་བཏུང་བ་ངན་པ་དྲི་ཆུ་དང་རྣག་ཁྲག་ཡིན་པས་དང་དུ་མི་ལེན་མི་བཏུང་བྱ་
བའོ། །དྲི་ཆུ་ལ་སོགས་བཏུང་བ་ངན་པ་སྤོང་བ་བཞིན་ཆང་དང་ཇ་བཟང་པོ་ཡང་
སྤོངས་ལ་ཐོང་། ཇ་དང་ཆང་དང་དུ་ལེན་པ་བཞིན་དུ་དྲི་ཆུ་དང་རྣག་ཁྲག་འཐུང་ལ་
ཐོང་
། དེ་ཀུན་ཡང་ཞེན་པའི་རྣམ་པར་རྟོག་པ་ཙམ་ཡིན་ནོ། །
དེ་བཞིན་དུ་བགྲོད་དང་ནི་འདི་བགྲོད་པར་བྱ་བའི་ཡུལ་ངའི་ཆུང་མ་ཡིན།
བགྲོད་མིན་ནི་འདི་བགྲོད་པར་བྱ་བའི་ཡུལ་མ་ཡིན་པ་ངའི་མ་ཡིན་སྲིང་མོ་ཡིན་མི་
བྱ། མ་དང་སྲིང་མོ་ལ་མི་བགྲོད་པ་བཞིན་དུ་བགྲོད་པར་བྱ་བའི་ཡུལ་ཆུང་མ་ལ་
ཡང་མ་བགྲོད། བགྲོད་པར་བྱ་བའི་ཡུལ་ལ་བགྲོད་པ་བཞིན་དུ་མ་དང་སྲིང་མོ་ལ་
ཡང་བགྲོད་པ་ཐོང་
། རྣམ་རྟོག་ཉིད་དུ་མི་བྱའོ། །དེ་ཐམས་ཅད་ཞེན་པའི་རྣམ་པར་
རྟོག་པ་ཙམ་ཡིན་བྱའོ། །དེའང་འབད་རྩོལ་དང་བཅས་པའམ་ནན་ཙིར་གྱིས་མི་
འོང་མཉམ་བཞག་རྗེས་ཐོབ་མེད་པར་སོང་ནས། ནང་དུ་ཟག་པ་མེད་པའི་ཉམས་
སྐྱེས་པ་བཞིན་དུ་རང་བཞིན་གྱིས་འོང་གསུངས་སོ། །
ད་ནི་བླ་མ་དྲིན་ཅན་ལ་འདུད་པའི་ཚུལ་གྱིས་སྤྱོད་པ་བྱ་བ་ནི། འོ་ན་གོང་
གི་སྟག་གི་པགས་པ་གོན་པ་ཁ་ཊཾ་ག་ཁྱེར་མིའི་སྐུའི་ཞྭ་ལ་སོགས་པ་གོན་དངོས་
236 - 204



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གྲུབ་ཐོབ་པའི་རྟགས་བྱུང་བ་དེས་བླ་མ་ཡང་ཕྱག་མི་བྱའམ་ཞེ་ན། དངོས་གྲུབ་
རྙེད་པའི་སློབ་མ་ནི་དངོས་གྲུབ་ཐོབ་པའི་སློབ་མ་དེས་བྱ་བ་གཞན་སྤངས་ཀྱང་
།
ཡང་དག་ཡེ་ཤེས་སྣང་བའོ། །སློབ་མ་རང་གི་རྒྱུད་ལ་གཉིས་སུ་མེད་པའི་ཡེ་ཤེས་
ཞེས་བྱ་ཟག་པ་མེད་པའི་ཡེ་ཤེས་སྟེར་མཁན་བླ་མ་ཡིན་པས། དེ་ལ་ཕྱག་དང་
བསྙེན་སྐུར་མ་བྱས་ན་མནར་མེད་སྤང་པ་རྒྱུའི་ཕྱིར་ནི་བླ་མ་དངོས་གྲུབ་མ་ཐོབ་པ་
ཕྱག་དང་བསྙེན་སྐུར་མ་བྱས་ན་མནར་མེད་པར་འགྲོ་བ་དེ་ཡང་པའི་ཕྱིར་རོ། །
རང་གི་བླ་མ་ལ་ལུས་གུས་ངག་གུས་ཡིད་གུས་པས་སྔོན་དུ་བླ་མ་ལ་ཕྱག་དང་
བསྙེན་བསྐུར་བྱས་ནས་ལས་དང་བྱ་བ་བྱའོ། །འདི་ཇོ་བོ་མི་ལ་རྣལ་འབྱོར་པ་བྱ་
བ་དེ་རྩང་ལ་སྟོད་ན་བཞུགས་ཙམ་ན་ཁ་ཤར་དུ་བལྟས་ནས་བཞུགས། ངའི་བླ་མ་
སྤྲིན་དཀར་པོ་མ་ཀིའི་འོག་ཙམ་ན་བཞུགས་གསུངས་ནས། དྲན་ཙམ་ན་བཞེངས་
ཀྱི་ཕྱག་འཚལ། སྒོམ་ཙམ་ན་ཡང་ཞལ་ཤར་དུ་བསྟན་ནས་སྒོམ་གསུངས་སོ། །
ལས་དང་པོ་བ་ལས་གྲོལ་བའི་ཚུལ་གྱིས་སྤྱོད་པ་བྱ་བ་ནི། བསླབ་དང་ནི་
འགྲེང་བའི་ཁྲུས་གསུམ་བྱེད་པ་གོས་གསུམ་བརྗེ་བ་ཤ་བསྲུང་པ་ཆང་བསྲུང་པ་ཚ་
བསྲུང་པ་ཟས་དཀར་ཆོས་ལ་བསྟེན་པ་དེ་བྱ་མི་དགོས། དབང་ལས་ནི་བསྐྱེད་
རིམ་བསྒོམས་ནས་ནམ་མཁའ་ན་མར་ལྷ་མོ་བདུད་རྩིའི་བུམ་པ་ཐོགས་པས་
བདུད་རྩི་ཆུ་རྒྱུན་གྱིས་དབང་བསྐུར་ནས། རིགས་ཀྱི་བདག་པོས་དབུ་བརྒྱན་པ་བྱ་
བ་དེ་ཀུན་མི་དགོས། འོག་ཚིག་རྐང་ལྔ་ན་དམ་ཚིག་སྡོམ་པ་རྣམ་པར་གྲོལ་ནི་དེའི་
དུས་ན་གསང་སྔགས་ཀྱི་དམ་ཚིག་དང་སྡོམ་པ་ལས་ཀྱང་གྲོལ། དེ་བཞིན་ངོ་ཚའི་
འབྲས་ནི་འཇིག་རྟེན་གྱི་ངོ་ཚའི་རྣམ་པར་རྟོག་པའོ། །དངོས་པོ་ཀུན་གྱི་རང་བཞིན་
གྱིས་ནི་བརྟན་གཡོའི་དངོས་པོ་ཀུན་ནོ། །རང་བཞིན་གྱིས་ནི་བརྟན་གཡོའི་དངོས་
236 ---205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པོ་ཐམས་ཅད་བདེ་སྟོང་གི་རང་བཞིན་དུའོ། །ཡོ་གི་རྣལ་འབྱོར་པའོ། །རྣམ་པར་
སྤྱད་ནི་ཐམས་ཅད་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སུའོ། །སྙིང་རྗེ་ཆེ་ནི་རྡོ་
རྗེ་སྙིང་པོ་སྙིང་རྗེ་ཆེན་པོ་ཞེས་བོས་ནས་སྤྱོད་པ་དེ་ལྟར་གྱིས་ཤིག །
ད་ནི་བཅོས་མ་ལས་གྲོལ་བའི་ཚུལ་གྱིས་སྤྱོད་པ་བྱ་བ་ནི། སྦྱིན་སྲེག་ནི་
ཕྱིའི་ཞི་བ་ལ་སོགས་པའོ། །མཆོད་སྦྱིན་ནི་སྤོས་དང་མེ་ཏོག་ལ་སོགས་པའོ། །
དཀར་ཐུབ་བསྙེན་གནས་བསྙུང་གནས་ལ་སོགས་པའོ
། །སྔགས་དང་ནི་སྙིང་པོའི་
སྔགས་སྟེ་སྙིང་ལ་སོགས་པ། བསམ་གཏན་ནི་ལྷའི་སྐུ་བསྒོམ་པ་ལ་སོགས་པ། དེ་
ཐམས་ཅད་རྣམ་པར་སྤངས་ལ་སྤྱོད་པ་བྱ། འོ་ན་སྤྱོད་པ་ཇི་ལྟར་བྱེད་ན། རྣལ་
འབྱོར་ལྡན་ནི་བདེ་སྟོང་གི་ཉམས་མྱོང་དང་ལྡན་པས་སྤྱོད་པ་བྱེད་པའོ། །ད་ལྟར་
རྣལ་འབྱོར་ཁ་ཚིག་གིས་སྦྱིན་སྲེག་དཀའ་ཐུབ་མཆོད་པ་བཟླས་པ་སྒོམ་པ་རྒྱུན་
གཅོད་དེས་མ་ཕན་རྣལ་འབྱོར་བདེ་སྟོང་གི་ཉམས་དང་ལྡན་པས་སོ། །
ད་ནི་འཇིགས་པ་མེད་པའི་ཚུལ་གྱིས་སྤྱོད་པ་བྱ་བ་ནི། ངེས་པར་སྔོན་དུ་
ལྷ་ནི་སྤྱོད་པ་བྱེད་པའི་མངོན་སུམ་དུའོ། །བརྒྱ་བྱིན་ལྟ་བུ་ཡིན་ན་ཡང་ནི་ལྷའི་
དབང་པོ་བརྒྱ་བྱིན་ལྟ་བུ་ཞིག་བྱུང་ན། དེ་ལ་འཇིགས་པར་མི་བྱ་སྟེ་ནི་འཇིགས་
པའམ་བག་ཚ་བའམ་སྙེམས་པར་མི་བྱའོ། །སེང་གེའི་གཟུགས་ཀྱིས་རྣམ་པར་རྒྱུ་
ནི་སེང་གེ་ཞེས་བྱ་བ་དེ་གང་ལ་ཡང་བག་ཚ་བ་མེད་གང་ལ་ཡང་འཇིགས་པ་མེད་
གང་ལ་ཡང་སྙེམས་པ་མེད་པའོ། །དཔེ་དེ་བཞིན་དུ་སྤྱོད་པ་བྱེད་པ་ཡི་རྣལ་འབྱོར་
པ་དེས་གང་ལ་ཡང་བག་ཚ་བ་མེད་འཇིགས་པ་མེད་སྙེམས་པ་མེད་བག་ཚ་བ་
མེད་པར་སྤྱོད་པར་བྱའོ། །
ད་ནི་འཇིག་རྟེན་གྱི་བཟའ་བཏུང་ལ་མ་ཆགས་པའི་ཚུལ་གྱིས་སྤྱོད་པ་བྱ་
236 206



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བ་ནི། སྦྱིན་བསྲེག་ན་སེམས་ཅན་ཀུན་གྱི་དོན་གྱི་ཕྱིར་ནི་བླ་ན་མེད་པ་ཡང་དག་
པར་རྫོགས་པའི་སངས་རྒྱས་ཐོབ་པའི་ཕྱིར་རོ། །རྟག་ཏུ་སྙིང་རྗེ་བཏུང་བར་བྱ་ནི་
ཁམས་གསུམ་གྱི་སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོའི་ཆུ་
བཏུང་། ཟས་སུ་སྣང་གྲགས་ཀྱི་ཆོས་ཐམས་ཅད་ལྷན་ཅིག་སྐྱེས་པའི་ཉམས་མྱོང་
དུ་ཤེས་པའི་ཤ་བཟའ། རྣལ་འབྱོར་བཏུང་དགའ་རྣལ་འབྱོར་པའི་ནི་ཟས་དང་
སྐོམ་འཐུང་བ་ལ་དགའ་བའི་རྣལ་འབྱོར་པའོ། །གཞན་གྱི་བཏུང་པས་བཟི་བ་མེད་
ནི་དེ་ལས་ལྷག་པའི་བཏུང་བ་གཞན་གྱིས་གཟི་བ་མེད་དོན་ངོམས་མེད་འགྲངས་
པ་ མེད་ དོ། །འོ་སྐོལ་ དེ་ རིང་ ངོམས་ པར་ འཐུང་ པ་ སང་ སྐོམ། སང་ འཐུངས་
གནངས་སྐོམ། དེ་བཞིན་དུ་དེ་ རིང་ཟོས་སང་ལྟོགས་སང་འགྲངས་ པར་ཟོས་
གནངས་བཀྲེས་པར་འདུག །འོ་སྐོལ་ལ་རྟག་ཏུ་འགྲངས་པའི་ཟས་ཅིག་དགོས་
རྟག་ཏུ་ངོམས་པའི་སྒོམ་ཅིག་དགོས། རྟག་ཏུ་ངོམས་པའི་སྒོམ་ནི་ཁམས་གསུམ་
སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོའི་ཆུ་འཐུང་རྟག་ཏུ་
ངོམས་པའི་སྒོམ་ཅིག་དེ་ཡིན། ཟས་ས་སྣང་གྲགས་ཀྱི་ཆོས་ཐམས་ཅད་ལྷན་ཅིག་
སྐྱེས་པའི་ཉམས་མྱོང་དུ་ཤར་བའི་ཤ་དེ་ཟོ་རྟག་ཏུ་འགྲངས་པ་ཟས་དེ་ཡིན་
གསུངས་སོ། །ཚིག་བཞི་པོ་དེ་ལ་ནང་དོན་དུ་བཤད་ན་གཏུམ་མོ་དང་ལས་ཀྱི་ཕྱག་
རྒྱ་ལ་སྦྱར་བའི་བཤད་པ་གཉིས་གསུངས་སོ། །
དེ་ལས་དང་པོའི་གཏུམ་མོའི་རྫོགས་པའི་རིམ་པ་ལ་སྦྱར་ན། སེམས་ཅན་
ཀུན་གྱི་དོན་གྱི་ཕྱིར་ནི་ཁམས་གསུམ་གྱི་སེམས་ཅན་ཐམས་ཅད་ཀྱིས་བླ་ན་མེད་
པར་ཡང་དག་པར་རྫོགས་པའི་སངས་རྒྱས་ཐོབ་པའི་ཕྱིར་གཏུམ་མོའི་རྫོགས་པའི་
རིམ་པ་འདི་བསྒོམ་པར་བྱའོ། །སྙམས་པས་ལུས་བཅོས་པའོ། །རྟག་ཏུ་སྙིང་རྗེ་
236 -207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཏུང་བར་བྱ་ནི་རླུང་སྡིགས་པས་ལས་ཀྱི་རླུང་ལོག་ལ་ལྟེ་
ས་པས་ལས་ཀྱི་རླུང་ལོག་ལ་ལྟེ་བ་ནས་གཏུམ་མོ་ཡེ་
ཤེས་ཀྱི་མེ་འབར། སྤྱི་བོ་ནས་བྱང་ཆུབ་སེམས་ཀྱི་ཐིག་ལེ་ཕབ་ནས་ལྟེ་བའི་མེ་
ཤེས་རབ་སྟོང་པ་དང༌། སྤྱི་བོའི་བྱང་ཆུབ་སེམས་ཐབས་བདེ་བ་གཉིས་མེད་དུ་
འདྲེས་པས་བདེ་སྟོང་གཉིས་སུ་མེད་པའམ། ཟག་མེད་ཉམས་སྐྱེ་ཡང་སྐྱེ་ལ་སྐྱེ་
བར་བསྒོམ་ཡང་བསྒོམ་པའོ། །རྣལ་འབྱོར་བཏུང་དགའ་རྣལ་འབྱོར་པ་ནི་གཏུམ་
མོ་འབར་འཛག་བརྟེན་པའི་ཉམས་མྱོང་བསྒོམ་པའི་རྣལ་འབྱོར་པའོ། །གཞན་གྱི་
བཏུང་བས་བཟི་བ་མེད་ནི་གཏུམ་མོ་ལ་མ་བརྟེན་པར་རྫོགས་པའི་རིམ་པ་གཞན་
གྱིས་ཉམས་མྱོང་མི་སྐྱེ་བ་བྱ་བ་གསུངས་སོ། །
ཡང་ལས་ཀྱི་མུ་ཏྲ་དང་སྦྱར་ན། སེམས་ཅན་ཀུན་གྱི་དོན་གྱི་དོན་གྱི་ཕྱིར་ནི་
ཁམས་གསུམ་གྱི་སེམས་ཅན་ཐམས་ཅད་བླ་ན་མེད་པ་ཡང་དག་པར་རྫོགས་པའི་
སངས་རྒྱས་ཐོབ་པར་བྱ་བའི་དོན་དུ་ལས་ཀྱི་མུ་ཏྲི་མ་ལ་བསྟེན་པའི་རྫོགས་རིམ་
འདི་བསྒོམ་པར་བྱའོ་སྙམ་པའོ། །རྟག་ཏུ་སྙིང་རྗེ་བཏུང་བར་བྱ་ནི་ལས་རྒྱ་མཚན་
ཉིད་དང་ལྡན་པ་ལུས་ལྷར་བསྐྱེད། རྡོ་རྗེ་དང་པད་མ་བྱིན་གྱིས་བརླབས་སྙོམས་
འཇུག་བྱས་ནས། ལུས་ཀྱི་འཁྲུལ་འཁོར་དྲུག་གིས་བྱང་སེམས་རྡོ་རྗེ་ནོར་བུའི་རྩེ་
མོར་ཕབ་ལུས་ཀྱི་འཁྲུལ་འཁོར་དྲུག་གིས་རྡོ་རྗེ་ནོར་བུ་བཟུང་ནས། ཆུའི་རྣམ་པ་
་བརྟེན་ནས་ཟག་མེད་ཉམས་སྐྱེས་པའོ། །རྣལ་འབྱོར་བཏུང་དགའ་རྣལ་འབྱོར་
པ་ནི་ལས་ཀྱི་མུ་ཏྲ་ལ་བསྟེན་པའི་ཉམས་མྱོང་རྒྱུད་ལ་བསྟེན་ནས་སྒོམ་
དགའ་བའོ། །གཞན་གྱི་བཏུང་བས་བཟི་བ་མེད་ནི་ལས་ཀྱི་ཕྱག་རྒྱ་ལ་མ་བསྟེན་
པ་རྫོགས་རིམ་གཞན་གྱིས་ཉམས་མྱོང་མི་སྐྱེ་བྱ་བ་ཡང་གསུངས་པའོ། །
ལེའུ་ མཚན་ ནི། སྤྱོད་ པ་ ནི་ ཆོས་ ལྟར་ བྱེད་ པའོ། །ལེའུ་ནི་ གཞུང་
236 ---208



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཅོད་ཅིང་སྐྱོང་བའོ། །དྲུག་པ་ནི་གྲངས་སོ། །གསལ་བའི་སྒྲོན་མེ་ལས་ལེའུ་དྲུག་
པའོ།།
༈ ལེའུ་བདུན་པ་འདི་ལ་གསུམ་ལས། ལེའུ་ལེའུའི་འབྲེལ་ནི་སྤྱོད་པ་བྱེད་
པའི་དུས་སུ་དཔལ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་ཤེས་པར་བྱ་བའི་
ཕྱིར་ན་བརྡ་བྱ་དགོས་ པས་ལེའུ་བདུན་པ་བརྡའི་ལེའུ་བྱུང་བའོ། །ལེའུ་མདོར་
བསྟན་རྒྱས་བཤད་ཀྱི་དབང་དུ་བྱས་ན་ལེའུ་དང་པོར་བརྡ་ཆེན་དང་ཞེས་པས་
མདོར་བསྟན་དེ་འདི་ནས་དེ་ན་ཚེར་མའི་ལེའུ་བཤད་པར་བྱའོ་ཞེས་པས་དེའི་དོན་
ཡར་རྒྱས་པར་འཆད་པའོ། །ལེའུ་མངོན་པར་རྟོགས་པའི་འབྲེལ་ནི། ལུས་ཀྱི་ཞེན་
པ་བཟློག་པའི་དོན་དུ་བསྐྱེད་རིམ་བསྒོམ། ངག་གི་ཞེན་པ་བཟློག་པའི་དོན་དུ་
བཟླས་པ་ བྱས། སེམས་ ཀྱི་ ཞེན་པ་བཟློག་ པའི་ དོན་ དུ་ རྫོགས་ པའི་ རིམ་པ་
བསྒོམས། དེ་གསུམ་གྱི་སེམས་མི་གནས་པ་གནས་པར་བྱས་གནས་པ་བརྟན་
པར་བྱས་བརྟན་པ་བོགས་དབྱུང་བའི་དོན་དུ་སྤྱོད་པ་བྱེད་སྤྱོད་པ་སྤྱོད་པ་བྱེད་པའི་
དུས་སུ་དཔལ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་ཤེས་པར་བྱ་བའི་ཕྱིར་
བརྡ་བྱ་བར་དོན་འབྲེལ་ལོ། །
ལེའུ་འདི་ རང་ལ་དོན་གསུམ་ལས། དང་པོ་ལེའུ་བཤད་པར་ཞལགྱིས་
བཞེས་པ་ནི། དེ་ནས་ནི་ལེའུ་དྲུག་པ་སྤྱོད་པ་ལེའུའི་དེ་ནས་སོ། །དྨོ་མ་ནི་བརྡ་སྟེ་
འབྲོག་མིས་རྒྱའི་སྒྲ་རང་སོར་བཞག་པའོ། །བོད་སྐད་དུ་བརྡའོ། །བརྡ་ལ་དོན་ལྔ་
སྟེ། བརྡའི་ དབྱེ་ བ་དང་། བརྡའི་ དགོས་ པ་ དང༌། བརྡའི་ངེས་ཚིག་ དང༌། བརྡའི་
དུས་དང་། བརྡའ་ཇི་ལྟར་བྱ་བའི་རིམ་པའོ། །དང་པོ་བརྡའི་དབྱེ་བ་ལ་ གཉིས།
ལུས་ཀྱི་བརྡ་དང་
། ངག་གི་བརྡའོ། །ལུས་ཀྱི་བརྡ་ནི་ལག་པ་ལ་སོགས་པས་ལུས་
236 -209



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
ཀྱི་བརྡ་བྱེད་པ་འདིའི་ལེའུ་བདུན་པ་ནས་སྟོན་པའོ། །ངག་གི་བརྡ་ནི་གཞན་གྱིས་
མི་གོ་བ་ངག་ཏུ་སྨྲ་བ་བརྟག་པ་ཕྱི་མའི་ལེའུ་གསུམ་པ་ནས་འོང་ངོ༌
། །
བརྡའི་དགོས་པ་ནི། དཔལ་དགྱེས་པ་རྡོ་རྗེའི་སྤུན་ནམ་མིང་སྲིང་དུ་ངོ་
ཤེས་པར་བྱེད་པའོ། །དེ་ཡང་རྒྱ་གར་གྱི་རྣལ་འབྱོར་པ་ཞིག་རུས་པའི་རྒྱན་ཆ་རྣམ་
པ་ལྔས་བརྒྱན་སྤྱོད་པ་ལ་ཕྱིན་པའི་དུས་སུ། བོད་ནས་གང་ཟག་ཞིག་རུས་པའི་
རྒྱན་ཆ་རྣམ་པ་ལྔས་བརྒྱན་སྤྱོད་པ་ལ་ཕྱིན་པའི་དུས་སུ་བརྡ་སྤྲད་པས་གཅིག་གིས་
བརྡ་ལན་ཐེབས་ནས་མཐུན་ན་སྤུན་ཡིན། གང་ཟག་དེས་ཧེ་བཛྲའི་བརྡ་བྱས་པས།
གཅིག་གིས་བདེ་མཆོག་གམ་གདན་གཞི་ལྟ་བུའི་བརྡ་ལན་ཅིག་བྱས་ན་ཅིར་ཡང་
མི་འོང་། མིག་མཐོང་ན་ཕར་ལ་གྱེས་ལ་འགྲོ་གསུངས། ཡང་ན་བུད་མེད་ཅིག་
རུས་པའི་རྒྱན་ཆ་རྣམ་པ་ལྔས་བརྒྱན་སྤྱོད་པ་ལ་ཕྱིན་པའི་དུས་སུ་ཡང་བུད་མེད་དེ་
མིན་ཅིག་རུས་པའི་རྒྱན་ཆ་རྣམ་པ་ལྔས་བརྒྱན་སྤྱོད་པའི་ལ་ཕྱིན་པའི་དུས་སུ། ཧེ་
བཛྲའི་བརྡ་བྱས་པས། བརྡ་མཐུན་ན་ཧེ་བཛྲའི་ཀུན་དུ་ངོ་ཤེས་པར་བྱེད་པའོ། །
ཡང་སྐྱེས་པ་ཞིག་སྤྱོད་པ་ལ་ཕྱིན་པའི་དུས་སུ་བུད་མེད་ཅིག་སྤྱོད་པ་ལ་ཕྱིན་ནས་
བྱུང་ན་དེ་དང་བརྡ་སྤྲད་པས་མཐུན་ན་མིང་སྲིང་ངོ་། །དེ་ལྟར་སྐྱེས་པ་ནང་སྤྲད་ན་
སྤུན་བུད་མེད་ནང་ཕྲད་ན་སྤུན། སྐྱེས་པ་དང་བུད་མེད་གཉིས་ཕྲད་ན་ཧེ་བཛྲའི་
མིང་སྲིང་ངོ༌།
།
བརྡའི་ངེས་ཚིག་ནི་དཔལ་དགྱེས་པ་རྡོ་རྗེའི་རྣལ་འབྱོར་པ་ནང་གིས་གོ་
གཞན་གྱིས་མི་གོ་བས་བརྡ་སྟེ། དཔེར་ན་ཀླ་ཀློའི་སྐད་ལྟ་བུ་སྟེ། ཀླ་ཀློའི་སྐད་དེ་
ཀླ་ཀློ་ནང་གིས་གོ་ཞིང་གཞན་རྣམས་ཀྱིས་མི་གོ་བ་བཞིན་དུ། འདིར་ཡང་ཧེ་
བཛྲའི་དཔའ་བོ་དང་དཔའ་མོ་ནང་གིས་གོ་ལ་གཞན་གིས་མི་གོ་བས་སོ། །བརྡ་བྱ་
236 -210



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བའི་དུས་ནི་ཚོགས་ཀྱི་འཁོར་ལོའི་དུས་སུ་བརྡ་བྱ། དབང་བསྐུར་གྱི་དུས་སུ་བརྡ་
བྱ། བསྐྱེད་རྫོགས་སྒོམ་པའི་ཐུན་འཚམས་སུ་བརྡ་བྱ། རིགས་པ་བརྟུལ་ཞུགས་ཀྱི་
སྤྱོད་པ་བྱེད་པའི་དུས་སུ་བརྡ་བྱ་བའོ། །བརྡ་ཇི་ལྟར་བྱ་བའི་རིམ་པ་ལ་དོན་བརྒྱད་
དུ་བྱས་ནས་བཤད་པར་བྱའོ། །ལེའུ་ནི་པ་ཏ་མ་གཞུས་གཅོད་ཅིང་སྐྱོང་བར་བྱེད་
པའི་སྒོ་ནས་བཤད་པར་བྱའོ་ནི་བརྡ་བྱ་བའི་རིམ་པ་ལེའུའི་གཞུང་འདི་ལ་དོན་
བརྒྱད་དུ་བྱས་ནས་བཤད་པར་བྱའོ། །ལེའུ་འདི་ལ་ཆིངས་བྱས་པའི་ནང་དུ་སྡུད་
ན། རྒྱུད་གསུམ་ལས་རང་བཞིན་གྱི་རྒྱུད། དེ་ལ་གསུམ་ལས་ཕྱེད་པའོ། །དེ་ལ་
གསུམ་ཡོད་པ་ལས་རིག་པ་བརྟུལ་ཞུགས་ཀྱི་སྤྱོད་པ་བྱེད་པའི་དུས་སུ་བརྡ་བྱ་བར་
འབྲེལ་ལོ། །
ལེའུའི་གཞུང་ལ་ཆོས་བརྒྱད་ལས། དང་པོ་བའི་དགོས་པ་ནི། གང་གིས་
ནི་བརྡ་བྱས་པ་གང་གིས། སྤུན་དང་ནི་རྒྱ་གར་ན་རྣལ་འབྱོར་པ་ཞིག་རུས་པའི་
རྒྱན་ཆ་རྣམ་པ་ལྔ་རྒྱན་བྱས་ནས་སྤྱོད་པ་ལ་ཕྱིན་བོད་ནས་རྣལ་འབྱོར་པ་ཞིག་རུས་
པའི་རྒྱན་ཆ་རྣམ་པ་ལྔས་བརྒྱན་སྤྱོད་པ་ལ་ཕྱིན་བརྡ་སྤྲད་པས་མཐུན་ན་སྤུན་དུ་ཐེ་
ཚོམ་མེད་པར་ཤེས་པའི་ཕྱིར་བརྡ་བྱའོ། །ཡང་རྒྱ་གར་ནས་བུད་མེད་ཅིག་སྤྱོད་པ་
ལ་བྱུང་བོད་ནས་ཀྱང་བུད་མེད་ཅིག་སྤྱོད་པ་ལ་ཕྱིན་པས་བརྡ་མཐུན་ཡང་སྤུན་དུ་
ཐེ་ཚོམ་མེད་པར་ཤེས་པར་བྱ་བའི་ཕྱིར་བརྡ་བྱའོ། །སྲིང་མོར་ཡང་ནི་རྒྱ་གར་ནས་
བུད་མེད་ཅིག་བྱུང་བོད་ནས་སྐྱེས་པ་ཞིག་འོངས་པས་མཐུན་ན་མིང་སྲིང་དུ་ཤེས་
པའོ། །ཐེ་ཚོམ་མེད་པར་ཤེས་པར་བྱ་ནི། དོན་ལ་ཧེ་བཛྲའི་སྤུན་ནམ། མིང་སྲིང་
དུ་ངོ་ཤེས་པར་བྱ་བའི་ཕྱིར་བརྡ་བྱ་བའི་དགོས་པའོ། །
གཉིས་པ་བརྡ་སོ་སོ་རང་གི་མཚན་ཉིད་ནི། དེ་ལ་བོད་ནས་རྣལ་འབྱོར་པ་
236--211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཞིག་རུས་པའི་རྒྱན་ཆ་རྣམ་པ་ལྔས་བརྒྱན་བྱས་སྤྱོད་པ་ལ་ཕྱིན། རྒྱ་གར་ནས་ཀྱང་
རྣལ་འབྱོར་པ་ཞིག་རུས་པའི་རྒྱན་ཆ་རྣམ་པ་ལྔ་རྒྱན་བྱས་སྤྱོད་པ་ལ་ཕྱིན་པ་ཞིག་
དང་ཕྲད་ནས་བརྡ་བྱེད་པ་ལ། གང་ཞིག་སོར་མོ་གཅིག་སྟོན་པ་ནི་གཞོན་ཤོས་
ཞིག་གིས་བརྡ་བསྐུལ་བ་ནི་མཛུབ་མོ་ཞིག་བསྒྲེང་ནས་སྟོན་པ་དེ་ལེགས་པར་བྱོན་
ནམ་བྱ་བའི་བརྡའོ། །དེའི་ལན་དུ་གཉིས་གྱིས་ལེགས་པར་འོངས་པ་ནི་ལེགས་
པར་འོངས་མི་ཟེར། སོར་མོ་གཉིས་གཤིབས་ནས་བསྟན་པས་ལེགས་པར་འོངས་
བྱ་བའི་བརྡའོ། །
དེ་ལྟར་གཉིས་ངོ་ཤེས་ནས་སྐུ་ཁམས་བདེའམ་ཞེས་འདྲི་བ་ནི། གཡོན་
པའི་མཐེ་བོང་བཅངས་པ་ལ་ནི་གཡོན་པའི་མཐེ་བོང་ནང་དུ་བཅངས་ནས་སྟོན་པ་
དེའོ། །བསྙེན་གྱི་ཕྱག་རྒྱ་རབ་ཏུ་ཤེས་ནི་སྙན་སྨད་པའོ། །ལན་དུ་ཡང་ཕྱག་རྒྱ་དེ་
ཉིད་བསྟན་པས་ཁམས་བདེ་བར་འོངས་སོ། །དེ་ལྟར་དང་པོ་ངོ་ཤེས་བར་དུ་
བསྐྲུན་སླེད་ནས་གསང་བའི་དབང་ཐོབ་བམ་ཞེས་འདྲི་བ་ནི། སྤྱིར་བུམ་པའི་
དབང་མ་ ཐོབ་ པའི་རྣལ་ རིག་པ་བརྟུལ་ཞུགས་ཀྱི་སྤྱོད་པ་བྱེད་པ་འབྱོར་པ་རྣམ་པ་ཐམས་
ཅད་དུ་མི་ཡོང་པས་གསང་པའི་དབང་ཐོབ་བམ་འདྲི་བ་ནི། གང་ཞིག་སྲིན་ལག་
སྟེར་བ་ནི། སྲིན་མཐེབ་གཉིས་སྦྱར་ནས་སྟོན་པ་སྟེ་ཀུན་རྫོབ་བྱང་སེམས་དཀར་
དམར་གཉིས་པོ་དེ་སྲིན་མཐེབ་གཉིས་ཀྱིས་ལྕེ་ཐོག་ཏུ་བཞག་ནས་མགྲིན་པར་
ལོངས་སྤྱད་ནས་གསང་དབང་ཐོབ་བམ་དྲི་བའོ། །དེའི་ལན་དུ་དེའི་མགྲིན་པ་རབ་
ཏུ་བསྟན་ནི་བྱང་སེམས་དཀར་དམར་གཉིས་པོ་དེ་བླ་མའི་སྟོབས་ཀྱིས་ལྕེ་ཐོག་ཏུ་
བཞག་ནས་མགྲིན་པར་ལོངས་སྤྱད་དེ་གསང་བའི་དབང་ཐོབ་པའོ། །འོ་ན་ཁྱོད་
ཀྱིས་གསང་བའི་དབང་ཐོབ་ནས་འདུག་ན་ཤེས་རབ་ཡེ་ཤེས་ཀྱི་དབང་ཐོབ་བམ་
236 --212



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཞེས་འདྲི་བ་ནི། གང་ཞིག་སྲིན་ལག་སྟེར་བ་ལ་ནི་གཡོན་པའི་སྲིན་ལག་སྟེར་བ་
ནི་མཛུབ་མོ་བུམ་པའི་དབང་གུང་མོ་གསང་པའི་དབང་སྲིན་ལག་དབང་གསུམ་པ་
ཤེས་རབ་ཡེ་ཤེས་ཀྱི་དབང་ཐོབ་པས་འདྲི་བའོ། །
དེའི་ལན་དུ་མཐེ་ཆུང་རྣམ་པར་སྦྱིན་ནི། མཐེ་ཆུང་དེ་སོར་མོ་བཞི་པ་ཡིན་
པས་ངས་དབང་གསུམ་པ་དང་ཨ་ཅང་ཆེས་ཏེ་དབང་བཞི་པའི་དོན་ལ་ཡང་རེག་
ཞེས་བྱའོ། །འོ་ན་ཁྱོད་ཀྱིས་དབང་བཞི་པ་དང་ཐོབ་ནས་འདུག་གིས་དབང་བཞི་
པ་ཐོབ་པ་ལ་ཡང་སྙུག་མ་ལྷན་ཅིག་སྐྱེས་པའི་ཡེ་ཤེས་རྒྱུད་ལ་མ་སྐྱེས་པ་ཡང་ཡོད་
པས། ཁྱོད་ཀྱིས་སྙུག་མ་ལྷན་ཅིག་སྐྱེས་པའི་ཡེ་ཤེས་ཞེས་བྱ་ཟག་པ་མེད་པའི་
ལྷན་ཅིག་སྐྱེས་པའི་ཡེ་ཤེས་དེ་སྔོན་དུ་བྱས་སམ་འདྲི་བ་ནི། གང་ཞིག་གུང་མོ་སྟོན་
པ་ལ་གུང་མོ་སོར་མོ་རྣམས་ཀྱི་དབུས་མ་ཡིན་ཏེ་དང་འདྲ་བར་སྙུག་མ་ལྷན་ཅིག་
སྐྱེས་པའི་ཡེ་ཤེས་དབུ་མའི་དོན་དེ་མངོན་དུ་བྱས་སམ་འདྲི་བ། ལན་དེའི་མཛུབ་
མོ་རྣམ་པར་སྦྱིན་ནི་མཛུབ་མོའི་ཚིགས་དགྲོལ་བ་སྟེ། དབུ་མའི་དོན་སྔོན་དུ་བྱས་
པས་རྣམ་རྟོག་ལས་གྲོལ་བའི་བརྡ་སྟེ་དེ་ནི་དབང་བཞི་རྫོགས་སོ། །
འོ་ན་དབང་བཞི་ཐོབ་ནས་འདུག་ན་བྱང་ཆུབ་ཀྱི་སེམས་ཀྱི་རྟེན་གཉུག་མ་
ལྷན་ཅིག་སྐྱེས་པའི་ཡེ་ཤེས་དོན་དམ་དེ་མཚོན་པར་བྱེད་པའི་རྩ་དེ་གང་ན་གནས་
ཞེས་རྩའི་མན་ངག་འདྲི་བ་ནི། གང་ཞིག་གོས་ནི་སྟོན་པ་ལ་ནི་རྒྱ་གར་ན་གོས་ཀྱི་
མཆོག་དེ་ཐོད་ལ་བྱེད་པས་མི་འདྲ་བ་རྣམས་ཀྱིས་དེ་རིང་བཅིངས་པའི་ཐོད་དེ།
སང་མི་འཆིང་སང་བཅིངས་པའི་ཐོད་ དེ་ གནངས་མི་འཆིང་ལ། དེའི་འོག་མ་
རྣམས་ཀྱིས་ཀྱང་ཐོད་ཀྱི་དྲི་མ་ཡང་བཀྲུས་ཡང་བཀྲུས་ཀྱི་འཆིང་བ་ལས་ཐོད་དྲི་མ་
ཅན་དེ་རྣམ་པ་ཐམས་ཅད་དུ་འཆིང་བའི་ལུགས་མེད། ཐོད་འཆིང་བའི་སར་
ར་སྤྱི་
236 -213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བོར་ལག་པ་བཞག་ནས་དྲི་བ་བདེ་བ་ཆེན་པོ་མཚོན་པའི་རྩ་གང་ན་གནས་ཞེའོ། །
ལན་དུ་དེའི་རྩེ་གསུམ་རབ་ཏུ་བསྟན་ནི་སོར་མོ་གསུམ་བསྟན་པའམ། ཡང་ན་ཁ་
ཊཾ་ག་རྩེ་གསུམ་པ་བསྟན་པས་སོར་མོ་གསུམ་མམ་ཁ་ཊཾ་ག །རྩེ་གསུམ་པ་ལྟར་
ལུས་ལ་རྩ་གསུམ་པོ་ལ་ལ་ན་དང་ར་ས་ན་དབུས་ཀྱི་རྩ་ཨ་ཝ་དྷུ་ཏི་རྩའི་གཙོ་བོ་
གསུམ་ལ་བརྟེན་ནས་འབབ་པའོ། །འོ་ན་རྩའི་གནས་ལུགས་དང་ཤེས་ནས་
འདུག་ན། རྩའི་ནང་ན་མར་བབ་པའི་བྱང་ཆུབ་སེམས་ཀུན་དྷ་ལྟ་བུ་གང་ན་གནས་
འདྲི་བ་ནི། གང་ཞིག་ཏུ་བཞོན་མ་ལ་ནི་ནུ་མ་གཡོན་པ་ལ་འཇུས་ནས་དེ་དག་གི་
སྟོན་པ་ནི་ནུ་མ་ནས་འོ་མ་འོངས་པ་བཞིན་དུ་འོ་མ་དང་འདྲ་བའི་ཀུན་རྫོབ་བྱང་
སེམས་དེ་གང་ན་གནས་སོ། །ལན་དུ་དེའི་མཚམས་ནི་རབ་དུ་བསྟན་ནི་འཚོགས་
མར་ལག་པར་བཞག་ནས་སྟོན་པ་བྱང་སེམས་ཏེ་ཕལ་ཆེར་འཚོགས་མའམ་སྤྱི་བོ་
བདེ་བ་ཆེན་པོ་ན་གནས་སོ། །
འོ་ན་བྱང་ཆུབ་ཀྱི་སེམས་ཀྱི་རྟེན་རྩའི་གནས་ས་དང་ཤེས་ནས་འདུག་ན།
བྱང་སེམས་སྐྱེད་པའི་མུ་ཏྲ་མ་ལ་ལོངས་སྤྱོད་དབང་ཞེས་འདྲི་བ་ནི། གང་ཞིག་ས་
པ་ལ་ནི་ས་གཞི་འདི་ལ་འོ་སྐོལ་ཐམས་ཅད་བསྟེན་ནས་ལོངས་སྤྱོད་པ་
ལྟར་ས་ལ་ལག་པ་བཞག་ནས་ས་གཞི་དང་འདྲ་བའི་མུ་ཏྲ་མ་ལ་ལོངས་སྤྱོད་དམ་
ཞེས་འདྲི་བ་ནི། དེའི་ལན་དུ་དེ་ལས་ནི་རབ་དུ་བསྟན་ནི་ནམ་མཁའ་ལ་མཛུབ་མོ་
ཡུག་ཡུག་བྱས་པས་མུ་དྲ་མ་ནམ་མཁའ་དང་འདྲ་བ་ཤེས་རབ་སྟོང་ཉིད་མཚོན་པ་
དེ་ལ་བསྟེན་ནས་ལོངས་སྤྱོད་ཞེས་སོ། །འོ་ན་ཁྱོད་ཕྱག་རྒྱ་མ་ལ་བརྟེན་པས་ཉོན་
མོངས་པ་འདོད་ཆགས་ཀྱིས་འཆིང་བར་མི་འགྱུར་རམ་ཞེས་འདྲི་བ་ནི། གང་ཞིག་
ཁྲོ་གཉེར་སྟོན་པ་ལ་ནི། སྨིན་མཚམས་ཀྱི་ཁྲོ་གཉེར་དེ་འབ་པོ་བྱས་ནས་སྟོན་པ་
ནི་སྟོན་
236 --214



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྟེ། ཁྲོ་གཉེར་དུ་ཆོས་པའི་བརྡ་ཡིན་འཆི་བའི་བརྡ་ཡིན་ཏེ་དེ་དང་འདྲ་བར་མུ་དྲ་
མ་དེས་འཆིང་བར་མི་འགྱུར་རམ་ཞེ་ན། ལན་དུ་གཙུག་ཕུད་དགྲོལ་བར་བརྗོད་
པར་བྱ་ནི་རྒྱ་གར་ན་སྐྲའི་གཙུག་ཕུད་བཅིངས་པ་དེ་བཀྲོལ་བས་འཆིང་བར་མི་
འགྱུར་ཏེ། བླ་མའི་མན་ངག་གིས་ཐབས་དང་བཅས་པས་གྲོལ་བར་འགྱུར་རོ། །
འོ་ན་ཁྱོད་ཀྱིས་རྟེན་རྩའི་གནས་ལུགས་ཤེས་བྱང་སེམས་ཀྱི་གནས་ས་ཡང་
ང་ཤེས་
བྱ་སེམས་བསྐྱེད་པའི་ཤེས་རབ་མ་ལ་ཡང་བརྟེན་ནས་འདུག་ན། མུ་ཏྲ་མ་ལ་
བརྟེན་པ་ལ་ལྷན་ཅིག་སྐྱེས་པའི་ཡེ་ཤེས་མངོན་དུ་མ་སྐྱེས་པ་ཡོད་པས། ལྷན་ཅིག་
སྐྱེས་པའི་ཡེ་ཤེས་དེ་མངོན་དུ་བྱས་སམ་ཞེས་འདྲི་བ་ནི། གང་ཞིག་དཔྲལ་བ་སྟོན་
པ་ནི་ལྷན་ཅིག་སྐྱེས་པའི་ཡེ་ཤེས་མངོན་དུ་བྱས་སམ་འདྲི་བའོ། །
ལན་དུ་དེའི་རྒྱབ་ནི་རབ་དུ་བསྟན་ནི་རྒྱབ་ལོག་བསྟན་པས་རྒྱབ་ཐོབ་ཀྱི་
ཡེ་ཤེས་རྗེས་ཐོབ་ཀྱི་ཡེ་ཤེས་རྣམ་རྟོག་གི་རྒྱབ་བམ་རྗེས་ལ་ཐོབ་པས་ཟག་མེད་ཡེ་
ཤེས་དེ་མངོན་དུ་ཕྱོགས་པར་བྱས་སོ། །འོ་ན་ལྷན་ཅིག་སྐྱེས་པའི་ཡེ་ཤེས་དེ་
མངོན་དུ་བྱས་ནས་འདུག་ན། འོ་ན་ཁྱོད་ངན་སོང་གསུམ་དུ་ལྷུང་བར་མི་འགྱུར་
རམ་ཞེ་ན། གང་ཞིག་རྐང་མཐིལ་སྟོན་པ་ལ་ནི་རྐང་མཐིལ་དུས་རྒྱུན་དུ་ཐུར་ལ་
གནས་པ་བཞིན་དུ། མུ་ཏྲ་ལ་བརྟེན་ནས་ངན་སོང་གསུམ་དུ་ལྷུང་བར་མི་འགྱུར་
རམ་ཞེ་ན། ལན་དུ་ལྟོ་ཡིས་རྣམ་པར་བརྩེ་བར་བྱ་ནི། ཞེས་པ་ནི་ལྟོ་འཕངས་པས་
ཇེ་མཐོ་འགྲོ་བ་བཞིན་ཆོས་ཐམས་ཅད་ལྷན་ཅིག་སྐྱེས་པའི་ཉམས་མྱོང་དུ་རྟོགས་
པས་ཇེ་མཐོ་འགྲོ་ངན་སོང་གསུམ་དུ་མི་ལྷུང་བའོ། །
ཕྱག་རྒྱ་ཕྱག་རྒྱའི་ལན་གྱིས་ནི། སྔ་མ་སྔ་མ་ཕྱག་རྒྱ་ལ་ཕྱི་མ་ཕྱི་མ་ཕྱག་
རྒྱའི་ལན་ནོ། །དམ་ཚིག་གིས་ནི་རྣམ་པར་དབྱེ། དམ་ཚིག་ནི་དཔལ་དགྱེས་པ་རྡོ་
236 -215



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྗེའི་དམ་ཚིག་དང་སྡོམ་པ་ཅན་གྱིས་སོ། །རྣམ་པར་དབྱེ་ནི་དཔལ་དགྱེས་པ་རྡོ་
རྗེའི་སྤུན་དུ་འདུག་གམ་མི་འདུག །མིང་སྲིང་དུ་འདུག་གམ་མི་འདུག་དབྱེའོ། །
དེ་ལ་རྣལ་འབྱོར་མས་སྨྲས་པ་ནི། ཧེ་བཛྲའི་རྣལ་འབྱོར་པ་དེ་ལ་དངོས་སུ་
སྨྲས་པ་སྟེ་འདིའི་ངག་གི་བརྡ་བཟུང་སྟེ་འདིའི་ངེས་པ་སྟེར་བ་ཕྱི་མའི་ལེའུ་གསུམ་
པ་ནས་འོང་
། ཨེ་མ་ནི་ངོ་མཚར་བའོ། །བུ་ནི་སྙིང་རྗེ་ཆེ་ནི་རྒན་ཤོས་ཀྱིས་གཞོན་
ཤོས་ལ་བོས་ནས། སྙིང་རྗེ་ཆེ་ནི་སྔོན་འབྱུང་དུ་རྡོ་རྗེ་སྙིང་པོ་ལ་ཁྱོད་ལ་བརྩེ་བར་
བྱའོ་ཙམ་ཞིག་སྨྲས་སོ། །གལ་ཏེ་འཕྲེང་བ་སྟོན་ན་ནི་སྒྲ་གསེབ་བམ་འཕྲེང་ཁུག་
ནས་བཏོན་ནས་སྟོན་ནའོ། །འདུ་བར་བྱ་ཞེས་སྨྲས་པ་ཡིན་ནི་ཁྱོད་དང་གཉིས་
འདུས་ལ་ཚོགས་འཁོར་སྟབས་གཅིག་ཏུ་བྱ་བརྡ་དང་སྤྱོད་པ་སྟབས་གཅིག་ཏུ་
བྱའོ། །འཕྲེང་བ་མངོན་པར་གཏང་བྱས་ནས་ནི་འཕྲེང་ལས་ལ་བཏང་ནའོ། །
དམ་ཚིག་ལ་མནོས་ནི་དམ་ཚིག་གཅིག་ཏུ་མནོས་འོ་སྐོལ་གཉིས་ཚོགས་
འཁོར་སྟབས་གཅིག་བརྡ་དང་སྤྱོད་པ་སྟབས་གཅིག་ཏུ་བྱ། བརྟུལ་ཞུགས་བཟང་
ནི་བརྟུལ་ཞུགས་ཀྱི་སྤྱོད་པ་སྟབས་གཅིག་ཏུ་བྱ་ཞེས་པའོ། །འོ་ན་ཚོགས་དང་སྤྱོད་
པ་སྟབས་གཅིག་ཏུ་བྱེད་པའི་གནས་གང་དུ་བྱ་ཞེ་ན། གནས་ལ་གསུམ་ལས་དང་
པོ་མདོར་བསྟན་པ་ནི། དེ་ལས་ནི་ཚོགས་སྟབས་གཅིག་ཏུ་སྤྱོད་པ་སྟབས་གཅིག་
ཏུ་བྱེད་པ་དེའོ། །ལ་ནི་ཕྱི་རོལ་དུ་མཁའ་འགྲོ་མ་འདུ་བའི་ཕྱི་རོལ་ཞེས་ནི་གནས་
བཅུ་གཉིས་སོ། །བཟང་པོའི་སྤྱོད་ཡུལ་ནི་ཧེ་བཛྲའི་ལྷན་ཅིག་སྐྱེས་པའི་ཉམས་
མྱོང་བཟང་པོ་དང་ལྡན་པའོ། །གནས་པ་ནི་ཌ་ཀི་མས་བྱིན་གྱིས་བརླབས་པའི་
གནས་བཅུ་གཉིས་སོ། །དེ་ལ་འདུ་བ་རྣལ་འབྱོར་མས་ནི་ཚོགས་དང་བརྡ་དང་
སྤྱོད་པ་ལ་སོགས་པ་བྱེད་པའི་དུས་སུ་གནས་དེར་སོང་བ་དང་ཌ་ཀི་མ་དང་མཇལ་
236 ---216



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནས་བརྡའ་འདི་གྱིས་ཟེར་བ་དང་སྤྱོད་པ་འདི་གྱིས་ཟེར་བ་བྱ་དགོས། རྣལ་འབྱོར་
ནི་ཌ་ཀི་མའོ། །གང་སྨྲས་དེ་ལྟར་ཐམས་ཅད་བྱ་ནི་མཁའ་འགྲོ་མ་ན་རེ་བརྡ་དང་
སྤྱོད་པ་ལ་སོགས་པ་འདི་གྱིས་ཟེར་བ་ཌ་ཀི་ཇི་སྐད་གསུངས་པ་བཞིན་བྱའོ། །
སམྦུ་ཊར་འདིའི་ཐད་ཀར་བླ་མ་ཆག་ལོ་ཚ་བ་ནས་དོལ་གྱི་སྒྲུང་གསུངས་པ་བཞིན་
ཡིན་ཏེ། འོ་སྐོལ་རྗེ་བཙུན་ལྷོ་པའི་མ་ཡིན་གསུངས་སོ། །དེའི་དུས་སུ་ཌ་ཀི་མས་
ཇི་སྐད་གསུངས་པ་བཞིན་བྱས་ན་བྱིན་བརླབས་ཞུགས་ཏེ་དངོས་གྲུབ་ཐོབ་པའོ། །
གཉིས་པ་གནས་རྒྱས་པར་བཤད་པ་ནི། ཀྱེ་བཅོམ་ལྡན་འདས་ནི་རྒྱུད་ཀྱི་
སྟོན་པ་ལ་བོད་པའོ། །འདུ་བའི་གནས་ནི་མཁའ་འགྲོ་མ་འདུ་བའི་བརྡ་དང་སྤྱོད་
དགེ་སྦྱོར་བྱེད་པའི་འོ། །དུ་ལགས་ཞེས་དྲིས་པའོ། །བཅོམ་ལྡན་འདས་བཀའ་
ནི་ལན་ནོ། །གནས་དང་ཉེ་བའི་གནས་སུ་ནི་རྟག་ཏུ་གནས་པའི་སའོ། །ཞིང་དང་
ཉེ་བའི་ཞིང་དང་ནི་ཡོན་ཏན་བསྐྱེད་པའི་དོན་གྱིས་ན་ཞིང་ངོ༌། །ཚན་དོ་ཉེ་བའི་
ཚན་དོ་དང་ནི་འདོད་ཅིང་འདུས་པའི་སའོ། །དེ་བཞིན་འདུ་དང་ཉེ་འདུ་བ་ནི་རྟག་
ཏུ་མི་མང་པོ་འདུ་བ་བཀྲ་ཤིས་པའི་གནས་སོ། །འཐུངས་གཅོད་ཉེ་བའི་འཐུངས་
གཅོད་ནི་བར་ཆོད་མི་འབྱུང་བའི་གནས་སོ། །དུར་ཁྲོད་ཉེ་བའི་དུར་ཁྲོད་ནི་མི་
རྟོག་པ་སྐྱེ་བའི་གནས་སོ། །འདི་རྣམས་ས་ནི་བཅུ་གཉིས་ཏེ། ནི་རང་བཞིན་གྱི་ས་
བཅུ་གཉིས་རྣམ་པར་དག་པའི་རང་བཞིན་ནོ། །ས་བཅུ་ནི་བྱང་ཆུབ་སེམས་དཔའི་
ས་བཅུའོ། །དབང་ཕྱུག་ཞེས་ནི་སངས་རྒྱས་ཀྱི་ས་དང་བཅུ་གཅིག་གོ །མགོན་པོ་
ནི་རྡོ་རྗེ་འཆང་གི་ས་དང་བཅུ་གཉིས་སོ། །འདིས་ནི་གཞན་གྱི་བརྗོད་མི་བྱ་ནི་འོ་
སྐོལ་ཧེ་བཛྲའི་རྣལ་འབྱོར་པས་པ་རའི་ཐེག་པ་ལྟར་ས་དང་ལམ་གྱི་རིམ་པ་བགྲོད་
མི་དགོས་ཏེ། གནས་བཅུ་གཉིས་པོ་འདི་བགྲོད་པས་ཕ་རོལ་དུ་ཕྱིན་པའི་ཐེག་
236 -217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
པའི་ས་བཅུ་གཉིས་བགྲོད་པར་འགྱུར་བའི་དགོས་པའོ། །
ད་ནི་གསུམ་པ་གནས་དེ་ཤིན་ཏུ་རྒྱས་པ་བཤད་པ་ནི། ཀྱེ་བཅོམ་ལྡན་
འདས་ཞེས་རྒྱུད་ཀྱི་རྟོག་པ་ལ་བོས། གནས་ལ་སོགས་པ་གང་ལགས་ནི་ཚོགས་
དང་བརྡ་དང་སྤྱོད་པ་གང་ཡང་བྱེད་པའི་དངོས་གྲུབ་བསྒྲུབ་པའི་གནས་སོ། །
བཅོམ་ལྡན་འདས་ཀྱིས་ནི་ལན་བསྟན་པའོ། །རྡོ་རྗེ་གདན་ལྟ་བུ་ཞིག་གཞིར་
བཞག་ནས་བརྩི་བ་ཡིན་ཏེ། གནས་འདི་ལ་བླ་མ་ལྷོ་པ་ལ་རྡོ་ རྗེ་གདན་ནས་
ཕྱོགས་འདི་ན་ཡོད་ཤིང་ཐོག་གི་བྱེ་བྲག་འདི་ལྟ་བུ་ཡོད། ལོ་ཀའི་ལྷ་སྟེན་ནི་འདི་
ལྟ་བུ་ཞིག་ཡོད་གྲོང་ཁྱེར་འདི་ལྟ་བུ། ཆུ་འདི་ལྟ་བུ་ཡོད། ཆུ་མིག་ནི་འདི་ལྟ་བུ་
ཡོད་ཉིན་མོར་ནི་དུ་བ་འོང་མཚན་མོ་ནི་མེ་རིང་རིང་འོང་
། རྡོ་རྗེ་གདན་ནས་ཉིན་
ལམ་ནི་འདི་ཚོ་ཡོད་བྱ་བའི་བཤད་པ་ཤིན་ཏུ་ཞིབ་པ་ཞིག་གསུངས་ཏེ། འོ་སྐོལ་ལ་
དགོས་རྒྱུ་དེ་ཙམ་དུ་འདུག་ཏུ་མ་ཚོར་ནས་མ་བཟུང་གསུངས། གནས་ནི་ཛ་ལན་དྷ་
རར་བཤད་ནི་རྡོ་རྗེ་གདན་གྱི་ལྷོ་ནུབ་ན་ཡོད་གཅིག །དེ་བཞིན་དུ་ཨུ་རྒྱན་ནི་ནུབ་
ཕྱོགས་དྲང་པོ་ན་ཡོད་དེ་གཉིས། གནས་ནི་སུ་ལ་གི་རི་ཉིད་ནི་རྡོ་རྗེ་གདན་གྱི་ལྷོ་
ན་ཡོད་དེ་གསུམ། དེ་བཞིན་དུ་ཀ་མ་རུ་ནི་བྱང་ཤར་ན་ཡོད་དེ་བཞི། ཉེ་གནས་མ་
ལ་ཝ་ཞེས་ནི་ནུབ་ལྔ། སིན་དུ་ནི་ནུབ་དྲུག །ནུ་ག་ར་ལྷོ་ནུབ་ན་ཡོད་དེ་བདུན་པོ་
དེ་གནས་དང་ཉེ་བའི་གནས་ཀྱི་བཤད་པའོ། །
ཞིང་དང་ཉེ་བའི་ཞིང་བཤད་པ་ལ། ཞིང་ནི་མུ་ཆུ་གཅིག་ནི་ལྷོ་ནུབ་རིང་པོ་
གར་ལོག་གི་རྒྱལ་ཁམས་ན་ཡོད་དེ་བརྒྱད། ཞིང་ནི་བྱེད་པ་ནི་ཤར་ཕྱོགས་བྷ་ག་
ལ་དང་ཀམ་རུའི་བར་ན་ཡོད་དགུ། དེ་བ་ཀོ་ད་དེ་བཞིན་ཞིང་ནི་ཤར་ཕྱོགས་ཏེ་
བཅུ་ཐམ་པ། ཞིང་ནི་ལྕགས་པའི་བྲང་ཉིད་ནི་ཤར་ཕྱོགས་ཧི་གྲ་མ་ཡུ་རི་བྱ་བ་
236 -218



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཚོ་ཞིག་ཡོད་བཅུ་གཅིག །ཉེ་བའི་ཞིང་བཤད་པ་ལ་ཉེ་ཞིང་ཀ་ཏ་ལ་ཞེས་བརྗོད་
ནི་ལྷོ་ཉེ་བ་ན་ཡོད་བཅུ་གཉིས། དེ་བཞིན་ཨ་ཕུ་ཏ་ཞེས་བརྗོད་ལྷོ་ཐག་རིང་པ་ན་
ཡོད་བཅུ་གསུམ། བའི་མཆོད་སྦྱིན་ལྷོ་ན་ཡོད་བཅུ་བཞི། ཁ་བ་རི་ནི་བལ་ཡུལ་
དང་བོད་ཀྱི་བར་ན་ཡོད་བཅོ་ལྔ། དེ་ཚོ་ལ་ཉེ་བའི་ཞིང་ནི་མདོར་བསྡུས་པའོ། །
ཚན་རྡོ་དང་ཉེ་བའི་ཚན་རྡོ་བཤད་པས། ཚན་རྡོ་ཧ་རི་ཀ་ལ་དང་བྱ་བ་བྷི་
ཀྲ་མ་སུ་རི་ན་མཚོ་ཞིག་ཡོད་བཅུ་དྲུག །ལན་ཚ་རྒྱ་མཚོ་ན་ནི་ཤར་ཕྱོགས་མྱ་ངན་
མེད་པའི་ཡུལ་དང་བཅུ་བདུན། ལམ་པ་ཀ་ད་ནི་ལྷོ་ཉེ་བ་ན་བཅོ་བརྒྱད། ཀན་ཙི་
ནི་ལྷོ་ཉེ་བ་ན་བཅུ་དགུ། དེ་བཞིན་སོ་འུ་ར་ཏ་ཉིད་ལྷོ་ཉེ་ན་ཡོད་ཉི་ཤུ །ཉེ་བའི་
མཚན་རྡོ་བཤད་པས་ཚན་རྡོ་ཧ་རི་ཀ་ལི་ཀ་དང་
། གསེར་དང་ལྡན་པའི་གླིང་དང་
ནི་ཀོང་ཀ་ན་ཡང་ཉེ་ཚན་རྡོ་གསུམ་ནི་ཕྱོགས་འདི་དང་འདི་ན་ཡོད་བླ་མ་མི་
གསུངས་སོ་རྩ་གསུམ་མོ། །འཐུངས་གཅོད་དང་ཉེ་བའི་འཐུངས་གཅོད་བཤད་
པས། འཐུངས་གཅོད་གྲོང་ཁྱེར་གྱི་དང་ལྡན་ནི་གྲོང་བཅུ་བདུན་གྱི་ཐ་མ་མི་རིགས་
མི་འདྲ་བ་བཅོ་བརྒྱད་ཡོད་པའི་ཉེར་བཞི། འཐུངས་གཅོད་གྲོང་གི་མཐར་གནས་
མི་རིགས་མི་འདྲ་བ་ལྔ་ཡོད་པས་རྩ་ལྔ། ཙ་རི་ཏྲ་དང་ཞེས་པ་རྡོ་རྗེ་ཕག་མོ་ཆང་གི་
མཆོད་པ་བྱེད་པའི་གནས་རྩ་དྲུག །ཀོ་ཤ་ལ་ནི་ལྷོ་རིང་པོ་ན་ཡོད་རྩ་བདུན། བིན་
རྒྱ་གཞོན་ནུའི་གྲོང་ཁྱེར་ནི་ལྷོ་ནུབ་རི་འབིགས་བྱེད་ཀྱི་རྩེའོ་རྩེ་བརྒྱད། སྙིང་རྗེ་
ཆེན་པོ་སྙིང་རྗེ་ཆེ་ནི་རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བྱ་བ་བོས་ནས། ཉེ་བའི་
འཐུངས་གཅོད་ཉེ་བའི། །
ད་ནི་དུར་ཁྲོད་དང་ཉེ་བའི་དུར་ཁྲོད་བཤད་པས། དུར་ཁྲོད་རབ་སོན་དགེ་
འདུན་དང་ནི་འོ་སྐོལ་རབ་ཏུ་བྱུང་བའི་དགེ་སློང་བཞི་ལ་ནི་དགེ་འདུན་ཟེར་བ་
236--219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཞིན་དུ་རོ་བཞི་བརྐྱལ་བ་ལ་དུར་ཁྲོད་དང་རྩ་དགུ། དུར་ཁྲོད་རྒྱ་མཚོའི་འགྲམ་
ཉིད་དོ་ནི་ཕྱིའི་རྒྱ་མཚོའི་གླིང་བར་དུ་རོ་བསྐྱལ་བ་དེ་ལ་རྒྱ་མཚོ་འགྲམ་གྱི་དུར་
ཁྲོད་ཟེར་སུམ་བཅུ། བསྐྱེད་ཚལ་ར་བའི་ནི་རྒྱལ་པོས་བསྐྱེད་ཤིང་གཙུགས་ཕྱིས་
དེར་རོ་བསྐྱལ་བ་སྐྱེད་ཚལ་ར་བའི་ནི་དུར་ཁྲོད་སོ་གཅིག །རྫིང་བུའི་འགྲམ་གྱི་ནི་
དང་པོ་སོ་ཕག་གི་རྫི་བུ་བྱས་ཕྱིར་དེར་རོ་བསྐྱལ་བས་རྫིང་བུ་འགྲམ་གྱི་དུར་ཁྲོད་
དང་སོ་གཉིས། ཉེ་བའི་དུར་ཁྲོད་བརྗོད་པར་བྱ་སྟེ་གོང་གཞིའི་འདུ་བ་དང་ཉེ་བར་
འདུས་གཉིས་བསྣན་པས་སུམ་ཅུ་རྩ་བཞིའོ། །
དེར་ ཉིན་མོ་ བརྡ་ དང་ སྤྱོད་ པ་ ཚོགས་ འཁོར་ བྱེད་ པ་སྟེ། བདེ་མཆོག་
ལུགས་ཀྱིས་གནས་རྩ་བཞི་བྱ་བ་ཞིག་བཤད། ཧེ་བཛྲའི་ལུགས་ཀྱིས་གནས་སོ
བཞི་པའོ། །དེས་པ་རའི་ས་བཅུ་གཉིས་བགྲོད་པར་འགྱུར་བའི་དགོས་པའོ། །འོ་
ན་ལྷ་དང་སྤྱོད་པ་དེ་དུས་ནམ་གྱི་དུས་སུ་བྱ་ཞེ་ན། སེམས་ཅན་ཀུན་གྱི་དོན་གྱི་
ཕྱིར། །སེམས་ ཅན་ ཀུན་ གྱི་དོན་དུ་ནམ་འགྱུར་འགྱུར་གྱི་དུས་ སུ་ བྱའོ། །རྣལ་
འབྱོར་མའི་རྒྱུད་ཀྱེའི་རྡོ་རྗེ་ནི་མ་རྒྱུད་དགྱེས་པའི་རྡོ་རྗེ་འདིར། རྣལ་འབྱོར་མའི་
ལེགས་འདུ་ནི་ཁྱད་པར་དུ་ཌ་ཀི་མ་འདུ་བའི་དུས་ཅིག་ཡོད། དེའི་ཉིན་པར་ཉིད་
ཀྱང་རབ་བཤད་བྱ་དེ་ཉིད་ལ་དྲིས། ཀྱེ་བཅོམ་ལྡན་འདས་ཞེས་བོས་ནས། ཉི་མ་
གང་ལགས། བཅོམ་ལྡན་འདས་ཀྱིས་བཀའ་སྩལ་པ་ནི་ལན་ནོ། །ཡི་དྭགས་ནི་
མར་ངོའོ། །ཟླ་ཕྱེད་བཅུ་བཞི་ནི་མར་ངོའི་བཅུ་བཞི་རྩ་དགུའོ། །དེ་བཞིན་དུའང་
བརྒྱད་པ་ནི་མར་ཚེས་རྩ་གསུམ་མོ། །ཡར་ངོའི་ཚེ་བརྒྱད་མར་ངོའི་བཅུ་བཞིར་
རང་ངོ༌། །དེ་ལྟར་ན་དཔལ་དགྱེས་པ་རྡོ་རྗེའི་རྣལ་འབྱོར་པས། མར་ངོའི་ཚེས་
བརྒྱད་རྩ་གསུམ་ཡར་ངོའི་ཚེས་བཅུ་བཞི་རྩ་དགུ་པའི་དུས་སུ་ཚོགས་ཀྱི་འཁོར་ལོ་
236 --220



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དང་མཆོད་པ་དང་། སྤྱོད་པ་བརྡ་ལ་སོགས་པ་བྱའོ། །
དེ་ཡ
ཡང་བདེ་མཆོག་གི་ལུགས་ཀྱིས་ཚེ་བཅུ་པའི་རྣལ་འབྱོར་ཟེར་ནས་ཚེས་
བཅུ་ལ་ལག་མཆོད་ལ་སོགས་པ་ཇི་ལྟར་བྱ་བ་བཤད་དེ། ཧེ་བཛྲའི་རྣལ་འབྱོར་
པས་མར་ངོའི་ཚེས་བརྒྱད་ཉི་ཤུ་གསུམ་རྩ་དགུ་ཡར་ངོའི་ཚེས་བརྒྱད་བཅུ་བཞིའི་
དུས་སུ་དཀོན་མཆོག་ལ་མཆོད་པ་བྱེད་པ་དང༌། ཌ་ཀི་མ་ལ་གཏོར་མ་གཏང་བ་
དང་། བརྡའ་དང་ སྤྱོད་ པ་ དབང་ བསྐུར་ལ་སོགས་པ་བྱས་ནས། ཁྱད་ པར་དུ་
མཁའ་འགྲོ་མས་བྱིན་གྱིས་རློབ་གསུངས་སོ། །
ད་ནི་ཚོགས་བྱེད་པ་ལ་ཞལ་ཟས་དགོས་པས་ཚོགས་ཀྱི་ཞལ་ཟས་བཙལ་
བ་གདམས་པ་དང་བཅས་པ་ནི། རྒྱལ་མཚན་དང་ནི་དཔྱངས་ཏེ་ཤི་བའི་རོ་བྱ་བ་
འགགས་ནས་ཤི་བ། མཚོན་གྱིས་བསྣུན་པ་ནི་དཔའ་བོ་གཡུལ་ངོར་བསད་པའི་
།ལན་བདུན་པ་ཡང་བཟའ་ནི་སྐྱེ་བ་བདུན་པའི་ཤའོ། །འོ་ན་རྒྱལ་མཚན་ནི་
དཔྱངས་ཏེ་ཤི་བའི་རོ། །མཚོན་གྱིས་བསྣུན་པ་ནི་དཔའ་བོ་གཡུང་ངོར་བསད་པའི་
རོར་འདུག །སྐྱེ་བ་བདུན་པའི་ཤ་ཇི་ལྟར་ལོངས་སྤྱད་བྱས་པ་ལ་མཚོན་ཕྱུང་ནས་
བསད་དམ་བྱས་པ་ལ་མ་ཡིན་ཏེ། འོ་ན་ཇི་ལྟ་བསད་ན། འབད་པས་ཞེས་པ་ནི་
བརྩོན་འགྲུས་དང་བཅས་པས། སྙིང་རྗེ་བསྐྱེད་པ་ཉིད་ནི་དེའི་དུས་སུ་སེམས་ཅན་
ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པས་གསད་པར་བྱ་བ་
བརྗོད་པ་ཉིད་ནི་མཚོན་གྱིས་གསོད་པ་ནི་མ་ཡིན་ཏེ། འོ་ན་ཇི་ལྟར་གསད་ན།
འབད་པས་ཞེས་པ་ནི་བརྩོན་འགྲུས་དང་ལྡན་པས། །སྙིང་རྗེ་སྐྱེད་པ་ཉིད་ནི་
ད་ནི་དེའི་
དུས་སུ་སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དེ་ལྡན་པས།
སྐྱེ་བ་བདུན་པ་དེ་ལ་ཕྱག་གསུམ་བྱས་བསྐོར་བ་གསུམ་བྱས་ཏེ། མེ་ཏོག་སྦར་བ་
236 221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གང་ཕུལ་ནས་ཁྱོད་ཀྱི་ལུས་འདི་བདག་ལ་དགོས་པ་ཞིག་བདོག་པས་ཞུ་བྱས་ན།
ཁོ་བྱང་ཆུབ་སེམས་དཔའ་ཡིན་པས་རྣམ་ཤེས་གཞན་གྱི་གྲོང་འཇུག་བྱས་ནས་
ལུས་སྟེར་རོ། །སྙིང་རྗེ་མེད་ན་མི་འགྲུབ་པས་ན་དེའི་དུས་ན་ཡང་སེམས་ཅན་
ཐམས་ཅད་ལ་མི་དམིགས་པའི་སྙིང་རྗེ་ཆེན་པོ་དང་མི་ལྡན་ན་མི་འགྲུབ་པའོ། །
དེའི་ཕྱིར་སྙིང་རྗེ་བསྐྱེད་པ་ནི་ལུས་མི་སྟེར་བས་སྙིང་རྗེ་གལ་ཆེ། འོ་ན་དེ་ཁོ་ན་
བཞིན་དུ་སྙིང་རྗེ་གལ་ཆེ་ན་གོང་ལེའུ་གཉིས་པ་ན་མར་གསད་པ་དང་དབྱེ་བ་
རེངས་པ་ལ་སོགས་པ་བཤད་ནས་ཅི་བྱེད་ཞེ་ན། ཐམས་ཅད་གདུག་པ་གཞུག་ནི་
གདུལ་བྱ་གདུག་པ་ཅན་གསང་སྔགས་ཀྱི་ཐེག་པར་གྲང་བའི་དོན་དུ་བསྟན་པ་
ཡིན་གྱི་ཆོ་གའི་གཙོ་བོས་དགག་པ་ནི་མ་ཧ་མུ་ཏྲ་མཆོག་གི་དངོས་གྲུབ་འདོད་པ་
རྣམས་ཀྱིས་གསད་པ་དང་རེངས་པའི་ལས་མི་བྱའོ། །
ཚིག་དེ་རྣམས་ལ་ནང་དོན་དུ་བཤད་ན། །གཏུམ་མོའི་རྫོགས་རིམ་དང་
།
ལས་ཀྱི་ཕྱག་རྒྱའི་རྫོགས་རིམ་ལ་སྦྱར་བ་གཉིས་གསུངས་ཏེ། དང་པོ་གཏུམ་མོ་ལ་
སྦྱར་ན། རྒྱལ་མཚན་ནི་སྤྱི་བོའི་ཧཾ་ངོ༌
། །མཚོན་ནི་ལྟེ་བའི་གཏུམ་མོ་ཡེ་ཤེས་ཀྱི་
མེའོ། །བསྣུན་པ་ནི་ལུས་བཅོས་ནས་རླུང་ནང་དུ་སྡིགས་པས་གཏུམ་མོའི་མེས་སྤྱི་
བོའི་ཧཾ་ལ་བསྣུན་པའོ། །ལན་བདུན་པ་ལས་ནི་སྤྱི་བོའི་ཧཾ་ལས་བྱང་སེམས་ཕབ་
པ་ལན་བདུན་ཏེ། འོ་ན་བྱང་ཆུབ་སེམས་ཀྱི་ཐིག་ལེ་ལན་བདུན་པ་ཇི་ལྟར་ཡོན་ན།
བྱང་སེམས་ལ་སྐྱེ་བ་བདུན་ཡོད་དེ་དང་པོ་ཟས་ཅི་ཟོས་པ་བད་ཀན་དུ་འགྲོ་བ་དང་
གཅིག །དེ་ཆུ་སེར་དུ་འགྲོ་བ་དང་གཉིས། དེ་ཁྲག་ཏུ་འགྲོ་བ་དང་གསུམ། དེ་ཤར་
འགྲོ་བ་དང་བཞི། དེ་ཚིལ་བུར་འགྲོ་བ་དང་ལྔ། དེ་རྐང་མར་དུ་འགྲོ་བ་དང་དྲུག །
དེ་བྱང་སེམས་དུ་འགྲོ་བ་དང་བདུན་ནོ། །
236 -222



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབད་པས་ སྙིང་ རྗེ་བསྐྱེད་པ་ཉིད་ནི་དེའི་དུས་ སུ་བརྩོན་འགྲུས་དང་
བཅས་པས་གཏུམ་མོའི་མན་ངག་བསྒོམ་པའོ། །གསད་པར་བྱ་བ་བརྗོད་པ་ཉིད་
ནི། ཐ་མལ་གྱི་རྣམ་རྟོག་ས་ཧ་ཛར་གསད་པ། སྙིང་རྗེ་མེད་ན་མི་འགྲུབ་ནི་དེའི་
དུས་སུ་ན་གཏུམ་མོའི་མན་ངག་མེད་ན་མི་འགྲུབ། དེ་ཕྱིར་སྙིང་རྗེ་བསྐྱེད་པ་ཉིད་
ནི་གཏུམ་མོའི་སྒོམ་གྱི་མན་ངག་གལ་ཆེའོ། །ཐམས་ཅད་འདུག་པ་ནི་རྣམ་པར་
རྟོག་པ་དང་ཉོན་མོངས་པ་ཐམས་ཅད་དོ། །གཞུག་པ་ནི་ས་ཧ་ཛར་གཞུག་པའོ། །
ཆོ་གའི་གཙོ་བོས་དགག་པ་ནི་རྣམ་པར་རྟོག་པ་དགག་པའོ། །ཡང་མས་ཀྱི་མུ་དྲ་
དང་སྦྱར་ན་རྒྱལ་མཚན་ནི་ལས་ཀྱི་ཕྱག་རྒྱའི་པད་མའོ། །མཚོན་ནི་ཐབས་ཀྱི་རྡོ་
རྗེའོ། །བསྣུན་པ་ནི་རྡོ་རྗེ་དང་པད་མ་བྱིན་གྱིས་བརླབས་ནས་སྙོམས་པར་ཞུགས་
པའོ། །ལན་བདུན་པ་ཡང་ནི་དེའི་དུས་སུ་བྱས་སེམས་དེ་རྡོ་རྗེ་ནོར་བུའི་རྩེ་མོར་
ལུས་ཀྱི་འཁྲུལ་འཁོར་དྲུག་གིས་བཟུང་བའི་དུས་སུ་ལན་བདུན།
འོ་ན་བྱང་སེམས་མ་སྐྱེ་བ་བདུན་ཡོད་དེ་དང་པོའི་ཅི་ཟོས་པ་བད་ཀན་དེ་
ཆུ་སེར་དེ་ཁྲག་དེ་ཤ་དེ་ཚིལ་བུ་དེ་རྐང་མར་དེ་བྱང་སེམས་དུ་འགྲོ་བའོ། །འབད་
པས་སྙིང་རྗེ་བསྐྱེད་པ་ཉིད་ནི་ལས་ཀྱི་མུ་ཏྲ་བསྟེན་པ་ལ་མན་ངག་དགོས་པའོ། །
གསད་པར་བྱ་བ་བརྗོད་པ་ཉིད་ནི་ཐ་མལ་གྱི་རྣམ་རྟོག་དང་ཉོན་མོངས་པ་ལྷན་
ཅིག་སྐྱེས་པའི་ཡེ་ཤེས་སུ་གསད། སྙིང་རྗེ་མེད་ན་མི་འགྲུབ་ནི་ལས་རྒྱའི་མན་ངག་
དེ་མེད་ནའོ། །དེ་ ཕྱིར་ སྙིང་ རྗེ་ བསྐྱེད་པ་ཉིད་ནི་ལས་ རྒྱའི་ མན་ ངག་ དགོས།
ཐམས་ཅད་འདུག་ལ་གཞུགས་པ་སྟེ་ནི་རྣམ་པར་རྟོག་པ་ཐམས་ཅད་ལྷན་ཅིག་
སྐྱེས་པར་གཞུག །ཆོ་གའི་གཙོ་བོས་དགག་ནི་རྣམ་པར་རྟོག་པ་ཐམས་ཅད་ལྷན་
ཅིག་སྐྱེས་པའི་ཡེ་ཤེས་སུ་དགག་པར་བྱའོ། །
236-223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་ནི་དྲུག་པ་སྤྱོད་པ་ཇི་ལྟར་བྱ་བའི་རིམ་པ་ནི། དེ་ལ་ནི་ཚོགས་དང་བརྡའ་
སྤྱོད་པ་བྱེད་པ་དེ་ལའོ། །འདི་ལྟར་བལྟ་བ་ཉིད་ནི་བལྟ་བ་དེ་འདིར་ལྟར་བལྟའོ། །
ཉིན་མོར་ནི་ཉིན་མོའི་ཆ་ཐམས་ཅད་དོ། །བཅོམ་ལྡན་རྡོ་རྗེ་ཅན་ནི་ཉིན་མོའི་ཆ་
སྣང་བའི་ཆ་ཐམས་ཅད་བཅོམ་ལྡན་འདས་ཧེ་རུ་ཐབས་ཀྱི་ཆ་བདེ་བར་བལྟའོ། །
མཚན་མོ་ཤེས་རབ་བརྟག་པར་ནི་མཚན་མོའི་ཆ་སྟོང་པ་ཤེས་རབ་ཡུམ་བདག་
མེད་སྟོང་པ་དེ་དོན་ཐབས་ཤེས་རབ་བདེ་སྟོང་དབྱེར་མེད་པར་བལྟའོ། །མི་བྱ་
ཅུང་ཟད་ཡོད་མ་ཡིན་ནི་ཚོགས་ཀྱི་དུས་སུ་ཐབས་ཤེས་རབ་བདེ་སྟོང་རྟོགས་པས་
ལུས་ངག་ཡིད་གསུམ་གྱི་སྤྱོད་པ་འདི་བྱ་འདི་མི་བྱ་བ་མེད་ལྷན་ཅིག་སྐྱེས་པའི་
ཉམས་མྱོང་དང་ལྡན་པས་བྱ། རྟག་ཏུ་མི་བཟའ་ཡོད་མ་ཡིན་ནི་དེའི་དུས་སུ་འདི་
བཟའ་འདི་མི་བཟའ་མེད་འདི་འདོད་འདི་མི་འདོད་མེད་ཇི་སྙེད་སྙེད་ལྷན་ཅིག་
སྐྱེས་པའི་རོར་བཟའ་བའོ། །
འདི་ལ་མི་བསམ་ཡོད་མ་ཡིན་ནི་དེའི་དུས་སུ་མ་བསམ་པ་འདི་བཟང་
འདི་ངན་བྱ་བ་མེད་པ་ཟག་པ་མེད་པའི་ཉམས་མྱོང་གི་བསམ་པ་ཡིན། བཟང་ངན་
མི་སྨྲ་གང་ཡང་མེད་ནི་འདི་བཟང་འདི་ངན་བྱ་བ་མེད་ངག་ཏུ་ཅི་སྨྲས་པ་ཐམས་
ཅད་ཨ་ལི་ཀ་ལི་ལས་མ་འདས་པས་ཐམས་ཅད་ཟག་པ་མེད་པའི་ཉམས་མྱོང་དུ་
ཤར་བས་སྨྲའོ། །འོ་ན་རང་གཅིག་པུའམ་ཇི་ལྟར་བདག་ཉིད་དེ་ལྟར་གཞན་ནི་
རང་གི་ལུས་ངག་ཡིད་གསུམ་ཟག་པ་མེད་པར་ཤར་བ་བཞིན་དུ། གཞན་སྣང་
གྲག་གྱི་ཆོས་ཐམས་ཅད་ཟག་མེད་དུ་སྦྱར་ཞིང་སྒོམས་པས། དེ་བཞིན་བདག་ཉིད་
ང་མཆོག་ཉིད་ནི་གཞན་སྣང་གྲག་གྱི་ཆོས་ཐམས་ཅད་ཟག་པ་མེད་པའི་ཉམས་
མྱོང་དུ་ཕྲིལ་གྱིས་འཆར་བའོ། །འདི་ཟག་པ་མེད་པ་དེ་གོང་ནས་གོང་དུ་བོགས་
236-224



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབྱིན་པ་སྟེ། འདིས་རྫོགས་རིམ་གྱི་བརྟེན་པ་བསམ་པ་སློབ་པའི་སྤྱོད་པ་བཟུང་
སྟེ། འདི་དང་གུར་ལེའུ་བཞི་པ་ནས། ཡེ་ཤེས་ཕུང་པའི་བློ་ལྡན་པ། དེའི་རྗེས་སུ་
ཐམས་ཅད་འབྲང་ཞེས་གསུངས།
ད་ནི་གོང་གི་དེ་རྣམས་ཀྱི་འཇུག་བསྡུ་བ་ནི། གོང་གི་དེ་ལ་འདི་ལྟར་ལྟ་བ་
ཉིད་ཞེས་པ་འདི་ལྟར་སེམས་དཔའི་རྣལ་འབྱོར་བདག་ཞེས་པ་བདེ་སྟོང་གི་ལྟ་བ་
རྟོགས་པ་དེས་བལྟ་བའི་འཇུག་བསྡུ་བའོ། །གོང་གི་རྟག་ཏུ་མི་བཟའ་ཡོད་མ་ཡིན་
གྱི་འཇུག་བསྡུ་བ་བཟའ་དང་བཏུང་བ་ལ་སོགས་སྤྱད་ནི་ཅི་སྙེད་སྙེད་བཟའ་ཅི་
སྙེད་སྙེད་བཏུང་སྟེ་འདི་བཟའ་འདི་མི་བཟའ་མེད་པར་ཟག་པ་མེད་པའི་ལྷན་ཅིག་
སྐྱེས་པའི་ཡེ་ཤེས་སུ་བཟའ་ཞིང་སྤྱད་དོ། །གོང་གི་མི་བྱ་ཅུང་ཟད་ཡོད་མ་ཡིན་གྱི་
འཇུག་བསྡུ་བ་ཡན་ལག་ཇི་སྙེད་བསྒྱུར་བ་དང་ནི་སྤྱད་ལུགས་འདི་བྱ་མི་བྱ་མེད་
པར་རྐང་ལག་ཐམས་ཅད་ཟག་པ་མེད་པ་མེད་པའི་བདེ་སྟོང་ལྷན་ཅིག་སྐྱེས་པའི་
ཉམས་མྱོང་དུ་བསྒྱུར་བའི་གར་བྱ། ཚིག་རྣམས་རབ་ཏུ་རྒྱས་པ་ཉིད་ནི་གོང་གི་
བཟང་ངན་མི་སྨྲ་གང་ཡང་མེད་ཀྱི་འཇུག་བསྡུ་བ་དེ་ཐམས་ཅད་ཨ་ལི་ཀ
་ཨ་ལི་ཀ་ལི་ལས་
མ་འདས་པས་ཟག་པ་མེད་པའི་ཉམས་མྱོང་དང་ལྡན་པས་སྨྲའོ། །ཧེ་རུ་ཀ་དཔལ་
གནས་བཞུགས་པ་ནི་གོང་གི་འདི་ལ་མི་བསམ་ཡོད་མ་ཡིན་གྱི། འཇུག་བསྡུ་བ་སྟེ་
སེམས་བདེ་སྟོང་དོན་ལ་བློ་བཞག་པ་སྟེ། ཧེ་རུ་ཀ་ནི་རྣམ་པར་ཐར་པའི་སྒོ་གསུམ་
སྟོང་པའོ། །དཔལ་ནི་ཤི་ཡིན་པས་ཤི་གཉིས་སུ་མེད་པའི་ཡེ་ཤེས་བདེ་བའོ། །
དོན་གྱི་ཧེ་རུ་ཀ་བདེ་སྟོང་ལྷན་ཅིག་སྐྱེས་པའི་ཡེ་ཤེས་སོ། །
དེ་སྙེད་སྔགས་དང་ཕྱག་རྒྱ་ཡིན་ནི་བདེ་སྟོང་དེ་སྔགས་ཀྱང་དེ་ཡིན་ཕྱག་རྒྱ་
ཡང་དེ་ཡིན་སྒོམ་པ་ཡང་དེ་ཡིན་ནོ། །ངག་ཏུ་ཅི་བརྗོད་པ་ཐམས་ཅད་ཨ་ལི་ཀ་ལི་
236 -225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལས་མ་འདས་པས་སྔགས་ཀྱང་དེ་ཡིན། ཕྱག་རྒྱ་ཡང་དེ་ཡིན་ཏེ་ཡན་ལག་ཇི་སྙེད་
བསྒྱུར་བ་ཐམས་ཅད་ཕྱག་རྒྱ་ལས་མ་འདས་པས་ཕྱག་རྒྱ་ཡང་དེ་ཡིན། སེམས་
ཀྱིས་ཅི་བསམ་པ་ཐམས་ཅད་ཟག་པ་མེད་པའི་ལྷན་ཅིག་སྐྱེས་པ་ལས་མ་འདས་
པས་བསྒོམ་པ་ཡང་དེ་ཡིན་ནོ། །
བདུན་པ་ཧེ་རུ་ཀ་གསུམ་གྱི་མཚན་ཉིད་བསྟན་པ་ནི། གོང་གི་ཧེ་རུ་ཀ་བྱ་
བ་དེ་བཤད་པ་ནི་རྒྱ་གར་སྐད་དུ་ཤྲཱི་ཧེ་རུ་ཀ་ཡིན་པས་དེའི་སྒྲ་བཤད་པ་ནི། ཤི་ནི་
གཉིས་མེད་ཡེ་ཤེས་ཏེ་ནི་གཉིས་སུ་མེད་པའི་ཡེ་ཤེས་ཐབས་བདེ་བའོ། །ཧེ་ནི་རྒྱུ་
སོགས་སྟོང་པ་ནི་ཉེས་ན་རྣམ་པར་ཐར་པའི་སྒོ་སྟོང་པ་ཉིད། རུ་ནི་ཚོགས་དང་
བྲལ་བ་ནི་རུས་རྣམ་པར་ཐར་པའི་སྒོ་མཚན་མ་མེད་པའོ། །ཀ་ནི་གང་དུའང་མི་
གནས་ནི་རྣམ་པར་ཐར་པའི་སྒོ་སྨོན་པར་མེད་པ་མཚོན་ཏེ། དོན་རྣམ་པར་ཐར་
པའི་སྒོ་གསུམ་གཉིས་སུ་མེད་པའི་ཡེ་ཤེས་བདེ་སྟོང་དབྱེར་མེད་དུ་བསྒོམས་ཏེ།
དོན་ལ་ལྟ་བ་སེམས་བདེ་སྟོང་དབྱེར་མེད་དོན་ལ་བློ་བཞག་གོ །
བརྒྱད་པ་རྡོ་རྗེ་ཐོད་སྦྱོར་གྱི་མཚན་ཉིད་བསྟན་པ་ནི། འདི་ལ་ཡང་བཤད་
ཡམས་ལྔ་ཙམ་ གསུང་དེ་ལྔ་པོ་དེ་ལེའུ་འདི་དང་མ་འབྲེལ་བའི་བཤད་པ་མི་
གསུངས། ལེའུ་འདི་དང་འབྲེལ་བའི་བཤད་པ་ཉི་ཚེ་ཡིན་གསུངས། དང་པོ་རྒྱལ་
མཚན་དང་ནི་ལ་སོགས་པས་ཚོགས་འཁོར་བྱེད་པའི་དུས་སུ་དང་པོ་ཕུད་དང་ཤིན་
ཏུ་ཕུད་བྱ་བ། དང་པོར་ཕུད་བཅད་ནས་ཤིན་ཏུ་ཕུད་དེ་དཀྱིལ་འཁོར་གྱི་ལྷ་ལ་
ཕུལ་ཏེ་དལ་ལ་བདུད་རྩི་མྱང་ངོ་
། །དེ་ནས་གྱི་ཕུད་དེ་བཅད་ནས་ཆོས་སྐྱོང་ལ་
གཏོར་མ་སྟེར་བས། དང་པོ་བྷ་ལི་བྱིན་གྱིས་བརླབ་པ་དང་སྦྱར་ན། ཐོད་པ་ནི་
གཏོར་མའི་འོག་ཏུ་ཡཾ་ལ་རླུང་གི་དལ་སྒོམ་དེའི་སྟེང་དུ་རཾ་ལས་མེ། དེ་ནས་གཏོར་
236-226



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མའི་སྣོད་དེ་ཡི་གེ་ཨ་ལས་ཐོད་པ་ཕྱི་དཀར་བ་ནང་དམར་བ་ཞིག་ཏུ་སྣོད་ཅི་ཡིན་
ཡང་བསྒོམ་རྫས་ཚོ་ཡང་ཤ་ལྔ་བདུད་རྩི་ལྔར་བསྒོམ་པའོ། །རྡོ་རྗེ་ནི་སྟེང་ཡ་ཀིར་
ཟླ་ཕྱེད་རྡོ་རྗེའི་རྩེ་མོ་ལ་ཡི་གེ་ཧཱུཾ་གིས་མཚན་པའི་མགོ་ཐུར་དུ་བསྟན་པ་ཞིག་
བསྒོམ་པའོ། །སྦྱོར་བ་ཡིས་ནི་ཡཾ་ལས་རླུང་བྱུང་རཾ་ལས་མེ་འབར་བས་ཐོད་པ་
དྲོས་ཏེ། དམ་ཚིག་གི་རྫ་ཤ་ལྔ་བདུད་རྩི་ལྔ་ཁོལ། རླངས་པས་སྟེང་ཟླ་ཕྱེད་རྡོ་རྗེ་
ནས་ཡེ་ཤེས་ཀྱི་བདུད་རྩི་ཕབ་དམ་ཚིག་དང་ཡེ་ཤེས་ཀྱི་བདུད་རྩི་གཉིས་སྐྱ་ཆིལ་
གྱིས་འདྲེས་པའོ། །སྐྱེ་བོ་གང་དང་གང་རྣམས་ཀྱིས་ནི་ལྷ་ཆེན་པོ་བརྒྱད་ལ་སོགས་
པའི་མགྲོན་རྩ་བཞིའོ། །ཤ་ནི་མཁས་པས་བཟའ་བྱ་བ་ནི་མགྲོན་དེ་རྣམས་གཏོར་
མ་བདུད་རྩིར་རླབས་ནས་ཕུལ་བས་ལྷ་ཆེན་བརྒྱད་ཀླུ་ཆེན་བརྒྱད་ཕྱོགས་སྐྱོང་
བརྒྱད་ཀྱིས་ཟོས་ཤིང་ལོངས་སྤྱད་པའོ། །སེམས་ཅན་དེ་དང་དམ་དུ་འགྱུར་ནི་
གཏོར་མ་གཏོང་མཁན་དེའི་དབང་དུ་ལྷ་ཆེན་པོ་བརྒྱད་དང་ཀླུ་ཆེན་པོ་བརྒྱད་ཀྱང་
འགྱུར་ཕྱོགས་སྐྱོང་བརྒྱད་ཀྱང་འགྱུར་རོ། །
དེ་ནས་རྒྱལ་མཚན་ལ་སོགས་པའི་ཚོགས་ཀྱི་ཞལ་ཟས་ཐ་མལ་གྱིས་མི་
བཟའ་བོས་ཁ་ཟས་བྱིན་གྱིས་རློབ་པ་དང་སྦྱར་ན། ཐོད་པའི་ནི་ཚོགས་ཀྱི་ཡོ་བྱད་
འོག་ཏུ་ཡཾ་ལས་རླུང་རཾ་ལས་མེ་ཨ་ལས་ཐོད་པ་ཕྱི་དཀར་ལ་ནང་དམར་བ་བསྒོམ་
པའོ། །རྡོ་རྗེ་ནི་སྟེ་ཟླ་ཕྱེད་རྡོ་རྗེ་ཧཱུྃ་གིས་མཚན་པའོ། །སྦྱོར་བ་ཡིས་ནི་དམ་ཚིག་
བདུད་རྩི་སྐྱ་ཆིལ་གྱིས་ཁོལ་བ་དང་
། རླངས་པས་ཟླ་ཕྱེད་རྡོ་རྗེ་ནས་ཡེ་ཤེས་གྱི་
བདུད་རྩི་ཕབ་པ་གཉིས་དཀྲུག་གིས་འདྲེས་པས་ཨོཾ་ཨཱ༔ཧཱུྃ་གསུམ་བརྗོད་དོ། །སྐྱེ་
བོ་གང་དང་གང་རྣམས་ཀྱིས་ནི་ཧེ་བཛྲའི་དཔའ་བོ་དང་དཔའ་མོའོ། །ཤ་ནི་མཁས་
པས་བཟའ་བྱ་བ་ནི་དཔའ་བོ་དང་དཔའ་མོས་བདེ་སྟོང་གི་ཉམས་དང་ལྡན་པས།
236 ---227



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཚོགས་བྱིན་གྱིས་བརླབས་པ་དེ་ལོངས་སྤྱད་པའོ། །སེམས་ཅད་དེ་དབང་དུ་འགྱུར་
ནི་ཚོགས་འཁོར་གྱི་དཔའ་བོ་དང་དཔའ་མོའི་དབང་དུ་ལོ་ཀ་དང་འདས་པའི་
མཁའ་འགྲོ་མ་རྣམས་འགྱུར་རོ། །
ཡང་དེའི་དུས་སུ་བདེ་བ་བསྐྱེད་པའི་ཕྱིར་སྒོམ་དགོས་པས་དེ་ལ་གཉིས་
ལས། གང་ཟག་ཆགས་པ་དང་བཅས་པ་ལས་ཀྱི་ཕྱག་རྒྱ་ལ་བརྟེན་ནས་བདེ་བ་
སྐྱེད་པའི་དབང་དུ་བྱས་ན། རྡོ་རྗེ་ནི་ཡབ་འདུ་ཤེས་གསུམ་ལྡན་གྱི་ཐབས་ཀྱི་རྡོ་
རྗེའོ། །ཐོད་པ་ནི་ཡུམ་འདུ་ཤེས་གསུམ་ལྡན་གྱི་པད་མའོ། །སྦྱོར་བ་ཡིས་ནི་རྡོ་རྗེ་
དང་པད་མ་བྱིན་གྱིས་བརླབས་ནས་སྙོམས་པར་ཞུགས་པ་ལ་མཛོད། སྐྱེ་བོ་གང་
དང་གང་རྣམས་ནི་ལས་ཀྱི་ཕྱག་རྒྱ་རྟེན་སྒོམ་པའི་རྟེན་གྱི་གང་ཟག །ཤ་ནི་མཁས་
པས་བཟའ་བྱ་ནི་ལས་རྒྱ་ལ་བརྟེན་ནས་ཟག་པ་མེད་པའི་ཉམས་མྱོང་བསྐྱེད་པའོ། །
སེམས་ཅན་དེ་དང་དབང་དུ་འགྱུར་ནི་རྣམ་པར་རྟོག་པ་ཐམས་ཅད་ཟག་པ་མེད་
པའི་ལྷན་ཅིག་སྐྱེས་པའི་ཉམས་མྱོང་གི་དབང་དུ་འགྱུར། ཡང་དེའི་དུས་སུ་གང་
ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་ངམ་ཚངས་པར་སྤྱོད་པའི་
དགེ་བསྙེན་ལྟ་བུ་ཞིག་ཚོགས་འཁོར་ལ་ཞུགས་ནས་བསྒོམ་ན། བདེ་བ་སྐྱེད་པའི་
ཕྱིར་གཏུམ་མོ་སྒོམས་པའི་དབང་དུ་བྱས་ན། རྡོ་རྗེ་ནི་གཏུམ་མོའི་ཡེ་ཤེས་ཀྱི་མེའོ། །
ཐོད་པ་ནི་སྤྱི་བོ་ན་བྱང་སེམས་ཐིག་ལེ་ཧཾ་དཀར་པོ་མགོ་ཐུར་དུ་བསྟན་པའོ། །
སྦྱོར་བ་ནི་ལྟེ་བ་ནས་གཏུམ་མོ་ཡེ་ཤེས་ཀྱི་མེ་སྦར་སྤྱི་བོའི་ནས་བྱང་ཆུབ་ཀྱིས་
སེམས་ཕབ་ནས། ལྟེ་བའི་གཏུམ་མོ་ཡེ་ཤེས་ཀྱི་མེ་དང་སྤྱི་བོ་བྱང་སེམས་གཉིས་
དཀྲུག་གིས་འདྲེས་པའི་དུས་སུའོ། །སྐྱེ་བོ་གང་དང་གང་རྣམས་ནི་གཏུམ་མོ་སྒོམ་
པའི་རྟེན་གྱི་གང་ཟག་གོ །ཤ་ནི་མཁས་པས་བཟའ་ནི་གཏུམ་མོ་ལ་རྟེན་ནས་རང་
236 228



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གི་རྒྱུད་ལ་ཟག་པ་མེད་པའི་ཉམས་མྱོང་བསྐྱེད་དོ། །སེམས་ཅན་དེ་དེ་དམ་དུ་ནི་
རྣམ་རྟོག་ཐམས་ཅད་ཟག་པ་མེད་པའི་སྤྲོས་བྲལ་གྱི་དབང་དུ་འགྱུར་རོ། །
ཡང་གང་ཟག་གཏུམ་མོ་ལ་མི་མོས་ན་རླུང་གི་རྫོགས་པའི་རིམ་པ་
པ་དང་
སྦྱར་ན། རྡོ་རྗེ་ནི་རང་གི་ལུས་ཀྱི་ལྟེ་བར་རླུང་གི་ཐོད་པ་རླུང་གི་རྡོ་རྗེ་རྩེ་ལྔ་པ་ཕྱེད་
ནུབ་པ་ཞིག་སྒོམ་པ་ལ། དེ་ནས་རླུང་ཕྱིར་འགྲོ་བའི་དུས་སུ་རླུང་གི་རྡོ་རྗེ་དེར་སོར་
བརྒྱད་ཙམ་དུ་འམ། བཅུ་དྲུག་ཙམ་དུ་ཕྱིར་ནར་གྱིས་འགྲོ། རླུང་ནང་དུ་འོང་ཙམ་
ན་རླུང་གི་ཐོད་པ་དེ་ལ་རླུང་གི་རྡོ་རྗེ་དེ་ཕྱེད་ཕྱེད་ཙམ་ཏིམ་ཏིམ་ཐིམ་པར་བསྒོམས་
པའོ། །སྐྱེ་བོ་གང་དང་གང་རྣམས་ནི་རླུང་གི་རྫོགས་རིམ་བསྒོམ་པའི་རྟེན་གི་གང་
ཟག་གོ །ཤ་ནི་མཁས་པས་བཟའ་ནི་རླུང་ལ་བརྟེན་ནས་ཟག་པ་མེད་པའི་ཉམས་
མྱོང་སྒོམ་པའོ། །སེམས་ཅན་དེ་དེ་དབང་དུ་འགྱུར་ནི་རྣམ་པར་རྟོག་པ་ཐམས་ཅད་
ཟག་པ་མེད་པའི་ཡེ་ཤེས་ཀྱི་དབང་དུ་འགྱུར་རོ། །
ལེའུའི་མཚན་ནི། བརྡ་དང་ནི་ལུས་ཀྱི་བརྡའ་དང་ངག་གི་བརྡའོ། །གནས་
ནི་གནས་དང་ཉེ་བའི་གནས་ལ་སོགས་པའོ། །གཏན་ལ་ཕབ་པའོ་ནི་ཞར་བྱུང་སྟེ་
ཚོགས་ཀྱི་ཞལ་ཟས་གདམས་པ་དང་བཅས་པ། སྤྱོད་པ་ཇི་ལྟར་བྱ་བའི་རིམ་པ་
ཞིག་རྡོ་རྗེ་ཐོད་སྦྱོར་གྱི་མཚན་ཉིད་བསྟན་པ། ལེའུ་ནི་པ་ཏ་ལ་གཞུང་གཅོད་ཅིང་
སྐྱོང་བའི་སྒོ་ནས། བདུན་པའོ་ནི་གྲངས་ཀྱིས་གནས་གཞན་ནོ། །གསལ་བའི་
སྒྲོན་མ་ལས་ལེའུ་བདུན་པའོ།།
༈ ལེའུ་བརྒྱད་པ་འདི་ལ་དོན་གསུམ་ལས། ལེའུ་ལེའུའི་འབྲེལ་ནི་དེ་ལྟར་
བརྡ་དང་སྤྱོད་པ་དེ་མཁའ་འགྲོ་མ་བདག་མེད་པའི་བསྒྲུབ་པ་པོས་ཀྱང་བྱ་བར་
བསྟན་པའི་ཕྱིར་ན་ལེའུ་བརྒྱད་པ་མཁའ་འགྲོ་མ་འདུ་བའི་ལེའུ་བྱུང་
། ལེའུ་མདོར་
11
236-229



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
བསྟན་རྒྱས་བཤད་ཀྱི་དབང་དུ་བྱས་ན་ལེའུ་དང་པོར་རྣལ་འབྱོར་མ་རྣམས་ཅི་
རིགས་པར་བསྐྱེད་དང་བྱ་བ་དེ་བདག་མེད་པའི་བསྐྱེད་པའི་རིམ་པ་བརྒྱད་པའི་
མདོར་བསྟན། དེ་འདི་ནས་དེ་ནས་རྣལ་འབྱོར་མའི་འཁོར་ལོ་བཤད་པར་བྱའོ་
ཞེས་པས་འདིའི་ཕྱེད་ཡན་ཆད་ཀྱིས་ཡ་གིའི་དོན་རྒྱས་པར་འཆད་དོ། །ལེའུ་མངོན་
པར་རྟོགས་པའི་འབྲེལ་ནི། སྒྲུབ་ཐབས་ལ་རག་མི་ལས་པར་རམ་མི་ལྟོས་པར་
རྒྱུད་སྡེབས་ནས་གང་ཟག་གི་ཆ་རྐྱེན་མངོན་པར་རྟོགས་པ་འགྲིག་གོ །
ལེའུ་འདི་ལ་དོན་རྣམ་པ་གསུམ་ལས། དང་པོ་བཤད་པར་ཞལ་གྱིས་
བཞེས་པ་ནི། དེ་ནས་ནི་ལེའུ་བདུན་པ་བཤད་པའི་དེ་ནས་སོ། །རྣལ་འབྱོར་མ་ནི་
བསྐྱེད་པའི་རིམ་པའི་དབང་དུ་བྱས་ན་བདག་མེད་མ་ལ་སོགས་པ་ལྷ་མོ་བཅོ་ལྔའོ། །
འཁོར་ལོ་ནི་རྟེན་གཞལ་ཡས་ཁང་རྟེན་པ་ལྷ་བཅོ་ལྔ་དང་བཅས་པའི་དལ་གྱི་
འཁོར་ལོའི་སྒྲུབ་ཐབས་ཞིག་བཤད་པར་བྱའོ། །རྫོགས་པའི་རིམ་པའི་དབང་དུ་
བྱས་ན། དེ་ནས་ནི་ལེའུ་བདུན་པའི་རྣལ་འབྱོར་ནི་སྤྲོས་མེད་ཟག་པ་མེད་པའི་
ལྷན་ཅིག་སྐྱེས་པའི་ཡེ་ཤེས། འཁོར་ལོ་ནི་སྤྲོས་མེད་ཟག་པ་མེད་པའི་ཡེ་ཤེས་
དེས་རྣམ་པར་རྟོག་པ་ཐམས་ཅད་གཅོད་པའི་དོན་གྱིས་ན་འཁོར་ལོ། །བཤད་
པར་བྱའོ་ནི་དེ་ལྟ་བུའི་སྤྲོས་མེད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་
རྫོགས་པའི་རིམ་པ་དངོས་པོའི་གནས་ལུགས་ཀྱི་དོན་དེ་བཤད་པར་བྱའོ། །
ད་ནི་ལེའུའི་གཞུང་བསྟན་པ་ལ་གསུམ་ཏེ། བསྐྱེད་པའི་རིམ་པ་བསྟན་པ་
དང་། བསྐྱེད་རྫོགས་གཉིས་ཀྱི་མཚམས་སྦྱར་བསྟན་པ་དང་
། རྫོགས་པའི་རིམ་པ་
བསྟན་པའོ། དེ་ལས་དང་པོ་བསྐྱེད་པའི་རིམ་པ་སྟོན། དེ་ཆིངས་བྱ་བའི་ནང་དུ་
སྡུད་ན། ལར་དཔལ་དགྱེས་པ་རྡོ་རྗེའི་གཞིའི་རྒྱུད། རང་བཞིན་གྱི་རྒྱུད། འབྲས་
236 ---230



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བུའི་རྒྱུད་རྣམ་པ་གསུམ་ལས། རང་བཞིན་གྱི་རྒྱུད། དེ་ལ་གསུམ་ལས་རྣལ་འབྱོར་
རོ། །དེ་ལ་བསྐྱེད་པའི་རིམ་པའི་རྣལ་འབྱོར་དང་
། རྫོགས་ པའི་རིམ་པའི་རྣལ་
འབྱོར་གཉིས་ལས། འདིར་བསྐྱེད་པའི་རིམ་པའི་རྣལ་འབྱོར། དེ་ལའང་གཉིས་
ལས་ཚོགས་ཀྱི་ལྷའི་བསྐྱེད་པའི་རིམ་པའི་རྣལ་འབྱོར་དང་
། མངོན་པར་རྟོགས་པ་
ལྷའི་བསྐྱེད་པའི་རིམ་པའི་རྣལ་འབྱོར་གཉིས་ལས། མངོན་པར་རྟོགས་པའི་ལྷའི་
བསྐྱེད་པའི་རིམ་པའི་རྣལ་འབྱོར་བྱ་བ་དེ་སྟོན། དེ་ལ་རིགས་བསྡུས་པའི་དཀྱིལ་
འཁོར་ལམ་དུ་བྱེད་པ་དང་
། བྱེ་བྲག་པའི་དཀྱིལ་འཁོར་ལམ་དུ་བྱེད་པ་གཉིས་
ལས། རིགས་བྱེ་བྲག་པའི་དཀྱིལ་འཁོར་ལམ་དུ་བྱེད་པ་སྟོན། དེ་ལ་རྣམ་པ་ལྔ་
ཡོད་པ་ལས་འདིར་མི་བསྐྱོད་དགྱེས་པ་རྡོ་རྗེའི་དཀྱིལ་འཁོར་ལམ་དུ་བྱེད་པ་སྟོན།
དེ་ལ་ཌ་ཀི་མ་ལྷ་མོ་བཅོ་ལྔའི་དཀྱིལ་འཁོར་ལམ་དུ་བྱེད་པ་དང་། ཁྲག་འཐུང་ལྷ་
དགུའི་དཀྱིལ་འཁོར་ལམ་དུ་བྱེད་པ་ལ་གཉིས་ལས། འདིར་ཌ་ཀི་མ་བཅོ་ལྔའི་
དཀྱིལ་འཁོར་འཁོར་ལོའི་ལམ་དུ་བྱེད་པ་ཞེས་བྱ་བ་དེ་སྟོན།
དེ་ལ་བླ་མ་ལྷོ་པའི་ཞལ་ནས་གུར་གྱི་ལེའུ་བཞི་པ་དེ་ལྷ་མོ་བཅོ་ལྔའི་
མངོན་པར་རྟོགས་པ་དེ་མདོར་བསྟན། ལེའུ་བརྒྱད་པ་འདིས་རྒྱས་པར་བཤད་པ།
གུར་གྱི་ལེའུ་བཅུ་གཉིས་པ་ཤིན་ཏུ་རྒྱས་པར་བཤད་པ་བྱ་བར་བྱས་ནས་ལེའུ་
གསུམ་པོ་དེས་གང་ཟག་ཅིག་གིས་ཆ་རྐྱེན་དུ་སློང་
། བླ་མ་རྔོག་གི་ཞལ་ནས་འདི་
བདེ་བ་ནི་གུར་ལེའུ་བཞི་པ་ལ་ལྷ་མོ་བཅུ་གསུམ་དཀྱིལ་འཁོར་ལམ་དུ་བྱེད་པ་བྱ་
བར་བྱས། འདིའི་བརྒྱད་པ་དང་གུར་ལེའུ་བཅུ་གཉིས་པ་གཉིས་ལ་ལྷ་མོ་བཅོ་
ལྔའི་དཀྱིལ་འཁོར་ལམ་དུ་བྱེད་པ་བྱ་བར་བྱས་ནས་བདེ་སྟོང་བླ་མའི་དེ་བཞིན་
བརྗོད་གསུངས་སོ། །
236 -231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བདག་ མེད་མའི་བསྐྱེད་པའི་རིམ་པ་དེ་རྣམས་གཞུང་དུ་སྦྱར་ན། བླ་མ་
དག་པའི་ཆོ་ག་བྱ་བ་ལ་སོགས་པ་བཞི་པོ་དེ་ལེའུ་འདི་ནས་མི་སྟོན་པས་གདམས་
པས་རྒྱུད་ཀྱི་དོན་སྡེབས་ལ་ཁ་བསྐང་སྟེ། བླ་མ་དག་པའི་ཆོ་ག་བྱ་བ་བརྟག་པ་
དང་པོའི་ལེའུ་གསུམ་པ་ནས། ནམ་མཁར་རྗེ་བཙུན་བལྟས་ནས་ནི། །རྒྱན་རྣམས་
ཐམས་ཅད་འཛིན་པའི། །ལྷ་མོ་བརྒྱད་པོ་རྣམས་ཀྱིས་མཆོད། །ཞེས་པ་ལ་སོགས་
པ་དང་། རང་གི་སྙིང་གར་རེ་བ་བསྒོམ་ཞེས་པའི་ཚིག་བཞི་དང་
། གུར་གྱི་ལེའུ་
བཞི་པ་ནས། བླ་མ་རྡོ་རྗེ་ཅན་མཆོད་ཅིང་
། །བདུན་པོ་རྣམ་པར་དག་པ་བྱ་ཟེར།
གུར་གྱི་ལེའུ་བཅུ་གཉིས་པ་ནས། བརྟུལ་ལྡན་བླ་མ་སངས་རྒྱས་མཆོད། །དཀོན་
མཆོག་གསུམ་ལ་སྐྱབས་སུ་མཆི། །ཞེས་པ་ལ་སོགས་པ་བླ་མ་དག་པའི་ཆོ་ག་བྱ་
བའི་དོན་ཐལ་ལོ། །དེ་ནས་ཚད་མེད་པ་བཞི་བསྒོམ་པ་ལ། བརྟག་པ་དང་པོའི་
ལེའུ་གསུམ་པ་ནས། དང་པོ་བྱམས་པ་བསྒོམ་པར་བྱ། ཞེས་པའི་ཚིག་བཞི་དང་
།
གུར་གྱི་ལེའུ་བཅུ་གཉིས་པ་ནས། ཚངས་པའི་གནས་པ་བཞི་པོ་ལས། །བྱས་ཏེ་
སེམས་ཀྱིས་ངལ་གསོ་བྱའོ་ཞེས་སོ། །སྟོང་པ་ཉིད་དུ་བསྒོམ་པ་ལ། བརྟག་པ་དང་
པོའི་ལེའུ་གསུམ་པ་ནས། དང་པོ་སྟོང་ཉིད་བྱང་ཆུབ་སེམས། །གུར་གྱི་ལེའུ་བཞི་
པ་དང་། བྱང་ཆུབ་དུ་ནི་ སེམས་བསྐྱེད་དེ། གུར་ གྱི་ལེའུ་བཅུ་གཉིས་པ་ནས།
དཔའ་བོ་བདེན་རྫུན་རྣམ་དཔྱད་པ། །བརྟག་པ་ཉེ་བར་བརྟག་མི་བྱ། །ཨོཾ་ཤུ་ནྱ་ཏ་
ཞེས་སོ། །
དེ་ནས་བསྲུང་བའི་འཁོར་ལོ་བསྒོམ་པ་ལ། བསྡུས་པ་བརྟག་པ་དང་པོའི་
ལེའུ་གསུམ་པ་ནས། རེ་བས་ཉི་མ་བདུན་དུ་རྣམ་བསྒོམས་ནས། །ཉིན་དེར་ཧཱུྃ་བྱུང་
སྣ་ཚོགས་རྡོ་རྗེ་སྟེ། རྡོ་རྗེ་དེ་ཉིད་ཀྱི་ནི་ར་བ་དང་
། གུར་བཅིངས་པ་ལ་ཡང་རྣམ་
236 -232



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པར་བསྒོམ་པ་ཉིད་ཞེས་པ་དང་
། དེ་བས་རྒྱས་པ་ལ་དགའ་ན་གུར་ལེའུ་བཅུ་
གཉིས་པའི་བསྲུང་འཁོར་བསྒོམ་པའོ། །དེ་ལྟར་བཞི་པོ་དེ་གུར་ལེའུ་བཅུ་གཉིས་
པའི་མགོའི་ཤོ་གུ་ལྷོ་གཅིག་པོ་དེ་འདིའི་མགོར་བཅུག་ན་སྒྲུབ་ཐབས་གང་པས་
ཀྱང་ལེགས་གསུང་
། དེར་ཆོས་ ཀྱི་འབྱུང་གནས་བསྒོམ་ པ་ལ། འདི་ནས་ནམ་
མཁའི་ཁམས་སུ་བྷ་ག་བསམ། ཞེས་པ་ནི་བསྲུང་བའི་འཁོར་ལོ་དེའི་དབུས་སུ་
ཆོས་འབྱུང་རྩ་བ་ཕྲ་བ་ཐུར་དུ་ཟུག་པ་ཁ་རྡེངས་ཆེ་བ་གྱེན་དུ་རྡེངས་པ་ན་སྟོང་པར་
འདུག་པ་ཁ་དོག་དཀར་པོ་དབྱིབས་ཟུར་གསུམ་པ་གཅིག་བསྒོམ་མོ། །
དེ་ཡང་གུར་གྱི་ལེའུ་བཞི་པ་ནས་ཆོས་ཀྱི་འབྱུང་གནས་རྣམ་པར་བསྒོམ་
ཟེར། གུར་གྱི་ལེའུ་གཉིས་པ་ནས་ནམ་མཁའི་ཁམས་སུ་བྷ་ག་བསྒོམ་ཞེས་པས་
ཆོས་འབྱུང་བསྒོམ་པའོ། །ཆོས་འབྱུང་དེའི་ནང་དུ་འབྱུང་བ་རིམ་རྩེགས་བསྒོམ་པ་
ལ་དབུས་སུ་རྣམ་པར་བསྒོམ་པ་ནི། འཁོར་ལོ་ས་དང་ཆུ་ནི་སྔོན། །ལྷ་རྣམས་ཇི་
ལྟར་འབྱུང་བ་ཉིད་ཞེས་པས་མདོར་བསྟན། རྒྱས་པར་བཤད་པ་ལ་འཁོར་ལོ་ས་
དང་ནི་རྒྱས་པར་འཆད་དོ། །འབྱུང་བ་རིམ་རྩེགས་བསྒོམ་པ་ནི་གུར་ལེའུ་བཅུ་
གཉིས་པས་སྲིད་པ་ལུགས་འབྱུང་བྱ་བ་ཕྱི་སྣོད་ཇི་ལྟར་ཆགས་པ་བཤད། འདིར་
སྲིད་པ་ལུགས་བཟློག་བྱ་བ་ཇི་ལྟར་ཕྱི་རོལ་དེ་བཞིན་ནང་བྱ་བ་ཕྱིར་ཇི་བཞིན་
ལྟར་ཆགས་པ་བཞིན་ན་རང་གི་ལུས་ལ་སྦྱོར་ཏེ། རྐང་པ་དཀྱིལ་ཀྲུང་གྲུ་བཞི་པའི་
དཀྱིལ་འཁོར་ཡིན་པས་སའི་ལྟོ་བ་ཟླུམ་པོ་ཆུའི་དཀྱིལ་འཁོར་བྲང་གྲུ་གསུམ་མེའི་
དཀྱིལ་འཁོར་དཔྲལ་བ་ཟླ་གམ་རླུང་གི་དལའི་རྣམ་པར་དག་པའི་བདག་ཉིད་དུ་
བཤད་དེ། འཁོར་ལོ་ས་དང་ནི་འཁོར་ལོ་བཤད་པས་སའི་དཀྱིལ་འཁོར་སེར་པོ་
གྲུ་བཞི་པ་ཞིག་ཝལ་གྱིས་བསྒོམ་པའོ། །ཆུ་ནི་སྔོན་ནི་སྔོན་བཤད་པས་དེའི་སྟེང་
236 -233



n]
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དུ་ཆུའི་དཀྱིལ་འཁོར་ཟླུམ་པོ་དཀར་པོའོ། །ཇི་ལྟར་རིགས་པར་བྱིན་ཟ་དང་ནི་ཇི་
ལྟར་རིགས་པ་བཤད་པས་དངོས་པོ་གང་བྱིན་བྱིན་སྲེག་པ་བྱེད་པ་མེའི་དཀྱིལ་
འཁོར་དམར་པོ་གྲུ་གསུམ་པའོ། །
ལྷ་རྣམས་ཀྱི་ནི་རླུང་ཆེན་དང་ནི་དེ་བཤད་པས་རླུང་གི་དཀྱིལ་འཁོར་ལ
ཟླ་གམ་པ་དུད་ཀ་བ་ཐ་མ་བ་དན་གྱིས་མཚན་པ་ཞིག་བསྒོམ། དེའི་སྟེང་དུ་ཧཱུཾ་
ལས་བསྐྱེད་པ་འཁོར་ལོ་རྩིབས་སོ་གཉིས་པ་བདེ་ཆེན་གྱི་རྩ་འདབ་སོ་གཉིས་རྣམ་
པར་དག་པ་དང་། དེའི་སྟེང་དུ་སྟོང་ཉིད་དུ་བསྒོམས་པའི་ན་ད་ཆ་གཅིག་ཞུགས་པ་
ནི་སྤྱི་བོའི་ཧཾ་རྣམ་དག་ཏུ་བསྒོམ་སྟེ། གུར་བཅུ་གཉིས་པ་ནས་བདག་ཉིད་རྣམ་པར་
བསམ་པར་བྱ། ཞེས་པས་གུར་དང་བརྟག་གཉིས་གཉིས་ནཱ་ད་འཇུག་པ་དེ་ལས་
མེད་གསུངས་སོ། །འཁོར་ལོ་ས་དང་ཆུ་ནི་སྔོན་ལ་སོགས་པ་འདི་ལ་འགྲེལ་པ་
མཁན་པོ་ལ་སོགས་པ་རྣམས་ཀྱིས་ས་ལ་འཁོར་ལོ་ཟེར་བའི་རྒྱུ་མཚན་ཅི་ཡིན། ཆུ་
ལ་སྔོན་བྱ་བའི་རྒྱུ་མཚན་ཅི་ཡིན་བྱ་བའི་རྒྱུ་མཚན་རེ་རེ་བྱས་ཏེ། དེ་དགོས་སམ་
བྱས་པ་ལ་བླ་མའི་ཞལ་ནས་དེ་མི་དགོས་གསུངས། དེ་དགོས་ཟེར་བ་ཞིག་བྱུང་ན་
འོ་ན་བརྟག་པ་ཕྱི་མའི་ལེའུ་བཞི་པར་ཐོད་པ་ལ་པད་མ་བྷ་ཛ་ནཾ་ཤམ་བྷ་ལ་ཟེར་
བའི་རྒྱུ་མཚན་ཅི་ཡིན་གྱིས་དང་
། དེ་རྒྱུ་མཚན་མེད་པ་ཁང་པ་ཁོ་བརྡས་བརྟགས་
ཟེར་འོང་
། འོ་དེ་བརྡས་བཏགས་ཚོད་ཀྱིས་འདིར་ཡང་ས་ལ་འཁོར་ལོའི་བརྡས་
བཏགས་ཆུ་ལ་སྔོན་གྱི་བརྡ་དང་མེ་ལ་བྱིན་ཟའི་བརྡས་བཏགས་གསུངས་སོ། །
དེ་ལྟར་འབྱུང་བ་བཞི་འཁོར་ལོ་དང་ལྔ་ནཱ་ད་དང་དྲུག་འདྲེས་པ་ལས་
གཞལ་ཡས་ཁང་སྒོམས་པ་ནི། ཇི་ལྟར་བསྒོམ་པ་པོ་འབྱུང་བ་ནི་ན་ད་འཇུག་པ་སྟེ་
ན་ད་དང་དྲུག་ཞུ་ཞིང་འདྲེས་པ་ལས། ཆོས་འབྱུང་ནི་གྲུ་གསུམ་པའི་ནང་དུའོ། །
236 ---234



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལས་སྐྱེས་ནི་ཞུ་ཞིང་དེ་ལས་སྐྱེས་པའོ། །འཁོར་ལོ་ཉིད་ནི་དཀྱིལ་འཁོར་གྱི་
འཁོར་ལོ་གཞལ་ཡས་ཁང་དུ་བསྒོམ་པའོ། །ཇི་ལྟ་བུ་ཞེ་ན་འཕར་མ་གཉིས་དག་
ནི་འོག་ལེའུ་ལྔ་པའི་ཧེ་རུ་ཀ་ལ་འཕར་མ་གཅིག་ལ་ཟེར་བ་པད་མ་འདབ་བརྒྱད་
པ་རིམ་པ་གཅིག་ལས་མེད་པས་སོ། །གྲུ་གསུམ་གྱིས་ནི་འདིར་ནི་ནང་ནས་པད་
མ་འདབ་མ་བཞི་ལ་རིམ་པ་གཅིག་དེའི་ཕྱི་རོལ་ན་པད་མ་འདབ་མ་བརྒྱད་པ་རིམ་
པ་གཅིག་སྟེ་པད་མ་རིམ་པ་གཉིས་ཡོད་པའོ། །སྐྱོན་མེད་པ་ནི་པད་མ་དེ་ལ་ཉེས་
པའི་སྐྱོན་གྱིས་མ་གོས་པའོ། །ཟེ་འབྲུ་ལས་ནི་དབུས་ཀྱི་ལྟེ་བའི་པད་མའི་ཟེ་
ཟེ་འབྲུ་
དང་བཞིའོ། །གཅིག་འགྱུར་དེ་ནི་དབུས་ཀྱི་ལྟེ་བའི་ཟེ་འབྲུ་དེ་དང་ནང་གི་པད་མ་
འདབ་མ་བཞི་པ་གཉིས་ཉེ་བའོ། །གྲུ་གསུམ་གྱིས་ནི་གཞལ་ཡས་ཁང་
ང་གི་ཕྱི་རོལ་
ཆོས་འབྱུང་གྲུ་གསུམ་པའོ། །ཕྱི་མར་བརྗོད་ནི་ཆོས་འབྱུང་གྲུ་གསུམ་པ་དེ་དང་
ཕྱིའི་པད་མ་འདབ་བརྒྱད་པ་གཉིས་ཉེ་བའོ། །
དེ་ལྟར་གཞལ་ཡས་ཁང་གྲུ་བཞི་སྒོ་བཞི་པ་ནང་ནས་པད་མ་བཞི་ཕྱི་ནང་
བརྒྱད་པ་དུར་ཁྲོད་དང་བཅས་པ་སྒོམས་ལ་གུར་གྱི་ལེའུ་བདུན་པའི་ཨ་ནི་ལ་ཏ་
བཛྲ་སྭ་བྷ་བ་ཨཏྨ་ཀོཉཧཾ་ཞེས་པས་གཞལ་ཡས་ཁང་གི་རྒྱས་གདབ་བོ། །དེར་
གདན་བསྒོམ་པ་ལ་དེ་དབུས་ནི་གཞལ་ཡས་ཁང་དེའི་དབུས་སུ་ཤི་བ་བཅོ་ལྔ་ནི་
རོའི་གདན་བཅོ་ལྔའོ། །གདན་གྱི་བདག་ཉིད་རྣམ་པར་བསམ་ནི་པད་མ་འདབ་མ་
བཞི་ལ་རོའི་གདན་བཞི་དབུས་སུ་གཅིག་དང་ལྔ་འདབ་མ་བརྒྱད་པ་ལ་བརྒྱད་དེ་
བཅུ་གསུམ་སྟེང་ཡ་གིར་གཅིག་འོག་ཏུ་གཅིག་སྟེ་རོའི་གདན་བཅོ་ལྔ་མགོ་གཡོན་
དུ་བསྟན་པ་གན་རྐྱལ་དུ་བསྐྱེལ་བ་བཅོ་ལྔ་བསྒོམ། དེ་ཡང་གུར་ལེའུ་བཞི་པ་ནས།
ཡི་དྭགས་སྟེང་དུ་གར་དང་བཅས། འདིར་ཚིག་གཉིས་པོ་སྟེ་གུར་ལེའུ་བཅུ་གཉིས་
236 --235



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པའི་ལྷ་མོ་བཅོ་ལྔའི་མངོན་རྟོག་ཞིབ་སྟེ་རོའི་གདན་ཆད་ནས་འོང་གསུང་ངོ༌
། །
དེར་མངོན་པར་བྱང་ཆུབ་པ་རྣམ་པ་ལྔས་ལྷ་མོ་བཅོ་ལྔའི་སྐུ་བསྐྱེད་པ་ལ།
དེའི་སྟེང་དུ་རོའི་གདོན་རྣམས་ཀྱིས་སྟེང་དུ་ཟླ་བ་བསམ་ནི་ཟླ་བའི་དཀྱིལ་འཁོར་
རེ་རེ་བསྒོམ། ཟླ་བའི་དཀྱིལ་འཁོར་གྱི་རྒྱུ་ཅི་ན། ཨ་ལི་ཟླ་བའི་གཟུགས་ཀྱིས་
གནས་ནི་དབུས་སུ་ཨ་ལི་གཡས་སྐོར་གཅིག་དང་
། གཡོན་སྐོར་གཅིག་གཞན་
རྣམས་སུ་ཨ་ལི་བརྐྱང་པ་བཅོ་ལྔ་ལས་ཟླ་བའི་དཀྱིལ་འཁོར་བཅོ་ལྔ་བསྒོམ། འོ་
ན་དེ་ཅི་ཡིན་བྱས་པ་ལ་ཨ་ལི་ལས་བསྐྱེད་པའི་ཟླ་བ་དེ་མངོན་པར་བྱང་ཆུབ་པ་ན་
དང་པོ་ན་ཡེ་ཤེས་ན་མེ་ལོང་ལྟ་བུའི་ཡེ་ཤེས་ཡིན་པས་ཟླ་བ་མེ་ལོང་ཡེ་ཤེས་ལྡན་
ནོ། །
དེའི་སྟེང་དུ་ཉི་མ་བསྒོམ་པ་ལ། ཕྱི་ནས་ནི་ཟླ་བ་བསྒོམས་པའི
། བདུད་
ལས་རྒྱལ་བས་མནན་ནི་ཉི་མའི་དཀྱིལ་འཁོར་ཏེ་ཉི་མའི་དེ་ལ་དེས་རླན་སྐེམས་
མུན་པ་སེལ་བ་ལྟར་འདིར་ཡང་གཉིས་སུ་མེད་པའི་ཡེ་ཤེས་ཀྱི་ཉི་མ་དེས་བདུད་
ཐམས་ཅད་ལས་རྒྱལ་ཞིང་ཉོན་མོངས་པའི་རྣམ་རྟོག་རླན་སྐྱེམས་པའི་རྟགས་སུ་ཉི་
མ་བསྒོམ་པའོ། །ཉི་མའི་དཀྱིལ་འཁོར་དེ་རྒྱུ་ཅི་ཡིན་ན། ཀ་ལིའི་གཟུགས་ཀྱིས་
སྣང་བྱེད་ནི་དབུས་སུ་ཀ་ལི་གཡས་སྐོར་གཅིག་དང་གཡོན་སྐོར་གཅིག་གཞན་
རྣམས་དུ་ཀ་ལི་རྐྱང་པ་བཅུ་བཞི་ལས་སྣང་བྱེད་བྱ་བ་ཉི་མའི་དཀྱིལ་འཁོར་བཅོ་ལྔ་
བསྒོམ། ཉི་མ་དེ་ཅི་ཡིན་ན་བདུན་གྱི་བདུན་པ་མཉམ་ཉིད་ལྡན་ནི་ཉི་མ་དེ་ཤིང་
རྟའི་འཁོར་ལོ་བདུན་གྱིས་ཁྲིད་པ་ཙམ་དུ་མགྱོགས་པའོ། །མཉམ་ཉིད་ལྡན་ནི་
མངོན་པར་བྱང་ཆུབ་པ་གཉིས་པ་ཡེ་ཤེས་ན་མཉམ་པ་ཉིད་ཀྱི་ཡེ་ཤེས་སོ། །དེར་
ས་བོན་བསྒོམས་པ་ལ་ཟླ་བའི་སྟེང་དུ་ས་བོན་ཉིད་ནི་ཟླ་བའི་སྟེང་ཉི་མའི་འོག་ཉི་
236 236



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཟླ་ཁ་སྦྱར་གྱི་བར་དུ་བསྒོམ་ཟེར། འོ་ན་ས་བོན་བཅོ་ལྔ་འདུག་ལྷ་མོ་བཅོ་ལྔ་
འདུག་གང་དང་གང་གི་ས་བོན་ཡིན་ངོ་ཏི་སྤྲད་པར་ཞུ་བྱས་པ་ལ། ས་བོན་འདི་ལ་
བསམ་རྒྱུ་འདི་ཡོད་གསུངས།
ལེའུ་དང་པོར་བྱེད་རྒྱུས་མདོར་བསྟན། ལེའུ་གཉིས་པར་ཨ་ཨ་ལ་སོགས་
པས་ས་བོན་རྒྱས་པར་བཤད། གང་དང་གང་གི་ས་བོན་ཡིན་མ་ཤེས་པ་བྱས་པ་
ལ། ཕྱི་མའི་ལེའུ་བཞི་པ་ནས། ཨ་ལ་དང་པོ་བདག་མེད་མ་ལ་སོགས་པས་སྟོན་
ནོ། །རང་ལྷའི་ས་བོན་ཕྱག་མཚན་ནི་ས་བོན་དེ་ལས་འོད་ཟེར་སྤྲོས་སངས་རྒྱས་
མཆོད་སེམས་ཅན་དོན་བྱས་ཚུར་འདུས་པས་རང་ལྷའི་ས་བོན་ཨ་མི་བཅོ་ལྔ་ཕྱག་
མཚན་ནི་གྲི་གུག་བཅོ་ལྔ་ལ་ས་བོན་མཚན་པའོ། །ཕྱག་མཚན་ས་བོན་གྱིས་མཚན་
པ་ཅི་ཡིན་ན། །སོ་སོར་རྟོག་པར་བརྗོད་པར་བྱ་ནི་བྱང་ཆུབ་པ་ན་གསུམ་པའོ། །
ཡེ་ཤེས་ན་སོ་སོར་རྟོག་པའི་ཡེ་ཤེས་སོ། །གཉིས་འདུས་པ་ལས་ནི་དེ་ལས་འོད་
སྤྲོས་འདུས་པས་ཉི་མ་ཟླ་བ་གཉིས་ས་བོན་ཕྱག་མཚན་གཉིས་ཏེ་བཞི་འདུས་ཤིང་
འདྲེས་པ། །བདེ་ཆེན་པོ་ནི་ཟག་པ་མེད་པའི་བདེ་སྟོང་དབྱེར་མེད་སྟེ་ནམ་མཁའི་
ནཱ་ད་ཆ་གཅིག་ཞུགས་པ་གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏས་རྗེས་སུ་
ཆགས་པའི་ཡན་ལག་བྱའོ། །བྱང་ཆུབ་པ་བཞི་པ་ལ་ཐམས་ཅད་གཅིག་གྱུར་ནན་
ཏན་ནི་ཐམས་ཅད་འདྲེས་པ་དེ་བྱང་ཆུབ་པ་བཞི་པ་ཡེ་ཤེས་ན་བྱ་བ་ནན་ཏན་གྱི་
ཡེ་ཤེས་སོ། །
དེ་རྣམས་འདྲེས་པའི་འོད་ཀྱི་གོང་བུ་ལས་འོད་སྤྲོས་འདུས་པ་ལས་ལྷ་མོ་
བཅོ་ལྔའི་སྐུ་བསྐྱེད་པ་ལ། ཟླ་ཁ་ཉི་མ་འདུས་ནི་ཟླ་བ་ཉི་མ་གཉིས་ས་བོན་ཕྱག་
མཚན་གཉིས་ཏེ་བཞི་ཀྲུག་གིས་འདྲེས་ནས་ཞུ་བའི་འོད་ཀྱི་གོང་བུ་ལས་ལྷ་མོ་བཅོ་
236 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལྔའི་སྐུར་བཞེངས་པའོ། །དཀར་མོ་ནི་མིང་ཡིན་ལ་སོགས་རབ་ཏུ་གྲགས་ནི་
དཀར་མོ་གཉིས་ཡོད་པ་ལ་དགོངས་པ་ཡིན་ཏེ་དོན་ལ་བདག་མེད་མས་དབུ་
མཛད་པའི་ལྷ་མོ་བཅོ་ལྔའི་སྐུ་བསྐྱེད་པའོ། །དེ་ཅི་ཡིན་ན་རྫོགས་པ་ནི་ལྷ་མོ་བཅོ་
ལྔའི་སྐུ་རྫོགས་པ་དེའོ། །ཆོས་དབྱིངས་དག་པ་ནི་མངོན་པར་བྱང་ཆུབ་པ་ལྔ་པ།
ཡེ་ཤེས་ན་ཆོས་ཀྱི་དབྱིངས་ཀྱི་ཡེ་ཤེས་སོ། །དེ་ལྟར་མངོན་པར་བྱང་ཆུབ་པ་ལྔ་པོ་
འདི་གུར་དགྱེས་རྡོར་རྣམ་པ་གཉིས་ནས་ཐོར་རེ་བ་ཞིག་ཐམས་ཅད་ནས་བཤད་
ནས་གདའ་སྟེ་ལེའུ་བརྒྱད་པའི་འདི་ཁོ་ན་ཞིབ་གསུངས་སོ། །
ད་ནི་འཇུག་བསྡུ་བ་གདམས་པ་དང་བཅས་པ་ཞིག་བཤད་དེ། །མཁས་
པས་ནི་ལྷའི་སྐུར་སྒོམ་པ་ལ་མཁས་པས་ཆོ་ག་གསུངས་པ་ཡིས་ནི་མངོན་པར་བྱང་
ཆུབ་པ་རྣམ་པ་ལྔ་ ཁོ་ནའི་བསྐྱེད་ཅིང་བསྒོམ་པའོ། །མངོན་པར་རྟོགས་པའོ། །
རྣམ་པ་ལྔ་པོ་བསྒོམ་པ་ཉིད་ནི་མངོན་པར་བྱང་ཆུབ་པ་ལྔ་ཁོ་ནས་བསྐྱེད་ཅིང་
བསྒོམ་པའོ། །དེ་འཇུག་བསྡུ་བ་ནི་ཨ་ལི་ནི་དེའི་སྟེང་དུ་ཟླ་བ་བསམ། ཨ་ལི་ཟླ་
བའི་གཟུགས་ཀྱིས་གནས། །ཟླ་བ་མེ་ལོང་ཡེ་ཤེས་ལྡན། །བྱང་ཆུབ་པ་དང་པོའི་
འཇུག་ བསྡུ་བའོ། །ཀ་ ལི་ནི་ ཕྱི་ནས་བདུད་ལས་རྒྱལ་ བས་མནན། །ཀ་ ལིའི་
གཟུགས་ཀྱིས་སྣང་བྱེད་དོ། །བདུན་གྱི་བདུན་པ་མཉམ་ཉིད་ལྡན། །བྱང་ཆུབ་པ་
གཉིས་པའི་འཇུག་སྡུད་དོ། །མཉམ་སྦྱོར་བ་ནི་ཟླ་བའི་སྟེང་དུ་ས་བོན་ཉིད་ཞེས་པ་
ཉི་ཟླ་ཁ་སྦྱར་གྱི་འཇུག་སྡུད་དོ། །རྡོ་རྗེ་ནི་སྟོང་པ་སེམས་དཔའ་ནི་རིག་པ། མཉམ་
སྦྱོར་བ་ནི་རིག་སྟོང་དབྱེར་མེད་ཀྱི་གདན་ཕྱག་མཚན་ས་བོན་གྱིས་མཚན་པ་སྟེ།
ས་བོན་དེ་ལ་རྡོ་རྗེ་སེམས་དཔའ་ཅིའི་ཕྱིར་བྱ་ཞེ་ན། གོང་ལེའུ་གསུམ་པའི་ས་བོན་
ནང་དུ་སོན་གྱུར་པ། །དེ་ཉིད་སེམས་དཔའ་ཞེས་བྱར་བརྗོད་ཞེས་སོ། །ཉི་ཟླ་ཁ་
236 -238



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྦྱར་བའི་བར་དུ་ས་བོན་སྒོམ་པ་དེ་ལ་སེམས་དཔའ་ཞེས་བྱའོ། །རང་ལྷའི་ས་བོན་
ཕྱག་མཚན་ནི། སོ་སོར་རྟོག་པར་བརྗོད་པར་བྱ་ཞེས་པ་བྱང་ཆུབ་པ་གསུམ་པའི་
འཇུག་སྡུད་དོ། །ཡི་གེ་ལས་བྱུང་ནི་བྱང་ཆུབ་པ་བཞི་པ་སྟེ། གཉིས་འདུས་པ་ལས་
བདེ་བ་ཆེན་པོ། ཐམས་ཅད་གཅིག་གྱུར་ནན་ཏན་ཉིད། །ཞེས་པ་ཉི་ཟླ་ས་བོན་
ཕྱག་མཚན་གཉིས་འདྲེས་པའི་འཇུག་སྡུད་དོ། །
གོང་བུ་ལ་ནི་འདི་བྱང་ཆུབ་པ་ལྔ་པའི་འཇུག་སྡུད་དེ་ཧེ་བཛྲའི་འགྱུར་ཙམ་
ནས་མ་རྙེད། སམ་བུ་ཏ་ནས་ཡི་གེ་ལས་བྱུང་གཟུགས་ཡིན་ཏེ་ཟེར་བས། ཟླ་བ་ཉི་
མ་འདུས་པ་ལས། །དཀར་མོ་ལ་སོགས་རབ་ཏུ་གྲགས། །རྫོགས་པ་ཆོས་ཉིད་
དག་པ་སྟེའི་འཇུག་སྡུད་པའོ། །
དེ་ལ་བརྩད་པའི་སྐྱོན་སྤང་པ་ནི། བླ་མའི་ཞལ་ནས་ཇོ་བོ་ཁ་ཅིག་ན་རེ་ལྷ་
མོ་བཅོ་ལྔ་སྒོམ་པའི་སྒོམ་ཆེན་པ་འདི་སངས་མི་རྒྱ་གསུངས་དེ་ཅིས་བྱས་པ་ལ་ལྷ་
མོ་བཅོ་ལྔ་དོན་སྟོང་ཉིད་མཚོན་པས་སྟོང་ཉིད་འབའ་ཞིག་གིས་སངས་མི་རྒྱ། གུར་
ལེའུ་དང་པོ་ནས། གང་ཚེ་སྟོང་པའི་ཐབས་ཡིན་ན། །དེ་ཚེ་སངས་རྒྱས་ཉིད་མི་
འགྱུར། །རྒྱུ་ལས་འབྲས་བུ་གཞན་མེད་ཕྱིར། །ཐབས་ནི་སྟོང་པ་ཉིད་མ་ཡིན། །
ཞེས་པས་རྒྱུ་ལམ་དུ་སྟོང་ཉིད་འབའ་ཞིག་སྒོམས་པས་འབྲས་བུ་ཞི་གནས་ཕྱོགས་
གཅིག་པ་གཅིག་ལས་མི་འབྱུང་བས་སངས་རྒྱས་མི་རྒྱ་ཞེ་ན། དེ་ལྷ་ཁ་སྦྱོར་མེད་
པས་སངས་མི་རྒྱ་ཟེར་རམ། ཐབས་ཤེས་རབ་ཡ་ བྲལ་བས་སངས་མི་རྒྱུ་ཟེར།
ཐབས་ཤེས་རབ་ཡང་བྲལ་བས་སངས་མི་རྒྱུ་ཟེར་ན། ཨ་ལི་ཤེས་རབ་ཀ་ལི་
ཐབས་ཐབས་ཤེས་རབ་འདི་ལ་ཚང་ཨ་ལི་བསྒོམ་པ་དེ་ཤེས་རབ་ཀ་ལི་བསྒོམ་པ་
དེ་ཐབས། ཡིན་པས་དོན་ཐབས་ཤེས་རབ་དབྱེར་མེད་ཡིན་ནོ། །ལྷ་ཁ་སྦྱོར་མེད་
236 -239



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པས་ཟེར་ན་ལྷ་ཁ་སྦྱོར་མི་འདོད། །ཧཱུྃ་ཕཊ་རྣམ་པ་འདོད་མི་བྱ་ནི་ཧཱུཾ་ལས་ཡབ་ཀྱི་
རྡོ་རྗེ་ཨོཾ་གྱིས་རྡོ་རྗེ་ནོར་བུ་ཕཊ་ཀྱི་བུག་པ་དགག་པ་དེ་ཀུན་མི་འདོད། །ཧྲི་ལས་
པད་མ་ཨས་པད་མའི་ཟེ་འབྲུ་ཕཊ་ཀྱིས་པད་མའི་བུ་ག་བཀག་པ་ལ་སོགས་པ་མི་
བཞེས་པའི་འདོད་དོ། །སེམས་པའི་གཟུགས་བརྙན་ནི་ཐབས་ཐུགས་རྗེས་འགྲོ་བ་
སེམས་ཅན་གྱི་དོན་ལ་སེམས་དཔའ་དང་། ཤེས་རབ་སྟོང་པས་ཆོས་ཉིད་སྟོང་པ་
ལ་སེམས་ དཔའི་ལྷ་མོ་བཅོ་ལྔའོ། །དཀྱིལ་འཁོར་བདག་པོ་ནི་བླ་མ་ལྷོ་པས་
བདག་མོར་གསུངས་ཏེ་ཡུམ་བདག་མེད་མའོ། །
དེ་ ་ཡང་སམ་བུ་ཏ་ནས་བདག་མོར་གདའ་གསུངས་སོ། །ཕྱག་མཚན་ལ་
སོགས་གོང་མ་བཞིན་ནི་ཧེ་རུ་ཀ་ཞལ་གཅིག་ཕྱག་གཉིས་པ་གནས་སྐབས་འགྱུར་
བ་བདག་མེད་མ་ལ། བདག་མེད་མ་གནས་སྐབས་འགྱུར་བ་ལེའུ་གསུམ་པའི་ཧེ་
རུ་ཀ་ཞལ་གཅིག་ཕྱག་གཉིས་པ་སྟེ་ཕྱག་གཡས་ཀྱི་རྡོ་རྗེ་མི་མཐུན་པ་ལས་གཞན་
འདྲའོ། །ཇོ་བོ་ཁ་ཅིག་ན་རེ་བདག་མེད་མ་ཡབ་ཡོད་ལ་ཡབ་ཡོད་ཀྱང་རྡོ་རྗེ་དང་
པད་མ་བྱིན་གྱིས་བརླབ་པ་མི་འདོད་པས། ཧཱུྃ་ཕཊ་རྣམ་པ་འདོད་མི་བྱའོ། །ཡབ་
ཡོད་པའི་རྒྱུ་མཚན་ཡང་རྡོ་རྗེ་སེམས་དཔའ་ཉིད་ཀྱི་གདན་ཟེར་བས་ཀྱང་ཡབ་
ཡོད་སེམས་དཔའི་གཟུགས་བརྙན་ལས་བྱུང་བ་ཟེར་བ་དང༌། ད་ལི་བདག་པོ་ཟེར་
བར་ཀྱང་ཡབ་ཡོད་ལ། འོ་ན་ཡབ་ཇི་ལྟ་བུ་ཞིག་ཡོད་བྱས་པ་ལ། ཕྱག་མཚན་
ཞལ་སོགས་གོང་མ་བཞིན་ཞེས་པ་གོང་ལེའུ་གཉིས་པ་ཆར་དབབ་ཀྱི་སྐབས་ཀྱི་
དེའི་དབུས་སུ་མཐའ་ཡས་མནན་པའི་ཞེས་པ་ནས་འཇིགས་པའི་ཡང་འཇིགས་
པར་མཛད་པ་ཞིག་བྲི་ཞེས་པའི་དགྱེས་པ་རྡོ་རྗེ་ཞལ་བརྒྱད་ཕྱག་བཅུ་དྲུག་པ་དེ་ལྟ་
བུ་ཞིག་ཡོད་ཟེར་ཏེ། གཞུང་གི་ཐད་སོར་རང་ལྷ་མི་བདེ་བ་ཞིག་མི་གདའ་བ་
236 --240



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བདེར་རུ་ཙམ་ཞིག་གདའ་སྟེ་འོ་སྐོལ་བླ་མ་འདི་ནས་ཀྱང་མ་བཤད་སམ་བུ་ཏ་ནས་
ཀྱང་མ་བཤད། གུར་ནས་ཀྱང་ཡབ་མ་བཤད་པས་ཡབ་མེད་གསུངས། འོ་སྐོལ་
རང་ཡབ་མེད་པར་མཛོད་ཅིག །ཟླ་བ་ནི་རྒྱབ་ཡོལ་ཟླ་བའི་དཀྱིལ་འཁོར་དཀར་
གྱི་ལེ་བ་ལྷ་མོ་བཅོ་ལྔ་ཐམས་ཅད་ལ་ཡོད་པ་ཆུ་ཤེལ་ནི་ཟླ་བའི་དཀྱིལ་འཁོར་དེ་
རྒྱུ་ཤེལ་ལས་གྲུབ་པའོ། །ནོར་བུའི་འོད་ནི་མེ་རིའི་ ཕྱི་རོལ་ན་འོད་དཀར་པོ།
ཐོབས་དང་ནི་ཉི་མ་ཤེས་རབ་ཟླ་བ་རང་བཞིན་དབྱེར་མེད་ལས། དེ་ལྟར་ཐམས་
ཅད་རྫོགས་པ་ཉིད། དོན་ལ་ཉི་ཟླ་ཐབས་ཤེས་རབ་དབྱེར་མེད་ཀྱི་ལྷ་མོ་བཅོ་ལྔའི་
སྐུ་རྫོགས་པའོ། །འོ་ན་ཐབས་ཤེས་རབ་ཇི་ལྟར་ཚང་ན། ཟླ་བ་ཉི་མའི་རབ་དབྱེ་
ཉི་མ་ཐབས་ཟླ་བ་ཤེས་རབ་གཉིས་ལས། ཨ་ལི་ཤེས་རབ་ཀ་ལི་ཐབས། ཉི་ཟླ་
ཐབས་ཤེས་རབ་དབྱེར་མེད་པས། འདི་ལས་ནི་ཉི་ཟླ་གཉིས་ལས། དཀར་མོ་ལ་
སོགས་པ་ནི་དཀར་མོ་གཉིས་ཡོད་པ་ལ་དགོངས་པ་སྟེ། དོན་ལ་བདག་མེད་མས་
དབུ་མཛད་པའི་ལྷ་མོ་བཅོ་ལྔ་པོ་ཐམས་ཅད་ཐབས་ཤེས་རབ་དབྱེར་མེད་ལས་
སྐྱེས་སོ། །
འོ་ན་ཐམས་ཅད་གཅིག་གམ་ཞེ་ན། ཁ་དོག་དབྱེ་བ་སོ་སོ་ཡིན་ཞེས་པ་
ཝར་རྣ་ཞེས་པ་རིགས་ལ་འགྲོ། ཝར་རྣ་ཞེས་པ་ཁ་དོག་ལ་འགྲོ། ཝར་རྣ་ཞེས་པ
ཡི་གེ་ལ་འགྲོ་བ་ལས་ད་རེས་འདིར་རིགས་ཀྱི་དབྱེ་བ་སོ་སོ་ཡིན་ཞེས་བྱ་སྟེ་ལྷ་མོ་
བཅོ་ལྔ་པོ་དེ་བསྐྱེད་པའི་རིམ་པའི་ས་བོན་མི་འདྲའོ། །འོ་ན་ལྷ་མོ་བཅོ་ལྔ་པོ་དེ་
རྣམས་དགོད་པ་གང་དུ་དགོད་ན། རེ་ཤིག་ནི་གོ་རིམ། ནང་གི་འཕར་མ་ནི་པད་
མ་འདབ་མ་བཞི་དབུས་ཀྱི་ལྟེ་བ་དང་ལྔའོ། །རྣལ་འབྱོར་མ་ལྔ་ནི་དཀར་མོ་དང་རྡོ་
རྗེ་མ་ལ་སོགས་པ་ལྔ་དགོད། དེ་ལ་ལྷ་མོ་བཅོ་ལྔ་པོ་འདི་ལ་ཐུན་མོང་གི་ཆོས་དང་
236 -241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཁྱད་པར་གྱི་ཆོས་གཉིས་གསུངས། ཐུན་མོང་ལ་ལྷ་མོ་བཅོ་ལྔ་པོ་ཐམས་ཅད་སྐུ་
མདོག་ནག་མོར་ཡོད་པ་མཐུན་པ་དང་གཅིག །ཕྱག་མཚན་གཡས་གྲི་གུག་གཡོན་
ཐོད་པ་ཁྲག་གིས་བཀང་པ་ཁ་ཊཾ་ག་མཆན་ཁུང་དུ་བཅུག་པ་མཐུན་པ་དང་གཉིས།
ཐམས་ཅད་ལ་རུས་པའི་རྒྱན་ཆ་ལྔས་བརྒྱན་པ་མཐུན་པ་དང་གསུམ། སྤྱན་གསུམ་
གསུམ་ཡོད་པ་མཐུན་པ་དང་བཞི། སྤྱན་གསུམ་པོ་ཐམས་ཅད་དམར་པོར་ཡོད་པ་
མཐུན་པ་དང་ལྔ། སྟག་ལྤགས་ཀྱི་སྨད་གཡོགས་ཡོད་པར་མཐུན་པ་དང་དྲུག །
དབུ་སྐྲ་སེར་པོ་གྱེན་དུ་བརྗེས་པ་མཐུན་པ་དང་བདུན། གདན་རོ་ལ་བཞུགས་པར་
མཐུན་པ་བརྒྱད། བཞུགས་ཚུལ་ཞབས་གཡོན་བརྐྱང་ གཡས་ གཡོན་པའི་སྐྱིད་
ཁུང་དུ་བཅུག་པ་མཐུན་པ་དང་དགུ། དབུ་སྐྲ་སེར་པོར་ཡོད་པ་མཐུན་པ་དང་བཅུ་
པའོ། །
ཁྱད་པར་ལ་བཞི། ལྷ་མོ་བཅོ་ལྔ་པོ་ཐམས་ཅད་དེ་ཁོ་ན་ཉིད་རྣམ་པར་
དག་པ་མི་མཐུན་པ་དང་གཅིག །ཨ་ཨ་ལ་སོགས་པ་བཅོ་བརྒྱད་བསྐྱེད་པར་བྱེད་
པའི་ས་བོན་མི་མཐུན་པ་དང་གཉིས། བཞུགས་ས་པད་མ་རེ་རེ་ལ་བཞུགས་པའི་
མཐུན་པ་དང་གསུམ། མཚན་དཀར་མོ་རྡོ་རྗེ་ལ་ཟེར་བ་མི་མཐུན་པ་དང་བཞིའོ། །
ཕུང་པོ་ལྔའི་དེ་ཁོ་ན་ཉིད་མི་མཐུན་ནང་གི་ལྔ་པོ་དེ་ཕུང་པོ་ལྔ་རྣམ་པར་དག་པའི་
རང་བཞིན་ནམ་བདག་ཉིད་དོ། །རྣལ་འབྱོར་ཞེས་པ་དེ་རྟེན་གྱི་གང་ཟག །རིག་
པས་ནི་ལྷའི་སྐུ་བསྒོམ་པ་དེ་ལྟར་ཤེས་པས། རྟག་ཏུ་ནི་དུས་རྒྱུན་དུ་མཆོད། སྒོམ་
ནི་ཐུན་བཞིར་བསྒོམ་མདོར་བསྟན། རྒྱས་པར་བཤད་པ་ནི་དབང་པོ་ནི་ཤར་
ཕྱོགས་སུ་རྡོ་རྗེ་ནི་གཟུགས་ཀྱི་ཕུང་པོ་རྣམ་པར་དག་པའི་རྡོ་རྗེ་མ་ཁོད་ཅིག །
གཤིན་རྗེ་ལྷོ་ཕྱོགས་སུ་དཀར་མོ་ཚོར་བའི་ཕུང་པོ་རྣམ་པར་དག་པའི་དཀར་མོ་
236 242



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཁོད་ཅིག །ཆུ་བདག་ནུབ་ཕྱོགས་སུ་ཆུའི་རྣལ་འབྱོར་མ་འདུ་ཤེས་ཀྱི་ཕུང་པོ་རྣམ་
པར་དག་པའི་ཆུའི་རྣལ་འབྱོར་མ་ཁོད་ཅིག །ལུས་ངན་བྱ་བ་གནོད་སྦྱིན་གནས་
པའི་བྱང་ཕྱོགས། རྡོ་རྗེ་མཁའ་འགྲོ་འདུ་བྱེད་ཀྱི་ཕུང་པོ་རྣམ་པར་དག་པའི་རྡོ་རྗེ་
མཁའ་འགྲོ་མ་ཁོད་ཅིག །དབུས་སུ་དབུས་ཀྱི་ལྟེ་བ་ལ་བདག་མེད་རྣལ་འབྱོར་མ་
རྣམ་པར་ཤེས་པའི་ཕུང་པོ་རྣམ་པར་དག་པའི་བདག་མེད་མ་ཁོད་ཅིག །དེ་ནི་
དགོད་པ་ནང་གི་འཕར་མའི་ལྷ་མོ་ལྔའོ། །
ཕྱི་རོལ་གྱི་ནི་འཕར་ནི་པད་མ་འདབ་མ་བཞི་པའི་ཕྱི་རོལ་པད་མ་འདབ་
མ་བརྒྱད་པ་ལ། དཀར་མོ་ཤར་ཕྱོགས་སུ་ཁོད་ཅིག །ཆོམ་རྐུན་མ་ལྷོ་ཕྱོགས་སུ་རོ་
ལངས་མ་ནུབ་གྷ་སྨྲ་རི་བྱང་ཕྱོགས་སུ་དགོད། ཕྱོགས་བཞིའོ། །མཚམས་བཞིར་
པུ་ཀ་སི་བྱང་ཤར་དུའོ། །རི་ཁྲོད་མ་ཤར་ལྷོར་རྡོལ་པ་ལྷོ་ནུབ་བརྒྱད་པ་ཌོམ་བྷི་ནི་
ནུབ་བྱང་མཚམས་སུ་ལྷ་མོ་ཌོམ་བྷི་ནི་དགོད། འོག་ལྡན་མ་ནི་བདག་མེད་མའི་
དབུའི་སྟེང་དུ་དབུ་ གྱེན་ལ་བསྟན་ཞབས་ཐུར་ལ་ ཕྲ་ འཕེལ་བ་ ཞལ་ཐུར་ དུ་
གཟིགས་པའོ། །སྟེང་ལྡན་མ་ནི་བདག་མེད་མའི་འོག་ཏུ་དབུ་ཐུར་ལ་བསྟན་པ་
ཞབས་གྱེན་ལ་བསྟན་པས་ཞལ་གྱེན་དུ་བལྟ་བའོ། །མཁའ་སྤྱོད་མ་དང་ནི་འོག་
ལྡན་མ་ལ་ས་སྤྱོད་བརྗོད་ནི་སྟེང་ལྡན་མ་ལ། སྲིད་དང་ནི་སྲིད་པ་བརྟག་པ་རྣམ་
པར་དག་པ་ས་སྤྱོད་མ། ཞི་བའི་རང་བཞིན་ནི་ཆད་པ་རྣམ་པར་དག་པའི་རང་
བཞིན་མཁའ་སྤྱོད་མའོ། །འོ་ན་ལྷ་མོ་དེ་དག་ཐམས་ཅད་ཐ་དད་དམ་བྱས་པ་ལ།
སྙིང་རྗེ་ཆེན་པོ་ནི་རྡོ་རྗེ་སྙིང་པོ་སྙིང་རྗེ་ཆེན་པོ་ཞེས་བོས་ནས། ལྷ་མོ་འདི་དག་རྣམ་
པར་གནས་ནི་དོན་མཁའ་སྤྱོད་མ་ལ་སོགས་པ་ལྷ་མོ་བཅོ་ལྔ་པོ་འདིའི་དག་གནས་
པ་གཅིག་ཡིན། །འོ་ན་ཐམས་ཅད་ཐ་དད་དམ་ཞེ་ན། ལྷ་མོ་ཐམས་ཅད་
ཐམས་ཅད་སྐུ་མདོག་
236 ---243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གནག་ནི། ལྷ་མོ་བཅོ་ལྔ་པོ་ཐམས་ཅད་སྐུ་མདོག་ནག་མོར་མཐུན་པའོ། །གྲག་
ཆེན་ནི་ཁྲོ་མོར་སྐུར་འདུག་པ། ཕྱག་རྒྱ་ལ་རུས་པའི་རྒྱན་ཆ་ལྔས་བརྒྱན་པ། ཞལ་
གཅིག་ཕྱག་གཉིས་པར་མཐུན་པ། སྤྱན་ནི་སྤྱན་གསུམ་ཡོད་པ་མཐུན་པ་སྤྱན་རྩ་
དམར་བ་མཐུན་པ། ལག་པ་གྲི་གུག་ཐོད་པ་ཁྱབ་ནི་ཕྱག་གཡས་ན་ཟངས་ཀྱི་གྲི་
གུག་ཡུ་བ་ལྕགས་ལས་བྱས་པའི་རྡོ་རྗེ་ཕྱེད་པ་པོ་ཟངས་ཀྱི་དམར་ཡིག་གེ་བའོ། །
གཡོན་ན་ཐོད་པ་ཁྲག་གིས་དམར་ཕྱུར་རེ་བསྐང་པ་བསྣམས་པ་མཐུན་པའོ། །
རུས་པའི་རྒྱན་ཆ་ལྔ་བཤད་པ་ལ། འཁོར་ལོའི་སྤྱི་བོར་རུས་པའི་འཁོར་
ལོ། རྣ་ཆ་རུས་པའི་རྣ་ཆ་མགུལ་རྒྱན་རུས་པའི་འགུལ་རྒྱན་ལག་པར་ལག་རྡུབ་སྐེ་
རགས་རུས་པའི་སྐེ་རགས་སོ། །སངས་རྒྱས་ལྔ་ནི་སངས་རྒྱས་རིགས་ལྔ་རྣམ་པར་
དག་པའི་བརྡ་རུ། འདི་ལྔ་ཕྱག་རྒྱ་དག་པའོ། །རུས་པའི་རྒྱན་ཆ་ལྔ་པོ་དེ་རིགས་ལྔ་
དག་པའི་བརྡའོ། །ཇི་ལྟར་བདག་མེད་རྣལ་འབྱོར་ནི་བདག་མེད་པ་སྐུ་མདོག་ནག་
མོ་སྤྱན་གསུམ་པ་གཡས་ཀྱི་གྲི་གུག་གཡོན་ཐོད་པ་ལ་སོགས་སྐུ་མདོག་ཕྱག་
མཚན་རྒྱུན་ཇི་ལྟར་ཡོད་པ་བཞིན་དུ། དེ་ལྟར་ནི་བདག་མེད་མ་ལྟར་ཐམས་ཅད་
རྣམ་པར་བཤད་ནི་འཁོར་ལྷ་མོ་བཅུ་བཞི་པོ་ཐམས་ཅད་ཀྱང་དེ་ལྟར་བསྒོམ་པའོ། །
ལག་པ་གཅིག་ནི་ཐོད་པས་འབྲེལ་ནི་ཕྱག་གཡོན་ན་ཐོད་པ་སྐུ་མེད་དཀར་བ་ཁྲག་
གིས་དམར་ཕྱུར་རེ་བཀང་པ་བསྣམས་པའོ། །གཡས་པ་ན་ནི་གྲི་གུག་ཕྱག་གཡས་
པ་ན་སོ་ཟངས་ལས་བྱས་ལྷག་པ་ལྕགས་ཡུ་བ་ལྕགས་ཀྱི་རྡོ་རྗེ་ཕྱེད་མེད་ལས་བྱས་
པ་བསྣམས། གཡོན་པ་ཁ་ཊཾ་ག་ཕྱག་གཡོན་གྱི་མཆན་ཁུང་ན་ཁ་ཊཾ་ག་རྩེ་གསུམ་
པ་བསྣམ་པ། སྟག་གི་པགས་པས་སྨད་དཀྲིས་ནི་སྟག་ལྤགས་ཀྱི་ཤམ་ཐབས་ཀྱིས་
སྨད་དཀྲིས་ པ། རོ་ལ་ ཞོན་ཅིང་ ནི་ གདན་ རོ་ལ་ བཞུགས་ པའོ། །གཟི་བརྗིད་
236 -244



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབར་ནི་འོད་ཟེར་རེ་སྟེ་སྐུ་ལ་མེ་རི་མེ་དཔུང་འབར་བའི་ནང་ན་བཞུགས་པ་ལས་
འོད་ཟེར་ལྔ་འཕྲོ་བ། ཕྱག་གཉིས་ནི་ཞལ་གཅིག་ཕྱག་གཉིས་པའོ། །གྱེན་དུ་དབུ་
སྐྲ་སེར་ནི་དབུ་སྐྲ་སེར་པོ་གྱེན་དུ་མ་འདྲེས་པར་བརྗེས་པའོ། །
དེ་ཚོའི་རྣམ་དག་བཤད་པ་ནི། ང་རྒྱལ་ལ་སོགས་སྐྱོན་དྲུག་ནི་རྣམས་ནི་
དྲུག་རྩ་བའི་ཉོན་མོངས་པའི་སྐྱོན། གཅོད་ཕྱིར་གྲི་གུག་རྣམ་པར་ནི་དྲུག་རྩ་བའི་
ཉོན་མོངས་པ་ཉི་ཤུ་ཉེ་བའི་ཉོན་མོངས་པ་ལ་སོགས་པའི་སྐྱོན་གཅོད་པས་གྲི་གུག་
བསྣམས་པ་དེས་ཉོན་མོངས་པའི་བདུད་བཅོམ། དངོས་རང་རྟག་པ་དངོས་མེད་
ཆད་པ་རྣམ་རྟོག་རྟག་ཆད་ཀྱི་རྣམ་རྟོག་རྣམ་པར་དག་པའི་བརྡ་རུ། མགོ་བོ་པད་
མའི་ནི་ཕྱག་གཡོན་པའི་ཐོད་པའི་ནང་ན། བདུད་རྣམས་རྣམ་པ་བཞིའི་ཁྲག་ནི་
ཐོད་པའི་ནང་ན་ཁྲག་གིས་དམར་ཕྱུ་རེ་རྐང་པ་གཡོན་པར་བསྣམས་པས་འཆི་
བདག་གི་བདུད་བཅོམ་པའི་རྟགས་སོ། །དངོས་གྲུབ་ཕྱིར་ནི་བཏུང་པར་བྱ་ནི་
མཆོག་གི་དངོས་གྲུབ་ཐོབ་པའི་ཕྱིར་ཐོད་པ་ཁྲག་གིས་བཀང་བའོ། །སྟོང་པའི་
རྣམ་པ་ཁ་ཊཾ་ག་ནི་ཁ་ཊཾ་ག་རྩེ་གསུམ་པ་བསྣམས་པ། དེས་སྟོང་ཉིད་མཚོན་
ཡིན་པས་དེས་ཕུང་པོའི་བདུད་བཅོམ་པའོ། །ཐབས་ཀྱིས་རོ་ནི་རྣམ་པར་བལྟ
པར་བརྟག་ནི་
གདན་རོ་བཅོ་ལྔ་བསྒོམ་ལ་དེ་ལྟ་བུའི་ལྷའི་བདུད་བཅོམ་པའོ། །
དེ་ལྟར་དཔལ་དགྱེས་པ་རྡོ་རྗེའི་ལྷ་མོ་བཅོ་ལྔ་བདུད་བཞི་ལས་རྒྱལ་བའི་
དཀྱིལ་འཁོར་དེ་བསྒོམ་མོ། །དེ་ལ་ཁ་གཅིག་ན་རེ་བདག་མེད་མ་ལ་ཡབ་མེད་
པའི་དོད་པོ་ཁ་ཊཾ་ག་ཡིན་ཟེར་ཏེ། དེ་ཀུན་ཆོས་ཀྱི་སྤྱི་ལྟོ་འཁྲུལ་པ་ཡིན་འདིར་སྟོང་
པའི་ཟེར་བས་སྟོང་ཉིད་མཚོན་པས། ཡབ་སྣང་བའི་ཐབས་སམ་བདེ་བ་ལ་ཟེར།
ཡུམ་ཤེས་རབ་མས་སྟོང་པ་མཚོན་པའོ། །པད་མ་ཤེས་རབ་པའི་ཡབ། ཁ་སྟོང་ཁ་
236 --245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྟོང་པའང་མི་བསྟུབ་གསུང་
། འདིས་ནི་དེ་ལྟ་བུའི་ཆོ་གའོ། །འཁོར་ལོ་རྣམས་
བསྒོམས་ནི་དེ་ལ་ལྷ་མོ་བཅོ་ལྔའི་དཀྱིལ་འཁོར་སྒོམ་ནའོ། །དངོས་གྲུབ་མྱུར་དུ་
ཐོབ་པར་འགྱུར་ནི་སྤྱིར་གསང་སྔགས་ལ་མ་བསྟེན་པར་དངོས་གྲུབ་མི་ཐོབ། དེའི་
ནང་ནས་ལྷ་མོ་བདག་མེད་པའི་བསྐྱེད་རིམ་བསྒོམས་པས་འདི་དངོས་གྲུབ་ཤིན་ཏུ་
མྱུར་བ་ཡིན་བཅུད་ཕྱུང་པ་ལྟ་བུ་ཡིན་གསུང་ངོ༌
། །
དེ་ལ་སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབ་པ་ནི། དང་
པོར་ནག་པོ་རབ་ཏུ་བསྒོམ་ནི་རྣ་བར་རྙེ་ལས་བསྐྱེད་པའི་ཞེ་སྡང་རྡོ་རྗེ་མ་སྐུ་མདོག་
ནག་མོ་གཅིག་བསྒོམ་པའོ། །གཉིས་པ་དམར་པོ་ལྕེ་ལ་རཾ་ལས་བསྐྱེད་པའི་འདོད་
ཆགས་རྡོ་རྗེ་མ་དམར་མོ། གསུམ་པ་ལ་ནི་སེར་པོ་བསྒོམ་སྣ་ལ་མཾ་ལས་བསྐྱེད་
པའི་སེར་སྣ་རྡོ་རྗེ་མ་སེར་མོ། བཞི་པ་ལྗང་ཁུ་རྣམ་པར་བསྒོམ་དཔྲལ་བར་པཾ་ལས་
བསྐྱེད་པའི་ཕྲག་དོག་རྡོ་རྗེ་མ་ལྗང་ཁུ། ལྔ་པ་ཁ་དོག་སྔོན་པོ་སྙིང་གར་ཨ་ལས་
བསྐྱེད་པའི་རེག་བྱ་མ་སྔོན་མོ། དྲུག་པ་དཀར་པོའི་ལུས་ཅན་མིག་ཏུ་མོ་ལས་
བསྐྱེད་པའི་གཏི་མུག་རྡོ་རྗེ་མ་དཀར་མོ་བསྒོམ་མོ། །
དེ་ནས་སྐུ་གསུང་ཐུགས་བྱིན་གྱིས་བརླབ་པ་ལ། སྤྱི་བོར་སྐུ་རྡོ་ རྗེ་མ་
དཀར་མོ། མགྲིན་པར་གསུང་རྡོ་རྗེ་མ་དམར་མོ། སྙིང་གར་ཐུགས་རྡོ་རྗེ་མ་ནག་
མོ། དེ་ཡང་རྒྱས་པ་གུར་གྱི་ལེའུ་དགུ་པ་བསྡུས་པ་གུར་གྱི་ལེའུ་བཞི་པ་དང་བཅུ་
གཉིས་པ་ཤིན་ཏུ་བསྡུས་པ་ལ་དགའ་ན་བརྟག་པ་དང་པོའི་ལེའུ་གཉིས་པ་བཞིན་
བྱིན་གྱིས་བརླབ་བོ། །དེ་ནས་གུར་གྱི་ལེའུ་བཅུ་གཉིས་པ་དང་སྒྲུབ་བཞིན་ནམ་
བརྟག་པ་དང་པོའི་ལེའུ་གསུམ་པ་བཞིན་དུ་ཡེ་ཤེས་དྲངས་ལ། གུར་གྱི་ལེའུ་དྲུག་
པའི་བསྐུར་གནས་ཆེན་པོ་རབ་བྱས་ལ་ཞེས་པས་ཕྱི་ནང་གསང་བ་གསུམ་གྱིས་
236 ---246



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཆོད་བསྟོད་ལ། གུར་གྱི་ལེའུ་དགུ་པ་བཞིན་དགུག་གཞུག་བཅིང་གཉིས་སུ་མེད་
པར་བསྲེའོ། །བརྟག་པ་དང་པོའི་ལེའུ་བཞི་པ་དང་གུར་གྱི་ལེའུ་བཅུ་གཉིས་
ནས་འབྱུང་བ་བཞིན་དབང་བསྐུར། དེ་ནས་གུར་གྱི་ལེའུ་གཉིས་པ་ལྔ་པ་བརྒྱད་པ་
བཞི་པའམ་བརྟག་པ་དང་པོའི་ལེའུ་གསུམ་པ་ཕྱི་མའི་དང་པོ་གུར་ལེའུ་བཅུ་བཞི་
པ་བཞིན་དུ་ཕྱི་ནང་གསང་བའི་མཆོད་པས་མཆོད། གུར་གྱི་ལེའུ་བརྒྱད་པ་དགུ་པ་
བཅོ་ལྔ་པ་ནས་འབྱུང་ལ་བཞིན་དུ་བསྟོད་པ་རྒྱས་བསྡུས་ཅི་རིགས་པ་ཞིག་གིས་
བསྟོད། བདུད་རྩི་མྱང་པ་ས་བོན་གུར་ལེའུ་བཞི་པ་བདུན་པ་བརྒྱད་ན་ཡང་ཡོད་དེ་
གུར་ལེའུ་དགུ་པ་བཞིན་བྱའོ། །
དེ་ནས་བསྐྱེད་པའི་ རིམ་པའི་ཏིང་ངེ་འཛིན་བསྒོམ་པ་གུར་ ལེའུ་བཅུ་
གཉིས་པ་དང་བཞི་པ་ན་ཡང་ཡོད། འདིར་དང་པོ་ནག་པོ་རབ་ཏུ་བསྒོམ་ལྷ་དང་
གཞལ་ཡས་ཁང་ཐམས་ཅད་ནག་ཕྱམ་གྱིས་བསྒོམ། གཉིས་པ་དམར་པོ་དམར་
ཕྱམ། གསུམ་པ་སེར་པོ་སེར་ཕྱམ། བཞི་པ་ལྗང་ཁུ་ལྗང་ཕྱམ། ལྔ་པ་སྔོན་པོ་སྔ་
ཕྱམ། དྲུག་པ་དཀར་པོར་དཀར་ཕྱམ་གྱིས་བསྒོམ་ཁ་དོག་དྲུག་གིས་རྒྱས་གདབ་
བ། འདི་ཡང་ལྷ་མོ་ཐམས་ཅད་སྐུ་མདོག་ནག་ཞེས་པ་ནས། དངོས་གྲུབ་མྱུར་དུ་
ཐོབ་པར་འགྱུར་ཞེས་པ་རྟེན་དང་བརྟེན་པ་ཐམས་ཅད་གསལ་བར་བསྒོམ་པ་ནི།
དེ་ནས་བསྐྱེད་པའི་རིམ་པའི་ཏིང་ངེ་འཛིན་གསལ་གདབ་པ་ནི། ཡན་ལག་དྲུག་
བསྒོམ་རྣལ་འབྱོར་པ་ནི་བསྐྱེད་པའི་རིམ་པ་ཡན་ལག་དྲུག་གོ །འདི་ལ་འགྲེལ་པ་
མཁན་པོ་ལ་སོགས་པ་རྣམས་ཀྱིས་རྫོགས་རིམ་ཡན་ལག་དྲུག་པ་སྦྱོར་ཏེ། ཇོ་བོ་
ནཱ་རོ་པའི་དགོངས་པས་བསྐྱེད་པའི་རིམ་པ་གཅིག་མི་སྒོམ་ན་ཆ་མེད་སྒོམ་ནས་ན་
ཡན་ལག་དྲུག་ལྡན། རྫོགས་པའི་རིམ་པ་མི་སྒོམ་ན་ཆ་མེད་སྒོམ་མན་ཆད་ ལེན་
236 --247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པར་ལྔ་ལྡན་བྱ་བར་བཞེད་གསུངས་སོ། །
བསྐྱེད་རིམ་ཡན་ལག་དྲུག་ལྡན་ནི། ཕོ་བྲང་སངས་རྒྱས་རྣམ་པར་སྣང་
མཛད་ཀྱི་ཡན་ལག །རྗེས་ཆགས་རྡོ་རྗེ་སེམས་དཔའི་ཡན་ལག །དབང་མི་བསྐྱོད་
པའི་ཡན་ལག །མཆོད་པ་དོན་ཡོད་གྲུབ་པའི་ཡན་ལག །བསྟོད་པ་རིན་ཆེན་
འབྱུང་ལྡན་ཡན་ལག །བདུད་རྩི་མྱང་པ་སྣང་བམཐའ་ཡས་ཀྱི་ཡན་ལག་བྱ་བ་
དྲུག་གོ །རྣལ་འབྱོར་མས་ནི་བསྐྱེད་རིམ་ཡན་ལག་དྲུག་ལྡན་བསྒོམ། དེ་ལྟར་ཆོ་
ག་ཐོ་བཅུ་དྲུག་གིས་བསྐྱེད་པའི་རིམ་པ་བསྒོམ་པའོ། །དེ་ནས་ངག་གི་ཞེན་པ་
བཟློག་པའི་དོན་དུ་བཟླས་པ་བྱ་བ་ནི་སྔགས་གུར་གྱི་ལེའུ་བཞི་པ་བཞིན་བཟླས་
སོ། །དེ་ནས་སེམས་ཀྱི་ཞེན་པ་བཟློག་པ་རྫོགས་རིམ་བསྒོམ་པ་ལ་དགའ་བྲལ་
མཐར་ཡང་དེ་བཞིན་ནོ། །
ཞེས་ པས་ གང་ ཟག་ ཆགས་ ཅན་ དང༌ ཆགས་ བྲལ་ གཉིས་ ཀྱིས་ གང་
བསྒོམས་ཡང་རྫོགས་རིམ་ཉམས་ནི། དགའ་བྲལ་གྱི་ཡང་མཐའ་མཆོག་དགའ་མ་
མཐའི་བར་དེར། དེ་བཞིན་ནོ་ཞེས་པ་སྤྲོས་མེད་ཟག་པ་མེད་པའི་ལྷན་ཅིག་སྐྱེས་
པའི་ཡེ་ཤེས་གདན་ལ་ཕབ་པ་དེ་བཞིན་དུ་རྫོགས་རིམ་ཟག་པ་མེད་པའི་དོན་དེ་
བསྒོམ་སྟེ། དེ་ལ་གཉིས་ལས་གང་ཟག་ཆགས་པ་དང་བཅས་པ་ཞིག་གིས་ལས་ཀྱི་
ཕྱག་རྒྱ་ལ་བརྟེན་ནས་བསྒོམ་ན་འདིའི་ལེའུ་ལྔ་པ་ཕྱི་མའི་བཞི་པ་འདིའི་སྨད་ནས་
འབྱུང་བ་བཞིན་བསྒོམ། གང་ཟག་ཆགས་པ་དང་བྲལ་བའི་རབ་དུ་བྱུང་བའི་དགེ་
སློང་ངམ། ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་རང་ལུས་ཐབས་ལྡན་
ལ་བརྟེན་ནས་བསྒོམ་ན་གསུམ། གཏུམ་མོའི་མན་ངག་ལ་བསྟེན་ནས་ཕྱག་རྒྱ་
ཆེན་པོ་དོན་བསྒོམ་པ། འདིའི་ལེའུ་དང་པོ་ཕྱི་མའི་ལེའུ་བཞི་པ་ནས། དེའི་བདེ་བ་
236 --248



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕྱག་རྒྱ་ཆེ་ཞེས་པ་དང༌། དང་པོའི་ལྟེ་བར་གཏུམ་མོ་སྦྱར་བ་ཡིས། །ཞེས་པས་
བསྟན། སྒྱུ་ལུས་བསྒོམ་ན་ལེའུ་བཅུ་པའི། ཉལ་དང་ལོག་པའི་ཁྱད་པར་ལས། །
རྟག་ཏུ་རྨི་ལམ་འདྲ་བར་འགྱུར། །ཞེས་ པས་ ལེའུ་བཅུ་པ་བཞིན་བསྒོམ། འོད་
གསལ་བསྒོམ་ན། གཉིད་ནི་སྤང་བར་མི་བྱ་སྟེ། །དབང་པོ་རྣམས་ནི་དགག་མི་བྱ། །
ཞེས་པས་ཕྱི་མའི་ལེའུ་གསུམ་པ་བཞིན་བསྒོམ།
དེ་ནས་ཐུན་མཚམས་ཀྱིས་ཆོ་ག་ལ་བཞི་ལས། དང་པོ་རྣམ་དག་རྗེས་སུ་
དྲན་པ་ནི་འདིའི་ལེའུ་དགུ་པ་བཞིན་བྱ། དེ་ན་གཏོར་མ་གཏང་པ་ལ་གཏོར་མའི་
མགྲོན་བསྐྱེད་པ་ནུར་གྱི་ལེའུ་གསུམ་པ། བྱིན་གྱིས་བརླབ་པ་བརྟག་པ་དང་པོའི་
ལེའུ་བདུན་པའི་རྡོ་རྗེ་ཐོད་སྦྱོར་དབུལ་བའི་སྔགས་བརྟག་པ་ཕྱི་མའི་ལེའུ་བཞི་པ།
བསྟོད་པ་དགུར་ལེའུ་བརྒྱད་པ་དགུ་པ་ལྷག་ཆད་བསྐང་པ་ཡང་གུར་ལེའུ་གསུམ་
པ་ནས་འབྱུང་བ་བཞིན་གཏོར་མ་གཏང་
། དེ་ནས་གུར་གྱི་ལེའུ་བཅུ་བཞི་པ་ན་
ཡང་ཡོད་དེ་ཕྱི་མའི་བཞི་པ་བཞིན་རྡོ་རྗེའི་གླུ་བླངས། དེ་ནས་ཐལ་མོ་སྙིང་གར་
སྦྱར་ལ་ཕྱི་མའི་བརྒྱུད་པ་བཞིན་སྨོན་ལམ་གདབ། དེ་ལྟར་ན་མཉམ་བཞག་ལ་
གསུམ་རྗེས་ལ་བཞི་སྟེ་ཆོས་བདུན་གྱི་ནང་དུ་བསྡུས་སོ། །
དེ་ལས་སྐྱོ་ནས་ཐུན་མཚམས་སུ་རང་ལས་ཀྱི་ཧེ་རུ་ཀ་ཞལ་གཅིག་ཕྱག་
གཉིས་པའི་ང་རྒྱལ་གྱིས་དཀོན་མཆོག་གསུམ་ལ་མཆོད་པ་དང་
། མཎྜལ་བྱ་བ་
དང་། འབྱུང་པོ་དང་ཡི་དྭགས་ལ་གཏོར་མ་གཏང་བ་ལ་སོགས་པ་གུར་གྱི་ལེའུ་
བཅོ་ལྔ་པ་ནས་འབྱུང་བ་བཞིན་དུ་ལས་དང་པོ་བའི་བྱ་བའི་རིམ་པ་བཅོ་ལྔ་བྱའོ། །
དེ་ལྟར་སེམས་མི་གནས་པ་གནས་པ་ལ་དང་པོ་བསྒོམ། གནས་པ་བརྟན་པ་ལ་
ཡང་བསྒོམ་ཡང་སྒོམ་བྱེད། བརྟན་པ་བོགས་དབྱུང་བའི་དོན་དུ་སྤྱོད་པ་བྱས་ནས་
236-249



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཟླ་བ་རིལ་པོ་གསུམ་དང་ཞག་བདུན་ན་སངས་རྒྱ་བྱ་བར་བརྟག་པ་ཕྱི་མའི་ལེའུ་
གཉིས་པར་དོན་བསྡེབ་པོ། དེ་ནི་ལྷ་མོ་བཅོ་ལྔའི་མངོན་པར་རྟོགས་པ་བསྒོམ་པ
སྟེ་བསྐྱེད་པའི་རིམ་པའི་དོན་ཅིག་ཐལ་ལོ། །
ད་ནི་བསྐྱེད་རྫོགས་གཉིས་ཀྱི་མཚམས་སྦྱར་བ་ནི། བསྐྱེད་པའི་རིམ་པ་
ཉིད་དང་ནི་ཕ་རོལ་དུ་ཕྱིན་པའི་ཐེག་པའི་དབང་དུ་ན་ཀུན་རྫོབ་ཀྱི་བདེན་པ།
སྔགས་ཀྱི་དབང་དུ་ན་བསྐྱེད་པའི་རིམ་པ་བསྒོམ་པ། རྫོགས་པའི་ཡང་རིམ་པ་
ཉིད་ནི། །ཕ་རོལ་དུ་ཕྱིན་པའི་དབང་དུ་ན་དོན་དམ་པའི་བདེན་པ། གསང་སྔགས་
ཀྱི་རྫོགས་རིམ། རིམ་གཉིས་སྙམ་ པར་གནས་ནས་ནི་ པ་ རའི་ཐེག་པའི་སྒོར་
ཞུགས་པས་ཀུན་རྫོབ་དང་དོན་དམ་པའི་བདེན་པ་དབྱེར་མེད་དུ་ཉམས་སུ་ལེན།
འོ་སྐོལ་གསང་སྔགས་ཀྱི་སྒོར་ཞུགས་པས་བསྐྱེད་རྫོགས་གཉིས་མེད་དུ་ཉམས་སུ་
ལེན་པའོ། །རྡོ་རྗེ་ཅན་གྱིས་ཆོས་འཆད་ནི་ས་རའི་ཡང་དག་པར་རྫོགས་པའི་
སངས་རྒྱས་ཀྱིས་བདེན་པ་དབྱེར་མེད་དུ་བཤད། སྔགས་ཀྱི་དྲུག་པ་རྡོ་རྗེ་འཆང་
གིས་བསྐྱེད་རྫོགས་དབྱེར་མེད་དུ་ཆོས་བཤད་པས། རྗེས་འཇུག་ཏུ་པ་རའི་བདེན་
པ་དབྱེར་མེད་དུ་ཉམས་སུ་བླང་
། རྗེས་འཇུག་ཏུ་གསང་སྔགས་ཀྱི་བསྐྱེད་རྫོགས་
དབྱེར་མེད་དུ་ཉམས་སུ་བླང་ངོ༌
། །
ཉམས་སུ་ལེན་ལུགས་མི་མཐུན་ཏེ། ཇོ་བོ་ཁ་ཅིག་གིས་ན་སོ་བཞོན་པ་ལ་
བསྐྱེད་ རིམ་བསྒོམ་ ༼མ་དཔེ་ལྡེབ་རེ་དྲུག་པ་མི་ཚང་། དེ་ཡིན་ནོ། །འོ་ན་ དེ་ རྣམས་ རྫོགས་ པའི་
རིམ་པ་གཤའ་མ་ཞིག་ཡིན་བྱས་ནས་འཇོལ་ཉག་ཏུ་བཅད་པས་མི་གྲོལ་འཆིང་
།
འོ་ན་ཡང་ངམ་ཡངས་ན་ད་པ་ར་དང་ཁྱད་མེད་པས་དེ་རྣམས་ཉིད་ཐབས་དང་
བཅས་པས་སྦྱོང་སྟེ། དེ་ལྟར་བརྟག་པ་ཕྱི་མའི་ལེའུ་གཉིས་པ་ནས། སྐྱེ་བོ་མི་
236-250



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བཟད་པའི་ལས། །གང་དང་གང་གིས་འཆིང་འགྱུར་བ། །ཐབས་དང་བཅས་ན་དེ་
ཉིད་ཀྱིས། །སྲིད་པའི་འཆིང་བ་ལས་གྲོལ་འགྱུར། །ཞེས་པས་ཐ་མལ་གྱི་རྣམ་རྟོག་
མི་དྲན་དགུ་དྲན་འདི་སྦྱང་གཞི། དེའི་སྦྱོང་བྱེད་དུ་གཏུམ་མོ་ལ་བརྟེན་ནས་ཕྱག་རྒྱ་
ཆེན་པོའི་དོན་བསྒོམ་པའི་མན་ངག །དེའི་བདེ་བ་ཕྱག་རྒྱ་ཆེ། །ལྟེ་བའི་དཀྱིལ་
འཁོར་ཉིད་དུ་གནས། ཞེས་སོ། །
གཉིད་འཐུག་པོ་ཉལ་བ་འདི་སྦྱང་གཞི་དེའི་སྦྱོང་བྱེད་དུ་འོད་གསལ་གྱི་
རྫོགས་རིམ་གཉིད་དང་བསམ་གཏན་བསྲེ་བའི་མན་ངག་གིས་སྦྱོང་དེ་ལྟར་བརྟག་
པ་ཕྱི་མའི་ལེའུ་གསུམ་པ་ནས། །གཉིད་ནི་སྤང་པར་མི་བྱ་སྟེ། །དབང་པོ་རྣམས་ནི་
མི་
པ་དགག་གོ །ཞེས་སོ། །རྨི་ལམ་མང་པོ་རྨི་བ་དེ་སྦྱང་གཞི་དེའི་སྦྱོང་བྱེད་དུ་རྨི་
ལམ་གྱི་རྫོགས་རིམ་མོ། །དེ་ལྟར་བརྟག་པ་དང་པོའི་ལེའུ་བཅུ་པ་ནས། ཉལ་དང་
ལོག་པའི་ཁྱད་པར་ལས། །རྟག་ཏུ་རྨི་ལམ་འདྲ་བར་འགྱུར་ཞེས་སོ། །ཐ་མལ་
པའི་བུད་མེད་དང་སྙོམས་པར་ཞུགས་པ་དེ་སྦྱོང་གཞི་དེ་སྦྱོང་བར་བྱེད་པ་ལས་
རྒྱལ་བསྟེན་པའི་མན་ངག །དེ་ལྟར་བརྟག་པ་ཕྱི་མའི་ལེའུ་བཞི་པ་ནས།
གཞན་དོན་ནི་རབ་བསྒྲུབ་ཕྱིར། །ཕྱི་ནས་ཕྱག་རྒྱ་རྗེས་ཆགས་བྱ། །ཞེས་པ་ལས་
སོགས་པ་གསུངས་སོ། །དེ་ཡན་ཆད་དུ་ཆོས་གཉིས་བཤད་ནས།། །།
༈ ད་ནི་གསུམ་པ་རྫོགས་པའི་རིམ་པ་བསྒོམ་པ། འདི་ལ་ཆིངས་བྱས་པའི་
རྒྱུད་གསུམ་ལས། ཐབས་ཀྱི་རྒྱུད་དུ་བསྡུ། དེ་ལ་གསུམ་ལས་རྣལ་འབྱོར། དེ་ལ་
གཉིས་ལས་རྫོགས་པའི་རིམ་པའི་རྣལ་འབྱོར་དུ་བསྡུའོ། །འདི་ལེའུ་དང་པོར་ཡེ་
ཤེས་རྣམ་ཤེས་དང་ཞེས་པས་མདོར་བསྟན། ཡེ་ཤེས་ནི་གཉིས་སུ་མེད་པའི་ཡེ་
ཤེས་རྣམ་ཤེས་ཀུན་གཞིའི་རྣམ་ཤེས་ཏེ་རྣམ་ཤེས་ཡེ་ཤེས་སུ་བསྒྱུར་བའི་མན་ངག་
236-251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བརྒྱད་པའི་མདོར་བསྟན་རྒྱས་པར་འདི་ཕྱེད་མན་ཆོད་ཀྱིས་འཆད་དོ། །
རྫོགས་པའི་རིམ་པ་ལ་དོན་བཅུ་གསུམ་ཡོད་པ་ལས། དང་པོ་ཆགས་ཅན་
ལས་ཀྱི་ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ
བསྟན་པ་ནི། ནམ་མཁའི་ཁམས་ནི་པད་མ་ལ་ཞེས་པ་ནས། འདི་ལྟར་ལྷན་ཅིག་
སྐྱེས་རྣམས་བཞི་ཞེས་པའི་བར་གྱིས་བསྟན་ཏེ། དེ་ཡང་དོན་དང་པོ་གང་ཟག་
ཆགས་པ་དང་བཅས་པ་ཞིག་གིས་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ་ན་
ཇི་ལྟར་བསྒོམ་བྱ་བ་དེ་བཤད་པ་སྟེ། དེ་ཡང་གོང་ཁར་སང་ལེའུ་འདིའི་མགོ་བོར་
ནམ་མཁའི་ཁམས་སུ་བྷ་ག་སྒོམ་ཞེས་པ་ལ་སོགས་པ་ལ་བསྐྱེད་རིམ་གྱི་དབང་དུ་
བྱས་ན་ཆོས་འབྱུང་གི་ནང་དུ་འབྱུང་བ་རིམ་རྩེགས་ཞུ་བ་ལས་གཞལ་ཡས་ཁང་
བསྒོམ་པར་བཤད། འདིར་ རྫོགས་ རིམ་ སྒོམ་ པའི་དབང་དུ་བྱས་ན་ཕྱག་རྒྱུའི་
རྫོགས་རིམ་དོན་རྒྱས་པར་བཤད་དེ། གོང་གི་ནམ་མཁའི་ཁམས་ཞེས་བྱ་བ་དེ་རྩ་
བར་བླངས་ནས་འདིར་བྷ་ག་ལ་ཞེས་པ་དེ་བྷ་ག་ཡིན་བྱའོ། །
དེ་ཡང་དང་པོ་ལས་ཀྱི་ཕྱག་རྒྱ་མཚན་ཉིད་དང་ལྡན་པ་ཞིག་དགོས་པས་
མཚན་ཉིད་བརྟག་པ་གུར་དགྱེས་རྡོར་ནས་ཐོར་རེ་བ་ཞིག་བཤད་དེ་ནངས་ཀྱིས་
བརྟག་པ་ཕྱི་མའི་ལེའུ་བརྒྱད་པ་ཞིབ་པས་དེ་ནས་འབྱུང་བ་བཞིན་བརྟག །དེ་ལ་
མུ་ཏྲ་མ་པད་མ་ཅན་ཞེས་བྱ་བ་ཌ་ཀི་མ་ཐམས་ཅད་ཀྱིས་བྱིན་གྱིས་རློབ་པ་ཡིན་
པས། དེ་བཙལ་ནས་རྩ་སྣ་སླང་པ་ཡན་ཆད་བྱས་ཏེ། བསྐྱེད་རིམ་བཞིན་པད་མ་
བྱིན་གྱིས་བརླབ་པ་བརྟག་པ་ཕྱི་མའི་ལེའུ་བཅུ་གཉིས་པའི་སྔགས་ཀྱིས་བསླབ་པ་
ལ་པད་མ་ཞེས་པས་ལུས་ལྷ་ངག་སྔགས་སེམས་བདེ་སྟོང་རྟོགས་པར་བྱེད་པའི་
འདུ་ཤེས་གསུམ་ལྡན་གྱི་པད་མ་བྱིན་གྱིས་བརླབས་པའོ། །
236 --252



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡང་གོང་གི་བྷ་ག་བསམ་བྱ་བ་བཤད་པས་བྷ་ག་ཞེས་བྱ་བ་ནི་ཡེ་ཤེས་སུ་
བརྗོད་དེ། རིགས་པའི་ཡེ་ཤེས་ཏེ་བསྒྲུབ་པོ་ལུས་ལྷ་ངག་སྔགས་སེམས་བདེ་སྟོང་
རྟོགས་པར་འདོད་པ་འདུ་ཤེས་གསུམ་ལྡན་གྱི་རྡོ་རྗེ་རྩེ་ལྔ་པར་བྱིན་གྱིས་བརླབ་
པའོ། །དབུས་སུ་རྣམ་པར་བསྒོམ་པ་ཉིད་ཞེས་པ་གོང་གི་དེ་བཤད་པས་སྒོམ་པ་
ཞེས་བྱ་སྙོམས་འཇུག་ཉིད་ཞེས་བྱ་སྟེ་ཡབ་ཀྱི་རྡོ་རྗེ་དེ་ཡུལ་ཅན་རིག་པའི་ཡེ་ཤེས་
ཡུམ་གྱི་པད་མ་ཡུལ་ཆོས་ཉིད་སྟོང་པ། ཡུལ་ཅན་རིག་པའི་ཡེ་ཤེས་ཀྱིས་ཡུལ་
ཆོས་ཉིད་སྟོང་ཉིད་ཀྱི་དོན་དེ་རྟོགས་པར་བྱ་བའི་དོན་དུ་ཐབས་ཤེས་རབ་དབྱེར་
མེད་ཀྱི་སྙོམས་འཇུག་བྱེད་ པ་ལས་ཟག་མེད་རྟོལ་གྱིས་རྟོགས་པའོ། །གོང་གི་
འཁོར་ལོ་བཤད་པས་དེའི་བདེ་བ་འཁོར་ལོར་བརྗོད་ཞེས་ཟེར་ཀྱང་འཁོར་ལོ་
ཞེས་ བྱ་བ་ནི་དེའི་བདེ་ བ་ཡིན་ཏེ། སྙོམས་འཇུག་བྱས་པས་དང་པོ་དགའ་བོ་
གཉིས་
ཉིས་པ་མཆོག་དགའ་གསུམ་པ་ལྷན་ཅིག་སྐྱེས་པ་བཞི་པ་མི་དགའ་བ་དགའ་
བྲལ་དགའ་བའི་རིམ་གྱིས་སྐྱེས་པས་འཁོར་ལོས་གཅོད་པ་ལྟར་དགའ་བ་བཞིས་
སྒྲོ་འདོགས་རེ་བཅད་ཅིང་བདེ་བ་རེ་རེ་རྒྱུད་ལ་སྐྱེས་པས་རྣམ་པར་རྟོག་པའི་སྒོ་
འདོགས་གཅོད་པའོ། །
ཅི་རིགས་པར་བཤད་པས་ནི་རིམ་པ་ཇི་བཞིན་རང་རིག་ཉིད་ཞེས་བྱ་སྟེ།
རང་རིག་ཉིད་ནི་ཀུན་རྫོབ་བྱང་སེམས་ཀྱི་ཐིག་ལེ་རྡོ་རྗེ་ནོར་བུའི་རྩེ་མོར་ལུས་ཀྱི་
འཁྲུལ་འཁོར་རྣམ་པ་དྲུག་གིས་བཟུང་བའི་དུས་སུ། ཀུན་རྫོབ་བྱང་སེམས་ཆུའི་
རྣམ་པ་ལྟ་བུ་ལ་བརྟེན་ནས་དོན་དམ་ཟག་པ་མེད་པའི་ལྷན་ཅིག་སྐྱེས་པའི་ཡེ་
ཤེས་ཀྱི་དོན་ཇི་ལྟ་བ་བཞིན་དུ་རྟོགས་པའོ། །ལྷ་རྣམས་བཤད་པས་ལྷ་རྣམས་ཞེས་
བྱ་བ་ནི་བྱང་ཆུབ་སེམས་ཡིན་ཞེའོ། །དེ་ལ་གཉིས་ཡོད་པ་ལས་ད་རེས་འདིའི་དོན་
236 ---253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དམ་བྱང་ཆུབ་ཀྱི་སེམས་ཞེས་བྱ་བ་སྨྲོས་མེད་ལྷན་ཅིག་སྐྱེས་པའི་ཡེ་ཤེས་ཟག་པ་
མེད་པའི་དོན་བདེ་གསལ་སྟོང་པ་གསུམ་དབྱེར་མི་ཕྱེད་པར་རྩལ་གྱིས་རྒྱུད་ལ་སྐྱེ་
བའོ། །ཇི་ལྟར་འབྱུང་བ་ཉིད་བཤད་པས་ཇི་ལྟར་འབྱུང་པ་ཞེས་བྱ་བ་ཞུ་བ་ཉིད་
ཡིན་ཏེ། ཁུ་བ་ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་བུ་འཕེལ་འགྲིབ་དང་
བཅས་པའོ། །དེའི་ཕྱིར་ན་ལྷན་ཅིག་སྐྱེས་པ་རྣམ་པ་གཉིས་ནི་རྟེན་གྱི་སྒོ་ནས་ཕྱེ་
ན་ཀུན་རྫོབ་བྱང་སེམས་དང་དོན་དམ་བྱང་ཆུབ་སེམས་གཉིས་ཡོད་མདོར་བསྟན་
པའོ། །
དེ་རྒྱས་པར་བཤད་པ་ལ་རེ་ཤིག་ནི་ཐབས་ཤེས་རབ་གཉིས་རྟེན་གྱི་སྒོ་
ནས་གོ་རིམ་ངེས་པས་རེ་ཤིག་གོ །རེ་ཤིག་ནི་བརྟན་པའི་གོ་རིམ་མོ། །བཙུན་མོ་
ཤེས་རབ་ཡིན་ནི་བུད་མེད་ཞེས་བྱ་བ་ལས་རྒྱ་ཞེས་བྱ་ཤེས་རབ་ཆ་ཞེས་བྱ་སྟོང་
ཉིད་ཞེས་བྱའོ། །སྐྱེས་བུ་ཐབས་སུ་བརྗོད་པ་ཡིན་ནི་རྟེན་གྱི་གང་ཟག་སྐྱེས་བུ་
ཞེས་བྱ་ཐབས་ཞེས་བྱ་བདེ་བའི་ཆ་ཞེས་བྱའོ། །ཀུན་རྫོབ་ཀུན་རྫོབ་བྱང་ཆུབ་
སེམས་ཆུའི་རྣམ་པ་ལྟ་བུ་ལ་བརྟེན། དོན་དམ་དབྱེ་བ་ལས་དོན་དམ་བྱང་སེམས་
སྤྲོས་མེད་ཟག་པ་མེད་པའོ། །དབྱེ་བ་ནི་ཀུན་རྫོབ་བྱང་སེམས་དང་དོན་དམ་བྱང་
སེམས་གཉིས་སོ།
ཕྱི་ནས་དེ་ནི་རྣམ་པ་གཉིས་ནི་ཀུན་རྫོབ་བྱང་སེམས་དང་དོན་དམ་བྱང་
སེམས་གཉིས་མདོར་བསྟན། རེ་ཤིག་ནི་རྟེན་གྱི་སྒོ་ནས་ཕྱེ་ན་བརྟན་པའི་གོ་རིམ་
མོ། །སྐྱེས་བུ་རྣམ་པ་གཉིས་ནི་སྐྱེས་བུ་རྟེན་གང་ཟག་ལ་ཀུན་རྫོབ་བྱང་སེམས་དང་
དོན་དམ་བྱང་སེམས་སོ། །དེའི་ཁུ་བ་ནི་སྐྱེས་བུ་དེའི་ཁུ་བ་འོ་སྐོལ་ལ་ཀུན་རྫོབ་
བྱང་སེམས་བྱ་བ་དོན་དམ་བྱང་ཆུབ་སེམས་ཀྱི་རྟེན་འཕེལ་འགྲིབ་བྱེད་པའི་བྱང་
236 ---254



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སེམས་སོ། །བདེ་བ་ཉིད་ནི་ཀུན་རྫོབ་བྱང་སེམས་ལ་བརྟེན་པའི་དོན་དམ་བྱང་
སེམས་ཟག་པ་མེད་པའི་ཡེ་ཤེས་སྐྱེ་བ་ཉམས་སུ་མྱོང་བ་འཕེལ་གྲིབ་མེད་པའོ། །
སྐྱེས་བུ་ཇི་བཞིན་ནི་སྐྱེས་བུ་ལ་ཀུན་རྫོབ་བྱང་སེམས་དང་དོན་དམ་བྱང་སེམས་
གཉིས་ཡོད་པ་ཇི་ལྟ་བ་བཞིན་དུའོ། །ཤེས་རབ་ལ་ཞེས་པ་ལས་རྒྱ་ལ་ཡང་ཀུན་
རྫོབ་བྱང་སེམས་དང་དོན་དམ་བྱང་སེམས་གཉིས་ཡོད། དེའི་ལས་རྒྱའི་ཁུ་བ་ནི་
ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་མུ་དྲ་ལ་ཡོད། བདེ་བ་ཉིད་ནི་ཀུན་རྫོབ་
བྱང་སེམས་ཆུའི་རྣམ་པ་ལྟ་བུ་ལ་བརྟེན་པའི་དོན་དམ་བྱང་ཆུབ་ཀྱི་སེམས་ཟག་པ་
མེད་པའི་དོན་འཕེལ་འགྲིབ་མེད་པ་དེ་མུ་དྲ་མ་ལ་ཡང་ཡོད། དེ་ཉིད་ཕྱིར་ནི་
དགའ་བ་ཡིན་ནི། དགའ་བ་རྣམ་པ་བཞི་ཡང་ཡོད་རྟེན་གཉིས་རྟེན་པ་གཉིས་ཏེ་
བཞིའོ། །
བཞི་ཡིས་རབ་ཏུ་ཕྱེ་བ་ཡིས་ནི་སྐྱེས་བུ་ལ་ཀུན་རྫོབ་བྱང་སེམས་རང་དོན་
དམ་བྱང་སེམས་གཉིས་ཡོད། ལས་ཀྱི་མུ་ཏྲ་ལ་ཀུན་རྫོབ་བྱང་སེམས་དང་དོན་
དམ་བྱང་སེམས་གཉིས་ཡོད་ཏེ་བཞི་ཡོད་པའོ། །འོ་ན་དེ་རིམ་པ་རྣམ་པ་གཉིས་
ལས་གང་ཡིན་ཞེ་ན། སྐྱེ་མེད་རིམ་པའི་ཕྱོགས་ལ་ནི་ཞེས་པ་སྐྱེ་བ་མེད་པའི་རིམ་
པ་དོན་དམ་པའི་བདེན་པ་སྨྲོས་མེད་ཞེས་བྱ་བའི་ཕྱོགས་ཡིན་རྫོགས་པའི་རིམ་པ་
ཞེས་བྱའོ། །འདི་ལྟར་ལྷན་ཅིག་སྐྱེས་རྣམས་བཞི་ཞེས་པ་ལྷན་ཅིག་སྐྱེས་པ་རྣམ་པ་
བཞིར་བྱུང་བ་ཡིན་ནོ། །དེ་ལྟར་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་ལ་
བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་སྤྲོས་བྲལ་རྒྱུད་ལ་བསྐྱེད་བསྒོམ་
པའོ། །ཟག་པ་མེད་པའི་དོན་དེ་རྒྱུད་ལ་བསྐྱེད་བསྐྱེད་ནས་ཀུན་རྫོབ་བྱང་སེམས་
ཀྱི་ཐིག་ལེ་དེ་འཆོར་འཆོར་འདྲ་ན་གྱེན་ལ་བཟློག་པར་བྱེད། རླུང་དང་བསྲེ་བ་
236-255



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བྱེད་རྩ་དམིགས་སུ་གདབ་པ་ལ་སོགས་པ་བྱེད་པ་གཅིག་ཡིན་ནོ། །
གཉིས་པ་དེ་ཡང་དབང་གསུམ་པའི་ཉམས་མྱོང་གིས་གཏན་ལ་དབབ་སྟེ་
བསྒོམ་པ་ནི། རྫོགས་རིམ་དེ་ཡང་གང་ཟག་ཆགས་ཅན་དང་ཆགས་བྲལ་རྣམ་པ་
གཉིས་ཀྱིས་དབང་བཞི་པ་དང་གསུམ་པའི་དུས་སུ་གཏན་ལ་ཕབ་ནས་རྫོགས་
རིམ་ལ་དེས་རྒྱས་བཏབ་ནས་སྒོམ་པ་བྱ་བ་ནི། དགའ་བ་དང་པོ་ནི་དབང་གསུམ་
པའི་དུས་སུ་ལས་ཀྱི་མུ་ཏྲ་མ་མཚན་ཉིད་དང་ལྡན་པ་ཞིག་ལ་ནོམ་པ་དང་ཉུག་པའི་
དུས་སུ་དགའ་བ་དང་པོ་ཞེས་བྱ་དགའ་བ་བཞི་ལས་དགའ་བའོ། །དཔའ་བོ་ཉིད་
ཞེས་པ་རྣམ་རྟོག་ཤིན་ཏུ་རགས་བདེ་བ་ཤིན་ཏུ་ཆུང་པའོ། །དེ་ནས་ཀུན་རྫོབ་བྱང་
ཆུབ་སེམས་ཀྱི་ཐིག་ལེ་དེ་མུ་ཏྲ་ལ་བརྟེན་ནས་རྡོ་རྗེ་ནོར་བུའི་རྩ་བ་ཙམ་དུ་སླེབ་
མའི་དུས་སུ་མཆོག་ཏུ་དགའ་བ་དགའ་བ་བཞི་ལས་མཆོག་དགའ། རྣལ་འབྱོར་མ་
ནི་བདེ་བ་ད་ཅི་བས་ཆེ་རྣམ་རྟོག་ད་ཅི་བས་ཆུང་བའི་སྒོ་ནས་སོ། །དེ་ནས་ཀུན་
རྫོབ་བྱང་ཆུབ་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩེ་མོར་ཕབ་ལུས་ཀྱི་འཁྲུལ་
འཁོར་རྣམ་པ་དྲུག་གིས་ཀུན་རྫོབ་བྱང་ཆུབ་སེམས་ཀྱི་ཐིག་ལེ་དེ་བཟུང་བའི་དུས་
སུ་སྤྲོས་མེད་ཟག་པ་མེད་པའི་ལྷན་ཅིག་སྐྱེས་པའི་ཉམས་རྒྱུད་ལ་སྐྱེས་པའི་དུས་དེ་
བདེ་བ་ནི་དགའ་བ་མཆོག་དགའི་གཉིས་པོ་དེའི་བདེ་བའོ། །ཐབས་རྟོགས་བཅས་
ཀྱི་དགའ་བ་གསུམ་ལ་བརྟེན་ནས། ཐམས་ཅད་རིག་ནི་ཐམས་ཅད་ཟག་པ་མེད་
པས་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཀྱི་དོན་དེ་ཅི་ལྟ་བ་བཞིན་དུ་རིག་པའོ། །
དེ་ནས་ཀུན་རྫོབ་བྱང་སེམས་ལ་བརྟེན་ནས་དོན་དམ་ཟག་པ་མེད་པ་ལྷན་ཅིག་
སྐྱེས་པའི་ཡེ་ཤེས་རྒྱུད་ལ་བསྐྱེད་བསྐྱེད་ནས་གྱེན་དུ་བཟློག་རླུང་དང་བསྲེ་རྩ་
དམིགས་སུ་གདབ་པ་ལ་སོགས་པ་བྱེད་པའི་དུས་སུ། ཤིན་ཏུ་བདེ་དགའ་ཐམས་
236 -256



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཅད་ངེས་ནི་རྗེས་ཐོབ་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པའི་དུས་སུ་ད་ཅི་ང་
ལ་དགའ་བའི་དུས་སུ་ནི་བདེ་བ་དེ་ལྟ་བུ་འབྱུང་མཆོག་དགའི་དུས་སུ་ནི་ལྷན་ཅིག་
སྐྱེས་པའི་དགའ་བའི་དུས་སུ་ནི་བདེ་བ་དེ་ལྟ་བུ་ཞིག་བྱུང་སྙམ་པའི་གོང་ཚོ་ལ་
རྟོག་དཔྱོད་པའོ། །
གསུམ་པ་ཆགས་ཅན་དང་ཆགས་བྲལ་རྣམ་པ་གཉིས་ཀྱི་དགའ་བ་བཞི་
སྤྱིའི་མཚན་ཉིད་བསྟན་པ་ནི། འོ་ན་དབང་གི་དགའ་བ་བཞི་པོ་དེ་ཡང་གང་ཟག་
ཆགས་པ་དང་བྲལ་བ་ཞིག་གིས་སྒོམ་ན་དགའ་བ་བཞིའི་མཚན་ཉིད་ཇི་ལྟར་ཡིན། །
ཆགས་པ་དང་བཅས་པ་ཞིག་གིས་བསྒོམ་ན་དགའ་བ་བཞིའི་མཚན་ཉིད་ཇི་ལྟར་
ཡིན་བྱས་པ་ལ། དང་པོ་ཁོ་ན་གང་ཟག་ཆགས་པ་དང་བྲལ་བ་རབ་ཏུ་བྱུང་བའི་
དགེ་སློང་མ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་
ར་སྤྱོད་པའི་དགེ་བསྙེན་ལྟ་བུ་ཞིག་གིས་སྒོམས་ནས་གཏུམ་
མོ་ལ་སྦྱར་ན། དགའ་བས་བདེ་བ་ཅུང་ཟད་དེ་ཞེས་པས་དང་པོ་སྟན་བདེ་བ་ཅིག་
གིས་སྟེང་དུ་བསྡད་ལུས་བཅོས་རླུང་ནང་དུ་སྡིགས་པ་ལ་སོགས་པ་བྱེད་པའི་དུས་
སུ་དགའ་བ་བཞི་ལས་དགའ་བའོ། །བདེ་བ་ཅུང་ཟད་དེ་རྣམ་རྟོག་ནི་རགས་བདེ་
བ་ནི་ཆུང་བས། དེ་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་དངོས་སུ་ནི་མེ་འབར་
འབར་ཚོད་ཀྱི་དུས་སུ་མཆོད་ཏུ་དགའ་བ། དེ་ལས་ལྷག་ནི་བདེ་བ་ནི་ད་ཅི་བས་ཆེ་
རྣམ་པར་རྟོག་པ་ནི་ད་ཅི་བས་ཆུང་བས་དེ་ལས་ལྷག་བདེ་བ་ལྷག་ཞེས་བྱ་བའོ། །
དེ་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་སྤྱི་བོ་ནས་བྱང་ཆུབ་སེམས་ཀྱི་
ཐིག་ལེ་ཕབ་པས། ལྟེ་བའི་མེ་དང་སྤྱི་བོའི་བྱང་ཆུབ་ཀྱི་སེམས་ཀྱི་ཐིག་ལེ་རང་
ཤུགས་སུ་བབ་པ་གཉིས་དཀྲུག་གིས་འདྲེས་པས་བདེ་བ་དང་སྟོང་པ་དབྱེར་མེད་
ཀྱི་ཉམས་སྐྱེས་པའི་དུས་སུ་ལྷག་མ་ཡོན་ཏན་ལྷག་པའི་སྒོ་ནས། ལྷན་ཅིག་སྐྱེས་
236-257



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དགའ་ཉིད་ནི་གཏུམ་མོ་དངོས་གཞིའི་དུས་སུ་བདེ་བ་དང་སྟོང་པ་གཉིས་ཐ་མི་དད་
པར་སྐྱེས་པས་དགའ་བ་བཞི་ལས་ལྷན་ཅིག་སྐྱེས་པའི་དགའ་བའོ། །
དེ་ནས་དངོས་གཞིའི་ཉམས་མྱོང་དེ་ཞིག་ནས་རྗེས་ཐོབ་ཀྱི་ཤེས་པ་ལ་
དགའ་བ་བཞི་ལས་དགའ་བྲལ་དགའ་བ་སྐྱེས་པ་ལ་དགའ་བྲལ་དགའ་བའོ། །
ཆགས་བྲལ་ཉིད་ནི་ཉམས་སྐྱེས་ནས་ཡང་བསྒོམས་ཡང་བསྒོམས་ནས་ད་ཅི་ལུས་
བཅོས་པའི་དུས་སུ་གཏུམ་མོ་མེ་འབར་ཚོད་ཀྱི་ཀྱི་གཏུམ་མོའི་མེ་དང་སྤྱི་བོའི་བྱང་
སེམས་གཉིས་འདྲེས་ནས་གཏུམ་མོའི་ལྷན་ཅིག་སྐྱེས་པའི་དངོས་གཞིའི་ཉམས་
མྱོང་སྐྱེས་པའི་དུས་སུ་ནི་བདེ་བ་དེ་ལྟ་བུ་ཞིག་བྱུང་སྙམ་པས་རྟོག་སྤྱོད་བློ་དང་
བཅས་པའི་ཟག་མེད་ཉམས་དང་བྲལ་བས་སོ། །ཡང་གང་ཟག་ཆགས་པ་དང་
བཅས་པ་ཞིག་གི་དབང་དུ་ན། དགའ་བས་བདེ་བ་ཅུང་ཟད་དེ་ནི་དང་པོ་ཁོ་ན་
ལས་ཀྱི་མུ་ཏྲ་མ་ལ་ནོམ་པ་དང་ཉུག་པ་དང་རྡོ་རྗེ་པད་མ་བྱིན་གྱིས་རླབས་ནས་
སྙོམས་འཇུག་བྱེད་པའི་དུས་སུ་དགའ་བ། བདེ་བ་ཅུང་ཟད་དེ་རྣམ་རྟོག་ནི་རགས་
བདེ་བ་ཤིན་ཏུ་ཆུང་བའི་སྒོ་ནས་སོ། །དེ་ནས་ལས་ཀྱི་མུ་ཏྲ་ལ་བརྟེན་ནས་ཀུན་
རྫོབ་བྱང་ཆུབ་སེམས་ཀྱི་ཐིག་ལེ་དེ་རྡོ་རྗེ་ནོར་བུའི་རྩ་བ་ཙམ་དུ་སླེབས་པའི་དུས་
སུ་དགའ་བ་བཞི་ལས་མཆོག་ཏུ་དགའ་བ། དེ་བས་ལྷག་པར་རྣམ་རྟོག་ནི་ད་ཅི་
བས་ཆུང་བདེ་བ་ནི་ད་ཅི་བས་ཆེ་བས་
།
དེ་ནས་ལུས་ཀྱི་འཁྲུལ་འཁོར་རྣམ་པ་དྲུག་གིས་ཀུན་རྫོབ་བྱང་ཆུབ་ཀྱི་
སེམས་དེ་བཟུང་བའི་དུས་སུ་དོན་དམ་ཟག་པ་མེད་པའི་ཉམས་སྐྱེས་པའི་དུས་སུ་
ལྷག་མ་ནི་ཡོན་ཏན་ལྷག་པའི་སྒོ་ནས། ལྷན་ཅིག་སྐྱེ་དགའ་ཉིད་ནི་བདེ་བ་དང་
སྟོང་པ་གཉིས་ཟག་མེད་དུ་ཏལ་གྱིས་ལྷན་ཅིག་ཏུ་སྐྱེས་པས་དགའ་བ་བཞི་ལས་
236-258



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལྷན་ཅིག་སྐྱེས་པའི་དགའ་བའོ། །དེ་ནས་ཐབས་ཤེས་ རབ་དབྱེར་མེད་དངོས་
གཞིའི་ དོན་ ཞིག་ནས་ ཐིག་ལེ་ འཆོར་ན་ གྱེན་ དུ་ བཟློག་ རླུང་ དང་ བསྲེས་རྩ་
དམིགས་སུ་གདབ་པ་བྱེད་པའི་དུས་སུ་དགའ་བ་བཞི་ལས་དགའ་བྲལ་དགའ་བ།
ཆགས་བྲལ་ཡིན་ནི་མུ་ཏྲ་ལ་བརྟེན་པའི་བདེ་བ་དང་བྲལ་རྟོག་དཔྱོད་བློ་དང་
བཅས་པའི་དུས་སུའོ། །
ད་ནི་རྟོག་བཅས་གསུམ་བ་དོར་ནས་རྟོག་མེད་བཞི་པ་ཉམས་སུ་བླང་བ་
འཐད་པ་དང་བཅས་པ་ནི། འོ་ན་རྟོག་བཅས་དགའ་བ་གསུམ་པོ་དེ་བོར་ནས་རྟོག་
མེད་བཞི་པ་ལྷན་ཅིག་སྐྱེས་པ་དེ་ཉམས་སུ་བླངས་པའི་འཐད་པ་ཞིག་ཐོང་དང་
བྱས་པ་ལ་གསུམ་ལས་དང་པོ་རེག་པ་ཞེས་པ་ཚིག་བཞིས་སྤྱིར་བསྟན། མཆོག་ཏུ་
དགའ་བ་སྲིད་པར་བརྗོད་ཚིག་བཞིས་གསུམ་པོ་སྐྱོན་ཅན་སྤང་བྱ་ཡིན་པའི་འཐད་
པ། འདོད་ཆགས་མེད་ཅིང་ཚིག་བཞིས་བཞི་པ་བླང་བྱ་ཡིན་པའི་འཐད་པ་བསྟན་
པའོ། །དང་པོ་སྤྱིར་བསྟན་པ་ནི་གང་ཟག་ཆགས་པ་བྲལ་བ་ཞིག་གིས་ཉམས་སུ་
བླངས་ན་འདི་ལྟར་ཡིན་བྱ་བ་དང་ཡང་ཆགས་པ་དང་བཅས་པ་ཞིག་གི་ཉམས་སུ་
བླངས་ན་འདི་ལྟར་ཡིན་ཞེས་པ་གཉིས་ལས། ཆགས་པ་དང་བྲལ་བ་ཞིག་གི་
དབང་དུ་ན། དང་པོ་ནི་དགའ་བའི་དང་པོར། རེག་པར་འདོད་པ་ནི་རང་ལུས་ཀྱི་
སྟན་བདེ་བ་ཞིག་ལ་བསྡད་ལུས་བཅོས་པའི་དུས་སུའང་བདེ་བདེའོ་ཞིག་འདོད་
རྣམ་རྟོག་ཆོས་སུ་འདུག །
གཉིས་པ་བདེ་བར་འདོད་པ་ནི་ལྟེ་བ་ནས་གཏུམ་མོ་མེ་འབར་ཚོད་ཀྱི་དུས་
སུ་ཡང་བདེ་བདེ་འོང་ཅིག་འདོད་པས་རྣམ་རྟོག་ཆོས་སོ། །དེ་ནས་རྗེས་ཐོབ་ཤེས་
པ་རྟོག་དཔྱོད་བློ་དང་བཅས་པ་ལ་གསུམ་པ་ཞེས་པ་དགའ་བ་གསུམ་པ་དགའ་
236 -259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བྲལ་འདོད་ཆགས་ཟག་མེད་ལྷན་སྐྱེས་འཇིག་པ་ཉིད་ལྷན་ཅིག་སྐྱེས་པ་
པ་དངོས་
གཞིའི་ཉམས་མྱོང་ཞིག་པས་རྣམ་རྟོག་ཆོས་སུ་འགྲོ་བའོ། །དེ་ནས་སྐྱོན་མེད་བཞི་
པ་སྒོམ་པར་བྱའོ། །ཡང་གང་ཟག་ཆགས་པ་དང་བཅས་པ་ཞིག་གི་དབང་དུ་ན།
དང་པོ་རེག་པར་འདོད་པ་ལས་ཀྱི་མུ་ཏྲ་ལ་ནོམ་པ་དང་ཤུག་པའི་དུས་སུ་ཡང་བདེ་
བདེའོ་ཞིག་ཏུ་འདོད། །གཉིས་པ་བདེ་བར་འདོད་བྱང་སེམས་རྡོ་རྗེ་ནོར་བུ་རྩེ་བར་
སླེབས་པའི་དུས་སུ་ཡང་བདེ་བདེའོ་ཞིག་ཏུ་འདོད།
གསུམ་པ་འདོད་ཆགས་འཇིག་ཟག་མེད་དེ་འཇིག་པ་ཟག་མེད་འཇིག་པ་
རྗེས་ཐོབ་ཀྱི་ཤེས་པ་རྟོག་དཔྱོད་ཀྱི་བློ་དང་བཅས་པ་གྱེན་དུ་བཟློག་པ་ལ་སོགས་
པ་བྱེད་པའི་དུས་སུ་དངོས་གཞིའི་ཉམས་མྱོང་དེ་འཇིག་པའོ། །དེས་ན་དགའ་བ་
རྟོག་བཅས་མཆོག་དགའ་རྟོག་བཅས་ དགའ་བྲལ་རྟོག་བཅས་དོན་དགའ་བ་
གསུམ་པོ་སྐྱོན་ཅན་དུ་འདུག་པ་དེས་ན། བཞི་པ་ཟག་མེད་ལྷན་ཅིག་སྐྱེས་པ་ལ་
དགའ་བའི་སྐྱོན་མཆོག་དགའི་སྐྱོན་མེད་དགའ་བྲལ་ཀྱི་སྐྱོན་མེད་པས་བཞི་པ་
ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་དངོས་གཞིའི་དོན་དེ་བསྒོམ་པར་བྱ་
ཞེས་སོ། །དེ་ཡང་དགའ་བ་རྟོག་བཅས་མཆོག་དགའ་རྟོག་བཅས་དགའ་ བྲལ་
རྟོག་བཅས་ལ་རྟེན་ནས་རྟོག་མེད་བཞི་པ་དངོས་པོ་གཤིས་དེ་སྐྱེས་ཏེ། །འོ་ན་རྟོག་
མེད་དངོས་པོ་གཤིས་སྐྱེས་ནས་རྟོག་མེད་རྟོགས་ནས་རྟོག་བཅས་དེ་བསྒོམ་མི་
དགོས་ཏེ། རྟོག་མེད་དེ་སྐྱེ་བའི་ཐབས་སུ་རྟོག་བཅས་གསུམ་པོ་དགོས་ཀྱི་རྟོག་
མེད་དངོས་པོའི་གཤིས་ཟག་མེད་དེ་དལ་གྱིས་སྐྱེས་ནས་རྟོག་བཅས་རང་རྟོག་
མེད་དུ་སོང་ནས་ཡོད་པའོ། །དཔེར་ན་གཙང་པོའི་ཕ་རོལ་དུ་འགྲོ་བར་བྱེད་པ་ལ་
གྲུ་དགོས་པ་གཙང་པོ་རྒལ་ནས་གྲུ་མི་དགོས་གྲུའམ་གཟིངས་དེ་འདོར་བ་དང་
236 -260



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདྲ་གསུངས། དེ་ལྟར་སམ་བུ་སྟོད་ཀྱི་བརྟག་པ་བཅུ་པའི་རབ་བྱེད་བཞི་པ་ནས།
དཔེར་ན་ཆུ་ཡིས་གང་པའི་ཀླུང་། །རྒོལ་འདོད་སྐྱེ་བོས་ཤིང་དང་ནི། རྩ་བ་སོགས་
བསྡུས་ཏེ་འཛུས་ནས་སུ། །སྐྱེ་བོ་ཕ་རོལ་རྒོལ་བ་དང༌
། །དེ་ནས་བདེ་བར་འགྲོ་
ར་འགྱུར། །དེ་བཞིན་ཆོས་དང་ཆོས་མིན་ལ། །བརྟེན་ནས་འཁོར་བའི་ཕ་རོལ་
འགྲོ། ཞེས་གསུངས་པས་རྟོག་བཅས་ལ་བརྟེན་ནས་རྟོག་མེད་སྐྱེ་ལ་རྟོགས་སྐྱེས་
ནས་རྟོག་བཅས་སུ་གཏང་མི་དགོས་སོ། །
གསུམ་པོ་སྐྱོན་ཅན་སྤང་བྱ་ཡིན་པའི་འཐད་པ་ནི། འོ་ན་དགའ་བ་ལ་སྐྱོན་
ཡོད་མཆོག་དགའ་ལ་སྐྱོན་ཡོད་དགའ་བྲལ་ལ་སྐྱོན་ཡོད་པའི་འཐད་པ་ཞིག་ཐོང་
དང་བྱས་པ་ལ། མཆོག་ཏུ་དགའ་བ་ནི་རང་གཞན་གཉིས་ཀའི་བདེ་བ་འདི་ལས་
ལྷག་པ་མེད་སྙམ་པ་དེ་སྲིད་པར་བརྗོད་དེ་སྲིད་པ་བློ་བརྟག་པར་འདུག་པས་
འཁོར་བར་སྐྱེ་བའི་ཆོས་སུ་འདུག་གོ །དགའ་བྲལ་ལས་ནི་རང་ལུས་གཞན་ལུས་
གཉིས་ཀའི་དུས་སུ་ད་ཅི་མི་ལུས་བཅོས་པའི་དུས་སུ་བདེ་བ་དེ་ཙམ་ཅིག་བྱུང་པ་
ལ་སོགས་པ་ཞེན་པ་མཐར་ཐུག་དང་བཅས་པ་དགའ་བྲལ་ཏེ་མྱང་ངན་ལས་
འདས་ཞི་གནས་ཕྱོགས་གཅིག་པར་འགྲོ་བའི་ཆོས་སུ་འདུག །དབུ་མ་ནི་དགའ་
བྲལ་དང་མཆོག་དགའ་གཉིས་གྱི་དབུ་མའོ། །
དགའ་བ་ཙམ་ཉིད་དེ་ནི་རང་བཞན་གཉིས་ཀའི་དགའ་བ་དེ་སྲིད་པ་
དགའ་བ་ཞི་བ་དགའ་བྲལ་གཉིས་ཀའི་ཆོས་སུ་འགྲོ་བས་ན་དགའ་བ་གསུམ་པོ་
དེ་སྐྱོན་ཅན་དུ་འདུག །འདིས་ནི་གསུམ་པ་སྐྱོན་ཅན་དུ་འདུག་པ་འདིས་ནི། ལྷན་
ཅིག་སྐྱེས་པ་སྤངས་དགའ་བ་སྐྱོན་ཅན་མཆོག་དགའ་སྐྱོན་ཅན་དགའ་བྲལ་རྟོག་
བཅས་གསུམ་པོ་དེ། ལྷན་ཅིག་སྐྱེས་པའི་ཡེ་ཤེས་ཀྱིས་སྤངས་པས་ན། རྟོག་མེད་
236 ---261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཞི་པ་དངོས་པོའི་གཤིས་དེས་ཉམས་སུ་བླང་པར་བྱ་བ་ཡིན་ཞེས་སོ། །
ད་ནི་བཞི་པ་ལྷན་ཅིག་སྐྱེས་པའི་ཡེ་ཤེས་ཀྱི་དོན་དེ་ཉམས་སུ་བླང་བྱ་བའི་
འཐད་པ་ནི། འོ་ན་བཞི་པ་དངོས་པོ་གཤིས་ཀྱི་ཆོས་ལྷན་ཅིག་སྐྱེས་པའི་ཡེ་ཤེས་
དེ་ཉམས་སུ་བླང་བྱའི་འཐད་པ་ཞིག་ཐོང་དང་བྱས་པ་ལ་འདོད་ཆགས་མེད་ཅིང་
སྤྲོས་མེད་དངོས་པོ་གཤིས་དེ་ལ་མཆོག་དགའ་སྲིད་པའི་སྐྱོན་མེད། ཆགས་བྲལ་
མེད། དགའ་བྲལ་ཞེན་པ་མཐར་ཐུག་དང་བཅས་པ་ཞི་གནས་ཕྱོགས་གཅིག་པའི་
སྐྱོན་མེད། དབུ་མ་དགའ་བྲལ་དང་མཆོག་དགའ་བྲལ་གྱི་དབུ་མ་དགའ་བ་ཡིན།
དགའ་བ་དེ་སྲིད་པ་མཆོག་དགར་འགྲོ་དང་དགའ་བྲལ་ཞི་གནས་ཕྱོགས་ཅིག་པ་
གཉིས་གར་འགྲོ་བས། དགའ་བ་ཙམ་ཉིད་སྲིད་ཞི་གཉིས་ཀར་འགྲོ་བའི་སྐྱོན་
དགའ་བ་དེ་ཡང་མེད་པའོ། །འོ་ན་བྱས་པ་ལ་འདི་ལ་སྤྲོས་མེད་ལྷན་ཅིག་སྐྱེ་བ་
དངོས་གཞིའི་ཉམས་ དེ་ལ། ཐབས་མེད་ སྐྱེས་ བུ་ བྱེད་ པའམ་ མཆོག་ དགའམ་
དངོས་པོ་མཚན་མ་སྲིད་པའི་སྐྱོན་མེད། ཤེས་རབ་མེད་ཤེས་རབ་བཙུན་མོ་ལས་
རྒྱ་ཞེན་པས་མཐར་ཐུག་ཞི་གནས་ཕྱོགས་གཅིག་པའི་སྐྱོན་མེད། འོ་ན་ཇི་ལྟ་བུ་
ཡིན་ཞེ་ན། ཡང་དག་ནི་ཡང་དག་པ་བྱ་བ་སྒྲོ་སྐུར་གཉིས་དང་བྲལ་བ་ཞིག་ཡིན།
དེ་ཉིད་སྣང་བའོ་ནི་དེ་ཉིད་སྤྲོས་མེད་སྣང་བ་བྱ་བ་རེས་བདེ་རེས་གསལ་རེས་སྟོང་
པ་སྙམ་བྱེད་པ་དེ་སྒོམ་མིན། བདེ་བ་དང་གཅིག་གསལ་བ་དང་གཉིས་སྟོང་པ
དང་གསུམ་ཐ་མི་དད་པར་སྐྱེ་བའོ། །དོན་ལ་མི་སྟོང་པ་ལས་སྟོང་ལོག་སྟོང་པ་
འདུག་མི་གསལ་བ་ལས་ལོག་གསལ་བར་འདུག་སྡུག་བསྔལ་ལས་ལོག་བདེ་
བར་འདུག །བདེ་བ་གསལ་བ་སྟོང་པ་གསུམ་དབྱེར་མེད་ཕྱེད་ཐ་མི་དད་པར་
ཉམས་སུ་བླང་པའོ། །
236 --262



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་ལྔ་པ་ཕྱག་རྒྱ་ཆེན་པོ་དེ་བླ་བའི་མན་ངག་གིས་རྟོགས་པར་
པར་འགྱུར་བ་
ནི། འོ་ན་དངོས་པོ་གཤིས་དེ་ཇི་ལྟར་བྱས་པས་རྟོགས་པ་རྒྱུད་ལ་སྐྱེ་ན། སྤྲོས་མེད་
དངོས་པོ་གཤིས་སྟོང་ཉིད་བདེ་སྟོང་དབྱེར་མེད་དུ་ཟུང་འཇུག་དེ་བླ་མའི་གདམ་
ངག་ལ་བརྟེན་ནས་རྟོགས་པ་ནི། གཞན་གྱིས་བརྗོད་མིན་ལྷན་ཅིག་ཞེས་པ་ཚིག་
བཞིས་སྟོན་པ་སྟེ། འོ་ན་དངོས་པོ་གཤིས་བདེ་སྟོང་སྙུག་མ་ལྷན་ཅིག་སྐྱེས་པ་དེ་
འདི་ལྟ་བུ་ཞིག་ཡོད་བྱས་ནས་བླ་མས་རྟོགས་པ་དེ་འདོད་བྱས་ནས་ཚིག་ཏུ་བརྗོད་
པས་གོ་འམ་ན། གཞན་གྱིས་བརྗོད་མིན་ཞེས་པ་སློབ་དཔོན་ལྟ་བུའི་ཚིག་གིས་
བརྗོད་པས་མི་གོ་བའོ། །དཔེ་ཅི་དང་འདྲ་ན་ཚྭ་ཡེ་མ་མྱོང་བ་ཞིག་ལ་ཚྭ་ཞེས་བྱ་བ་
ཁ་དོག་འདི་ལྟ་བུ་ཞིག་དབྱིབས་འདི་ལྟ་བུ་ཞིག་བཟའ་བཏུང་ལ་སོགས་གང་ལ་
བཏབ་ཀྱང་རོ་བྲོ་བར་བྱེད་པ་འདི་ལྟ་བུ་ཞིག་ཡོད་བྱས་ན། །འོ་ན་ཟས་བཟང་པོ་
ཞིག་ཡོད་པར་འདུག་བྱ་བ་ལས་གོ་འམ་མི་གོ །དཔེ་དེ་བཞིན་དུ་བདེ་སྟོང་ཡིན་
སྤྲོས་ཡིན་ཟག་པ་མེད་པའི་ལྷན་ཅིག་སྐྱེས་པ་ཡིན་ཕྱག་རྒྱ་ཆེན་པོ་ཡིན་བྱས་པས་
ལྷ་བ་དེ་བཟང་པོ་ཅིག་ཡོད་པར་འདུག་སྙམ་པ་ལས་དོན་རང་གི་མཚན་ཉིད་
གཏན་ལ་མི་ཕེབས་གསུངས་སོ། །
དེའི་ཕྱིར་ན་གཞན་གྱིས་བརྗོད་མིན། གཞན་བླ་མ་ལྟ་བུ་ཞིག་གིས་བརྗོད་
མིན་གང་ཟག་ཞིག་རྩ་ཚིག་ཏུ་བརྗོད་པས་ཐོག་ཏུ་ཕེབས་པ་མ་ཡིན་ཞེས་བྱའོ། །འོ་
ན་སྤྲོས་མེད་དེ་བཟང་པོ་ཞིག་ཡོད་པར་འདུག་གིས་བརྗོད་པས་མི་གོ་ཕན་ཆད་
རང་ལ་མེད་པ་ཡིན་ཏེ་འོང་པས། རང་ལ་མེད་པ་ལྟ་བུ་ཞིག་མ་ཡིན་ནམ་བྱས་པ་
ལ། ལྷན་ཅིག་སྐྱེས་པ་ཞེས་པ་རང་ལ་མེད་པ་མ་ཡིན་ཚེ་ཐོག་མེད་པ་ནས་རང་དང་
གཉིས་འགྲོགས་ནས་རང་ཆས་སུ་གདོད་མ་ནས་ལྷན་ཅིག་ཏུ་སྐྱེས་པ་ཡིན་ཞེའོ། །
236 -263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དོན་ལ་གདོད་མ་ནས་གཉུག་མ་ལྷན་ཅིག་སྐྱེས་པ་བྱ་བ་ཞིག་ཁམས་གསུམ་སེམས་
ཅད་ཐམས་ཅད་ལ་རང་ཆས་སུ་ཡོད། འདིར་མ་ཟད་མདོ་རྒྱུད་ཐམས་ཅད་ནས་དེ་
ལྟར་དུ་བཤད་དོ། །
འོ་ན་རང་དང་གཉིས་ལྷན་ཅིག་ཏུ་སྐྱེས་ནས་གདོད་མ་ནས་ཡོད་ཕན་ཆད་
དོ། །ཐབས་ཡོད། རང་གི་ལུས་ལས་མི་འདའ་བ། རང་གི་ལུས་ཀྱི་སྤྱི་གཙུག་ནས་
རྐང་པའི་མཐིལ་གྱི་བར་དུ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་འདི་ཡིན་ནམ་
འདི་ཡིན་ནམ་བྱས་ནས་ཡིད་དཔྱོད་ཀྱིས་བཙལ་བས་རྙེད་དམ་ཞེ་ན། གང་དུ་ཡང་
ནི་མི་རྙེད་དེ་ཞེས་པས་ཡིད་དཔྱོད་ཀྱིས་སྤྱི་གཙུག་ན་རྐང་མཐིལ་བར་དུ་བཙལ་
པས་རྙེད་པར་མི་འགྱུར། འོ་སྐོལ་དབུ་མ་མཁན་པོ་དང་སེམས་ཙམ་མཁན་པོ་
རྣམས་ཀྱིས་གྲུབ་མཐའ་མི་འདྲ་བས་དངོས་པོའི་གཤིས་གཏན་ལ་འབེབས་ཏེ། སྒྲ་
སྤྱིའི་རྣམ་པ་ཙམ་ཞིག་གོར་རུང་གི་དོན་རང་གི་མཚན་ཉིད་ཤེས་པར་མི་འགྱུར་
གསུངས། འོ་ན་མི་རྙེད་ཕན་ཆད་ཕན་མི་འདུག་སྤྲོས་མེད་དེ་སློབ་དཔོན་ལྟ་བུ་
ཞིག་གིས་བརྗོད་པས་གོ་འམ་བྱས་པ་ལ་གཞན་གྱིས་བརྗོད་མིན་ཟེར་ནས་གཞན་
གྱིས་བརྗོད་པས་མི་གོ་ཟེར། འོ་ན་རང་ལ་མེད་པ་ཞིག་ཡིན་ནམ་བྱས་པ་ལ་ལྷན་
ཅིག་སྐྱེས་ཟེར་ནས་ཚེ་ཐོག་མ་མེད་པ་ནས་རས་ཆས་སུ་གདོད་མ་ནས་སྐྱེས་ནས་
ཡོད་ཟེར། འོ་ན་ལྷན་ཅིག་ཏུ་སྐྱེ་ཕན་ཆེད་རང་གི་ལུས་ཀྱི་སྤྱི་བོ་ནས་རྐང་མཐིལ་
བར་ལས་མི་འདའ་བས་ཡིད་དཔྱོད་ཀྱིས་བཙལ་བས་རྙེད་དེ་འོང་བྱས་པས། གང་
དུ་མི་རྙེད་དེ་སྤྱི་གཙུག་ནས་རྐང་མཐིལ་བར་དུ་ཡིད་དཔྱོད་ཀྱིས་བཙལ་བས་མི་
རྙེད་ཟེར་བས། འོ་ན་ལྷན་ཅིག་སྐྱེས་པའི་ཡེ་ཤེས་དེ་བཟང་ཡང་ཕན་མི་འདུག་གོ་
བྱས་པ་ལ། དེ་རང་སྟོབས་དང་གཞན་སྟོབས་རྣམ་པ་གཉིས་ཀྱི་སྒོ་ནས་ཤེས་སོ། །
236 -264



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བླ་མ་དུས་མཐའ་བསྟེན་པ་དང་ནི་གཞན་སྟོབས། བདག་གི་བསོད་ནམས་ལས་
ཤེས་ནི་རང་སྟོབས་སོ། །གཞན་སྟོབས་ནི་བླ་མ་ཞེས་པ་ཡང་དག་པར་རྫོགས་
པའི་སངས་རྒྱས་ནས་རྒྱུད་པ་མ་ཆད་པའི་བླ་མ་དམ་པ་ཞིག་དང་འཕྲད་དགོས།
དུས་མཐའ་བསྟེན་པ་ཞེས་པ་བླ་མ་དེ་དང་ཡང་ཕྲད་པས་མི་ཆོག་ལོ་དང་ཟླ་བའི་
བར་དུ་མཎྜལ་བྱ་བ་དང་། ཕྱག་བྱ་བ་དང་དྲིལ་ཕྱིས་བྱ་བ་དང་སྐུ་མཉེ་བྱ་བ་ལ་
སོགས་པའི་བློ་མའི་བྱ་བ་གང་ཡིན་པའི་སྒོ་ནས་བླ་མ་ཇི་སྐད་གསུངས་པ་བཞིན་
ལ་མཉེས་པར་བྱེད་པའི་ཐབས་བྱེད་པའོ། །དེས་བླ་མ་མཉེས་པས་གདམ་ངག་
གནང་བ་དེ་གཞན་སྟོབས་སོ། །
བདག་གི་བསོད་ནམས་ལས་ཤེས་བྱ་ནི། རང་སྟོབས་ཏེ་ཚེ་ཐོག་མ་མེད་པ་
ནས་བསོད་ནམས་ཀྱི་ཚོགས་བསགས་པས་བླ་མ་དེ་ལ་སངས་རྒྱས་ཀྱི་འདུ་ཤེས་
སུ་བལྟ་བའོ། །དེ་ལའང་ཇོ་བོ་གཞན་དང་ བླ་མའི་མི་མཐུན་གསུངས། །ཇོ་བོ་
གཞན་བསོད་ནམས་ཀྱི་ཚོགས་བསགས་ནས་ནི་སྒོམ་པ་འོང་མ་བསགས་ན་སྒོམ་
མི་འོང་དོན་ལ་ ཁ་ རྗེ་ལ་རེ་བའོ། །འོ་སྐོལ་གྱི་བླ་མ་བསོད་ནམས་ཀྱི་ཚོགས་
བསགས་བྱ་མེད་ལ་མི་ཟེར། སློབ་མ་དེ་ཚེ་ཐོག་མ་མེད་པ་ནས་བསོད་ནམས་ཀྱི་
ཚོགས་བསགས་པས་བླ་མ་དམ་པ་དང་ཕྲད། ཕྲད་པ་གཅིག་པུས་མི་ཆོག་བླ་མ་ལྷོ་
པ་དང་ཕྲད་པ་བས་ཆོས་མཉན་པ་ཡང་མང་སྟེ། བླ་མའི་གདམས་པ་ཐོབ་བྱ་བ་བླ་
མ་དམ་པ་དེ་ལ་ཡང་དག་པར་རྫོགས་པའི་སངས་རྒྱས་ཀྱི་འདུ་ཤེས་སུ་ལྟ་བ་ཞིག་
འོང་། །དེར་བླ་མའི་གདམས་པ་ཐོབ་ཙམ་ན་བདག་གི་བསོད་ནམས་བྱ་མེད་ཡིག་
གསུངས་སོ། །
དེར་གདམས་པ་བསྟན་པས་ལས་ཤེས་བྱ་ནི་དངོས་པོ་གཤིས་དེ་རྟོགས་
236 -265



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
པར་འདོད་ན་བླ་མའི་དབང་གསུམ་པ་དང་བཞི་པའི་དུས་སུ་སྤྲོས་མེད་ལྷན་ཅིག་
སྐྱེས་པའི་ཡེ་ཤེས་ཕྱག་རྒྱ་ཆེན་པོ་དེ་ཤེས་པར་བྱ། ཤེས་ལུགས་ནི་ཚྭ་རྡོག་མ་
གཅིག་གིས་ཚྭ་ཐམས་ཅད་ཀྱི་རོ་གཏན་ལ་འབེབ་པ་དང་འདྲ། ཚྭ་དེ་མ་མྱོང་བ་
ཞིག་ལ་རོ་དང་ཁ་དོག་དང་དབྱིབས་འདི་ལྟ་བུ་ཞིག་ཡོད་བྱས་ན་བཟང་པོ་ཞིག་
ཡོད་བྱ་བ་ལས་མི་གོ་དབུ་མ་དང་སེམས་ཙམ་ལ་སོགས་པས་སྤྲོས་མེད་དེ་གཏན་
ལ་མི་ཕེབས། །དེ་ཡང་གང་ཟག་ཅིག་ ཚ་ དེ་ལག་ཏུ་བཞག་ པས་ ཁ་དོག་དང་
དབྱིབས་གཏན་ལ་ཕེབས། ཚྭ་དེ་འཆོས་པས་རོ་གཏན་ལ་ཕེབས་འོ་སྐོལ་རང་ཚ་
འཆའ་འཆའ་བ་ཡིན་པ་འཆའ་བར་སྒོམས་དང་ད་ལྟ་ཉིད་དུ་ཁ་ཆུ་ལྷུག་གིས་
འབྱུང་། དཔེ་དེ་བཞིན་དུ་ཚྭ་མཐོང་ནས་ལག་ཏུ་བཞག་པས་ཁ་དོག་དང་དབྱིབས་
གཏན་ལ་ཕེབས་པ་ལྟ་བུ་དབང་གསུམ་པར་ཐབས་ཁྱད་པར་ཅན་ལ་བརྟེན་ནས་
དངོས་པོའི་གཤིས་སྐྱེས་པ་དེ་ཡིན་ཏེ། དབང་གསུམ་པའི་དུས་སུ་བུདྡྷའི་དེ་ཁོ་ན་
ཉིད་ཇི་ལྟ་བ་རང་གཏན་ལ་ཕེབས་པ་ཡིན་གསུངས། ཚྭ་འཆའ་འཆའ་བ་ལ་ཚྭ་
བཤད་པ་ལྟ་བུ་དབང་བཞི་པ་ཚིག་དབང་གིས་ལྟ་བ་ཀྱུས་སུ་གཏན་ལ་འབེབས་པ་
དེ་ཡིན། དེའི་དུས་སུ་སྤྲོས་མེད་དེ་ཤེས་པ་དང་ཆོས་གཅིག་དེ་ཁོ་ན་ཉིད་ཤེས་པས་
ཆོས་ཐམས་ཅད་ཀྱི་དེ་ཁོ་ན་ཉིད་ཤེས་པ་བྱ་བ་ཡིན། དཔེར་ན་འདིའི་ཞྭ་གཏན་ལ་
ཕབ་ནས་སྐོང་པོའི་ཚྭ་དང་གཙང་གི་ཚྭ་གཏན་ལ་དབབ་དགོས་སམ་མི་དགོས། ཚྭ་
གཅིག་གིས་ཚྭ་ཐམས་ཅད་ཀྱི་རོ་གཏན་ལ་ཕེབས་པ་བྱ་བ་ནི། བུ་རམ་རྡོག་མ་
གཅིག་གིས་བུ་རམ་ཐམས་ཅད་ཀྱི་རོ་གཏན་ལ་ཕེབས་པའོ། །
དེ་བཞིན་དུ་ཆོས་གཅིག་གི་དེ་ཁོ་ཉིད་ཤེས་པས་ཆོས་ཐམས་ཅད་ཀྱི་དེ་ཁོ་
ན་ཉིད་ཤེས་པར་འགྱུར་རོ་བྱ་བ་ཡང་དེ་ཡིན། འདིར་ཐབས་ཁྱད་པར་ཅན་ལ་
236 -266



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྟེན་ དགྱེས་ པ་ རྡོ་ རྗེའི་ལྷན་ ཅིག་ སྐྱེས་ པ་ གཏན་ ལ་ ཕེབས་ པས། འོ་སྐོལ་
འཕགས་སྐོར་གྱི་ཟུང་འཇུག་གཉིས་མེད་གཏན་ལ་དབབ་དགོས་སམ་མི་དགོས།
ཟུང་འཇུག་གཉིས་མེད་བྱ་བ་དེ་ཡིན། དེ་བཞིན་དུ་བདེ་མཆོག་གི་ལྷན་ཅིག་སྐྱེས་
པའི་ཡེ་ཤེས་དང་
། ཤེས་རབ་ཕ་རོལ་དུ་ཕྱིན་པའི་གཉིས་སུ་མེད་པའི་ཤེས་རབ་
ཕ་རོལ་ཕྱིན་པ་དང་
། སྙིང་པོ་སྐོར་གྱི་ཕྱག་རྒྱ་ཆེན་པོ་དང་
། དབུ་མ་བའི་དབུ་མ་
ཆེན་པོ་དང་། ཡོ་ག་བའི་རྣམ་པར་སྣང་མཛད་ཆེན་པོ་གཏན་ལ་དབབ་དགོས་སམ་
མི་དགོས་ཏེ། ངན་བུས་དགྱེས་རྡོར་ཀྱེ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་པས་
ཡོ་ག་བའི་རྣམ་པར་སྣང་མཛད་ཆེན་པོ་མི་ཤེས་ཟེར་ནས་གཏན་ལ་དབབ་དགོས་
སམ་མི་དགོས། རྣམ་སྣང་ཆེན་པོ་བྱ་བ་ཡང་དེ་རང་ཡིན་གསུངས། དེའི་ཕྱིར་ན་
ཆོས་གཅིག་གི་དེ་ཁོ་ན་ཉིད་ཤེས་པས་ཆོས་ཐམས་ཅད་ཀྱི་དེ་ཁོ་ན་ཉིད་ཤེས་པའོ། །
ཤེས་ལུགས་ཇི་ལྟར་ཤེས་པར་བྱ་ན་སྤྲིན་མཐོངས་ཀྱི་ཟླ་བ་ལྟ་བུར་ཤེས་པར་བྱ།
སྤྲིན་མཐོངས་ཀྱི་ཟླ་བ་སྤྲིན་གྱི་དཔག་ཏུ་སོང་བའི་དུས་སུ་ཚེས་གྲངས་དང་དུས་
ཚོད་ ཁ་དོག་དབྱིབས་ མི་ གསལ། སྤྲིན་གྱི་མཐོངས་སུ་བྱུང་པའི་ དུས་ སུ་ ཚེས་
གྲངས་དང་དུས་ཚོད་ཁ་དོག་དབྱིབས་དེ་གསལ་བར་འདུག །དེ་བཞིན་དུ་ཐབས་
ཁྱད་པར་ཅན་དབང་གསུམ་པར་གཏན་ལ་ཕབ་པའི་གང་ཟག་གིས་ཟག་མེད་
དངོས་པོའི་གཤིས་དེ་སྤྲིན་མཐོངས་ཀྱི་ཟླ་བ་ཙམ་ཞིག་ཟག་མེད་དེ་རྟོག་པ་ཡིན།
སྤྲིན་གྱི་དཔག་ཏུ་སོང་བ་ལྟ་བུ་ཉོན་མོངས་པ་དང་རྣམ་རྟོག་གིས་བསྒྲིབ་པའོ། །
ཡང་དཔེ་འདི་ཡང་གསུང་ཟླ་བ་ལྟ་བུ་ཟག་མེད་ལྷན་ཅིག་སྐྱེས་པར་རང་
ཆོས་སུ་གནས། སྤྲིན་གྱི་དཔག་ཏུ་སོང་པ་ལྟ་བུ་ཉོན་མོངས་པའི་རྣམ་རྟོག་གིས་
བསྒྲིབས་པ། སྤྲིན་གྱི་མཐོངས་ སུ་བྱུང་བ་ལྟ་བུ་ཐབས་ཁྱད་པར་ཅན་ལ་བརྟེན་
236 --267



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནས་གཉིས་སུ་མེད་པའི་ཡེ་ཤེས་ཏཱལ་གྱིས་རྒྱུད་ལ་སྐྱེས་པའོ། །འོ་ན་དབང་གི་
དུས་སུ་ལྷན་ཅིག་སྐྱེས་པ་དེ་རྟོགས་པར་ཅང་འགྱུར་རམ་བྱས་པ་ལ་དཔེར་ན་འདི་
དང་འདྲ་གསུང་། ཉི་མ་སྤྲིན་གྱིས་མ་བསྒྲིབ་པ་དང་ཅིག །སྤྲ་བ་རླན་དང་བྲལ་བ་
དང་གཉིས་མེ་ཤེལ་སྐྱོན་དང་བྲལ་བ་དང་གསུམ་རྟེན་འབྲེལ་གྱི་མཐུས་གློ་བུར་དུ་
དྲོ་བ་དང་དུ་བ་དེ་ནས་མེ་འབྱུང་བ་དེ་སུས་དགག་པར་ནུས་ཏེ། སུས་ཀྱང་དགག་
པར་མི་ནུས་གསུངས། དཔེ་དེ་བཞིན་དུ་རང་སྟོབས་ཚེ་ཐོག་མ་མེད་པ་ནས་བསོད་
ནམས་ཀྱིས་ཚོགས་བསགས་པ། གཞན་སྟོབས་བླ་མ་སངས་རྒྱས་ནས་རྒྱུད་པ་མ་
ཆད་པ་ཞིག་གིས་གདམས་པ་བསྟན་པ་རྟོགས་པ་དེ་སུས་ཀྱང་དགག་པར་མི་ནུས།
དེ་ཡང་དཔེར་ན་ཉི་མ་སྤྲིན་དང་བྲལ་བ་ལྟ་བུ་བླ་མ་སངས་རྒྱས་ནས་རྒྱུད་པ་མ་
ཆད་པ་ཞིག་དགོས། སྤྲ་བ་རླན་དང་བྲལ་བ་ལྟ་བུ་སློབ་མ་དེ་ཚེ་ཐོག་མེད་པ་ནས་
བསོད་ནམས་ཀྱི་ཚོགས་བསགས་པས་བླ་མ་དེ་ལ་སངས་རྒྱས་ཀྱི་འདུ་ཤེས་སུ་ལྟ་
བ་ཞིག་དགོས། ཁ་ཚིག་གིས་མི་འོང་ཞེ་དག་པ་ནས་སངས་རྒྱས་སུ་ལྟ་བའོ། །བླ་
མའི་གདམས་པ་དེ་ཡང་མེ་ཤེལ་སྐྱོན་དང་བྲལ་བ་ལྟ་བུ་སྒྲོ་སྐུར་དང་བྲལ་བ་བོད་
ཀྱི་གདམ་ངག་བཞིན་དུ་གང་ལེགས་ལེགས་ཚིག་རྣ་བར་གོང་སྙན་སྙན་བསྡེབས་
པས་མི་འོང་སྟེ། བླ་མ་ན་རེ་མགོ་ལྟ་བུ་ཞིག་ལ་རྐང་པར་སྒོམས་ཟེར་ཀྱང་སྒོམས་
ན་དངོས་གྲུབ་འབྱུང་སྟེ། དེ་གསུམ་ཚོགས་པས་སློབ་མའི་རྒྱུད་ལ་ཟག་པ་མེད་
པའི་ཉམས་དལ་སྐྱེའོ། །
ད་ནི་ཕྱག་རྒྱ་ཆེན་པོའི་དོན་བློ་ལ་གཞག་པའི་ཐབས་བསྟན་པ་ནི། འོ་ན་དེ་
ལྟ་བུའི་སྤྲོས་མེད་ཕྱག་རྒྱ་ཆེན་པོའི་དོན་དེ་བློ་ལ་ཇི་ལྟར་གཞག་ཉམས་མྱོང་དེ་
བརྐྱང་ན་ཇི་ལྟར་བརྐྱང་
། དམན་པ་འབྲིང་དང་མཆོག་རྣམས་དང་
། གཞན་དང་
236 -268



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གང་ རྣམས་ དེ་རྣམས་ དང་། །རོ་མཉམ་ དེ་ཉིད་བསྒོམས་ པ་ ཡིས། །འདི་ཀུན་
མཉམ་པ་ཉིད་དུ་བལྟ། །ཞེས་པས་མདོར་བསྟན། རྒྱས་པར་བཤད་པ་ནི་གོང་གི་
དམན་དང་བྱ་བ་དེ་བཤད་པས། དམན་པ་རྣམས་ནི་ཕྲ་བའི་དོན་ཞེས་པ་རྡུལ་ཕྲ་
རབ་པས་ཀྱང་ཕྲ་བའོ། །མཆོག་བཤད་པས། མཆོག་ནི་དངོས་པོར་བརྗོད་པར་
བྱ། །ཞེས་པ་རགས་པའི་རི་བོ་མཆོག་རབ་ལ་སོགས་པའི་ཆོས་ལ་བྱ། འབྲིང་དང་
བཤད་པས་དབུ་མ་གཉིས་ནི་སྤང་པ་ཉིད་ནི་རིགས་པ་རི་བོ་མཆོག་རབ་ལ་སོགས་
པ་ཡང་མིན་ཕྲ་རྡུལ་ཕྲ་རབ་ཀྱང་མིན་པའི་འབྲིང་དབུ་མ་སྣམ་བུ་དཀར་བ་རེ་ལྟེ་
རྩིག་ པ་ ལ་སོགས་ པ་ལྷན་ཅིག་སྐྱེས་པའི་ཡེ་ཤེས། གཞན་བཤད་པས་གཞན་
རྣམས་ཞེས་བྱ་བ་ནི་དབང་པོ་དྲུག་གི་མིག་གི་དབང་པོ་རྣ་བ་སྣ་ལྕེ་ལུས་ཡིད་ཀྱི་
དབང་པོ་དྲུག་ཏུ་སྣང་བ་ཡིན། གང་རྣམས་བཤད་པ་དང་གང་རྣམས་བསྟན་དང་
སྡེབས་ལ་བརྟན་པ་སྣོད་ཀྱི་འཇིག་རྟེན། དེ་རྣམས་བཤད་པས་དེ་རྣམས་གཡོ་ཞེས་
སྡེབས་ལ་གཡོ་བ་ན་བཅུད་ཀྱི་སེམས་ཅན་ཡིན། འདི་ཀུན་ཞེས་བྱ་བ་ང་ཉིད་མེད་
གོང་གི་འདི་ཀུན་ཞེས་བཤད་པ་ང་ཉིད་མེད་ཞེས་པ་སྟེ།
དོན་
ད་ལ་ཐམས་ཅད་ཟག་མེད་ལྷན་ཅིག་སྐྱེས་པར་ཤར་བས་གོང་གི་དམན་
པ་རྡུལ་ཕྲ་རབ་ཀྱང་མུ་ཏྲ་མ་ཧ་ལས་མ་འདས། འབྲིང་རྡུལ་ཕྲ་རབ་དང་རི་བོ་
མཆོག་རབ་ཀྱང་མིན་པའི་སྣམ་བུ་དཀད་བ་རེ་ལྟེ་བ་ལ་སོགས་པ། མཆོག་རི་བོ་
མཆོག་རབ་ལ་སོགས་པ་དང་གང་རྣམས་བརྟན་པ་སྣོད་དེ་རྣམས་གཡོ་བ་ན་བཅུད་
ཀྱི་སེམས་ཅན་ཐམས་ཅད་ཀྱང་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་
རོ་གཅིག་པས་ང་ཉིད་མེད་ཞེས་བྱའོ། །མཉམ་པ་ཉིད་དུ་བལྟ་བཤད་པས་མཉམ་
ཉིད་མཚུངས་པར་འདོད་པ་ཉིད་ཞེས་པས་སྨན་པ་རྡུལ་ཕྲ་རབ་མཆོག་རི་བོ་
236 -269



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
མཆོག་རབ་འབྲིང་སྣམ་བུ་དཀར་བ་རེ་ལྡེ་ལ་སོགས་པ་དང་
། གཞན་རྣམས་དབང་
པོ་དྲུག་པོ་གང་དང་གང་རྣམས་བརྟན་པ་སྣོད་ཀྱི་འཇིག་རྟེན་དེ་རྣམས་གཡོ་བ་ནང་
བཅུད་ཀྱི་སེམས་ཅན་ཐམས་ཅད་དོ། །མཚུངས་པར་འདོད་པ་ཉིད་ལྷན་ཅིག་སྐྱེས་
པའི་ཡེ་ཤེས་སུ་རོ་གཅིག་པའམ། མཚུངས་མཉམ་ཞེའོ། །
གོང་གི་རོ་མཉམ་དེ་ཉིད་བསྒོམས་པ་རྒྱས་པར་བཤད་པས་རོ་མཉམ་དེ་
ཉིད་སྒོམས་པ་རྩ་བར་བླངས་ཏེ། རོ་བྱ་བ་དང་གཅིག་མཉམ་བྱ་བ་དང་གཉིས་
སྒོམ་བྱ་བ་དང་གསུམ་མོ། །དེ་ལ་དང་པོ་མཉམ་བཤད་པས། །མཉམ་ཞེས་བྱ་བ་
མཚུངས་པར་བརྗོད། །ཞེས་པས་ཆོས་ཐམས་ཅད་ཟག་པ་མེད་པར་མཚུངས་ཕྱག་
རྒྱ་ཆེན་པོར་རོ་གཅིག་འདྲེས་པ་སྟེ། གོང་གི་དམན་པ་རྡུལ་ཕྲ་རབ་ཀྱང་ཟག་པ་
མེད་པའི་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག །མཆོག་རི་བོ་མཆོག་རབ་ཀྱང་
ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག །འབྲིང་ཕྲ་བ་རྡུལ་ཕྲ་
རབ་ཀྱང་མི་མཆོག་རི་བོ་མཆོག་རབ་ཀྱང་མིན་པའི་བར་པ་སྣམ་བུ་དཀར་བ་རེ་ལྟེ་
རྩིག་ པ་བུམ་པ་ལ་སོགས་པ་ཐམས་ཅད་ཀྱང་ཟག་པ་མེད་པའི་ལྷན་ཅིག་སྐྱེས་
པའི་ཡེ་ཤེས་སུ་རོ་གཅིག །དེ་བཞིན་དུ་གཞན་དབང་པོ་དྲུག་ཏུ་སྣང་བ་ཐམས་
ཅད་ཀྱང་
། གང་རྣམས་བརྟན་པ་སྣོད་ཀྱི་འཇིག་རྟེན་ཀྱང་
། དེ་རྣམས་གཡོ་བ་ནང་
བཅུད་ཀྱི་སེམས་ཅན་ལ་སོགས་པ་ཐམས་ཅད་ཀྱང་ཟག་པ་མེད་པའི་ལྷན་ཅིག་
སྐྱེས་པའི་ཡེ་ཤེས་སུ་རོ་གཅིག་མཚུངས་པའོ། །
མཚུངས་ལུགས་ཇི་ལྟར་མཚུངས་ན། དཔེར་ན་ནམ་མཁའ་ལ་སྤྲིན་དངས་
པ་ལྟ་བུ་སྟེ། ནམ་མཁའ་སྤྲིན་བྱུང་བའི་དུས་སུ་སྤྲིན་དེ་བྱུང་ཡང་ནམ་མཁའ་ཉིད་
ལས་བྱུང་། གནས་ཀྱང་ནམ་མཁའ་ཉིད་ཀྱི་ངོ་བོར་གནས། དེས་ཀྱང་ནམ་མཁའ་
236 -270



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཉིད་དུ་དངས་པའོ། །དཔེ་དེ་བཞིན་དུ་རྣམ་རྟོག་གམ་སྣང་གྲག་གི་ཆོས་འདི་དག་
བྱུང་ཡང་ལྷན་ཅིག་སྐྱེས་པའི་ཡེ་ཤེས་དེ་ཉིད་ལས་བྱུང་
། ད་ལྟ་འདོད་ཆགས་ལ་
སོགས་པ་ཉོན་མོངས་པ་དུ་མའི་ཆོས་སུ་ཉེ་བར་གནས་ཏེ། གནས་ཀྱང་ལྷན་ཅིག་
སྐྱེས་པའི་ཡེ་ཤེས་དེ་ཉིད་གནས་པ། སྒོམས་པའི་དུས་སུ་ཉོན་མོངས་པ་དེ་ཉིད་
ལྷན་ཅིག་སྐྱེས་པའི་ཡེ་ཤེས་སུ་དེངས་ཏེ། ཉོན་མོངས་པ་ཉིད་ལྷན་ཅིག་སྐྱེས་པའི་
ཡེ་ཤེས་སུ་གནས་གྱུར་པ་སྟེ། དོན་ལ་རྣམ་པར་རྟོག་པ་ཐམས་ཅད་ལྷན་ཅིག་སྐྱེས་
པར་རོ་གཅིག་བྱའོ། །
དེ་བཞིན་དུ་རྒྱ་མཚོ་ཆེན་པོ་ལས་ཆབ་རོམ་ཞུ་བ་ལྟ་བུ། ཆབ་རོམ་དེ་བྱུང་
ཡང་རྒྱ་མཚོ་ལས་བྱུང་
། གནས་ཀྱང་རྒྱ་མཚོར་གནས། ཞུ་ཡང་རྒྱ་མཚོ་ཉིད་དུ་ཞུ་
བའོ། །ཡང་དེ་བཞིན་དུ་ཆུ་སྟོང་དུ་ཁ་བ་བབ་པ་ལྟ་བུ་སྟེ། ཆུ་སྟོང་དུ་ཁ་བ་དུ་མ་དུ་
མ་བྱུང་བ་ཆུ་སྟོང་ནང་དུ་རོ་གཅིག་པ་བཞིན་དུ། ཉོན་མོངས་པ་དུ་མ་བྱུང་ཡང་།
ལྷན་ཅིག་སྐྱེས་ པའི་ཡེ་ཤེས་ སུ་རོ་གཅིག་པ་སྟེ། དཔེ་གསུམ་པོ་དེ་དོན་འདྲ་
གསུངས་སོ། །དེའི་ཕྱིར་མཚུངས་པ་ནི་སྣང་གྲག་གི་ཆོས་ཐམས་ཅད་ཟག་མེད་དུ་
མཚུངས་རོ་གཅིག་མཉམ་པའོ། །རོ་བཤད་པས་རོ་ཞེས་དེའི་འཁོར་ལོར་བརྗོད་
ཞེས་བྱ་སྟེ། སྤྲོས་མེད་དེ་རྟོགས་པའི་དུས་སུ་ཟག་པ་མེད་པའི་ལྡན་ཅིག་སྐྱེས་པའི་
ཡེ་ཤེས་ དེས་ཉོན་མོངས་ པའམ་རྣམ་རྟོག་གི་སྒྲོ་འདོགས་གཅོད་པའོ། །སྒོམ་
བཤད་པས་སྒོམ་པ་རོ་ཅིག་མཉམ་པ་ཉིད་ཞེས་པས་སྣང་གྲོགས་ཀྱི་ཆོས་ཐམས་
ཅད་ཟག་མེད་དུ་རོ་ཅིག་པར་བསྒོམ་ཞིང་མཉམ་པ་ཉིད་དུ་བསྒོམ། འདིས་ནི་དོན་
གྱིས་བརྗོད་པར་བྱ་ཞེས་པ་ནི་དོན་གྱི་ལྟ་བ་ཡང་ཕྱག་རྒྱ་ཆེན་པོ། སྒོམ་པ་ཡང་
ཕྱག་རྒྱ་ཆེན་པོ་སྤྱོད་པ་ཡང་ཕྱག་རྒྱ་ཆེན་པོ་རོ་བརྗོད་དོ། །དོན་གྱིས་ཐམས་ཅད་
236 -271



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་བརྗོད། དེས་ཕྱག་རྒྱ་ཆེན་པོ་བློ་
ལ་ཞག་པ་སྟེ། ཚིག་ཏུ་བརྗོད་པ་དེ་རང་ལགས་འོ་སྐོལ་རང་དབང་གི་དུས་སུ་
གཏན་ལ་ཕབ་དེ་བཞིན་བློ་བཞག་ཞེས་པའོ། །
ད་ནི་ཕྱག་རྒྱ་ཆེན་པོ་རྟོགས་པའི་གང་ཟག་གིས་བལྟས་ན་ཐམས་ཅད་དེ་
ལས་བྱུང་ཞིང་དེའི་ཆེ་བར་བསྟན་པ་ནི། སྤྲོས་མེད་དེ་རྟོགས་པ་ལ་གདམས་པ་ཆེ་
ཆུང་ཡང་དེ་ལ་བྱེད་པ་ཡིན་ཏེ། གདམ་ངག་ཆེ་བ་སྐྱེ་ནས་ཡིན་ཆུང་ན་མི་སྐྱེ་སྟེ། དེ་
ཡང་མུ་ཏྲ་ཆེན་པོ་དེ་རྟོགས་ན་ཐམས་ཅད་དེ་ལས་བྱུང་བྱ་བའོ། །ང་ལས་ནི་སྤྲོས་
མེད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་རྟོགས་པ་ལས། འགྲོ་བ་ཐམས་
ཅད་འབྱུང་འགྲོ་བ་རིགས་དྲུག་པོ་ཐམས་ཅད་ཀྱང་སྤྲོས་མེད་ལས་བྱུང་།
སྤྲོས་མེད་ཟག་པ་མེད་པ་ལས་གནས་གསུམ་པོ་ཡང་བྱུང་ཁམས་གསུམ་སྣོད་ཀྱི་
འཇིག་རྟེན་ཡང་སྤྲོས་མེད་ལས་འབྱུང་། ང་ཡིས་སྤྲོས་མེད་ཀྱི་ཁྱབ་བྱ་འདི་ཀུན་ལ་
ཁྱབ་ལ་སྤྲོས་མེད་དེས་བརྟན་གཡོའི་འཇིག་རྟེན་ཐམས་ཅད་ལ་ཁྱབ་ནས་གནས་
པ་ཞིག་ཡིན། འགྲོ་བ་འདི་ཀུན་ནི་ཕྱི་སྣོད་ཀྱི་ནང་བཅུད་ཀྱི་སེམས་ཅན་གཞན་མ་
མཐོང་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལས་སྣོད་བཅུད་ཀྱི་སེམས་ཅན་
ཐམས་ཅད་ལ་རིགས་དྲུག་ལ་སོགས་པ་ཕུང་པོ་གསུམ་པའི་ཆོས་གཞན་མ་མཐོང་
ངོ༌། །
ད་ནི་དེ་ལྟར་ཡུན་རིང་དུ་བསྒོམས་ནས་བསོད་ནམས་ཆུང་བའི་མ་ཡིས་
ཀྱང་འགྲུབ་ཏུ་རུང་བ་ནི། མུ་ཏྲ་ཆེན་པོ་དེ་རྒྱུན་དུ་བསྒོམས་ན་བསོད་ནམས་ཆུང་
བའི་མི་བྱ་བ་རྟག་ཏུ་སྲོག་གཅོད་པ་ལ་སོགས་པ་ལ་དགའ་བའི་མི་གཅིག་གིས་
ཀྱང་འགྲུབ་པ་ནི་དེ་ལྟར་ནི་གོང་མ་བཞིན་དུ་ལྟ་བ་ཡང་བསྒོམ་པ་ཡང་སྤྱོད་པ་ཡང་
236 --272



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕྱག་རྒྱ་ཆེན་པོ། །རྣལ་འབྱོར་བ་རྟེན་གྱི་གང་ཟག་གིས་ཤེས་ན་ཕྱག་རྒྱ་ཆེན་པོའི་
ལྟ་བ་དེ་ཤེས་པ་སྟེ་ལྟ་སྒོམ་སྤྱོད་པ་གསུམ་ཕྱག་རྒྱ་ཆེན་པོར་ཤེས། ཤིན་ཏུ་མཉམ་
བཞག་ནི་ཕྱག་རྒྱ་ཆེན་པོའི་སྒོམ་པ་ལ་མཉམ་པར་བཞག་ནས། ཤིན་ཏུ་མཉམ་
བཞག་ནི་ཕྱག་རྒྱ་ཆེན་པོའི་སྒོམ་པ་ལ་མཉམ་པར་བཞག་ནས། གང་གོམས་པ་ནི་
ཕྱག་རྒྱ་ཆེན་པོ་དེ་ཡང་ནས་ཡང་དུ་བསྒོམ་པས་གོམས་པའོ། །བསོད་ནམས་ཆུང་
བའི་མ་ཡིས་རྟག་ཏུ་སྲོག་གཅོད་པ་ལ་དགའ་བ་མ་བྱིན་པར་ལེན་པ་མི་ཚངས་པ་
སྤྱོད་པ་རྫུན་དུ་སྨྲ་བ་ལ་སོགས་པ་ལ་དགའ་བའི་གང་ཟག་གིས་ཀྱང་འགྲུབ་པའོ། །
དེ་ནི་རྟེན་གྱི་གང་ཟག་གོ །འགྲུབ་པར་ཐེ་ཚོམ་མེད་ནི་དེ་རྣམས་བྱེད་ཀྱི་འགྲུབ་
ཟེར་བ་མིན་སྔར་བྱས་པ་ལ་འགྱོད་པ་དྲག་པོ་བསྐྱེད། ཕྱིས་མི་བྱེད་པར་དམ་
བཅས་ཧེ་བཛྲའི་དཀྱིལ་འཁོར་དུ་དབང་བསྐུར་དམ་ཚིག་དང་སྡོམ་པ་མནོས་ནས་
བསྒྲུབས་ན་འབྲས་བུ་མུ་ཏྲ་མ་ཧ་མཆོག་གི་དངོས་གྲུབ་འགྲུབ་པ་ལ་ཐེ་ཚོམ་མེད་
དོ། །
ད་ནི་སྤྱོད་ལམ་ཐམས་ཅད་དུ་ལྷན་ཅིག་སྐྱེས་པའི་ཉམས་མྱོང་དང་མི་
འབྲལ་བར་བསྒོམ་པ་ནི། འོ་སྐོལ་སྟན་ལ་ཕབ་ནས་ཐབས་ཁྱད་པར་ཅན་ལ་
བརྟེན་ནས་མཉམ་བཞག་ལ་བསྒོམ། རྗེས་ཐོབ་དུས་སུ་ལས་དང་པོ་པས་འབད་
རྩོལ་དང་བཅས་ནས་དམིགས་ཀྱིས་དུ་བ་མཐོང་བ་ལ་སོགས་པ་ཡང་ཟག་མེད་
བདེ་སྟོང་དུ་སྦྱར་ཞིང་བསྒོམ། དེ་སྒོམས་པས་ཇི་ལྟར་བྱས་ཀྱང་ཟག་མེད་བདེ་སྟོང་
དུ་འཆར་རོ། །དེ་ཙུག་མ་སོང་ན་རྟག་ཏུ་ལུས་བཅོས་ནས་སྒོམ་མི་ནུས་གསུང་ངོ༌
། །
དེ་ལ་སྤྱོད་ལམ་ཅི་བྱེད་ཀྱང་མུ་དྲ་མ་ཧའི་ཉམས་དང་མི་འབྲལ་བར་སྒོམ་བྱ་བ་ནི།
བཟའ་དང་ནི་ཟས་ཟ་བའི་དུས་སུ་ཡང་ལྷན་ཅིག་སྐྱེས་པའི་ཉམས་མྱོང་དང་མི་
236 -273



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྲལ་བར་བྱས་ལ་བསྒོམ། དེ་བཞིན་དུ་བཏུང་བ་ནི་སྒོམ་ཞིང་འཐུང་པའི་དུས་
དང་བླུགས་པ་ཁྲུས་བྱེད་པའི་དུས་དང༌། ཉལ་བ་གཉིད་ཉལ་བ་ལོག་པ་གཉིད་
སད་པ་སེམས་དཔའ་ཡིད་ལ་ཅི་སེམས་པའི་དུས་ཐམས་ཅད་དུ་ཡང་ངོ༌
། །བསྒོམ་
པར་བྱ་ནི་ཕྱག་རྒྱ་ཆེན་པོའི་སྒོམ་གྱིས་ཤིག །འོ་ན་གང་ཕྱིར་ཞེས་པ་དགོས་པ་གང་
གི་ཕྱིར་བསྒོམ་ཞེ་ན། ཕྱག་རྒྱ་ཆེན་པོ་མངོན་འདོད་པས་ཞེས་པས་ཕྱག་རྒྱ་ཆེན་པོ་
མངོན་པར་ཐོབ་པར་འདོད་པ་རྣམས་ཀྱིས་བྱ་བ་སྟེ་ཕྱག་རྒྱ་ཆེན་པོ་མཆོག་གི་
དངོས་གྲུབ་ཐོབ་པར་འདོད་པ་རྣམས་ཀྱིས་དེ་ལྟར་བསྒོམ། བསྒོམས་པས་ཅིར་
འགྱུར་ཞེ་ན། དེ་ནས་ནི་བསྒོམས་ནའོ། །མངོན་དུ་འགྲོ་བར་འགྱུར་ནི་མངོན་དུ་
འགྲོ་ཞེས་བྱ་མངོན་སུམ་དུ་ཕྱག་རྒྱ་ཆེན་པོ་མཆོག་ཐོབ་པར་འགྱུར་རོ། །
འོ་ན་སྒོམ་ལུགས་ཇི་ལྟར་བསྒོམ་ཞེ་ན། ཡིད་ཀྱིས་ཅི་སྒོམ་པར་ནི་ཡིད་
ཀྱིས་ཕྱོགས་གཅིག་ལ་གཏད་ནས་མི་བསྒོམ་པར་རོ། །དེས་འོ་སྐོལ་རྩ་དང་རླུང་
དང་ཐིག་ལེའམ་ལས་རྒྱ་ལྟ་བུ་ཞིག་ལ་སྔོན་ལ་སྒོམ་དགོས་ཉམས་མྱོང་སྐྱེ་བའི་
ཕྱིར་དེ་བསྒོམ། དེ་ལྟར་གོང་དུ་ཡང་རྟོག་བཅས་ལ་བསྟེན་ནས་རྟོག་མེད་སྐྱེ་བ་བྱ་
བ་བྱུང་། དེ་བཞིན་དུ་བླ་མའི་གདམས་པ་ཆེ་ཆུང་ཡང་དེ་ཡིན་སྔོན་དུ་ཐབས་ཁྱད་
པར་ཅན་རྩ་རླུང་ལྟ་བུ་ཞིག་ལ་རྟེན་ནས་ཟག་མེད་ཉམས་མྱོང་བསྐྱེད་དེ། ཉམས་
མྱོང་དེ་སྐྱེ་ན་བླ་མ་གདམས་པ་ཅན་ཡིན་མི་སྐྱེ་ན་བླ་མ་གདམས་པ་མེད་པའོ
། །
ཟག་མེད་ཉམས་དངོས་པོ་གཤིས་དེ་ཏཱལ་གྱིས་རྒྱུད་ལ་སྐྱེས་ནས་རྩ་རླུང་དེ་སྒོམ་
མོ་དེ་མི་དགོས། སངས་རྒྱས་ཀྱི་སར་འགྲོ་བའི་ལམ་དངོས་ཡིན་ནམ་མིན། ཕྱག་
རྒྱ་ཆེན་པོ་དེ་སྐྱེ་བའི་ཐབས་སུ་བསྟན་པ་ཡིན། སྐྱེས་ནས་མུ་དྲ་མ་ཧ་དེ་ལས་ལྷག་
པ་མེད་གསུངས་སོ། །ཡང་སྙིང་པོ་སྐོར་གྱིས་ཕྱག་རྒྱ་ཆེན་པོ་ཚིག་ཏུ་བཤད་ནས་
236 ---274



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕག་མོའི་བྱིན་རླབས་ཅིག་བྱས་ཏེ། ཁ་ཚིག་ཏུ་སྐྱེ་མེད་ཡིན་སྙམ་སྤྲོས་མེད་ཡིན་
སྙམ་པས་མི་འོང་
། རང་ཤུགས་སུ་དངོས་པོ་གཤིས་སྐྱེས་ཙམ་ན་དེ་ལྟ་བ་བྱུང་
། དེ་
མིན་པ་རྩ་རླུང་ལ་སྣུན་པའི་རྣལ་འབྱོར་ངན་ཟེར་ནས་འགེགས་ཏེ་བླ་མའི་བྱིན་
རླབས་ཀྱིས་དབང་ལ་བྱིན་བརླབས་པས་དངོས་པོ་གཤིས་སྐྱེ་བ་ཞིག་མཆོད་དེ།
དེ་མི་འགེགས། དེ་མ་ལགས་པའི་ངོ་སྐོལ་ཁ་ཚིག་གིས་མི་འོང་གསུངས་སོ། །
འདིར་ཡང་ཡིད་ཀྱིས་མི་སྒོམ་པ་ནི་ཡིད་ཀྱིས་ཕྱོགས་གཅིག་ལ་གཏད་ནས་
མི་སྒོམ། འོ་ན་སྒོམ་ལུགས་ཇི་ལྟར་བསྒོམ་ན། འགྲོ་བ་ཐམས་ཅད་སྒོམ་པར་བྱ་ནི་
སྣང་གྲག་གི་ཆོས་ཐམས་ཅད་ལྷན་ཅིག་སྐྱེས་པར་བསྒོམ། ཐམས་ཅད་ཆོས་ནི་
ཡོངས་ཤེས་ནས་སྣང་གྲག་གི་ཆོས་ཐམས་ཅད་རང་ཕུགས་སུ་ཟག་པ་མེད་པར་
ཡོངས་སུ་ཤེས་ན། བསྒོམ་པ་ཉིད་ནི་ཐམས་ཅད་ཟག་མེད་དུ་ཤར་ཙམ་ན་རྩ་རླུང་
ལ་སོགས་པའི་མཚན་བཅས་ཡིད་ཀྱི་ཕྱོགས་གཅིག་ལ་གཏོད་པ་དེའོ། །སྒོམ་པ་
མིན་དུ་ཟག་མེད་དུ་ཤར་ཙམ་ན་མཚན་བཅས་དེ་ཀུན་སྒོམ་པ་གཤའ་མར་མི་
འདུག་གོ །དེའི་ཕྱིར་ན་བརྟན་དང༌
། སྣོད་གཡོ་ན་བཅུད་དངོས་པོ་གང་ཐམས་
ཅད་ཟག་མེད་དུ་བསྒོམ་བྱ་བ་མདོར་བསྟན། རྒྱས་པར་བཤད་པ་ལ་བརྟན་པ་རྩྭ་
ལྕུག་འཁྲིལ་ཞིང་ལ་སོགས་པའི་ནི་སྣོད་ཀྱི་འཇིག་རྟེན་ཟག་པ་མེད་པའི་ལྷན་ཅིག་
སྐྱེས་པའི་ཡེ་ཤེས་སུ་བསྒོམ། གཡོ་བ་བཤད་པས་སོགས་ཞེས་པ་ནང་བཅུད་ཀྱི་
སེམས་ཅན་ཐམས་ཅད་དོ། །
དངོས་པོའི་རང་བཞིན་ནི་བརྟན་གཡོའམ་སྣང་གྲག་གི་ཆོས་ཐམས་ཅད་
བདེ་སྟོང་དུ་སྣང་བའི་རང་བཞིན་ལས། དམ་པ་ཞེས་བྱ་མུ་ཏྲ་མ་ཧ་ཟག་མེད་ལྷན་
ཅིག་སྐྱེས་པ། དེ་ཉིད་ངེས་བསྒོམ་བྱ་ནི་ཟག་པ་མེད་པའི་ལྷན་ཅིག་སྐྱེས་པའི་ཡེ་
236 -275



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཤེས་སུ་ངེས་པར་བསྒོམ་པར་བྱ། འོ་ན་དེ་རྣམས་སུས་བསྒོམ་བྱས་པ་ལ། བདག་
གིས་བསྒོམ་མོ། །འོ་ན་བདག་ལོགས་པ་ཞིག་གིས་སྣང་གྲགས་ཀྱི་ཆོས་ལོགས་པ་
ཅིག་ལྷན་ཅིག་སྐྱེས་པར་བསྒོམ་དུ་ཅང་བཏུབ་བམ་བྱས་པ་ལ། དེ་རྣམས་ནི་སྣང་
གྲག་ཆོས། དམ་པ་ནི་སྤྲོས་མེད། གཅིག་ཡོད་མིན་ནི་དེ་རྣམས་ཐམས་ཅད་དོན་
དམ་པར་ལྷན་ཅིག་སྐྱེས་པའི་ཡེ་ཤེས་ལས་ལོག་པ་ཞིག་ཀྱང་ཡོད་པ་མིན་ཏེ།
བདག་དང་སྣང་གྲག་ཆོས་ཐམས་ཅད་སྤྲོས་མེད་ལས་མ་འདས་པའོ། །
དེ་ཡང་དཔེར་ན་ནམ་སླ་དྲོད་ལ་ཕེབས་པའི་དུས་སུ་ས་གཞི་འདི་རྣམས་ནི་
སྔོན་པར་བྱ། འདི་ནི་རོང་རོང་པོར་གཞུག་གོ་སྙམ་པ་མེད་པར་ནམ་སླ་དྲོད་
ཕེབས་པས་ས་གཞི་ཐམས་ཅད་སྔོ་ལམ་གྱིས་འགྲོ། དཔེ་དེ་བཞིན་དུ་སྣང་གྲག་གི་
ཆོས་ཐམས་ཅད་ལྷན་ཅིག་སྐྱེས་པར་ཤར་བའི་དུས་སུ་རྣམ་རྟོག་ན་རེ་ང་ཅག་སྤྲོས་
མེད་ཀྱིས་མ་བཅགས་ཟེར་ནས་ཁྲེས་པོ་ལིང་མེ་གྲགས་ནས་འགྲོ་རྒྱུ་ཞིག་མེད།
ཉོན་མོངས་པ་དང་རྣམ་རྟོག་ཉིད་ལྷན་ཅིག་སྐྱེས་པའི་ཡེ་ཤེས་སུ་ཤར་བའོ། །དེ་
ཕྱིར་སྒོམ་དུ་བཏུབ་པས་སྒོམས་ཤིག །རང་རིག་ནི་རང་གིས་བདེ་སྟོང་རིག་པས་
བདེ་བ་ཆེན་པོ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ལ་བྱའོ། །སྒོམས་པས་
འབྲས་བུ་ཅི་འབྱུང་ན། རང་རིག་ཕྱིར་རང་གིས་སྤྲོས་མེད་དེ་རྟོགས་པའི་དུས་སུ།
བྱང་ཆུབ་འགྱུར་ནི་མཉམ་བཞག་རྗེས་ཐོབ་མེད་པར་ཟག་མེད་རྒྱུད་ལ་སྐྱེས་ཙམ་
ན་བྱང་ཆུབ་ཐོབ་པ་ཡང་ཡིན་དངོས་གྲུབ་ཐོབ་སངས་རྒྱས་ཐོབ་ཞེས་བྱའོ། །
རང་རིག་ཕྱིར་ན་སྒོམ་པ་ཉིད་ནི་རང་རིག་བདེ་སྟོང་དེ་རིག་ཙམ་ན་བསྒོམ་
པ་བྱ་བ་ཡང་དེ་ཉིད་ཡིན། རང་གིས་རིག་པར་འགྱུར་ནི་བདེ་སྟོང་དེ་རྟོགས་པར་
འགྱུར་བ་ལས། དམན་པ་ལས་སྣང་གྲག་ཆོས་ཐམས་ཅད་བདེ་སྟོང་དུ་མནན་ཞིང་
236 -276



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྒོམས་ནའོ། །རང་གིས་འཕྲོག་ཅིང་རང་གིས་བདེ་སྟོང་རྟོགས་ན་རང་གིས་
བསྐྱེད་ ་པར་བྱེད་ནི་སྣང་གྲག་གི་ཆོས་དེ་ཟག་མེད་ཀྱིས་བསྐྱེད་པའོ། །རང་ཉིད་
རྒྱལ་པོ་སྤྲོས་མེད་རྟོགས་ན་རང་ཉིད་རྒྱལ་པོར་འདུག །རང་ཉིད་གཙོ་རང་ཉིད་
རྟོགས་ན་གཙོ་བོར་འདུག །འོ་ན་ཟག་མེད་ལྷན་ཅིག་སྐྱེས་པའི་ཡེ་ཤེས་དེ་ལྷའི་
སྐུའི་བསྐྱེད་རིམ་བསྒོམ་པའི་ཉམས་དང་འདྲའམ་ཞེ་ན། འདོད་ཆགས་རྣམ་པར་
དག་པ་སྣང་བ་མཐའ་ཡས་པའི་སྒོམས་ཆེན་པ་དང་
། ཞེ་སྡང་རྣམ་པར་དག་པ་མི་
བསྐྱོད་པའི། ཕྲག་དོག་རྣམ་པར་དག་པ་དོན་ཡོད་གྲུབ་པ། གཏི་མུག་རྣམ་པར་
དག་པ་རྣམ་པར་སྣང་མཛད་བསྒོམ་པ། ང་རྒྱལ་རྣམ་པར་དག་པ་རིན་ཆེན་འབྱུང་
ལྡན་གྱི་སྒོམ་པའི་སྒོམ་ཆེན་པ་ལྔའོ། །དེ་ཀུན་ལྷའི་སྐུ་བསྒོམ་པའི་སྒོམ་ཆེན་པ།
ནས་ཉམས་དགའ་ལྷའི་སྐུའི་བསྐྱེད་རིམ་སྒོམ་པའི་སྒོམ་ཆེན་པ་དེ་ཀུན་ལོ་ཀ་
འདིའི་ཉམས་དགའ་ཚུལ་ཡིན། །བཅུ་དྲུག་ཆར་ཡང་མི་ཕོད་ནི་དེ་རྣམས་ཀྱི་བསྐྱེད་
རིམ་གི་བདེ་བས་ལྷན་ཅིག་སྐྱེས་པའི་ཡེ་ཤེས་ཀྱི་བདེ་བའི་ཆ་བཅུ་དྲུག་ཏུ་བགོས་
པའི་ཆ་གཅིག་ཙམ་ཡང་མི་ཕོད་དོ། །
༈ ད་ནི་སྲིད་པ་ལུགས་འབྱུང་དང་ལུགས་བཟློག་གི་མཚན་ཉིད་བསྟན་པ
ནི། ཆོས་ཐམས་ཅད་རང་བཞིན་སྟོང་ཉིད་འོད་གསལ་སྤྲོས་བྲལ་ལས་ལུས་རོང་
རོང་བུ་ཇི་ལྟར་ཆགས། སེམས་ཀྱི་གནས་ལུགས་ཇི་ལྟར་གནས་པའོ། །ལུགས་
བཟློག་ནི་ལུས་དེ་ལུགས་ནས་ཇི་ལྟར་བཟློག་སེམས་དེ་ཇི་ལྟར་ལུགས་ནས་
བཟློག་པའོ། །དང་པོ་ལུས་ཇི་ལྟར་ཆགས་པ་ནི་སེམས་སྟོང་ཉིད་ལས་ལུས་དངོས་
པོ་ཇི་ལྟར་བྱུང་ན། ཆོས་འབྱུང་ནི་སྟོང་པ་འོད་གསལ་ལས་སྣང་བ་དེ་ལས་སྣང་བ་
མཆེད་པ་དེ་ལས་སྣང་བ་ཐོབ་པ་འབྱུང་བས་ན་སྣང་བ་གསུམ་ལས་སྐྱེས་པའི་ཡེ་
236 -277



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཤེས་ནི། མཁའ་མཉམ་ལྷན་ཅིག་ནི་སྣང་བ་གསུམ་པོ་དེ་དང་སྟོང་པ་འོད་གསལ་
དབྱེར་མེད་པའོ། །ཐབས་དང་བཅས་ནི་དེ་ལ་བསྐལ་པ་དང་པོའི་མི་བྱུང་བའོ། །
བསྐལ་བ་དང་པོའི་མི་དེ་ཡང་གཟུགས་བཟང་བ་ཡིད་ཀྱི་གཟུགས་ཅན་ཡན་ལག་
དང་ཉིང་ལག་ཐམས་ཅད་མ་ཚང་བ་མེད་པ་དབང་པོ་མ་ཚང་བ་མེད་པ་མཛེས་པ་
ཁ་དོག་དང་ལྡན་པ་ལུས་མེད་པ་དང་ལྡན་པ་རང་འོད་ཡོད་པ་ནམ་མཁའ་ལ་འགྲོ་
བ་དགའ་བ་ཟས་སུ་ཟ་བ་ཚེ་ཤིན་ཏུ་རིང་བ་དུས་སུ་ཡུན་རིང་དུ་གནས་པ་ཞིག་བྱུང་
བའོ། །མི་དེས་དུས་ཕྱིས་ཅིག་སའི་རོ་ཞིམ་ལ་རོ་བཅུད་དང་ལྡན་པ་ཞིག་བྱུང་སྟེ།
སྦྲང་རྩི་འདྲ་བ་ཞིག་བྱུང་
། གཅིག་གིས་གཅིག་སྐྲུན་ནས་སྣམས་ནས་ལོངས་སྤྱད་
རོ་མྱངས་ཟོས་སོ། །
དེ་ཡང་ཁམས་ཀྱི་ཟས་ཟ་བའི་མགོ་དེ་ནས་རྩོམ་པ་ཡིན་ནོ། །ཟས་དེ་ཡུན་
རིང་དུ་ཟོས་ཤིང་ལོངས་སྤྱད་པས་ལུས་དེ་ཡང་རྩུབ་པ་དང་ལྕི་བར་རོང་རོང་པོར་
སོང་། ནམ་མཁའ་ལ་འགྲོ་མ་ཤེས་ལུས་ལ་རང་འོད་ཡོད་པ་ཡང་ནུབ་ནས་མུན་
པར་སོང་ལ། སེམས་ཅན་སྤྱི་མཐུན་གྱི་ལས་སྟོབས་ཀྱིས་ཉི་མ་དང་ཟླ་བའི་འོད་
འདི་བྱུང་
། དེ་ནས་སའི་རོ་དེ་ཤིན་ཏུ་ཞིམ་པ་དེའང་ནུབ་ནས་སའི་ཞགས་ཤིན་ཏུ་
ཞིམ་པ་བུ་རམ་དང་འདྲ་བ་རོ་བཅུད་དང་ལྡན་པ་ཅིག་བྱུང་དེ་ཟོས། དེ་ཡང་ནུབ་ན་
མྱུ་གུའི་ཚལ་བྱ་བ་ལྟུབ་བུའི་ཚལ་ཤིན་ཏུ་ཞིབ་པ་རོ་བཅུད་དང་ལྡན་པ་བྱུང་དེ་ལ་
ཆགས་པར་གྱུར་ནས་དེ་ཟོས། དེ་ཡང་ནུབ་ནས་ཕྱིས་མ་སྨོས་ཀྱི་ལོ་ཏོག་འབྲས་སཱ་
ལུ་བྱ་བ་བྱུང་ནས་དེ་ཟོས་པར་གདའ། ཟས་དེ་ཤིན་ཏུ་རགས་པས་དྲི་ཆེན་དང་དྲི་
ཆུ་ཕྱི་རོལ་དུ་འདོར་བ་ཡང་བྱུང་ཕོ་དང་མོའི་དབང་པོའི་སྒོ་དེར་དོད་པ་ཡིན་ནོ། །
དེ་ནས་ཕོ་དང་མོ་ཕན་ཚུན་མཐོང་བ་དང་གཅིག་ལ་གཅིག་བལྟ་བ་དང་
236 --278



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྒོད་པ་དང་འཇུ་བ་དང་འཁྲིག་པ་ལ་སོགས་པས་རྒྱུད་ལ་ཉོན་མོངས་པ་རང་ཆས་
སུ་ཡོད་པ་སྐྱེས་ནས། འདོད་ཆགས་ཀྱི་མགོ་དེ་ནས་བྱུང་བ་ཡིན། དེ་ཡང་འབྲས་
སཱ་ལུ་དེ་ན་བརྗེས་ནུབ་སྐྱེ་ནུབ་བརྔས་ནང་སྐྱེ་བ་ལ་ལེ་ལོ་ཅན་ཞིག་གི་བསོག་
འཇོག་བྱས་པས། གཞན་ན་རེ་ཡང་ཐབས་ཅིག་འདུག་ཟེར་ནས་ཐམས་ཅད་ཀྱིས་
དེ་བཞིན་བསོག་འཇོག་བྱས་སོ། །དེར་བདག་ཏུ་འཛིན་པ་བྱས་པས་འབྲས་སཱ་ལུ་
དེ་ཡང་སྐྱེར་མ་བཏུབ་པས། དེ་ཞིང་བརྐོས་ནས་རྨོ་བརྐོ་ལ་བརྟེན་ནས་ལོ་ཏོག་
བསྐྱེད་པ་འདི་བྱུང་བའོ། །དེ་ལ་གདོད་མ་ནས་ཉོན་མོངས་པ་རང་ཆས་སུ་ཡོད་
པས་ཕོ་མོ་གཅིག་ལ་གཅིག་བལྟ་བ་དང་རྒོད་པ་དང་འཇུ་བ་དང་འཁྲིག་པར་སྤྱོད་
པ་བྱུང་བས། གཅིག་ལ་གཅིག་གིས་ལྟད་མོ་བྱས་པས་ཁང་པ་འདི་ཡང་ངོ་ཚའི་
ཁར་པར་བརྩིགས་པ་ཡིན་ནོ། །
དེ་ནས་ལུས་འདི་བསྐྱེད་དེ་དེ་ལ་སྙོམས་འཇུག་གི་དུས་སུ་ཐབས་དང་ནི་
ཕའོ། །ཤེས་རབ་ནི་མའོ། །རང་བཞིན་ལས་ནི་ཕ་མ་གཉིས་སྙོམས་པར་ཞུགས་
པའོ། །དེའི་ཁུ་ཁྲག་གི་བར་དུ་བར་དོའི་ཤེས་པ་ཞུགས་པས་ལུས་བསྐྱེད་དེ། དེ་
ལ་འཇིག་རྟེན་གསུམ་པོ་ཐམས་ཅད་དམ་མངལ་སྐྱེས་ཐམས་ཅད་དེ་ལས་བསྐྱེད་
པ་ཞིག་ཡིན་ཞེའོ། །དེ་ལ་སྙོམས་འཇུག་གི་དུས་སུ་ཆེན་པོ་བཞི་ལས་བསྐྱེད་པ་
དང་། གནས་སྐབས་རྣམ་པ་ལྔ་ལས་བསྐྱེད་པ་དང་
། རང་རིག་པ་བདེ་བ་ཆེན་པོ་
ལས་བསྐྱེད་པ་དང་
། དུམ་བུ་དང་ཆ་ཤས་ལས་བསྐྱེད་པའོ། །
དེ་ཡང་རྒྱས་པར་བསྐྱེད་རྫོགས་མཚམས་སྦྱར་བཞིན་ནོ། །དེ་ནི་ལུས་ཀྱི་
སྦྱང་གཞི་དེ་སྦྱོང་བར་བྱེད་པ་ལ་བསྐྱེད་རིམ་གི་དཀྱིལ་འཁོར་འཁོར་ལོ་ལ་སོགས་
སྦྱོང་ཏེ། རྒྱས་པར་བསྐྱེད་རྫོགས་མཚམས་སྦྱར་དུ་བཤད་དོ། །དེ་ནི་ལུས་ཀྱི་སྦྱང་
236 -279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཞི་དང་སྦྱོང་བྱེད་བསྟན་པའོ། །
འོ་ན་ལུས་དེ་ལྟར་ཆགས་པས་སེམས་ཀྱི་གནས་ལུགས་ཇི་ལྟར་གནས་ཞེ་
ན། སེམས་ཀྱི་གནས་ལུགས། དེ་ལྟའི་ཐ་མལ་བའི་ཤེས་པའི་རྣམ་རྟོག་མི་དྲན་
དགུ་དྲན་གྱི་དུས་ཀྱི་གནས་ལུགས་དང་གཅིག །གཉིད་འཐུག་པོ་སྙིམ་གྱིས་ཉལ་
བའི་དུས་དང་གཉིས། རྨི་ལམ་མང་པོ་ཟིང་གིས་རྨི་བའི་དུས་དང་གསུམ། ཐ་མལ་
པའི་བུད་མེད་དང་སྙོམས་པར་ཞུགས་པའི་དུས་དང་བཞིའོ། །དེ་བཞི་སྦྱོང་བར་
བྱེད་པ་ལ་གོང་བསྐྱེད་རྫོགས་གཉིས་ཀྱི་མཚམས་སྦྱར་དུ་བསྟན་པ་བཞིན་དུ་ཤེས་
པར་བྱའོ། །
ད་ནི་ལྷན་ཅིག་སྐྱེས་པའི་ཉམས་དང་མ་བྲལ་ན་སྣང་བ་གྲོགས་སུ་འཆར་
བར་བསྟན་པ་ནི། ཁུ་བའི་རྣམ་པ་ནི་ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་
བུ་འཕེལ་འགྲིབ་དང་བཅས་པ་དེ་ལ་བཅོམ་ལྡན་འདས་ཞེས་བྱའོ། །དེའི་བདེ་བ་
སྟོད་མར་བརྗོད་ནི་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་ལ་བསྟེན་པའི་དོན་
དམ་ལྷན་ཅིག་སྐྱེས་པའི་ཉམས་མྱོང་དུ་བདེ་བ་གསལ་བ་སྟོང་པ་གཉུག་མ་དེ་ལ་
འདོད་པ་ནི་དངོས་པོའི་གནས་ལུགས་སོ། །དེ་ཇི་ལྟ་བུ་ཞེ་ན་གཅིག་དང་དུ་མ་
བྲལ་བ་དེ་ཞེས་པས་ཕྱག་རྒྱ་ཆེན་པོའི་ཉམས་དེ་ལ་གཅིག་དང་དུ་མ་ཐམས་ཅད་
དང་བྲལ་བའི་ལྷན་ཅིག་སྐྱེས་པའི་ཡེ་ཤེས་སོ། །སྐད་ཅིག་གཅིག་ལས་མཆོག་
དགའ་སྐད་ཅིག་མ་གཅིག་ལས་མཆོག་ཏུ་དགའ་བ་བདེ་སྟོང་ལྷན་ཅིག་སྐྱེས་པའི་
ཡེ་ཤེས་ཟག་མེད་དུ་གནས་པ་ཞེས་བྱའོ། །རང་གིས་རིག་པའི་ཡེ་ཤེས་ནི་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་རྟོགས་པས་རང་
ཤེས་རྟོགས་པས་རང་གིས་རིག་པའི་ཡེ་ཤེས་ཞེས་བྱ་
བདེ་སྟོང་སྤྲོས་མེད་དོ། །ངག་གི་ལམ་འདས་སྤྲོས་མེད་ལྷན་ཅིག་སྐྱེས་པའི་ཡེ་
236 -280



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཤེས་དེ་བརྗོད་པས་གོ་བ་མ་ཡིན་ནོ། །དེ་གོང་ནས་གཞན་གྱིས་བརྗོད་མིན་ལྷན་
ཅིག་སྐྱེས་ཞེས་སོ། །འོ་ན་བྱས་པ་མ་སྤྱོད་ཡུམ་དུ་ཞེས་པ་ངག་ཏུ་བརྗོད་པས་མི་གོ་
སེམས་སམ་ཡིད་ཀྱི་སྤྱོད་ཡུལ་དུ་གོ་བའོ། །
འོ་ན་ངག་ཏུ་བརྗོད་པས་མི་གོ་སེམས་ཀྱི་སྤྱོད་ཡུལ་དེ་ཇི་ལྟར་བྱས་པས་གོ་
ན། འདི་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས་ཟག་པ་མེད་པའི་དོན
། བྱིན་
རླབས་རིམ་པའི་ཕྱིར་ནི་བླ་མའི་བྱིན་རླབས་ཀྱི་སྒོ་ནས་དབང་བཞི་པ་དང་གསུམ་
པར་གོ་བ་ཡིན། དེ་བརྟག་པ་འོག་མའི་ལེའུ་གསུམ་པ་ནས། སངས་རྒྱས་ཀུན་གྱི་
སྡོམ་པ་ནི་ཞེས་པ་ལ་སོགས་པས་ཤེས་སོ། །དེའི་དུས་ཀྱི་ལྷན་ཅིག་སྐྱེས་པ་དེ་ལ་
ཀུན་མཁྱེན་ཡེ་ཤེས་དེ་ལྟ་བུ་ནི་འབྲས་བུ་རྣམ་པ་ཐམས་ཅད་མཁྱེན་པའི་ཡེ་ཤེས་
དེ་ལྟ་བུ་རྒྱུ་ལམ་འབྲས་བུ་ཟག་མེད་དེ་བྱུང་པས་རྒྱུ་ལམ་འབྲས་བུ་གསུམ་གཉིས་
མེད་དེ་ལས་མ་འདས་པའོ། །དེ་ལྟར་རྟོགས་པའི་སྤྲོས་མེད་དེ་ལ་སྣང་བས་གནོད་
དམ་ཞེ་ན། ས་དང་འབྱུང་བ་སས་གནོད་པར་མི་འགྱུར་བ་ཉིད་ཟག་པ་མེད་པའི་
ལྷན་ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར། །ཆུ་དང་ཆུས་གནོད་པར་མི་
འགྱུར་ཆུ་ཉིད་ལྷན་ཅིག་སྐྱེས་པའི་ཡེ་ཤེས་ཀྱི་གྲོགས་སུ་འཆར། དེ་བཞིན་དུ་རླུང་
རླུང་གིས་མི་གནོད་མེས་མི་གནོད་ནམ་མཁས་གནོད་པར་མི་འགྱུར་སྟེ། །ནམ་
མཁའ་ཉིད་ལྷན་ཅིག་སྐྱེས་པའི་ཡེ་ཤེས་སུ་འཆར་བར་འགྱུར་རོ། །རང་བཞིན་
རིག་པའི་ཚོར་བ་ཡིས་ནི་ལྷན་ཅིག་སྐྱེས་པའི་ཉམས་མྱོང་དེ་ལ། ཀུན་གྱིས་སྐད་
ཅིག་མི་གནོད་ནི་ནང་དུ་ཟག་པ་མེད་པའི་ཉམས་མྱོང་སྐྱེས་པ་ནང་ཉམས་ཕྱིར་
ཤར་བ་རྣམ་རྟོག་གི་ཆོས་ཀྱིས་མི་གནོད་དེ། འབྱུང་བ་ལ་སོགས་པ་ཅིར་སྣང་
ཐམས་ཅད་ལྷན་ཅིག་སྐྱེས་པའི་གྲོགས་སུ་འཆར་རོ། །མཐོ་རིས་ས་བླའི་འཇིག་
236-281



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༥༽
རྟེན་མི་ཡུལ་ས་སྟེང་གི་འཇིག་རྟེན་རྐང་འོག་གི་འཇིག་རྟེན། སྐད་ཅིག་ལས་ནི་
ལྷན་ཅིག་སྐྱེས་ པའི་ ཡེ་ཤེས། གཟུགས་ གཅིག་འགྱུར་སྐད་ཅིག་མ་ཅིག་ལས་
ཐམས་ཅད་སྤྲོས་མེད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་འཆར་བར་
འགྱུར་རོ། །རང་ནི་འཛིན་པ། གཞན་ནི་གཟུང་བའོ། །ཆའི་རྣམ་རྟོག་ནི་གཟུང་
འཛིན་གྱི་རྣམ་རྟོག །གནོད་པ་ཉིད་ནི་ནུས་པ་མིན་གཟུང་འཛིན་དང་བཅས་པའི་
རྣམ་རྟོག་དེས་གནོད་པར་མི་འགྱུར་རྣམ་རྟོག་ཉིད་ཟག་མེད་ལྷན་ཅིག་སྐྱེས་པའི་
ཡེ་ཤེས་སུ་འཆར་རོ། །
ད་ནི་བཅུ་གཉིས་པ་རྒྱུད་ཀྱི་ཆེ་བ་བསྟན་པ་ནི་ཐམས་ཅད་རིག་བྱེད་ཞེས་
ནི་ རིག་བྱེད་བཞི་སྟེ། སྙན་ ངགས་ ཀྱི། སྲིད་སྲུངས་ ཀྱི། ངེས་བརྗོད་ཀྱི། མཆོད་
སྦྱིན་གྱི་རིགས་བྱེད་བཞིའོ། །དོན་ལ་རིགས་བྱེད་རྣམ་པ་བཞི་སྨྲ་བར་བྱེད་པའི་མུ་
སྟེགས་ པའོ། །གྲུ་མཐའ་ དང་ནི་ ཉན་ཐོས་དང་ རང་ སངས་ རྒྱས་ ཀྱི་གྲུབ་པའི་
མཐའོ། །དེ་བཞིན་ལས་རྒྱུ་ནི་གཉིས་རྣལ་འབྱོར་གྱི་ལས་རྒྱས་པའི་རྒྱུད་དང་།
རྣལ་འབྱོར་བླ་ན་མེད་པའི་རྒྱུད་ཀྱི་ལས་རྒྱས་པའི་རྒྱུད་དོ། །དེ་ལ་རྣལ་འབྱོར་གྱི་
ལས་རྒྱས་པའི་རྒྱུད་ནི་དཔལ་དེ་ཉིད་འདུལ་བ་དེ་ལས་རྒྱས་པ་ཡིན། རྣལ་འབྱོར་
བླ་ན་མེད་པའི་ལས་རྒྱས་པའི་རྒྱུད་ནི་རྡོ་རྗེ་མཁའ་འགྲོ་སྟེ། དེ་ལས་ཚོགས་རྒྱས་
པའི་རྒྱུད་ཡིན་ནོ། །བསོགས་པ་ནི་བྱ་བའི་རྒྱུད་དང་གཉིས་ཀའི་རྒྱུད་དང་། རྣལ་
འབྱོར་ཆེན་པོའི་རྒྱུད་དཔལ་ གསང་བ་ འདུས་ པའི་རྒྱུད་དང་
། བདེ་མཆོག་ལ་
སོགས་པའོ། །སྲིད་པ་དག་པའི་དངོས་གྲུབ་མིན་ནི་དེ་རྣམས་ཀྱིས་སྲིད་པ་འཁོར་
བ་དག་པར་བྱས་ནས་ཚེ་འདི་ལ་ཕྱག་རྒྱ་ཆེན་པོ་མཆོག་གི་དངོས་གྲུབ་མི་ཐོབ།
དངོས་གྲུབ་མིན་ནི་ལྷན་ཅིག་སྐྱེས་པ་མི་ཐོབ། ཡང་ནི་སྲིད་མཐར་སྐྱེ་བར་འགྱུར་
236-282



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བ་ནི་དེ་རྣམས་ཀྱི་སྒོར་ཞུགས་པས་ཡང་འཁོར་བར་ཡང་སྐྱེ་བས་སྲིད་པའི་མཐར་
སྐྱེའོ། །འོ་ན་འཁོར་བས་བར་མི་ཆོད་པར་ཚེ་འདི་ལ་གང་གིས་སངས་རྒྱ་ཟེར་ན།
ཧར་བཛྲས་སངས་རྒྱའོ། །འཇིག་རྟེན་འདི་ཚེ་འདིའི་ཕ་རོལ་དུ་ནི་འཇིག་རྟེན་ཕ་
རོལ་དུའོ། །དེ་མེད་པས་ན་དངོས་གྲུབ་མིན་ནི་བཅོམ་ལྡན་འདས་དགྱེས་པ་རྡོ་རྗེ་
མེད་ན་དངོས་གྲུབ་ཐོབ་པར་མི་འགྱུར། གང་གིས་ནི་རྟེན་གྱི་གང་ཟག་ཞིག་གིས་
སོ། །མི་ཤེས་ཀྱེའི་རྡོ་རྗེ་ནི་དཔལ་དགྱེས་པ་རྡོ་རྗེ་དེ་མི་ཤེས་པར་སོང་ནའོ། །དེ་ནི་
ངལ་བ་དོན་མེད་འགྱུར་ནི་གཞུང་དགྱེས་པ་རྡོ་རྗེ་དེ་མི་ཤེས་ན་ངལ་བ་དོན་མེད་
འགྱུར་བྱ་བ་དང་། དོན་དགྱེས་པ་རྡོ་རྗེ་མི་ཤེས་ན་ངལ་བ་དོན་མེད་འགྱུར་རོ། །དེ་
ལས་གཞུང་དགྱེས་པ་རྡོ་རྗེའི་དེ་མི་ཤེས་ན་ངལ་བ་དོན་མེད་དུ་འགྱུར་ཏེ། གསང་
སྔགས་ཀྱི་པོ་ཏི་མང་པོ་ནི་ཤེས་ཀྱང་དགྱེས་པ་རྡོ་རྗེའི་རྒྱུད་འདི་མ་ཤེས་ན་ངལ་བ་
དོན་མེད་པར
་པར་འགྱུར། །དོན་དགྱེས་པ་རྡོ་རྗེ་དེ་མ་ཤེས་ན་ངལ་བ་དོན་མེད་པར་
འགྱུར་ཏེ། སྤྲོས་མེད་ཟག་པ་མེད་པའི་བདེ་སྟོང་འདི་མ་བསྒོམས་ན་ངལ་བ་དོན་
མེད་དུ་འགྱུར་རོ། །
ད་ནི་དོན་བཅུ་གསུམ་པ་སྒོམ་པ་ལ་གདམས་པ་ནི། ཁར་སང་ཕྱག་རྒྱ་ཆེན་
པོའི་དོན་བདེ་སྟོང་ལྷན་ཅིག་སྐྱེས་པའི་ཡེ་ཤེས་དེ་སྒོམ་དགོས་བྱ་བ་ལ། ཆུ་བོའི་
རྒྱུན་ནི་རབ་འབབ་དང་ནི་ཆུ་བོ་ཆེན་པོ་དེ་ལ་ཉིན་མོར་ནི་འབབ་མཚན་མོ་ནི་མི་
འབབ་བྱ་བ་ཡོད་དམ་མེད། ཉིན་མེད་མཚན་མེད་ནང་མེད་ནུབ་མེད་དུས་ཐམས་
ཅད་དུ་ཕྲིལ་ལེ་འབབ། དཔེ་དེ་བཞིན་དུ་ཕྱག་རྒྱ་ཆེན་པོ་དེ་ཉིན་མོར་གི་སྒོམ་གྱི་
མཚན་མོ་མི་སྒོམ་བྱ་བ་མེད་པར་ཉིན་མེད་མཚན་མེད་དུ་དུས་ཐམས་ཅད་དུ་ཆུ་བོ་
རྒྱུན་གྱི་རྣལ་འབྱོར་གྱིས་བསྒོམ་མོ། མར་མེའི་རྩེ་མོར་རབ་བཅིངས་ལྟར་ནི་མར་
236 -283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
མེའི་རྩེ་མོའི་འོད་དེ་ལ་རེས་གསལ་རེས་མི་གསལ་ཡོད་དམ་མེད། དཔེ་དེ་བཞིན་
དུ་ཕྱག་རྒྱ་ཆེན་པོའི་རྫོགས་རིམ་དེ་དུས་ཐམས་ཅད་དུ་བདེ་ལ་གསལ་བར་བསྒོམ་
ཏེ། རྟག་ཏུ་ནི་དུས་རྟག་ཏུ། དེ་ཉིད་ནི་རྫོགས་རིམ་བདེ་སྟོང་གི་ཉམས་དེ་ཉམས་
མྱོང་སྤྲོས་བྲལ། རྣལ་འབྱོར་པ་རྟེན་གྱི་གང་ཟག་གིས། ཉིན་དང་ཉིན་མེད་མཚན་
མེད་དུ་རྣམ་པར་གཞག་ནི་ཟག་པ་མེད་པ་བདེ་སྟོང་གི་དོན་ལ་བློ་བཞག་གོ །
པང་ཚིག་དེ་རྣམས་ལ་ནང་དོན་དུ་གཏུམ་མོའི་རྫོགས་རིམ་ལ་སྦྱར་ན་དང་
པོ་ཁོ་ན་སྟན་བདེ་བ་ཅིག་གི་སྟེང་དུ་བསྡད་ལུས་བཅོས་ནས་ལྟེ་བ་ནས་གཏུམ་མོ་
ཡེ་ཤེས་ཀྱི་མེ་འབར་བའི་དུས་སུ། མར་མེའི་རྩེ་མོའི་རྣམ་པ་ལྟ་བུ་ཞེས་བྱ། དེ་
ནས་མེ་སྦར་བ་ལས་སྤྱི་བོའི་ཡི་གེ་ཧཱུྃ་དཀར་པོ་དེ་ལས་བྱང་ཆུབ་ཀྱི་སེམས་ཀྱི་ཐིག་
ལེ་ཉུངས་དཀར་རྟོག་མ་ཙམ་ཕྲལ་ ཕྲལ་བབ་པའི་དུས་སུ་ཆུ་བོའི་རྒྱུན་ནི་རབ་
འབབ་དང་ཞེས་པའོ། །རབ་བཅིངས་ལྟར་ནི་ལྟེ་བའི་གཏུམ་མོ་ཡེ་ཤེས་ཀྱི་མེ་དེ་
ལ་སྤྱི་བོའི་བྱང་ཆུབ་ཀྱི་སེམས་ཏིམ་ཏིམ་ཐིམ་ལ་བཅིངས་ཞེས་སོ། །དེ་ལྟར་ལྟེ་
བའི་གཏུམ་མོའི་ཡེ་ཤེས་ཀྱི་མེ་དང་སྤྱི་བོའི་བྱང་ཆུབ་ཀྱི་སེམས་ཀྱི་ཐིག་ལེ་གཉིས་
དཀྲུག་གིས་འདྲེས་པས་ཟག་པ་མེད་པའི་བདེ་སྟོང་དེ་སྐྱེ་ཡང་སྐྱེ་ལ། སྐྱེ་བ་རུ་
བསྒོམ་ཡང་སྒོམ། །རྟག་ཏུ་ནི་དུས་རྒྱུན་དུའོ། །དེ་ཉིད་ནི་རྫོགས་རིམ་གསུམ་པོ་
འབར་འཛག་ལ་བརྟེན་པའི་ཉམས་མྱོང་བདེ་སྟོང་དོན་དེ་ཉིད་པའོ། །རྣལ་འབྱོར་
རྟེན་གྱི་གང་ཟག་གིས། ཉིན་དང་ནི་ཉིན་མེད་མཚན་དུ་ནི་མཚན་མེད་རྣམ་པར་
གཞག་ནི་རྫོགས་པའི་རིམ་པ་བདེ་སྟོང་དོན་དེ་ཉིད་ལ་བློ་བཞག །དེ་ལྟར་ན་
ལེའུའི་གཞུང་དེ་ལ་ཆོས་གསུམ་དུ་བྱས་ནས་ལེའུའི་གཞུང་རྫོགས་སོ།། །།
ད་ནི་ལེའུའི་མཚན་བྱུང་མཚན་ལ་ལེའུའི་གཞུང་དེ་ནས་བསྐྱེད་རིམ་དང་
236 m284



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྫོགས་རིམ་གཉིས་ཀ་བཤད་པས། དང་པོའི་བསྐྱེད་རིམ་གྱི་དབང་དུ་བྱས་ན་རྣལ་
འབྱོར་མ་ནི་ལྷ་མོ་བཅོ་ལྔའོ། །འཁོར་ནི་རྟེན་གཞལ་ཡས་ཁང་རྟེན་པ་ལྷ་བཅོ་ལྔ་
དང་བཅས་པ་ཞེས་བྱ་བ་ནི་བསྐྱེད་རིམ་དེ་གཞུང་ཚིག་དང་ཡི་གེར་སྟོན་པས། འདུ་
བ་ནི་བརྟེན་གཞལ་ཡས་ཁང་དེར་རྟེན་པ་ལྷ་མོ་བཅོ་ལྔ་འདུ་བའོ། །རྫོགས་རིམ་
གྱི་དབང་དུ་ན། རྣལ་འབྱོར་མ་ནི་སྤྲོས་མེད་ལྷན་ཅིག་སྐྱེས་པའི་ཡེ་ཤེས། འཁོར་
ལོ་ནི་སྤྲོས་མེད་དེས་སྒྲོ་འདོགས་ཐམས་ཅད་གཅོད་པའི་དོན་གྱིས་ན། ཞེས་བྱ་བ་
ནི་རྫོགས་རིམ་གཞུང་ཚིག་དང་ཡི་གེར་སྟོན་པས། འདུ་བ་ནི་སྣང་གྲག་ཆོས་
ཐམས་ཅད་སྤྲོས་མེད་ལྷན་ཅིག་སྐྱེས་པའི་ཉམས་མྱོང་དུ། ལེའུ་ནི་པ་ཏ་ལ་གཞུང་
གཅོད་ཅིང་སྐྱོང་བའོ། །བརྒྱད་པོ་ནི་དེ་ཡན་ཆད་དུ་ལེའུ་བརྒྱད་པ་སོང་བ་གྲངས་
སོ། །གསལ་བའི་སྒྲོན་མེ་ལས་ལེའུ་བརྒྱད་པའོ།། །།
༈ ལེའུ་དགུ་པ་འདི་ལ་དོན་གསུམ་ལས། ལེའུ་ལེའུའི་འབྲེལ་ནི། དེ་ལྟ་
བདག་མེད་མའི་བསྐྱེད་པའི་རིམ་པ་སྒོམ་པ་དེ་ལ་རྣམ་པར་དག་པ་མ་བསྒོམས་ན་
ལྷའི་སྐུ་དེས་ཀྱང་འཆིང་བར་འགྱུར་བ་ན་ལེའུ་དགུ་པ་རྣམ་དག་གི་ལེའུའོ། །ལེའུ་
མདོར་བསྟན་རྒྱས་བཤད་དབང་དུ་ན་ལེའུ་དང་པོའི་གནས་དང་ཞེས་པས་སེམས་
མི་གནས་པ་གནས་པར་བྱེད་པ་རྣམ་དག་གི་ལེའུའི་མདོར་བསྟན། དེ་འདི་ནས་དེ་
ནས་མཆོག་ཏུ་རྣམ་པར་དག་པའི་ལེའུ་བཤད་པར་བྱའོ། །ཞེས་བྱ་བ་འདིས་དེའི་
དོན་ཡར་རྒྱས་པར་འཆད་དོ། །
ལེའུ་མངོན་པར་རྟོགས་པའི་འབྲེལ་ནི་ཁར་སང་ལེའུ་བརྒྱད་པར་བྱ་སྟེ།
ལུས་ཀྱི་ཞེན་པ་ཟློག་པའི་དོན་དུ་བསྐྱེད་པའི་རིམ་པ་སྒོམ། ངག་གི་ཞེན་པ་བཟློག་
པའི་དོན་དུ་བཟླས་པ་བྱ། སེམས་ཀྱི་ཞེན་པ་བཟློག་པའི་དོན་དུ་རྫོགས་པའི་རིམ་
236 --285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་སྒོམས། དེ་ནས་ཐུན་མཚམས་ཀྱི་ཆོས་བྱེད་པ་ལ་བཞི་ཡོད་པ་ལས་རྣམ་དག་
རྗེས་སུ་དྲན་པའི་ལེའུ་དགུ་པ་ནས་འོང་བྱ་བར་དོན་འབྲེལ་ལོ། །
ལེའུ་འདི་རང་ལ་དོན་གསུམ་ལས། ལེའུ་བཤད་པར་ཞལ་གྱིས་བཞེས་པ་
ནི། དེ་ནས་ནི་ལེའུ་བརྒྱད་པ་བཤད་པ་དེ་ནས་མཆོག་ཏུ་རྣམ་པར་དག་པ་ནི་དོན་
དམ་དེ་བཞིན་ཉིད་ཀྱི་རྣམ་པར་དག་པ་དང་
། ཀུན་རྫོབ་ལྷ་སོ་སོའི་རྣམ་པར་དག་
པའོ། །ལེའུ་ནི་པ་ཏ་ལ་གཞུང་གཅོད་ཅིང་སྐྱོང་བར་བྱེད་པའི་སྒོ་ནས། བཤད་པར་
བྱའོ་ནི་བཤད་པར་ཞལ་གྱིས་བཞེས་པའོ། །
ད་ནི་ལེའུའི་གཞུང་དངོས་བསྟན་པ་ཆོས་གཉིས་ལས་མི་སྟོན། དོན་དམ་
དེ་བཞིན་ཉིད་ཀྱི་རྣམ་པར་དག་པ་དང་། ཀུན་རྫོབ་ལྷ་སོ་སོའི་རྣམ་པར་དག་པའོ། །
དེ་ལས་དང་པོ་དོན་དམ་དེ་བཞིན་ཉིད་ཀྱི་རྣམ་པར་དག་པ་ལ། དོན་དམ་དེ་
བཞིན་ཉིད་ཀྱི་རྣམ་པར་དག་པ་མདོར་བསྟན་པ་དང་། དོན་དམ་དེ་བཞིན་ཉིད་ཀྱི་
རྣམ་པ་དག་པའི་དགོས་པ་དང་གཉིས། དོན་དམ་དེ་བཞིན་ཉིད་ཀྱི་རྣམ་པར་དག་
པའི་རྒྱས་པར་བཤད་པ་དང་གསུམ། དོན་དམ་དེ་བཞིན་ཉིད་ནི་རྣམ་པར་དག་
པའི་འཇུག་བསྡུ་བ་དང་བཞིའོ། །དེ་བཞིན་དུ་ཀུན་རྫོབ་ལྷ་སོ་སོའི་རྣམ་པ་དག་པ་
ལ་ཡང་། ཀུན་རྫོབ་ལྷ་སོ་སོའི་རྣམ་པ་དག་པ་མདོར་བསྟན་པ་དང་
། དགོས་པ་
དང་། རྒྱས་པས་བཤད་པ། འཇུག་བསྡུ་བ་དང་བཞིའོ། །
དེ་ལས་དང་པོ་དོན་དམ་དེ་བཞིན་ཉིད་ཀྱི་རྣམ་པར་དག་པ་མདོར་བསྟན་
པ་ནི། ངེས་པ་ནི་ངེས་པ་ཁོ་ནར་ཐེ་ཚོམ་མེད་པ་ཁོ་ནར་རོ། །དངོས་པོ་ཐམས་ཅད་
ནི་ཕུང་ཁམས་སྐྱེ་མཆེད་ལྷ་མོ་བཅོ་ལྔར་བསྒོམས་པའི་ལྷ་མོ་བཅོ་ལྔ་པོ་དེ་རང་ལ་
ཞེན་ན་དེས་ཀྱང་འཆིང་བར་འགྱུར་བས་ལྷ་མོ་བཅོ་ལྔ་པོ་བདེ་སྟོང་དུ་དག་པར་
236 --286



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྱེད་དགོས་པས། དག་པ་ནི་རང་བཞིན་བདེ་སྟོང་དུའོ། །དེ་བཞིན་དུ་བརྗོད་ནི་ལྷ་
མོ་བཅོ་ལྔ་པོ་ཉིད་ཀྱང་འབད་རྩོལ་མེད་པར་ཆོས་ཉིད་སྟོང་ཉིད་ཀྱིས་རྒྱས་བཏབ་
པས་ཆོས་ཉིད་སྟོང་པར་དག་པར་བྱའོ། །
ད་ནི་ཀུན་རྫོབ་དངོས་པོའི་རྣམ་པར་དག་པ་མདོར་བསྟན་པ་ནི། ཕྱི་ནས་
ནི་དོན་དམ་དེ་བཞིན་ཉིད་ཀྱི་རྣམ་པར་དག་པའི་ཕྱི་ནས། རེ་རེའི་སྦྱོར་བ་ཡིས་ནི་
ལྷ་མི་འདྲ་བ་རེ་རེ་རྒྱུ་མི་འདྲ་བ་རེ་རེ་སྦྱོར་བ་ཡིས། ལྷ་རྣམས་ཀྱི་ནི་ལྷ་རེ་རེ་དག་
རྒྱུ་རེ་རེའོ། །བརྗོད་པར་བྱ་ནི་བརྗོད་པར་བྱ་བསྟན་པར་བྱ་བཤད་པར་བྱའོ། །
དག་རྒྱུ་དེ་བཤད་ཕུང་པོ་ནི་འོ་སྐོལ་རང་གི་ཕུང་པོ་རྣམ་པ་ལྔ་དང་འདི་ན་མེད་ཀྱང་
འོག་རྣམ་དག་ན་ཡོད་པས་ཉོན་མོངས་པ་ལྔ་དང་
། དབང་པོ་རྣམ་པ་དྲུག་དང་སྐྱེ་
མཆེད་དྲུག་དང་ཡུལ་དྲུག་དང་འབྱུང་བ་ཆེན་པོ་ལྔ་དག་རྒྱུ་གསུམ་གསུམ་མོ། །
དག་ལུགས་རང་བཞིན་གྱིས་ནི་ཞེས་པ་དེ་རྣམས་ལྷ་མོ་བཅོ་ལྔར་རོ། །རྣམ་པར་
དག་ནི་འབད་རྩོལ་མེད་པར་རང་བཞིན་གྱིས་ལྷ་དང་ལྷ་མོའི་བདག་ཉིད་ཅན་དུ་
རྣམ་པར་དག་པའོ། །
ད་ནི་དགོས་པ་གཉིས་ཀ་བཤད་པ་ནི། ཉོན་མོངས་ཤེས་བྱའི་སྒྲིབ་སྦྱང་བྱ་
ཞེས་པས་བསྟན། དེ་ལ་འོ་སྐོལ་དབང་ཐོབ་ཕན་ཆད་ལྷའི་སྐུར་སྒོམ་དགོས། མ་
སྒོམས་ན་ཡི་དམ་གྱི་ལྷ་སྤངས་པ་བྱ་བ་ཤིན་ཏུ་སྡིག་ཆེ་བ་ཡིན། དེས་ན་ཅིས་ཀྱང་
བསྐྱེད་རིམ་སྒོམ་དགོས་བསྐྱེད་རིམ་ལ་རྣམ་དག་ལེའུ་འདི་དགོས་པས། དེ་ཡང་
ཉམས་སུ་ལེན་པ་ལ་གཉིས་ལས་དང་པོ་ཀུན་རྫོབ་ལྷ་སོ་སོའི་རྣམ་པར་དག་པ་ལ་
བཞི། ཀུན་རྫོབ་ལྷ་སོ་སོའི་རྣམ་པར་དག་པའི་དག་རྒྱུ་བསྟན་པ་དང་གཅིག །
གང་དུ་དག་བྱ་བ་དང་གཉིས། དག་ལུགས་ཇི་ལྟར་དག་བྱ་བ་དང་གསུམ། དག་
236 287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་ལ་དགོས་པ་ཅི་ཡོད་བྱ་བ་དང་བཞིའོ། །དེ་ལ་ཀུན་རྫོབ་ལྷ་སོ་སོའི་རྣམ་པར་
དག་པའི་དག་རྒྱུ་ནི་གཞན་དུ་མི་གཏང་
། རང་གི་ཕུང་པོ་ལྔ་ཉོན་མོངས་པ་ལྔ་
དབང་པོ་དྲུག་སྐྱེ་མཆེད་དྲུག་ཡུལ་དུག་འབྱུང་བ་ཆེན་པོ་ལྔ་སྟེ། དག་རྒྱུ་གསུམ་
གསུམ་རྣམ་རྟོག་དུ་མས་བསྡུས་པ་དེ་ཡིན། གང་དུ་དག་ན་གང་གི་ཕུང་པོ་ཁམས་
དང་སྐྱེ་མཆེད་ལ་སོགས་པ་དམིགས་ལ་གཏི་མུག་རྡོ་རྗེ་མ་ལ་སོགས་པའི་སྐྱེ་
མཆེད་དྲུག་གི་ལྷ་མོར་བསྒོམས་པས། དོན་ལ་ལྷ་དང་ལྷ་མོའི་བདག་ཉིད་ཅན་དུ་
དག །དག་ ལུགས་འབད་རྩོལ་མེད་པར་ རང་བཞིན་གྱི་ཕུང་པོ་ཁམས་དང་སྐྱེ་
མཆེད་ལ་སོགས་པ་ལྷ་དང་ལྷ་མོའི་བདག་ཉིད་དུ་དག །དག་པ་ལ་དགོས་པ་ཅི་
ཡོད་བྱས་པ་ལ་ཉོན་མོངས་པའི་སྒྲིབ་པ་སྦྱངས་པར་བྱས་ཞེས་ཀུན་རྫོབ་ལྷ་སོ་
སོའི་རྣམ་པར་དག་པ་བསྐྱེད་རིམས་དེས་ཉོན་མོངས་པའི་སྒྲིབ་པ་སྦྱོང་སྟེ་དགོས་
པའོ། །
ད་ནི་དོན་དམ་དེ་བཞིན་ཉིད་ཀྱི་རྣམ་དག་ཅི་དགོས་ཀུན་རྫོབ་ལྷ་སོ་སོའི་
རྣམ་པར་དག་པས་ཆོག་མོད་བྱས་པ་ལ། ཀུན་རྫོབ་ལྷ་སོ་སོའི་རྣམ་དག་ལྷའི་སྐུ་
རང་ལ་ཞེན་ན་དེས་ཀྱང་འཆིང་བར་འགྱུར་བས་དོན་དམ་དེ་བཞིན་ཉིད་ཀྱི་རྣམ་
དག་བསྟན་པའོ། །དཔེར་ན་འདི་ དང་ འདྲ་གསུངས། རང་གི་རྐང་ལག་ ལྟ་ བུ་
གཅིག་ལ་ཐག་པའི་སྒྲོག་གིས་དམ་པོར་བཅིངས་པ་གཅིག་དང་
། གསེར་གྱི་སྒྲོག་
གིས་བཅིངས་པ་གཉིས། འཆིང་བའི་ནུས་པར་མཉམ་འམ་མི་མཉམ་དེ་མཉམ།
དེ་འོ་ན་འཆིང་པབར་བྱེད་པའི་འཆིང་བྱེད་ལ་བཟང་ངན་ཡོད་དམ་མེད། འཆིང་
བྱེད་ལ་བཟང་ངན་ཡོད་ཐག་པས་བཅིངས་པ་དེ་འཆིང་བྱེད་ན་གསེར་གྱི་སྒྲོག་
གིས་བཅིངས་པ་དེ་འཆིང་བྱེད་བཟང་པོ། འཆིང་བའི་ནུས་པ་ལ་ཁྱད་མེད། དཔེ་
236-288



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་བཞིན་དུ་རང་གི་ཕུང་པོ་ལ་སོགས་པའི་ཉོན་མོངས་པའི་རྣམ་པར་རྟོག་པ་དུ་
མས་བསྡུས་པའི་ཆོས་འདི་ལ་ཞེས་ནས་འཆིང་བྱེད་ངན་སྟེ་ཁམས་གསུམ་འཁོར་
བར་འཆིང་ཐག་པའི་སྒྲོག་དང་འདྲའོ། །ཕུང་པོ་ལ་སོགས་པ་ལྷའི་སྐུར་སྒོམས་
པས་ཡི་དམ་གྱི་ལྷའི་སྐུ་དེ་རང་ལ་ཞེན་ནས་སྟོང་ཉིད་ཀྱི་རྒྱས་མ་ཐེབས་ན་དེས་
ཀྱང་འཁོར་བར་འཆིང་འཁོར་བ་ལས་མི་འདའ་གཉིས་ཀས་འཆིང་ནུས་པ་ལ་ཁྱད་
མེད་པའོ། །འཆིང་བྱེད་ལ་བཟང་ངན་ཡོད་པ་བཞིན་ལྷའི་སྐུ་ལ་ཞེན་པས་བདེ་
འགྲོ་ལྷ་དང་མིའི་གོ་འཕང་ཐོབ་འཆིང་བྱེད་བཟང་པ་དང་འདྲ་ལ། ཕུང་པོ་ལ་
སོགས་པ་རྣམ་རྟོག་ལ་ཞེན་པས་ངན་སོང་གསུམ་དུ་འཆིང་ཐག་པ་དང་འདྲའོ། །
འཆིང་བ་ལ་སོགས་པའི་ནུས་པ་མཉམ་པ་བཞིན་གཉིས་ཀས་འཁོར་བ་ལས་མི་
འཕགས་པའོ། །
དེ་ནས་དོན་དམ་དེ་བཞིན་ཉིད་ཀྱི་རྣམ་པར་དག་པ་བྱ་བ་ལྷའི་སྐུ་ལ་སྐྱེ་
མེད་ཀྱི་རྒྱས་འདེབས་དགོས་པས་དེ་ལ་བཞི་ལས། དོན་དམ་དེ་བཞིན་ཉིད་ཀྱི་
དག་རྒྱུ་ཕུང་པོ་ལ་སོགས་པ་ལྷ་དང་ལྷ་མོར་བསྒོམས་པའི་ལྷའི་སྐུ་དེ་རང་དག་
རྒྱུའོ། །གང་དུ་དག་ན་ལྷའི་སྐུ་དེ་བདེ་སྟོང་དབྱེར་མེད་ཀྱི་བདག་ཉིད་དུ་དག །
དག་ལུགས་ཇི་ལྟར་དག་ན་ལྷ་དང་ལྷ་མོའི་སྐུ་དེ་རང་ཡང་བདེ་སྟོང་གཉིས་མེད་དུ་
བསྒོམས་པས་འབད་རྩོལ་བྱ་མི་དགོས་པར་རང་བཞིན་གྱིས་ལྷ་དང་ལྷ་མོ་ཐམས་
ཅད་བདེ་སྟོང་དབྱེར་མེད་དག་གོ །དག་པ་ལ་དགོས་པ་ཅི་ཡོད་ན། ཤེས་བྱའི་
སྒྲིབ་པ་སྦྱང་བར་བྱ་ཞེས་སྡེབས་ལ་དོན་དམ་དེ་བཞིན་ཉིད་ཀྱི་རྣམ་དག་གི་སྟོང་
ཉིད་ཀྱིས་རྒྱས་བཏབ་པས་ཤེས་བྱའི་སྒྲིབ་པ་སྦྱོང་བའི་དགོས་པའོ། །དེ་ལྟར་
ཉམས་ལེན་དུ་བྱས་པའོ། །བླ་མ་ལྷོ་པའི་ཞལ་ནས་བསྐྱེད་རིམ་རང་རྫོགས་རིམ་དུ་
236 ---289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
འགྲོ་བ་ཅིག་ཡོད་བྱ་བ་དེ་འདི་ཡིན་གསུངས་སོ། །
ད་ནི་དོན་དམ་དེ་བཞིན་ཉིད་ཀྱི་རྣམ་དག་རྒྱས་པར་བཤད་པ་ནི། དེའང་
གོང་གི་དག་པ་དེ་བཞིན་ཉིད་དུ་བརྗོད་ཞེས་པའི་ཚིག་གཉིས་པོ་དེ་འདིས་རྒྱས་
པར་འཆད་དེ། རང་རིག་བདག་ཉིད་དག་པ་ཉིད་ནི་ཕུང་པོ་ལ་སོགས་པ་ལྷ་དང་
ལྷ་མོར་བསྒོམས་ལྷ་དང་ལྷ་མོ་དེ་ཡང་བདེ་སྟོང་དུ་བསྒོམས་པས་ཡང་དག་པའམ་
གྲོལ་བ་ཡིན་གྱི། དག་པ་གཞན་ནི་གཟུང་འཛིན་དང་བཅས་པའི་ཉན་རང་སེམས་
ཙམ་པས། རྣམ་གྲོལ་མིན་ནི་ལྷ་དང་ལྷ་མོ་དེ་ལ་བདེ་སྟོང་གི་རྒྱས་མ་བཏབ་པས་
མི་གྲོལ། འོ་ན་དག་རྒྱུ་རང་གང་ཞེ་ན། ཡུལ་གྱི་དངོས་པོ་ཞེས་པ་ཕུང་པོ་དང་
ཁམས་ ལ་སོགས་ པའི་ཡུལ་གྱི་དངོས་པོ་དེའོ། །དག་པའི་ཕྱིར་ནི་ཕུང་པོ་ལ་
སོགས་པའི་ཡུམ་དེ་ལྷ་དང་ལྷ་མོར་བྱས་དེ་ལ་སྟོང་པས་རྒྱས་བཏབ་པས། །རང་
གིས་རིག་པ་བདེ་བའི་མཆོག་ནི་ལྷ་དང་ལྷ་མོ་དེ་ཡང་བདེ་སྟོང་དུ་བསྒོམ་པའོ། །
འོ་ན་ཡུལ་གྱི་དངོས་པོ་དགུ་ཞེས་གསུང་ན་ཡུལ་གྱི་དངོས་པོ་བྱ་བ་དེ་རང་གང་
ཡིན་ཞེ་ན། །གཟུགས་ལ་སོགས་པའི་ཡུལ་རྣམས་དང་ནི་ཡུལ་གཟུགས་ལ་སོགས་
པ་ཐམས་ཅད། གཞན་ཡང་དེ་ལས་གཞན་དུ་གྱུར་པ། རྣལ་འབྱོར་པས་མཐོང་ལ་
ནི་ཕུང་པོ་ལྔ་ཉོན་མོངས་པ་ལྔ་འབྱུང་ཆེན་ལྔ་སྐྱེ་མཆེད་དྲུག་ལ་སོགས་པའོ། །
དངོས་པོ་དེ་ཀུན་དག་པ་སྟེ་ནི་དེ་རྣམས་ཐམས་ཅད་ལྷར་དག་ལྷ་དེ་ཡང་བདེ་སྟོང་
དུ་བསྒོམས་པས། འདི་ལྟར་འགྲོ་བ་སངས་རྒྱས་བདག་ཞེས་པ་འགྲོ་བ་ཐམས་
ཅད་སངས་རྒྱས་ཀྱི་རང་བཞིན་ནམ་བདག་ཉིད་དུ་འདུག་གོ །དེ་ཅི་ན་དོན་ལ་
ཁམས་གསུམ་གྱི་སེམས་ཅན་ཐམས་ཅད་ཀྱི་ཕུང་པོ་དང་ཁམས་དང་སྐྱེ་མཆེད་རྣམ་
རྟོག་དུ་མས་བསྡུས་པ་འདི་ལྷ་དང་ལྷ་མོའི་བདག་ཉིད་དུ་འདུག །ལྷ་དང་ལྷ་མོ་དེ་
236 290



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡང་བདེ་སྟོང་དུ་འདུག་པས་སེམས་ཅན་ཐམས་ཅད་སངས་རྒྱས་ཀྱི་རང་བཞིན་
ནམ་བདག་ཉིད་དུ་འདུག་གོ །ཀྱེ་བཅོམ་ལྡན་ཞེས་པས་དྲིས་ན་འདི་ལྟར་འགྲོ་བ་
སངས་རྒྱས་བདག་ཞེས་པ་སེམས་ཅན་ཐམས་ཅད་ཀྱི་ཕུང་པོ་ལ་སོགས་པ་ལྟར་
འདུག་ལྷ་དེ་ཡང་བདེ་སྟོང་སངས་རྒྱས་ཀྱི་བདག་ཉིད་དུ་དག་པས་སེམས་ཅན་
ཐམས་ཅད་སངས་རྒྱས་ཀྱི་བདག་ཉིད་ཡིན་གསུངས་ན། འོ་ན་སེམས་ཅན་ཐམས་
ཅད་འབད་མེད་དུ་གྲོལ་བར་འགྱུར་བས་མ་དག་པ་མེད། འོ་ནི་རྣམ་པར་དག་པ་
གང་ལགས་ཞེས་དྲིས། བཅོམ་ལྡན་བཀའ་ལན་བྱུང་ངོ་
། །གཟུགས་ལ་སོགས་པ་
ཕུང་པོ་ལྔ་པོ་དང་ཡུལ་དྲུག་ལ་སོགས་པའོ། །འོ་ན་གཟུགས་ལ་སོགས་པ་དེ་ཅིའི་
སླད་དུ་རྣམ་པར་མ་དག་བྱས་པ་ལ་གཟུང་བ་དང་འཛིན་པའི་ཕྱིར་ཞེས་པ་ཐམས་
ཅད་གཟུང་འཛིན་གཉིས་ཀྱི་རང་བཞིན་དུ་འདུག །རྡོ་རྗེ་སྙིང་པོས་གསོལ་བ། དེ་
རང་ལ་དྲིས། ཀྱེ་བཅོམ་ལྡན་འདས་ཞེས་བོས་ནས། གཟུང་བ་ནི་གང་ལགས་
འཛིན་པ་ནི་གང་ལགས། ཞེས་དྲིས། བཅོམ་ལྡན་བཀའ་ལན་མིས་གཟུགས་ནི་
གཟུང་ པར་ བྱ་མིག་གིས་ཡུལ་ གཟུགས་ པའི་རྣམ་ པ་ གསུམ་དུ་བཟུང་
། ཡུལ་
གཟུགས་སྡུག་
པ་ལ་ཆགས། མི་སྡུག་པ་ཞེ་སྡང་། བར་པ་ལ་གཏི་མུག་སྐྱེའོ། །
དེ་བཞིན་དུ་སྒྲ་ནི་རྣ་བོས་མཉན་པར་བྱ། སྒྲ་སྙན་པ་ལ་ཚིགས། མི་སྙན་པ་
ལ་ཞེ་སྡང་། བར་པ་ལ་གཏི་མུག་སྐྱེ། དྲི་ནི་སྣ་ཡིས་ཚོར་བར་བྱ་སྣ་དྲི་ཞིམ་
ཆགས་མི་ཞིམ་པ་ལ་ཞེ་སྡང་བར་པ་ལ་གཏི་མུག །ལྕེ་ཡིས་རོ་ནི་རིག་པ་བྱ་རོ་ཞིམ་
པ་ལ་ཆགས་པ་མི་ཞིམ་པ་ལ་ཞེ་སྡང་བར་པ་ལ་གཏི་མུག །དངོས་པོ་ལུས་ཀྱིས་
རེག་པར་བྱ་ནི་ལུས་ཀྱི་དབང་པོ་རེག་བྱ་འཇམ་པ་ལ་ཆགས་རྩུབ་པ་ལ་ཞེ་སྡང་
བར་པ་ལ་གཏི་མུག་སྐྱེ། ཡིད་ཀྱིབདེ་སོགས་ཐོབ་པ་ནི། ཡིད་ཀྱི་དབང་པོ་བདེ་བ་
236-291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལ་ཆགས། སྡུག་བསྔལ་ལ་ཞེ་སྡང་བཏང་སྙོམས་ལ་གཏི་མུག་སྐྱེ། འོ་ན་ཉོན་
མོངས་པ་དེ་རྣམས་པ་རེའི་ཐེག་པ་ལྟར་སྤང་ངམ་བྱས་པ་ལ་མི་སྤང་
། དག་པས་
ཕུང་པོ་ལ་སོགས་པ་ཉོན་མོངས་པ་ལྷའི་སྐུར་དག་པར་བྱ། སྤང་བྱའི་དུག་མེད་
བྱས་ནས་ནི་ལྷའི་སྐུ་དེ་རང་ལ་ཞེན་ན་དེས་ཀྱང་འཆིང་བས་ལྷ་དེ་ཡང་བདེ་སྟོང་དུ་
བྱས་ལ། བསྟེན་བྱ་འདི་དག་བསྟེན་པ་ཉིད་དེ་རྣམས་ལྷ་རེ་བྱས་ལྷ་བདེ་སྟོང་དུ་
བྱས་ལ་བསྟེན་པར་བྱ་བ་ཉིད་ཡིན། འོ་ན་གཟུགས་ལ་སོགས་པ་གཟུང་འཛིན་
དང་བཅས་པ་དེ་ཉན་རང་ལྟར་མི་སྤུང་པར་བསྟེན་གསུང་པ་བསྟེན་ལུགས་ཇི་ལྟར་
བསྟེན་ན།
ཀུན་རྫོབ་ལྷ་སོ་སོའི་རྣམ་དག་གི་རྒྱུས་བཤད་ནི། གཟུགས་ཕུང་རྡོ་རྗེ་མ་
ཡིན་ཏེ། གཟུགས་ཀྱི་ཕུང་པོ་རྣམ་པར་དག་པ་ལྷ་མོ་རྡོ་རྗེ་མ། རྡོ་རྗེ་མ་བདེ་སྟོང་དུ་
བསྒོམ། ཚོར་བ་ལ་ཡང་དཀར་མོར་བརྗོད་ཚོར་བའི་ཕུང་པོ་རྣམ་པར་དག་པ་དཀར་
མོ་དཀར་མོ་ཉིད་བདེ་སྟོང་། དེ་བཞིན་དུ་འདུ་ཤེས་ཀྱི་ཕུང་པོ་རྣམ་པར་དག་པ་ཆུ་
མའོ། །འདུ་བྱེད་ཀྱི་ཕུང་པོ་རྣམ་པར་དག་པ་རྡོ་རྗེ་མཁའ་འགྲོ་མ། རྣམ་ཤེས་ཀྱི་
ཕུང་པོ་རྣམ་པར་དག་པ་བདག་མེད་རྣལ་འབྱོར་མའི་ངོ་བོ་ཡིན། །དེ་རྣམས་འཇུག་
བསྡུ་བ་རྟག་ཏུ་དུས་རྟག་ཏུའོ། །འདི་དག་རྣམ་པར་དག་པ་ནི་ནང་གི་ལྷ་མོ་ལྔས་
ཕུང་པོ་ལྔ་འབྱུང་ཆེན་ལྔ་རྣམ་པར་དག་པ་ལྷ་མོ་ལྔ་བདེ་སྟོང་དུ་དག་པར་བྱས་ནས།
དེ་ཉིད་ནི་ལྷ་ལ་སྐྱེ་མེད་རྒྱས་བཏབ་བསྒོམས་ན་རྣལ་འབྱོར་པ་བསྐྱེད་རིམ་བསྒོམ་
པའི་གང་ཟག །འགྲུབ་འགྱུར་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་འགྲུབ་པར་
འགྱུར་བའོ། །རྣམ་དག་དེ་ཡིན་ན་འགོད་ས་ནི། ནང་གི་འཕར་མའི་པད་མ་འདབ་
མ་བཞི་པ་དབུས་ཀྱི་ལྟེ་བ་དང་ལྔ་ལ་བསྒོམ་མོ། །
236 --292



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ནས་ཕྱི་འཕར་མ་དགོད་ས་དེ་མདོར་བསྟན། དེ་རྒྱས་པར་བཤད་པ་ལ་
དབང་ལྡན་བྱང་ཤར་མཚམས་སུ་སུ་ཀ་སི་འཁོད་ཅིག །མེ་ཤར་ལྷོར་རི་ཁྲོད་མ།
བདེན་བྲལ་ལྷོ་ནུབ་དུ་རྡོལ་པ་མོ། །རླུང་ནུབ་བྱང་དུ་ལྷ་མོ་གཡུང་མོ་དེ་རྣམས་པད་
མ་འཚམས་ཀྱི་བཞི་ལའོ། །ཕྱི་མ་ལྷ་མོ་དཀར་མོ་སོགས་ཕྱོགས་བཞིའི་དགོད་
སའོ། །དབང་པོ་ཤར་ཕྱོགས་སུ་ལྷ་མོ་དཀར་མོ་འཁོད་ཅིག །གཤེན་རྗེ་ལྷོ་ཕྱོགས་
སུ་ལྷ་མོ་ཆོམ་རྐུན་མ། ཆུ་བདག་ནུབ་ཕྱོགས་སུ་ལྷ་མོ་རོ་ལངས་མ། ལུས་ངག་བྱང་
ཕྱོགས་སུ་ལྷ་མོ་གྷས་མ་རི་འཁོད་ཅིག །འོག་དུ་ས་སྤྱོད་མ་བདག་མེད་མའི་འོག་
མ་གིས་ས་སྤྱོད་མ་འཁོད་ཅིག །སྟེང་དུ་མཁའ་སྤྱོད་མ་བདག་མེད་མའི་སྟེང་ཡོ་
གིར་མཁའ་སྤྱོད་མ་འཁོད་ཅིག །འོ་ན་དགོད་ས་དང་དེ་ཡིན་ན་དུས་ནམ་གྱི་དུས་
སུ་སྒོམ་བྱས་པ་དང་
། བསྐྱེད་པའི་རིམ་པ་ཉིད་ཀྱི་ཕྱོགས་ནི་བསྐྱེད་རིམ་བསྒོམ་
པའི་དུས་སུའོ། །སྲིད་དང་ནི་བརྟག་པ་རྣམ་པར་དག་པ་ཞི་བའི་རང་བཞིན་ནི་ཆད་
པ་རྣམ་པར་དག་པའི་རང་བཞིན་ནམ་བརྡར། ལྷ་མོ་འདི་གཉིས་རྣམ་པར་གནས་
ནི་ས་སྤྱོད་མ་དེ་དེ་སྲིད་པ་རྟག་པ་རྣམ་པར་དག་པའི་བདག་ཉིད། མཁའ་སྤྱོད་མ་
དེ་ཞི་བ་ཆད་པ་རྣམ་པར་དག་པའི་བདག་ཉིད་དོ། །
འོ་ན་དགོད་ས་དེ་ཡིན་ན་ལྷ་མོ་བཅུ་པོ་དེའི་དག་རྒྱུ་ནི། གཟུགས་ལ་
དཀར་མོ་རྟག་ཏུ་བཤད་ཡུལ་གཟུགས་རྣམ་པ་དག་པ་ལྷ་མོ་དཀར་མོ་དཀར་མོ་
ཉིད་སྟོང་ཉིད་དུ་གྱིས་ལོ། དེ་བཞིན་དུ་སྒྲ་རྣམ་པར་དག་པ་ལྷ་མོ་ཆོམ་རྐུན་མ།
དྲིའི་ཆ་རྣམ་པར་དག་པ་ལྷ་མོ་རོ་ལངས་མ། རོ་རྣམ་པར་དག་པ་གྷས་མ་རི། རེག་
རྣམ་པར་དག་པ་ས་སྤྱོད་མ། ཡིད་ཀྱི་ཡུལ་ཆོས་རྣམ་པར་དག་པ་ལྷ་མོ་མཁའ་སྤྱོད་
པ་རྟག་ཏུ་དུས་རྟག་ཏུ་ནི་འདི་རྣམས་རྣམ་དག་ཡུལ་དྲུག་པོ་འདི་རྣམས་ལྟར་དག་
236-293



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པས། དེ་ཉིད་རྣལ་འབྱོར་པས་ཡུལ་ལྷར་བྱས་ལྷ་བདེ་སྟོང་སྐྱེ་མེད་རྒྱས་བཏབ་
སྒོམས་པས། རྣལ་འབྱོར་པས་འགྲུབ་འགྱུར་རྟེན་གྱི་གང་ཟག་དེ་ཕྱག་རྒྱ་ཆེན་པོ་
མཆོག་གི་དངོས་གྲུབ་འགྲུབ་པར་འགྱུར་རོ། །འོ་ན་མཚམས་ཀྱི་ལྷ་མོ་བཞིའི་དག་
རྒྱུ་གང་ཞེ་ན། ས་ནི་པུ་ཀ་སི་ནི་འབྱུང་བ་ས་རྣམ་པར་དག་པ་པུ་ཀ་ཆོས་དབྱིངས་
སྟོང་ཉིད་དོ། །
ཆུ་ཁམས་སྔོན་པ་ནི་འབྱུང་བ་ཆུ་རྣམ་པར་དག་པ་མངོན་པ་མོ། མེ་ནི་
གཏུམ་མོ་མེ་རྣམ་པར་དག་པ་གཏུམ་མོ། རླུང་ནི་རླུང་རྣམ་པ་དག་པ་ནི་གཡུང་མོ།
གོང་གི་འཕར་མའི་ལྷ་ལྔ་པོ་དེས་ཕུང་པོ་ལྔ་རྣམ་པར་དག་པ་ཡིན་པར་མ་ཟད།
ཉོན་མོངས་པ་ལྔ་རྣམ་པར་དག་པ་བསྟན་པ་ནི། ཞེ་སྡང་ཞེས་བཤད་རྡོ་རྗེ་རང་ཀ་
མའི་ཞེ་སྡང་རྣམ་པར་དག་པ་རྡོ་རྗེ་མ་ཟེར་ཀྱང་བདག་མེད་མའོ། །འདོད་ཆགས་
རྣམ་པར་དག་པ་ཆུའི་རྣལ་འབྱོར་མ། ཉོན་མོངས་པ་ཕྲག་དོག་རྣམ་པར་དག་པ་རྡོ་
རྗེ་མཁའ་འགྲོ་མ། ཉོན་མོངས་པ་སེར་སྣ་རྣམ་པར་དག་པ་དཀར་མོ། ཉོན་མོངས་
གཏི་མུག་རྣམ་པར་དག་པ་ལྷ་མོ་རྡོ་རྗེ་མའོ། །ཞེ་སྡང་ལ་སོགས་དེ་རྣམས་རྣམ་
དག་རྒྱུ་ཉོན་མོངས་པ་ཞེ་སྡང་ལ་སོགས་པ་ལྔ་པོ་དེ་སྦྱང་གཞི། སྦྱོང་བྱེད་རྣམས་
སྦྱོང་ཉོན་མོངས་པ་དེ་རྣམས་ལྷ་མོ་ལྔ་ལྷ་དེ་རྣམས་སྟོང་ཉིད་དུ་སྦྱོང་ཞེའོ། །འོ་ན་
ལྷ་མོ་བཅོ་ལྔའི་བསྐྱེད་རིམ་སྒོམ་ན་དང་དེ་ཡིན་ན་ཧེ་རུ་ཀའི་བསྐྱེད་རིམ་གྱི་རྣམ་
དག་གང་ཡིན་ན། ཕྱག་གི་དག་པ་སྟོང་པ་ཉིད་ནི་སྟོང་པ་ཉིད་བཅུ་དྲུག་དག་པའི་
རྟགས་སུ་ཕྱག་བཅུ་དྲུག །བདུད་དག་པ་ལས་ཞབས་རྣམས་ཉིད་བདུད་བཞི་རྣམ་
པར་དག་པ་ཞབས་བཞིར་བྱུང་བའོ། །ཡང་ན་བསྡུ་བའི་དངོས་པོ་བཞིས་སེམས་
ཅན་གྱི་དོན་བྱེད་པའི་རྟགས་སུ་ཞབས་བཞི། རྣམ་ཐར་བརྒྱད་གྱིས་ཞལ་རྣམ་པར་
236-294



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ར་པ་སྒོ་བརྒྱད་རྟགས་སུ་ཞལ་རྣམ་པ་བརྒྱད། རྡོ་རྗེ་གསུམ་གྱི་སྐུ་རྡོ་རྗེ་གསུང་རྡོ་
རྗེ་ཐུགས་རྡོ་རྗེ་གསུམ་དག་པའི་བརྡར་སྤྱན་གསུམ་བྱུང་བའོ། །རྣམ་དག་དེ་གང་
གི་དུས་སུ་བསྒོམ་ན། བསྐྱེད་པའི་རིམ་པའི་ཕྱོགས་བསྐྱེད་རིམ་དུས་སུའོ། །འདིས་
ནི་ཕུང་པོ་སྦྱོང་བར་བྱ་ནི་ཕུང་ཁམས་ཀྱི་རྣམ་རྟོག་ལྷ་དང་ལྷ་མོར་སྦྱོང་བའོ། །དེ་
ལྟར་ཀུན་རྫོབ་ལྷ་སོ་སོའི་རྣམ་པར་དག་པ་ལ་མདོར་བསྟན་པ། དགོས་པ་བསྟན་
པ། རྒྱས་པར་བཤད་པ་གསུམ་དུ་བྱས་ནས་བཤད། དོན་དམ་དེ་བཞིན་ཉིད་ཀྱི་
རྣམ་པར་དག་པ་མདོར་བསྟན་པ། ངེས་པ་
ངེས་པ་བསྟན་པ། དོན་དམ་དེ་བཞིན་ཉིད་ཀྱི་
རྣམ་པར་དག་པ་རྒྱས་པར་བཤད་པ་གསུམ་དུ་བྱས་ནས་བཤད། །
ད་ནི་འཇུག་བསྡུ་བ་ལ་གཉིས་ལས། གང་དང་གང་གིས་འཇིག་རྟེན་ཚིག་
གཉིས་ཀྱིས་ཀུན་རྫོབ་ལྷ་སོ་སོའི་རྣམ་པ་དག་པ་འཇུག་བསྡུ་བ། དེ་ཉིད་མི་ཤེས་
འཇིག་རྟེན་ཞེས་པ་ལ་སོགས་པས་དོན་དམ་དེ་བཞིན་ཉིད་ཀྱི་རྣམ་པར་དག་པའི་
འཇུག་བསྡུ་བ་བསྟན། དང་པོ་ཀུན་རྫོབ་ལྷ་སོ་སོའི་རྣམ་པར་དག་པའི་འཇུག་བསྡུ་
བ་ནི། གང་དང་ཕུང་པོ་ལྔ་དང་ཡུལ་དྲུག་ལ་སོགས་པ། གང་གིས་འབྱུང་ཆེན་ལྔ་
དང་ཉོན་མོངས་པ་ལྔ་ལ་སོགས་པ་གང་གིས། འཇིག་རྟེན་འཆིང་འགྱུར་ཕུང་པོ་
དང་ཉོན་མོངས་པ་ལ་སོགས་པ་གང་ལ་ཞེན་པ་དེས། འཆིང་བར་འགྱུར་བ་དེའོ། །
དེ་དང་ཕུང་པོ་ལྔ་དང་ཉོན་མོངས་པ་ལྔ་ལ་སོགས་པ་ལྟར་བྱས་པ་དེས་ནི་ཉོན་
མོངས་པ་ལྷར་བྱས་ལྷའི་བསྒོམས་ནས། འཆིང་བ་གྲོལ་བ་ནི་ཕུང་པོ་དང་ཉོན་
མོངས་པ་གང་ལ་ཞེན་པ་དེས་འཆིང་བར་འགྱུར་བ་དེ་ལྷའི་སྐུར་བྱས་པས་ཁམས་
གསུམ་འཁོར་བའི་སྲིད་པས་འཆིང་བ་ལས་གྲོལ་བར་འགྱུར་རོ། །
ད་ནི་དོན་དམ་དེ་བཞིན་ཉིད་ཀྱི་རྣམ་པར་དག་པའི་འཇུག་བསྡུ་བ་ནི།
236-295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དོན་ལ་གསེར་གྱི་སྒྲོག་དང་ཐག་པའི་སྒྲོག་གི་དཔེ་ཡང་དོན་འདི་ཡིན། དེ་ཉིད་བྱ་
བ་སྟོང་ཉིད་སྐྱེ་མེད་དེ། །ཡེ་ཤེས་ནི་ཕུང་པོ་ལ་སོགས་པ་ལྷར་བྱས་ལྷ་དེ་ལ་སྐྱེ་
མེད་ཀྱི་རྒྱས་མ་ཐེབས་ན་དེ་ཉིད་མ་ཤེས་པའོ། །འཇིག་རྟེན་མི་གྲོལ་ཞིང་ལྷ་ལ་
སྟོང་ཉིད་རྒྱས་མ་ཐེབས་ན་འཇིག་རྟེན་པ་ལས་མི་གྲོལ་སླར་ཁམས་གསུམ་འཁོར་
བར་སྐྱེ་སྟེ། འཁོར་བ་ལས་མི་འདའ་ལྷ་མི་ལས་མི་ཐོབ། འོ་ན་པ་རའི་ཐེག་
ལྟར་གཞི་སྤངས་ན་གྲོལ་ལམ་བྱས་པ་ལ་དེ་ཉིད་རྣམ་སྤངས་ནི་ཡི་དམ་གྱི་ལྷ་དེ་
སྤངས་པར་སོང་ན་ཡང་། དངོས་གྲུབ་རྙེད་མི་འགྱུར་ཏེ་ཕུང་ཁམས་ལྷའི་སྐུ་ཡིན་
པས་ཡི་དམ་ལྷ་སྤངས་པས་དངོས་གྲུབ་ཐོབ་པར་མི་འགྱུར་རོ། །འོ་ན་དེ་ཉིད་མ་
ཤེས་པར་སོང་ན་ཡང་འཇིག་རྟེན་ལས་མི་གྲོལ་ཟེར་དེ་ཉིད་སྤངས་པས་སོང་ན་
ཡང་དངོས་གྲུབ་མི་ཐོབ་ན་ཇི་ལྟར་བྱ་ན། ཉན་རང་བཞིན་དུ་གཟི་མི་སྤང་པར་
གཞི་བསྒྱུར་གསུངས། དེ་ཕྱིར་ནི་སྤངས་ན་ཡང་དངོས་གྲུབ་ཐོབ་དེ་ཉིད་མ་
ནའང་མི་གྲོལ་བ་དེའི་ཕྱིར། །
དྲི་མེད་ནི་དྲི་དེ་ལྷའི་སྐུར་བསྒོམ་ལྷའི་སྐུ་སྟོང་པར་བསྒོམས་པས། དྲི་རང་
རྒྱུད་པ་དེ་མེད། སྒྲ་མེད་ནི་སྒྲ་ལྷའི་སྐུར་བསྒོམ་ལྷའི་སྐུ་སྟོང་ཉིད་དུ་བྱས་པས།
གཟུགས་ཉིད་མེད་གཟུགས་ནི་ལྷའི་སྐུར་བསྒོམ་ལྷའི་སྐུ་སྟོང་ཉིད་དུ་བྱའོ། །རོ་
མེད་ནི་རོ་ལྷའི་སྐུར་བསྒོམ་ལྷའི་སྐུ་སྟོང་ཉིད་དུ་བྱའོ། །སེམས་ཀྱི་རྣམ་པར་དག་
མེད་སེམས་ལྷའི་སྐུར་བྱ་ལྷའི་སྐུ་སྟོང་ཉིད་དུ་བྱས་པས། རེག་མེད་རེག་ལྷའི་སྐུར་
བྱ་ལྷའི་སྐུ་སྟོང་ཉིད་དུ་བྱས་པས། ཆོས་ལྷའི་སྐུར་བྱ་ལྷའི་སྐུ་སྟོང་ཉིད་དུ་བྱའོ། །
ཐམས་ཅད་རྣམ་པར་དག་ཉོན་མོངས་པའི་ཆོས་ཐམས་ཅད་ལྷའི་སྐུ་ལྷའི་སྐུ་སྟོང་
ཉིད་དུ་བྱའོ། །རང་བཞིན་དག་པའི་ཞེས་པ་ཕུང་པོ་ལ་སོགས་པ་ཐམས་ཅད་རང་
236 296



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བཞིན་གྱིས་ལྷའི་སྐུ་ཧེ་བཛྲར་བྱས་ལྷའི་སྐུ་དེ་ཡང་བདེ་སྟོང་དུ་རྣམ་པར་དག་པར་
བསྒོམ་པའོ། །འགྲོ་ལ་འགྲོ་བ་རིགས་དྲུག་སེམས་ཅན་འགྲོ་བར་ཤེས་ཡང་དག་
པར་རྫོགས་པའི་སངས་རྒྱས་ཀྱི་སར་འགྲོ་བར་ཤེས། དོན་ལ་ཕུང་ཁམས་ལྷ་དེ་ལ་
དོན་དམ་དེ་བཞིན་ཉིད་ཆོས་ཉིད་སྟོང་པས་རྒྱས་ཐོབ་ཅིག་ཞེས་པའོ། །དེ་ལྟར་
ལེའུའི་གཞུང་དེ་ལ་ཆོས་གཉིས། ཀུན་རྫོབ་ལྷ་སོ་སོའི་རྣམ་པར་དག་པ་དང་
།
དོན་དམ་དེ་བཞིན་ཉིད་ཀྱི་རྣམ་པར་དག་པ་གཉིས་སུ་ བྱས། དེ་གཉིས་ཀ་ལ་
མདོར་བསྟན་པ། དགོས་པ་རྒྱས་པར་བཤད་པ། འཇུག་བསྡུ་བ་བཞི་བཞིར་བྱས་
ནས་ལེའུའི་གཞུང་རྫོགས།
ལེའུའི་མཚན་ནི་རྣམ་པར་དག་པ་ནི་ཀུན་རྫོབ་ལྷ་སོ་སོའི་རྣམ་དག་དང་
དོན་དམ་དེ་བཞིན་ཉིད་ཀྱི་རྣམ་དག །ལེའུ་གཞུང་གཅོད་ཅིང་སྐྱོང་བར་བྱ་ཞེས་བྱ་
གཞུང་ ཚིག་ དང་ ཡི་གེར་ བསྟན་ པའོ། །དགུ་ པ་ གྲངས་ ཀྱི་ གནས་ གཞན་ནོ། །
གསལ་བའི་སྒྲོན་མེ་ལས་ལེའུ་དགུ་པའོ།། །
༈ ལེའུ་བཅུ་པ་འདི་ལ་དོན་རྣམ་པ་གསུམ་ལས། ལེའུ་ལེའུའི་འབྲེལ་ནི་དེ་
ལྟར་བསྐྱེད་པའི་རིམ་པ་དང་རྫོགས་པའི་རིམ་པ་རྣམ་དག་དང་བཅས་པའི་སྒོམ་པ་
དེ་ལ་སྔོན་དུ་དབང་བསྐུར་ཐོབ་དགོས་པས། ལེའུ་བཅུ་པ་དབང་གི་ལེའུ་བྱུང་
།
ལེའུ་མདོར་བསྟན་རྒྱས་བཤད་དབང་དུ་ན་ལེའུ་དང་པོར་རྣལ་འབྱོར་མ་རྣམས་ཅི་
རིགས་པར་ཞེས་པས་མདོར་བསྟན། དེ་འདི་ནས་དེ་ནས་ཇི་ལྟར་དཀྱིལ་འཁོར་
གྱི། །རིམ་པ་ཡང་དག་རབ་ཏུ་བཤད་ཞེས་པས། དེའི་དོན་ཡར་རྒྱས་པར་འཆད་
དོ། །
ལེའུ་མངོན་པར་རྟོགས་པའི་འབྲེལ་ནི། གང་ཟག་གཞན་གྱིས་བྱས་པའི་
236-297



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
དཀྱིལ་འཁོར་ཆོ་ག་ལ་རག་མི་ལས་པར་རྒྱུད་སྡེབས་ནས་དབང་ བསྐུར་དུ་ལམ་དུ་
སློང་པའོ། །
ལེའུ་འདི་རང་ལ་ཆོས་རྣམས་ གསུམ་ཡོད་པ་ལས། དང་པོ་བཤད་པར་
ཞལ་གྱིས་བཞེས་པ་ནི། དེ་ནས་ལེའུ་དགུ་པ་བཤད་པའི་དེ་ནས། ཇི་ལྟར་དཀྱིལ་
འཁོར་གྱི། རིམ་པ་ཡང་དག་རབ་དུ་བཤད་ནི། བསྙེན་པ་དང་
། ས་ཆོ་ག་དང༌།སྟ་
གོན་དང་། དཀྱིལ་འཁོར་བྲི་ཞིང་བསྒྲུབ་པ་ལྷ་ངོ་བསྟན་པ་ལ་སོགས་པའི་རིམ་པ་
དེ་ཡང་དག་པར་རབ་ཏུ་བཤད་པར་བྱའོ། །གང་གིས་ནི་སློབ་དཔོན་མཚན་ཉིད་
དང་ལྡན་པ་གང་གིས། །སློབ་མ་དབང་བསྐུར་བའི་རྡུལ་ཚོན་གྱི་དཀྱིལ་འཁོར་དུ་
བཅུག་ལྷ་ངོ་བསྟན་པའི་དེ་ནས་དབང་བསྐུར་བའི་ཆོ་ག་དེ་བཤད། ཆོ་ག་བྱ་བ་ནི།
བསྙེན་པ་ས་ཆོག་སྟ་གོན་དབང་བསྐུར་བའི་ཆོ་ག་བཤད་དོ། །
ད་ནི་ ལེའུའི་གཞུང་ འདི་ ལ་ རྒྱུད་ ཀྱི་ཆིངས་བྱས་ པའི་ནང་ དུ་ སྡུད་ན།
དཔལ་དགྱེས་པ་རྡོ་རྗེའི་རྒྱུད་འདི་ལ་གཞིའི་རྒྱུད་དང་། རང་བཞིན་གྱི་རྒྱུད་དང་།
འབྲས་བུའི་རྒྱུད་རྣམ་པ་གསུམ་ལས། ལེའུ་བཅུ་པ་འདི་ཙེ་ནེ་གཞིའི་རྒྱུད་དོ། །དེ་
ལ་བཞི་སྟེ་རྡོ་རྗེ་སློབ་དཔོན་གྱི་མཚན་ཉིད་དང་
། སློབ་དཔོན་གྱི་ལས་དང་
། སློབ་
མ་དཀྱིལ་འཁོར་དུ་གཞུག་ཅིང་ལྷ་ངོ་བསྟན་པ་དང་
། དབང་བསྐུར་བའོ། །དེ་
ལས་དང་པོ་རྡོ་རྗེ་སློབ་དཔོན་གྱི་མཚན་ཉིད་ནི་བརྟག་པ་ཕྱི་མའི་ལེའུ་དང་པོ་ནས།
རང་འདོད་ལྷ་མཉམ་རྣལ་འབྱོར་པས་རབ་མཐོང་སྔགས་ཀྱི་ཕ་རོལ་སོན་ཞེས་པ་
དང༌། གུར་གྱི་ལེའུ་བརྒྱད་པ་ནས། ཉན་ཐོས་སྤྱོད་པ་སྐྱོང་བྱེད་ཅིང་
། །དེ་ཉིད་བཅུ་
ནི་ ཡོངས་ཤེས་ ཤིང་། །དཀྱིལ་ འཁོར་འབྲི་བའི་ ལས་ ལ་ མཁས། །ཞེས་པ་ལ་
སོགས་པ་རྡོ་རྗེ་སློབ་དཔོན་གྱི་མཚན་ཉིད་བཅོ་བརྒྱད་བྱ་བ་ཞིག་བཤད་དོ། །དེ་
236 -298



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལྟར་སློབ་དཔོན་མཚན་ཉིད་དང་ལྡན་པ་དེས་དང་པོ་མཎྜལ་དང་མཆོད་པ་དང་
།
གཏོར་མ་བཤམ་པ་ལ་སོགས་པ་སྔོན་དུ་འགྲོ་བ་བྱ། ལྷ་མོ་བདག་མེད་མ་ལྟ་བུའི་
བསྐྱེད་པའི་རིམ་པ་བསྒོམས་ནས་བསྙེན་པ་ཞག་གསུམ་མམ་ལྔ་འམ་བདུན་ཅི་
རིགས་པ་བྱ། དེ་ནས་ནུབ་དང་པོ་སའི་ཆོ་ག་བྱེད། དེས་ས་བརྟག་པ་ས་བླང་པ་ས་
སྦྱང་ཞིང་སྲུང་བ་ས་གཟུང་བ་བྱའོ། །
དེ་ནས་ནུབ་གཉིས་པ་སྟ་གོན་གྱི་ཆོ་ག་ལ། དང་པོ་དཀྱིལ་འཁོར་གྱི་
བགེགས་བསལ་བའི་རིམ་པ་བྱ། དེ་ནས་སའི་ལྷ་མོ་བུམ་པ་སྦྱིན་སྲེག་སྟ་གོན།
སློབ་མ་སྟ་གོན་དུ་གནས་པའི་ཆོ་ག་རྣམས་བྱའོ། །དེ་ནས་ནུབ་གསུམ་པ་ལ་དང་
པོ་ཁོ་ན་ཐིག་གི་ཆོ་ག་ཇི་ལྟ་བས་ཐིག་གདབ། ཚོན་གྱི་ཆོ་ག་ཇི་ལྟ་བས་ཚོན་བྲི། དེ་
ནས་དཀྱིལ་འཁོར་གྱི་གནས་ཉེ་བར་བརྒྱན་པ་བྱ་དཀྱིལ་འཁོར་བསྒྲུབ་པ་བྱ། དེ་
ནས་སློབ་དཔོན་བདག་འཇུག་བྱ་བ་སློབ་མ་ལ་དབང་ཇི་ཙམ་བསྐུར་བ་ཞིག་
དཀྱིལ་འཁོར་གྱི་ལྷ་ལ་སློབ་དཔོན་བདག་ཉིད་ཀྱིས་དབང་བླང་བར་བྱའོ། །
སློབ་མ་དཀྱིལ་འཁོར་དུ་གཞུག་ཅིང་ལྟ་ངོ་བསྟན་པ་ནི། ཡོལ་བའི་ཕྱི་རོལ་
དུ་སློབ་མ་དེ་ལས་ཐམས་ཅད་པའི་བུམ་པའི་ཆུས་ཁྲུས་བྱས། གདོང་གཡོགས་
རས་དམར་པོ་དྲི་མ་མེད་པ་ཞིག་གིས་བཀབ། མཎྜལ་དབུལ། ཡོལ་བའི་ནང་དུ་
བཅུག་ དམ་ ཚིག་ དང༌ སྡོམ་ པ་ སྦོགས། ཡེ་ཤེས་ ཕབ། གདོང་གཡོགས་དགྲོལ།
དཀྱིལ་འཁོར་དུ་བཅུག་ནས་ལྷ་ངོ་བསྟན་པའི་བར་དེ་རྣམས་བྱེད་པའོ། །དེ་ནས་
དབང་བསྐུར་བ་ལ་དབང་རྣམ་པ་བཞི་ཡིན་གསུངས། རྡུལ་ཚོན་གྱི་དཀྱིལ་འཁོར་
དེའི་ ཤར་ ཕྱོགས་ སུ་བུམ་པའི་དབང་
། ལྷོ་ཕྱོགས་སུ་གསལ་བའི་དབང་། ནུབ་
ཕྱོགས་སུ་ཤེས་རབ་ཡེ་ཤེས་ཀྱི་དབང་
། བྱང་ཕྱོགས་སུ་དབང་བཞི་པ། ཇི་ལྟར་
236 299



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
བསྐུར་བའི་རིམ་པའོ། །དེ་རྣམས་ལེའུ་འདིའི་མངོན་པར་རྟོགས་པའི་མཐོ་ཅིག་
སློང་ན་དེ་ཙམ་པ་ཞིག་ལགས་གསུངས་སོ། །
དེ་ལ་ལེའུའི་གཞུང་འདི་ལ་བཞི་ལས། རྡོ་རྗེ་སློབ་དཔོན་གྱི་མཚན་ཉིད་ནི་
ལེའུ་འདི་ནས་མི་སྟོན་བརྟག་པ་ཕྱི་མའི་ལེའུ་དང་པོ་ནས། རང་འདོད་ལྷ་མཉམ་
རྣལ་འབྱོར་པས། རབ་མཐོང་སྔགས་ཀྱི་ཕ་རོལ་སོན། །ཚིག་གཉིས་དང་
། གུར་
གྱི་ལེའུ་བརྒྱད་པ་ནས། ཉན་ཐོས་སྤྱོད་པ་སྐྱོང་བྱེད་ཅིང་། ཞེས་པས་མཚན་ཉིད་
བཅོ་བརྒྱད་སྟོན། །སློབ་དཔོན་གྱི་ལས་ལ་བཞི་ལས། བསྙེན་པ་དང༌
། ས་ཆོག་
དང་། སྟ་བོན་དང་། དཀྱིལ་འཁོར་ཞག་གི་ཆོ་གའོ། །དང་པོ་བསྙེན་པ་ལ་གནས་
ཁང་ཞིག་ཏུ་བསྒྲུབ་པའི་གྲོགས་མཆོག་གཅིག་དང་གཉིས་དང་པོ་བསྙེན་པ་བྱེད་པ་
ལ། འཁོར་ལོའི་བདག་པོའི་བཟླས་པ་འབུམ། །དཀྱིལ་འཁོར་ཅན་གྱི་དེ་བཞིན་
ཁྲི་ཞེས་པ་སྟེ། དེ་ལ་དང་པོ་སློབ་དཔོན་དེས་ལེའུ་བརྒྱད་པ་བཞིན་ལྷ་མོ་བཅོ་ལྔའི་
བསྐྱེད་རིམས་ཡན་ལག་དྲུག་ལྡན་དུ་བསྒོམས་ལ། གཙོ་མོའི་ཨོཾ་ཨ་ཨ་ཨི་ཨི་ནས་
སྭཱ་ཧཱ་ཞེས་པའི་སྔགས་གུར་ལེའུ་བཞི་པའི་སྔགས་བཞི་ཁྲི་ཚོ་གཅིག་བསྐྱལ་བས་
དེས་འཁོར་གྱི་ཁྲི་ཐེམ། གཙོ་མོ་ལ་ཁྲི་ཚོ་གཅིག་ལས་མ་སོང་བས་ཨོ་ཨ་སྭཱ་ཧཱ་ལ་
ཁྲི་ཚོ་དགུ་བསྐྱལ་བས་གཙོ་བོའི་འབུམ་འཁོར་གྱི་ཁྲི་དེ་བཞིན་བྱེད་པའི་ལུགས་དེ་
གུར་གྱི་ལེའུ་བཞི་པ་ན་ཡོད། ཡང་གཙོ་མོའི་ཐུགས་ཀར་སྔགས་བཀོད་འཁོར་བཅུ་
བཞི་ཟློས་གྲོགས་བྱེད་པར་བསམས་ལ་གཙོ་མོའི་ཨོཾ་ཨཱཿསྭཱ་ཧཱ་ཞེས་པ་ལ་འབུམ།
འཁོར་རྣམས་ལ་ཨོཾ་ཨ་སྭཱ་ཧཱ། ཨོ་ཨི་སྭཱ་ཧཱ་ཞེས་པ་རེ་རེ་ལ་ཁྲོ་ཚོ་རེ་རེ་སྟེ་ཁྲི་ཚོ་
བཅུ་བཞི་སྟེ་ས་བོན་རྣམས་ ཨོ་དང་ སྭཱ་ཧི་བར་དུ་བཅུག་ནས་སོ་སོར་ཕྱི་ནས་
བསྐྱལ་བའི་ལུགས་སམ་པུ་ཏ་ན་ཡོད་དེ། དེ་ལྟར་ཞག་བདུན་ནམ་ལྔ་འམ་གསུམ་
236 300



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འམ་ཇི་ལྟར་རིགས་པ་གཅིག་བྱ་བ་དེ་ལ་འཁོར་ལོའི་བདག་པོ་ནི་དཀྱིལ་འཁོར་
གྱི་གཙོ་མོ། །བཟླས་པ་འབུམ་ནི་གཙོ་མོ་ལ་སྔོན་དུ་བསྙེན་པ་འབུལ་ལོ། །དཀྱིལ་
འཁོར་ཅན་གྱི་དེ་བཞིན་ཁྲི་ནི་འཁོར་ལྷ་མོ་བཅུ་བཞི་ལ་ཁྲི་ཚོ་རེ་རེ་བསྐྱལ་བའོ། །
དེ་ནི་སྔོན་དུ་བསྙེན་པ་བྱ་བའོ། །དེ་ལྟར་མངོན་དུ་བསྙེན་པ་ཐོན་ནས་སའི་ཆོ་ག་བྱ་
བ་ལ། བསྙེན་པ་གནས་འདི་ལྟ་བུ་རྒྱས་ནས་དབང་བསྐུར་ཆུ་ཕར་ཁར་བྱེད་ཀྱང་
མི་སྟོ་བས།
དང་པོ་ས་ཆོག་གི་གནས་བརྟག་པ་ནི། ཚལ་དང་ནི། ནགས་ཚལ་གསེབ་
དུ་ས་ཆོག་བྱ། སྐྱེ་བོ་མེད་གནས་ནི་སྐྱེ་བོ་དམ་ཚིག་མི་གཅིག་པའི་མི་མེད་པའི་
གནས་སུ་བྱ། བྱང་ཆུབ་སེམས་དཔའི་ཁྱིམ་ནི་རིགས་གསུམ་མགོན་པོའི་རྟེན་
བཞུགས་པའི་ཕོ་བྲང་དོན་ལ་ལྷ་ཁང་ངོ་
། །དཀྱིལ་འཁོར་ཁང་པ་ནི་ལྷོ་བལ་ཕན་
ཆོད་ན་རྒྱལ་པོ་ལ་སོགས་པ་བསོད་ནམས་ཅན་གྱི་གྲོང་ཁྱེར་གྱི་ཕ་ཚད་ན་ཐང་
ཤིང་ཆེན་པོ་དགྱེས་དེར་ཟུར་བཞི་ཀ་བས་བཏེག་ཐོག་ཕུབ་པ་ལོགས་མེད་པ་ཡོད་
པས་རྒྱལ་པོ་དང་བློན་པོ་ལ་སོགས་པ་ལ་དེར་བྱའོ། །དཀྱིལ་འཁོར་དམ་པ་ནི་
དཔལ་དགྱེས་པ་རྡོ་རྗེ་ཐུགས་ཀྱི་དཀྱིལ་འཁོར་ཡིན་པས་རྒྱུད་སྡེ་བཞིའི་དམ་པ་
ཞེས་བྱ་རབ་ཞེས་བྱ། གཙོ་མོ་ཞེས་བྱ་མཆོག་ཞེས་བྱ་བ་དེ་རབ་ཏུ་བཞེངས་ཤིག་བྱ་
བ་ཐལ་ལོ། །
གནས་དེར་ས་ཆོག་བྱེད་པ་ལ་དང་པོ་ལྷའི་བདག་ཉིད་ཀྱིས་ཟེར་ཡང་
གནད་དེར་ས་བརྙན་ཞིག་ལ་མཎྜལ་བྱས། དྲི་བཟང་པོས་བྱུག་མེ་ཏོག་ཚོམ་བུ་
བཀོད་མཆོད་པ་ལྔ་དང་བྷ་ལིང་གཉིས་བཤམས་ནས། ལྷ་མོ་བཅོ་ལྔའི་བསྐྱེད་
རིམ་ཡན་ལག་དྲུག་ལྷན་བསྒོམས་ལ་འཁོར་གྱི་ལྷ་མོ་བཅུ་བཞི་པོ་བདག་མེད་མའི་
236 301



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྙིང་ཁར་བསྡུས་ནས་རང་ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་
དང་ལྡན་པ་དེས་ས་ཆོག་བྱེད་པ་ལ། དང་པོ་ལྷའི་བདག་ཉིད་ནི་ལྷ་མོ་བཅོ་ལྔ་
བསྒོམ་པའི་བསྒྲུབ་པ་པོས་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་བྱེད་པའོ། །
རྣལ་འབྱོར་པས་ནི་ཧེ་རུ་ཀའི་ལྷའི་ང་རྒྱལ་དང་ལྡན་པའོ། །
ནོར་འཛིན་སྦྱང་ནི་ནོར་འཛིན་ས་ཡིན་སྦྱང་ཟེར་ཀྱང་ས་སྦྱང་བའི་སྔོན་དུ་
དང་པོ་ས་བླང་དགོས་པས་ས་བླང་བ་ནི། ས་བརྙན་གཅིག་ལ་མཎྜལ་གཅིག་བྱ་
དེར་དྲིའི་ཐེག་ལེ་གཅིག་བྱ། མེ་ཏོག་ཚོམ་བུ་བཀྲམ། དེར་ཐཾ་ལས་སའི་ལྷ་མོ་ལྟེ་
བ་ཡན་ཆད་ས་གསེབ་ནས་ཐོན་པ་སྐུ་མདོག་གསེར་གྱི་གཏན་པ་ཕྱིས་པ་ཏྲ་བ་
ཕྱག་གཡས་པ་ཁས་ལེན་མུ་ཏྲ། ཐལ་མོ་དེང་ངེ་བོ། ཕྱག་གཡོན་པ་གསེར་གྱི་བུམ་
པ་བསྣམས་པ་བརྒྱན་ཐམས་ཅད་ཀྱིས་བརྒྱན་པ་ཞིག་བསྐྱེད། ཡེ་ཤེས་ཀྱི་སའི་ལྷ་
མོའི་བསྟིམས་ལ་དངོས་སུ་མཆོད་ཡོན་སྔོན་དུ་འགྲོ་བའི་མེ་ཏོག་ལ་སོགས་པ་
མཆོད་པ་ལྔས་ཕྱི་མའི་ལེའུ་དང་པོ་ལྟར་མཆོད་ལ། བསྟོད་ཅིང་གསོལ་བ་གདབ་
པའམ་སྤྱི་མའི་ལེའུ་དང་པོ་ལྟར། མ་མ་རིན་ཆེན་སྣ་ཚོགས་འཛིན་ཞེས་པའི་ཚིག་
བཞིས་གསོལ་བ་གདབ་པ་བྱས་པས། སའི་ལྷ་མོ་ན་རེ་ས་ཕྱོགས་འདིར་ཁྱོད་ཀྱི་
སློབ་མ་རྣམས་ཀྱི་དོན་དུ་དཔལ་ཀྱེའི་རྡོ་རྗེའི་དཀྱིལ་འཁོར་བྲིས་ཤིག་ཞེས་ལན་
གསུམ་དུ་གནང་བ་བྱིན་པར་བསམས་ནས། ཡེ་ཤེས་ཀྱི་སའི་ལྷ་མོ་གཤེགས།
དམ་ཚིག་གི་སའི་ལྷ་མོ་དེ་ཉིད་དུ་ཐིམ་པར་བྱ་སྟེ་ས་བླང་བའི་ཆོ་གའོ། །དེ་ནས་ས་
སྦྱང་པ་ལ་ནོར་འཛིན་ནི་སའོ། །སྦྱང་པ་ནི་ས་སྦྱང་པ་སྟེ། དེ་ལ་གཉིས་ལས། ལས་
དང་བྱ་བས་སྦྱང་པ་ནི་ས་དེ་སུས་མི་ནུབ་ཙམ་འམ་མི་ནུབ་སྐེད་པ་ནུབ་ཙམ་བརྐོས་
ལ་དགོས་པ་ནི་སའི་རོ་ལྔ་བསལ་བའོ། །
236 -302



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཉིས་པ་སྔགས་དང་ས་མ་སྟིས་སྦྱང་པ་ནི་ས་གཞི་དེ་སྟོང་པ་ཉིད་དུ་
བསྒོམས་ལ་གུར་གྱི་ལེའུ་བརྒྱད་པའི་ༀ་མེ་དི་ནི་བཛྲ་བྷན་དྷ་ཧཱུྃ་དང་
། ཨོཾ་ཧཱུྃ་ཁཾ་ཧཱུྃ་
ཡེ་ཤེས་ཀྱིས་སྦྱིན་པའོ་ཞེས་པས་ས་སྦྱང་ངོ༌
། །དེ་ནས་ས་སྲུང་བ་ལ་འབད་པས་
བརྩོན་འགྲུས་དང་བཅས་པས་ས་གཞི་དེར་བདུད་རྩི་ལྔ་དང་ཆང་བསྲེས་པས་
བྱུགས་དེར་རཾ་ལས་ཉི་མའི་དལ་ལའི་སྟེང་དུ། ཧཱུྃ་ལས་རྡོ་རྗེ་ཅན་བྱ་སྟེ་ཞེས་པས་
ཉི་མ་དེ་ཧཱུྃ་ཞུ་བ་ལས་རྡོ་རྗེ་རྒྱ་གྲོམ་པ་དེའི་ལྟེ་བ་ལ། ཧཱུྃ་ལས་རྡོ་རྗེ་རྒྱ་གྲམ་པ་ནས་
འབྲུ་ཙམ་པ་འཕྲོས་པས་ས་གཞི་ཐམས་ཅད་རྡོ་རྗེ་རྒྱ་གྲམ་གྱི་གཏམ་གྱི་གཏམས་
པར་བསམ་ལ་ས་སྲུང་བའི་སྔགས་བརྗོད་པ་གང་བརྗོད་ན། གོང་དུ་གསུངས་པ་
ནི་ལེའུ་གཉིས་པར་བཤད་པ་སྔགས་ཉིད་ཀྱིས་ནི་ཨོ་རཀྵ་རཀྵ་ཧཱུྃ་ཧཱུྃ་ཕཊ་ཕཊ་སྭཱ་
ཧཱ་ས་སྦྱང་པའི་སྔགས་སོ་བྱས་པས། མཁས་པ་ནི་སྦྱང་ཞིང་སྲུང་བ་ལ་མཁས་པས།
འཛིན་མ་ནི་སའོ། །རྣམ་པར་སྦྱང་ནི་གོང་གི་སྔགས་དེ་ལན་གསུམ་བརྗོད་དེ་ས་
སྦྱང་ཞིང་བསྲུང་བའོ། །
དེ་ནས་དཀྱིལ་འཁོར་གྱི་སྟེགས་བུ་བྱ་བ་ལ། དེ་ནས་ས་སྦྱང་ཞིང་བསྲུང་
བའི་དཀྱིལ་འཁོར་ཁྲུ་གསུམ་དང་ནི། ཧེ་བཛྲ་ལྷ་དགུའི་བྱེད་ན་སྟེགས་བུའི་ངོས་རེ་
ལ་ཁྲུ་གསུམ་གསུམ་བྱ། མཐེ་བོང་གསུམ་ནི་ལྷག་པར་བྱས་ནི་ལྷ་མོ་བཅོ་ལྔའི་
བྱེད་ན་མར་མཚམས་ངོས་རེ་ལ་མེ་ལོང་མཐེབ་སོར་གསུམ་གྱིས་ལྷག་པར་བྱས་
མར་ མཚམས་ དེ་ལས་ཆུང་ངུ་མི་རུང་ངོ༌། །ཡར་མཚམས་ཁྲུ་བརྒྱའམ་སྟོང་ལ་
སོགས་པའོ། །དེར་དཀྱིལ་འཁོར་གྱི་སྟེགས་བུ་དབུས་མཐོ་བ་མཐའ་བགས་ཀྱིས་
དམའ་བ་བྱས་ལ་ས་ཆགས་ཡམས་གཅིག་དང་རྡོ་ཆགས་ཡམས་གཅིག་ཆུ་སྲོག་
ཆགས་མེད་པས་ཆུ་ཆགས་ཡམས་ཅིག་ཡང་ས་བཟང་པོའི་ས་ ཆགས་ཡམས་
236 -303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཅིག་བྱས་དེ་ཡང་ཆུ་ཆགས་ཡམས་གཅིག་བྱས་ལ་མེ་ལོང་གི་ངོས་ལྟར་བཅག་གོ །
དེ་ནས་ས་བཟུངས་ལ་མཆོད་པ་མང་པོ་བཤམ་པ་དང་
། ཐང་སྐུ་ལ་སོགས་པ་རིས་
སུ་བྲིས་པ་འབུར་དུ་བསྟོད་པ་ ལུགས་སུ་བླུགས་པ་ལ་སོགས་པ་ཏ་ཐའི་རྟེན་
དགྲམ་པ་དང་། གནམ་ཡོལ་གདུང་ཡོལ་རྩིབ་ཡོལ་ལ་སོགས་པ་དགྲམ་པ་ཡང་ས་
གཟུང་བའི་ཆོ་གར་འགྲོ་གསུངས་ཏེ། ནུབ་དང་པོ་སའི་ཆོ་ག་རྫོགས་སོ། །
དེ་ནས་ནུབ་གཉིས་པ་སྟ་གོན་གྱི་ཆོ་ག་བྱ་བ་ལ། དང་པོ་མཁོ་བའི་ཡོ་བྱད་
བསག་པ་ནི། སློབ་མ་ལ་དགོས་པའི་སོ་ཤིང་དང་སྲུང་སྐུད་དང་སྐྱོར་ཆུ་ཀུ་ཤ་ལ་
སོགས་པ་དང་། བུམ་པ་ལ་དགོས་པའི་རྫས་རིན་པོ་ཆེ་ལྔ་དང་སྨན་ལྔ་དང་
། ཁ་
རྒྱན་དང་མགུལ་ཆིངས་དང་མཚན་མ་ལ་སོགས་པ་དང་དཀྱིལ་འཁོར་གྱི་ལྷ་ལ་
དགོས་པའི་ སྤོས་དང་མེ་ཏོག་ མར་ མེ་ གཏོར་ མ་ ལ་ སོགས་པའི་ རྫས་རྣམས་
བསོགས་ལ། དང་པོ་སྟ་གོན་གྱི་སྔོན་རོལ་དུ་དཀྱིལ་འཁོར་གྱི་བགེགས་བསལ་
བའི་རིམ་པ་བྱེད་པ་ལ། དགོངས་ཀའི་དུས་སུ་སློབ་དཔོན་གྱིས་ཕྱི་རོལ་དུ་ཁྲུས་བྱ་
བ་ནི། ཁྲུས་དང་ནི་བདུད་རྩི་ལྔའི་ཆུས་ཁྲུས་བྱ་བའོ། །གཙང་སྦྲ་ནི་བདུད་རྩིའི་རི་
ལུ་ཁར་བཞུག་པའོ། །དྲི་ཞིམ་ལུས་ནི་ཙན་དན་ག་པུར་བླ་རྩི་ལ་སོགས་པའི་དྲི་
ཡིས་བདེ་གུས་ལུས་བྱུགས་པའོ། །སྣ་ཚོགས་རྒྱན་གྱིས་རྣམ་པར་བརྒྱན་ནི་རུས་
པའི་སྤྱི་གཙུག་རུས་པའི་རྣ་རྒྱན་ལ་སོགས་པས་སློབ་དཔོན་གྱི་ལུས་བརྒྱན་པའོ། །
དེ་ནས་ས་སྟེགས་དཀྱིལ་འཁོར་ གྱི་དབུས་སུ་བསྟན་ནང་ཚངས་ཅན་
གཅིག་བཏིང་། དེའི་སྟེང་དུ་འདུག་ལ་བསྐྱེད་རིམ་བསྒོམ་པ་ལ་སྲུང་བ་ཇི་ལྟར་
སྲུངས་པ་ཉིད་ཞེས་པ་དང་པོ་ཁོ་ན་སེམས་སྲུང་བའི་བསམ་པ་དང་ལྡན་པས
། །ༀ་
རཀྵ་རཀྵ་ཧཱུཾ་ཧཱུཾ་ ཞེས་ལན་ཅིག་བརྗོད། དེ་ནས་ལུས་བསྲུང་པའི་བསམ་པ་དང་ལྡན་
236-304



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པས་ལན་གཅིག་བརྗོད། དེ་ནས་གནས་བསྲུང་བའི་བསམ་པ་དང་ལྡན་པས་ལན་
གཅིག་བརྗོད་དེ། བདག་དང་གནས་དང་རྣལ་འབྱོར་བསྲུང་བ་ཞེས་བྱའོ། །དེ་
ནས་ གོང་ གི་ ཇི་ ལྟར་ བསམ་ གཏན་དེ་བཞིན་འདིར་ཞེས་པས་ཇི་ལྟར་བསམ་
གཏན་ནི་ལེའུ་བརྒྱད་པར་བཤད་པའི་དེ་བཞིན་འདིར་ཞེས་པ་ལྷ་མོ་བཅོ་ལྔའི་
བསྐྱེད་རིམ་ལེའུ་བརྒྱད་པ་བཞིན་དུ་འདིར་བསྒོམ་ཞེའོ། །
དེ་ལ་མངོན་པར་རྟོགས་པ་ཞིབ་མོ་གཅིག་ལེའུ་བརྒྱད་པར་བཤད། འདིར་
བློ་ལ་ཐོ་ཅིག་སླང་ན། དང་པོ་བླ་མ་དག་པའི་ཆོ་ག་གཅིག་བསྒོམ་མོ། །དེ་ནས་
ཚད་མེད་བཞི་བསྒོམ་མོ། །སྟོང་པ་ཉིད་དུ་བསྒོམ་མོ། །བསྲུང་བའི་འཁོར་ལོ། །
ཆོས་ ཀྱི་འབྱུང་གནས། འབྱུང་ པ་ རིམ་རྩེགས། གཞལ་ ཡས་ ཁོང་། གནད་ རོའི་
གདན་བཅོ་ལྔ། མངོན་བྱང་ལྔས་ལྷ་མོ་བཅོ་ལྔ་བསྐྱེད་པ། སྐྱེ་མཆེད་དྲུག་དང་སྐུ་
གསུང་ཐུགས་བྱིན་གྱིས་བརླབ་པ། ཡེ་ཤེས་སེམས་པ་སྤྱན་དྲངས་ནས་གཉིས་སུ་
མེད་ པར་ བསྲེ་ བ། དབང་ བསྐུར་ བ། མཆོད་ པ་ བསྟོད་ པ། བདུད་ རྩི་ མྱང་ པ།
བསྐྱེད་པའི་རིམ་པའི་རིག་འཛིན་བསྒོམ་པའི་བར་ལ་ཇི་ལྟར་བསམ་གཏན་ཞེས་
བྱའོ། །དེ་ནས་འཕྲེང་བ་ཞིག་ནས་བཟུང་ནས་གུར་གྱི་ལེའུ་བཞི་པ་བཞིན་ཨཱ་ཨ་
ཨ་ཨ་ནས་སྭཱ་ཧཱའི་བར་ལ་བཟླས་པས་བརྒྱ་རྩ་བརྒྱད་ཙམ་བྱ། བཟླས་པ་དེ་ཟིན་
པའི་བརྡར་སེ་གོལ་ལྟ་བུའམ་བརྡ་ཞིག་བྱ། དེ་ནས་མཆོག་གྲོགས་པ་བྱ་བ་ལས་
ཀྱི་སློབ་དཔོན་ཡང་ཟེར་པུ་ར་ས་པ་རྩེ་རྒོད་པ་ཟེར། ཆོ་གའི་ལག་ལེན་ཤེས་པ་
བཞིས་སློབ་དཔོན་ལྷ་མོ་བཅོ་ལྔའི་ང་རྒྱལ་དང་ལྡན་པ་དེ་ལ། སློབ་མ་གྷོ་རི་ལ་
སོགས་པ་བཞིའི་ང་རྒྱལ་དང་ལྡན་པས་མཆོད་བསྟོད་གསོལ་བ་འདེབས་པ་ནི།
མཆོད་དང་གསོལ་བ་གདབ་པ་ཉིད་ཞེས་པ་སྟེ། མཆོད་ཞེས་པ་ཤར་ཕྱོགས་ནས་
236-305



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འི་ཏིང་ངེ་འཛིན་གྱི་སྤོས་དང་མེ་ཏོག་ལ་སོགས་པ་མཆོད་པ་ལྔས་མཆོད། དེ་
བཞིན་དུ་ལྷོ་ནུབ་བྱང་བཞི་ནས། མཆོད། དེ་ནས་བར་འདིར་བསྟོད་ཞེས་བྱ་སྟེ་
བསྟོད་པའི་ས་བོན་འདི་ན་མེད་ཀྱང་འདིའི་ཐད་ཀའི་དཔང་པོ་གུར་གྱི་ལེའུ་བརྒྱད་
པས་བྱེད་དེ། ཞེ་སྡང་རྡོ་རྗེ་ཕྱག་འཚལ་བསྟོད། ཞེས་པ་ལ་སོགས་པས་བསྟོད་ལ།
གསོལ་བ་གདབ་པ་ཉིད་ནི་གུར་གྱི་ལེའུ་བརྒྱད་པའི་དེ་བཞིན་གཤེགས་པ་ཀུན་ཞི་
བ་ཞེས་པ་གསོལ་བ་གདབ་གུར་ནས་ཚིག་གཅིག་ལས་མེད་དེ་བླ་མ་ལྷོ་མ་གསང་
འདུས་རྗེས་སུ་འབྲངས་ནས་གསོལ་བ་གདབ་པའི་ཚིག་མི་འདྲ་བ་བཞི་བྱེད་དེ།
ལྷོ་ནས་ཙོའུ་རི་མ་ནུབ་ནཱ་བྷེ་ར་ལི་བྱང་ནས་གྷས་མ་རིའི་ང་རྒྱལ་གྱིས་མཆོད་
བསྟོད་གསོལ་བ་གདབ་པ་བྱའོ། །
གསོལ་བ་གཏབ་པ་དང་ཁ་ཅིག་ལྷ་འདེགས་གཤེགས་པ་ཡོད་པ་ལས།
འདིའི་ལུགས་ཀྱིས་སློབ་དཔོན་གྱིས་འཁོར་གྱི་ལྷ་མོ་བཞི་པོ་གཙོ་མོ་བདག་མེད་
པའི་ཐུགས་ཀར་བསྡུས་ལ། རང་ཧེ་རུ་ཀ་ཞལ་གཅིག་ཕྱག་གཉིས་པ་སྐུ་མདོག་
ནག་པོ་གཡས་རྡོ་རྗེ་གཡོན་ཐོད་པ་བསྣམས་པར་བསྒྱུར་བ་ནི། རྡོ་རྗེ་སེམས་པ་
སྙེམས་བྱས་ནས་ནི་ཞལ་གཅིག་ཕྱག་གཉིས་པའི་ང་རྒྱལ་གྱིས་བྱ་བའོ། །རྐང་པ་
གཡས་པ་ནི་གཡས་བརྐྱང་ནས། ཕྱག་གཉིས་ཀྱེའི་རྡོ་རྗེ་ནི་ཧེ་བཛྲ་ཞལ་གཅིག་
ཕྱག་གཉིས་པར་བསྒོམ། དཀྱིལ་འཁོར་དེའི་དབུས་སུ་གཡས་བརྐྱང་གིས་འདུག་
ལ་མིག་གཡས་པར་མ་ལས་ཉི་མ་གཡོན་པར་ར་ལས་ཟླ་བ་དེ་གཉིས་ཀྱི་ལྟེ་བའི་
སྟེང་དུ་རྡོ་རྗེ་སྔོན་པོའི་ལྟེ་བར་ཧཱུཾ་སྔོན་པོ་རེ་རེ་བསྒོམ། རྐང་པ་གཉིས་སུ་ཉི་མའི་
དཀྱིལ་འཁོར་རེ་རེའི་སྟེང་དུ་ཧཱུྃ་ལས་སྣ་ཚོགས་རྡོ་རྗེ་རྒྱ་གྲམ་པ་མེ་འབར་བ་རེ་
རེའི་སྟེང་དུ་ལྟེ་བར་ཧཱུྃ་རེ་རེ་བསྒོམས་ལ་མིག་རྐང་བྱིན་གྱིས་བརླབ་སྟེ། ལག་པར་
236-306



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྡོ་རྗེ་དྲིལ་བུ་འཛིན་པས་ཧེ་རུ་ཀའི་ང་རྒྱལ་བསྐྱེད་པའི་ཚིག་ཁའི་པད་མ་འཛུམ་
དང་བཅས་པ་ལ་སོགས་པ་བརྗོད། དེ་ནས་ལངས་ཏེ་དབང་ལྡན་གྱི་མཚམས་སུ་
སོང་ལ་བགེགས་ལ་བཀའ་བགོ་བ་ནི་གུར་གྱི་ལེའུ་བརྒྱད་པའི། ང་ནི་དཔལ་ལྡན་
སྙིང་རྗེའི་སྟོབས་ཞེས་པ་ནས། བགེགས་ཆེན་པོ་རྣམས་སོ་སོར་ཞེས་བརྗོད་ལ།
སམ་བུ་ཏོད་ཀྱི་བདག་རྡོ་རྗེ་སློབ་དཔོན་ཆེ་གེ་མོ་ཞེས་བྱ་བས་སློབ་མ་ཆེ་གེ་མོ་བླ་
ན་མེད་པའི་བྱང་ཆུབ་ལ་དགོད་པའི་ཕྱིར། ས་ཕྱོགས་ནམ་མཁར་ལྟར་དྲི་མ་མེད་
པ་འདིར་ཤི་ཧེ་བཛྲའི་དཀྱིལ་འཁོར་མ་ཧ་ཞིག་འབྲི་ཡིས་འདི་ན་གནས་པའི་ལྷ་
དང་ཀླུ་དང་གནོད་སྦྱིན་ལ་སོགས་པ་སོང་ཞིག །གང་དག་མི་འགྲོ་བར་གྱུར་པའི་
པའི་ཡེ་ཤེས་ཀྱི་རྡོ་རྗེ་ཆེན་པོ་རབ་ཏུ་འབར་བ་འདིས་ཀླད་པ་ཚལ་པ་བརྒྱར་འགས་
པར་འགྱུར་ཏ་རེ་ཞེས་པ་དང་
། ཁྲོ་བོའི་བཅུའི་སྔགས་དང་ཧེ་བཛྲའི་སྔགས་ལ་
སོགས་པ་བརྗོད། དེ་ནས་རྡོ་རྗེ་སློབ་དཔོན་སྤྲོས་པ་ལ་དགའ་ན་གུར་གྱི་ལེའུ་བཅུ་
བཞི་པའི་གཡས་བརྐྱང་ལ་སོགས་པ་རྐང་སྟབས་མི་འདྲ་བ་རེ་རེ། ལག་སྟབས་མི་
འདྲ་བ་རེ་རེ། དེའི་དུས་སུ་ངག་ཏུ་རྡོ་རྗེའི་གླུ་མི་འདྲ་བ་རེ་རེ་གུར་བཞིན་བྱའོ། །
རྡོ་རྗེ་སློབ་དཔོན་སྤྲོས་པ་ལ་མི་དགའ་ན་རྡོ་རྗེ་འགྲོས་བྱེད་ཅིང་བསྐོར་བ་
བྱ་ངག་ཏུ་བརྗོད་པའོ། །ཡང་ན་འདི་ལྟར་བྱ་གསུངས། ཧཱུཾ་ཧཱུཾ་སྙེམས་པ་བྱས་ནས་
ནི་མངོན་དུ་གར་བསྒྱུར་ཞིང་དབང་ལྡན་མཚམས་ནས་ངག་ཏུ་ཧཱུྃ་ཧཱུྃ་ཧཱུྃ་བརྗོད་
སེམས་ ཀྱིས་ ཐུགས་ ཀ་ དང་ མིག་ དང་ རྐང་ པ་ གསུམ་ ཀ་ནས་འོད་སྤྲོས་པས་
བགེགས་ཐམས་ཅད་ཚར་རྦད་ཀྱིས་གཅད་པར་བསྒོམ་ཞིང་
། ལག་ཏུ་རྡོ་རྗེ་དྲིལ་
བུ་འཛིན་པས་རྡོ་ རྗེ་འགྲོས་ ཀྱིས་གཡས་སྐོར་ལན་གསུམ་བྱ་སྟེ། རྐང་པ་གར་
བཞག་དུ་རྡོ་རྗེ་རྒྱ་གྲམ་ལམ་ལམ་བྱུང་བར་བསམས་ཏེ། ཧེ་རུ་ཀ་འཇིགས་པའི་
236 -*307



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
གར་རོ། །ཧི་ཧི་རྣམ་པར་འཇིགས་བྱེད་བདག་ནི་དེ་ནས་བྱང་ཤར་མཚམས་ནས་
ལོག་གིས་ལོག་ནས་ལག་པ་རྡོ་རྗེ་དྲིལ་བུ་འཛིན་པས་རྡོ་རྗེའི་འགྲོས་ཀྱིས་དཀྱིལ་
འཁོར་ལ་གཡོན་སྐོར་ལན་གསུམ་བྱ་སྟེ། ངག་ཏུ་ཧི་ཧི་ཞེས་བརྗོད་ཅིང་སེམས་
ཀྱིས་ད་ཅིའི་ཧེ་རུ་ཀ་འཇིགས་པའི་གར་གྱིས་བགེགས་ལ་ལ་ནི་མིག་བཅར་ལ་ལ་
ནི་རྐང་པ་བཅག་པ་ལ་སོགས་པ་ཐམས་ཅད་ས་མ་ཏིས་བདག་རང་གི་ཐུགས་ཀའི་
བདག་མེད་མའི་བདེ་བའི་འོད་ཟེར་གྱིས་བདེ་བས་བཅོགས་ནས་དབང་བསྐུར་མ་
ཐོན་བར་དུ་བར་ཆོད་མི་ནུས་པར་བསམ་པ་ནི་བདག་མེད་མ་དགྱེས་པའི་གར་རོ། །
དེ་ནས་ཡང་ཧེ་རུ་ཀའི་ང་རྒྱལ་གྱིས་དཀྱིལ་འཁོར་གྱི་དབུས་སུ་འདུག་ལ་རྡོ་རྗེའི་
གཞི་ དང་ ར་བ་དྲ་བ་གུར་ ལ་ སོགས་པར་ ཐམས་ཅད་ ཀྱིས་གཏམས་པར་
བསམས་ལ། ཨོཾ་རཀྵ་རཀྵ་ཧཱུྃ་ཧཱུྃ་ཞེས་བརྗོད་དེ་དཀྱིལ་འཁོར་གྱི་བགེགས་བསལ་
བའི་རིམ་པའོ། །
དེ་ནས་སྟ་གོན་ལ་ལྔ་ལས་སྟ་གོན་བྱ་བ་ནི། བླ་མའི་གདན་བརྟུལ། སྟང་
སྟབས་བྱས་པའི་རྡུལ་ཡོད་ ཕྱགས་ སམ་འཇག་ ཕྱགས་ ཀྱིས་ ཕྱགས་ལ་དཀྱིལ་
འཁོར་དབུས་སུ་བདུད་རྩི་ལྔ་དང་ཆང་བསྲེས་པ་དང་ཙན་དན་ག་པུར་ལ་སོགས་
པ་བརྐྱང་ནུལ་བྱ་དབུས་སུ་མཎྜལ་ཟླུམ་པོ་ཞིག་བྱ། དེར་དྲི་བཟང་པོའི་འདེ་གུས་
དྲིའི་ཐིག་ལེ་བཅོ་ལྔ་བྱ། དེའི་སྟེང་དུ་མེ་ཏོག་ཚོམ་བུ་བཅོ་ལྔ་དགྲམ་པ་ནི། མེ་ཏོག་
སྣ་ཚོགས་ཉེ་བར་བརྒྱན་ནི་མེ་ཏོག་ཚོམ་བུ་བཅོ་ལྔ། དེ་བཞིན་དུ་བདུག་པ་སྤོས་ཀྱི་
རེང་བུ་བཅོ་ལྔ། མར་མེ་བཅོ་ལྔ་དེ་བཞིན་དུ་དྲིའི་སུང་ཆོས་བཅོ་ལྔ། དེ་བཞིན་དུ་
ཞལ་ཟས་ཀྱང་བཅོ་ལྔ་བཤམ་པ་ལ་དེ་ནས་མེ་ཏོག་ཚོམ་བུ་བཅོ་ལྔ་པོ་ལ་ས་བོན་
བཅོ་ལྔ་དེ་ནས་སྙིང་པོ་ཚིག་ཙམ་གྱིས། རྟེན་གཞལ་ཡས་ཁང་རྟེན་པ་ལྷ་མོ་བཅོ་ལྔ་
236 308



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྐྱེད། ཡེ་ཤེས་ཀྱི་ལྷ་མོ་བཅོ་ལྔའི་དཀྱིལ་འཁོར་སྤྱན་དྲངས་ལ་གཉིས་སུ་མེད་
པར་བསྲེས་ལ། སྤོས་དང་མེ་ཏོག་ལ་སོགས་པའི་ཕྱི་ནང་གསང་བ་གསུམ་གྱིས་
མཆོད། གུར་གྱི་ལེའུ་བརྒྱད་པ་དགུ་པ་བཅོ་ལྔ་པ་ལ་སོགས་པས་བསྟོད། གཏོར་
མ་གཅིག་ལ་བདུད་རྩི་མྱང་པ་བྱས་ལ། གཉིས་མེད་ཡེ་ཤེས་ལས་བྱུང་བ། ཁྱབ་
བདག་དངོས་གྲུབ་བདག་ཉིད་ཅན། ཞེས་པ་ལ་སོགས་པས་གསོལ་བ་གདབ་
པའོ། །
དེ་ནས་བུམ་པ་སྟ་གོན་བྱ་བ་ནི་བུམ་པ་བརྒྱད་ལ་སོགས་པས་ལྡན་ཞེས་
པས་བུམ་པ་བརྒྱད་སོགས་བརྒྱད་དེ་བུམ་པ་བཅུ་དྲུག་གོ །དེ་ཡང་ལྷ་མོ་བཅོ་ལྔ་
བུམ་པ་བཅོ་ལྔ་ལས་ཐམས་ཅད་པའི་བུམ་པ་དང་བཅུ་དྲུག་པོ་དེ་བདུད་རྩི་རྣམ་པ་
ལྔའི་ཆུས་ཕྱི་ནང་མེད་པར་བཀྲུ། གུ་གུལ་ནག་པོའི་དུད་པས་བདུག །ཉུངས་ཀར་
གྱིས་བགེགས་བཀྲད་ཅིག་བྱའོ། །དེ་ནས་བུམ་པ་རྒྱན་ཆས་སུ་གཞུག་པ་ནི་དེ་ཡན་
ག་ལ་སོགས་བརྒྱན་ཞེས་པ་ཤིང་རྩེ་མོའི་ཆ་ལས་བྱུང་བ་མེ་ཏོག་དང་འབྲས་བུ་
ཅན་གྱི་ཤིང་གིས་ཁ་རྒྱན་བྱའོ། །མགྲིན་པ་གོས་ཀྱིས་བཀབ་པ་ནི་རས་ཁ་ཚར་མ་
ཉམས་པ་གཉིས་ཀྱིས་གཙོ་མོའི་བུམ་པའི་མགུལ་ཅིངས་བྱ། འཁོར་གཞན་རྣམས་
ལ་རས་ཁ་ཚར་མ་ཉམས་པ་རེ་རེ་མགུལ་པ་བཅིངས། རིན་ཆེན་ལྔ་ནི་ཡོངས་སུ་
གཞུག་ནི་ཉེ་བར་མཚོན་པ་སྨན་ལྔ་འབྲུ་ལྔ་དྲི་ལྔ་ཤ་ལྔ་བདུད་རྩི་ལྔ་མཐའ་ཆུ་
གཙང་མ་དང་འོ་མ་བསྲེས་པ་ཚུན་ཆད་ཀྱིས་དགང་ངོ་
། །དེ་ནས་ཕྱག་མཚན་ལྷ་མོ་
བཅོ་ལྔའི་བུམ་པ་ལ་གྲི་གུག་བཅོ་ལྔ་ལས་ཐམས་ཅད་པའི་བུམ་པ་ལ་རྡོ་རྗེ་རྒྱ་གྲམ་
བྲིའོ། །རྣམ་པར་རྒྱལ་བ་ཤར་དུ་སྦྱིན་ནི་གཙོ་བོའི་བུམ་པ་ཤར་ཕྱོགས་སུ་གཞག་
བྱ་བ་ འདི་ ཕྱོགས་ ཀྱི་ངེས་པ་ཞིག་བྱས་ནས་འདུག་སྟེ། གདམས་ པས་ དཀྱིལ་
236 -309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
འཁོར་ཀྱི་ཕྱོགས་གར་དབེན་པར་བུམ་པའི་མཎྜལ་གྲུ་བཞི་འམ་ཟླུམ་པོ་བྱས་ལ།
དེ་ས་ལ་གཞག་དུ་མི་རུང་བས་སྣམ་བུའམ་རས་དཀར་པོའི་སྟེང་དུ་མེ་ཏོག་གཅལ་
བཀྲམ་ལ་བུམ་པ་རྣམས་དཀྱིལ་ འཁོར་ གྱི་ལྷ་ དགོད་ པའི་ གོ་ རིམ་བཞིན་ དུ་
བཞུགས་སོ། །དེ་ལ་ཡང་གོང་གི་མེ་ཏོག་སྣ་ཚོགས་མེ་ཏོག་ཕུང་པོ་བཅུ་དྲུག །དེ་
བཞིན་དུ་སྤོས་ཀྱི་རེང་བུ་བཅུ་དྲུག་མར་མེ་བཅུ་དྲུག་དྲི་བཅུ་དྲུག་ཞལ་ཟས་ཀྱང་
བཅུ་དྲུག་བཤམ་མོ། །
དེར་བུམ་པ་དེ་རྣམས་སྟོང་པ་ཉིད་དུ་བསྒོམ། ཧཱུཾ་ལས་བུམ་པ་རིན་པོ་ཆེ་
ལྔ་ལས་གྲུབ་པའི་གཞལ་ཡས་ཁང་དུ་བསྐྱེད། ལྷ་མོ་བཅོ་ལྔའི་བུམ་པར་སྐད་ཅིག་
མས་ལྷ་མོ་བཅོ་ལྔ་རེ་རེ་བསྐྱེད། སོ་སོའི་ཡེ་ཤེས་ཀྱི་ལྷ་མོ་བཅོ་ལྔ་པོ་རེ་རེ་སྤྱན་
དྲངས་ ལ་ གཉིས་སུ་མེད་ པར་ བསྲེ། མཆོད་ པ་རྣམ་ པ་ལྔས་ དངོས་ སུ་མཆོད།
བསྟོད་པ་བྱས་ལ་གཙོ་བོའི་བུམ་པའི་ཁ་རྒྱན་སྟེང་དུ་ཐོད་པ་དུམ་བུ་གཅིག་པ་ལྟ་
བུ་བཞག །དེའི་ནང་དུ་ཆང་བླུགས་བདུད་རྩིའི་རི་ལུ་བརྡར། དེའི་ཁར་རྡོ་རྗེ་ལ་མེ་
ཏོག་གི་འཕྲེང་པ་བརྒྱུས་པའི་གཟུངས་ཐག་བཏགས་ལ། དེ་ནས་བཟུང་ནས་ཨོ་
ཨ་ཨཱ་ནས་སྭཱ་ཧཱ་ཞེས་བསྒྲིལ་ནས་བཟླས་པ་བརྒྱ་རྩ་བརྒྱད་ཙམ་བྱ། དེ་ནས་གཙོ་
བོའི་བུམ་པའི་ཆང་དང་བདུད་རྩི་སྦྱར་བ་དེའི་བུམ་པ་གཞན་རྣམས་སུ་ལེན་རེ་
བགོས་ནས་བླུགས་པས་དེས་རྐྱེན་བྱས་ནས་བུམ་པ་གཞན་གྱི་ལྷ་ཐམས་ཅད་འོད་
དུ་ཞུ་བར་བྱའོ། །དེ་བཞིན་བུམ་པ་གཞན་ལ་ཡང་བྱའོ། །ལས་ཐམས་ཅད་པའི་
བུམ་པར་ནི་ཁྲོ་བོ་བདུད་རྩི་འཁྱིལ་བ་བྱ་བ་གུར་ལེའུ་བཅུ་བཞི་པ་བཞིན་དུ་ཞལ་
གཅིག་ཕྱག་གཉིས་པ་སྐུ་མདོག་སྔོན་པོ་གཡས་རྡོ་རྗེ་གཡོན་སྡིགས་མཛུབ་བྱེད་པ་
ཞིག་བསྐྱེད། ཡེ་ཤེས་སྤྱན་དྲངས་མི་དགོས་དཔང་པོ་གུར་ལེའུ་བཅུ་བཞི་པས་བྱེད།
236 -310



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྐུ་ཡང་མི་བཞུ་སྔགས་གུར་ལེའུ་བཞི་པའི་ཨོཾ་ཨ་མི་ཏ་ཧ་ན་ཧ་ན་ཧཱུྃ་ཕཊ་བཟླས་པ་
བརྒྱ་རྩ་བརྒྱད་བྱས་ལ་ཡེ་ཤེས་ལྷ་ཡང་མི་གཤེགས་ལྷ་རང་དུ་བསམ་ལ་བདག་
ཅག་སློབ་དཔོན་འཁོར་དང་བཅས་པ་ཐམས་ཅད་ཀྱི་བར་ཆོད་ཐམས་ཅད་བསྲུང་
བར་མཛད་དུ་གསོལ་བྱས་ལ་འཕྲིན་ལས་དེ་བཅོལ་ལ། རྣམ་པར་རྒྱལ་བ་ཤར་དུ་
སྦྱིན་ཞེས་གསུངས་པས་འཇུག་པའི་སྒོ་གཡས་ངོས་སུ་བཞག་གསུངས་སོ། །དེ་
ནས་སྦྱིན་སྲེག་སྟ་གོན་དང་
། སའི་ལྷ་མོ་སྟ་གོན་བྱེད་པར་སོང་ན་བརྟག་པ་ཕྱི་མའི་
ལེའུ་དང་པོ་བཞིན་བྱ། བླ་མ་ལྷོ་པ་ཉམས་ལེན་ལ་ཆེ་མི་མཛད་གསུངས་སོ། །
དེ་ནས་སློབ་མ་སྟ་གོན་བྱ་བ་ནི། ཡོལ་བའི་ཕྱི་རོལ་དུ་མཎྜལ་དང་པུ་ཙ་
བཤམ། སློབ་མ་ལས་ཐམས་ཅད་པའི་བུམ་པའི་ཆུས་ཁྲུས་བྱ། བླ་མ་གདན་ལ་
བཞུགས་པ་ལ་མཎྜལ་དབུལ། གསོལ་བ་གདབ། སློབ་དཔོན་གྱིས་བློ་དགུག་པ་
བྱ། ཉན་པར་རྣ་གཏོད་པར་བསྐུལ་བ་བྱ། དེ་ནས་སློབ་མའི་རྒྱུད་དག་པར་བྱ་བའི་
ཕྱིར་སྡིག་པ་བཤགས་པ་དང་
། རྗེས་སུ་ཡིད་རང་བ་དང༌
། དགེ་བོར་བསྔོ་བ་དང་
།
སྐྱབས་སུ་འགྲོ་བ་དང་
། སེམས་བསྐྱེད་པ་རྣམས་བྱའོ། །དེ་ནས་སློབ་མ་དེ་ལྷར་
བསྐྱེད་ལ་སློབ་དཔོན་གྱིས་སློབ་མའི་གནས་གསུམ་དུ་དྲིའི་ཐིག་ལེ་བྱས་ལ། དེ་ལ་
ཡི་གེ་འབྲུ་གསུམ་ལས་རྡོ་རྗེ་དང་པད་མ་འཁོར་ལོ་གསུམ་བསམ། དེ་གསུམ་ལས་
སྐུ་གསུང་ཐུགས་ཀྱི་ལྷར་བསྐྱེད་ཡེ་ཤེས་ཀྱི་སྐུ་གསུང་ཐུགས་ཀྱི་ལྷ་གསུམ་གཞུག །
དེ་ནི་སློབ་མ་ལ་རབ་གནས་བྱའོ། །དེ་ལ་སློབ་དཔོན་གྱིས་སྤོས་དང་མེ་ཏོག་ལ་
སོགས་པ་རྣམས་ཀྱིས་མཆོད། སོ་ཤིང་སོར་བཅུ་གཉིས་པ་རྩེ་མོ་མེ་ཏོག་གིས་
བརྒྱན་པ་བཞིབ་པ་རྩ་བར་བྲུད་པའི་ཚུལ་དུ་བྱས་ལ་དངོས་གྲུབ་ཀྱི་ལྟས་བརྟག་པ་
དེའི་དོན་དུ་སྦྱིན། ངག་གི་དྲི་མ་དག་པའི་ཕྱིར་སྐྱོར་ཆུ་བླུད། རྨི་ལམ་གྱི་བལྟས་
236 -311



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བརྟག་པའི་ཕྱིར་ཀུ་ཤའི་སྟན་དང་སྔས་སྦྱིན། བར་ཆོད་སྲུང་བའི་ཕྱིར་སྲུང་བསྐུར་
གདགས། སྤྲོ་བ་བསྐྱེད་པའི་ཕྱིར་ཟབ་ཅིང་རྒྱ་ཆེ་བའི་ཆོས་བཤད། ནང་པར་རྨི་
ལམ་དུ་ཅི་བྱུང་བ་དེ་གབ་པ་མེད་སྦས་པ་མེད་པར་སྨྲོས་ཅིག་བྱས་ལ། ས་ནུབ་
དཀྱིལ་འཁོར་མཐོང་དབང་ཐོབ་ན་སངས་རྒྱ་བ་ཡིན་བྱས་ལ་ནུས་ན་དགེ་སྦྱོར་
གྱིས་མི་ནུས་ན། དཔལ་དགྱེས་པ་རྡོ་རྗེ་ཐོབ་པའི་བློ་གནས་དེར་ཅི་བདེ་བར་ཉལ་
དུ་གཞུག་གོ །
དེ་ཚོ་ནི་སྟ་གོན་བྱ་བ་སྟེ་བརྟག་པ་ཕྱི་མའི་ལེའུ་དང་པོ་ནས། སྟ་གོན་ལ་
སོགས་བྱས་ནས་ནི། ཞེས་པའི་དོན་དེ་ཚོ་ཡིན་གསུངས་སོ། །དེ་ནས་སློབ་དཔོན་
གྱིས་ཡོལ་བའི་ནང་དུ་ཕྱིན་ལ་དཀྱིལ་འཁོར་གྱི་ལྷ་ལ་མཆོད་པ་བྱ། བསྟོད་པ་བྱ།
དགེ་བའི་རྩ་བར་བསྔོ་བར་བྱ། བཟོད་པར་གསོལ། འདོད་པའི་དོན་ལ་གསོལ་བ་
གདབ་པ་བྱ། ཡི་གེ་བརྒྱ་པ་བཟླས། སྨོན་ལམ་གདབ། དེ་ནས་སྟ་གོན་གྱི་ལྷ་ནམ་
མཁའ་ལ་འདེགས་པའི་ལུགས་ཡོད་དེ། གཤེགས་སུ་གསོལ་བའི་ལུགས་ཀྱང་
ཡོད་པ་ལས། འོ་སྐོལ་བླ་མ་ལྷོ་པ་གཤེགས་ཀྱང་མི་གཤེགས་ནམ་མཁའ་ལ་ཡང་
མི་འདེགས་པར་ དེ་ ཉིད་དུ་བཞུགས་སུ་གསོལ་ལ། སྤོས་མཚན་ཐུབ་མར་མེ་
མཚན་ཐུབ་བྱས་ལ་གཞག་གསུངས། དེས་ནི་སྟ་གོན་ལ་གནས་པའི་ཆོ་ག་ཡོངས་
རྫོགས་སོ།། །།
དེ་ནས་དཀྱིལ་འཁོར་ཞག་གི་ཆོ་ག་ལ་བཞི་ལས། དང་པོ་ཐིག་དང་ཚོན་
གྱི་ཆོ་ག་ནི། ནང་པར་ཐོ་རངས་རྨི་ལམ་གྱི་མཚན་མ་བརྟག །ངན་ན་བཟློག་པའི་
ཆོ་ག་བྱ། བཟང་ན་བཟང་བའི་ལྟས་བཤད། ཐེག་པ་ཐུན་མོང་གི་གདམས་པ་སློབ་
དགོས་པ་ཡོད་ན། རྨི་ལམ་ལ་བརྟེན་ནས་བསླས། རྩ་བ་དང་ཡན་ལག་གི་དམ་
236 -312



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཚིག་རྣམས་བསླབ། ཏིང་ངེ་འཛིན་གྱིས་སྟ་གོན་གྱི་ལྷ་དེ་ནས་མཁའ་ལ་བཏེགས་
ལ་ཐིག་གདབ་སྟེ། དེ་ཡང་ལྷ་མོ་བཅོ་ལྔའི་བླ་མ་དག་པའི་ཆོ་ག་ནས་བསྐྱེད་རིམ་
ཏིང་ངེ་འཛིན་ཡན་ཆད་བསྒོམས་ཏེ། འཁོར་བཅུ་བཞི་ཐུགས་དཀར་བསྡུས་མ་ཧེ་
རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་ཐིག་གདབ་པ་ལ། རང་འདོད་
ལྷའི་གཟུགས་ཀྱིས་ནི་ཞེས་པ་ནི་རང་ཧེ་རུ་ཀའི་ང་རྒྱལ་དང་ལྡན་པས་སོ། །སར་
པ་ནི་གཞན་དུ་ལོངས་མ་སྤྱད་པའོ། །ལེགས་པར་བཀལ་ནི་བུ་མོ་གཞོན་ནུ་མ་
འདོད་པའི་མཚོན་གྱིས་མ་ཕོག་པས་བཀལ་ལ་འཇུར་འདུད་མེད་པའོ། །ཤིན་ཏུ་
ཚད་མ་ནི་རིང་ཐུང་དཀྱིལ་འཁོར་གྱི་ཉིས་འགྱུར་ཡོད་པ། མཛེས་པ་ནི་ཐེག་སྐུད་
དེ་ཚོན་སྣ་ལྔ་ཁ་དོག་བསྒྱུར་བའོ། །
སྲད་བུ་ནི་རྡོ་རྗེ་སློབ་དཔོན་ཏེ་རྟོགས་པ་དང་ལྡན་པ་ན་ཡི་གེ་འབྲུ་གསུམ་
བརྗོད་ པས་ བདེ་སྟོང་ཐིག་ཏུ་བསླབ། རྟོགས་པ་དང་མི་ལྡན་ན་འདི་ལ་བྱེད་
དགོས། ཐོད་པ་གཅིག་གི་ནང་དུ་སྲས་བུ་བརྐྱང་བའི་ཆང་བུ་ལྔ་ལ་དབུས་སུ་སྔོན་
པོ། ཤར་དུ་དཀར་པོ་ལྷོར་སེར་པོ་ནུབ་དུ་དམར་པོ་བྱང་དུ་ལྗང་ཁུ་བཞག་ལ།
སྲད་བུ་སྟོང་པར་བསྒོམ། སྲད་བུ་དཀར་པོ་ལ་ཧཱུྃ་དམར་པོ་ལ་ཨོ་སེར་པོ་ཛི་ལྗང་
ཁུ་ལ་ཁཾ་སྔོན་པོ་ཧཱུཾ་སྒོམས་ལ་དེ་བཞིན་གཤེགས་པར་རིགས་ལྔ་བསྐྱེད། ཡེ་ཤེས་
རིགས་ལྔ་སྤྱན་དྲངས་ལ་གཉིས་སུ་མེད་པར་བསྲེས། དངོས་སུ་སྤོས་དང་མེ་ཏོག་
ལ་སོགས་པ་མཆོད་པ་ལྔས་མཆོད་བསྟོད་ལ་ཡི་གེ་འབྲུ་གསུམ་ལན་གསུམ་བརྗོད་
པས་ལྷ་ཡབ་ཡུམ་སྙོམས་འཇུག་བྱས་པས་འོད་དཔུང་དུ་ཞུ། མེ་ཏོག་གཏོར་ལ་
སྲད་བུའི་ངོ་བོར་བཞུ་ལ་གདབ་སྟེ། འོ་སྐོལ་ལ་འདི་ལེགས་གསུངས་སོ། །སྲད་བུ་
བྱིན་གྱིས་བརླབས་པའི་ཤེས་རབ་ཅན་ཐིག་གི་ལས་ལ་མཁས་པ། གདབ་པ་ནི་
236 --313



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དང་པོ་ཡེ་ཤེས་ཀྱི་ཐིག་བྱ་བ་ནམ་མཁའ་ལ་ཚངས་ཐིག་གཉིས་ཟུར་ཐིག་གཉིས་
བཞི་ཐིག་བཞི་སྟེ་བརྒྱད་བཏབ་ལ་ཡེ་ཤེས་ཀྱི་ཐིག་བསྐུལ་བར་བྱེད་པའི་དགོས་
པའོ། །དེ་ནས་ཐིག་སྐུད་གཞན་ཡོད་ན་སྐུད་པ་སུམ་སྒྲིལ་བ་གཅིག་གདབ། མེད་
ན་དེའི་ཡེ་ཤེས་གཤེགས་དམ་ཚིག་ཐུགས་དཀར་བསྡུས་ལ་གདབ། གུར་ལེའུ་
བརྒྱད་པ་འདི་ནས་སྒོ་ཆ་བོར་བ་དང་
། ངོས་རེ་རེར་ཆ་དགུ་དགུར་བཏབ་པས་དོན་
བཅུ་བཅུ་ཉི་ཤུའོ། །
དང་པོ་ངོས་གཅིག་ལ་བཅུ་ཡོད་པའི་ཕྱིར་ཐག་གཉིས་སུ་གཤགས་ལ་རྡོ་
རྗེ་ར་བ་དང་མེ་རི་བྱ། གཉིས་པ་ཟླུམ་པོར་བསྐོར་ལ་དུར་ཁྲོད་ཆེན་པོ་བརྒྱད་བྱ།
གསུམ་པ་བཞི་པ་ལྔ་པ་དྲུག་པ་སྒོ་རྟ་བབས་དང་བཅས་པ་བྱ། བདུན་པ་ལྷ་རྣམ་
བྱ། དེ་ནས་ཆ་ཆེན་གསུམ་ལ་པད་མ་འདབ་བརྒྱད་ཆ་ཆེན་གཅིག་ལ་ཕྱིའི་གདབ་
བརྒྱད་དབུས་ཟེ་འབྲུ་ཕྱི་ཐོད་འཕྲེང་གིས་བསྐོར་བ་ཞིག་བྱ། དེ་ནས་ཐིག་གི་རྐང་
པ་མི་དགོས་པ་རྣམས་ཙན་དན་ལ་སོགས་པའི་དྲི་ཞིམ་པོའི་ཆུས་ཕྱི་བས། དཀྱིལ་
འཁོར་གྱི་རྣམ་པ་བཤད་པ་ལ། སྟོན་པས་ནི་སྔོན་འབྱུང་དུ་སྟོན་པ་རྗེས་འཇུག་ཏུ་
སློབ་དཔོན་གྱིས། གྲུ་བཞི་ནི་མི་མཉམ་པ་དང་མཉམ་པ་མེད་པའི་རྟགས་གྲུ་བཞི་
པའོ། །ཡང་དག་འབར་བ་ནི་ཡེ་ཤེས་ཀྱི་གཞལ་ཡས་ཁང་འོད་མདངས་གསལ་བ་
འོད་ཟེར་ལྔ་འཕྲོ་བའོ། །སྒོ་བཞི་ནི་རྣམ་པར་ཐར་པ་བཞི་དང་ལྡན་པའི་རྟགས་སུ།
གཟི་བརྗིད་ཆེན་པོ་ནི་འོད་ཟེར་གྱི་གཟི་མདངས་དང་ལྡན་པའོ། །དོ་ཤལ་དོ་ཤལ་
བྱེད་པས་བརྒྱན་ནི་རིན་པོ་ཆེའི་དྲ་བ་དང་དྲ་བ་ཕྱེད་པ་དང་རྔ་མ་དང་དར་ལ་སོགས་
པའི་རྒྱན་ནོ། །འཕྲེང་བ་རྔ་ཡབ་ལ་སོགས་ལྡན་ནི་རྔ་ཡབ་དང་དར་གྱི་ཆུན་པོ་ལ་
སོགས་པའི་རྒྱན། རྐོ་བ་བརྒྱད་ཀྱིས་ཉེ་བར་བརྒྱན་ནི་ཤར་ནས་གཉིས་ནུབ་ནས་
236 -314



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཉིས་ལྷོ་ནས་གཉིས་ བྱང་ནས་གཉིས་ཏེ་བརྒྱད་ཀྱིས་ཉེ་བར་མཛེས་པ་འདི་
སྒོམས་པ་ལ་དགོངས་པའོ། །རྡོ་རྗེ་སྲད་བུ་མཉམ་པར་ལྷན་ནི་བདེ་སྟོང་གི་ཐིག་
དང་ལྡན་པ་ཐིག་རྐང་རྣམས་ཀྱང་བདེ་སྟོང་དུ་ལྷན་ལྷན་འདུག་པར་བསམ་མོ། །
དེ་ནས་ཚོན་བྲི་བ་ལ། ཕྱི་ནས་ནི་ཐིག་བཏབ་པའི་དལ་བྲི་ནི་རྡུལ་ཚོན་གྱི་
དཀྱིལ་འཁོར་བྲི། ཚོན་ཅི་ན། རྡུལ་ཚོན་དམ་པའི་ཚོན་དང་ནི། །ཡང་ན་འབྲིང་པོ་
ཉིད་ཀྱི་སྟེ་ཞེས་
ཞེས་པ་སྟེ་མདོར་བསྟན། རྒྱས་པར་བཤད་པ་ལ་རྡུལ་ཚོན་དམ་པའི་
ཚོན་བཤད་པས། རིན་ཆེན་ལྔའི་ཕྱེ་མ་དང་
། །ཞེས་པ་ནི་སློབ་མ་དེ་འབྱོར་པ་རབ་
ཡིན་ན་རིན་པོ་ཆེ་གསེར་དངུལ་བྱུ་རུ་མུ་མེན་མུ་ཏིག་ལྔའི་ཕྱེ་མས་བྲི། དེ་མ་རྙེད་ན་
ཡང་འབྲིང་བཤད་པས། ཡང་ན་འབྲས་ལ་སོགས་པ་ཡིས་ནི་སློབ་མ་དེ་འབྱོར་པ་
འབྲིང་ཡིན་ན་འབྲས་ལ་སོགས་པ་འབྲུའི་དཀྱིལ་འཁོར་བྱའོ་སོགས་པ་ནི་སློབ་མ་
འབྱོར་པ་ཐ་མ་ཡིན་ན་ ས་ཚོན་གོང་ལེའུ་གཉིས་པ་ཆར་འབབ་ཀྱི་སྐབས་ནས་
འབྱུང་བ་བཞིན་དུ། སྐྱེས་པའི་རུས་པའི་ཕྱེ་མས་ནི་རྡུལ་ཚོན་དཀར་པོ། ཞེས་པ་
ལ་སོགས་པ་དུར་ཁྲོད་གྱི་ས་ཚོན་གྱིས་བྲི་གསུངས། ཚོན་དེ་རྣམས་བྱིན་གྱིས་
བརླབས་ལ། ཐོད་པར་ཚོན་སྣོད་བྱས་ལ་དཀྱིལ་འཁོར་དབུས་སུ་མཚོན་སྔོན་པོ།
ཤར་དུ་དཀར་པོ་ལྷོར་སེར་པོ་ནུབ་ཏུ་དམར་པོ་བྱང་དུ་ལྗང་ཁུ་བཞག་ལ། དེ་
རྣམས་ལ་བདུད་རྩིའི་ཆུས་བསང་གཏོར་བྱ། བྱིན་གྱིས་བརླབ་པ་ལ་གཉིས་ལས་
འདི་བྱ། ཚོན་སྟོང་པར་བྱ། སྟོང་པའི་ངང་ལས་ཨོཾ་ཧཱུྃ་ཛཾ་ཁཾ་ཧཱུྃ་ལྔ་ལས་དེ་བཞིན་
གཤེགས་པ་རིགས་ལྔ་ཡབ་ཡུམ་དུ་བསྐྱེད། ཡེ་ཤེས་ཀྱི་རིགས་ལྔ་སྤྱན་དྲངས་ནས་
གཉིས་སུ་མེད་པར་བསྲེ། དངོས་སུ་སྤོས་དང་མེ་ཏོག་ལ་སོགས་པ་རྣམས་ཀྱིས་
མཆོད། ཞེ་སྡང་རྡོ་རྗེས་བསྟོད་ལ་ཨོཾ་ཨ་ཧཱུཾ་ཡི་གེ་འབྲུ་གསུམ་བརྗོད་མེ་ཏོག་གཏོར་
236 315



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བས་རིགས་ལྔ་ཡབ་ཡུམ་སྙོམས་འཇུག་བྱས་པས་བདེ་སྟོང་གི་ཚོན་གྱི་ངོ་བོར་བཞུ་
སྟེ་ཚོན་བྲི་བ་ལ། དང་པོ་བྱང་ཤར་གྱི་མཚམས་སུ་པན་ཙ་ར་ག་ཁྱུད་གང་བ་ཞིག་
ཕྱི་རིམ་དུ་དཀར་པོ་དེའི་ནང་དུ་སེར་པོ་དེའི་ནང་དུ་དམར་པོ་དེའི་ནང་དུ་ལྗང་ཁུ་
དེའི་ནང་དུ་སྔོན་པོ་བྲི། དེ་ཐོད་པ་དུམ་བུ་གཅིག་པ་གཅིག་གིས་ཁ་སྦུབ་ལ་དེའི་
ཁར་རྡོ་རྗེ་ཞིག་གཞག་མེ་ཏོག་སྦར་བ་གང་གཏོར་ལ། ངག་ཏུ་གུར་གྱི་ལེའུ་བརྒྱད་
པའི། འདི་ནི་ཆོས་དབྱིངས་དག་པ་སྟེ། །སེམས་ཅན་ཁམས་ནི་རབ་གྲོལ་བྱེད། །
རྒྱལ་ཆེན་དགྱེས་པ་རྡོ་རྗེའི། །དཀྱིལ་འཁོར་རབ་ཏུ་བྲི་བར་བྱ། །ཞེས་བརྗོད་ཅིང་
དྲིལ་བུ་གསིལ་ཞིང་ཚོན་གྱི་སྤྲ་བརྟག་པ་བྱ།
དེ་ནས་ཚོན་དགྱེ་བ་ནི། པད་མ་ཐམས་ཅད་དམར་པོ། པད་མའི་གོང་རས་
ནག་པོ། མུ་ཁྱུད་གཞི་མ་ནག་པོ་ལ་ཐོད་འཕྲེང་དམར་པོ་བྱ། དེའི་ཕྱི་རོལ་དུ་ལྷ་
སྣམ་དང་བཅས་པའི་ཕྱོགས་ཚོན་ཤར་དཀར་ལྷོ་སེར་ནུབ་དམར་བྱང་ལྗང་ཁུ་བྲི།
དེ་ལྟར་གུར་ལེའུ་ལྔ་པ་ནས་ཤར་དུ་དཀར་པོ་ཆེན་པོ་སྟེ། །ལྷོ་རུ་སེར་པོ་ཡང་དག་
ལྡན། ནུབ་ཀྱི་ཆ་ནི་དམར་པོ་སྟེ། བྱང་དུ་ལྗང་སེར་ཡང་དག་ལྡན་ཞེས་པའོ། །དེ་
ནས་རྟ་བབས་མཛེས་ཚོན། འདོད་ཡོན་དམར་པོ། རིན་ཆེན་ཕ་གུ་སེར་པོ། དྲ་བ་
དྲ་ཕྱེད་ནག་པོ། དུར་ཁྲོད་ལྗང་ཁུ། རྡོ་རྗེ་ར་བ་གཞི་དཀར་པོ་ལ་རྡོ་རྗེ་ནག་པོ། མེ་
རི་གཞི་སེར་པོ། མེ་དམར་ནག་སྤེལ་ལ་བྲིའོ། །
དཔལ་དགྱེས་པ་རྡོ་རྗེ་ནི་ཐུགས་ ཀྱི་ རིགས་པ་ཡིན་པས། ཐུགས་ ཕྱག་
མཚན་བྲི་བ་ནི། འཕར་མ་གཉིས་བཟང་སྣམ་བྲིས་ནས་ཞེས་པས་ནང་ན་པད་མ་
འདབ་མ་བཞི་པ་རིམ་པ་ཅི་དེའི་ཕྱི་རོལ་ན་པད་མ་འདབ་མ་བརྒྱད་པ་རིམ་པ་
་དང་གཉིས་སོ། །མྱུར་དུ་ནི་བརྩོན་འགྲུས་དང་བཅས་པའི་སྒོ་ནས། དཀར་
གཅིག་
236-316



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མོ་ལ་སོགས་བྲི་ནི་དཀར་མོ་ལ་སོགས་པའི་ཕྱག་མཚན་བྲི། འོ་ན་དཀར་མོ་ལ་
སོགས་པའི་ཕྱག་མཚན་བྲི་ལུགས་ཇི་ལྟར་བྲི་ན། ཤར་དུ་ཤར་ཕྱོགས་ཀྱི་པད་མ་
ལ་གྲི་གུག་རྣམ་པར་གཉིས་ནི་གྲི་གུག་ནག་པོ་གཅིག །ལྷོར་ཡང་གྲི་གུག་ནུབ་
དང་བྱང་དུ་ཡང་གྲི་གུག་མེའི་ཤར་ལྷོའི་གྲི་གུག་བདེན་བྲལ་ལྷོ་ནུབ་དུ་ཡང་གྲི་
གུག་རླུང་དུ་ནུབ་བྱང་མཚམས་སུ་གྲི་གུག་དབང་ལྡན་བྱར་ཤར་མཚམས་ཀྱི་པད་
མ་ལ་གྲི་གུག་བྲི། དེ་ལྟར་སྟེང་འོག་ཞེས་པ་མཁའ་སྤྱོད་མ་དང་ས་སྤྱོད་མའི་ཕྱག་
མཚན་འདི་སྒོམ་ཙམ་ན་སྟེང་འོག་ཏུ་བསྒོམ་ཏེ། ཕྱག་མཚན་འདི་ལྷོ་པའི་ཞལ་ནས་
ཤར་དང་ནུབ་ཀྱི་ལྷ་སྣམ་ལ་བྲི་གསུངས། སཾ་བུ་ཊ་ནས་ལྷོ་བྱང་དུ་བྲི་བར་གསལ་
ལོ། །དེ་ཡན་ཆད་ཀྱིས་ཐིག་དང་ཚོན་གྱི་ཆོ་གའོ། །
ད་ནི་དཀྱིལ་འཁོར་གྱི་གནས་ཉེ་བར་བརྒྱན་པ་ལ། དཀྱིལ་འཁོར་སྲུང་
བའི་རྫས་མདའ་བོ་ཆེ་བཞི་དང་
། རལ་གྲི་བཞི་དང་
། མེ་ལོང་བཞི་དང་
། ཕུར་པ་
དང༌། ཚོན་སྐུད་ཀྱི་དྲ་བ་དང་
། སྐུའི་རྟེན་རིས་སུ་བྲིས་པ་ལུགས་སུ་བླུགས་པ་དང་།
འབུར་དུ་གཏོད་པ་ལ་སོགས་པ་དགྲམ། གནམ་ཡོལ་གདུང་ཡོལ་རྩིག་ཡོལ་ལ་
སོགས་པ་དང་
། དཀྱིལ་འཁོར་མཆོད་པ་ལ་དགོས་པའི་རྫས་བདུག་སྤོས་བརྒྱའམ་
སྟོང་ངམ་བཅུ་ལས་ཉུང་དུ་མི་རུང་། མར་མེ་བརྒྱའམ་སྟོང་ངམ་བཅུ་ལས་ཉུང་དུ་མི་
རུང་། ལྷ་བཤོས་ལ་སོགས་པ་བརྒྱའམ་སྟོང་ངམ་བཅུ་ལས་ཉུང་དུ་མི་རུང་པར་
བཤམ། དཀྱིལ་འཁོར་བསྒྲུབ་པའི་རྫས་ཚོགས་ཀྱི་ཡོ་བྱད་དང་གཏོར་མ་དང་
།
བཟའ་བ་དང་བཅའ་བ་དང་བཏུང་བ་དང་མྱང་པ་དང་ལྷག་པའི་བྱེ་བྲག་ལ་སོགས་
པ་ཅི་འབྱོར་པ་བཤམ། བུམ་པ་རྣམས་ཀྱང་དཀྱིལ་འཁོར་གྱི་ཐ་མ་ན་ཕར་དགྲིག་
གོ །
236 -317



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་ནས་བཞི་པ་དཀྱིལ་འཁོར་བསྒྲུབ་པ་ལ། ཡང་ཁྲུས་དང་ནི་བདུད་རྩི་
ལྔའི་ཆུས་ཁྲུས་བྱེད་གཙང་སྦྲ་ནི་བདུད་རྩིའི་རིལ་ལུ་ཁར་གཞུག །དྲི་ཞིམ་ལུས་ནི་
ག་པུར་ལ་སོགས་པའི་དྲི་ཞིམ་པོའི་འདེ་གུས་ལུས་བྱུག་གོ །སྣ་ཚོགས་རྒྱན་གྱིས་
རྣམ་པར་བརྒྱན་ནི་རུས་པའི་རྒྱན་ཆ་ལྔ་དང་དབུ་རྒྱན་བཅིངས་པ་ལ་སོགས་པ་
བྱས་ལ། དཀྱིལ་འཁོར་ཤར་ཕྱོགས་སུ་སྟན་ནང་ཚངས་ཅན་ཞིག་གི་སྟེང་དུ་འདུག་
ལ་མངོན་པར་རྟོགས་པ་བསྒོམ་པ་ལ། སྲུང་པ་ཇི་ལྟར་གསུངས་པ་ཉིད་ནི་དང་པོ་
སེམས་ དེ་ནས་ལུས་ངག་ དེ་ནས་ གནས་ཁང་ བསྲུང་ པའི་ བསམ་པས་ རཀྟའི་
སྔགས་ལན་གསུམ་དུ་བརྗོད་དོ། །
ཇི་ལྟར་བསམ་གཏན་དེ་བཞིན་འདིར་ནི་རྡུལ་ཚོན་དཀྱིལ་འཁོར་བདུད་
རྩིའི་ཆུས་བསང་། གཏོར་བྱས་པ་ཕྱག་མཚན་རྣམས་ཀྱི་ལྟེ་བར་འཁྱིལ་པ་ལས་
རྡུལ་ཚོན་དཀྱིལ་འཁོར་དེ་ཉིད་རྟེན་གཞལ་ཡས་ཁང་རྟེན་པ་ལྷ་མོ་བཅོ་ལྔའི་
དཀྱིལ་འཁོར་བསྐྱེད་ལ། ནམ་མཁའི་སྟ་གོན་ལྷ་ཚོགས་གྷོ་རི་ཛ་ཙོ་རི་ཧཱུྃ་ཞེས་པས་
དགུག་ གཞུག་ཅིང་ གཉིས་ སུ་ མེད་པར་བསྲེ། དེ་ཚོགས་ བ སོག་ པའི་ ཡུལ་དུ་
ལོགས་སུ་བཞག་ལ། བླ་མ་དག་པའི་ཆོ་ག་བྱ། ཚད་མེད་པ་བཞི་བསྒོམ། དེ་མི་
དམིགས་པར་བསྒོམས་ལ་སྟོང་པ་ཉིད་དུ་བསྒོམ། སྲུང་བའི་འཁོར་ལོ་བསྒོམ།
ཆོས་འབྱུང་སྒོམ། འབྱུང་པ་རིམ་རྩེགས་བསྒོམ། དེ་ཞུ་བ་ལས་རྡུལ་མཚོན་དཀྱིལ་
འཁོར་དེ་ཉིད་བསླང་
། རོའི་གདན་བསྒོམ། མངོན་བྱང་ལྔས་ལྷ་མོ་བཅོ་ལྔ་བསྐྱེད།
བསྐྱེད་མཆེད་དྲུག་ དང་ སྐུ་ གསུང་ ཐུགས་བརླབ། ཡེ་ཤེས་ སེམས་ དཔའ་ སྤྱན་
དྲངས་གཉིས་སུ་མེད་པར་བསྲེ། དབང་བསྐུར། མཆོད་པའི་དུས་སུ་དཀྱིལ་འཁོར་
ཆོག་གི་གནས་སྐབས་ཡིན་པས་ཕྱིའི་མཆོད་པ་ཐམས་ཅད་བྱ། འདོད་ཡོན་ལྔ་དང་
236-318



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྒེག་མོ་ལ་སོགས་པ་བརྒྱད་ཀྱི་དང་རིན་པོ་ཆེ་སྣ་བདུན་ལ་སོགས་པས་མཆོད།
ནང་གི་མཆོད་པ་གསང་བ་དྷོ་བི་ནིའི་བར་དུ་མཆོད། དེ་ནས་བསྟོད་པ་རྒྱས་བསྡུས་
ཐམས་ཅད་ཀྱིས་བསྟོད། གཏོར་མ་བཟང་པོ་ཞིག་ལ་བདུད་རྩི་མྱང་། རྟེན་གཞལ་
ཡས་ཁང་རྟེན་པ་ལྷ་མོ་བཅོ་ལྔ་དང་བཅས་པ་ཤིན་ཏུ་གསལ་བར་བསྒོམས་ལ་
བསྐྱེད་པའི་རིམ་པའི་ཏིང་ངེ་འཛིན་བསྒོམས་ལ། བཟླས་པ་བརྒྱ་རྩ་བརྒྱད་ཙམ་
བྱའོ། །དེ་ལྟར་མངོན་རྟོགས་བསྒོམ་པ་དང་
། མདུན་གྱི་དཀྱིལ་འཁོར་ལ་ཡེ་ཤེས་
སྙིམ་པ་དབང་མཆོད་བདུད་རྩི་མྱང་པ་ལ་སོགས་པ་བྱའོ། །
མཆོད་དང་གསོལ་བ་གདབ་པ་ཉིད་ནི་མཆོད་པ་རྣམ་པ་ལྔ་ཕྱི་ནང་གསང་
པ་ཐམས་ཅད་ཀྱིས་མཆོད་བསྟོད་པ་རྒྱས་བསྡུས་ཐམས་ཅད་ཀྱིས་བསྟོད། གསོལ་
བ་གདབ་པ་ཉིད་ནི་སློབ་མ་རྣམས་དཀྱིལ་འཁོར་དུ་གཞུག་པའི་དོན་དུ་གླུས་ཉེ་
བར་ ལོངས་ སྤྱོད་ པ་ནི། ནམ་མཁའ་ལས་བྱུང་མཚན་ལྡན་ ཕྱིར་ ཞེས་ པ་ ལན་
གསུམ་གསོལ་བ་གདབ། སྤོས་རིང་ལག་ཏུ་ཐོགས་ལ་བྱའོ། །དེར་དཀྱིལ་འཁོར་
གྱི་ལྷ་རྣམས་ན་རེ་སློབ་མ་རྣམས་ཀྱི་དོན་དུ་དབང་བསྐུར་ཅིག་ཞེས་གནང་བ་བྱིན་
པར་བསམ་མོ། །དེ་ནས་བཞི་པ་སློབ་དཔོན་བདག་འཇུག་བྱེད་པ་ལ་བར་ཆོད་
འོང་པས་ཞི་བའི་ཕྱིར་གཏོར་མ་གཏང་པ་ལ། གོང་གི་ལེའུ་གཉིས་པའི་ཨ་སོགས་
ཀྱིས་སུ་ནི་གོང་ལེའུ་གཉིས་པའི་ཨ་ཁ་རོ་ཞེས་པའི་སྔགས་ཀྱིས། དེ་ལ་ནི་མགྲོན་
ལྷ་ཆེན་བརྒྱད་ལ་སོགས་པའི་མགྲོན་རྩ་བཞི་པོ་དེའོ། །
གཏོར་མ་རྣམ་པར་སྦྱིན་ནི་བར་ཆད་བསལ་བའི་ཕྱིར། གཏོར་མ་ཨིན་དྲ་
ཡ་མས་གཏང༌། སློབ་དཔོན་དཀྱིལ་འཁོར་འཇུག་པ་ཉིད་ཞེས་པ་ནི་སློབ་དཔོན་
བདག་ཉིད་ཁྲུས་བྱས། སྒོ་བཞི་ནས་གཞུག །སྤོས་ཆུས་བསངས་ལ་རས་དམར་པོ་
236-319



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དྲི་མ་མེད་པ་ཞིག་གིས་གདོང་གཡོགས་པས། དམ་ཚིག་དང་སྡོམ་པ་ལ་སོགས་པ་
ངག་ཏུ་བརྗོད་ལ། དཀྱིལ་འཁོར་གྱི་ལྷ་དེས་འབོགས་པར་བསམ། དཀྱིལ་འཁོར་
ལྷ་དེས་ཡེ་ཤེས་ ཕབ་པར་བསྒོམ། མེ་ཏོག་དོར་གདོང་གཡོགས་དགྲོལ་སེམས་
ཀྱིས་ལྟས་འབོགས་པར་བསམ། སློབ་མ་ལ་བུམ་པའི་དབང་ཙམ་ཞིག་བསྐུར་ན་
ལྟས་ཀྱང་བུམ་པའི་དབང་བསྐུར་བར་བསྒོམ། དེ་ནས་སློབ་དཔོན་གྱིས་དབང་
ཙམ་བསྐུར་ན་དཀྱིལ་འཁོར་གྱིས་ལྟས་ཀྱང་སློབ་དཔོན་གྱི་དབང་ཙམ་བསྐུར་བར་
བསྒོམ། དེའི་སྟེང་དུ་དབང་བཞི་གསུམ་རྫོགས་པར་བསྐུར་རམ། ཇི་ཙམ་བསྐུར་
བ་དེ་བླངས་ལ་ནུས་པ་དང་ལྡན་པར་བྱ་བའོ། །དེ་རྣམས་ཀྱིས་སློབ་དཔོན་གྱི་ལས་
བྱ་བ་དེ་ཡན་ཆད་དུ་རྫོགས་སོ། །
དེ་ནས་སློབ་མ་དཀྱིལ་འཁོར་དུ་གཞུག་ཅིང་ལྟས་བསྟན་པ་ན།
ཡོ་བའི་
ཕྱིར་ རོལ་དུ་ལས་ ཐམས་ཅད་ པའི་བུམ་ཆུས་ཁྲུས་བྱ། སློབ་དཔོན་ལ་མཎྜལ་
འབུལ་གསོལ་བ་གདབ། སྤོས་ཆུས་བསངས་པའི་རས་དམར་པོ་དྲི་མ་མེད་པ་
ཞིག་གིས་བཅིངས། ཡོལ་བའི་ནང་དུ་གཞུག །ཉུངས་ཀོར་གྱིས་བགེགས་བསྐྲད།
དམ་ཏྲའི། སྒོ་བཞི་ནས་ཕྱག་བྱེད་དུ་གཞུག །སླར་ཤར་སྒོར་བཞག་ལ་སྡིག་པ་
བཤགས་པ་ལ་སོགས་པ་བྱ། དམ་ཚིག་དང་སྡོམ་པ་སྦོགས། ཡིད་དམ་ལྷའི་དམ་
བསྒྲག་པ། རྡོ་རྗེ་སློབ་དཔོན་གྱི་དམ་བསྒྲག་པ། མནའ་ཆུ་བསླད། ཡེ་ཤེས་དབབ།
མེ་ཏོག་དོར། གདོང་གཡོགས་ སྒྲོལ། ལྷ་ ངོ་བསྟན། དེ་རྣམས་ལེའུ་འདི་ནས་མི་
སྟོན་ཕྱི་མའི་ལེའུ་ལྔ་པ་ནས། དེ་ནས་ཐུན་ཚོད་གཉིས་པ་ལ། ཞེས་པའི་ཚིག་བཞི་
ཚིགས་སུ་བཅད་པ་གཅིག་གིས་སྟོན་པའོ། །
དེ་ནས་དབང་བསྐུར་བ་ལ་བཞི་ལས། སྔགས་འདི་པའི་ལུགས་ཀྱི་དང་པོ་
236 -320



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བུམ་པའི་དབང་བསྐུར་བ་ནི། གང་ཞིག་ནི་ཧེ་བཛྲའི་དཀྱིལ་འཁོར་སློབ་མ་གང་
ཞིག །དབང་གིས་རབ་ཕྱེ་བ་ནི་བུམ་པའི་དབང་བཅུ་གསུམ་བྱ་བར་གསུངས་སོ། །
དེ་རྣམས་བགྲང་ན་གུར་གྱི་ལེའུ་བཞི་པ་ནས་ཆུ་ཅོད་པན་རྡོ་རྗེ་དྲིལ་བུ། མིང་གི་
དབང་སྟེ་རིག་པའི་དབང་རྣམ་པ་ལྔ་གུར་གྱི་ལེའུ་གསུམ་པ་ནས་མིང་དབང་།
ལེའུ་བཞི་པ་དེ་ཉིད་ནས་དམ་ཚིག་གསུམ་གྱི་དབང་རྣམ་པ་གསུམ་ལ་སྐུའི་དམ་
ཚིག་མེ་ཏོག་ཕོག་པའི་ཡི་དམ་ལྷ། གསུང་གི་དམ་ཚིག་དྲིལ་བུ་ཐུགས་ཀྱི་དམ་ཚིག་
རྡོ་ རྗེ་ སྟེར་བ་གསུམ་ཏེ་བརྒྱད། ཕུང་ཁམས་སྐྱེ་མཆེད་ལྟར་ལུང་བསྟན། དེ་ལ་
སེམས་ དཔའ་བ་དེ་གཟེངས་བསྟོད་ པ། མི་མཐུན་པའི་ཕྱོགས་ལས་ དབུགས་
དབྱུང་པ་གསུམ་སྟེ་བཅུ་གཅིག །བརྟན་པར་བྱེད་པ་རྡོ་རྗེ་བརྟུལ་ཞུགས་ཀྱི་དབང་
དུ་བཅུ་གཉིས་པོ་དེ་གདའ། བརྟག་པ་ཕྱི་མའི་ལེའུ་གསུམ་པ་ནས། །ཤེས་རབ་
བཅུ་དྲུག་ལོན་པ་ལ། །ལག་པ་དག་གིས་ཡང་དག་འཁྱུད། །རྡོ་རྗེ་དྲིལ་བུ་མཉམ་
སྦྱོར་བས། །སློབ་དཔོན་དབང་དུ་རབ་དུ་བརྗོད། །ཞེས་པས་རྡོ་རྗེ་སློབ་དཔོན་གྱི་
དབང་དེའི་རྗེས་གནང་
།
ཕྱི་མའི་ལེའུ་བཅུ་གཉིས་པ་ནས། རྡོ་རྗེ་ཆེ་དང་དྲིལ་ཆེན་ལོ། །རྡོ་རྗེ་རབ་
གནས་རྡོ་རྗེ་ཉིད། དེ་རིང་རྡོ་རྗེ་སློབ་དཔོན་གྱུར། །སློབ་མ་བསྡུ་བ་ཉིད་དུ་གྱིས། །
ཞེས་པས་སློབ་དཔོན་དབང་དང་བཅུ་གསུམ་པོ་དེ་ལས། གུར་དགྱེས་རྡོར་ན་མི་
གདའ་སྟེ། བླ་མ་ལྷོ་པ་དཀྱིལ་འཁོར་ཆོ་གའི་དུས་སུ་རིགས་ལྔའི་རྗེས་སུ་གནང་བ་
ལྔ་སམ་བུ་ཏོད་ན་གདའ་བས། དབང་བསྐུར་བཅོ་བརྒྱད་པོ་དེ་ཕྱག་ལེན་དུ་མཛད་
པས་འོ་སྐོལ་རང་བྱེད་པར་མཛོད་གསུངས། །རབ་ཕྱེ་བཅུ་གསུམ་མམ་བཅོ་བརྒྱད་
པོ་དེའོ། །རང་ནི་ཧེ་བཛྲའི་རྒྱུད་གྱི། དཀྱིལ་འཁོར་ཆོ་ག་སྦྱིན་ནི་སྡེ་བཛྲ་རང་གི་
236-321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྒྱུད་ཀྱི་ཆོ་གས་སྦྱིན་གཞན་དག་གིས་མི་དགབ་བོ། །འོ་ན་སྦྱིན་ལུགས་ཇི་ལྟར་
སྦྱིན་ན། ཇི་ལྟར་བཤད་པ་དེ་བཞིན་འདིར་ནི་རྒྱུད་ཀྱི་དོན་སྡེབ་པར་སངས་རྒྱས་
ཀྱིས་བཤད་གསུངས། བརྟག་པ་ཕྱི་མའི་ལེའུ་གསུམ་པ་ལྔ་པ་བཅུ་གཉིས་པ་གུར་
གྱི་ལེའུ་གསུམ་པ་བཞི་པ་བདུན་པ་བརྒྱད་པ་དགུ་པ་བཅུ་བཞི་པ་བཅོ་ལྔ་པ་རྣམས་
ནས་བཤད་པ་བཞིན་དུ། ལེའུ་བཅུ་པ་འདིར་ཡང་སྦྱིན་ཞེས་བྱའོ། །
༈ ད་ནི་དཀྱིལ་འཁོར་ གྱི་ལྷོ་ཕྱོགས་སུ་གསང་བའི་དབང་བསྐུར་བ་
བ་ནི།
དེར་ནི་རིགས་ལྔ་ལས་བྱུང་བའི། །ཞེས་པ་ལ་སོགས་པ་སྟོན་སྟེ། འདི་ལ་སྤྱིར་བླ་
མ་ལྷོ་པའི་ ཞལ་ ནས། དབང་རྣམ་པ་བཞི་གསུངས་ ལགས། བུམ་པའི་དབང་
།
གསང་བའི་དབང་
། །ཤེས་རབ་ཡེ་ཤེས་ཀྱི་དབང་དབང་བཞི་པའོ། །དབང་རྣམ་
པ་བཞི་པོ་དེ་ལ་དུས་ཚོད་རྣམ་པ་བཞི་གསུངས། སྲིད་པ་བུམ་པའི་དབང་བྱ་བ་དེ་
བསྐུར། ནམ་ཕྱེད་ན་གསང་བའི་དབང་
། ནང་པོར་ཐོ་རངས་ཁ་ཤེས་རབ་ཡེ་ཤེས།
ནང་པར་ཉི་མ་རྩེ་ཤར་ལ་དབང་བཞི་པ་བསྐུར་བའོ། །དབང་སྟེགས་རྣམ་པ་བཞི་
ལ། བུམ་པའི་དབང་བའི་རྣམ་པ་ལྔས་བྱུགས་ པའི་མཎྜལ་གྱི་སྟེང་དུ་སློབ་མ་
བཞག་ནས་བསྐུར། གསང་བའི་དབང་བདུད་རྩི་རྣམ་པ་ལྔས་བྱུགས་པའི་མཎྜལ་
གྱི་སྟེང་དུ་སློབ་མ་བཞག་ནས་བསྐུར། དབང་གསུམ་པ་ཤེས་རབ་ཡེ་ཤེས་
བདུད་རྩི་བྱང་ཆུབ་ཀྱི་སེམས་ཀྱི་མཎྜལ་གྱི་སྟེང་དུ་སློབ་མ་བཞག་ནས་བསྐུར།
དབང་བཞི་པ་ཆང་གི་མཎྜལ་ལམ་བདུད་རྩི་རག་ཏའི་མཎྜལ་གྱི་སྟེང་དུ་སློབ་མ་
བཞག་ནས་བསྐུར་བའོ། །དབང་དེ་ལ་ཕྱོགས་རྣམ་པ་བཞི་ཟེར། བུམ་པའི་དབང་
རྡུལ་ཚོན་གྱི་དཀྱིལ་འཁོར་ཤར་དུ། གསང་བའི་དབང་རྡུལ་ཚོན་གྱི་དཀྱིལ་འཁོར་
ལྷོར། ཤེས་རབ་ཡེ་ཤེས་རྡུལ་ཚོན་དཀྱིལ་འཁོར་ནུབ། དབང་བཞི་པ་རྡུལ་ཚོན་
236 -322



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དཀྱིལ་འཁོར་བྱང་ཕྱོགས་སུ་བསྐུར་བའོ། །དཀྱིལ་འཁོར་རྣམ་པ་བཞི་བུམ་པའི་
དབང་རྡུལ་ཚོན་གྱི་དཀྱིལ་འཁོར། གསང་བའི་དབང་ལུས་ཀྱི་དཀྱིལ་འཁོར། དེ་
ཡང་བཤད་པའི་རྒྱུད་སམ་བུ་ཏོད་དང་གསང་འདུས་ཐམས་ཅད་ནས་དཀྱིལ་
འཁོར་ལུས་སུ་གསུངས་པ་ཡིན་ཞེས་སོ།
།
དབང་གསུམ་པ་ཆོས་འབྱུང་བྷ་གའི་དཀྱིལ་འཁོར་དུ་བསྐུར་ཏེ། དེ་བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་བཙུན་མོའི་བྷ་ག་ལ་
བཞུགས་སོ། །དབང་བཞི་པ་སིན་དྷུ་ རའི་དཀྱིལ་འཁོར་དང་སེམས་ཉིད་འོད་
གསལ་གྱི་ད་ལར་དབང་བསྐུར་བའོ། །
སློབ་དཔོན་བཞི་ནི། བུམ་པའི་དབང་ལ་བླ་མ་རྡོ་རྗེའི་སློབ་དཔོན་དུ་གྱུར་
པར་བྱ་བ་ཕྱི་རོལ་གྱི་བླ་མ་འདི་ཉིད་འོ་སྐོལ་གྱི་རྡོ་རྗེ་སློབ་དཔོན་ཡིན། གསང་
བའི་དབང་ལ་མ་རྡོ་རྗེ་སློབ་དཔོན་དུ་གྱུར་པ་སློབ་དཔོན་གྱི་མུ་ཏྲ་མ་དེ་འོ་སྐོལ་གྱི་
སློབ་དཔོན། དབང་གསུམ་པ་སྲིང་མོ་རྡོ་རྗེ་སློབ་དཔོན་རང་དང་དབང་སྟབས་
གཅིག་ཏུ་ཐོབ་པའི་མུ་དྲ་མ་དེ་སློབ་དཔོན། དབང་བཞི་པ་ལ་རང་སེམས་རྡོ་རྗེ་
སློབ་དཔོན་དུ་གྱུར་པ་སམ་བུ་ཏོད་ནས་སློབ་དཔོན་སེམས་ཀྱི་རྒྱལ་པོ་སྟེ་ཞེས་སོ། །
དྲི་མ་རྣམ་པ་བཞི་ལ་བུམ་པའི་དབང་གིས་ལུས་ཀྱི་དྲི་མ་འཁྲུད་པར་བྱེད། གསང་
བས་ངག་གི་དྲི་མ་འོདགས་པར་བྱེད། གསུམ་པ་སེམས་ཀྱི་དྲི་མ། བཞི་པས་ལུས་
ངག་ཡིད་གསུམ་ཐ་དད་འཛིན་པའི་དྲི་མ་དག་པར་བྱེད་པའོ། །
དབང་རྫས་རྣམ་པ་བཞི་ནི། བུམ་པའི་དབང་ལ་ཆུ་ཅོད་པན་རྡོ་རྗེ་དྲིལ་བུ་
ལ་སོགས་ པ་སྟེར། གསང་བའི་དབང་ལ་བྱང་སེམས་ཀྱི་ཐིག་ལེ་དཀར་དམར་
གཉིས་སྟེ། དབང་གསུམ་པ་ལ་དངོས་སམ་འོད་ཀྱི་རིགས་མ་སྟེར། བཞི་པ་ལ་
236 ----323



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
སིན་དྷུ་ར་ལ་སོགས་པ་དབང་རྫས་སྟེར་བའོ། །
རྗེས་སུ་གནང་བ་བཞི་ནི། བུམ་པའི་དབང་བསྐུར་བས་རང་དང་གཞན་གྱི་
དོན་དུ་རྒྱུད་བརྙན་པ་དང་བཤད་པ་བཟླས་པ་བྱ་བ་བསྐྱེད་རིམ་བསྒོམ་པ་གཏོ་
མ་གཏང་པ་ལ་སོགས་པ་རྗེས་གནང་ཐོབ། གསང་བའི་དབང་བསྐུར་བས་ཤ་ལྔ་
བདུད་རྩི་ལྔ་བསྟེན་དུ་རུང་པ་དང་
། ཟས་ཀྱི་རྣལ་འབྱོར་བྱར་རུང་བ་དང་
། རྩ་དང་
རླུང་དང་བྱང་སེམས་ཀྱི་རྫོགས་རིམ་སྒོམ་དུ་རུང་བའི་རྗེས་གནང་ཐོབ། །དབང་
གསུམ་པས་ཆགས་ཅན་ལས་ཀྱི་མུ་ཏྲ་མ་བསྟེན་དུ་རུང་བ་དང་
། ལྷ་ཞལ་སྦྱར་གྱི་
བསྐྱེད་རིམ་བསྒོམ་དུ་རུང་བའི་རྗེས་གནང་ཐོབ། དབང་བཞི་པ་བསྐུར་བས་ཕྱག་
རྒྱ་ཆེན་པོའི་རྫོགས་པའི་རིམ་པ་བྱ་བ་དེ་སྒོམ་དུ་རུང་བའི་རྗེས་གནང་ཐོབ་པའོ། །
དམ་ཚིག་རྣམ་པ་བཞི་ནི་བུམ་པའི་དབང་ཙམ་ལས་མ་ཐོབ་པས་རྩ་ལྟུང་བཅུ་བཞི་
པོ་ཡོངས་བསྲུང་མི་དགོས། བཅུ་ ཙམ་གྱིས་ཆོག །བུམ་པའི་དབང་འདི་ གསང་
བའི་དབང་གི །འདི་ཤེས་རབ་ཡེ་ཤེས་ཀྱི། འདི་བཞི་པའི་དམ་ཚིག་ཡིན། དབང་
བཞི་ཀ་རྫོགས་པས་བཅུ་བཞི་པོ་ཡོངས་སུ་བྱ་བ་ནཱ་རོ་པའི་གདམས་པ་རྩ་ལྟུང་རང་
ནས་འོང་གསུངས་སོ། །དེས་ནི་དབང་གི་རྣམ་པར་གཞག་པ་དེ་ཙམ་ཞིག་གསུངས་
པའོ། །
དེ་ལ་གསང་བའི་དབང་བསྐུར་འདི་ལ་རྡོ་རྗེ་སློབ་དཔོན་ཆགས་ཅན་ཞིག་
ཡིན་ནས་སློབ་མ་ཆགས་བྲལ་རབ་དུ་བྱུང་བའི་དགེ་སློང་ངམ་ཚངས་སྤྱོད་དབ
དགེ་
བསྙེན་ལྟ་བུ་ཞིག་ཡིན་ན་གསང་བའི་དབང་བསྐུར་ན་ཇི་ལྟར་བསྐུར་བྱ་བ་དང་
།
ཡང་སློབ་དཔོན་ཆགས་པ་དང་བྲལ་བ་རབ་དུ་བྱུང་པའི་དགེ་སློང་མ། ཚངས་སྤྱོད་
དགེ་བསྙེན་ཞིག་ཡིན་ན། སློབ་མ་ལ་གསང་བའི་དབང་ཇི་ལྟར་བསྐུར་བྱ་བའི་
236 -324



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གདམས་ངག་གཉིས་ལས། རྒྱུད་འདིར་རྡོ་རྗེ་སློབ་དཔོན་ཆགས་ཅན་གྱི་གསང་
བའི་དབང་ནི། དེར་ནི་ཞེས་པ་སྟེ་དབང་བཞི་ལ་དགེ་བཤེས་འགོས་པ་ལ་སོགས་
པ་རྣམས་ཀྱིས་དོ་ཅིག་བུམ་པ་སང་ཕོད་གསང་བ་བཞི་ཕོད་གསུམ་པ་བསྐུར་ཟེར་
ནས་དུམ་བུ་དུམ་བུར་བསྐུར་དུ་བཏུབ་ཟེར། ཕྱག་ལེན་ཡང་མཛད་དོ། །འོ་སྐོལ་
བླ་མ་རྡུལ་ཚོན་དཀྱིལ་འཁོར་གྱི་ཤར་དུ་བུམ་པ། ལྷོར་གསང་བ་ནུབ་ཏུ་ཤེས་རབ་
ཡེ་ཤེས་བྱང་དུ་བཞི་པ་རྡུལ་ཚོན་དཀྱིལ་འཁོར་དང་དབང་བཞི་འབྲེལ་བར་བཞེད་
དེ། །གཞུང་ཡང་འདིར་བདེ་གསུངས་སོ། །དེར་ནི་བུམ་པ་སྐུར་བའི་རྡུལ་ཚོན་ད་
ལ་དེར་ནི་བྱ་བ་ནུབ་གཅིག་ལ་དབང་བཞི་རྫོགས་པར་བསྐུར་བའི་དཔང་པོའོ། །
འདི་ལྟར་བདེ་མཆོག་དང་སམ་བུ་ཏོད་གཉིས་ནས་ཀྱང་བཤད་དོ། །
རྡུལ་ཚོན་དཀྱིལ་འཁོར་དེས་ལས་རྒྱ་དངོས་སམ་འོད་རིག་གཞུག་པ་ལ།
རིགས་ལྔ་ལས་བྱུང་བ་ནི་གོང་ལེའུ་ལྔ་པའི་གར་མ་ཚོས་མ་རྡོ་རྗེ་མ་ལ་སོགས་པའོ། །
རིག་མ་བཟང་མོ་ནི་རང་བཞིན་གྱིས་རྒྱུད་བཟང་བ་དང་གཅིག །རྣམ་པར་གཞུག་
ནི་སྔོན་དུ་དཀྱིལ་འཁོར་དུ་གཞུག་ཅིང་དབང་བསྐུར་བའོ། །འོ་ན་རིགས་རྣམ་པ་
ལྔའི་མུ་དྲ་མ་དེ་མ་རྙེད་ན་བྱས་པ་ལ། ཡང་ན་ཇི་ལྟར་གང་རྙེད་དེ་ཞེས་པ་རང་
བཞིན་གྱི་རྒྱུད་བཟང་བ། སྙིང་རྗེ་ཆེ་བ། ཤེས་རབ་ཆེ་བ། གསང་སྔགས་འབྲས་བུ་
རྡོ་རྗེ་ཐེག་པ་མོས་པ། ཡོན་ཏན་རྣམ་པ་བཞི་དང་ལྡན་པ་གཞུག །དེ་ལྟར་ནི་གོང་
མ་དེ་མ་རྙེད་ན། བཅུ་དྲུག་ལོན་པ་ཉིད་ནི་ལོ་བཅུ་དྲུག་ལོན་པ་ཞིག་གཞུག་སྟེ།
མར་ལོ་བཅུ་དྲུག་ལས་མི་གཞོན་ཡར་ལོ་ཉི་ཤུ་རྩ་ལྔ་ལས་མི་རྒན་པའོ། །ཕྱག་རྒྱའི་
གདོང་ཡང་བཅིང་ནི་ལས་ཀྱི་ཕྱག་རྒྱ་མ་རས་དམར་པོ་དྲི་མ་མེད་པ་ཞིག་གིས་
གདོང་བཅིང་། ཐབས་ཀྱི་གདོང་ཡང་དེ་བཞིན་ནོ། །སློབ་མའི་གདོང་ཡང་ རས་
236 -325



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དམར་པོ་དྲི་མ་མེད་པས་བཅིང་ངོ་
། །
ཡང་གང་ཟག་ཆགས་བྲལ་དབང་དུ་ན། དེར་ནི་རིགས་ལྔ་སྤྱན་མ་དང་མ་
མ་ཀི་ལ་སོགས་ཡར་ཐ་ལྔའི་ཡུམ་མོ། །ཡང་ན་ཇི་ལྟར་ནི་ཕག་མོ་ལྟ་བུ་རིགས་མ་
བཟང་མོ་བདག་མེད་མ་ལྟ་བུ་དེ་མ་རྙེད་ནའོ། །དེ་ཡང་མ་རྙེད་ན་དེ་ལྟར་བཅུ་དྲུག་
ལོན་པ་ཉིད་ནི་ཡིད་ཀྱི་རིགས་མ་ལོ་བཅུ་དྲུག་ལོན་པ་ལྟ་བུ་གཞོན་ཤ་ཆགས་པའོ། །
ཇི་སྲིད་ཁུ་བ་ལྡན་གྱུར་པ་ནི་བྱང་སེམས་ཐིག་ལེ་དཀར་དམར་གཉིས། དེ་སྲིད་
ཕྱག་རྒྱ་བསྟེན་པར་བྱ་ནི་བྱང་སེམས་ཐིག་ལེ་དཀར་དམར་གཉིས་མ་བྱུང་གི་བར་
དུ་བསྟེན། བསྟེན་པ་དེ་ལས་གང་བྱུང་པ་མུ་ཏྲ་མ་བསྟེན་པ་ལས་ཐིག་ལེ་དཀར་
དམར་གཉིས་བྱུང་བ་དེའོ། །སློབ་མའི་ཁར་ནི་ལྷུང་པར་བྱ་ནི་སྙོམས་འཇུག་བྱས་
པའི་བྱང་སེམས་ཐིག་ལེ་དཀར་མར་གཉིས་དངོས་ཀྱི་ཐིག་ལེ་བདུད་རྩིར་བྱིན་
གྱིས་བརླབས་ནས་སྟེར་བའམ། ཆགས་བྲལ་ལ་འོད་ཀྱི་རིགས་མ་དང་སྙོམས་
འཇུག་བྱས་ནས། ཐིག་ལེ་བྱུང་བར་བསམ་ནས་བའི་འོ་མ་ལ་བདུད་རྩི་ལྔ་ལྔ་
བཏབ་ནས་སྟེར་བའི་དུས་སུ་མཐེ་བོང་དང་ནི་སྲིན་ལག་གིས་སློབ་དཔོན་གྱི་སྲིན་
མཐེབ་གཉིས་ཀྱིས་བཟུང་ནས་བརྟག་པ་འོག་མའི་ལེའུ་བཅུ་གཉིས་པའི།
ཇི་ལྟར་འདས་པའི་སངས་རྒྱས་ཀྱིས། །བྱང་ཆུབ་སྲས་རྣམས་དབང་བསྐུར་
བ། །དེ་བཞིན་གསང་བའི་སེམས་རྒྱུད་ཀྱིས། །དོ་མོད་ཁྱོད་ཀྱི་དབང་བསྐུར་རོ། །
ཞེས་བརྗོད་ཨ་ཧོ་སུ་ཀ་ཞེས་བརྗོད་ལ་བྱིན་པ་དང་ཐིག་ལེ་མིད་། རོ་མཉམ་སློབ་
པའི་སྤྱོད་ཡུལ་ཉིད། ཞེས་པས་རྩ་དབའ་རླབས་བཙིར་བས་བདེ་ལ་མི་རྟོག་པའི་
ཉམས་སྐྱེའོ། །
ཤེས་རབ་ཡེ་ཤེས་ཀྱི་དབང་བསྐུར་བ་ལ་དྲུག་ལས། དང་པོ་ཤེས་རབ་ཡེ་
236-326



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཤེས་ཀྱི་དབང་གིས་སྣ་ཚོགས་སྒྱུ་མར་བསྟན་པ་ནི། ཤེས་རབ་ཡེ་ཤེས་ཀྱི་དབང་
འདི་ལ་གཉིས་ལས། སློབ་དཔོན་ཆགས་པ་དང་བཅས་པ་ཞིག་ཡིན་ནས་སློབ་མ་
ཆགས་བྲལ་ཞིག་ཡིན་ན་དབང་གསུམ་པ་ཤེས་རབ་ཡེ་ཤེས་ཀྱི་དབང་ཇི་ལྟར་
བསྐུར་བྱ་བ་དང་། སློབ་དཔོན་ཆགས་ པ་དང་བྲལ་བ་ཞིག་ཡིན་ནས་སློབ་མ་
ཆགས་ཅན་ལ་དབང་གསུམ་པ་ཇི་ལྟར་བསྐུར་བྱ་བ་གཉིས་སོ། །དེ་ལ་སློབ་མ་
ཆགས་བྲལ་ལ་དབང་གསུམ་ཇི་ལྟར་བསྐུར་བ་བརྟག་པ་ཕྱི་མའི་ལེའུ་ལྔ་པ་ནས་
སྟོན། འདིར་སློབ་མ་ཆགས་པ་དང་བཅས་པ་ཞིག་ལ་ཤེས་རབ་ཡེ་ཤེས་ཀྱི་དབང་
བསྐུར་ན་ཇི་ལྟར་བསྐུར་བྱ་བ་སྟོན་པ་ནི། དེ་ཉིད་ལ་ཡང་བྱ་བར་བྱ་ཞེས་པ་གཞུང་
འདི་དང་བཤད་པའི་རྒྱུད་སམ་བུ་ཏོད་བདེ་མཆོག་ལེའུ་ལྔ་བཅུ་རྩ་ཅིག་པ་གསུམ་
ཀ་ནས། སློབ་དཔོན་གྱིས་ལས་ཀྱི་མུ་ཏྲ་མ་དེ་ཉིད་ལ་སློབ་མའི་ཤེས་རབ་ཡེ་ཤེས་
ཀྱི་དབང་གི་མུ་ཏྲ་མ་བྱ་བོར་གསལ་ཏེ། འོ་སྐོལ་བླ་མ་ལྷོ་པ་ནཱ་རོ་པའི་གདམས་
པས་སློབ་དཔོན་གྱིས་ལོངས་སྤྱད་པའི་མུ་ཏྲ་མ་དེ་ལ་བརྙས་ཆོས་སུ་འགྲོ་བས་མུ་ཏྲ་
མ་གཉིས་པ་ཞིག་གཞུག་གསུང་སོ། །
དེ་ཡང་སློབ་མས་ལས་ཀྱི་མུ་ཏྲ་མ་མཚན་ཉིད་དང་ལྡན་པ་དེ་དར་དང་རུས་
པ་ལ་སོགས་པས་བརྒྱན་ནས་བླ་མ་ལ་ཕུལ། སློབ་དཔོན་གྱིས་མུ་ཏྲ་མ་དེ་
དེ་རྟུལ་
ཚོན་གྱི་དཀྱིལ་འཁོར་དུ་བཅུག་དབང་བསྐུར། མུ་ཏྲ་མ་བདག་མེད་མར་བསྐྱེད་
དྲིའི་ཐིག་ལེ་བཅུ་ལྔ་ལྷ་མོ་བཅོ་ལྔར་བསྐྱེད་མཆོད་པ་དང་ཚོགས་འཁོར་ཕུལ་བའི་
དཀྱིལ་འཁོར་དུ་བཅུག་ལྷ་ངོ་བསྟན། ཆགས་བྲལ་ཆོས་འབྱུང་དཀྱིལ་འཁོར་དུ་ལྷ་
ངོ་བསྟན་ནས་དངོས་སམ་འོད་རིགས་བདག་མེད་མ། སྟེར་བ་ལ། ཕྱི་མའི་ལེའུ་
གཉིས་པའི། ལྷ་མོ་དགའ་སྦྱིན་གནས་སྦྱིན་མ། །ཞེས་པའི་ཚིག་བཞིས་སློབ་མ་ལ་
236 327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཏད། སློབ་མས་མུ་ཏྲ་མ་དང་ཨ་ལི་ཀ་ལི་བརྗོད་ཅིང་སྙོམས་འཇུག་བྱས་པས་ཨ་
ལི་ཀ་ལི་རྫུབས་རྫུབས་འོང་དེ་བྱུང་ན། སློབ་དཔོན་གྱིས་བདེ་བ་ཆེན་པོ་རྣམ་པར་
ཟུང་བྱས་པས། སློབ་མ་ལ་གོང་སྔ་ནས་གདམ་ངག་ཅིག་བསྟན་དགོས་དེ་བསྟན་
པ་དང་། ལུས་ཀྱི་འཁྲུལ་འཁོར་དྲུག་གི་སྒོ་ནས་ཀུན་རྫོབ་བྱང་ཆུབ་སེམས་ཀྱི་ཐིག་
ལེ་ཆུའི་རྣམ་པ་ལྟ་བུ་དེ་བཟུང་བའི་དུས་སུ། ཀུན་རྫོབ་བྱང་ཆུབ་སེམས་ཀྱི་ཐིག་ལེ་
ཆུའི་རྣམ་པ་ལྟ་བུ་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཡེ་ཤེས་ཟག་པ་མེད་
པའི་དོན་དེ་ཇི་ལྟ་བ་བཞིན་དུ་ཉམས་སུ་མྱོང་བ་ལ་རང་རིག་ཞེས་བྱ། ཡེ་ཤེས་
སྤྲོས་མེད་ལྷན་ཅིག་སྐྱེས་པའོ། །ཉིད་དུ་འགྱུར་ནི་དོན་དམ་དངོས་པོའི་གཤིས་
ཉིད་དུ་རྟོགས་པར་འགྱུར་རོ། །
དེའི་དུས་ཀྱི་ཉམས་སྤྲོས་མེད་དེ་བཤད་པས་རང་གཞན་གཟུང་འཛིན་ཡང་
དག་རིག་པ་ནི་དོན་དམ་དངོས་པོའི་གཤིས་དེ་རིག་པས། སྤངས་པ་ནི་གཟུང་
འཛིན་ལ་སོགས་པའི་རྣམ་པར་རྟོག་པ་ཐམས་ཅད་སྤངས་པའི་ཟག་མེད་ཡིན།
མཁའ་མཉམ་ནི་དེ་དུས་ཀྱི་སྤྲོས་མེད་དེ་སྣང་ལ་རང་བཞིན་མེད་པས་ནམ་མཁའ་
དང་འདྲ། རྡུལ་བྲལ་ནི་ཉོན་མོངས་པ་དང་རྣམ་པར་རྟོག་པའི་རྡུལ་ཐམས་ཅད་
དང་བྲལ་བས། སྟོང་པ་ཉིད་སྤྲོས་པ་ཐམས་ཅད་དང་བྲལ་བས་སོ། །དངོས་དང་
བདེ་བའམ་དགའ་བ་དངོས་མེད་ལ་སྟོན་པའམ་དགའ་བྲལ་བདག་ཉིད་མཆོག་ནི་
བདེ་བ་དང་སྟོང་པ་དགའ་བ་དང་དགའ་བྲལ་ཟག་པ་མེད་པའི་ལྷན་ཅིག་སྐྱེས་
པའི་ཡེ་ཤེས་སུ་དབྱེར་མེད་དུ་འདྲེས་པའོ། །དེ་ལྟར་དབང་གསུམ་པར་གཏན་ལ་
ཕབ་པའི་དངོས་པོ་གཤིས་དེ་ལ་ཇོ་བོ་མེ་ཏྲི་པ་ན་རེ་དཔེའི་ལྷན་ཅིག་སྐྱེས་པའི་ཡེ་
ཤེས་བྱ་བ་ཉམས་སུ་མྱོང་པ་ཡིན། བུདྡྷའི་དེ་ཁོ་ན་ཉིད་དངོས་མིད་ཟེར། དཔེར་ན་
236 328



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མེ་ལོང་གི་ནང་གི་གཟུགས་བརྙན་དེ་བྱད་དངོས་ཡིན་ནམ་དངོས་མིན། བྱད་དེ་ཇི་
ལྟ་བ་བཞིན་མཚོན་པར་བྱེད་ནུས་སམ་མི་ནུས་དོན་དེ་ལ་ནུས་ཟེར། དཔེ་དེ་
བཞིན་དུ་བུདྡྷའི་དེ་ཁོ་ན་ཉིད་ཡིན་ནམ་མིན། དེ་མིན། དེ་མཚོན་པར་བྱེད་ནུས་
སམ་དེ་ནུས་ཟེར་ན་དབང་གསུམ་པའི་དུས་སུ་གཏན་ལ་ཕབ་པ་དེ་དཔེའི་ལྷན་
ཅིག་སྐྱེས་པའི་ཡེ་ཤེས་བྱ་བར་བཞེད་གསུངས་སོ། །ཇོ་བོ་ནཱ་རོ་དབང་གསུམ་པ་
དེ་དོན་གྱི་ལྷན་ཅིག་སྐྱེས་པའི་ཡེ་ཤེས་བྱ་བ་ཡིན། སངས་རྒྱས་ཀྱི་དེ་ཁོ་ན་ཉིད་
དངོས་ ཇི་ལྟར་བ་རྟོགས། འོ་ན་ རྗེས་ཐོབ་དགའ་བྲལ་གྱི་ཤེས་པར་འགྲོ་ཞིང་
འདུག་བྱས་པ་ལ། དེ་ཐབས་ཁྱད་པར་ཅན་ལ་བརྟེན་ནས་རྟོགས་པར་བྱ་བ་ཡིན་
སྟེ་དངོས་ཡིན་ཏེ་རྒྱ་ཆུང་མཉམ་བཞག་རྗེས་ཐོབ་འདྲེས་པ་དེ་མིན། དེ་ཐབས་ཁྱད་
པར་ཅན་བསྐྱེད་རྫོགས་ལ་བརྟེན་ནས་སྒོམས་པས་མཉམ་བཞག་རྗེས་ཐོབ་འདྲེས་
ནས་སངས་རྒྱས་ཀྱི་དེ་ཁོ་ན་ཉིད་རྒྱ་ཆེན་པོ་ཡིན་ནོ། །
ཡང་དཔེ་འདི་དང་འདྲ་གསུངས་ཁང་པའི་སྐར་ཁུང་ན་ཕར་བལྟས་པའི་
ནམ་མཁའ་དེ་ནམ་མཁའ་དངོས་ཡིན་ནམ་མིན་ནམ་མཁའ་དངོས་ཡིན་ན་ཤིན་ཏུ་
རྒྱ་ཆུང་། དཔེ་དེ་བཞིན་དུ་ཡང་དག་པར་རྫོགས་པའི་སངས་རྒྱས་ཀྱི་དེ་ཁོ་ན་ཉིད་
ཇི་ལྟ་བ་བཞིན་དུ་རྟོགས་པ་ཡིན། རྒྱ་ཆུང་ངུ་ཞིག་རྟོགས་པ་ཡིན། དེ་རྒྱུན་བསྲིང་
པར་བྱེད་པ་ལ་ཐབས་ཁྱད་པར་ཅན་བསྐྱེད་རྫོགས་ལ་བསྟེན་ནས་སྒོམས་པས་
མཉམ་བཞག་རྗེས་ཐོབ་འདྲེས་ནས་རི་ཁང་མཐོན་པོའི་ནམ་མཁའ་འདྲ་བ་རྒྱ་ཆེན་
པོའི་ཐམས་ཅད་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་སུ་རྟོགས་པའོ་
གསུངས་ནས། དོན་དངོས་སུ་བཞེད་དོ། །དེ་ལ་བླ་མ་ལྷོ་པའི་ཞལ་ནས་གང་ཟག་
དབང་པོ་རབ་ཀྱིས་དོན་གྱི་ལྷན་ཅིག་སྐྱེས་པའི་ཡེ་ཤེས་སུ་གོ་སངས་རྒྱས་ཀྱི་དེ་ཁོ་
236 -329



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༽
ན་ཉིད་དངོས་ཡིན། གང་ཟག་དབང་པོ་འབྲིང་གིས་དཔེའི་ལྷན་ཅིག་སྐྱེས་པའི་ཡེ་
ཤེས་སུ་གོ་སངས་རྒྱས་ཀྱི་དེ་ཁོ་ན་ཉིད་མཚོན་པར་བྱེད་པའི་དཔེར་གོ །གང་ཟག་
དབང་པོ་ཐ་མ་བྱ་བ་ལམ་སྣ་ནས་མ་ཟིན་པས་དཔེ་དོན་གང་དུ་ཡང་མ་གོ་སྙམ་དེ་
ལེགས་གསུངས་སོ། །
དེ་དུས་ཀྱི་ལྷན་ཅིག་སྐྱེས་པའི་ཡེ་ཤེས་དེ་ཉི་ཚེ་བཤད་པས། ཐབས་དང་
རྟོག་བཅས་དགའ་བ་ཤེས་རབ་རྟོག་མེད་ལྷན་ཅིག་སྐྱེས་པའི་ཡེ་ཤེས་སུ་འདྲེས།
ཆགས་དང་མཆོག་དགའ་དང་དགའ་བ་ཆགས་བྲལ་དགའ་བྲལ་རྣམ་པར་འདྲེས་
དེ་དག་བདེ་སྟོང་ལྷན་ཅིག་སྐྱེས་པའི་ཡེ་ཤེས་སུ་འདྲེས། དེ་ཉིད་ནི་སྤྲོས་མེད་ལྷན་
ཅིག་སྐྱེས་པའི་ཡེ་ཤེས་དེ་ཉིད། སྲོག་ཆགས་རྣམས་ཀྱི་སྲོག་ ཁམས་གསུམ་གྱི་
སེམས་ཅན་ཐམས་ཅད་ལྷན་ཅིག་སྐྱེས་པའི་ཡེ་ཤེས་ཀྱི་འཚོ་བ་ལ་བརྟེན་པས་སྲོག་
ཏུའང་འདུག །དེ་ཉིད་སྤྲོས་མེད་ལྷན་ཅིག་སྐྱེས་པའི་ཡེ་ཤེས། ཡི་གེ་དམ་པ་ཉིད་
ནི་ཡི་གེ་འགྱུར་བ་ཨག་བཀག་པས་ཨཀཱ་ར་མི་འགྱུར་བ་སྟེ་སྤྲོས་མེད་དེ་མི་འགྱུར་
བས་སོ། །དེ་ཉིད་ནི་སྤྲོས་མེད་ལྷན་ཅིག་སྐྱེས་པ། འགྲོ་བའི་བདག་ཉིད་འགྲོ་བ་
རིགས་དྲུག་པོ་ཐམས་ཅད་ཀྱི་བདག་ཉིད་ཀྱང་ཡིན། དེ་ཉིད་དོན་དམ་སྤྲོས་མེད་དེ་
ཐམས་ཅད་ཁྱབ་པའོ་ཞེས་སྤྲོས་མེད་དེས་བརྟན་གཡོའི་དངོས་པོ་ཐམས་ཅད་ལ་
ཁྱབ་པའོ། །དེ་གང་ལ་ཁྱབ་ཞེ་ན། ཐམས་ཅད་ཡུལ་ནི་རྣམ་པར་གནས་བརྟན་པ་
དང་གཡོ་བའི་དངོས་པོ་ཐམས་ཅད་དུ་སྤྲོས་མེད་དེ་ཉིད་གནས་པའོ། །དངོས་དང་
ཀུན་རྫོབ་དངོས་མེད་དོན་དམ་པ་དེ་ལས་བྱུང་སྤྲོས་མེད་དེ་ལས་ཀུན་རྫོབ་དོན་
དམ་པ་གཉིས་སུ་ཡང་བྱུང་ངོ༌
། །
གཞན་དང་དབང་པོ་དྲུག་གང་རྣམས་བསྟན་པ་སྣོད་ཀྱི་འཇིག་རྟེན། དེ་
236 -330



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྣམས་གཡོ་བ་ནང་བཅུད་ཀྱི་ལོ་ཀ་ཡང་། རྣམ་པར་ཤེས་པ་ཀུན་གྱི་ཚུལ་ནི་མིག་
གི་རྣམ་པར་ཤེས་པ་ལ་སོགས་པ་རྣམ་ཤེས་ཀྱི་ཚོགས་བརྒྱད་དུ་ཡང་སྤྲོས་མེད་
ལྷན་ཅིག་སྐྱེས་པའི་ཡེ་ཤེས་དེ་ཉིད་བྱུང་ཞིང་དེ་ལས་མ་འདས་སོ། །
དེར་མ་ཟད་ཕྱིར་རོལ་མུ་སྟེགས་པའི་ཆོས་ཐམས་ཅད་ཟག་མེད་ལས་མ་
འདས་པ་ནི། སྐྱེས་བུ་ནི་སུ་རི་ཤ་སྣོད་ཀྱི་ལོ་ཀ་བཅུད་ཀྱིས་འགེངས་པས་སྐྱེས་བུ་
དོན་སྣོད་ལོ་ག་བཅུད་ཟག་མེད་ལྷན་ཅིག་སྐྱེས་པའི་ཡེ་ཤེས་ཀྱིས་འགེངས་པས་
སོ། །སྔོན་རབས་ནི་པྲི་ཏ་ཀ་ ར་ བྱ་བ་ཕྱུའམ་མེས་པོ་ཚངས་པ་སྤྲོས་མེད་དེས་
ཐམས་ཅད་བསྐྱེད་པར་བྱེད་པས་ཕྱུའམ་མེས་པོའི་མིང་གིས་གདགས་སོ། །དབང་
ཕྱུག་ནི་མ་ཧེ་ཤ་རེ་ཀུན་ལ་དབང་བའི་དབང་ཕྱུག་ཆེན་མོ་སྤྲོས་མེད་དེས་ཀུན་
ཁྱོབ་ཅིང་དབང་བྱེད་པས། བདག་སྤྲོས་མེད་དེས་བརྟག་བརྟག་པ་མཆོག་ཏུ་རྟོག་
པས་འདུག་པས་ན་བདག །གསོ་བ་སྤྲོས་མེད་དེས་བདག་གཞན་ཐམས་ཅད་སྤྲོས་
མེད་ཀྱི་འཚོ་བ་ལ་རྟེན་པས་གསོ་འཛིན་པ་དབུགས་འབྱིན་ནོ། །སེམས་ཅན་སྤྲོས་
མེད་དེ་ནུས་པ་དང་ལྡན་པོར་བྱེད་པས་སེམས་ཅན་ཤེད་ཅན་ཞེས་བྱ་སམ་བུ་ཏ་
ནས་བཤད་ཏོ། །
དུས་སྤྲོས་མེད་དེ་ཡོན་ཏན་ཐམས་ཅད་ཀྱི་འདོད་པའི་གཞིར་གྱུར་པས།
གང་ཟག་སྤྲོས་མེད་དེ་ལྷན་ཅིག་སྐྱེས་པའི་ཡེ་ཤེས་ཀྱིས་གང་བས་གང་ཟག་སྤྲོས་
མེད་ཉོན་མོངས་ཐམས་ཅད་ཕྱིར་ཟག་པ་བྱེད་པས་ཟག །དངོས་པོ་ཀུན་གྱི་རང་
བརྟན་གཡོའི་དངོས་པོ་ཐམས་ཅད་ཀྱི་རང་བཞིན་དུ་ཡང་སྤྲོས་མེད་འདུག་པས།
སྒྱུ་མའི་གཟུགས་ཀྱིས་ཡང་དག་གནས་ནི་རང་བཞིན་སྒྱུ་མ་ལྟ་བུ། ལམ་སྒྱུ་མ་ལྟ་
བུ། འབྲས་བུ་སྒྱུ་མ་ལྟ་བུའོ། །རང་བཞིན་སྒྱུ་མ་ལྟ་བུ་བདེ་བ་དང་སྡུག་བསྔལ་དང་
236-331



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བརྟན་གཡོ་འཁོར་མྱང་གི་ཆོས་ཐམས་ཅད་སྤྲོས་མེད་ལས་མ་འདས་པས་རང་
བཞིན་སྒྱུ་མ་ལས་མ་འདས། ལམ་སྒྱུ་མ་ལྟ་བུ་ལམ་དུ་བསྐྱེད་པའི་རིམ་པ་དང་
རྫོགས་པའི་རིམ་པ་ཡང་སྒྱུ་མ་ལྟ་བུར་ཉམས་སུ་བླང་། འབྲས་བུ་ལྟ་བུ་སྒྱུ་མ་ལྟ་བུ་
འབྲས་བུ་སྐུ་དང་ཡེ་ཤེས་ལ་སོགས་པ་ཡང་སྒྱུ་མའི་རྣམ་པ་ལྟ་བུ་ལས་མ་འདས་
པས། དེ་བཞིན་དུ་ཐམས་ཅད་སྣང་ལ་རང་བཞིན་མེད་ པའི་སྒོ་ནས། སྒྱུ་མའི་
གཟུགས་ཀྱིས་ཡང་དག་གནས་ཞེའོ། །
ད་ནི་དབང་གི་དུས་ཀྱི་དགའ་བ་བཞིའི་མཚན་ཉིད་བསྟན་པ་ནི། དང་པོ་
དགའ་ཙམ་ཉིད་ནི་དབང་གསུམ་པའི་དུས་ཀྱི་དགའ་བའི་ཉམས་རྒྱུད་ལ་སྐྱེས་པའི་
དུས་སུ་རྣམ་རྟོག་ནི་རགས་བདེ་བ་ནི་ཆུང་པའི་སྒོ་ནས། གཉིས་པ་གྲངས་ལ་
མཆོག་གང་ཟག་གཉིས་མཆོག་དགའི་ཉམས་སྐྱེས་པའི་དུས་སུ་བདེ་བ་དང་ཅིས་
བས་ཆེ་རྣམ་རྟོག་དང་ཅི་བས་ཆུང་བས་སོ། །གསུམ་པ་ལས་ནི་དགའ་བྲལ་ཟེར་
ཡང་ བརྟན་ པའི་ གོ་ རིམ་ བྱ་བ་སྐྱུས་ སུ་ རྟོག་བཅས་ གསུམ་ཕྱོགས་ གཅིག་ཏུ་
བསྡེབས་ནས་ བསྟན་ པ་ཡིན། སྐྱེ་བའི་གོ་རིམ་གསུམ་པ་ལྷན་ཅིག་སྐྱེས་པར་
བརྗོད་ཞེས་བྱ་སྟེ། བརྟག་པ་ཕྱི་མ་ནས་མཆོག་མཐའ་དགའ་བྲལ་དང་པོ་ནི། མུན་
པ་ལ་ནི་མར་མེ་བཞིན་ཞེས་སོ། །
དབང་གསུམ་པའི་དོན་དམ་ཟག་པ་མེད་པའི་ལྷན་ཅིག་སྐྱེས་པའི་དགའ་
བ་སྐྱེས་པའོ། །ཅིའི་ཕྱིར་ལྷན་ཅིག་སྐྱེས་པ་ན་བདེ་བ་དང་སྟོང་པ་ལྷན་ཅིག་སྐྱེས་
པས་སོ། །བཞི་པ་ལས་ནི་དགའ་བྲལ་བཤད་ནི་གསུམ་པའི་ལྷན་ཅིག་སྐྱེས་པའི་
ཉམས་ཞིག་ནས་དགའ་བའི་དུས་སུ་ནི་ཉམས་དེ་བྱུང་
། མཆོག་དགའི་ལུས་དང་
ལྷན་ཅིག་སྐྱེས་པ་དངོས་གཞིའི་དུས་སུ་དེ་ལྟ་བུ་བྱུང་སྙམ་པའི་རྗེས་ཐོབ་ཤེས་པ་
236 332



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྟོག་སྤྱོད་བློ་དང་བཅས་པའོ། །
ད་ནི་གསུམ་པ་ལྷན་ཅིག་སྐྱེས་པའི་ཡེ་ཤེས་ཀྱི་དོན་ལ་ངོ་མཚར་ནས་རྡོ་རྗེ་
སྙིང་པོ་ལ་སོགས་པ་བརྒྱལ་ཞིང་འགྱེལ་བ་ནི། དོན་རྟོག་བཅས་ཀྱི་དགའ་བ་
གསུམ་ལ་བརྟེན་ནས་རྟོག་མེད་ལྷན་ཅིག་སྐྱེས་པ་སྐྱེ་བྱ་བ་དེ་ངོ་མཚར་ནས་བརྒྱལ་
ཞིང་འགྱེལ་བའི་ཚུལ་བསྟན་པའོ། །འོ་ན་རྡོ་རྗེ་སྙིང་པོ་ལ་བརྒྱལ་བ་ཡོད་དམ་ན་
མེད་མ་འོང་པའི་སེམས་ཅན་རྣམས་ཀྱི་བློ་ལ་རྟོག་བཅས་ལ་བརྟེན་ནས་རྟོག་མེད་
སྐྱེ་བྱ་བ་དེ་བློ་ལ་མི་ཤོང་པས་དེ་ལ་དགོངས་ནས་འགྱེལ་བའི་ཚུལ་བསྟན་པའོ། །
རྡོ་ རྗེ་ སྙིང་པོ་ལ་སོགས་ནི་བྱང་ཆུབ་སེམས་དཔའ་རྡོ་རྗེ་སྙིང་པོ་ལ་སོགས་པ་
ཐབས་ཤེས་རབ་ཀྱི་འཁོར་ཐམས་ཅད་ཀྱིས། མཁས་པས་དེ་ནི་སྟོན་པ་རྡོ་རྗེ་
འཆང་གདུལ་བྱའི་དོན་ལ་མཁས་པ། དེ་སྐད་ངེས་ཐོབ་ནི་སྟོན་པ་རྟོག་བཅས་ལ་
བརྟེན་ནས་རྟོག་མེད་སྐྱེ་བྱ་བ་དེ་འཁོར་རྣམས་ཀྱིས་ཐོས། མཆོག་ཏུ་ངོ་མཚར་གྱུར་
ནི་བྱང་ཆུབ་སེམས་དཔའ་འཇམ་དཔལ་སྒྲིབ་པ་སེལ་བ་ལ་སོགས་པ་ཐམས་ཅད་
རྟོག་བཅས་ལ་བརྟེན་ནས་རྟོག་མེད་སྐྱེ་བྱ་བ་དེ་ངོ་མཚར་ལོ། །བརྒྱལ་ཞིང་ནི་
སེམས་སོ། །ས་ལ་འགྱེལ་ལུས་ས་ལ་འགྱེལ་བའོ། །
བཞི་པ་བརྒྱལ་བ་བསླང་པའི་དོན་དུ་རྟོག་བཅས་གསུམ་པ་དོར་ནས་རྟོག་
མེད་བཞི་པའི་ཉམས་སུ་བླང་བྱའི་འཐད་པ་ནི། སངས་རྒྱས་ཀུན་གྱི་སྐུ་གཅིག་པ་
ནི། དུས་གསུམ་གྱི་སངས་རྒྱས་ཐམས་ཅད་སྐུ་གཅིག་གིས་བསྡུས་པ་སྟོང་པ་དང་
སྙིང་རྗེ་དབྱེར་མེད་བདེ་བ་དང་སྟོང་པ་དབྱེར་མེད་དཔལ་བདེ་བ་ཆེན་པོའི་སྐུའོ། །
དེའང་སྐུ་ན་བདེ་བ་ཆེན་པོའི་སྐུ། འཁོར་ལོ་ན་སྤྱི་བོ་བདེ་ཆེན་ནོ། །དེ་ལྟར་བརྟག་
པ་ཕྱི་མའི་ལེའུ་བཞི་པ་ནས། སྐུ་གསུམ་ཡོངས་སུ་ཤེས་པ་ནི། བདེ་བ་ཆེན་པོའི་
236-333



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འཁོར་ལོ་བརྗོད་ཞེས་སོ། །
འོ་ན་བདེ་བ་ཆེན་པོའི་སྐུ་དེ་གང་གི་སྐུ་ཡིན་ན། ཀྱེའི་རྡོ་རྗེ་དཔལ་དགྱེས་
པ་རྡོ་རྗེའི་སྐུ་ཡིན། ཧེ་བཛྲའི་སྐུ་དེ་སུས་གསུངས་ནས། བཅོམ་ལྡན་བཀའ་སྩལ་
རྒྱུད་ཀྱི་སྟོན་པ་དྲུག་པ་རྡོ་རྗེ་འཆང་གིས་བཀའ་བསྩལ། དགོས་པ་ཅིའི་དོན་དུ་
བཀའ་སྩལ་ན། རྡོ་རྗེ་སྙིང་པོས་རྟོགས་བྱའི་ཕྱིར། སྔོན་བྱུང་དུ་རྡོ་རྗེ་སྙིང་པོས་ལྷན་
ཅིག་སྐྱེས་པའི་ཡེ་ཤེས་ཀྱི་དོན་རྟོགས་པར་བྱ་བའི་ཕྱིར། ཐེ་ཚོམ་ལེགས་པར་སེལ་
བའི། དོན་དུ་བཀའ་སྩལ། འོ་ན་ཐེ་ཚོམ་དེ་སེལ་ལུགས་ཇི་ལྟར་སེལ་བྱས་པ་ལ།
དང་པོ་དགའ་བ་འགྲོ་བའི་གཟུགས་ནི་ལས་རྒྱ་ལ་ནོམ་པ་དང་ཉུག་པ་བྱེད་པའི་
དུས་སུ་དགའ་བ། འགྲོ་བའི་གཟུགས་རྣམ་རྟོག་ནི་རགས་བདེ་བ་ཆུང་བས་འཁོར་
བ་ བསྐྱེད་ བར་ འདུག །དེ་ བཞིན་ མཆོག་ དགའ་ འགྲོ་བ་ ཉིད། ཀུན་རྫོབ་ བྱང་
སེམས་རྡོ་རྗེ་ནོར་བུའི་རྩ་བ་ཙམ་དུ་སླེབས་པའི་དུས་སུ་བདེ་བ་འདི་ལས་ལྷག་པ་
མེད་སྙམ་པ་འཁོར་བའི་ཆོས་སུ་འདུག །དགའ་བྲལ་དགའ་བའང་འགྲོ་བ་རྗེས་
ཐོབ་ཀྱི་ཤེས་པ་རྟོག་དཔྱོད་བློ་དང་བཅས་པ་དེ་འགྲོ་བ་ཉིད། ཅི་དགའི་དུས་སུ་
བདེ་བ་དེ་ཙམ་ཞིག་བྱུང་བ་ལ་སོགས་པ་ཞེས་པ་མཐར་ཐུད་དང་བཅས་པ་ཞིག་
ཡོད་པས་འཁོར་བར་འདུག །
གསུམ་པ་ནི་དགའ་བ་གསུམ་པ་ལྷན་ཅིག་སྐྱེས་པ་མེད་ལྷན་ཅིག་སྐྱེས་པ་
དངོས་གཞིའི་དོན་ལ་དགའ་བའི་སྐྱོན་མཆོག་དགའི་སྐྱོན་དགའ་བྲལ་གྱི་སྐྱོན་མེད་
དོ། །དེའི་ཕྱིར་རྟོག་མེད་བཞི་པ་ཉམས་སུ་བླང་བྱང་ཡིན་རྟོགས་བཅས་ལ་བརྟེན་
ནས་རྟོག་མེད་སྐྱེ་བ་དེ་གཙང་པོའི་གྲུ་བཞིན་ནོ། །དེ་ལྟ་བུའི་རྟོག་མེད་བཞི་པ་དེ་
ལ་འདོད་ཆགས་མཆོག་དགའི་སྐྱོན་མེད་དེ་སྲིད་པའོ། །ཆགས་བྲལ་དགའ་བྲལ་
236 -334



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཞི་གནས་ཕྱོགས་གཅིག་པའི་སྐྱོན་མེད། གསུམ་པོ་དགའ་བ་མཆོག་དགའ་དགའ་
བྲལ་སྐྱོན་ཅན་གསུམ་པོ་སྤངས་པ་ཉིད་ཀྱི་ཕྱིར། །ལྷན་ཅིག་སྐྱེས་པས་ལྷན་ཅིག་
སྐྱེས་པའི་ཡེ་ཤེས་ལ་བྱང་ཆུབ་བརྗོད་ཞེས་བྱ་ལྷན་ཅིག་སྐྱེས་པ་ཞེས་བྱའོ་དོན་
སངས་རྒྱས་ལ་གཞག་གོ །
ད་ནི་ལྷན་ཅིག་སྐྱེས་པའི་ཡེ་ཤེས་དེ་ཉིད་རྟོགས་ན་ཐམས་ཅད་ཀྱི་བདག་
ཉིད་ཡིན་ལ་མ་རྟོགས་ན་ཀུན་གྱིས་སྤང་པར་བསྟན་པ་ནི། ཡང་ན་ནི་ལྷན་ཅིག་
སྐྱེས་པའི་ཡེ་ཤེས་བརྗོད་པ་དེ་ལའོ། །དེ་ཉིད་ཐམས་ཅད་བདག་ནི་དངོས་པོ་
གཤིས་དེ་རྟོགས་པར་སོང་ན་བརྟན་གཡོ་དང་འཁོར་བ་མྱ་ངན་ལས་འདས་པའི་
ཆོས་ཐམས་ཅད་དེ་ལས་མ་འདས་པའོ། །འོ་ན་སེམས་ཅན་ཐམས་ཅད་ལ་སྤྲོས་
མེད་དངོས་པོ་གཤིས་ཀྱི་དོན་དེ་རང་གར་སྐྱེ་བའམ་བྱས་པ་ལ། ཡང་ན་ཀུན་གྱིས་
རྣམ་པར་སྤང་ནི་རང་དགར་སྐད་ཅིག་ཙམ་ཡང་སེམས་ཅན་ཐམས་ཅད་ལ་མི་སྐྱེ་
ཤིན་ཏུ་རྟོགས་དཀའ་སྐྱེར་མི་འདོད་པའོ། །དེ་ཡང་ཟླ་བ་སྤྲིན་གྱིས་སྒྲིབ་པ་བཞིན་
རྟོག་པས་སྒྲིབས་པའོ། །
དྲུག་པ་དགའ་བའི་གོ་རིམ་ནི། དེ་ཡང་སྤྲོས་མེད་ལྷན་ཅིག་སྐྱེས་པའི་ཡེ་
ཤེས་དེའོ། །དགའ་བྲལ་དང་པོར་མཚོན་ནི་དགའ་བྲལ་ཀྱི་དང་པོར་མཆོག་དགའི་
མ་མཐར་སྤྲོས་མེད་དེ་མཚོན་པའོ། །དེ་ལྟར་ཕྱི་མའི་ལེའུ་གཉིས་པ་ནས་ཤེས་སོ། །
དགའ་བ་གསུམ་པོ་ནི་རྟོག་བཅས་ཀྱི་དགའ་བ་གསུམ་པོ། རྣམ་པར་སྤངས་རྟོག་
མེད་ལྷན་ཅིག་སྐྱེས་པའི་ཡེ་ཤེས་ཉམས་སྐྱེས་པའོ། །དེས་དཀྱིལ་འཁོར་གྱི་ནུབ་
ཕྱོགས་སུ་དབང་གསུམ་པ་ཇི་ལྟར་བསྐུར་བའོ། །
ད་ནི་དཀྱིལ་འཁོར་གྱི་བྱང་ཕྱོགས་སུ་དབང་བཞི་པ་ཚིག་དབང་རིན་པོ་ཆེ་
236 335



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྐུར་བ་ནི། པཎྜི་ཏ་ཞི་བ་བཟང་པོ་ཐར་པ་ལམ་སྟོན་དང་ཇོ་བོ་མེ་ཏྲི་པའི་བཞེད་
པས་བསྐུར་རྒྱུ་ཡོད་པར་བཞེད། ཇོ་བོ་ནཱ་རོ་པ་ཚིག་དབང་བྱ་བ་བསྐུར་རྒྱུ་མེད་
པར་བཞེད་གཞུང་ཐད་སོ་ལྷ་ན་མེད་པར་བདེ། བླ་མ་བསྐུར་རྒྱུར་ཡོད་པ་མཛད།
འོ་སྐོལ་རང་མེད་པར་མཛོད། ཇོ་བོ་ནཱ་རོ་པ་བསྐུར་རྒྱུ་མེད་པའི་དཔེ་ནི་གསུམ་
པར་གོ་ཕྱེ་བཞི་པར་ཚིག་གིས་གཏན་ལ་འབེབས་པ་ཡིན་སྟེ། དཔེར་ན་འདི་དང་
འདྲ་བ་ཚ་མ་མྱོང་པ་ཚ་མྱོང་པར་བྱེད་པ་ལྟ་བུ་དབང་གསུམ་པ། ཚ་མྱོང་ནས་ཤད་
པ་ལྟ་བུ་དབང་བཞི་པའོ། །ཚ་འཆའ་འཆའ་བ་ཞིག་ལ་ཚ་ཤད་པར་སྒོམས་དང་ཚ་
ཤད་པས་ཀྱང་ཁོ་མཁས། དེ་བཞིན་དུ་དབང་གསུམ་པ་དངོས་པོ་དངོས་པོ་གཤིས་
ཀྱི་ཆོས་དེ་ཇི་ལྟ་བ་བཞིན་དུ་རྟོགས་ཉམས་སུ་མྱོང་པ་ཡིན། ཚ་ཤད་པ་ལྟ་བུ་བཞི་
པ་ཚིག་གིས་གཏན་ལ་འབེབས་པ་ཡིན། དེ་ལ་གཉིས་ལས་དང་པོ་ཚིག་དབང་
རིན་པོ་ཆེས་ལྟ་བ་ངོ་བསྟན་པ་ནི། ཕྱི་ནས་ནི་དབང་གསུམ་པ་ཤེས་རབ་ཡེ་ཤེས་
ཀྱི་དབང་བསྐུར་བའི་ཕྱི་ནས། དེ་ཉིད་གསུམ་པའི་ཉམས་སྤྲོས་མེད་དེ་ཡང་དག་
བཤད་གསུམ་པར་གོ་ཕྱེ་བཞི་པར་ཚིག་གིས་གཏན་ལ་འབབ་པའོ། །
ཡང་དག་ཡེ་ཤེས་གཟུགས་ནི་སངས་རྒྱས་ཀྱི་ཐུགས་ཡང་དག་པའི་ཡེ་
ཤེས་ད་དང་
། འཁོར་བ་རྣམ་པར་བྱང་བ་སེམས་ཅན་གྱི་གཉུག་མའི་ཤེས་པ་རྣམ་
རྟོག་སྤངས་པ་དེ་གཉིས། ཁྱད་པ་ཅུང་ཟད་ཡོད་མ་ཡིན་སངས་རྒྱས་ཀྱི་ཐུགས་དང་
སེམས་ཅན་གྱི་གཉུག་མའི་ཤེས་པ་གཉིས་དངོས་པོ་གཤིས་དེ་རྟོགས་ན་ཁྱད་པར་
ཅུང་ཟད་ཙམ་ཡང་མེད། མཆོག་དཀར་བསྒོམ་པ་མེད་ཅིང་དོན་དམ་ཟག་པ་མེད་
པ་སྤྲོས་མེད་དེ་ལ་སྒོམ་པ་ཞེས་བྱ་བ་རང་ཡང་མེད་སྒོམ་པ་པོ་ཡང་མེད། ལུས་
ཀྱང་མེད་ཅིང་ཐམས་ཅད་ལྷན་ཅིག་སྐྱེས་པའི་ངོ་བོ་གཅིག་པ་སྟོང་པ་ཡིན། ཤ་བྱ་
236 -336



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བ་མེད་ཁྲག་བྱང་མེད་ཅིང་སྟོང་པ་བཤང་བ་མེད་ལྕི་བ་ཞེས་བྱ་བ་ཞིག་ཀྱང་མེད་
སྟོང་པའོ། །སྐྱུག་བྲོ་བ་མེད་སྟོང་པའོ། །རྨོངས་པ་མེད་གཏི་མུག་མེད་གཙང་སྦྲ་
དང་མཆོད་ཕྱིར་ཐོགས་པ་བྱ་བ་དེ་ཀུན་མེད་སྟོང་པའོ། །ཆགས་མེད་འདོད་ཆགས་
མེད་སྡང་མེད་ཞེ་སྡང་མེད་རྨོངས་པའི་དོན་དང་ཕྲག་དོག་པ་ཡང་མེད་དོ། །སེར་
སྣ་མེད་ཅིང་ཉོན་མོངས་པ་ང་རྒྱལ་མེད་ཅིང་སྟོང་པ་མཐོང་བྱ་བྱ་བའི་ཡུལ་གུད་པ་
ཞིག་ཀྱང་མེད་སྒོམ་དང་སྒོམ་པར་བྱ་བའི་ཡུལ་སྒོམ་པར་བྱེད་པ་པོ་མེད་བཤེས་
བསྙེན་དང་དགྲ་མེད་པའི་ཐམས་ཅད་སྟོང་པའོ། །རློམ་སེམས་སེམས་མེད་ཅིང་ནི་
ངར་འཛིན་གྱི་རྟོག་པ་ཐམས་ཅད་མེད་ཅིང་སྟོང་ངོ༌། །ལྷན་ཅིག་སྐྱེས་པ་ནི་ཐམས་
ཅད་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་པའོ། །སྣ་ཚོགས་ཉིད་ནི་ཐམས་ཅད་
ཟག་མེད་དུ་ཤར་བ་དེ་ལས་ཐམས་ཅད་དུའང་འབྱུང་ཞིང་རོལ་པ་སྣ་ཚོགས་སུ་
ཤར་བའོ། །
དེ་ལྟར་དབང་རྫོགས་པར་ཐོབ་ནས་དངོས་པོའི་གཤིས་གཏན་ལ་ཕབ་
ནས་སྒོམ་པ་མཉམ་བཞག་རྗེས་ཐོབ་གཉིས་མེད་པར་སྐྱེ་འམ་ཞེ་ན། དང་པོར་
རང་ནས་མི་སྐྱེ་སྟེ་རྒྱུན་བསྲེང་པའི་ཕྱིར་ཐབས་ཁྱད་པར་ཅན་བསྐྱེད་རྫོགས་གཉིས་
ཀྱི་ཐབས་ཀྱིས་བསྒོམ་པ་ལས། རྟགས་གསུམ་ལས་དང་པོར་བསྒོམ་པའི་
་རྟགས་
ནི། དང་པོ་སྤྲིན་དང་འདྲ་བ་ཡིན་ཞེས་པ་དང་པོ་སྒོམ་པའི་དུས་སུ་སྤྲིན་མཐོངས་
ཀྱི་ཟླ་བ་དང་འདྲ། སྤྲིན་མཐོངས་ཀྱི་ཟླ་བ་དེ་སྤྲིན་གྱི་དཔག་དུ་སོང་ཙམ་ན་མི་
གསེལ་ནག་ཚུལ་གྱིས་འགྲོ། སྤྲིན་གྱི་མཐོངས་སུ་བྱུང་ཙམ་ན་ཟླ་བ་དེ་གསལ་དེ་
བཞིན་དུ་དབང་གསུམ་པར་གཏན་ལ་ཕབ་པའི་དོན་དེ་ཐབས་ཁྱད་པར་ཅན་
བསྐྱེད་རྫོགས་གཉིས་ཀྱིས་རྒྱུན་བསྲིང་པར་བྱེད་པ་བསྒོམ་པའི་དུས་སུ། དང་པོ་
236 337



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ནས་མཉམ་བཞག་རྗེས་ཐོབ་མེད་པར་ལྷག་གྱིས་མི་སྐྱེ། བསྒོམས་ན་ནི་ལྷན་ཅིག་
སྐྱེས་པའི་ཉམས་མྱོང་དེ་གསལ་བར་འདུག །མ་བསྒོམས་ན་མི་གསལ་རྣམ་རྟོག་
གི་ཆོས་སུ་འགྲོ་བས་སོ། །
གྲུབ་པ་སྒྱུ་མ་ལྟ་བུར་འགྱུར་ནི་ད་རུང་དུ་ཡང་ཡང་བསྒོམ་དགོས་ཏེ། དེ་
བས་ཨེན་ཅིག་བརྟན་ཙམ་ན། སྣང་གྲག་གི་ཆོས་ཐམས་ཅད་སྒྱུ་མ་རྣམ་པ་ལྟ་བུའི་
བུན་པ་འོང་སྟེ་ཁ་ཚིག་གི་སྒྱུ་མ་ལྟ་བུ་མ་ཡིན་ནོ། །ཚིག་འདི་གཉིས་ནི་སྤྱོད་པའི་
རྟགས་ཏེ། ཉལ་གཉིད་ཉལ་བ་ལོག་པའི་གཉིད་སད་པ་ཁྱད་པར་ལ་གཉིད་ཉལ་
ཀྱང་རྨི་ལམ་གྱི་རྣམ་པ་ལྟ་བུར་བསྒོམ་སད་པའི་དུས་སུ་རྨི་ལམ་གྱི་རྣམ་པ་ལྟ་བུར་
བསྒོམས་པས། རྟག་ཏུ་རྨི་ལམ་འདྲ་བར་འགྱུར་ནི་གཉིད་ཉལ་ཡང་གཉིད་སད་
ཀྱང་ཆོས་ཐམས་ཅད་རྨི་ལམ་གྱི་རྣམ་པ་ལྟ་བུར་འཆར་ཏེ། ཐམས་ཅད་ཟག་པ་
མེད་པའི་རོ་བདེ་བར་ཤར་བ་སྟེ། དེ་ཙམ་ན་སྤྱོད་པ་བྱ་རན་པ་ཡིན་སྟེ། ད་ལྟའི་
བློས་བཞག་གིས་མི་འོང་ཚིག་ཏུ་སྒྱུ་མ་ཡིན་རྨི་ལམ་ཡིན་བྱས་པས་ཕན་མེད། རང་
ཤུགས་སུ་གཉིད་ལོག་ཀྱང་སྒྱུ་མ་ལ་ལོག་ཀྱང་ཟག་པ་མེད་པ་སྒྱུ་མ་ལྟ་བུར་ལོང་
ལོང་བྱུང་ན་སྤྱོད་པ་བྱེད་པའོ། །ཚིག་གཉིས་པོ་དེས་མན་ངག་ཏུ་རྨི་ལམ་དང་
བསམ་གཏན་བསྲེ་བ་ཟིན་ཏོ། །
གསུམ་པ་ཚིག་འདི་གཉིས་འབྲས་བུའི་རྟགས་ནི་དངོས་པོའི་སྣང་གྲག་གི་
ཆོས་ཐམས་ཅད་མཚན་ཉིད་མི་ཕྱེད་པའི་ནི། བདེ་སྟོང་དུ་ཏཱལ་གྱིས་མཉམ་བཞག་
རྗེས་ཐོབ་མེད་པར་སོང་བ་སྟེ། ཅ་ཅོ་ཅི་བྱས་ཀྱང་དུང་བུད་ཀྱང་ཏིང་ངེ་འཛིན་ཀྱི་
ཉམས་ལ་མི་གནོད་པ་ལ་སོགས་པར་སོང་ནའོ། །ཕྱག་རྒྱ་ཆེན་པོ་མཆོག་དངོས་
གྲུབ་རྣལ་འབྱོར་པ་རྟེན་གྱི་གང་ཟག་གིས་འགྲུབ་པར་འགྱུར་ཞེའོ། །
236 -338



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་དབང་བཞི་བཞི་པའི་དོན་དེ་ལ་རྩོད་པའི་སྐྱོན་སྤང་པ་ནི། རྡོ་རྗེ་སྙིང་
པོས་འདི་སྐད་གསོལ། ཞེས་པ་དྲིས་པ་སྟེ། གང་ལ་འདྲི་ན། གོང་གི་ལུས་ཀྱང་
མེད་ཅིང་ཞེས་པ་ལ་སོགས་པ་ལ་འདྲི་སྟེ། འོ་ན་བཅོམ་ལྡན་འདས་སེམས་ཀྱི་ངོས་
ནས་དང་འོད་གསལ་བ་སྤྲོས་པ་དང་བྲལ་བ་ཡིན་བྱ་བ་དེ་གཤའ་བ་ལ། ལུས་རོང་
རོང་བུ་འབྱུང་བ་ལྔ་ལས་བསྐྱེད་པ་དེ་ལྷན་ཅིག་སྐྱེས་པའི་ཡེ་ཤེས་སུ་རོ་གཅིག་པ་
དེ་ ཅང་འཐད་དམ་དྲིས་པ་ལ། བཟོད་ནས་ རང་བཞིན་མེད་པ་ནི་ སེམས་འོད་
གསལ་ཡིན་ཏོ། །སའི་བདག་ཉིད་དག་པ་དེ་ཅང་རིགས་སམ་དྲིས་པ་ལ། ལུས་ཀྱི་
་བཞིན་དག་པའི་ནི་ལུས་ཀྱི་རང་བཞིན་ཀྱིས་རྣམ་པ་དག་པ་ནི་ལུས་སྟོང་ཉིད་
འོད་གསལ་དེའོ། །ཅི་སླད་ནི་གཏན་ཚིགས་ཅིའི་སླད་དུ། འབྱུང་བའི་བདག་ཉིད་
ལགས་ནི་འབྱུང་བ་བཞིའམ་ལྔའི་བདག་ཉིད་ཀྱི་ལུས་དེ་ཆོས་ཐམས་ཅད་སྟོང་པ་
རང་བཞིན་རྣམ་པར་དག་པ་ཡིན་ཏེ། དག་ལུགས་རང་བཞིན་སྟོང་པ་ཉིད་ཡིན་
ལུགས་ཇི་ལྟར་དག་པ་ལགས་ཞེས་དྲིས་སོ། །
ལན་ལ་གཉིས་ལས་དང་པོ་སྡུད་པ་པོ་མཚམས་སྦྱར། དེ་ནས་བཅོམ་ལྡན་
རྡོ་རྗེ་ཅན་སྟོན་པ་དྲུག་པ་རྡོ་རྗེ་འཆང་ངོ་
། །མཁའ་འགྲོ་བདེ་བ་སྦྱིན་པས་གསུངས།
འཁོར་རྣལ་འབྱོར་མ་ལ་བདེ་བ་སྟེར་བའི་དོན་དེ་གསུངས་པ། རློམ་སེམས་མེད་
པ་ནི་རྣམ་པར་རྟོག་པ་མེད་པའི་ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན་ཟག་པ་
མེད་པ་དེའོ། །ཐམས་ཅད་ལུས་ལ་རྣམ་པར་གནས། གཉུག་མ་དངོས་པོ་གཤིས་
ཟག་མེད་དེ་འགྲོ་བ་སེམས་ཅན་ཐམས་ཅད་ཀྱི་ལུས་ལ་རང་ཆས་སུ་གནས་སོ། །
ཀྱེ་བཅོམ་ལྡན་འདས་བྱང་ཆུབ་སེམས་དཔའ་རྡོ་རྗེ་སྙིང་པོས་བོས། ཅི་སླད་འབྱུང་
བའི་བདག་གཏན་ཚིགས་སམ་རྒྱུ་མཚན་ཅིའི་སླད་དུ། འབྱུང་བ་ཆེན་པོའི་ཕུང་པོ་
236 -339



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལགས། འབྱུང་བ་ཆེན་པོ་ལྔ་ལས་བསྐྱེད་པའི་ཕུང་པོ་དེ་རང་བཞིན་གྱིས་རྣམ་པར་
དག་པ་ལགས་ཞེའོ། །བཅོམ་ལྡན་འདས་ཀྱི་བཀའ་ལན་ནོ། །ལན་ལ་འབྱུང་བ་
བཞི་ལས་བསྐྱེད་པའི་དེ་བདེ་བའི་ལུགས་སུ་བླུགས་པའོ། ཁར་སང་རང་རིག་པ་
བདེ་བ་ཆེན་པོ་བདེ་བ་འདིར་འོང་བྱ་བ་དེའོ། །བྷོ་ལ་ཀ་གོ་ལ་སྦྱོར་བས་ཕ་མ་
གཉིས་སྙོམས་འཇུག་དུས་སུ་ཁུ་ཁྲག་གཉིས་བྱུང་བ་དེ་ལའོ། །
རེག་པ་སྲ་བའི་ཆོས་ཀྱི་ཕ་མ་གཉིས་ཀྱི་ཁུ་ཁྲག་དེ་ལ་སྲ་བ་སའི་ཆོས་ཡོད་
པས་ ས་ནི་དེ་ལས་སྐྱེ་བར་འགྱུར། ས་དེའང་བདེ་བའི་ལུགས་སུ་བླུགས། བྱང་
སེམས་ཆུའི་རྣམ་པ་ལས་བྱང་སེམས་ཐིག་ལེ་དཀར་དམར་གཉིས་ལ་གཤེར་བ་
ཆུའི་ཆོས་ཡོད། ཆུའི་ཁམས་ནི་འབྱུང་བ་ཆུ་དེ་ཡང་བདེ་བའི་ལུགས་སུ་བླུགས།
བསྐྱོད་པ་ལས་ནི་དྲོད་སྙོམས་འཇུག་གི་དུས་སུ་ཐིག་ལེ་དཀར་དམར་ལ་བྲོ་བ་མེའི་
ཆོས་ཡོད་མེ་དེ་བདེ་བའི་ལུགས་སུ་བླུགས། འགྲོ་བ་རླུང་དུ་རབ་ཏུ་གྲགས་བྱང་
སེམས་དེ་འཕེན་པ་རླུང་ཆོས་རླུང་བདེ་བ་ལུགས་སུ་བླུགས། བདེ་བ་ནམ་མཁའ་
ཉིད་ཀྱི་ཁམས་སྙོམས་འཇུག་གི་དུས་སུ་རང་བཞིན་བདེ་བ་དེ་ནམ་མཁའི་ཆོས།
ནམ་མཁའ་བདེ་བའི་ལུགས་སུ་བླུགས། ལྔ་པོ་རྣམས་ཀྱིས་ཡོངས་སུ་བསྐོར་ནི་ཕ་
མ་གཉིས་སྙོམས་འཇུག་དུས་སུ་འབྱུང་བ་ལྔ་པོ་བསྐོར་ནས་བདེ་བའི་ལུགས་སུ་
བླུགས་བསྐོར་ནས་གནས་སོ། །དེའི་ཕྱིར་རང་བཞིན་གྱིས་བདེ་སྟོང་གཉིས་མེད་
དོ། །
གང་ཕྱིར་ན་འདི་ན་གདོད་མ་ནས་གང་གི་ཕྱིར་དག་ཞེ་ན། འབྱུང་པ་ཆེ་
འབྱུང་པ་བདེ་བའི་ལུགས་སུ་བླུགས་པ་དེ་དོན་དམ་དངོས་པོ་གཤིས་མཚོན་པའི་
བདེ་བ་ཡིན་ནམ་ཞེ་ན། འབྱུང་བ་ཆེ་བདེ་བ་འབྱུང་པ་ཆེན་པོ་ལྔའི་བདེ་བ་དེ་ནི།
236 -340



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ཕྱིར་བདེ་བ་དེ་ཉིད་མེན་ནི་ཀུན་རྫོབ་བྱང་སེམས་མཚོན་བྱེད་ཡིན་དོན་དམ་
བྱང་སེམས་ཟག་པ་མེད་པའི་བདེ་བ་མིན། དེ་ཉིད་མིན་ནི་འབྱུང་བ་ཆེན་པོ་ལྔའི་
བདེ་བ་དེ་དོན་དམ་དངོས་པོའི་གཤིས་མཚོན་པའི་བདེ་བ་མིན། འོ་ན་ཟག་མེད་དེ་
གོང་ལེའུ་དང་པོ་ནས་ལུས་ལ་ཡེ་ཤེས་ཆེན་པོ་གནས་ཞེས་པ་དང་
། འགལ་བྱས་
པ་ལ། དཔེར་ན་བུམ་པ་གྲུབ་པའི་དུས་སུ་བུམ་པའི་ནམ་མཁའ་རང་ཆས་སུ་གྲུབ་
པ་བཞིན། ལུས་གྲུབ་པའི་དུས་སུ་ཟག་པ་མེད་པའི་ལྷན་ཅིག་སྐྱེས་པ་རང་ཆས་སུ་
གནས་སོ། །
འོ་ན་དོན་དམ་ལྷན་ཅིག་སྐྱེས་པ་ཇི་ལྟ་བུ་ན། ལྷན་ཅིག་སྐྱེས་པ་གར་སྐྱེས་
ལུས་གྲུབ་པའི་དུས་སུ་ཟག་མེད་ལྷན་ཅིག་སྐྱེས་པ་རང་ཆས་སུ་གནས་པ་ལ། ལྷན་
ཅིག་སྐྱེས་ཤེས་ནི་རང་ཆས་སུ་གྲུབ་པ་དེ་ལ་བརྗོད་པར་བྱའོ། །དོན་དམ་ལྷན་ཅིག་
སྐྱེས་རང་ཆས་སུ་གྲུབ་པས་ཀུན་རྫོབ་འབྱུང་བའི་རྒྱུས་བསྐྱེད་པ་དེ་བཀག་གོ །
རང་བཞིན་ལྷན་ཅིག་སྐྱེས་ཞེས་བརྗོད་ནི་གདོད་མ་ནས་ལུས་གྲུབ་པའི་དུས་སུ་
གཉུག་མ་ལྷན་ཅིག་སྐྱེས་པ་དེ་རང་ཆས་སུ་གནས་པའོ། །རྣམ་པ་ཐམས་ཅད་སྡོམ་
པ་གཅིག་ནི་རྒྱུ་རྟེན་གྱི་གང་ཟག་ལམ་སྔགས་དང་ཕྱག་རྒྱ་འབྲས་བུ་སྐུ་དང་ཡེ་
ཤེས་ལ་སོགས་པ་ཐམས་ཅད་སྟོང་ཉིད་དུ་རོ་གཅིག་པའོ། །གཅིག་ལུགས་ཇི་ལྟར་
གཅིག་ན། ཕྱག་རྒྱ་ནི་སྟོང་ཉིད་དེས་རྒྱས་འདེབས་པས་ན་ཕྱག་རྒྱའོ། །རྒྱུ་དང་
བྲལ་བ་ནི་རང་བཞིན་སྟོང་པའི་རྒྱ་དང་གདོད་མ་ནས་མ་བྲལ་བས་ཆོས་ཐམས་
ཅད་དེ་ལས་མ་འདས་པའོ། །དོན་རྒྱུད་ཀྱི་རྟེན་གྱི་གང་ཟག་ལམ་སྔགས་དང་ཕྱག་
རྒྱུ་འབྲས་བུ་སྐུ་དང་ཡེ་ཤེས་ལ་སོགས་པ་དེ་ལས་མ་འདས་པས་སོ། །དེ་ལྟར་
དངོས་པོ་གཤིས་ཀྱི་ཆོས་དེ་རྟོགས་པ་ན་སྔགས་ཀྱི་བཟླས་མེད་ནི་སྙིང་པོ་དང་ཉེ་
236 -341



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྙིང་རྩ་ བའི་སྔགས་ལ་སོགས་པ་མེད། བཀའ་ཐུབ་ནི་ཁྲུས་དང་གཙང་སྦྲ་ལ་
སོགས་པ་མེད། སྦྱིན་སྲེག་ནི་ཞི་བ་རྒྱས་པ་དབང་དྲག་པོ་ཕྲིན་ལས་བཞིའི། །
དཀྱིལ་འཁོར་ཅན་དཀྱིལ་འཁོར་གྱི་གཙོ་བོ་བསྒོམ་པ། དཀྱིལ་འཁོར་ཡང་ནི་
དཀྱིལ་འཁོར་གྱི་འཁོར་བསྒོམ་པ་ལ་སོགས་པ་ཡང་མེད། འོ་ན་སྟོང་པ་འཕྱང་
ཆད་ཡིན་ནམ་ཞེ་ན། ཡོ་གི་ནི་རྣལ་འབྱོར་པ་སྙིང་རྗེ་ནི་མི་དམིགས་པའི་སྙིང་རྗེ་
ཆེན་པོ་ཐབས་བདེ་བ་དོན་སྙིང་རྗེ་བདེ་བ་དབྱེར་མེད་སྟོང་པ་སྙིང་རྗེ་དབྱེར་མེད་
ཅིང་ཡིན་ནོ། །
དེ་ལ་སྟོང་པ་དང་སྙིང་རྗེ་དབྱེར་མེད་དེ་ནི། གསང་སྔགས་བཟླ་སྔགས་ཀྱི་
བཟླས་པ་ཡང་དེ་ལས་ལྷག་པ་མེད་པས་བཟླས་པ་ཡིན། བཀའ་ཐུབ་ཀྱང་སྤྲོས་
མེད་དེ་ཡིན། སྦྱིན་སྲེག་ནི་ཞི་རྒྱས་དབང་དྲག་པོ་ཡང་དེ་ཡིན། དཀྱིལ་འཁོར་ནི་
དལ་གྱི་གཙོ་བོ་བསྒོམ་པ་ཡང་དེ་ཡིན
། དཀྱིལ་འཁོར་ཉིད་འཁོར་དུ་བྱུང་བ་ཡང་
ཡིན་དེ་ལས་ལྷག་པའི་དཀྱིལ་འཁོར་སོགས་པ་ཡང་མེད་དོ། །དེ་ལ་ནི་སྟོང་པ་
དང་སྙིང་རྗེ་དབྱེར་མེད་དེ་ལ་དོན་དམ་བྱང་ཆུབ་སེམས་ཞེས་བྱ་སྤྲོས་མེད་ཞེས་བྱ།
དངོས་པོ་གཤིས་ཞེས་བྱ་ཟག་མེད་ལྷན་ཅིག་སྐྱེས་པ་ཞེས་བྱའོ། །མདོར་བསྡུས་
ནས་ནི་སྣང་གྲག་ཆོས་དང་དཀྱིལ་འཁོར་ལ་སོགས་པ་ཐམས་ཅད་སྟོང་པ་སྙིང་རྗེ་
དབྱེར་མེད་དུ་བསྡུས་ནས་སེམས་ནི་འདུས་པའི་གཟུགས་ལྷན་ཅིག་སྐྱེས་པའི་ཡེ་
ཤེས་སྟོང་པ་དང་སྙིང་རྗེ་དབྱེར་མེད་བདེ་སྟོང་དབྱེར་མེད་དུ་འདུས་པའོ། །དེ་ཡན་
ཆད་ཀྱིས་ལེའུའི་གཞུང་ལ་ཆོས་བཞིར་བྱས་ནས་བཤད་དོ། །
ལེའུའི་མཚན་ནི། དབང་བསྐུར་ནི་ཨ་བྷི་ཥིཉྩ་དྲི་མ་འཁྲུད་པར་བྱེད་ཨ་བྷི་
ཥ་ཀ་ག་ནུས་པ་འཇིག་པར་བྱེད་པས་དབང་གི་སྒྲ་བསྒྲུབ་པར་བྱེད་པ་བརྟག་པ་ཕྱི་
236342



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མའི་ལེའུ་གསུམ་པ་ནས་འོང་
། ལེའུ་ནི་གཞུང་གཅོད་ཅིང་སྐྱོང་བའོ། །བཅུ་པ་གྲངས་
སོ། །གསལ་བའི་སྒྲོན་མེ་ལས་ལེའུ་བཅུ་པ་རྫོགས་སོ།། ll
༈ ལེའུ་བཅུ་གཅིག་པ་འདི་ལ་དོན་གསུམ་ལས་ལེའུ་ལེའུའི་འབྲེལ་ནི།
དབང་བསྐུར་བའི་རྡོ་རྗེ་སློབ་དཔོན་དེས་འབྲས་བུ་ལས་ཀྱི་ཚོགས་འདི་ལྟ་བུ་
འགྲུབ་བོ། །ཞེས་པའི་བརྡར་ལེའུ་བཅུ་ཅིག་པ་ལྟ་སྟངས་ཀྱི་ལེའུ་འབྲས་བུ་ལས་ཀྱི་
ཚོགས་བསྟན་པའོ། །ལེའུ་མདོར་བསྟན་རྒྱས་བཤད་ཀྱི་དབང་དུ་ན་ལེའུ་དང་པོར་
ལྟ་སྟངས་ཞེས་པས་མདོར་བསྟན། འདི་ནས་མཉམ་པར་མ་རུང་སྤྲུལ་བ་ཅན་ལ
སོགས་པས་འདིར་ཡར་རྒྱས་པར་འཆད་དོ། །ལེའུ་མངོན་པར་རྟོགས་པའི་འབྲེལ་
ནི་རྒྱུད་བསྡེབས་ནས་མངོན་པར་རྟོགས་པ་ཐད་ཀ་ཐད་ཀར་ལམ་དུ་སློང་པའོ། །
ལེའུ་འདི་རང་ལ་གཉིས་ལས། གཞུང་ལ་ལྔ་ལས། དང་པོ་སྒྲོལ་མའི་སྒྲུབ་
ཐབས་ཀྱི་དབང་དུ་བྱ་བའི་ལས་བསྟན་པ་ནི། ཀུ་རུ་ཀུ་ལའི་སྒྲུབ་ཐབས་ནི་ལྷ་མོ་
ཀུ་རུ་ཀུ་ལའི་སྒྲུབ་ཐབས་བཤད་ཞེའོ། །འཁྲུགས་འདིས་གོས་དང་དགེ་བའི་བློ་
གྲོས་གཉིས་ལ་མི་དགོས་སོ། །འདི་ཀ་བཞིན་དུ་བསྡེབས་ནས་ཡོད་གསུངས་སོ། །
རྒྱས་པར་བརྟག་པ་བཅུ་གཉིས་ལས་ཞེས་བྱ་སྟེ་ཀུ་རུ་ཀུ་ལའི་སྒྲུབ་ཐབས་འདི་
བརྟག་པ་བཅུ་གཉིས་པ་ཡན་ཆད་ན་ཐོ་རེ་བ་ཞིག་ཡོད་པ་དེའོ། །གོང་དུ་གསུངས་
པ་ནི་གོང་ལེའུ་གཉིས་པའི་ཨོ་ནས་ཀུ་རུ་ཀུའི་སྔགས་སོ་ཞེས་བཤད་དོ། །མདོ་རུ་
བསྡུ་ནི་སྔགས་དེའི་སྒྲུབ་ཐབས་འདིར་མདོར་བསྡུས་ལ་བཤད། དེ་ཡང་བསྙེན་པ་
ལ་སྔོན་འགྲོ་དངོས་གཞིའི་རྗེས་གསུམ་དུ་གསུངས་སོ། །
སྔོན་འགྲོ་ལ་དད་པོ་ཀུ་རུ་ཀུ་ལའི་ཐང་ཀ་གཅིག་བྲི་ཐང་ཀ་དེ་གནས་བྲག་
རི་ལྟ་བུར་ཁྱེར་ལ་མཎྜལ་དང་མཆོད་པ་བཤམས་ནས་ནུབ་མོ་ཉལ། ནང་སང་སྐྱ་
236-343



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རིངས་ཤར་ནས་ཁྲུས་བྱས་སྟན་བདེ་བ་ལ་འདུག་སྟེ། ལྷ་མོ་ཀུ་རུ་ཀུ་ལ་རང་གི་བླ་
མ་དང་བཅས་པ་ཞིག་སྤྱན་དྲངས་ལ། དེ་ལ་མཆོད་པ་ལ་སོགས་པ་བདུན་པོ་རྣམ་
དག་བླ་མ་དག་པའི་ཆོ་ག་ཞིག་བྱ།
དེ་ནས་ཚད་མེད་པ་རྣམ་པ་བཞི་བསྒོམ། དངོས་གཞི་ལ་དང་པོ་སྟོང་ཉིད་
བྱང་ཆུབ་སེམས་སྟོང་པ་ཉིད་དུ་བསྒོམ། གཉིས་པ་ལ་ནི་ས་བོན་བསྡུ་ཧྲི་ལས་བྱུང་
བའི་ལྷ་མོ་ནི་ གདན་པད་ཉིའི་སྟེང་དུ་ཧྲི་དམར་པོ་གཅིག་བསྒོམ། གསུམ་པ་
གཟུགས་རྫོགས་པ་ཧྲི་ལས་འོད་སྤྲོས་སངས་རྒྱས་མཆོད་སེམས་ཅན་དོན་བྱང་ཚུར་
འདུས་པ་ལས་ཁ་དོར་དམར་ཞིང་སྐུ་མདོག་གོ །ཕྱག་བཞི་མ་ཕྱག་མཚན་དང་
ཞལ་གཅིག་ཡོད་པར་གུར་གྱི་ལེའུ་བཅོ་ལྔ་པ་ནས་སྟོན། ཕྱག་མཚན་མདའ་དང་
གཡས་ཀྱི་དང་པོ། གཞུའི་གཡོན་གྱི་དང་པོ། ཨུཏྤ་ལ་གཡས་ཀྱི་འོག་མ། ལྕགས་
ཀྱུ་འཛིན་གཡོན་གྱི་འོག་མ་ན་བསྣམས་པའོ། །བཞི་པ་ལ་ཡི་གེ་དགོད་ཐུགས་
ཀར་ཉི་མའི་སྟེང་དུ་ཧྲི་དམར་པོ་གཅིག་ལ་ཐ་མ་ན་ཕར་གོང་ལེའུ་གཉིས་པའི་
སྔགས་ཨོ་ཀུ་རུ་ཀུ་ལེ་ཧྲི་སྭཱ་ཧཱ་ཞེས་པ་བཀོད་ཀྱིས་བཀོད། རྗེས་ལ་རང་འདྲའི་ཡེ་
ཤེས་སེམས་དཔའ་སྤྱན་དྲངས་གཉིས་སུ་མེད་པར་བསྲེ། ལྷ་མོ་བདུད་རྩིའི་བུམ་ཆུ་
ཐོགས་པ་རྣམས་ཀྱིས་དབང་བསྐུར་གུར་གྱི་ལེའུ་བཅོ་ལྔ་པ་ལྟར་སྣང་བ་མཐའ་
ཡས་ ཀྱིས་དབུ་བརྒྱན་པར་བསྒོམས་ནས། བསྒོམ་བཟླས་བྱས་པས། ཕན་ཡོན་
ནམ་ཆེ་བ་ནི། འདི་ནི་བསྒོམ་པ་ཙམ་གྱིས་ནི་ལྷ་མོ་ཀུ་རུ་ཀུ་ལའོ། །
འཇིག་རྟེན་གསུམ་པོ་དབང་དུ་བྱེད་ས་འོག་ས་སྟེང་ས་བླ་ལ་སོགས་པ་
ཐམས་ཅད། གྲངས་ཀྱི་བསྙེན་པ་བཤད། འབུམ་ཕྲག་གཅིག་བཟླས་ན་རྒྱལ་པོ་
རྣམས་དབང་དུ་བྱེད། ཁྲི་ཡིས་འཇིག་རྟེན་ ཕལ་རྣམས་དབང་དུ་བྱེད། བྱེ་བས་
236 ---344



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕྱུགས་དང་ནོར་སྦྱིན་དབང་དུ་བྱེད། འབུམ་ཕྲག་བདུན་གྱིས་ལྷ་མ་ཡིན་རྣམས་
དབང་ དུ་ བྱེད། འབུམ་ ཕྲག་ གཉིས་ ཀྱིས་ ལྷ་ རྣམས་ དབང་ དུ་ བྱེད། བརྒྱ་ ཕྲག་
གཅིག་གིས་སྔགས་པ་ཟེར་ཡང་མན་ཏྲའི་སྒྲས་འགོས་ཀྱིས་བློན་པོར་བསྒྱུར་ཡོད་
གསུངས་སོ། །
དེ་ནས་བསྙེན་བསྒྲུབ་ཐོན་པ་དེས་ལས་ལ་སྦྱར་བ་ལ། ལྟ་སྟངས་བཞི་
ལས་བཞི་བསྒྲུབ་པ་ནི། མཉམ་པར་མ་རུང་ལ་སོགས་པས་སྟོན་སྟེ། ལྟ་སྟངས་
རྣམ་པ་བཞི་རླུང་རྣམ་པ་བཞི་ཉམས་སད་པའི་གནས་རྣམ་པ་བཞིའོ། །དང་པོ་ལྟ་
སྟངས་པ་བཞི་ནི། མཉམ་པར་ནི་མིག་གཉིས་མཉམ་པར་མ་རུང་པ། ཁྲོ་བོའི་ལྟ་
སྟངས་ཀྱིས་དྲག་ཤུལ་གྱི་སྟེང་དུ་བལྟ་བ་མིག་ལོག་པ། དཔྲལ་བ་ཅན་སྟེང་དུ་ཧྲིལ་
གྱིས་དཔྲལ་བར་མར་ཐུར་ལ་འབེབས་པའོ། །རྟག་ཏུ་ལྷུང་པར་བྱེད་པར་བརྗོད་
ལྷུང་པར་བྱེད་པའི་ལྟ་སྟངས་ཡིན། དབང་གི་ལྟ་སྟངས་དབང་དུ་བྱེད་པའི་ལས་ལ།
ལྟ་སྟངས་གཡོན་ན་གནས་པ་ནི་མིག་གཉིས་གཡས་གཡོན་དུ་ཧྲིལ་གྱིས་བལྟས་
ནས། གཡོན་པ་ནས་ཀྱང་གཟུགས་གཡོན་ངོས་སུ་མིག་གཉིས་མཉམ་པོར་ཧྲིལ་
བལྟས་ཚུར་འགུགས་པའི་ཚུལ་གཡོན་དུ་རུང་བོ་གཅིག་ལ་གཉིས་སུ་མངོན་པའོ། །
དབང་གི་ལྟ་སྟངས་སོ། །གཡས་པའི་ཆ་ལ་དགུག་པ་ནི་མིག་གཉིས་ཀ་གཡས་
ངོས་སུ་བལྟ་བ་དེ་དགུག་པའི་ལྟ་སྟངས་སོ། །སྟེང་ནས་ཀྱང་ནི་གཟུགས་བརྙན་
དང་པོ་གཡས་ཕྱོགས་སུ་བལྟས་དེ་ནས་གཡས་དངོས་སུ་ཧྲིལ་གྱིས་བལྟས་ནས་
སྟེང་ན་མར་འགུགས་པའི་ཚུལ་དུ་བྱེད་པ་སྟེ་ངོས་སུ་གཟུགས་བརྙན་གཉིས་སུ་
མངོན། དབུ་མ་ངེས་པའི་ལྟ་སྟངས་ནི་རེངས་པར་བྱེད་པའི་ལྟ་སྟངས་ལ། སྣའི་རྩེ་
མོའི་དབུས་སུ་གཉིས་དམིགས་དྲག་ཤུལ་གྱིས་ཧྲིལ་གྱིས་དབུས་སུ་སྣ་རྩེར་བལྟ་
236-345



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
བའོ། །དེ་རེངས་པར་བྱེད་པའི་ལྟ་སྟངས་སོ། །རླུང་བཞི་ལ། འབྱུང་བ་ཉིད་ཀྱི་རླུང་
ཧུ་ཡིས་ཕྱིར་འགྲོ་བ་དེ་ལྟུང་པར་བྱེད་པའི་རླུང་ཡིན་ལྟུང་པའི་ལྟ་སྟངས་དང་སྡེབ།
རུབ་པ་ཡིས་ནི་དབང་དུ་བྱེད་རླུང་ནང་དུ་རྔུབ་པ་དེ་དབང་དུ་བྱེད་པའི་རླུང་ཡིན།
དགང་པ་ཡིས་ནི་འགུགས་ནི་རླུང་ནང་དུ་སྤྱི་བོ་ནས་རྐང་མཐིལ་བར་དུ་མེར་གྱིས་
འགེངས་པ་དེ་འགུགས་པའི་རླུང་
། ཞི་བ་ཡིས་ནི་རེངས་པར་བྱེད་ནི་རླུང་བསྡམས་
བསྡམས་ནས་བཏང་བས། ཞི་བ་དེ་རེངས་པར་བྱེད་པའི་རླུང་ངོ༌
། །
ད་ཉམས་སད་པའི་གནས་བཞི་ལ། སློབ་པོའི་ཤིང་ལ་ལྟུང་བྱེད་ཞེས་པ་ནི་
ཤིང་རློན་པ་ལོ་འདབ་དང་བཅས་པ་གཅིག་ལ་ལྟུང་པར་བྱེད་པའི་ལྟ་སྟངས་པ་
གཅིག་བྱས། རླུང་ཕྱིར་འགྲོ་བ་ལྟུང་བར་བྱེད་པའི་རླུང་གཅིག་དང་བསྟུན་པས་
ཤིང་དེ་ལོ་མ་ས་ལ་སིལ་ཀྱིས་བྱུང་ན། ལྟུང་བྱེད་ཉིད་ཞེས་པ་ལྟུང་བར་བྱེད་པའི་
ལས་འགྲུབ་པ་ཡིན། དབང་ནི་མེ་ཏོག་རབ་ཏུ་གྲགས་ནི་མེ་ཏོག་ཁ་ཕར་བལྟས་པ་
ཞིག་ལ་དབང་དུ་བྱེད་པའི་ལྟ་སྟངས་གཅིག་བྱས། རླུང་ནང་དུ་རྔུབ་པ་ཅིག་དང་
བསྟུན་པས་མེ་ཏོག་དེ་ཅུ་ཅུ་ལ་ཁ་ཚུར་ལོག་གིས་བལྟས་ནས་དབང་གི་ལས་
འགྲུབ། རྡོ་རྗེ་ཤིང་ལ་དགུག་ཞེས་པ་ཤིང་ཤི་རི་ཁན་དྷ་བྱ་བ་འོ་མ་ཅན་གྱི་རིགས་
ཞིག་ཡིན། དེ་ལ་དགུག་པར་བྱེད་པའི་རླུང་གཅིག་དང་དགུག་པར་བྱེད་པའི་ལྟ་
སྟངས་གཅིག་བསྟུན་བྱས་པས་ཤིང་དེ་ལ་འོ་མ་དཀར་ཆུར་གྱིས་བྱུང་ན། དགུག་
པ་ཉིད་ནི་དགུག་པར་བྱེད་པའི་ལས་གྲུབ་པ་ཡིན། གཡོ་བཅས་རྩ་ལ་ནི་ལ་གའི་
འཇག་མ་རླུང་གིས་དེད་པ་ཕྱུ་རུ་རུ་བ་དེ་ལ་རེངས་པར་བྱེད་པའི་ལྟ་སྟངས་ཞིག་
དང་རེངས་པར་བྱེད་པའི་རླུང་ཞིག་བསྟུན་ནས་བྱས་པས་འཇག་མ་ཀེ་རེ་རེ་རེ་པ་
ནས་འགུལ་མི་ཤེས་པར་འདུག་ན། རེངས་བྱེད་ཉིད་ཞེས་པ་རེངས་པར་བྱེད་པའི་
236 --346



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལས་གྲུབ་པ་ཡིན་གསུངས་སོ། །
ད་ནི་དུས་ཀྱི་བསྙེན་པ་བྱ་བ་ནི། ཟླ་དྲུག་བསྒོམ་པའི་སྦྱོར་བ་ཡིས་ནི་བླ་མ་
ལྷོ་པའི་ཞལ་ནས་ཀུ་རུ་ཀུ་ལེ་ལ་དུས་ཀྱི་བསྙེན་པ་ཟླ་བ་དྲུག་ཏུ་བསྒོམ་བཟླས་བྱ་
གསུངས་སོ། །བླ་མ་ར་སམ་བུ་ཏོད་འདིའི་ཐད་ཀར་ལ་ཁའི་འཇག་མ་རེངས་པ་
དང་ཤིང་གི་འོ་མ་ཁུགས་པ་དང་མེ་ཏོག་སྔོན་པོ་ཁ་ཚུར་བལྟ་ཞིང་སྔོན་པོ་ལོ་འདབ་
ས་ལ་ལྟུང་ཡང་། མི་བསོད་ནམས་ཀྱིས་བརྒྱན་པ་བྱ་བ་ཡིན་པས་མི་ལ་མི་འོང་
པས། དེ་ལྟར་བྱུང་ནས་སྟོད་ཟླ་བ་དྲུག་ཏུབསྐྱར་ནས་བསྒོམ་བཟླས་བྱས་ནས་
ལས་སྦྱར་བྱ་གསུངས་ཏེ། དཀྱུས་ཐར་སོ་བལྟ་ན་བདེ་སྟེ་འོ་སྐོལ་བླ་མ་ལྷོ་པ་མི་
གསུངས་སོ། །ཟླ་དྲུག་བསྒོམ་པའི་ཞེས་པ་ཀུ་རུ་ཀུ་ལ་ཟླ་བ་དྲུག་བསྒོམ་བཟླས་
བྱོས་ན་ལས་ཚོགས་དེ་རྣམས་འགྲུབ་འགྱུར་དེ་ལ་ཐེ་ཚོམ་མེད་དོ། །འདི་ལ་འཁྲུལ་
པ་ནི་ཐེ་ཚོམ་མམ་ཡིད་གཉིས་འགྲུབ་པའམ་མི་འགྲུབ་སྙམ་པ་མི་བྱའོ། །དེ་ཅིས་
སངས་རྒྱས་རྫུ་འཕྲུལ་བསམ་མི་ཁྱབ། ལྟ་སྟངས་བཞི་པོ་བསྒྲུབ་པ་ལ་དགོས་པ་ཅི་
ཡོད་ན། ལྟ་ སྟངས་བཞི་བསྒྲུབས་ནི་ ལྟ་ སྟངས་བཞིས་ ལས་བཞི། མཁས་ པས་
སེམས་ཅན་གཞུག་པར་བྱ། སེམས་ཅན་ཐམས་ཅད་སངས་རྒྱས་ཀྱི། །བསྟན་པ་
ལ་གཞུག་པར་བྱའོ། །
འོ་ན་སེམས་ཅན་དེ་ཞེ་སྡང་གི་སྒོ་ནས་བསད་དམ་བྱས་པ་ལ། གསད་པར་
འདི་མ་བྱ་བ་མིན་ནི་མི་གསོད། དམ་ཚིག་ངེས་པར་ཉམས་པར་འགྱུར། །སྲོག་
བཅད་དམ་ཚིག་ཉམས་ཏེ་དམྱལ་བར་འགྲོའོ། །སེམས་ཅན་བསླུ་བ་སྤངས་ནི་
སེམས་ཅན་བསླུ་བའམ་གནོད་པ་བྱས་པའོ། །བྱ་བ་མ་ཡིན་ཐམས་ཅད་བྱ། །བསླུ་
་གཏོགས་ཐམས་ཅད་བྱ། །སེམས་ཅན་གནོད་པ་ནི་བསླུ་བའམ་གནོད་ན། །
236 -347



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཕྱག་རྒྱའི་དངོས་གྲུབ་རྙེད་མི་འགྱུར་ནི། །ཕྱག་རྒྱ་ཆེན་པོ་མཆོག་མི་ཐོབ་པས་བསླུ་
བ་སྤང་ངོ་
། །
ད་ནི་གྲོགས་དམ་ཚིག་ཤ་ལྔ་བདུད་རྩི་ལྔ་བཟའ་བ་ནི། དེ་ལ་དམ་ཚིག་ནི་
སྒྲོལ་མའི་རྣལ་འབྱོར་པ་དེ་ལའོ། །དམ་ཚིག་བཟའ་བྱ་བ་ནི་ཤ་ལྔ་བདུད་རྩི་ལྔ་
བཟའ་བ་ལས་མི་འདའ་བས་སོ། །དེ་སྒྲོལ་མར་ཡང་མ་ཟད་དང་པོའི་བདུན་པ་
འདི་གསུམ་ཧེ་བཛྲའི་ཡང་ཡིན་ནོ། །ན་དང་ན་ན་ར་མི་ཤ་བཟའ་བའོ། །གྷ་གྷ་བི་
བ་ལང་ཤ །ཧ་དང་ཧ་ཧ་ཏ་གླང་པོ་ཆེའི་ཤ །མཐའི་ཤ་ཤ་ར་ས་ན་ཁྱིའི་ཤ །དང་པོ་
ཤ་ཨ་ཨ་ཤྭ་ཏ། བི་ཤ་སྟེ་ཤ་ལྷ་བཟའ། དགོས་པ་ཀྱེའི་རྡོ་རྗེའི་དངོས་གྲུབ་ཕྱིར་
སྒྲོལ་མར་མ་ཟད་སྡེ་བཛྲའི་དངོས་གྲུབ་ཐོབ་པའི་ཕྱིར་བཟའ། བདུད་རྩི་ལྔ་ཡང་ནི་
དྲི་ཆེན་དྲི་ཆུ་རག་ཏ་བྱང་སེམས་རྒྱུངས་པ་ལྔ། དེ་བཞིན་བཟའ་ནི་ཤ་ལྔ་བསྟེན་པ་
བཞིན་དུ་བདུད་རྩི་ལྔ་བཟའོ། །
ད་ནི་སྐྱེ་བ་བདུན་པའི་ཤ་བཟའ་བ་ཕན་ཡོན་དང་བཅས་པ་ནི། ཀྱེའི་རྡོ་རྗེ་
གསུངས་ཧེ་བཛྲའི་རྒྱུད་དུ་དམ་ཚིག་གི་རྫས་གཞན་དག་ཀྱང་གསུངས་པ། སྐྱེ་བ་
བདུན་ པ་ དེ་ནས་མཚོན་སྐྱེ་བ་བདུན་པའི་ཤ་ཟོས་ནའོ། །འགྲུབ་པར་འགྱུར་
མཁའ་སྤྱོད་ཀྱི་དངོས་གྲུབ་འགྲུབ། དེ་ཟོས་པས་ཅིར་འགྱུར་ན་དགའ་བྲལ་དགའ་
བ་ནི་རྟོག་བྲལ་ལ་སོགས་རྟོག་བཅས་དགའ་བ་གསུམ་ལས་དགའ་བ་སྨོད་པ་རྟོག་
མེད་ལྷན་ཅིག་སྐྱེས་པ་ལ་སྨོད་པའི་མི་དེས་ཀྱང་། ལན་ཅིག་སྐྱེ་བ་བདུན་པའི་ཤ་
ཟོས་ན། འགྲུབ་པ་ནི་ཤ་ཟོས་ན་མཁའ་སྤྱོད་འགྲུབ་བོ། །དེའི་མཚན་ཉིད་ནི་སྐད་
སྙན་པར་འདུག་པ་དང་གཅིག །མིག་དང་ལྷན་མིག་མས་འགེབ་པ་མིག་ཀྱུས་རིང་
མིག་རྩ་དམར་བ་དང་གཉིས། དྲི་ལུས་ནི་ལུས་ལ་དྲི་ཞིམ་པར་འདུག་པ་དང་
236 --348



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གསུམ། གཟི་བརྗིད་ཆེན་པོ་ནི་ལུས་ལ་འོད་འདངས་ཆེན་པོ་ཡོད་པ་དང་བཞི།
དེའི་གྲིབ་མ་བདུན་འགྱུར་བ་ནི་མར་མེ་ལ་བལྟས་ན་གྲིབ་མ་ཤར་རེ་འོང་བ་དང་
ལྔ། འགྲོ་ན་བྱ་ངང་པའི་འགྲོས་ལྟར་འགྲོ་བ་དང་དྲུག །འགྲོ་ན་གཡས་སུ་འགྲོ་
ལྡོག་ན་ཡང་གཡས་སུ་ལྡོག་པ་དང་བདུན་ནོ། །མཐོང་ན་རྣལ་འབྱོར་པ་ཡིས་ནི་དེ་
ལྟ་བུའི་སྐྱེ་བ་བདུན་པ་དེ་ལ་ཕྱག་གསུམ་བྱས་སྐོར་བ་གསུམ་བྱས་མཎྜལ་ཕུལ་
ནས། ཁྱོད་ཀྱི་ལུས་འདིས་ལ་ཞུ་བྱས་ན་ཁོང་བྱང་ཆུབ་སེམས་དཔའ་ཡིན་པས་
སྔགས་པ་དམ་ཚིག་ཅན་དང་། སེམས་ཅན་ལ་ཕན་འདོགས་པས་ཤེས་པ་འཕོས་
ནས་ལུས་སྟེར། དེ་ཕྱིན་ཙམ་ན་ཟོས་པ་ཙམ་གྱིས་ནི་སྐྱེ་བ་བདུན་པའི་ཤ་ཐམས་
ཅད་ལ་རི་ལུ་བྱས་ལྕགས་པ་ཐམས་ཅད་དང་རུས་པ་ཐམས་ཅད་ལ་རིང་འདུ་བྱས་
ནས་ཟོས་པར་སོང་ན། སྐད་ཅིག་ལ་ནི་མཁའ་སྤྱོད་འགྱུར་ཞེས་པས་སྐད་ཅིག་མ་
གཅིག་ལ་མཁའ་སྤྱོད་ཀྱི་དངོས་གྲུབ་བྱ་བ་ཚེ་ཉི་ཟླ་གནས་ཀྱི་བར་དུ་ཐུབ་པར་
འགྱུར་རོ། །དེ་ཡང་རྒྱལ་པོ་སེང་གེ་བཟང་པོ་བཞིན་ནོ་གསུངས་སོ། །དེ་ཡན་ཆད་
ལེའུའི་གཞུང་དེ་ལ་ཆོས་རྣམ་པ་ལྔར་བྱས་ནས་གསུངས་སོ། །
ད་ནི་ལེའུའི་མཚན་བྱུང་ཀྱེའི་རྡོ་རྗེ་ཞེས་པ་ཧེ་རུ་ཀའོ། །མཁའ་འགྲོ་མའི་ནི་
བདག་མེད་མ་ལ་སོགས་པ་འཁོར་རྣལ་འབྱོར་མ་དྲ་བའི་ཚོགས་སོ། །སྡོམ་པ
ལས་ནི་བསྐྱེད་པའི་རིམ་པ་དང་རྫོགས་པའི་རིམ་པ་གཉིས་དབྱེར་མེད་དུ་སྡོམ་པ་
ལས། རྡོ་རྗེ་སྙིང་པོ་མངོན་པར་བྱང་ཆུབ་སེམས་དཔའ་རྡོ་རྗེ་སྙིང་པོས་ཞུས་ཤིང་
དབང་བྱས་པའི་སྒོ་ནས་སོ། །ཞེས་བྱ་བ་ནི་གཞུང་ཚིག་དང་ཡི་གེར་རོ། །བརྟག་པ་
ནི་སེམས་ཅན་རྣམས་ཀྱི་དོན་དུ་བརྟན་པའི་སྒོ་ནས་སོ། །རྒྱལ་པོ་ནི་སྙིང་པོའི་དོན་
སྟོན་པས་སོ། །འདི་དང་གུར་གྱི་ལེའུ་བཞི་པའི་རྡོ་རྗེ་སྙིང་པོ་མངོན་བྱང་ཆུབ། །
236 349



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བརྟག་པའི་རྒྱལ་པོ་དང་པོ་སྟེ། །ཞེས་པ་གཉིས་སྡེབས་པས་སྟོད་ནས་སྟོན་པའི་
དཔང་པོ་བྱེད་གསུངས་སོ། །དེ་ལྟར་བརྟག་པ་དང་པོ་ལ་ལེའུ་བཅུ་གཅིག་ཏུ་བྱས་
ནས་ལེའུ་དང་པོ་མདོར་བསྟན་བཅུ་པོས་རྒྱས་བཤད་དུ་བྱས་ནས། མདོར་བསྟན་
རྒྱས་བཤད་དུ་སིབ་པོ་བྱས་ནས་ལེའུ་བཅུ་གཅིག་ཏུ་རྫོགས་སོ། །དཔལ་དགྱེས་པ་
རྡོ་རྗེའི་རྒྱུད་ཀྱི་བཤད་སྦྱར་རིན་པོ་ཆེ་གསལ་བའི་སྒྲོན་མེ་ཞེས་བྱ་བ་ལས་བརྟག་
པ་དང་པོ་རྫོགས་སོ།། །།
༈ ད་ནི་བརྟག་པ་དང་པོའི་ཕྱི་མའི་ལེའུ་དང་པོ་ལ་དོན་གཉིས་ལས་ལེའུའི་
གཞུང་ངོ་
། །དེ་ལ་ལྔ་ལས་དང་པོ་དྲི་བ་སྔོན་དུ་འགྲོ་བས་རབ་ཏུ་གནས་པའི་ཆོ་ག་
དངོས་བསྟན་པ་ནི། རྡོ་རྗེ་སྙིང་པོས་གསོལ་པ་སྡུད་པ་པོ་མཚམས་སྦྱོར་ཚིག་
གསོལ་ ཞིང་ དྲིས་ པའོ། །བཅོམ་ ལྡན་ ཞེས་བོས་ནས་རྡོ་རྗེ་ སྙིང་ པོ་བདག་ལ།
སངས་རྒྱས་ཐམས་ཅད་གཅིག་བསྡུས་ནི་རབ་གནས་རྒྱུ་དེ་ལ་སངས་རྒྱས་ཚད་
ཅན་གཞུག་པ་དང་། ཚད་མེད་གཞུག་པ་ལ་བྱ། རབ་གནས་མཚན་ཉིད་ནི་དོན་ལྔ་
པས་རབ་ཏུ་གནས་པའི་དབྱེ་བ། རབ་ཏུ་གནས་པའི་སྒྲ་འཇུག་པའི་རྒྱུ་མཚན།
རབ་གནས་མ་བྱས་པའི་སྐྱོན། རབ་ཏུ་གནས་པ་བྱས་པའི་ཕན་ཡོན། རབ་གནས་
ཇི་ལྟར་བྱས་པའི་རིམ་པའོ། །
དབྱེ་བ་ལ་དེ་བཞིན་གཤེགས་པའི་སྐུའི་རྟེན་རབ་ཏུ་གནས་པ་ལུགས་ལས་
རིས་སུ་བྲིས་པ་འབུར་དུ་བསྟོད་པ་ལ་སོགས་པ་ལ་ལ་བྱེད་དོ། །གསུང་གི་རྟེན་
རབ་ཏུ་གནས་པ་ནི་པོ་ཏི་དང་གླེགས་བམ་དང་དྲིལ་བུ་ལས་བསོགས་པ་ལ་རབ་
གནས་བྱེད་པའོ། །ཐུགས་ཀྱི་རྟེན་རབ་ཏུ་གནས་པ་ནི་རྡོ་རྗེ་མཆོད་རྟེན་ལ་སོགས་
པ་ལ་རབ་གནས་བྱེད་པའོ། །སྒྲ་འཇུག་པའི་རྒྱུ་མཚན་ནི་པྲ་ཏི་ཤཱ་ན་བྱ་བ་བརྟན་
236-350



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པར་གནས་པ་བཟང་པོར་གནས་པའོ། །མ་བྱས་པའི་སྐྱོན་ནི་རབ་གནས་ཀྱི་རྟེན་
དེ་ལ་བགེགས་པ་ལ་སོགས་པའི་མི་མ་ཡིན་ཞུགས་ནས་དབང་བྱས་ནས་འཇིག་
རྟེན་བཀྲ་མི་ཤིས་ཞལ་མི་དྲོ་བ་དེའོ། །བྱས་པའི་ཕན་ཡོན་ནི་ཤིན་ཏུ་བཀྲ་ཤིས་
ཞལ་དྲོ་བའོ། །ཇི་ལྟར་བྱ་བའི་རིམ་པ་ལ་རྒྱས་པ་བསྡུས་པ་བར་པ་གསུམ་མོ། །
རབ་ཏུ་གནས་པའི་ཆོ་ག་བསྡུས་པ་བྱ་བ་དེ་ཐུན་གཅིག་གི་ནང་དུ་རྫོགས་
པར་བྱེད་དེ། བསྙེན་པ་ས་ཆོག་སྟ་གོན་ལ་སོགས་པ་མི་དགོས་ཏེ། ད་ལྟ་འོ་སྐོལ་
་བུའི་མིན་ནུས་པ་དང་ལྡན་པས་གྲུབ་པ་མཉེས་པའི་ཇོ་བོ་ཆེན་པོ་ནཱ་རོ་པའམ་
བྷིར་བ་པ་འམ་ཏོག་ཙེ་བ་ལྟ་བུའི་གང་ཟག་གིས་ བྱེད་པའི་རབ་གནས་ཡིན།
འབྲིང་པོ་དང་རྒྱས་པ་གཉིས་འདི་ད་ལྟར་བྱ་རྒྱུ་ཡིན་འབྲིང་པོ་དང་རྒྱས་པ་གཉིས་
ལ་རབ་གནས་ཀྱི་ཡོན་བདག་སྟ་གོན་བྱེད་པའི་ནུབ་མོ་རབ་གནས་རྒྱུ་དེ་ཡང་ས་
གོན་བྱེད། རྒྱས་ པ་ དང༌ གཞན་ ཁྱད་ པར་མེད་འབྲིང་པོ་དང་ ཁྱད་པ་དེ་ཡིན་
གསུངས་སོ། །རིམ་པ་ཇི་ལྟར་བཤད་དུ་གསོལ་ཞེས་པས་གསོལ་བ་གདབ་པའོ། །
ལན་ལ་བཅོམ་ལྡན་འདས་ཀྱིས་བཀའ་སྩལ་ནི་ཆོ་ག་རྒྱས་པའི་དབང་དུ་བྱས་ནས་
བཀའ་སྩལ་པའོ། །
དེ་ལ་རབ་ཏུ་གནས་པ་འདི་ལ་གུར་གྱི་ལེའུ་དགུ་པ་དང་འདི་གཉིས་ལོག་
པས་རབ་གནས་ཆོ་ག་ལམ་དུ་སློང་སྟེ། དང་པོ་ཁོ་ན་རབ་གནས་ཀྱི་སློབ་དཔོན་
མཚན་ཉིད་འདིའི་ཚིག་གཉིས་གུར་ལེའུ་བརྒྱད་པའི་མཚན་ཉིད་བཅོ་བརྒྱད་དང་
ལྡན་པ་དེས་དང་པོར་ལག་པ་རྡོ་རྗེས་གསོར་བྱེད་ཅིང་ཞེས་པས་དང་པོར་རིག་པ་
གཟུང་ཞེས་པས་སྒྲུབ་པའི་གྲོགས་མཆོག་ཤེས་རབ་དང་ལྡན་པའམ་ལས་རྒྱ་དང་
བཅས་པས་ལག་པ་རྡོ་རྗེ་དྲིལ་བུ་འཛིན་པས། འཁོར་ལོའི་བདག་པོ་བཟླས་པ་
236-351



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
འབུམ་འཁོར་གྱི་ཁྲི་ལེའུ་བཅུ་པ་ལྟར་བཟླས། དེ་ནས་ནུབ་དང་པོ་སའི་ཆོ་ག་ལ་
དང་པོར་རིག་པ་ཤེས་རབ་དང་ལྔ་པ་གཅིག་དང་གཉིས་ཀྱི་ལག་པ་རྡོ་རྗེ་དྲིལ་བུ་
འཛིན་པ་དང་གཉིས་ཀྱིས་ས་བརྟག་པ་སླང་པ་སྦྱང་པ་སྲུང་པ་བཟུང་བ་བྱས། ནུབ་
གཉིས་པ་སྟ་གོན་ཆོ་ག་ལ་དང་པོར་རིག་པ་བཟུང་རིག་མའམ་གྲོགས་ཤེས་རབ་
དང་ལྡན་པ་དང་གཉིས་ལག་པ་རྡོ་རྗེ་དྲིལ་བུ་འཛིན་པས་དཀྱིལ་འཁོར་བགེགས་
བསལ་བའི་རིམ་པ་བྱ་སྟེ།
དེ་ཡང་དང་པོ་ རྡོ་ རྗེ་ སློབ་དཔོན་གླུ་རུའི་དཀྱིལ་འཁོར་སྟེང་དུ་མངོན་
རྟོགས་ཚར་གཅིག་བསྒོམ་བཟླས་བྱེད་པ་ལ། ཕྱོགས་བཞི་ནས་སློབ་མ་ བཞིས་
མཆོད་བསྟོད་ལ་གསོལ་བ་གདབ། འཁོར་ལྷ་མོ་བསྡུས་ལ་ཧེ་རུ་ཕྱག་གཉིས་པར་
བསྒྱུར་མིག་རྐང་བརླབ་པ་བྱས་དཀྱིལ་འཁོར་གྱི་བྱང་ཤར་དུ་བགེགས་ལ་བཀའ་
བགོ་བ་བྱ། དེ་ནས་སྤྲོས་པ་ལ་དགའ་ན་གཡས་བརྐྱང་ལ་སོགས་པ་མི་དགའ་ན་
ཧེ་རུ་ཀ་འཇིགས་པའི་གར་དང་བདག་མེད་མ་དགྱེས་པའི་གར་བྱའོ། །
དེ་ནས་ལྷ་སྟན་ལ་དྲའི་ཐིག་ལེ་ལ། མེ་ཏོག་དགུ་ལྷ་བཤོས་དགུ་སྤོས་དགུ་
ལས་ལྷ་དགུའི་དཀྱིལ་འཁོར་བསྐྱེད། ཡེ་ཤེས་བསྟིམ་མཆོད་བསྟོད་གསོལ་བ་
གདབ། བུམ་པ་སྟ་གོན་བསྐྱེད་བསྒྲུབ་བཟླས་པ་བྱ། སྦྱིན་སྲེག །སའི་ལྷ་མོ། རབ་
གནས་ཀྱི་ཡོན་བདག་སྟ་གོན་དུ་གནས་པ་བྱ། །ནང་པར་ཐིག་གི་ཆོ་གས་ཐིག་
གདབ། ཚོན་གྱི་ཆོ་གས་ཚོན་གྱི་དཀྱིལ་འཁོར་བྲི་བ་ལ། གུར་ལེའུ་དགུ་པའི་དང་
པོར་རིག་པ་བཟུང་བྱས་ནས། ལག་པ་རྡོ་རྗེ་གསོར་བྱེད་ཅིང། །དྲིལ་བུ་དཀྲོལ་བ་
དེར་འབད་བྱ། །རྐང་པ་གཡས་པ་བརྐྱང་སྦྱར་བྱ། །ཞེས་པས་བསྙེན་པ་ས་ཆོག་སྟ་
གོན་དུས་ཐམས་ཅད་དུ་རིགས་མའམ་གྲོགས་ཤེས་རབ་དང་ལྡན་པས། དྲིལ་བུ་
236 -352



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དཀྲོལ་ཞིང་བྱ་ཞེས་སོ། །
འདིར་ཚོན་འབྲི་བ་ལ། དཀྱིལ་འཁོར་དམ་པ་བཞེངས་པ་ནི་ཐུགས་ཀྱི་
རིགས་ཀྱི་དཀྱིལ་འཁོར་ཧེ་བཛྲའི་དཀྱིལ་འཁོར་གང་ཡིན་ཡང་དམ་པ་སྟེ་ལྷ་མོ་
བཅོ་ལྔ་ འམ་ ལྷ་ དགུ་ ལྟ་བུ་དཀྱིལ་འཁོར་བཞེངས། དེ་ནས་དཀྱིལ་འཁོར་ གྱི་
གནས་ཉེ་བར་བརྒྱན་པ་བྱས། །དཀྱིལ་འཁོར་བསྒྲུབས་ནས་སློབ་དཔོན་བདག་
འཇུག་བྱེད་པ་ལ། ཅི་གསུངས་སྦྱིན་སྲེག་བྱས་ནས་ནི་བདག་འཇུག་གི་བར་ཆོད་
ཞི་བའམ། ཡང་ན་བདག་འཇུག་གི་བར་ཆོད་ཞི་བའམ། ཡང་ན་རབ་གནས་ཀྱི་
བར་ཆོད་ཞི་བའི་དོན་དུ་ཞི་བའི་སྦྱིན་སྲེག་བྱ། རབ་གནས་ ཀྱི་ཡོན་བདག་ལ་
དབང་ཇི་ཙམ་བསྐུར་པ་ཞིག་བླངས་ལ་བདག་འཇུག་བྱ། རབ་གནས་ཡོན་བདག་
དཀྱིལ་འཁོར་དུ་བཅུག་ལྷ་ངོ་བསྟན་ནས་རབ་གནས་ཀྱི་ཡོན་བདག་ལ་དབང་ཇི་
ཙམ་འདོད་པ་བསྐུར།
དེ་ནས་རབ་གནས་རྒྱུ་སྟ་གོན་བྱ་བ་ནི། སྔ་བར་སྐུ་གཟུགས་སྦྱང་བ་དང་
།
ཞེས་པ་དང་
། གུར་ གྱི་ལེའུ་དགུ་པ་ནས་ཐོ་རངས་སྒྲ་ནི་སྤངས་པ་ན། བྱ་བའི་
འགྱུར་ཡོད། སྲོད་ཐུན་གསང་བའི་གནས་སུ་ནི། བྱ་བ་ཡོད་དེ། དོན་ལ་སྲོད་ལ་མི་
ཐམས་ཅད་སིམ་གྱིས་ཉལ་བ་དེ་ལ་རབ་གནས་ཀྱི་རྒྱུ་སྟ་གོན་བྱེད་པའོ། །རབ་
གནས་ཀྱི་རྒྱུ་དེ་ཤཱཀ་ཐུབ་ལུགས་སྐུ་ལྟ་བུ་ཞིག་ལ་མཚོན་ན་སྤྱན་དྲངས་ལ་འཁྲུས་
པའི་སྟེགས་བུ་གཅིག་གི་སྟེང་དུ་རས་སེར་པོ་དྲི་མ་མེད་པའི་གདན་གཅིག་བཏིང་
སྟེ་བཞུགས་ལ། སྟ་གོན་ལ་སོགས་བྱས་ནས་ནི་ཞེས་པས་གུར་ལེའུ་དགུ་པ་ནས།
བའི་རྣམ་ལྔ་འདག་ཆལ་ལྔ། ཞེས་པའི་ཚིག་གསུམ་གྱིས་རབ་གནས་ཀྱི་རྒྱུ་དེ་ལ་
བའི་ཆུ་བོ་མ་ཞོ་མར་ལྕི་བ་བའི་རྣམ་ལྔས་བཀྲུས་ཏེ། སྐུ་གཟུགས་ལ་སོགས་པ་ལ་
236 -353



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དངོས་སུ་བཀྲུར་བཏུབ་ལ་དངོས་སུ་བཀུར་མི་བཏུབ་པ་ཐང་སྐུ་ལ་སོགས་པ་མེ་
ལོང་ནང་དུ་བཀྲུའོ། །དེ་ནས་བདག་ཆལ་ཤིང་ཨ་མ་ནྱ་གྲོ་ཏ་བྱ་བ་བྱང་ཆུབ་ཤིང་
པ་ལ་ཤ་ཨུ་དུམ་བྷ་ར་བ་ཤིང་ཤུན་རྣམ་པ་ལྔས་བཀྲུས། དེ་ནས་ཙན་དན་ཛ་ཏི་ག་
ཕུར་བླ་རྩི་གུར་གུམ་དྲི་བཟང་པོའི་ཆུས་ལོགས་སུ་སྦྱར་བའི་དྲི་ཕྱིང་པ་གཅིག་གིས་
བཀྲུ། དེ་གུར་གྱི་ལེའུ་དགུ་པ་ནས་བའི་རྣམ་ལྔ་འདག་ཆལ་བྱ། དྲི་ལྔ་རྣམ་པའི་
ཁྱད་པར་གྱིས། །སྐུ་གཟུགས་ལ་ནི་བྱུག་པར་བྱ་ཞེས་སོ། །
ཆུ་བརླན་པ་དེ་ཕྱིས་ལ་སྟ་གོན་བྱ་བ་ནི། སྟ་གོན་ལ་སོགས་བྱས་ནས་ནི། །
ཞེས་པ་རབ་གནས་ཀྱི་རྒྱུ་དེ་སྟོང་པ་ཉིད་དུ་བསྒོམ། བསྲུང་བའི་འཁོར་ལོ་དང་
།
ཆོས་འབྱུང་དང་
། འབྱུང་བ་རིམ་རྩེགས་དང་གཞལ་ཡས་ཁང་དང་། དེ་ནས་རབ་
གནས་རྒྱུ་དེ་སྐུ་གསུང་ཐུགས་ཀྱི་རྟེན་གང་ཡིན་ཡང་རྒྱུའི་ཧེ་རུ་ཀ་ཡབ་ཡུམ་དུ་
བསྐྱེད་པ་དང་། མཁའ་གསང་བྱིན་གྱིས་བརླབས་པ་དང་
། འཁོར་ལྷ་མོ་བསྐྱེད་པ་
དང་། དེ་ནས་དྲི་ཟ་ཉེ་བར་ཞུགས་པ་བྱ་བ་དང༌། ལྷ་མོ་བཞིས་མྱ་ངན་གྱི་གླུས་
བསྐུལ་བ་དང་། ཆོ་ ག་ གསུམ་ གྱིས་ འབྲས་བུའི་ཧེ་རུ་ཀ་བཞེངས་ པ་དང་། སྐྱེ་
མཆེད་དྲུག་དང་སྐུ་གསུང་ཐུགས་ བྱིན་གྱིས་བརླབས་པ་དང་། ཡེ་ཤེས་སེམས་
དཔའ་སྤྱན་དྲངས་པ་དང་གཉིས་སུ་མེད་པར་བསྲེ་བ་དང་། ནམ་མཁར་བཞུགས་
པའི་སངས་རྒྱས་ཀུན། །སྐུ་གཟུགས་སྙིང་ཀར་རབ་ཏུ་གཞུག །ཞེས་རབ་གནས་
ཀྱི་རྒྱུ་དེ་ཧེ་བཛྲར་བསྐྱེད་པ་ལ་ཡེ་ཤེས་ལྷ་ཚད་ཅན་གཞུག་པ་དང་
། ཚད་མེད་
གཞུག་པ་རྣམ་པ་གཉིས་ལས། ཚད་ཅན་འཇུག་ན་ཧེ་བཛྲ་ལྷ་དགུ་སྤྱན་དྲངས་ལ་
གཞུག །ཚད་མེད་འཇུག་ན་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་
དཔག་ཏུ་མེད་པ
་པ་སྤྱན་དྲངས་ལ་གཞུག་གོ །དེ་ནས་དབང་བསྐུར། མཆོད་པ་ཕྱི་
236 -354



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནང་གསང་བ་ཐམས་ཅད་ཀྱིས་མཆོད། བསྟོད་པ་རྒྱས་བསྡུ་ཅི་རིགས་པས་བསྟོད།
བདུད་རྩི་མྱང་བ་བྱ། བསྐྱེད་རིམ་ཏིང་ངེ་འཛིན་བསྒོམ། ཧེ་བཛྲའི་བཟླས་པ་བརྒྱ་
རྩ་བརྒྱད་བྱ། སླར་སྐུ་གཟུགས་དེའི་ཡེ་ཤེས་ཀྱི་ལྷ་གཤེགས་དམ་ཚིག་ལྷ་ཐུགས་
དཀར་བསྡུས་ལ་སྟོང་པ་ཉིད་དུ་བསྒོམ། སྐུ་གཟུགས་དེ་རས་སེར་པོ་དྲི་མ་མེད་པ་
ཞིག་གིས་གཡོགས་ལ། རྡུལ་ཚོན་དཀྱིལ་འཁོར་ལ་རྒྱབ་བསྟན་ལ་བཞག་པ་ནི་སྟ་
གོན་ནོ། །
དེ་ནས་ནང་པར་ཐོ་རངས་ཁ་སྤྱན་འབྱེད་ཆོ་ག་དངོས་བྱ་བ་ནི། འདི་ན་ས་
བོན་མེད་གུར་ གྱི་ལེའུ་དགུ་པ་ནས་ཕྱིས་ཀྱང་སྦྱོར་བ་དེ་ཉིད་ཀྱིས། ཐོ་རངས་
བྱུགས་ཏེ་བྱིན་གྱིས་བརླབས། ཞེས་པས་ཕྱིས་ནི་ནང་པར་སྤྱན་འབྱེད་དུས་སུ་སྦྱོར་
བ་དེ་ཉིད་བའི་རྣམ་པ་ལྔ་ལ་སོགས་པས་སོ། །དེར་སྐུ་གཟུགས་དེའི་རས་སེར་པོ་
བཤུས། ཡང་བའི་རྣམ་ལྔས་བཀྲུ། འདག་ཆལ་ལྔས་བཀྲུ། དྲི་ལྔས་བྱུག་ཆུ་ཕྱིས་ཏེ།
སྟེགས་བུའི་སྟེང་དུ་རས་སེར་པོ་དྲི་མ་མེད་པ་ཞིག་གི་སྟེང་དུ་བཞུགས་ལ། གུར་
ལེའུ་དགུ་པའི་བྱིན་གྱིས་བརླབས་ཞེས་པའི་དོན་ནི་སྐུ་གཟུགས་དེ་ཡང་སྟོང་པ་
ཉིད་དུ་བསྒོམ། སྲུང་བའི་འཁོར་ལོ་བསྒོམ། ཆོས་འབྱུང་བསྒོམ། འབྱུང་བ་རིམ་
རྩེགས་གཞལ་ཡས་ཁང་གདན་དང་བཅོས་པ་དེར་མངོན་པར་བྱང་ཆུབ་པ་ལྔས་
དགྱེས་པའི་རྡོ་རྗེར་བསྐྱེད། མཁའ་གསང་བརླབ། འཁོར་གྱི་ལྷ་མོ་བརྒྱད་བསྐྱེད།
དྲི་ཟ་ཉེ་བར་ཞུགས་པ་བྱ། ལྷ་མོ་བཞིས་མྱ་ངན་གྱི་ཀླུས་བསྐུལ། ཆོ་ག་གསུམ་
གྱིས་འབྲས་བུའི་ཧེ་རུ་ཀ་བཞེངས། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་
རློབ་པ་བྱ། དེ་ལ་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་
བ་ལ། ནམ་མཁར་བཞུགས་པའི་སངས་རྒྱས་ཀུན། །སྐུ་གཟུགས་སྙིང་ཀར་རབ་
236 -355



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཏུ་གཞུག །ཞེས་པ་ཚད་ཅན་དགྱེས་པ་རྡོ་རྗེ་ལྷ་དགུ་སྤྱན་དྲངས་ལ་གཞུག །ཚད་
མེད་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་དཔག་ཏུ་མེད་པ་སྤྱན་
དྲངས་ལ་གཞུག །
དེ་ནས་རབ་གནས་ཀྱི་རྒྱུ་དེ་ལ་དངོས་སུ་སློབ་དཔོན་གྱིས། དངོས་སུ་གཙོ་
བོའི་བུམ་པར་ཆུ་བསྡུས་ནས་བུམ་པ་ཐོགས་ལ་དབང་བསྐུར། ཏིང་ངེ་འཛིན་གྱིས་
ལྷ་མོ་བདུད་རྩིའི་བུམ་ཆུས་ཐོགས་པ་རྣམས་ཀྱིས་ནམ་མཁའ་ནས་དབང་བསྐུར་
བར་བསྒོམ། ཞིང་བཀྲ་ཤིས་ཀྱི་ཚིགས་སུ་བཅད་པ་བརྗོད་པ་ཆུའི་དབང་བསྐུར།
ཅོད་པན། རྡོ་རྗེ་དྲིལ་བུ། མིང་གི་དབང་དང་དེ་རྣམས་བརྟན་པར་བྱེད་པ་བརྟུལ་
ཞུགས་ཀྱི་དབང་དང་དྲུག་པོ་དེ་བསྐུར། ཏིང་ངེ་འཛིན་གྱིས་ཕྱོགས་བཅུའི་སངས་
རྒྱས་དང་བྱང་ཆུབ་སེམས་དཔའ་དང་
། ཌ་ཀི་མ་རྣམས་ཀྱིས་ནམ་མཁའ་ནས་
དབང་བསྐུར་བར་བསྒོམ། རྒྱས་གདབ་བྱའོ། །
དེ་ནས་མཆོད་པ་ལ་ཕྱིའི་མཆོད་པ་དངོས་སུ་སྤོས་དང་མེ་ཏོག་ལ་སོགས་
པ་དང་ལྷ་མོ་བརྒྱད་དང་འདོད་པའི་ཡོན་ཏན་ལྔ་ལ་སོགས་ཕྱིའི་མཆོད་པ་དང༌།
ནང་གསང་བ་ཐམས་ཅད་ཀྱིས་མཆོད་ལ་རྒྱུས་ གདབ། །བསྟོད་པ་རྒྱས་བསྡུས་
ཐམས་ཅད་ཀྱིས་བསྟོད་ལ་རྒྱས་གདབ། དེ་ནས་བདུད་རྩི་མྱང་པ་བྱ། རྒྱས་གདབ།
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམས་ལ། རྟེན་འབྲེལ་གྱི་སྔགས་
བརྒྱ་རྩ་བརྒྱད་ཡི་གེ་བརྒྱ་པ་བརྒྱ་རྩ་བརྒྱད་དེ་བཛྲའི་སྔགས་བརྒྱ་རྩ་བརྒྱད་བཟླས་
ལ་བསྟན་པར་བྱའོ། །དེ་ནས་གུར་གྱི་ལེའུ་དགུ་པའི་རྡོ་རྗེ་སེ་གོལ་སྦྱོར་བ་ཡིས། །
རྡོ་རྗེ་སེམས་དཔར་བསྒོམ་པར་བྱ། །ཞེས་པས་རབ་གནས་ཀྱི་རྒྱུ་དེ་རྡོ་རྗེ་སེམས་
དཔའ་ཡིན་ན་ཨོཾ་བཛྲ་ས་ཏྭ་ཧཱུཾ་ལན་གསུམ་བརྗོད། སེ་གོལ་ལན་གསུམ་གཏོགས་
236 -356



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པས་ཧེ་བཛྲའི་སྐུ་དེ་རྡོ་རྗེ་སེམས་དཔའ་སྐུ་མདོག་དཀར་པོ་ཞལ་གཅིག་ཕྱག་
གཉིས་པར་ཝལ་གྱིས་བསྒྱུར་རོ། །དེ་མཚོན་པ་ཞིག་ཡིན་ཤཱཀ་ཐུབ་ལྟ་བུ་ཞིག་
ཡིན་ན་ཨོཾ་མུ་ནེ་མུ་ནེ་མ་ཧ་མུ་ནེ་སྭཱ་ཧཱ། ལན་གསུམ་དང་སེ་གོལ་གསུམ་གྱིས་ཤཱཀྱ་
ཐུབ་པར་བསྒྱུར་རོ། །སྒྲོལ་མ་ཡིན་ན་དེའི་སྔགས་ལན་གསུམ་དང་སེ་གོལ་ལན་
གསུམ་གྱིས་ཧེ་བཛྲའི་སྐུ་དེ་ སྒྲོལ་མའི་སྐུར་བསྒྱུར། དེས་བསྒྲེས་ཏེ་ཕྱམ་གྱིས་
བགྲོའོ། །དེ་ནས་རབ་དུ་བྱུང་བའི་ཆ་ལུགས་ཅན་ཡིན་ན་དབུ་སྐྲ་གསེར་གྱི་སྤུ་གྲིས་
བཞར་བའི་ཚུལ་དང་
། སྙན་དང་ཤངས་འབྲུ་བའི་ཚུལ་དང་། ཆོས་གོས་ཆུ་ཚགས་
ལ་སོགས་པ་དབུལ་བ་ལ་སོགས་པ་བྱ། བྱང་ཆུབ་སེམས་པའི་ཆ་ལུགས་ཅན་ཡིན་
ན་ཡང་སྙན་བུ་བ་ཁབ་དང་སྐུད་པ་སྟོད་གཡོགས་དབུལ་བ་དབུ་སྐྲ་ཤད་པ་ལ་
སོགས་པ་བྱའོ། །དེ་ཐམས་ཅད་རབ་གནས་ཆོ་ག་གཞན་བཞིན་བྱའོ། །
དེ་རྣམས་བྱེད་པའི་བྱར་ཡིད་ཆེས་པའི་ཡན་ལག་ཏུ་ཡོན་བདག་བོས་ལ།
མཆོད་པའི་རྗེས་གནང་སྦྱིན་པ་ནི། དངོས་སུ་ཕྱག་དང་བསྙེན་བསྐུར་བྱ་མེ་ཏོག་ལ་
སོགས་པས་མཆོད་བསྟོད་བྱ། རབ་གནས་བྱས་པའི་སྐུ་དེ་ལ་མཆོད་བསྟོད་རྟག་ཏུ་
བྱའོ། །དེ་ནས་གུར་གྱི་ལེའུ་བཅོ་ལྔ་པ་བཞིན་དཔལ་མགོན་པོ་བསྐྱེད་ཡེ་ཤེས་
བསྟིམ་ཤ་ཁྲག་སྣ་ཚོགས་པའི་གཏོར་མ་རྒྱ་ཆེན་པོ་ཞིག་བྱིན་ལ་རབ་གནས་ཀྱི་ལྷ་
དེའི་ཆོས་སྐྱོང་སྲུང་མར་གཏད་གཉེར་བཅོལ་ལོ། །དེ་ལྟར་གུར་ལེའུ་དགུ་པ་དང་
འདི་གཉིས་ལོགས་པས་རབ་གནས་ཆོ་ག་གཞན་ལ་རག་མི་ལས་པར་རྒྱུད་སྡེབས་
པས་ཆོག་སྟེ། དང་པོའི་ལེའུ་གསུམ་པ་དང་བརྒྱད་པའི་མ་ཚང་བའོ། །
གཉིས་ པ་ སློབ་ དཔོན་གྱི་མཚན་ཉིད་ནི། རབ་གནས་ བྱེད་ པ་ལ་སློབ་
དཔོན་མཚན་ཉིད་དང་ལྡན་པ་ཞིག་དགོས་པ་འདི་ཡིན། འདི་བརྟག་པ་དང་པོའི་
236–357



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལེའུ་བཅུ་པར་དབང་བསྐུར་བའི་དུས་སུ་དབང་བསྐུར་མཁན་གྱི་སློབ་དཔོན་དེ་
ཡང་མཚན་ཉིད་དང་ལྡན་པ་ཞིག་གིས་དབང་བསྐུར་དགོས་པས་དེ་མ་ཚང་པ་འདི་
ནས་སྟོན་པ་ནི། རང་འདོད་ལྷ་མཉམ་རྣལ་འབྱོར་པས་ནི་རང་འདོད་པའི་ལྷ་བྱ་བ་
ཡིད་དམ་ལྷ་ཡིན་ཏེ་དེ་དང་མཉམ་པའོ། །རྣལ་འབྱོར་པས་ནི་རང་གི་ཡི་དམ་ལྷ་
དང་ཟས་ཟ་བ་སྐོམ་འཐུང་བ་ཅི་བྱེད་ཀྱང་དུས་རྟག་ཏུ་མི་འབྲལ་བར་བྱེད་པའི་བླ་
མ་ཞིག་དགོས། རབ་མཐོང་ནི་གསང་སྔགས་ཀྱི་རྒྱུད་སྡེ་མང་པོའི་དོན་ཤེས་པ་
དགོས། རབ་མཐོང་སྔགས་ཀྱི་ཕ་རོལ་སོན་ནི་རྒྱུད་ཀྱི་ཕུར་པ་འདོན་ཤེས་པ་ཞིག་
དགོས་ཞེའོ། །དེ་ལ་རྒྱུད་ཀྱི་ཕུར་པ་འདོན་ཤེས་བྱ་བའི་གོ་བ་ནི་རྒྱུད་སྡེབས་པས་
མི་ཆོག །རྒྱུད་སྡེབས་ནས་བསྐྱེད་པའི་རིམ་པ་ལམ་དུ་སློང་ཤེས། རྒྱུད་སྡེབས་
ནས་རྫོགས་པའི་རིམ་པ། རྒྱུད་སྡེབས་ནས་དབང་བསྐུར། རྒྱུད་སྡེབས་ནས་སྤྱོད་
པ། དོན་ལ་རྒྱུད་སྡེབས་ནས་གང་ཟག་ཅིག་གི་ཆ་རྐྱེན་དུ་དགྲིག་ཤེས་པའི་བླ་མ་
ཞིག་དགོས་པའོ། །
ད་ནི་དོན་གསུམ་པ་དཔལ་དགྱེས་པ་རྡོ་རྗེ་ལ་ཕྱི་མཆོད་ཇི་ལྟར་བྱ་ཞེ་ན།
ཨོཾ་བཛྲ་པུངྒེ་ཞེས་པ་སྟེ་འདི་བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་
བསྐོང་བ་སྟེ། བརྟག་པ་དང་པོའི་ལེའུ་གསུམ་པར་དཀར་མོ་ལ་སོགས་ནང་གི་
མཆོད་པ་ཌོམ་བྷི་ནི་གསང་བའི་མཆོད་པ་བཤད་པ་ལ། དཔལ་དགྱེས་པ་རྡོ་རྗེའི་
ཕྱི་མཆོད་དེ་ལེའུ་གསུམ་པར་མ་བྱུང་པ་དེ་འདི་ནས་སྟོན་ཏེ། འདི་ལ་བླ་མའི་ཞལ་
ནས་མཆོད་ཡོན་ཞབས་བསིལ་དྲོ་ཀྵ་ནི་བྱ་བ་དེ་བསང་གཏོར་ཆུ་གསུམ་གཡོན་དུ་
བཞག །དེ་ནས་མཆོད་པ་ལྔ་པོ་འདི་ལ་གོ་རིམ་ངེས་པ་ཡང་མེད་འབུལ་བའི་དུས་
སུ་ཡང་གང་ཟིན་ཟིན་ནས་འབུལ་གསུངས་ཏེ། གུར་ལེའུ་བརྒྱད་པ་ནས་གཡོན་དུ་
236 358



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཆུ་གསུམ་གཡས་སུ་དང་པོ་མེ་ཏོག་སྤོས་དྲི་ཞལ་ཟས་མཐར་མར་མེ་བཞག་ལ།
མདུན་དུ་བཟེད་ཞལ་རྡོ་རྗེ་དྲིལ་བུ་བཞག་སྟེ། དེ་ལྟར་ཡང་
། མེ་ཏོག་བདུག་སྤོས་
དེ་བཞིན་དྲི། །དྲིའི་དུང་སོགས་གཡས་སུ་སྟེ། །གཡོན་དུ་སྔགས་ཀྱི་མཆོད་ཡོན་
སྣོད། །མདུན་དུ་བཟེད་སྣོད་བཞག་བྱས་ལ། །ཞབས་བསིལ་སྔོན་དུ་འགྲོ་བས་
དབུལ། །ཞེས་བཤད་པས་བསྡམས་པས་ཁོང་གསུངས་པ་ལྟར་མཛོད། བྱིན་གྱིས་
བརླབ་པ་ནི་བསང་གཏོར་ཆུའི་ནང་དུ་རྡོ་རྗེའི་རྩེ་མོ་བཅུག་ལ་ཆུ་དེ་མཆོད་རྫས་
ཐམས་ཅད་ལ་ཕོག་པར་གཏོར། ཞེས་ངག་ཏུ་ཧཱུྃ་ཞེས་བརྗོད། སེམས་ཀྱིས་མཆོད་
པའི་བར་ཆོད་ཀྱི་བགེགས་ཐམས་ཅད་སྐྱོད་པས་བསམ། དེ་ནས་ཡང་ལུས་ཀྱི་རྡོ་
རྗེ་བཟུང་པ་དེས་ཨོ་ཨཱཧུཾ་ཞེས་པས་མཆོད་པ་དེ་ཐམས་ཅད་བདེ་སྟོང་གི་མཆོད་པ་
ཡིན་ནོ་བར་བྱིན་གྱིས་རློབ། དེ་ནས་ཨོཾ་ཛ་ཧཱུཾ་བཾ་ཧོ་ཁཾ་རང་དང་ནེཝེ་ཏེས་མཆོད་
ཡོན་ཞབས་བསིལ་ཕུལ་མངོན་དུ་བྱ།
དེ་ནས་རྒྱས་པ་ལ་དགའ་ན་གུར་ལེའུ་བཅུ་བཞི་པའི་ཚིགས་བཅད་དང་
གཉིས་སྡེབས། བསྡུས་པ་འམ་སྤྲོས་པ་ལ་མི་དགའ་ན་ཨོཾ་བཛྲ་པུབྦེ་ལ་སོགས་པ་
མཆོད་པ་ལྔ་པོ་དབུལ་ཏེ། འདི་ལ་ཇོ་བོ་ཁ་ཅིག་ཨོཾ་བཛྲ་ཡཀྵ་ཧཱུྃ་གིས་བསང་པ་
དང༌། ཨོཾ་སརྦ་ཏ་ཐཱ་ག་ཏ་པུཉྫ་པ་ལ་སོགས་པས་ཤ་ཟ་ཁྲག་འཐུང་བུདྷུ་རང་མིན་ཧེ་
རུ་ཀ་རང་གིས་མ་ཐོབ་དོགས་པ་སྐད་ཟེར་ཏེ། མིན་གསུངས། འོ་སྐོལ་རྒྱུད་ནས་
བཤད་ཚོད་ཀྱིས་མཆོད་པ་བྱས་པས་ཆོག །བྱིན་གྱིས་བརླབས་པའང་རྒྱུད་ནས་
བཤད་ཚོད་ཀྱིས་བྱས་པས་ཆོག །གཞན་དང་བསྲེས་པ་དེ་ལེགས་སུ་མ་ཚོར། འོ་
སྐོལ་རང་ཉམས་སུ་ལེན་ཙམ་ན་རྒྱུད་ལྟར་མཛོད། འདིའི་མཆོད་སྔགས་འདི་ལ་
དགེ་བཤེས་ཞིང་མར་ལ་སོགས་པས་ཨོ་རྡོ་རྗེ་མེ་ཏོག་ཨཱ༔ཧཱུྃ་སྭཱ་ཧཱ། དེ་བཞིན་དུ་རྡོ་
236 -359



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྗེ་བདུག་སྤོས་ཨཱ༔ཧཱུྃ་སྭཱ་ཧཱ་བྱ་བར་བསྒྱུར་སྟེ་ལོ་ཚ་བ་འགྱུར་གྱིས་ཚད་པས་བསྒྱུར་
གྲགས་པ་ཡིན་གསུང་
། འདི་ལ་ཨོ་བཀྲ་ཤིས་པ་བཛྲ་བདེ་སྟོང་པུལླེ་མེ་ཏོག་ཨཱ༔ཧཱུྃ་
སྐུ་གསུང་ཐུགས་གསུམ་སྭཱ་ཧཱ་མཉེས་པར་གྱུར་ཅིག །དོན་ལ་བདེ་སྟོང་གི་མེ་ཏོག་
གིས་ཧེ་བཛྲའི་སྐུ་གསུང་ཐུག་མཉེས་པར་གྱུར་ཅིག །དེས་འགྲེའོ། །དྷུ་པེ་སྤོས་
གནྡྷེ་དྲི་ཆབ་ནིང་ཞལ་ཟས་ཨཱ་ལོ་ཀེ་མར་མེའོ། །
བྱིན་གྱིས་བརླབས་པ་ནི་མེ་ཏོག་སྣ་ཚོགས་ནི་ལ་སོགས་པ་མི་འདྲ་བ་སྣ་
ཚོགས། ཧཱུྃ་ནི་རྫོགས་པ་དང་ཧཱུྃ་ཞེས་པས་མཆོད་པའི་བགེགས་བསྐྲད་པར་བསམ།
ཨོཾ་ཨཱ༔ཧཱུྃ་གིས་མཆོད་པ་ཐམས་ཅད་བདེ་སྟོང་དུ་བྱིན་གྱིས་བརླབས་ནས་མེ་ཏོག་
སོགས་པ་ལྔ་དབུལ་བ་ཡིན། འོ་ན་མཆོད་ཡོན་དང་ཞབས་བསིལ་ལ་སོགས་པ་
མི་དགོས་སམ་ཞེ་ན། གོང་མའི་རྒྱུད་ཀྱི་ཆོ་རིམ་པ་ནི་གོང་སྣ་ཚོགས་ཧཱུྃ་ནི་མཆོད་
ཡོན་ལ་སོགས་པ་མཆོད་པའི་བགེགས་བསྐྲད། ཡེ་གེ་གསུམ་གྱིས་མཆོད་པ་བྱིན་
གྱིས་བརླབས་ལ། མཆོད་ཡོན་ཞབས་བསིལ་གོང་མ་བཞིན་ནི་སྔགས་འོག་གི་ལ་
ཨཱ༔ཧཱུྃ་བཏགས་ལ་གོང་དེ་ལྟར་དབུལ། དེ་ནས་པུ་ཙ་ལྔ་དབུལ་ལོ། །
ད་ནི་སྦྱིན་སྲེག་ལ་དྲུག་ལས་དང་པོ་ཐབ་ཀྱི་དབྱིབས་ནི། ཞི་བའི་ཐབ་ཁུང་
ཟླུམ་པོ་ཉིད་ཞི་བའི་སྦྱིན་སྲེག་ལ་ཐབ་ཁུང་གི་དབྱིབས་ཟླུམ་པོར་བྱ། རྒྱས་པ་ཉིད་
ཀྱི་སྦྱིན་སྲེག་ལ་ཐབ་ཁུང་དབྱིབས་གྲུ་བཞི་པར། གསད་པའི་སྦྱིན་སྲེག་ལ་ཐབ་
ཁུང་དབྱིབས་གྲུ་གསུམ་དུ་བྱ། འདི་ཉིད་ལས་ནི་གསད་པ་བཞིན་དུའོ། །ལྷག་མ་
འགྲུབ་ནི་མངོན་སྤྱོད་དང་དགུག་པ་དང་དབང་གི་སྦྱིན་སྲེག་ཀྱང་གསད་པའི་
ཐབས་ལྟར་བྱ་སྟེ། གུར་ལེའུ་བརྒྱད་པ་དང་མི་མཐུན་པ་མི་མཐུན་པའང་འདེམ་
ཀའོ་གསུངས། གཉིས་པ་ཐབ་ཀྱི་ཚད་ནི། ཁྲུ་གང་དང་ནི་རྒྱར་ཁྲུ་གང་ཡོད་ན་ཞི་
236 -360



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བའི་སྟེང་དང་སྡེབ་ཁྲུ་ཕྱེད་ཉིད་ཐུར་དུ་བརྐོ་བ་འོག་ཏུ་ཡིན་ཞི་བའི་སྦྱིན་སྲེག་གི་
ཐབ་ཀྱི་ཚད་དོ། ཁྲུ་དོ་དང་ནི་རྒྱས་པའི་ལ་རྒྱུར་རོ་ཁྲུ་རྒྱས་པའི་སྟེང་དང་པོ། ཁྲུ་
གང་ཉིད་དང་འོག་ཏུ་བརྗོད་འོག་གཏིང་དུ་བརྐོ་བའོ། །སོར་མོ་ཉི་ཤུ་འམ་གསད་
པའི་གྲུ་གསུམ་ཁ་ཁྱེར་གསུམ་ལ་ཉི་ཤུ་ཉི་ཤུའོ། །གསད་པའི་སྟེང་སྡེབས་དེའི་ཕྱེད་
སོར་བཅུ་ཐུར་དུ་བརྐོ་བ་འོག་ཏུ་བརྗོད། གསད་པའི་སྦྱིན་སྲེག་གི་ཐབ་བོ། །
མངོན་སྤྱོད་གཉིས་གུར་བརྒྱད་པ་དང་མི་མཐུན་ཡང་འདམ་ཀའོ། །
ཐབ་ཀྱི་ཁ་དོག་ནི། ཞི་བ་ཁ་དོག་དཀར་པོར་འགྱུར་ཞི་བ་ལ་ཐབ་ཁུང་
ཙན་དན་དཀར་པོ་དང་ས་དཀར་བསྲེས་པས་དཀར་པོར་བྱ། ཡང་མེ་ཏོག་དཀར་
པོ་སྲོག་ཆགས་མེད་པའི་གཅལ་དགྲམ། རྒྱས་པ་སེར་པོ་དེ་བཞིན་ནོ་རྒྱས་པའི་
ཐབ་ཁུང་ལ་སེར་པོ་བྱུགས་ཡང་ན་མེ་ཏོག་སེར་པོ་གཅལ་དགྲམ། གསད་པ་ལ་ནི་
ཁ་དོག་ནག་གསད་པ་ལ་དུར་ཁྲོད་སོལ་བ་ནག་པོ་ཡང་ན་ཤིང་ནག་པོ་རོ་ཁ་བ་ཚ་
བ་ལས་སྐྱེས་པའི་མེ་ཏོག་ནག་པོ་དྲི་མི་ཞིམ་པ་ཚེར་མ་ཅན་གྱི་གཅལ་དགྲམ་མོ། །
དབང་ལ་མར་པོར་རབ་ཏུ་གྲགས་ནི་དབང་གི་སྦྱིན་སྲེག་ལ་འཚལ་ལམ་ལི་ཁྲི་ལ་
སོགས་པས་ཐབ་ཁུང་དམར་པོར་བྱ། ཡང་ན་མེ་ཏོག་དམར་པོའི་གཅལ་དགྲམ་
མོ། །དམ་ལ་ཇི་ལྟ་དེ་བཞིན་དགུག་ནི་དབང་གི་སྦྱིན་སྲེག་ལ་ཐབ་ཁུང་དམར་པོར་
བྱེད་པ་ལྟར་དགུག་པ་ལ་ཡང་དམར་པོར་བྱའོ། །གསད་པ་ལ་ནི་གྲུ་གསུམ་པ་
ནག་པོ་བྱེད་པ་ལྟར་ཞེ་སྡང་བརྩོགས་ནི་དགྲ་ལ་རིམས་གཏང་བ་དགྲ་དབྱེ་བ་
བསྐྲད་པ་མནན་པ་རེངས་པ་ཞར་ གཞུང་ལོང་པ་འོན་པ་འཐིང་པ་ལྐུགས་སུ་
གཞུག་པ་ལ་ཡང་ཁ་དོག་ནག་པོར་བྱའོ། །
ད་ནི་བསྲེག་རྫས་ནི། གཉིས་ལ་ཐུན་མོང་གི་བསྲེག་རྫས་གུར་ལེའུ་བཅུ་
236 ---361



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༡༥༽
བཞི་པ་ནས་འོང་
། འདིར་ཁྱད་པར་གྱི་སྲེག་རྫས་ནི། ཞིང་ལ་ཏིལ་དང་ནི་ཞི་བ་ལ་
ཏིལ་མེད་དུ་མི་རུང༌
། གཞན་མར་དང་ཡམ་ཤིང་ལ་སོགས་འཚོགས་ཚད་བསག་
ཡོད་ན་རམ་མེད་ན་མི་སྟོའོ། །རྒྱས་ལ་ཞོ་རྒྱས་པ་ལ་ཞོ་མེད་དུ་མི་རུང་
། གསད་པ་
ལ་ཚེར་མ་མེད་དུ་མི་རུང་
། སྡང་ལ་སོགས་པ་ལའང་ཚེར་མ་མེད་དུ་མི་རུང་
།
དབང་དང་དབང་དུ་བྱེད་པ་དང་
། དགུག་ལ་དགུག་པའི་ལས་གཉིས་ལ་ཨུཏྤ་ལ་
མེད་དུ་མི་རུང་གཞན་མ་ཚོགས་ཚད་བསག་གོ །
དེ་ལ་སྦྱིན་སྲེག་འདི་མངོན་པར་རྟོགས་པ་ལམ་དུ་བསླང་ན། སྦྱིན་སྲེག་གི་
ཆོ་ག་ལ་རིག་མི་ལས་པར་གུར་གྱི་ལེའུ་བརྒྱད་པའི་ཞབས་གུར་གྱི་ལེའུ་བཅུ་བཞི་
པ་ཕྱི་མའི་དང་པོ་འདི་ལེའུ་རྣམ་པ་གསུམ་གྱིས་སྦྱིན་སྲེག་གི་ཆོ་ག་བྱེད་དེ། བསྒྲུབ་
པ་པོས་གནས་ཁང་ཡིད་དང་མཐུན་པ་ཞིག་ཏུ་སོང་ལ། དང་པོ་ཞི་བའི་སྦྱིན་སྲེག་
ལྟ་བུ་ཞིག་ལ་མཚོན་ན། གནས་དེར་ཐང་ཁད་མཉམ་གཅིག་ཞི་བའི་སྦྱིན་སྲེག་གི་
ཐབ་ཁུང་དེ་བྲི་ན་ཡང་བྲི། ཐུར་དུ་བརྐོ་ན་ཡང་བརྐོ། ཡར་ལ་དཔང་དུ་བརྩིག་ན་
ཡང་བརྩིག་ཐབ་མངོན་པར་འདུ་བྱ་བའི་ཁྱད་པར་རྣམ་པ་གསུམ་པོ་དེ་གང་ཡང་
རུང་བས། དང་པོ་དེ་ལ་གྲུ་བཞི་པ་ཞིག་བྱ། ཞི་བའི་ཐབ་ཁུང་ཐུར་དུ་ཁྲུ་ཕྱེད་
རྒྱརཁྲུ་གང་སོར་བཞི་ཕྱིར་བྱེད་པ་ལ་པད་མའི་འཕྲེང་པ། སོར་བཞི་ཕྱི་རོལ་དུ་
ཞེང་དང་དཔང་གཉིས་ཀ་ཡོད་པ་ལ་རྡོ་རྗེ་ར་བ། ཙན་དན་དང་ས་དཀར་བསྲེས་
པས་ཁ་དོག་དཀར་པོར་དཀར་བགས་ཀྱིས་བྱུགས་པ་ལ། དེར་མཚན་མ་དགོད།
དེ་ཡང་འཇིམ་པ་ལ་འཁོར་ལོ་རྩིབས་བརྒྱད་པ་བྱས་པའི་དབུས་འཁོར་ལོ། །ཤར་
དུ་རྡོ་རྗེ་ལྷོར་རིན་པོ་ཆེ་ནུབ་པད་མ་བྱང་རྡོ་རྗེ་རྒྱ་གྲམ་པ་བྱས་ལ། ཐབ་ཁུང་གཏིང་
དུ་གཞག །བུད་ཤིང་གི་ཁྱད་པར་ཙན་དན་ཕུགས་པ་ལ་སོགས་པའི་ཤིང་དྲི་ཞིམ་
236 --362



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་དང་ལྡང་པ་བརྩིགས་ལ། མཆོད་རྫས་མེ་ཏོག་ལ་སོགས་པའི་མཆོད་པ་ཞིག་
ཀྱང་བཤམ། བསྲེག་རྫས་མར་དང་ཏིལ་དང་ཡམ་ཤིང་ལ་སོགས་པའི་བསྲེག་རྫས་
ཅི་འབྱོར་པ་རྣམས་ཀྱང་བཤམ། དགང་གཟར་དང་བླུགས་གཟར་དང་རྡོ་རྗེ་དང་
དྲིལ་བུ་ལ་སོགས་པ་རྣམས་ཀྱང་མདུན་དུ་བཞག་ལ། གནས་དེར་དཔལ་དགྱེས་
པ་རྡོ་རྗེའི་ཐང་སྐུ་ཅིག་ཀྱང་དགྲམ། བུམ་པ་མཚན་ཉིད་དང་ལྡན་པ་ཞིག་གི་ནང་
དུ་སྨན་དང་འབྲུ་ལ་སོགས་པ་འབྱོར་ཚད་དང་། ཆུ་གཙང་མ་དང་འོ་མ་ལ་སོགས་
པ་བླུགས་སྤོས་ཞིག་ཀྱང་གདབ། ཁ་རྒྱན་དང་མགུལ་ཆིངས་ལ་སོགས་པ་ཡང་
བྱས། དེ་ལ་གཟུངས་ཐག་བཏགས་པ་ནས་བཟུང་ནས།
དང་པོ་བུམ་པ་དེ་མི་དམིགས་པ་ལས་ཧཱུཾ་ལས་རིན་པོ་ཆེ་རྣམ་པ་ལྔ་ལས་
གྲུབ་པའི་གཞལ་ཡས་ཁང་དུ་བསྐྱེད། དེའི་ནང་དུ་ཧེ་བཛྲའི་དཀྱིལ་འཁོར་ལྷ་དགུ་
བསྐྱེད་ལ་གཙོ་བོ་ལ་བཟླས་པ་བརྒྱ་རྩ་བརྒྱད་ཙམ་བྱ། འཁོར་རྣམས་ལ་ཉི་ཤུ་རྩ་
ཅིག་ཙམ་བཟླས། གཙོ་བོ་ལ་ཉི་ཤུ་རྩ་གཅིག་ལས་མ་འདས་ན་འཁོར་རྣམས་
བདུན་བདུན་ཙམ་བཟླས། གཙོ་བོ་ལ་བདུན་ལས་མ་བཟླས་ན་འཁོར་རྣམས་ལ་
གསུམ་གསུམ་ཙམ་བཟླས་པས་བུམ་པའི་ལྷ་དེ་རྣམས་བདུད་རྩིའི་ཆུ་རྒྱུན་དུ་ལྟེམ་
གྱིས་ ཞུ་བར་བསམས་ལ། དཔལ་དགྱེས་པ་རྡོ་རྗེའི་ཐང་སྐུ་དེ་མེ་ལོང་ནང་དུ་
གཟུགས་རྙན་འཆར་དུ་བཅུག་ལ། བདུད་རྩིའི་ཆུས་དེས་ཟོངས་ཞོང་མ་འཁར་ཞོང་
ནང་དུ་ཧེ་བཛྲའི་ཐང་སྐུ་དེ་ལ་སྐུ་ཁྲུས་ཞིག་གསོལ། སྐུ་ཁྲུས་གསོལ་བའི་ཆུ་དེས་
གཙང་བ་ཞིག་ཏུ་གཏོར། དེ་ནས་ཆུ་དེས་མཆོད་རྫས་དང་བསྲེག་རྫས་དང་གནས་
ཁང་ཐམས་ཅད་ལ་ཡང་བསང་གཏོར་ཞིག་བྱ། ཆུ་ལྷག་མ་དེས་རྣལ་འབྱོར་མི་
ཁྲུས་བྱ་བ་དང་ཁ་ཤལ་བ་དང་ཡན་ལག་དང་ཉིང་ལག་སོགས་པ་ཐམས་ཅད་ལ་
236 -363



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཡང་བྱུག་གོ །དེ་ནས་རྒྱ་གར་ཕན་ཆད་ན་འབྲས་ཟན་ཆང་པ་ཞིག་ལགས། བོད་དུ་
ཟན་ཆང་ རྗེས་ཅན་ཞིག་དང་ཉུངས་དཀར་བསྲེས་པས་ཟན་གྱི་བར་བར་ནས་
ཉུངས་ཀར་ཐམ་མེ་བ་ཅིག་གིས་རང་གི་ལུས་ཀྱི་སྤྱི་གཙུག་ན་རྐང་འཐིལ་བར་དུ་
བསྐོར་ལ་ཏིང་ངེ་འཛིན་གྱིས་ལུང་ངག་ཡིད་གསུམ་གྱི་སྡིག་པ་མི་དགེ་བའི་ཆོས་ཅི་
བྱས་པ་ཐམས་ཅད་དེ་ལ་བསྡུས་ལ་མེ་སྐྱོག་ཅིག་ཏུ་བཅུག་ལ་ཕྱི་སྒོའི་སྒོ་ཙར་བོར།
འདི་རྟེན་འབྲེལ་གྱི་མཐུ་ཡིན་པས་བྱིན་རླབས་ཅིས་ཀྱང་རེ་རེ་སྔགས་ཀྱི་ལུགས་
ཀྱིས་འཇུག་པ་ཡིན་པས་བྱ་གསུངས་པ། དེ་ཁྲུས་དང་བྱུར་བསལ་བའི་ཆོ་གའོ། །
དེ་ནས་རང་སྟན་བདེ་བ་ཞིག་གི་སྟེང་དུ་འདུག་ལ་བླ་མ་དག་པའི་ཆོ་ག་བྱ་
ནས་བསྐྱེད་པའི་རིམ་པའི་ཏིང་ངེ་འཛིན་གྱི་བར་ཙམ་པ་ཞིག་བསྒོམ་པའམ། ལས་
ཀྱི་ལྷ་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་བྱ་བའམ། ཡང་ན་ཆོ་ག་ཐོད་
ལེའུ་གསུམ་པ་ལྟར་རམ། ཡང་ན་བླ་མ་དག་པ་ནས་མངོན་པར་བྱང་ཆུབ་པ་ལྔས་
རྒྱུའི་ཧེ་རུ་ཀ་ཡབ་ཡུམ་དུ་བསྐྱེད་པ་ཡན་ཆད་སྒོམ། དཔལ་དགྱེས་པ་རྡོ་ རྗེའི་
མངོན་པར་རྟོག་པ་སྒོམ་པ་དང༌
། ཐབ་ཏུ་ཨ་དང་ཧཱུྃ་གིས་དཔལ་དགྱེས་པ་རྡོ་རྗེ་
ཡབ་ཡུམ་དུ་བསྐྱེད་ལ་དེ་གཉིས་སྙོམས་པར་ཞུགས་པ་བྱས་པ་ལས་རིན་པོ་ཆེ་ལྔ་
ལས་གྲུབ་པའི་ཐབ་ཏུ་བསྐྱེད། དེར་ཡི་གེ་རཾ་དང་ ཛཾ་ལས་མེ་ལྷ་ཡབ་ཡུམ་དུ་
བསྐྱེད། དེར་དམ་ཚིག་གི་མེ་ལྷ་བསྐྱེད་པ་དང་
། ཨོ་ཨཧཱུྃ་ཞེས་པས་མེ་ཏོག་སྦར་
བ་གང་གཏོར་ལ། ཨོཾ་བཛྲ་ཛྭ་ལ་ཧཱུྃ་ཞེས་པས་མེ་དངོས་སུ་སྤར་རོ། །མེ་དེ་མི་འཆི་
བར་བྱ་བའི་ཕྱིར་མར་ཀྱི་དགང་བླུགས་བདུན་ནམ་ལྔ་འམ་གསུམ་འམ་གཅིག་
མེའི་སྲོག་ཡིན་གསུངས་སོ། །དེར་དམ་ཚིག་གིས་མེ་ལྟར་བསྐྱེད་པ་དང་ཡེ་ཤེས་
ཀྱི་མེ་ལྷ་སྤྱན་དྲངས་པ། ལུས་ཀྱིས་མུ་དྲ་ཐལ་མོ་བསྐྱང་བའི་མཐེ་བོང་གཡས་པ་
236 -364



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདི་བྱང་གསུང་སྔགས་ཨོཾ་ཨག་ནེ་ཡེ་བྱ་བ་འདི་ཐཾ། གུར་གྱི་ལེའུ་བརྒྱད་པའི་ཨོ་
མེ་ཚུ་དྷ་མ་ཧ་ཤུདྷ་དྷེ་བ་རི་ཤི །གྷི་ཧིད་ཏ། ཨཱ་ཧུ་ཏི། ཨ་ཏ་ར། ཨ་སྤྱི་ན། ས་ན་ཏི།
ཧི་ཧོ་བྷ་བ་ཞེས་པས་སྤྱན་དྲངས་ནས་གྷོ་རི་ཛ་ལ་སོགས་པས་དམ་ཚིག་གི་མེ་ལྷ་
པ་དགུག་གཞུག་བཅིང་གཉིས་སུ་མེད་པར་བསྲེའོ། །དེ་ནས་དབང་དང་ལྡན་པར་
བསྒོམ་མོ། །
དེ་ནས་དངོས་སུ་སྤོས་དང་མེ་ཏོག་ལ་སོགས་པའི་མཆོད་རྫ་ས་དབུལ། དེ་
ནས་བསྲེག་རྫས་དབུལ་བ་ལ་མར་དང་ཏིལ་དང་ཡམ་ཤིང་ལ་སོགས་པ་གུར་ལེའུ་
བརྒྱད་པའི་ཨ་ནའམ་བཅུ་བཞི་པའམ་བརྒྱད་པའི་ཨ་ན་ལ་དང་བཅུ་བཞི་པའི་
སྔགས་ཏེ་རྫ་ས་རེ་བཏགས་པས་དབུལ་ལོ། །དེ་ནས་མེའི་སྨྲ་བརྟག་པ་ནི་ཁ་དོག་
གི་སྒོ་ནས་བརྟག་པ་དང་
། དྲིའི་སྒོ་ནས་དང་
། དབྱིབས་ཀྱི་སྒོ་ནས་བརྟག་པ་ལ་
སོགས་པ་སྟེ། ངན་ན་དྲག་པོའི་ཧོ་མས་བཟློག །སྔགས་བཟླས་པས་བགེགས་
བསྐྲད་པས་བཟློགས་པའང་སྲིད་དོ། །ངན་ན་བཟློག་པའི་ཆོ་གའོ། །བཟང་ན་མེ་
ལྷའི་ལྟོ་བར་ལྷ་བསྐྱེད་པ་ལ་ལུགས་བཞི་ལས། མེ་ལྷ་མེའི་རྣམ་པར་འདོད་པ་ནི།
མེ་ལྷ་ཉིད་མེ་ལ་ཐིམ་པར་བྱས་ནས་རྫས་འབུལ་བ་ཡིན་ཏེ། གདན་བཞི་དང་སམ་
བུ་ཏ་གཉིས་ནས་བཤད། མེ་ལྷ་དབང་པོར་གནས་པར་འདོད་པ་ནི་བྱང་ཤར་
མཚམས་སུ་ཀུ་ཤ་ཆོ་ག་པོ་ཞིག་གི་སྟེང་དུ་མེ་ལྷ་སྤྱན་དྲངས་མེ་ལྷ་དེ་དབང་པོར་
བྱས་ནས་ཐབ་ཏུ་རྫ་ས་དབུལ་བའོ། །མེ་ལྷ་ཕྱག་ཚང་བར་འདོད་པ་ནི་ཐབ་
དཀྱིལ་འཁོར་བསྐྱེད་ནས་མེ་ལྷས་རྫས་འབུལ་བའོ། །འདི་མེ་ལྷ་གཞལ་ཡས་ཁང་
དུ་འདོད་པ་སྟེ་མེ་ལྷའི་ལྟོ་བར་དཀྱིལ་འཁོར་གྱི་ལྷ་དང་བཅས་པ་བསྐྱེད་པའོ། །དེ་
ཡང་གུར་གྱི་ལེའུ་བརྒྱད་པ་ནས་དེ་ནས་རང་གི་ཡི་དམ་གྱི་ལྟར་བསྒོམས་ཏེ། ཞེས་
་ཐབ་ཏུ་ལྷའི་
236 -365



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པའི་ཡིག་སྣ་རང་ཡིན་གསུངས། མེ་ལྷའི་ལྟོ་བར་དཀྱིལ་འཁོར་དུ་མངལ་སྐྱེས་
སྒོང་སྐྱེས་རྫུས་སྐྱེས་གང་རུང་གིས་ཧེ་བཛྲ་ལྷ་དགུ་བསྐྱེད། ཡེ་ཤེས་སེམས་དཔའ་
སྤྱན་དྲངས་ནས་གཉིས་སུ་མེད་པར་བསྲེ། མཆོད་པ་བྱ། བསྟོད་པ་བྱ། བདུད་རྩི་
མྱང་། བསྐྱེད་ པའི་ རིམ་པའི་ཏིང་ངེ་འཛིན་བསྒོམས་ལ། ཧེ་ བཛྲའི་ སྙིང་པོ་ལ་
བཟླས་པ་བརྒྱ་ཙམ་བྱའོ། །
དེ་ནས་བསྲེག་རྫས་དབུལ་བ་ལ་གུར་ལེའུ་བརྒྱད་པའི། །ཨོཾ་བཛྲ་ཨ་ན་ལ་
བུདྡྷ་ཛཱ་ལ་ཡ། སརྦ་དུ་བྷན་བ་སྨི་ཀུ་རུ་ཧཱུྃ་ཕཊ་ཞེས་པས་དབུལ་བའམ། །ཡང་ན་
འདི་ལ་གུར་ལེའུ་བཅུ་བཞི་པའི་ཤམ་བུ་གདགས་པའམ། །ཡང་ན་ཨོཾ་དྷེ་བ་ལ་
བཅུ་བཞི་པའི་ཨོཾ་ཨག་ནེ་ཧཱུྃ་ཞེས་པས་དབུལ་སྟེ། ཨོཾ་གྷོ་རི་གྷོ་ཨ་ཧཱུྃ་ཨག་ནེ་ཧཱུཾ་
ཞེས་པས་གཙོ་བོ་ལས་རྩ་གཅིག་འཁོར་ལ་བདུན་བདུན་ལ་སོགས་པ་དབུལ།
དབུལ་དུས་སུ་སིགས་མ་མེ་ལ་བསྲེགས་དངས་མ་བཅུད་ཀྱིས་ལྷ་མཉེས་པར་
བསྒོམ་མོ། །
དེ་ནས་མཆོད་བསྟོད་འཕྲིན་ལས་བཅོལ་ཡི་གེ་བརྒྱ་པ་བཟླས། ཡེ་ཤེས་ཧེ་
རུ་ཀོ་གཤེགས། དམ་ཚིག་ཧེ་རུ་ཀ་ཐུགས་ཀར་བསྡུའོ། །དེ་ནས་མེ་ལྷ་ལ་བསྐྱར་
ཏེ་སྦྱིན་སྲེག་བྱ་བ་ནི། མར་དང་ཞོ་ལ་སོགས་པ་བསྲེག་རྫས་ཐམས་ཅད་སྣོད་ཅིག་
ཏུ་བསྡུས་ནས། ཨ་ན་ལས་བསྐྱར་ཏེ་དབུལ་ལོ། །གུར་ལྟར་འཕྲིན་ལས་བཅོལ་དེ་
ནས་ཡེ་ཤེས་གཤེགས་པ་འདིའམ་ཨོཾ་བཛྲ་ར་ནེ་པུ་ཙའི་སྔགས་འདི་བསྒྱུར་བ།
དགེ་སློའི་འགྱུར་ན། བདག་གི་དོན་དང་གཞན་གྱི་དོན། །བསྒྲུབ་ཀྱིས་བྱིན་ཟ་ཁྱོད་
གཤེགས་ཤིག །ཇི་ལྟར་དུས་བཞིན་སླར་གཤེགས་ནས། །བདག་གི་དངོས་གྲུབ་
ཐམས་ཅད་མཛོད། །ཞེས་པའམ་གུར་ལེའུ་བརྒྱད་པའི་ཨོ་ཁྱོད་ཀྱི་སེམས་ཅན་
236 ---366



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ་
དོན་ཀུན་མཛད་ནས། མུ་ཞེས་པས་མེ་ལྷ་གཤེགས་སུ་གསོལ། །མེ་དགའ་བ་ནི་
ཡེ་ཤེས་མེ་ལྷ་ཕྱིར་གཤེགས་སུ་གསོལ་བའི་སྔགས་སོ། །དམ་ཚིག་ལྷ་ཐུགས་ཀར་
བསྡུ། ལས་ཀྱི་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་གཏོར་མ་ཞིག་
གཏང་། ཡི་གེ་བརྒྱ་པ་ཅི་ནུས་སུ་བཟླས། རྡོ་རྗེའི་གླུ་བླངས། སྨོན་ལམ་གདབ།
སྦྱིན་སྲེག་བྱས་པའི་ཐལ་ཕྱེ་སོལ་ཕྱེ་ཐམས་ཅད་སྣོད་ཅིག་ཏུ་བསྡུས་ནས་རོལ་མོའི་
སྒྲ་དང་བཅས་པས་ཆུ་བོ་ཆེན་པོར་དོར། ཕན་ཡོན་གུར་ལེའུ་བཅུ་བཞི་པ་ནས་
དཔག་ཏུ་མེད་དེ་དང་པོའི་གཉིས་པའི་མ་ཚང་བའོ།
ད་ནི་ལྔ་བ་སའི་ལྷ་མོ་ལ་ས་བསླང་པའི་ཆོ་ག་ནི། འདིར་བརྟག་པ་དང་
པོའི་ལེའུ་བཅུ་པའི་མཁས་པས་འཛིན་པ་རྣམ་པར་སྦྱང་ཟེར་ནས་ས་སྦྱང་བ་དང་
།
སྲུང་བ
བ་ལ་སོགས་པ་བྱུང་བ་ལ། ས་སྦྱང་བའི་ཡང་སྔོན་དུ་ས་བསླང་པ་ཞིག་འགྲོ་
བས་དེ་མ་ཚང་པ་འདིའོ། །དེ་སྤང་ལ་འདབ་གཅིག་བྱས། དྲིའི་ཐིག་ལེ་བྱ། མེ་
ཏོག་ཚོམ་བུ་གཅིག་དགྲམ། དེར་བི་ལས་སའི་ལྷ་མོ་སྐུ་མདོག་སེར་པོ་ཕྱག་གཡས་
ན་ཁས་ལེན་མུ་ཏྲ། གཡོན་པ་རཏྟའི་བུམ་པ་བསྣམས་ལ་ངག་ཏུ་ཅི་བགྱི་ཟེར་བ་
ཞིག་བསྐྱེད། ཡེ་ཤེས་ཀྱི་སའི་ལྷ་མོ་ཞིག་སྤྱན་དྲངས་གཉིས་སུ་མེད་པར་སྟིམས།
དངོས་སུ་སྤོས་དང་མེ་ཏོག་ལ་སོགས་པ་རྣམས་ཀྱིས་མཆོད་པ་ཞིག་བྱ། གསོལ་བ་
གདབ་པ་ནི། །མ་མ་སའི་ལྷ་མོ་ལ་བོད་པའི་ཚིག །རིན་ཆེན་སྣ་ཚོགས་འཛིན་དར་
དང་ནོར་བུ་རིན་པོ་ཆེའི་རྒྱན་སྣ་ཚོགས་འཛིན་ལ། ལྷ་མོ་ཁྱོད་ནི་དཔང་དུ་གྱུར་ནི་
བར་ཆོད་ཐམས་ཅད་སྲུངས་བའི་དཔང་པོ་མཛོད་ཅིག །ཀྱེའི་རྡོ་རྗེ་མཁའ་འགྲོས་
མཆོད་པ་ནི་བདག་དགྱེས་པའི་རྡོ་རྗེ། ཁྲོ་བོའི་སྐུས་ཁྱོད་ལ་པུ་ཙ་བྱ་པས། དགོས་
པ་རྡོ་རྗེ་གེ་གེ་བདག་རྡོ་རྗེ་སློབ་དཔོན་ཆེ་གེ་མོ་ཞེས་བྱ་བའི་གསང་མཚན་ནས་
236 -367



བློ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཏོན་ལ། དཀྱིལ་འཁོར་འབྲི་ནི་དཔལ་དགྱེས་པ་རྡོ་རྗེའི་དཀྱིལ་འཁོར་བྲི་བས་
བར་ཆོད་སྲུང་པའི་དཔང་པོར་མཛོད་ཅིག་བྱས་པས། སློབ་མ་རྣམས་ཀྱི་དོན་དུ་ཧེ་
བཛྲའི་དཀྱིལ་འཁོར་བྲིས་ཤིག་ཟེར་ནས་གནང་བ་བྱིན་པར་བསམས་ལ།
ཤེས་གཤེགས་དམ་ཚིག་དེ་ཉིད་ཐིམ་པར་བྱའོ། །
བགེགས་བསྐྲད་པ་དང་བྱིན་གྱིས་བརླབ་པ་བྱས་ནས་དབུལ་བ་ནི། ཨོཾ་ཛཱ་
ཧཱུྃ་བཾ་ཧོ་ཁཾ་རཾ་ཨ་ཧཱུྃ་སྭཱ་ཧཱ་ཞེས་ཟླས་ཙམ་ན་གདགས་སོ། །དེ་མཆོད་ཡོན་དབུལ་
བའོ། །ཨོ་ནེ་རེ་ཏེ་ཁཾ་རཾ་ཨ་ཧཱུྃ་སྭཱ་ཧཱ་ཞེས་བཟླས་ཏེ་ཞབས་བསིལ་དབུལ་བའི་
སྔགས་སོ། །ཨོ་དྷཾ་དྷཾ་ཨཧཱུྃ་སྭཱ་ཧཱ་ཞེས་པས་ལྷ་བཤོས་ཀྱི་སྔགས་སོ། །ཞེས་པ་ཇོ་
བོ་མི་ཏྲི་བ་དཀྱིལ་འཁོར་གྱི་ལྷ་ལ་གཏོར་མ་དབུལ་བའི་སྔགས་ཡིན་གསུངས། ཇོ་
བོ་ནཱ་རོ་པ་ལྷ་བཤོས་དབུལ་བའི་སྔགས་ཡིན་ཏེ་གོང་དང་གདམ་ཀའོ། །ལེའུའི་
གཞུང་ལ་ཆོས་ལྔས་སོང་ངོ༌། །
ལེའུའི་མཚན་ནི། །ཀྱེའི་རྡོ་རྗེ་ནི་ཧེ་རུ་ཀ་བཞིའོ། །མཁའ་འགྲོ་མ་ནི་ལྷ་མོ་
བཅོ་ལྔའོ། །དྲ་བ་ནི་གཙོ་འཁོར་གཉིས་འབྲེལ་བའོ། །སྡོམ་པ་ནི་བསྐྱེད་པའི་རིམ་
པ་དང་རྫོགས་པའི་རིམ་པ་དབྱེར་མེད་དུའོ། །བརྟག་པ་ནི་སེམས་ཅན་གྱི་དོན་དུ་
བསྟན་པའོ། །རབ་གནས་ཀྱི་ལེའུར་ནི་དོན་གྱི་གཙོ་བོ་རབ་གནས་བརྟན་པས།
ལེའུ་འདི་གཞུང་གཅོད་ཅིང་སྐྱོང་བའོ། །དང་པོ་ནི་གྲངས་ཀྱི་གནས་གཞན་ནོ། །
གསལ་བའི་སྒྲོན་མེ་ལས་ལེའུ་དང་པོའོ།། 11
༈ ད་ནི་བརྟག་པ་ཕྱི་མའི་ལེའུ་གཉིས་པ་འདིས་བརྟག་པ་དང་པོའི་དངོས་
གྲུབ་ཀྱི་དོན་གཏན་ལ་འབེབས་ཏེ། དངོས་གྲུབ་ཀྱི་དོན་གཏན་ལ་འབེབས་བྱ་བའི་
གོ་བ་ཡང་། བརྟག་པ་དང་པོར་དབང་བསྐུར་ནས་དང་པོར་བསྐྱེད་པའི་རིམ་པ་
236 -368



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྫོགས་ པའི་ རིམ་པ་བཟླས་པ་རྣམ་དག་དང་བཅས་པས་སེམས་མི་གནས་པ་
གནས་པ
པ་ལ་བསྒོམ། གནས་པ་བརྟན་པ་ལ་འོར་ཅིག་སྒོམས་པས་མི་འོང་ཡང་
བསྒོམ་ཡང་སྒོམ་བྱེད། བརྟན་པ་བོགས་དབྱུང་བའི་དོན་དུ་བརྡ་དང་སྤྱོད་པ་ལ་
སོགས་པས་བྱས་པས། གང་ཟག་བརྩོན་འགྲུས་དང་བཅས་པ་ཞིག་དུས་ཚོད་འདི་
ཙམ་ན་སངས་རྒྱ་བྱ་བ་ཞིག་བརྟག་པ་དང་པོར་མ་བྱུང་
། དེ་ལྟར་བསྐྱེད་རྫོགས་
བཟླས་པ་རྣམ་དག་བརྡ་དང་སྤྱོད་པ་ལ་སོགས་པ་བྱས་པས་འབྲས་བུ་ཅི་ཐོབ་ན།
དུས་ཚོད་གང་ཟག་བརྩོན་འགྲུས་ཅན་ཞིག་ཟླ་བ་རིལ་པོ་གསུམ་དང་ཞག་བདུན་
ན་སངས་རྒྱ་བྱ་བ་དེ་བརྟག་པ་ཕྱི་མའི་ལེའུ་གཉིས་པ་འདི་ནས་སྟོན་པས་དངོས་
གྲུབ་གཏན་ལ་འབེབས་པའི་ལེའུའོ། །
ལེའུ་འདི་རང་ལ་གཉིས་ལས་ལེའུའི་གཞུང་ངོ་
། །དེ་ལ་གཉིས་ལས་དང་
པོ་དྲི་བ་ནི། རྡོ་རྗེ་སྙིང་པོས་གསོལ་ནི་དྲིས་པའོ། །ནམ་མཁའ་ལྟ་བུའི་ཆོས་ཀུན་ནི་
རྫོགས་པའི་རིམ་པ་དངོས་པོ་གཤིས་ཀྱི་ཆོས་བདེ་སྟོང་དབྱེར་མེད་ནམ་མཁའ་དང་
འདྲ་མ་ཁྱབ་པ་མེད་དོན་བརྟག་པ་དང་པོའི་ལེའུ་ལྔ་པ་བརྒྱད་པའོ། །རྒྱ་མཚོའི་ཀུ་
བ་ཇི་ལྟ་བར་ནི་དཔེར་ན་ཕྱིའི་རྒྱ་མཚོ་ཆེན་པོའི་ནང་དུ་ཀུ་བ་ཞེས་བྱ་བ་ཕྱག་ཚང་
ཀུ་བ་དེ་བོར་ནས་བཏང་ན་ཤར་ནས་རླུང་བྱུང་ནུབ་དུ་དེད། །ནུབ་ནས་རླུང་བྱུང་
བྱང་དུ་བྱང་ནས་རླུང་བྱུང་ལྷོར་དེད་ནས་ཕུ་ཕྱུ་འཕྱོ་བ་དེ་ལ་དགོས་པ་ཡོད་དམ་
མེད། ཇི་ལྟ་བ་ནི་དཔེའོ། །དཔེ་དེ་བཞིན་དུ་ནམ་མཁའ་ལྟ་བུའི་ཆོས་ནི་རྫོགས་
རིམ་སྤྲོས་མེད་ཟག་པ་མེད་པའི་ཉམས་ནམ་མཁའ་དང་འདྲ་བ་དེ་མི་བསྒོམ་པར།
བསྐྱེད་རིམ་རྣམ་རྟོག་དུ་མའི་ཆོས་དེ་བསྒོམས་ནས་བྱེད་ཞེས་པའོ། །རང་འདོད་ལྟ་
ནི་རང་འདོད་པའི་ལྟའི་ཡི་དམ་ལྷའོ། །གཟུགས་ལས་ནི་བསྐྱེད་རིམ་དེས། སེམས་
236 -369



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཅན་ཇི་ལྟར་འགྲུབ་པར་ནི་སྐུ་ཕྱ་ཕྱུ་འཕྱོ་བ་རྣམ་རྟོག་དང་འདྲ་བའི་བསྐྱེད་རིམ་རྣམ་
རྟོག་དུ་མས་བསྡུས་པ་དེ་དང་པོའི་ལེའུ་གསུམ་པ་བརྒྱད་པའི་བསྐྱེད་རིམ་དེས་
སེམས་ཅན་རྣམས་ ཀྱིས་ མུ་ཏྲ་མ་ཧ་མཆོག་གི་དངོས་གྲུབ་ཇི་ལྟར་འགྲུབ་སྟེ།
བསྐྱེད་རིམ་དེ་ལ་དགོས་པ་ཅི་ཡོད་དྲིས་པའོ། །བཅོམ་ལྡན་འདས་ཀྱིས་བཀའ་
ལན་ནོ། །ལན་ལ་བཅོམ་ལྡན་འདས་ན་རེ་རྡོ་རྗེ་སྙིང་པོ་ཁྱོད་དེ་སྐད་མ་ཟེར། བླ་
མེད་ པ་ཡང་དག་པར་རྫོགས་པར་ སངས་རྒྱས་བ་ལ་ཅིས་ཀྱང་བསྐྱེད་རིམ་
བསྒོམ་དགོས་སོ། །
ལན་ལ་ལྔ་ལས་བསྐྱེད་པའི་རིམ་པ། དེ་ལ་བདུན་ལས་ལྷ་མོ་བཅོ་ལྔའམ་
ཧེ་རུ་ཀའི་ང་རྒྱལ་གྱི་གནས་ཀྱིས་ཐ་མལ་གྱི་སེམས་ཀྱིས་སྐད་ཅིག་ཀྱང་མི་གནས་
པར་བསྟན་པ་ནི། བདག་མེད་རྣལ་འབྱོར་ལྡན་པ་ཤེས་རབ་གཙོ་བོར་གྱུར་པ་
བདག་མེད་མ་ལྷ་མོ་བཅོ་ལྔའི་དཀྱིལ་འཁོར་བསྒོམ་པའོ། །ཡང་ལན་ཧེ་རུ་ཀ་
དཔལ་གཟུགས་ནི་ཞལ་གཅིག་ཕྱག་གཉིས་པ་དང་
། བཞི་པ་དང་དྲུག་པ་དང་བཅུ་
དྲུག་པས་གཙོ་བོ་བྱས་པའི་འཁོར་ཌ་ཀི་མ་བརྒྱད་བརྒྱད་ཀྱིས་བསྐོར་བའི་ཧེ་རུ་ཀ་
བཞིའི་དཀྱིལ་འཁོར་ལའོ། །བརྩོན་ནི་བརྩོན་འགྲུས་དང་བཅས་པས་བསྒོམ་གྱི།
གཞན་པའི་སེམས་ཀྱིས་སྐད་ཅིག་ཀྱང་ནི་བསྐྱེད་རིམ་ལས་གཞན་པའི་ཐ་མལ་
པའི་སེམས་ཀྱིས་སྐད་ཅིག་ཙམ་ཡང་གནས་སུ་མི་རུང་
། དངོས་གྲུབ་འདོད་པས་
མི་གནས་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་འདོད་པ་རྣམས་ཀྱིས་
ལྷའི་ང་རྒྱལ་གཞན་དུ་ན་ཐ་མལ་གྱི་སེམས་ཀྱིས་སྐད་ཅིག་ཀྱང་མི་གནས་སོ། །
དེ་ནི་བསྐྱེད་རིམ་བསྒོམ་པར་བྱེད་པའི་གནས་བསྟན་པ་ནི། དང་པོར་ནི་
བསྒོམ་པའི་དང་ པོར། གོམས་པར་བྱེད་དུས་ནི། བསྐྱེད་རིམ་གོམས་ བྱེད་
236-370



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པའི་དུས་ཀྱི་གནས་སོ། །གནས་ནི་གང་དུ་བསྔགས་པ་ནི་གནས་
དུ་བསྔགས་པ་ནི་གནས་གཉིས་ལས་ཉིན་
མོའི་གནས་དུར་ཁྲོད་ལ་སོགས་པ་མཚན་མོའི་གནས་ བྲང་ཁང་སྟེ། གུར་ལེའུ་
བཞི་པའི་དུར་ཁྲོད་དང་ནི་ཆུ་འགྲམ་དང་
། ལ་སོགས་པའི་གནས་དེར་བསྡད་དོ། །
སེམས་མར་བཅད་ལ་སེམས་རྩེ་གཅིག་ཏུ་མཉམ་པར་བཞག་པས་ཞེས་བྱ་སྟེ།
སེམས་རྩེ་གཅིག་ཏུ་སྒོམ་པ་ལ་མཉམ་པར་གཞག་ཅེའོ། །འགྲུབ་འགྱུར་བ་ནི་ཕྱག་
རྒྱ་ཆེན་པོ་མཆོག་གི་དངོས་གྲུབ་འགྲུབ་པར་འགྱུར་བའི། གནས་ནི་བཟང་པོར་
ངེས་པར་ནི་གུར་ལེའུ་བཞི་པའི་གནས་ཉོན་མོང་དུར་ཁྲོད་དུ་འགྲོ། རང་གི་ཁྱིམ་
དུ་མཚན་དུས་ནི་ཉིན་མོ་ནམ་ལངས་ནས་ཡར་རི་ལ་མཚན་མོ་ས་སྲོས་ནས་མར་
ད་རུང་བརྟན་པ་མ་ཐོབ་པས་བྲང་ཁང་དུ་བསྒོམ། དེའི་དུས་སུ་བསམ་པ་ནི་བདག་
ཉིད་འགྲུབ་པའི་སེམས་ཀྱིས་ནི། །སི་ཏི་འགྲུབ་བམ་མི་གྲུབ་བམ་མིན་པ་ཐེ་ཚོམ་
མེད་པ་ཁོ་ནར་ཕྱག་རྒྱ་ཆེན་པོ་མཆོག་གི་དངོས་གྲུབ་གྲུབ་ངེས་སྙམ་པའོ། །རྣལ་
འབྱོར་མ་སྒོམ་ཤེས་རབ་ཅན་ནི་ཤེས་རབ་གཙོ་བོ་བདག་མེད་མ་ལྷ་མོ་བཅོ་ལྔ་
བསྒོམ་པའམ། ཡང་ན་ཧེ་རུ་ཀ་དཔལ་ནི་དཔལ་ཧེ་རུ་ཀ་ཞལ་བརྒྱད་ཞབས་བཞི་
ཕྱག་བཅུ་དྲུག་པའི་དཀྱིལ་འཁོར་བསྒོམ་པའམ། ཕྱག་དྲུག་པ་བཞི་པ་གཉིས་པའི་
དཀྱིལ་འཁོར་བསྒོམ་པའོ། །
དེ་ནི་སྤྱོད་ལམ་ཐམས་ཅད་དུ་བསྐྱེད་པའི་རིམ་པ་ལྷའི་སྐུ་དང་མི་འབྲལ་
བར་སྒོམ་པ་ནི། བསྐྱེད་པའི་རིམ་པ་ལ་བརྟན་པ་ཐོབ་ནས་རྫོགས་རིམ་ལ་རྟགས་
ཐོན་ནས་བསྒོམ་པ་ནི། རྐང་པ་འཁྲུད་དང་རྐང་པའི་འཁྲུ་བའི་དུས་སུའང་བ་
པའི་རིམ་པ་ལྷའི་སྐུ་དང་མི་འབྲལ་བར་བསྒོམ། དེ་བཞིན་དུ་ཟས་ཟ་བ་དང་ཟས་
ཅི་ཟ་བའི་དུས་སུ་ཡང་བསྐྱེད་རིམ་ལྷའི་སྐུ་དང་མི་འབྲལ་བར་སྒོམ་པ་ཞིག་དགོས།
བསྐྱེད་
236-371



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འཐོར་འཐུང་ཁྲུས་བྱེད་པ་དང་། སོ་རྩི་ཟ་གོ་ལ་ཟ་བའི་དུས་དང་། ཙན་དན་གྱིས་
ནི་ལག་ཉེད་དང་། ལག་པ་ལ་ཙན་དན་ལ་སོགས་པའི་དྲི་བྱུག་པའི་དུས་དང་།
སྨད་གཡོགས་ཀྱིས་ནི་སྐེད་འགེབས་རོ་རས་དང་སྟགས་ལྤགས་ལ་སོགས་པས་
སྨད་གཡོག་པའི་དུས་དང་
། འབྱུང་པ་ཁང་པ་ནས་འབྱུང་པའི་དུས་དང་། སྨྲ་བ་
ཆོས་སྨྲ་བའི་དུས་དང་
། འགྲོ་བ་སེམས་ཅན་དོན་ལ་འགྲོ་བའི་དུས་དང་
། འདུག་
པས་ས་ལ་འདུག་པའི་དུས་དང་
། ཁྲོ་དང་ཞེ་སྡང་ཅན་གཞན་འདུལ་བའི་དུས་
དང་། རྒོད་པ་ཡེ་ཤེས་ཀྱི་གད་མོ་བཅུ་གཉིས་ལ་སོགས་པ་རྒོད་པའི་དུས་ཐམས་
ཅད་དུ་ཡང་། བཅོམ་ལྡན་འདས་མ་བསྟན་ནི་ཧེ་རུ་ཀ་ལྷ་དགུ་ཡུམ་དང་བཅས་པ་
བསྒོམ་པའམ། ཤེས་རབ་བརྟུལ་ཞུགས་ནི་ལུས་ངག་ཡིད་གསུམ་བརྟུལ་ནས་ལྷ་
མོའི་རྒྱན་ཆ་ལུགས་སུ་ཞུགས་པའོ། །རྣལ་འབྱོར་མའི་རྣམ་པར་བསྒོམ་བདག་
མེད་མ་ལྷ་མོ་བཅོ་ལྔའི་རྣམ་པར་བསྒོམ་མོ། །
གཞན་པའི་སེམས་ཀྱིས་སྐད་ཅིག་ཙམ་ཡང་ཐ་མལ་བའི་སེམས་ཀྱིས་སྐད་
ཅིག་ཙམ་ཡང་མི་གནས། བདུག་པའི་སེམས་ནི་མ་རིག་ནི་བསྐྱེད་རིམ་གྱི་མཉམ་
བཞག་རྗེས་ཐོབ་ལ་དྲུག་རྩ་བའི་ཉོན་མོངས་པར་མ་སོང་པར་བྱའོ། །དེ་ལ་དགོས་
པ་གང་ན། དངོས་གྲུབ་འདོད་པས་ནི་དངོས་གྲུབ་ཐོབ་པར་འདོད་པས། དངོས་
གྲུབ་ཕྱིར་ནི་ཕྱག་རྒྱ་ཆེན་པོ་མཆོག་གི་དངོས་གྲུབ་ཐོབ་པར་བྱ་བའི་ཕྱིར། མཁས་
པས་ནི་ལྷའི་སྐུ་བསྒོམ་པ་ལ་མཁས་པའོ། །འབད་པས་བརྩོན་འགྲུས་དང་བཅས་
པ། མི་གནས་སོ་བསྐྱེད་རིམ་བསྒོམ་པ་ལས་ཐ་མལ་གྱིས་མི་གནས་སོ། །
བསྐྱེད་རིམ་དགོས་པ་ནི། བསམ་གཏན་ནི་ལྷའི་སྐུའི་བསྐྱེད་རིམ་བསྒོམ་
པ་དེའོ། །ཉོན་མོངས་འཇིག་བྱེད་ནི་ཉོན་མོངས་པའི་སྒྲིབ་པ་སྤང་ཞིང་ཉོན་མོངས་
236-372



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་འཇིག་ཅིང་ཉོན་མོངས་པ་འཇོམས་པར་བྱེད་དོ། །རྡོ་རྗེ་སྙིང་པོ་ཞེས་བོས་ནས།
ང་ ཡིས་ བཤད། སྟོན་ པ་ དྲུག་ པ་ རྡོ་ རྗེ་ འཆང་ ཡིས་བཤད་ ཀྱིས། བརྩེ་བས་
སེམས་ཅན་ཐམས་ཅད་ལ་གཞན་དོན་དུ་མི་དམིགས་པའི་སྙིང་རྗེ་ཆེན་པོ་བསྒོམ་
པའོ། །དངོས་གྲུབ་དོན་དུ་ནི་རང་དོན་དུ་ཕྱག་རྒྱ་ཆེན་པོ་མཆོག་གི་དངོས་གྲུབ་
ཐོབ་པའི་དོན་དུའོ། །ཟླ་བ་ཕྱེད་དུ་ཡོངས་སུ་ལྷག་ནི་འགྲོ་རུ་འདུག་རུང་དུ་སྤྱོད་
ལམ་ཅི་བྱེད་ཀྱང་བསྐྱེད་རིམ་དང་མི་འབྲལ་བར་ཟླ་བ་ཕྱེད་སྒོམ་པའོ། །
དེ་ནས་གཞུང་ན་མི་གསལ་ཀྱང་གདམ་ངག་གིས་ལྷ་མོ་བཅོ་ལྔའམ་ལྷ་
དགུའི་དཀྱིལ་འཁོར་དེ་སྙིམ་པའི་ནང་དུ་རྟེན་གཞལ་ཡས་རྟེན་པ་ལྷ་དང་བཅས་པ་
རྒྱན་ཆ་ལུགས་ལ་སོགས་པ་ཤིན་ཏུ་གསལ་བར་ཟླ་བ་ཕྱེད་བསྒོམ། དེ་ལ་བརྟན་
ནས་དེ་འོད་དུ་སྟེམས་ཀྱིས་བཞུ་ནས་རང་གི་སྤྱི་བོ་ནས་མར་བླུགས་པས་འོད་ཟེར་
དེས་ལུས་ཀྱི་སྒྲིབ་པ་དག་མགྲིན་པར་ངག་གི་སྒྲིབ་པ་དག་སྙིང་ཁར་ཕྱིན་ཙམ་ན་
སེམས་ཀྱི་སྒྲིབ་པ་དག །ལུས་ངག་ཡིད་གསུམ་གྱི་སྒྲིབ་པ་དག་ཅིང་སྐུ་གསུང་
ཐུགས་བྱིན་གྱིས་བརླབ་པའི་དགོངས་པའོ། །
དེ་ལྟར་གཞུང་ནས་སྤྱོད་ལམ་ཅི་བྱེད་ཀྱང་ཟླ་བ་ཕྱེད་སྒོམ་པ་དང་
། སྙིམ་
པ་ཟླ་བ་ཕྱེད་སྒོམ་པ་གཉིས་ལོགས་པས་ཟླ་བ་གཅིག་གོ །དེའི་དུས་སུ་བསམ་པ་
ཐམས་ཅད་ཡོངས་སྤངས་ནི་བསྐྱེད་རིམ་ལས་ཐ་མལ་པའི་བསམ་པ་ཐམས་ཅད་
སྤངས་ནས་སོ། །ལྷའི་གཟུགས་ནི་སེམས་ལ་སྙིམ་པའི་ནང་དང་
། རང་ལྷའི་སྒོམ་
པའི་དུས་སུ་ལྷའི་སྐུ་ཁོ་ན་བསྒོམ་པའོ། །ཉི་མ་གཅིག་ཏུ་མ་ཆད་པར་ནི་ཉིན་མེད་
དུ་ཚེ་འདི་ལ་སངས་རྒྱ་བ་ལ་ཆུ་བོ་རྒྱུན་གྱི་རྣལ་འབྱོར་གྱིས་སྒོམ་དགོས་པའོ། །
སྒོམ་པ་ཡོངས་སུ་བཟང་བར་གྱིས་བསྐྱེད་རིམ་དེ་རིང་ནི་བསྒོམ་དོ་ནུབ་ནི་མི་སྒོམ་
236-373



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བྱ་བ་མེད་པར་ཉིན་མེད་མཚན་མེད་ན་མེད་ནུབ་མེད་དུ་ཆུ་བོ་རྒྱུན་གྱི་རྣལ་འབྱོར་
གྱིས་ལྷའི་སྐུ་བསྒོམ་པའོ། །དགོས་པ་ཅི་ཡོད་ན་རང་གཞན་དོན་ནི་རབ་བསྒྲུབ་
ཕྱིར་ནི་རང་གི་དོན་དང་གཞན་གྱི་དོན་རབ་དུ་གྲུབ་པའི་ཕྱིར་བསྒོམ་པའོ། །
འཁོར་བ་ཐབས་གཞན་ཡོད་མ་ཡིན་ནི་འཁོར་བ་ལས་ཐར་པའི་ཐབས་
སྒོམ་པ་ལས་གཞན་ཡོད་པ་མ་ཡིན། སྒོམ་པ་ལ་གདམས་པ་ཕན་ཡོན་དང་བཅས་
པ་ནི། རིག་པ་ནི་ཡུམ་མོ། །ལྷན་ཅིག་སྒོམ་བྱས་པས་ནི་ལྷའི་སྐུ་ཡུམ་དང་བཅས་
པའམ། ཡང་ན་ལྷ་མོ་བཅོ་ལྔ་པོ་དེ་བསྒོམ་པར་སོང་ནའོ། །འཕྲལ་དུ་མངོན་དུ་
བྱེད་པ་ཉིད་ནི་འཕྲལ་དུ་སྒོམ་ཆེན་པ་དེ་ལ་ཡིད་ཆེས་པའི་རྟགས་མང་པོ་འབྱུང་ངོ་
། །
འོ་ན་འཕྲལ་དུ་ཡིད་ཆེས་པའི་རྟགས་ཇི་ལྟ་བུ་འབྱུང་ཞེ་ན། །འཇིགས་ནི་ལྷའི་སྐུ་
བསྒོམ་པ་དེ་ལ་འཇིགས་པ་ཐམས་ཅད་དུ་མི་འོང་། སྨྱོ་བ་སྨྱོ་བ་མི་འོང་
། དེ་བཞིན་
སྡུག་བསྔལ་ནི་ལུས་དང་སེམས་ཀྱི་སྡུག་བསྔལ་མི་འོང་
། མྱ་ངན་ནི་སེམས་ཀྱི་མྱ་
ངན་མི་འོང་། གདུང་བ་སེམས་ཀྱི་གདུང་བ་མི་འོང་
། འཚེ་བ་སྟག་དང་དོམ་དང་
དྲེད་དང་སྦྲུལ་དང་རྒྱལ་པོའི་ཆད་པ་ལ་སོགས་པའི་འཚེ་བ་དེ་མི་འབྱུང་
། འདོད་
ཆགས་ཉོན་མོངས་པའི་འདོད་ཆགས་ཀྱིས་གོས་པར་མི་འགྱུར། ཞེ་སྡང་གིས་གོས་
པར་མི་འགྱུར། གཏི་མུག་ཆེས་གཏི་མུག་གིས་གོས་པར་མི་འགྱུར་བས། སྒོམ་པ་
ཉིད་པའི་ཉོན་མོངས་ནི་བསྒྲུབ་པ་པོ་ལ་ཉོན་མོངས་པ་དེ་རྣམས་ཀྱིས་དོན་ལ་མི་
གནོད་པའོ། །
ཕན་དང་གནོད་པའི་འབྲས་འབྱུང་ནི་ཕན་པའི་འབྲས་བུ་འབྱུང་ཞེས་བྱ་སྟེ།
དེ་ལྟར་བསྒོམས་པར་སོང་ན་ཕན་པའི་འབྲས་བུ་འབྱུང་འཇིགས་པ་མི་འོང་པ་ལ་
སོགས་པའོ། །མ་བསྒོམས་ན་གནོད་པའི་འབྲས་བུ་འབྱུང་ཞེས་བྱ་སྟེ། གནོད་པའི་
236-374



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབྲས་བུ་ཅི་འབྱུང་ན་གོང་གི་འཇིགས་པ་འོང་གི་འདུག །སྨྱོ་བ་འོང་གི་འདུག་
ཞེས་མར་དྲང་ངོ༌། །དེ་ལྟར་ངེས་པར་ཤེས་ནས་ནི་བསྒོམས་ན་ནི་ཕན་པའི་འབྲས་
བུ་འབྱུང་བར་མ་བསྒོམས་ན་གནོད་པའི་འབྲས་བུ་འབྱུང་བར་ཤེས་ནས། ཇི་ལྟར་
ནི་ཇི་ལྟ་བ་བཞིན་དེ་ཉིད་ནི་རྣལ་འབྱོར་པ་དེ་རྒྱུ་འབོད་གནས་ནི་བསྒོམས་ན་ནི་
ཕན་པའི་འབྲས་བུ་འབྱུང་མ་བསྒོམས་ན་ནི་གནོད་པའི་འབྲས་བུ་འབྱུང་པར་ཤེས་
ནས་སྐད་ཅིག་ཙམ་ཡང་
། རྣལ་འབྱོར་པ་རྣམས་ངུ་འབོད་གནས་ནི། །བསྒོམས་ན་
ནི་ཕན་མ་བསྒོམས་ན་གནོད་པར་ཤེས་ནས་མི་སྒོམ་པར་རྣལ་འབྱོར་པ་རྣམས་དུ་
འབོད་གནས་ཏེ། ཡང་སྐྱེ་དགའ་ན་འཆིའ་འཁོར་བར་འཁོར་སྡུག་བསྔལ་གྱི་ཕུང་
པོར་སྐྱེ་ཡང་འཁོར་བར་འཁོར་སྡུག་བསྔལ་གྱི་ཕུང་པོ་འབའ་ཞིག་པར་སྐྱེའོ། །
ཡང་དགེ་བློའི་འགྱུར་ན་རྣལ་འབྱོར་པ་རྣམས་ཅ་ཅོ་གནས་ཀྱང་དེ་ཡིན་
མོད་བསྒོམས་ན་ནི་ཕན་མ་བསྒོམས་ན་ནི་གནོད་པའི་འབྲས་བུ་འབྱུང་པར་ཤེས་
ནས་ཅ་ཅོ་ཉི་མ་བསྣུབས་བ་ཐོས་མཚན་བསྣུབས་ནས་འཇིག་རྟེན་གྱི་ཡ་ཐ་མ་ཐ་
ལ་ཅིའི་ཕྱིར་ཞེན་མི་སྒོམ་པར་རོ། །འོ་སྐོལ་ཆོས་པ་རང་ཞན་བྱ་བའི་རྒྱུ་མཚན་
ཡང་ དེ་ ཡིན་མིས་ ཀྱང་ངོ་མི་ཤེས་པ་ཡིན་གསུངས་སོ། །དེ་ལྟར་བསྒོམས་ན་
མཚམས་མེད་པ་ལྔ་བྱེད་པའི་དབང་པོ་དམན་པས་ཀྱང་འགྲུབ་པ་ནི། འོ་ན་ཚོགས་
བསགས་པ་གཅིག་གིས་ཀྱང་འགྲུབ་པ་མིན་ནམ་ཞེ་ན། མཚམས་མེད་ལྔ་ནི་ཏ་
ཐཱའི་སྐུ་ལ་ངན་སེམས་ཀྱིས་ཁྲག་འབྱིན་ཕ་གསོད་མ་གསོད་པའི་གང་ཟག་གོ །
སྲོག་ཆགས་གསོད་ལ་དགའ་བ་ནི་རྟག་ཏུ་སྲོག་ཆགས་གསོད་པ་ལ་དགའ་བའི་
གང་ཟག །གཞན་ཡང་སྐྱེ་བ་དམན་ནི་བུད་མེད་མ་ནིང་ལྟ་བུ་སྐྱེ་བ་དམན་པའི་
རིགས་དང་
། རྨོངས་དང་ལས་དགེ་སྡིག་ངོ་མི་ཤེས་པ་དཀོན་མཆོག་གསུམ་མི་
236-375



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཤེས་པ་བདེན་པ་བཞི་མི་ཤེས་པ། མ་རུངས་ལས་བྱེད་ནི་ལྷ་ཁང་འཇིག་པ་མཆོད་
རྟེན་འཇིག་ པ་ རྩང་ན་རྒྱ་ སྐྱི་གཉིས་སྟེ་འཁྲུག་པ་བྱེད་པའོ། །གཟུགས་ངན་ ་ནི་
གཟུགས་ཤིན་ཏུ་ངན་པའོ། །ཡན་ལག་མ་ཚང་ནི་རྐང་ལག་མ་ཚང་པ་སའི་མིའུ་
རུང་ངོ༌
། །བསམ་པས་དེ་རྣམས་འགྲུབ་པར་འགྱུར་ནི་དེ་རྣམས་ཀྱིས་སྲོག་གཅོད་
པ་ལ་སོགས་པ་བྱེད་ཀྱི་འགྲུབ་ཟེར་བ་མིན། དེ་རྣམས་ཀྱིས་སྔར་བྱས་པ་ལ་འགྱོད་
པ་བསྐྱེད་ཕྱིས་མི་བྱེད་པར་དམ་བཅའ། དཔལ་དགྱེས་པ་རྡོ་རྗེའི་དཀྱིལ་འཁོར་
དབང་བསྐུར་དམ་ཚིག་དང་
། སྡོམ་པ་མནོས་ན་བསམས་པས་དེས་རྣམས་འགྲུབ་
པའོ། །
ད་ནི་དགེ་བ་བཅུ་ལ་གོམས་པས་འགྲུབ་ངེས་པ་ནི་དགེ་བ་བཅུ་ལ་གོམས་
པ་ནི་ཆོས་མིན་མི་དགེ་བ་རྣམ་པ་བཅུ་སྤངས་དགེ་བ་བཅུ་ཉམས་སུ་ལེན་པའོ། །
བླ་མ་ལ་གུས་ནི་རང་གི་བླ་མ་ལ་ལུས་ངག་ཡིད་གསུམ་གུས་པར་འདུག་པ་དབང་
པོ་དུལ་ནི་རང་བཞིན་གྱིས་དབང་པོ་ཞི་ཞིང་དུལ་བར་འདུག་པ། ང་རྒྱལ་ཆུང་བ་
ཁྲོ་ལས་རྣམ་པར་གྲོལ་འགྲོ་བ་ལས་རྣམ་པ་ཐམས་ཅད་དུ་གྲོལ་བའི་གང་ཟག་
དེས། དེ་ནི་གང་ཟག་དེ་ནི། རེ་ཤིག་ནི་གོ་རིམ་མོ། །ངེས་གྲུབ་འགྱུར་ནི་ཚེགས་
མེད་དུ་ཐེ་ཚོམ་མེད་པར་འགྲུབ་པར་འགྱུར་རོ། །བདུན་བཞུག་བསྡུ་བ། རྟག་ཏུ་
དུས་རྟག་ཏུའོ། །གོམས་པ་ནི་བསྐྱེད་རྫོགས་བསྒོམ་པ་སྟེ། རྣལ་འབྱོར་པ་གང་
ཟག་གོ །མཉམ་པར་བཞག་ནི་སྒོམ་པ་ལའི། དངོས་གྲུབ་ཐོབ་ནི་ཕྱག་རྒྱ་ཆེན་པོ་
མཆོག་གི་དངོས་གྲུབ་ཐོབ་པའོ། །དེ་ཡན་ཆད་དུ་ལག་ཏུ་བླང་རྒྱུ་ལ་སྤྱོད་ལམ་ཅི་
བྱེད་ཀྱང་བསྐྱེད་རིམ་དང་མི་འབྲལ་ཟླ་བ་ཕྱེད་སྙིམ་པར་ཟླ་བ་ཕྱེད་དེ་བསྐྱེད་རིམ་
ཟླ་བ་གཅིག་གོ །
236-376



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་གསང་བསྒྲུབ་རྫོགས་པའི་རིམ་པ་སྒོམ་པ་ལ་ཚིག་གཉིས་ཀྱིས་སྟོན་
པ་ནི། དགོས་ པ་ ཇི་ སྲིད་ ཕྱག་རྒྱ་མ་རྙེད་པར་ནི་ཌ་ཀི་མས་ལུང་བསྟན་བྱིན་
བརླབས་པའི་མུ་ཏྲ་མ་ཞིག་མ་སྙེད་བར་དུའོ། །ཟླ་བ་གཅིག་ཏུ་གསང་ལ་སྤྱོད་ནི་
གནས་ཁང་ཞིག་ཏུ་སྟན་བདེ་བ་ལ་འདུག་ནས་རྟེན་བསྐྱེད་པའི་རིམ་པ་ལ་
པ་ལ་བསྟེན་
ནས་རྫོགས་ རིམ་ གཏུམ་མོའི་སྒྱུ་ལུས་སམ་འོད་གསལ་ ལམ་ ལས་ ཀྱི་མུ་
རྫོགས་རིམ་བཞི་པོ་གང་རུང་ཞིག་ལ་རིམ་པ་ལྔ་ལྡན་དུ་ཟླ་བ་རིལ་པོ་གཅིག་
སྒོམས་པས། རྟགས་དུ་བ་ལྟ་བུ་སྲིན་བུ་མི་ཁྱེར་ལ་སོགས་པ་ཤར་གྱིས་འབྱུང་
། །
དེ་བྱུང་ཙམ་ན་མཁའ་འགྲོ་མའི་ལུང་བསྟན་འབྱུང་བའོ། །སྤྱིར་གསང་སྤྱོད་འདི་ལ་
གཉིས་ལས། །
སྒོམ་པ་སྔོན་དུ་ཕྱུང་སྤྱོད་པ་གསང་བའི་གསང་སྤྱོད་ནི། །གང་ཟག་གཅིག་
དགོན་པ་ཞིག་ན་བཞུགས་ནས་སྒོམ་ཟེར་ཏེ་སྤྱོད་པ་ཅི་བྱེད་འོ་སྐོལ་གྱིས་མི་ཤེས་
འཇིག་རྟེན་གྱི་གྲགས་པས་མི་བྱེད་པ། ཁོ་ལས་ཀྱི་ཕྱག་རྒྱ་མ་བསྟེན་ནམ་དེ་བཞིན་
དུ་ཤ་ལྔ་བདུད་རྩི་ལྔ་ལ་སོགས་པ་བསྟེན་ནམ་འོ་སྐོལ་གྱི་མི་ཤེས། །ཤིན་ཏུ་གསང་
ནས་བྱེད་པ་དེའི་མིང་བསྒོམས་པ་མངོན་དུ་ཕྱུངས་སྤྱོད་པ་གསངས་པའི་གསངས་
སྤྱོད་བྱ་བ་ཡིན། ཡང་གང་ཟག་གཅིག་རུས་པའི་རྒྱན་ཆ་ལྔས་བརྒྱན་བྱས་གཅེར་
བུར་ཕུད་སྟགས་ལྤགས་ཤམ་ཐབས་བཅིངས་ལུས་ཐལ་ཆེན་གྱིས་ཕྱུགས་ནས།
ལག་པ་ཁ་རཾ་ཁ་དང་ཌ་མ་རུ་དང་ཐོད་པ་ལ་སོགས་པ་ཁྱེར་ནས་གྲོང་ཁྱེར་དུ་རྒྱུ་
ཞིང་བཟའ་བཏུང་སློང་སྒོམ་པ་དེ་ཅི་བྱེད་གསང་ནས་ཆུ་བོ་རྒྱུན་གྱི་རྣལ་འབྱོར་
གྱིས་ཕྱི་ལི་ལི་བསྒོམ་པའི་གང་ཟག་ཁྱད་པར་ཅན་གཅིག་ཡོད་ལགས། །དེའི་མིང་
སྤྱོད་པ་མངོན་དུ་ཕྱུང་སྒོམ་པ་གསང་པའི་གསང་སྤྱོད་བྱ་བར་གསུངས་སོ། །ད་
236 377



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རེས་ཀྱི་སྒོམ་པ་སྔོན་དུ་ཕྱུང་སྤྱོད་པ་གསང་བའི་གསང་སྤྱོད་བྱ་བར་གསུངས་སོ། །
གནང་བ་རྙེད་འགྱུར་སྔགས་ལ་ནི། སྤྱོད་པ་བྱ་བ་སྟེ་ཟླ་བ་དྲུག་ཏུ་རྫོགས་
རིམ་བཞི་པོ་གང་རུང་ཞིག་ལ་རིམ་པ་ལྔ་རྟན་དུ་བསྒོམས་པས་རྟགས་འབྱུང་
། དེ་
ནས་ཡི་དབང་ལྷ་དང་ཌ་ཀི་མས་ལུང་བསྟན་འབྱུང་ངོ༌། །ལོ་ཀ་དང་འདས་པའི་ཌ་
ཀི་མའམ་ཡི་དམ་ལྷས་སུ་ལུངསྟོན་པའོ། །ཌ་ཀི་མའམ་ཡི་དམ་ལྷས་ལུང་བསྟན་ཇི་
ལྟ་བུར་འབྱུང་ན། ཕྱག་རྒྱ་ཆེ་གེ་མོ་ཁྱེར་ལ་ཞེས་པ་ཕའི་ཡུལ་དབུ་རུ་རྙེ་ཐང་ལྟ་བུ་
ན་ཕ་འདི་སྐད་བྱ་བ་མ་འདི་སྐད་བྱ་བ་ལ་བུ་མོ་འདི་སྐད་བྱ་བ་ཡོད་ཀྱིས་དེ་ཁྱེར་ལ་
སེམས་ཅན་ཐམས་ཅད་ཀྱི་དོན་གྱིས་ཤིག །ཀྱེའི་རྡོ་རྗེ་འཛིན་པ་ཞེས་བསྒྲུབ་པ་པོ་
ལ་བོད་པའོ། །དེར་གནས་ཁང་དེར་མཚམས་བཅད་ནས་ཡོད་པ་དེ་བཏོན་ནས་
ཡུལ་དེར་ཕྱིན་ཙམ་ན་ཕ་འདི་མ་འདི་ལ་བུ་མོ་འདི་སྐད་ཅེས་བྱ་བ་ཡོད་དམ་བྱས་
པས་ལ་ཡོད་ཟེར་ཙམ་ན། རྙེད་པ་དེ་ཡང་ནི་ལུང་བསྟན་པའི་མུ་ཏྲ་མ་དེའོ། །ལུང་
བསྟན་པའི་མུ་ཏྲ་མ་དེ་ཡང་ངན་པ་ཅིག་མི་འོང་ངོ༌
། །མིག་ཡངས་པ་ནི་ཤེས་རབ་
སྟོང་ཉིད་དང་ལྡན་པའི་རྟགས་སུ་མིག་ཡངས་པ། ཐབས་ཐུགས་རྗེ་ཆེན་པོ་དང་
ལྡན་པའི་རྟགས་སུ་སེམས་ཅན་གྱི་དོན་བྱེད་པས་མིག་རྩ་དམར་བའོ། །གཟུགས་
དང་ནི་གཟུགས་བཟང་པའོ། །
ལང་ཚོས་རྣམ་པར་བརྒྱན་ནི་ལང་ཚོ་ལ་བབས་ཏེ། ཡར་ལོ་ཉི་ཤུ་རྩ་ལྔ་
ལས་མི་རྒན་མར་ལོ་བཅུ་དྲུག་ལས་མི་གཞོན་པའི་ན་ཚོ་དར་ལ་བབ་པའོ། །སི་ལྷ་
ནི་ཁྲག་ག་བུར་ནི་ཁུ་བའོ། །ཡང་དག་ལྡན་ནི་ལས་ཀྱི་མུ་ཏྲ་མ་དེ་བྱང་སེམས་
དཀར་དམར་གཉིས་ཀྱིས་ལུས་རྒྱས་པའོ། །བྱང་ཆུབ་སེམས་ཀྱིས་རྣམ་པར་བརྒྱན་
ནི་བྱང་ཆུབ་མཆོག་གི་སེམས་ཀྱི་རྒྱུད་ལ་བརྒྱན་པའོ། །དགེ་བ་བཅུ་ལས་བརྩམས་
236--378



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ན་ནི་དེ་ལྟ་བུའི་མུ་ཏྲ་མ་དེ་ལ་དང་པོ་ཆོས་དགེ་བ་བཅུ་སྤྱད་པར་སོང་ན་ཐར་པ་
དང་བདེ་འགྲོ་ལྷ་མི་ཐོབ། མི་དགེ་བ་བཅུ་སྤྱད་ན་ངན་སོང་གསུམ་དུ་སྐྱེ་བའི་ཚེ་
ཚད་ལ་སོགས་པ་བཤད་པས། དེར་མི་འཇིགས་ནས་མི་དགེ་བ་བཅུ་སྤོང་དགེ་བ་
བཅུ་སྤྱད་པས་བདེ་འགྲོ་ཐོབ་པར་འདོད་ཙམ་ནའོ། །
དེའི་ཆོས་ནི་རབ་ཏུ་དབྱེ་ནི་དཀོན་མཆོག་གསུམ་ལ་སྐྱབས་འགྲོ་བྱེད་དུ་
གཞུག་སྟེ་བསླབ་བྱ་མི་ཉམས་པར་ཕྱི་ལེ་ཐུབ་ནས་འདུག་ན། ཐེག་པ་ཆེན་པོ་ཐུན་
མོང་གི་སྡོམ་པ་བྱ་བ་བྱང་ཆུབ་མཆོག་ཏུ་སེམས་བསྐྱེད་དེ་སྤྱི་ལེ་ཐུབ་ནས་མི་
ཉམས་པར་འདུག་ཙམ་ན། ཁྱོད་འདི་ཁོ་ན་བཞིན་དུ་འཁོར་བ་ལ་འཇིགས་པར་
སོང་ན་དཔལ་དགྱེས་པ་རྡོ་རྗེའི་སྒོར་ཞུགས་དབང་བསྐུར། དམ་ཚིག་དང་སྒོམ་པ་
མནོས་བསྒྲུབས་ན་ཚེ་འདི་ཉིད་ལ་ཡང་དག་པར་རྫོགས་པའི་སངས་རྒྱས་ཐོབ་
པའི་ཐབས་ཡོད་དེ་བྱས་པས། མོ་ན་རེ་ཁ་ནི་ནས་མི་སློབ་པར་ཅིས་ཀྱང་བསླབ་
དགོས་ཟེར་ཙམ་ན་མུ་ཏྲ་མ་དེ་དགོན་པ་ཞིག་ཏུ་ཧེ་བཛྲའི་དཀྱིལ་འཁོར་དུ་བཅུག་
དབང་བསྐུར་དམ་ཚིག་དང་སྡོམ་པ་བསྒོས་ཧེ་བཛྲ་བསྒོམ་ཙམ་ན། ལྷའི་གཟུགས་
ཀྱི་སེམས་ཀྱང་ནི་ཞིག་སྟེ་མོ་ཡང་དཔལ་དགྱེས་པ་རྡོ་རྗེའི་ལྷའི་སྐུ་བསྒོམ་བདག་
ཀྱང་དགྱེས་པ་རྡོ་རྗེའི་སྐུ་བསྒོམ་པས་སོ། །དམ་ཚིག་སེམས་ཀྱང་གཅིག་པ་ཉིད་ནི་
ལས་ཀྱི་མུ་ཏྲ་མ་དེ་ཡང་ཀྱེའི་རྡོ་རྗེའི་བཟའ་བ་དང་བསྲུང་པའི་དམ་ཚིག་བསྲུང་
།
བདག་ཀྱང་ཀྱེའི་རྡོ་རྗེའི་བཟའ་བའི་དམ་ཚིག་དང་བསྲུང་པའི་དམ་ཚིག་བསྲུང་
པའོ། །དེ་ཡན་ཆད་དུ་བསྐྱེད་རིམ་ཟླ་བ་གཅིག་རྫོགས་རིམ་ཟླ་བ་གཅིག་སྟེ་
གཉིས་སོ། །
འདི་ནས་སྤྱོད་པ་ཟླ་བ་གཅིག་བྱ་བ་ནི། ཟླ་བ་གཅིག་གིས་སྐལ་ལྡན་ནི་མུ་
236 ---379



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཏྲ་མ་དེ་ཁྲིད་ནས་ཟླ་བ་རིལ་པོ་གཅིག་ཏུ་ལུས་ངག་ཚར་གཅད་པའི་དོན་དུ་སྤྱོད་
བྱས་པས། འགྲུབ་འགྱུར་འདི་ལ་ཐེ་ཚོམ་མེད་ནི་ཕྱག་རྒྱ་ཆེན་པོ་མཆོག་གི་སི་ཏི་
ཐག་གྲུབ་པར་ཐེ་ཚོམ་མེད་དེ་ཟླ་བ་གསུམ་མོ། །མཆོག་ཐོབ་པའི་བུད་མེད་གང་ནི་
ལུང་བསྟན་པ་ཐོབ་པ་དེ་ལ་མཆོག་ཐོབ་ཀྱི་བུད་མེད་དེ་ཌ་ཀི་མས་ལུང་བསྟན་པའི་
མུ་ཏྲ་མ་དེ་ལས་འཕྲོ་དང་སྐལ་བར་ལྡན་པའི་བུད་མེད་ཅིག་འོང་ངོ༌
། །རྟོག་པ་
ཐམས་ཅད་ཡང་དག་སྤངས་ནི་རྣམ་པར་རྟོག་པ་ཐམས་ཅད་སྤངས་པའི་བུད་མེད་
ཅིག་འོང་བའོ། །ཡང་རྟོག་པ་ཐམས་ཅད་ཡང་དག་སྤངས་ཞེས་པ་བསྒྲུབ་པ་པོ་ལ་
ནཱ་རོ་པ་སྦྱོར་ཏེ། འོ་སྐོལ་ཧེ་བཛྲ་སྒོམ་པའི་སྒོམ་ཆེན་པ་རྟེན་གྱི་གང་ཟག་དེ་ཡང་
རྣམ་པར་རྟོག་པ་ཐམས་ཅད་སྤངས་པ་ཞིག་དགོས་ཏེ། དེ་ཡང་གཞན་གྱི་ཡོན་ཏན་
ལ་ཅོ་མི་འབྲུ་བ། རང་གི་ཡོན་ཏན་གཞན་ལ་མི་ངོམས་པ། ཞེན་པ་ཏིལ་གྱི་ཕུབ་པ་
ཙམ་ཞིག་ཀྱང་མེད་བྱ་བ་དེ་གསུམ་དང་མི་ལྡན་ན་མི་འགྲུབ་གསུངས་སོ། །
གཞན་གྱི་ཡོན་ཏན་ལ་ཅོ་མི་འབྲུ་བ་ནི། དཔེར་ན་གང་ཟག་ཅིག་གིས་
འདིར་ཐེ་ཚོམ་མ་བཅད་ན་ཧེ་བཛྲ་བརྙན་ནས་བསྒོམ་མམ། བཤད་པའི་དུས་སུ་ཐེ་
ཙོམ་ཞིག་བྱུང་
། དེར་ཇོ་བོ་གཞན་དག་ཅིག་ལ་འདིའི་ཐད་ཀར་ཕོ་ཉ་ཟེར་ནས་
འདྲི་དེ་འདི་སྐད་ཟེར་བྱས་པ་དང་གསེབ་ཏུ་བཅུག་ནས་སྒོམ་ཡང་དེ་གསེབ་ཏུ་
འཇུག །བཤད་ཀྱང་དེ་བཤད་པ་སྟེ་ཐེ་ཚོམ་མེད་པ་ཞིག་དགོས། གཞན་གྱི་ཡོན་
ཏན་ལ་ཅོ་མི་འབྲུ་བ་བྱ་བ་ཡིན་ཏེ། འོ་སྐོལ་ཧེ་བཛྲའི་རྣལ་འབྱོར་པ་དེས། དེ་རྣམ་
པ་ཐམས་ཅད་དུ་བྱར་མི་རུང་གིས། འོ་སྐོལ་གྱི་བླ་མ་དམ་པ་ཧེ་བཛྲའི་ཐེ་ཚོམ་ཆད་
ཀྱིས་ཆོད་པར་བྱས་ནས། ཀྱེའི་རྡོ་རྗེ་བཅོམ་ལྡན་འདས་བྱོན་ཀྱང་
། ང་རང་ལས་
རྣམ་པ་ཐམས་ཅད་དུ་མཁས་པ་མེད་སྙམ་དུ་བྱས་ནས་བར་དུ་ང་རྒྱལ་དེ་དགོས་ཐེ་
236 --380



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཚོམ་སྤངས་པའི་བརྡའོ། །
ཡང་རང་གི་ཡོན་ཏན་གཞན་ལ་མི་ངོམས་བྱ་བ་ཡིན་ཏེ། འོ་སྐོལ་དང་ལྷ་
ཆོས་འདི་ཤེས་འདི་མི་ཤེས་ཟེར་རམ་མི་ཟེར་ཏེ་ཟེར། དེ་ཁོང་ནས་ངས་ཆོས་འདི་
ཙམ་ཅིག་ཤེས་སྙམ་པའི་ང་རྒྱལ་ཞིག་ཡོད་པའི་བརྡའ་ཡིན། དེ་མིན་རང་གི་ཡོན་
ཏན་གཞན་གཏིང་རྣམ་པ་ཐམས་ཅད་དུ་མི་ངོམས་པ་ཞིག་དགོས་ཏེ། ཅིའི་བརྡ་
ཡིན་ང་རྒྱལ་སྤངས་པའི་བརྡ་ཡིན། སྤྱོད་པ་བྱེད་པའི་རྣལ་འབྱོར་པ་དེ་ང་རྒྱལ་རྣམ་
པ་ཐམས་ཅད་དུ་སྤངས་པས་ཞིག་དགོས་སོ། །ཡང་ཞེན་པ་ཏིལ་གྱི་ཕུབ་མ་ཙམ་
ཅིག་མེད་པ་ནི་འོ་སྐོལ་དང་ལྷ་རྫས་དང་ཡོ་བྱད་ལ་ཆགས། སྤྱོད་པ་བྱེད་པའི་རྣལ་
འབྱོར་པའམ་སྒོམ་ཆེན་པ་དེ་ལ་རྫས་དང་ཡོ་བྱད་ལ་མ་ཆགས་པ་དངོས་པོའི་གང་
ལ་ཡང་ཞེན་པ་མི་བྱ། དེ་འདོད་ཆགས་སྤངས་པའི་བརྡ་ཡིན་ཏེ་དེ་ལྟར་གསུམ་པོ་
དེ་སྤངས་པ་ལ་ཡང་རྟོག་པ་ཐམས་ཅད་ཡང་དག་སྤངས་ཞེའོ། །འོ་ན་ལུང་བསྟན་
མ་བྱུང་ན་བྱས་པ་ལ། ཡང་ན་བདག་གི་ནུས་པའི་བསྐྱེད་པའི་རིམ་པ་ལ་བརྟན་པ་
ཐོབ་རྫོགས་པའི་རིམ་པ་ལ་རྟགས་ཐོན་པའི་ནུས་པ་ཡོད་པ་དེས། ལྷ་དང་མིའི་བུ་
པོ་ནུས་པས་དགུག །ལྷ་མིན་ལྷ་མ་ཡིན་གྱི་བུ་མོ་མི་རྣམས་ནི་མི་རྣམས་ཀྱི་བུ་མོ་
གནོད་སྦྱིན་མོ་མིའམ་ཅི་ལ་སོགས་པའི་བུ་མོ་ལ་མུ་ཏྲ་མ་བྱེད། ཕྱག་རྒྱ་བཀུག་ལ་
དེ་རྣམས་བཀུག་ནས་ཕྱག་རྒྱ་བྱེད་པའོ། །
རབ་ཏུ་བརྟག་པ་ནི་གོང་གི་དགེ་བ་བཅུ་ལས་བརྩམས་ན་ནི་ཚིག་བཞིས་
འབྲུ་མནན་ཏེ། ལྷ་དང་མིའི་བུ་མོ་ལ་སོགས་པའི་མུ་ཏྲ་མ་དེ་ལ་དང་པོ་དགེ་བ་
བཅུའི་ཆོས་བཤད། དེ་ནས་དཀོན་མཆོག་གསུམ་ལ་སྐྱབས་སུ་འགྲོ་བ་བྱེད་དུ་
གཞུག །དེ་ནས་བྱང་ཆུབ་མཆོག་ཏུ་སེམས་བསྐྱེད། བཅོམ་ལྡན་འདས་དཔལ་
236-381



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
དགྱེས་པ་རྡོ་རྗེའི་དཀྱིལ་འཁོར་དབང་བསྐུར། དམ་ཚིག་དང་སྡོམ་པ་མནོས་ཙམ་
ན་ལྷའི་གཟུགས་ཀྱིས་སེམས་ཅི་སྟེ་ལྷ་ལ་སོགས་པའི་བུ་མོ་ཡང་ཧེ་བཛྲའི་ལྷའི་སྐུ་
བསྒོམ་བདག་ ཀྱང་བསྒོམས་པས། དམ་ཚིག་སེམས་ཞིག་སྟེ་མོ་ཡང་ཧེ་བཛྲའི་
བཟའ་བ་དང་བསྲུང་པའི་དམ་ཚིག་བསྲུང་བདག་ཀྱང་ཧེ་བཛྲའི་བཟའ་བ་དང་
བསྲུང་པའི་དམ་ཚིག་སྲུང་ཙམ་ན། དེ་ཡང་ཁྱེར་ལ་སྤྱོད་པ་བྱ་ནི་ལྷ་དང་མི་ལ་
སོགས་པའི་བུ་མོ་དེ་ཡང་ཁྱེར་ལ་སྤྱོད་པ་ཟླ་བ་གཅིག་བྱའོ། །
སྤྱོད་པ་ལ་གདམས་པ་ནི། བདག་གི་དཀྱིལ་འཁོར་བ་ནི་མི་ཁོམ་པ་བརྒྱད་
ལས་ལོག་པའི་དལ་འབྱོར་གྱི་ལུས་ཀྱེའི་རྡོ་རྗེའོ། །མངོན་འདུའི་ཕྱིར་ནི་ཧེ་བཛྲའི་
ཕྱག་རྒྱ་ཆེན་པོ་མཆོག་གི་སི་ཏི་མངོན་དུ་བྱ་བའི་ཕྱིར་སྤྱོད་པ་བྱ། གང་བཤད་ནི་
བརྟག་པ་དང་པོའི་ལེའུ་དྲུག་པར་བཤད་པ་བཞིན། འཇིགས་པའི་གཟུགས་ཅན་
ནི་འཇིགས་ པའི་ གཟུགས་ ལགས་མོད་ ལུས་ གཅེར་བུར་ཕུད་ ཐལ་ཆེན་ གྱིས་
བྱུགས་སྟག་ལྤགས་ཤམ་ཐབས་གོར་རོའི་སྐུའི་ཞྭ་ཐོར་ཅོག་གོན་ལག་པ་གཡས་
པར་ཌ་མ་རུ་གཡོན་པར་ཐོད་པ་མཆན་ཁུང་དུ་ཁ་ཊཾ་ག་ཁྱེར་ནས་སྤྱོད་པ་བྱེད་པ་
དེའོ། །
འོ་ན་སྤྱོད་པ་བྱེད་པ་དེ་འཇིག་རྟེན་འདིའི་བཟའ་བཏུང་ལ་སོགས་པའི་
ལོངས་སྤྱོད་ཀྱི་ཆེད་དུ་བྱའམ་ཞེ་ན། སྤྱོད་པ་ནི་རིག་པ་བརྟུལ་ཞུགས་ཀྱི་སྤྱོད་པ
བྱེད་པ་སྟེ། ལོངས་སྤྱོད་ནི་ལོ་ཀའི་བཟའ་བ་ལ་སོགས་པའི་ལོངས་སྤྱོད་འཕེལ་
བའི་ཕྱིར་སྤྱོད་པ་བྱ་བ་མ་ཡིན་ནོ། །དགོས་པ་ཅི་ན། ཡིད་ནི་བརྟན་ནམ་གཡོའམ་
ཅི་ནི་སེམས་མི་གནས་པ་གནས་པ། གནས་པ་བརྟན་པ། བརྟན་པ་བོགས་དབྱུང་
བའི་དོན་དུའོ། །རང་གི་སེམས་ནི་སོ་སོར་བརྟག་ནི་ཚེ་འདི་ལ་ཕྱག་རྒྱ་ཆེན་པོ་
236-382



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཆོག་གི་དངོས་གྲུབ་འགྲུབ་ངེས་སྙམ་པས་སྤྱོད་པ་བྱའོ། །
འོ་ན་གོང་བཞིན་དུ་ཕྱག་རྒྱ་མ་ཁྲིད་ནས་སྤྱོད་པ་བྱེད་པ་ལ་བུད་མེད་
གཉིས་ཁྲིད་ནས་སྤྱོད་པ་བྱེད་དགོས་པ་ལ། གོང་ནས་བདག་མེད་རྣལ་འབྱོར་ལྡན་
པས་སམ་ཟེར་ནས། བདག་མེད་མ་ལྷ་མོ་བཅོ་ལྔའི་བསྐྱེད་རིམ་བསྒོམ་པ་དང་
།
བརྟག་པ་དང་པོའི་བརྒྱད་པའི་བདག་མེད་མ་ལྷ་མོ་བཅོ་ལྔ་སྒོམས་པས་བསྒྲུབ་པ་
པོས་རང་དང་ཕྱག་རྒྱ་མ་གཉིས་ཀ་བུད་མེད་གཉིས་ཀྱིས་སྤྱོད་པ་ཅི་ལྟར་བྱེད་ན།
རྡོ་རྗེ་སྙིང་པོས་ནི་དྲིས་པའོ། །བདག་མེད་རྣལ་འབྱོར་ནི་བདག་མེད་མ་ལྷ་མོ་བཅོ་
ལྔ་སྒོམ་པའོ། །ཕྱག་རྒྱ་ཉིད་ཅེས་ནི་རང་བུད་མེད་བཙལ་ལའང་མུ་ཏྲ་མ་དེའོ། །
ཕྱག་རྒྱ་རང་ཕྱག་རྒྱ་ཕྱག་རྒྱ་གཉིས་བཙལ་བའི་ཕྱག་རྒྱ་མའོ། །ཕྱག་རྒྱའི་དངོས་
གྲུབ་ནི་ཕྱག་རྒྱ་ཆེན་པོ་མཆོག་གི་སི་ཏི་ཇི་ལྟར་འགྲུབ་པ་དྲིས་པའོ། །བཅོམ་ལྡན་
འདས་ནི་ལན་ནོ། །
ལན་ལ་བསྐྱེད་རིམ་ལ་བརྟན་པས་ཧེ་རུ་ཀར་བསྒྱུར་ལ་སྤྱོད་པ་བྱའོ། །
བུད་མེད་གཟུགས་ནི་བདག་མེད་མའི་རུ་པ་སྤོངས། གཞན་ནི་མོ་ལས་གཞན་དུ་
གྱུར་པའོ། །བཅོམ་ལྡན་འདས་ནི་ཧེ་རུ་ཀའོ། །ནུ་མ་སྤངས་རྡོ་ རྗེ་ བྱ། ཀ་ཀོ་ལ་
ཆོས་འབྱུང་དབུས་སུ་འོ། །འགྲམ་གཉིས་དྲིལ་བུ་ནི་པད་མའི་འགྲམ་པ་གཡས་
གཡོན་གཉིས་དྲིལ་བུའོ། །ཟེ་འབྲུ་བྷོ་ལ་ནི་པད་མའི་ཟེ་འབྲུ་བྷོ་ལ་རྡོ་རྗེའི་བུམ་
པའོ། །ལྷག་མ་བདག་ཉིད་ཆེ་ནི་ལུས་ལྷག་མའོ། །དགའ་ཆེན་ཧེ་རུ་ཀ་ནི་ཐབས་
བདེ་བ་ཆེན་པོའོ། །དཔལ་ཧེ་བཛྲ་སྐད་ཅིག་མས་ཧེ་རུ་ཀ་སྒེག་པའི་རུ་པར་བྱའོ། །
འོ་ན་དེ་བསྒྱུར་དུ་བཏུབ་བམ། ཧེ་རུ་ཀ་སྦྱོར་སྐྱེས་ནས་རང་གི་ལུས་ངག་ཡིད་
གསུམ། འབད་ པ་ མེད་ པར་ སྐྱེས་བུར་ན་བསྐྱེད་ པའི་ རིམ་པའི་ཏིང་ངེ་འཛིན་
236-383



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
བརྟན་པ་ཐོབ་པས་ཚེགས་མེད་དང་། གསོལ་བར་ནུས་ན་བསྐྱེད་རིམ་ལ་བརྟན་པ་
ཐོབ་པས་སོ། །
དེའི་ཕྱིར་ཕྱག་རྒྱའི་སི་ཏི་ནི། རྟེན་བསྒྱུར་བས་ཕྱག་རྒྱ་མཆོག་གི་དངོས་
གྲུབ་འགྲུབ་པར་འགྱུར་རོ། །འོ་ན་ཤེས་རབ་བདག་མེད་མའི་སྐུ་དེ་ཞིག་ནས་
ཐབས་ཧེ་རུ་ཀར་ཆགས་ན། ཐབས་ཤེས་ རབ་ཐང་ཆོད་ཅིག་མེད་དམ་ཞེ་ན།
ཆགས་ དང་ནི་ཧེ་རུ་ཀ་འཇིག་པ་བདག་མེད་མ་དེའོ། །ཐབས་དང་ཤེས་ རབ་
གནོད་མི་འགྱུར་ཏེ་དམ་བཅའོ། །གང་ཕྱིར་ནི་གཏན་ཚིགས་གང་གི་ཕྱིར་ཐབས་
ཤེས་ ་རབ་ལ་གནོད་པར་མི་འགྱུར་ཞེ་ན། ཐབས་ནི་འབྱུང་བ་ཉིད་ཧེ་རུ་ཀར་འབྱུང་
གི་འདུག་པ་དེ་ཐབས། འཇིག་པ་ཤེས་རབ་སྲིད་མཐའ་མེད་བདག་མེད་མ་འཇིག་
གི་འདུག་པ་དེ་ཉིད་ཤེས་རབ། དེས་ན་རབ་འཇིག་ཡོད་མ་ཡིན་དོན་ལ་འདི་ཚོ་
ཐབས་འདི་ཚོ་ཤེས་རབ་བྱ་བའི་ཐང་ཆོད་ཅིག་མེད། དོན་ལ་ཐབས་ཤེས་རབ་
དབྱེར་མེད་ལས་མ་འདས་སྟོང་ཉིད་དུ་གནས་སོ། །དེ་ཉིད་ལ་ནི་སྟོང་པའོ། །
ཆགས་པ་མེད་སྟོང་པ་ལའོ། །ལ་ལས་འཇིག་པས་འཇིག་པར་ནི་ཀུན་རྫོབ་སྒྱུ་མ་
ཙམ་དུའོ། །འཇིག་པ་དངོས་མེད་ནི་དོན་འཇིག་པ་འཆི་ཐམས་ཅད་ཤེས་རབ་
ཆགས་པ་སྐྱེ་བ་ཐམས་ཅད་ཐབས་ཡིན་འདི་ཚོ་ཤེས་རབ་འདི་ཚོ་ཐབས་བྱ་བའི་
ཐང་ཆོད་མེད་དོ། །དེ་ཚོ་ཟླ་བ་གསུམ་མོ། །
ད་ནི་བསྒྲུབ་པ་ཞག་བདུན་ནི། སྤྲོ་བསྡུ་བྱ་སྟེ་འབྲས་བུ་སངས་རྒྱས་ཐོབ་
པར་བསྟན་པ་ནི། སྤྱོད་པ་ལས་ལོག་ནས་མུ་ཏྲ་མ་ལ་ཡོན་ཕུལ་ལ་ཁྱོད་རང་
སྒོམས་ཤིག་བྱས་ལ་གཏང་ཏོ། །གནས་ཁང་ཞིག་དུ་ཕྱིན་ནས་རང་རྐང་པ་དཀྱིལ་
མོ་ཀྲུང་བཅས་ཏེ། སྤྲུལ་པའི་སྐུའི་ས་བོན་གཞག་པ་སྟེ། བསྐྱེད་པའི་རིམ་པའི་
236 -384



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྣལ་འབྱོར་བསྒོམ་པའི་སླར་ཡི་དམ་ལྷའི་བསྐྱེད་རིམ་བསྒོམ་པའོ། །བརྟུལ་ཞུགས་
ཅན་གྱིས་ནི་རིག་པ་བརྟུལ་ཞུགས་མཐར་ཕྱིན་པས། སྤྲོས་པ་བསྒོམ་ནི་རང་སྐད་
ཅིག་མས་ཡི་དམ་ལྷའི་སྐུའི་སྤྲོ་བསྡུ་ཞག་བདུན་བསྒོམ། འོ་ན་སྤྲོ་བསྡུ་དེ་ཇི་ལྟར་བྱ་
ན། སྤྲོས་པ་རྨི་ལམ་ནི་ལྷའི་སྐུ་སྤྲོ་བསྡུ་དེ་རྨི་ལམ་གྱི་རྣམ་པ་ལྷ་བུར་བྱ། ཇི་ལྟར་སྒྱུ་
མའི་རྣམ་པ་ལྟ་བུར་བྱ། རྨི་ལམ་གྱི་རྣམ་པ་ལྟ་བུར་བྱ། ཇི་ལྟར་བར་མའི་སྲིད་ཡིན་
པ་ནི། བར་དོའི་རྣམ་པ་ལྟ་བུར་བྱ། ལེ་ལོ་ཅན་བར་དོར་སངས་རྒྱ་བ་འདིས་ཤེས་
སོ། །དཔེ་མང་ཡང་དོན་དེ་རྣམས་ཐམས་ཅད་གཅིག་གི་སྟེང་ན་ཡོད་གསུང་
། རྟག་
ཏུ་གོམས་ནི་དུས་རྒྱུད་དུ་རྒྱུ་ལམ་གྱི་དུས་སུ་གོམས་པ་ལས། དཀྱིལ་འཁོར་ཉིད་ནི་
རྒྱུར་དེ་ལྟར་སྒོམས་པས་འབྲས་བུ་ཡང་སྒྱུ་མ་རྨི་ལམ་བར་དོའི་རྣམ་པ་ལྟ་བུར་
འཆར་རོ། །
འོ་ན་སྒྱུ་མའི་རྣམ་པ་ལྟ་བུར་འཆར་བ་དེ་གང་ལས་བྱུང་ཞེ་ན། ཕྱག་རྒྱ་ཆེན་
པོ་དབང་དང་པོ་བླ་མ་ལ་དབང་བཞི་གསུམ་བསྐུར་བའི་ཉམས་མྱོང་། ཇི་ལྟར་
ཤེས་པའི་བདེ་ནི་དབང་བཞི་གསུམ་གྱི་ཟག་མེད་བདེ་བ་བདེའོ། །དེའི་འདི་ནི་
བྱིན་རླབས་ནི་དབང་གི་བདེ་སྟོང་གི་ཉམས་མྱོང་གིས་སྒྱུ་མ་རྨི་ལམ་བར་དོའི་རྣམ་
པར་ལྟ་བུར་འཆར་བ་ལ་ཚེགས་མེད། གཞན་ལས་དཀྱིལ་འཁོར་ནི་དབང་གསུམ་
པའི་བདེ་སྟོང་ལས་མ་གཏོགས་པ། དཀྱིལ་འཁོར་འབྱུང་བ་སྒྱུ་མའམ་རྨི་ལམ་རྣམ་
པ་ལྟ་བུར་འཆར་བ་མེད་དོ། །བདེ་བ་གནག་ཅིང་ནི་མི་བསྐྱོད་པའི་སྐུ་སྤྲོ་བསྡུ་ཞིག་
གཅིག་དང་གཉིས། བདེ་བ་སེར་རིན་འབྱུང་གི་སྐུ་སྤྲོ་བསྡུ་ཞག་གཅིག་དང་གསུམ།
བདེ་བ་དམར་སྣང་མཐའི་སྐུ་སྤྲོ་བསྡུ་ཞག་གཅིག་དང་བཞི། བདེ་བ་དཀར་རྣམ་
པར་སྣང་མཛད་ཀྱི་སྐུ་སྤྲོ་བསྡུ་ཞག་གཅིག་དང་ལྔ། བདེ་བ་ལྗང་ཁུ་དོན་ཡོད་གྲུབ་
236 - 385



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པའི་སྐུ་སྤྲོ་བསྡུ་ཞག་གཅིག་དང་དྲུག །བདེ་བ་སྔོ་རྡོ་རྗེ་འཆང་གི་སྐུ་སྤྲོ་བསྡུ་ཞག་
གཅིག་དང་བདུན། དེའི་དུས་སུ་བདེ་བ་བདེ་སྟོང་སྤྲོས་བྲལ་ཉམས་རྒྱས་འདེབས་
པའོ། །རྒྱུ་བ་ཐམས་ཅད་ལྷ་བདེ་བར་བསྒོམ། །མི་རྒྱུ་ཀུན་གཞལ་ཡས་ཁང་བདེ་
བར་བསྒོམ། བདེ་བ་ཤེས་རབ་སྤྱན་མ་ལ་སོགས་ཡུམ་ཐམས་ཅད་བདེ་བ་ཐབས་
མི་བསྐྱོད་སྣང་མཐའ་ལ་སོགས་གཙོ་བོ་ཡབ་ཐམས་ཅད་བདེ་བར་བསྒོམ། དེ་
བཞིན་དུ་ཀུན་དུ་རུ་དབང་གསུམ་པའི་ཉམས་མྱོང་གིས་རྒྱས་བཏབ་ནས་བསྒོམས་
པས། བདེ་བ་དངོས་པོ་ལུས་བདེ་དངོས་མེད་སེམས་བདེ་བ། རྡོ་རྗེ་སྟོང་པ་སེམས་
དཔའ་རིག་པ་བདེ་བ་བརྗོད་ནི་སྤྲོ་བསྡུ་དེ་ཐམས་ཅད་བདེ་སྟོང་དབྱེར་མེད་དུ་
བྱའོ། །
དེ་གོང་གི་སྤྲོས་པ་ཉིད་ནི་སྤྲོས་མེད་བྱེད་ནི་སྤྲོས་པ་ལྷའི་སྐུ་དེ་དག་ཐམས་
ཅད་རིམ་གྱིས་ཚུར་བསྡུས་ནས་དཔེ་མེ་ལོང་ལ་ཧས་བཏབ་པ་བཞིན་དུ་ཚུར་
བསྡུས་ལ་ལུས་ལ་བསྡུས་ལུས་དེ་ཡང་སྤྱི་བོ་ནས་ཡས་ཞུ། རྐང་མཐིལ་ནས་མས་
ཞུ། སྟོང་པར་གནས་པས་བསྒྲུབ་པ་ཞག་བདུན་ནང་པར་སྲོད་ལ་བདུད་བརྟུལ་ཐོ་
རངས་ཁ་མངོན་པར་རྫོགས་པར་སངས་རྒྱ་བ་ལ། གུར་ལེའུ་བཅོ་ལྔ་པ་ནས་སྐྱ་
རིངས་ཤར་བའི་དུས་སུ་ནི། འགྲུབ་འགྱུར་འདི་ལ་ཐེ་ཚོམ་མེད་ནི། དེ་ལ་ཇོ་བོ་མེ་
ཏྲི་བའི་ཞལ་ནས་སྦྲུལ་པགས་པ་རྗེས་པ་ལྟ་བུ་ཟེར་ནས། ལུས་འདི་ཉིད་རྗེས་ནས་
མངོན་པར་རྫོགས་པར་སངས་རྒྱ་ཟེར། ནཱ་རོ་པ་དཔེ་མེ་ལོང་ལ་ཧས་བཏབ་པ་
བཞིན་དུ་ལུས་འདི་ཉིད་འོད་གསལ་ལ་ཐིམ་བྱ་བ་འདི་བདེ་ཡང་བདེ་ལགས་ལུས་
འདི་ཉིད་ཕར་འོད་གསལ་དུ་ཐིམ་ནས་སྟོང་པ་ཆོས་ཀྱི་སྐུ། བདེ་བ་ལོངས་སྤྱོད་
རྫོགས་པའི་སྐུ། གསལ་བ་སྤྲུལ་པའི་སྐུ། ཐ་མི་དད་པ་བདེ་བ་ཆེན་པོའི་སྐུ་བདག་
236-386



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཉིད་ཅན་དུ་སངས་རྒྱས་ནས་གདུལ་བྱ་སེམས་ཅན་རྣམས་ཀྱི་དོན་བྱེད། །འོ་ན་
བདེ་བ་ཆེན་པོའི་སྐུར་སངས་རྒྱས་པ་དེ་རིགས་ལྔ་ལ་སོགས་པར་སྤྲུལ་ཅང་ནུས་
སམ་བྱས་པ་ལ། གོང་གི་སྤྲུལ་སྐུ་ས་བོན་གཞག་ པས་ རིགས་ལྔར་སྤྲུལ་ནས་
སེམས་ཅན་དོན་བྱེད་དོ། །
དཔེ་ཡིད་བཞིན་ནོར་བུ་རིན་པོ་ཆེ་ལ་དགོས་འདོད་འགྲུབ་པར་བྱ་བའི་
རྟོག་པ་མེད་ཀྱང་། ལྷུན་གྲུབ་རིན་པོ་ཆེ་ལས་སེམས་ཅན་གྱི་དོན་བྱེད་དེ་དགོས་
འདོད་འབྱུང་བའམ་རས་སྔོན་པོ་ལ་སོགས་པའི་དཔེ་བཞིན་དུ། མི་བསྐྱོད་པས་ཞེ་
སྡང་ཅན་གྱི་དོན་བྱེད་དུ་གཏང་ངོ་བོའི་རྟོག་པ་མེད་དེ་མེད་ཀྱང་ཞེ་སྡང་ཅན་ལ་མི་
བསྐྱོད་པ་དོན་བྱེད། སེར་སྣ་ཅན་ལ་རིན་ཆེན་འབྱུང་ལྡན་ལ་སོགས་པའི་རིགས་
ལྔའི་དཀྱིལ་འཁོར་དུ་སྤྲུལ་པའོ། །གལ་ཏེ་སངས་མ་རྒྱས་ནི་རྣམ་རྟོག་ཤས་ཆེ་བ་
ཡོད་པ་ཡིན་པས། དོན་དམ་ལྷ་ལ་དོན་དམ་ཕུར་པ་རྡེག་པ་བྱ་བ་གུར་ལེའུ་བཅུ་
གཉིས་པ་དང་དགུ་པ་བཞིན་ལྷ་གནད་ལ་བོར་བའི་ཆོ་ག་བྱས་ནས། སྡོད་བསྒྲུབ་
པ་ཞག་བདུན་བསྐྱར་ནས་བྱས་པས་སྲོད་ལ་བདུད་བདུལ་ཐོ་རངས་ཀ་མངོན་པར་
རྫོགས་པར་སངས་རྒྱ་བ་ལ། སྟོང་པ་ཆོས་ཀྱི་སྐུ་ལ་ཐོགས་པར་སངས་རྒྱས་ཏེ།
བརྟག་པ་དང་པོར་བསྐྱེད་རྫོགས་བརྡ་དང་སྤྱོད་པ་ལ་སོགས་པ་བྱས་པས་དུས་
ཚོད་ཟླ་བ་ཧྲིལ་པོ་གསུམ་དང་ཞག་གསུམ་ན་ཡང་དག་པར་རྫོགས་པར་སངས་རྒྱ་
བར་གཏན་ལ་དབབ་པ་སྟེ། ཧེ་བཛྲའི་རྒྱུད་འདི་མིན་པ་གཞན་གང་ཟག་གིས་བྱས་
པའི་སྒྲུབ་ཐབས་ལ་སོགས་པ་དགྲིགས་པ་མེད་པ། རྒྱུད་གཞན་དག་ན་དངོས་
གྲུབ་དོན་གཏན་ལ་འབབ་པ་འདི་བཞིན་མིན་ཞེས་བླ་མ་དམ་པ་གསུངས་སོ། །
ད་ནི་རྩོད་པའི་སྐྱོན་སྤང་པ་ནི། རྡོ་རྗེ་སྙིང་པོས་ལེའུ་འདིའི་འགོར་བསྐྱེད་
236-387



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རིམ་རྣམ་པར་རྟོག་པ་དུ་མ་འཕྱོ་བ་དེས་དགོས་པ་ཅི་བྱེད། རྫོགས་རིམ་བདེ་སྟོང་
མི་སྒོམ་པར་བྱས་པས། བཅོམ་ལྡན་འདས་ཀྱི་ཞལ་ནས་བདག་མེད་རྣལ་འབྱོར་
ལྡན་པའམ། ཡང་ན་ཧེ་རུ་ཀ་དཔལ་བརྩོན། ཞེས་པས་བདག་མེད་མ་ལྷ་མོ་བཅོ་
ལྔམ། །ཧེ་རུ་ཀ་བཞི་བསྐྱེད་རིམ་ཞིག་བསྒོམ་ གསུངས་ན། ད་རུང་དེ་ལ་འདྲི།
རྫོགས་རིམ་བསྒོམས་པ་མེད་པར་བསྐྱེད་རིམ་གྱིས་དགོས་པ་ཅི་ཡོད་འདྲི་བའོ། །
གཉན་ལོ་དུས་འཁོར་བ་ན་རེ་ཡང་དག་པར་རྫོགས་པར་སངས་རྒྱ་བ་ལ་བསྐྱེད་
རིམ་རྣམ་པ་ཐམས་ཅད་དུ་མི་དགོས། འོ་ན་སྔགས་སུ་གསུངས་པ་དེ་བྱས་པ་ལ།
ཞི་བ་བསྒྲུབ་པ་ལྷ་དཀར་པོ། རྒྱས་པ་ལ་སེར་པོ། དབང་ལ་དམར། དྲག་པོ་ལ་
ནག་པོར་བསྟན་པ་ལས་ཆེན་བརྒྱད་སྒྲུབ་པའི་དོན་དུ་ཡིན། བསྐྱེད་རིམ་སངས་རྒྱ་
བ་ལ་སྒོམ་མི་དགོས་ཟེར་ནས་རྫོགས་རིམ་འབའ་ཞིག་གིས་གྲོལ་བར་འདོད་དེ།
ཐམས་ཅད་མཁྱེན་པའི་སངས་རྒྱས་ཀྱིས་མ་འོངས་པའི་དུས་སུ་དེ་ལྟ་བུ་ཞིག་བྱུང་
གིས་དོགས་ནས་རྡོ་རྗེ་སྙིང་པོ་བྱང་ཆུབ་སེམས་དཔའི་བསྐོར་གྱི་ཁ་འཛིན་པའོ། །
རྡོ་རྗེ་སྙིང་པོ་ལ་དེ་མི་དགོས་མ་འོངས་པའི་སེམས་ཅན་བརྟེན་བསྐྱེད་རིམ་ལ་མ་
བརྟེན་པའི། །རྫོགས་པའི་རིམ་པ་ཞིག་བསྒོམ་ཟེར་བ་བྱུང་གིས་དོགས་ནས་འདྲི་
བའོ། །དེའི་ལན་དུ་སངས་རྒྱས་ན་རེ་རྟེན་བསྐྱེད་པའི་རིམ་པ་ལ་བརྟེན་ནས་དེ་ལ་
བརྟེན་པའི་རྫོགས་རིམ་འབྱུང་གི །བསྐྱེད་རིམ་ལ་མ་བརྟེན་པར་རྫོགས་རིམ་ཟབ་
མོའི་དོན་མི་སྐྱེ་བྱ་བར་གསུངས་སོ། །
དེ་ལས་དང་པོ་དྲི་བ་ནི། རྡོ་རྗེ་སྙིང་པོས་དྲི་བའོ། །རྫོགས་པའི་རིམ་པའི་
རྣལ་འབྱོར་ནི་རྫོགས་རིམ་དོན་བདེ་སྟོང་ངོ༌
། །དེའི་བདེ་བ་བདེ་ཆེན་བརྗོད་ནི་
རྫོགས་ པའི་ རིམ་པའི་མཚན་ཉིད་བདེ་བ་དང་བདེ་བ་ཆེན་པོ་བདེ་སྟོང་ངོ༌། །
236-388



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྫོགས་པའི་བསྒོམ་པ་མེད་པ་དེ་ལྟ་བུའི་རྫོགས་རིམ་བདེ་སྟོང་དེ་སྒོམ་པ་མེད་
པར། བསྐྱེད་པ་ཡིས་ནི་ཅི་ཞིག་འཚལ་ནི། བཅོམ་ལྡན་འདས་བདག་མེད་མའམ་
ཧེ་རུ་ཀའི་སྐུའི་བསྐྱེད་རིམ་ཞིག་སྒོམ་གསུངས་པ། བསྐྱེད་རིམ་རྣམ་རྟོག་དུ་མས་
བསྡུས་པ་དེ་ལ་དགོས་པ་ཅི་ཡོད་བྱ་བའོ། །བཅོམ་ལྡན་འདས་ནི་ལན་ནོ། །ལན་
ལ་བསྐྱེད་རིམ་བསྒོམ་དགོས་བྱ་བའོ། །
ལན་ལོ་བཞི་ལས། དང་པོ་བསྐྱེད་རིམ་མེད་ན་འགྲུབ་པར་མི་འགྱུར་བ་
དཔེ་དོན་གྱིས་བསྟན་པ་ནི། ཨེ་མ་ཧོ་ནི་བརྟེན་བསྐྱེད་རིམ་ལ་མ་བརྟེན་པར་
རྫོགས་རིམ་འབྱུང་བྱ་བ་དེའོ། །བྱང་ཆུབ་སེམས་དཔའ་ཆེ། རྡོ་རྗེ་སྙིང་པོ་སྙིང་རྗེ་
ཆེན་པོ་ཞེས་བོས་ནས། དད་པའི་ཤུགས་ཀྱིས་ནི་རྫོགས་རིམ་ལ་ཅུང་ཡང་དད་པ་
གྲགས། རབ་ཏུ་ཉམས་ནི་བསྐྱེད་རིམ་ཉམས་སོ། །འོ་ན་བསྐྱེད་རིམ་ཉམས་པས་
ཅི་ཉེས་བྱས་པས། །བདེན་པ་ཡ་བྲལ་དུ་འོང་ངོ༌
། །ལུས་ཀྱི་དངོས་མེད་གང་ལས་
ལུས་ཀྱི་དངོས་པོ་ཞིག་མེད་པར་དེ་ལ་བརྟེན་པའི་བདེ་བ་མི་འོང་
། བདེ་བ་སྨྲ་བར་
མི་ནུས་བདེ་བ་མི་འབྱུང་ལུས་ཀྱི་གནས་ལུགས་མ་ཤེས་ན་རྩའི་གནས་ལུགས་མི་
ཤེས་དེ་མ་ཤེས་ན་རྩ་མདུད་མི་ཤེས་དེ་མ་ཤེས་ན་ཁུ་ཁྲག་གི་ཐིག་ལེ་བཞུགས་ས་
མི་ཤེས། དེ་མ་ཤེས་ན་སེམས་ཀྱི་བཞུགས་ས་མི་ཤེས་དེ་མ་ཤེས་པས་བསྒོམས་
ཀྱང་ཡེ་ཤེས་མི་སྐྱེ་བས། ཁྱབ་དང་ནི་ལུས་དངོས་པོ་རྟེན་བསྐྱེད་རིམ་དངཁྱབ་བྱེད་
ཚུལ་གྱིས་ནི་རྫོགས་རིམ་བདེ་སྟོང་སྟེ་ཁྱབ་བྱའི་ལྷའི་སྐུ་དེ་ལ་ཁྱབ་བྱེད་རྫོགས་
རིམ་བདེ་བས་ཁྱབ་ནས་གནས། བདེ་བས་འགྲོ་བ་ཁྱབ་ནི་འགྲོ་བ་སེམས་ཅན་
ཐམས་ཅད་ཀྱི་ལུས་ལ་བདེ་བས་ཁྱབ་ནས་གནས་ཁྱབ་བྱ་ལུས་ལོག་ན་ཁྱབ་བྱེད་
བདེ་བ་ལྡོག་དཔེའི་སྒོ་ནས་བཤད། ཇི་ལྟར་མི་རྟོག་ལ་གནས་ནི་ལོ་ཀ་ན་མེ་ཏོག་
236-389



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཨུཏྤ་ལའི་དྲི་ཤེས་པར་འདོད་ན་ཨུཏྤ་ལའི་དྲི་ད་ལྟ་ཤེས་སམ་མི་ཤེས། མེ་ཏོག་
དངོས་མེད། ཨུཏྤ་ལ་དངོས་མེད་པར་དྲི་མི་ཤེས་སོ། །དེ་བཞིན་དཔེ་དེ་བཞིན་
དུའོ། །གཟུགས་སོགས་དངོས་ནི་རྟེན་བསྐྱེད་རིམ་དངོས་པོ་མེད་པར། བདེ་བ་
ཉིད་ཀྱང་དམིགས་མི་འགྱུར་དེ་ལ་བརྟེན་པའི་རྫོགས་རིམ་དེ་ཤེས་པར་མི་འགྱུར།
ཨུཏྤ་ལའི་དྲི་ཤེས་པ་ལ་ཨུཏྤ་ལ་དགོས་པ་ལྟར་རྟེན་སྐྱེད་པའི་རིམ་པ་ལ་མ་བརྟེན་
པར་དེ་ལ་བརྟེན་པའི་རྫོགས་རིམ་མི་འོང་པས། སྔོན་དུ་བསྐྱེད་རིམ་ལ་བརྟེན་
ནས་རྫོགས་རིམ་བསྒོམ་བྱའོ། །
འོ་ན་བསྐྱེད་རིམ་དེ་ཡང་ལོགས་གཅིག་རྫོགས་རིམ་དེ་ཡང་ལོགས་ཅིག་
རའི་རྭ་ལྟ་བུ་ཡིན་ནམ་ཞེ་ན། དེ་ཡང་ཐ་དད་པ་མིན་ཏེ་བསྐྱེད་རིམ་དང་རྫོགས་
རིམ་དངོས་པོ་དང་དངོས་མེད་ཐམས་ཅད་བདེ་སྟོང་གཉིས་མེད་ལས་མ་འདས་
པར་བསྟན་པ་ནི། དངོས་དང་དངོས་པོའི་ཆོས་སུ་བྱུང་བ་ཐམས་ཅད་ཀྱང་ལྷན་
སྐྱེས་པ་ཡེ་ཤེས་ང་རང་ཡིན། དངོས་མེད་ཉིད་ཀྱང་དངོས་པོ་མེད་པའི་ཆོས་སུ་
འབྱུང་བ་ཐམས་ཅད་ཀྱང་ལྷན་ཅིག་སྐྱེས་པའི་ཡེ་ཤེས། །དངོས་པོ་རྟོགས་ཕྱིར་ནི་
སྣང་གྲག་གི་ཆོས་ཐམས་ཅད་བདེ་སྟོང་ལྷན་ཅིག་སྐྱེས་པར་རྟོགས་པས། སངས་
རྒྱུས་ང་ནི་སྣང་གྲག་གི་ཆོས་ཐམས་ཅད་བདེ་སྟོང་དུ་རྟོགས་ཙམ་ན་སངས་རྒྱས་
ཀྱང་ལོགས་ན་མེད་ང་རང་ཡིན་ནོ། །འོ་ན་སྤྲོས་མེད་དེ་ཐམས་ཅད་ཀྱིས་ཤེས་
སམ་ཞེ་ན། གང་ཞིག་ནི་རྟེན་གྱི་གང་ཟག་གོ །ལེ་ལོ་ལ་སོགས་བསྣུན་པ་ནི་
བསྐྱེད་རྫོགས་བསྒོམ་པའི་མི་ནུས་པའི་ལེ་ལོ་ཅན་ནམ་ཕྱིའི་བྱ་བཞག་ལ་དགའ་
བའོ། །རྨོངས་པ་གང་གིས་ང་ནི་ལྷན་ཅིག་སྐྱེས་པའི་དོན་ལ་རྨོངས་པའོ། །ང་མི་
ཤེས་ཞེས་ནི་སྤྲོས་མེད་ཟག་པ་མེད་པའི་རྫོགས་རིམ་དེ་མི་ཤེས་སོ། །འོ་ན་སྤྲོས་
236 -390



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མེད་དེ་གར་ཤེས་པར་བྱ་ཞེ་ན། གཉིས་ལས་དང་པོ་ཆགས་པ་དང་བྲལ་བ་རབ་ཏུ་
བྱུང་བའི་དགེ་སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་ཇི་ལྟར་
ཤེས་པར་བྱ་ན། རྡོ་རྗེ་དབུས་ཀྱི་ཨ་བ་དྷུ་ཏིའོ། །བཙུན་མོ་ནི་རྩའོ། །བྷ་ག་ནི་ལྟེ་
བའི་འོག་ན་རྩ་མདུད་གྲུ་གསུམ་པ་ཡོད་པའོ། །
དེའི་དབྱིབས་ཅི་འདྲ་ན། ཨེའི་རྣམ་པའི་ཆ་བྱད་ནི་རྒྱ་གར་གྱི་ཨེ་གྲུ་གསུམ་
སྟེ་ལྟེ་བའི་འོག་ན་རྩ་ཐམས་ཅད་འདྲེས་པའི་རྩ་མདུད་གྲུ་གསུམ་པའོ། །དེ་ལྟར་ལྟེ་
བའི་ཨ་ལ་ཤེས་པ་གཏད་ནས་བསྒོམས་པས་ཟག་མེད་ཉམས་མྱོང་སྐྱེས་པའི་དུས་
སུ་རྣམ་རྟོག་འགགས་པའི་སྒོ་ནས་སངས་རྒྱས་ཞེས་བྱ། དགོས་འདོད་ཐམས་ཅད་
འབྱུང་བས་རིན་པོ་ཆེ། ལྟེ་བ་དང་སྤྱི་བོར་ཁ་སྦྱར་བའི་སྒོ་ནས་ཟ་མ་ཏོག །བདེ་བ་
ཅན་དུ་རྟག་ཏུ་བཞུགས་ནི་གང་ཟག་ཆགས་པ་དང་བྲལ་བ་ལ་ལྟེ་བའི་རྩ་མདུད་གྲུ་
གསུམ་པ་ན་དེ་ན་བཞུགས་པ་དེར་ཤེས་པར་གྱིས་ཤིག །གང་ཟག་ཆགས་པ་དང་
བཅས་པས་ལས་རྒྱ་ལ་བརྟེན་པ་ཞིག་གིས་ཇི་ལྟར་ཤེས་པར་བྱ་ན། རྡོ་རྗེ་བཙུན་
མོ་ནི་ལས་ཀྱི་ཕྱག་རྒྱའོ། །བྷ་ག་ནི་རྩ་ཁ་ཁ་མུ་ཁའོ། །དེའི་དབྱིབས་ཨེའི་རྣམ་པའི་
ཆ་བྱད་ཆོས་འབྱུང་གྲུ་གསུམ་པར་ཡོད་པའོ། །དེར་ལས་རྒྱའི་ཆོས་འབྱུང་རྒྱུ་
གསུམ་ པ་ལ་བརྟེན་ནས་བསྒོམས་པའི་དུས་སུ་རྣམ་པར་རྟོག་པ་ཐམས་ཅད་
འགགས་པའི་སྒོ་ནས་སངས་རྒྱས། དགོས་འདོད་ཐམས་ཅད་འབྱུང་བས་རིན་
ཆེན། རྡོ་རྗེ་དང་པད་མ་གཉིས་སུ་ཁ་སྦྱར་བའི་སྒོ་ནས་ཟ་མ་ཏོག །བདེ་བ་ཅན་དུ་
རྟག་ཏུ་བཞུགས་ནི་གང་ཟག་ཆགས་ཅན་ལ་ལ་ཕྱག་རྒྱའི་ཆོས་འབྱུང་གྲུ་གསུམ་པ་
དེ་ནས་བདེ་སྟོང་གཉིས་མེད་དུ་རྟགས་སུ་བཞུགས་པས་ཆགས་ཅན་གྱིས་དེར་
ཤེས་
་པར་གྱིས་ཤིག །དེ་ལྟར་སྤྲོས་མེད་ལྷན་ཅིག་སྐྱེས་པ་དེ་གང་ཟག་ཆགས་
236 -391



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བྲལ་གྱིས་རྟོགས་ཀྱང་རུང་གཞན་ལུས་ཀྱི་སྒོ་ནས་རྟོགས་ཀྱང་རུང་སྟེ། རྟོགས་
པའི་དུས་སུ་བཤད་པ་ནི། འཆད་པ་པོ་འཆད་པའི་སྟོན་པར་བྱུང་བ་ཡང་ལྷན་ཅིག་
སྐྱེས། ཆོས་ཀྱང་བཤད་པར་བྱ་བའི་ཆོས་སུ་བྱུང་བ་ཐམས་ཅད་ཀྱང་
། རང་གི་
ཚོགས་ལྡན་ཉན་པའང། དེར་འདུས་པའི་འཁོར་དུ་བྱུང་བ་ཡང་
། འཇིག་རྟེན་སྟོན་
པ་བསྒྲུབ་བྱ་ང་ནི་འཇིག་རྟེན་གྱི་སྟོན་པ་བསྒྲུབ་པར་བྱ་བའི་ཡུལ་ཐམས་ཅད་ཀྱང་
ཟག་མེད་ལྷན་ཅིག་སྐྱེས་པའོ། །དེར་མ་ཟད་འཇིག་རྟེན་ལ་འཁོར་བའི་ཆོས་སུ་
བྱུང་བའོ། །འཇིག་རྟེན་འདས་ལོ་ག་ལས་འདས་པ་མྱ་ངན་ལས་འདས་པའི་ཆོས་
སངས་རྒྱས་ཀྱི་སྟོབས་དང་མི་འཇིགས་པ་ལ་སོགས་པའི་ཡོན་ཏན་དུ་བྱུང་བ་
ཐམས་ཅད་ཀྱང་ལྷན་ཅིག་སྐྱེས་པའི་ཡེ་ཤེས་སོ། །འོ་ན་ང་དེ་རང་གང་ཡིན། ལྷན་
ཅིག་སྐྱེས་དགའི་རང་བཞིན་ང་ཞེས་པ་དེ་དག་ཐམས་ཅད་དུ་བྱུང་བ་དེ་ཡང་སྤྲོས་
མེད་ལྷན་ཅིག་སྐྱེས་པའི་ཡེ་ཤེས་ཀྱི་རང་བཞིན་ནམ་བདག་ཉིད་ང་ཡིན་ནོ། །
དེ་ལྟར་ཆགས་ཅན་ནམ་ཆགས་བྲལ་གྱིས་རྟོག་པས་ལྷན་ཅིག་སྐྱེས་པའི་
ཡེ་ཤེས་སུ་ཤར་བའི་དུས་སུ་དེ་ལས་མ་འདས་གསུངས་སོ། །འོ་ན་སྤྲོས་མེད་ལྷན་
ཅིག་སྐྱེས་པའི་ཡེ་ཤེས་དེ་ རང་དགའ་བའི་གོ་རིམ་གར་གཏོགས་ཞེ་ན། མཆོག་
མཐའ་མཆོག་དགའི་མ་མཐའ། དགའ་བྲལ་དང་པོར་ནི་དགའ་བྲལ་གྱི་ཡ་མཐར་
ལྷན་ཅིག་སྐྱེས་པའི་དགའ་བའི་དུས་སུ་རྟོགས་པར་གྱིས་ཞེའོ། །
དཔེ་ཇི་ལྟ་བུ་མུན་པ་ལ་ནི་མར་མེ་ནི་མུན་པ་ལ་མར་མེ་བཏེག་པ་ལྟར་
ཤེས་པར་བྱ་སྟེ། དཔེར་ན་ཁང་པ་ཞིག་ན་གསེར་ཀྱི་བུམ་པ་ཞིག་ཡོད་པ་ལ་མུན་
ནག་དགུ་རུམ་གྱི་དུས་སུ་གང་ཟག་ཅིག་དེ་ལེན་དུ་བཏང་ན་རྙེད་དམ། བུམ་པ་
གང་ན་རྙེད་དེ་བཞི་འགོ་ཡང་དེའུ་ཤག་ཟེར་ནས་མི་རྙེད། དེ་བཞིན་དུ་ཁང་པ་དང་
236 --392



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདྲ་བ་ལུས་ཡིན། དེ་ན་གསེར་གྱི་བུམ་པ་ཡོད་པ་དང་འདྲ་བ་འོ་སྐོལ་གྱི་རྒྱུད་ལ་
སྙུག་མ་ལྷན་ཅིག་སྐྱེས་པའི་ཡེ་ཤེས་དངོས་པོའི་གཤིས་དེ་ཡོད་དེ། ད་ལྟ་མུན་ནག་
དགུ་རུམ་དང་འདྲ་བ་རྣམ་པར་རྟོག་པ་དུ་མས་བསྡུས་ནས་སྐད་ཅིག་ཙམ་ཡང་མི་
སྐྱེའོ། །འོ་ན་རྣམ་རྟོག་གིས་སྒྲིབས་ནས་རྣམ་པ་ཐམས་ཅད་དུ་མི་སྐྱེའམ་བྱས་པ་
ལ། བུམ་པ་ལེན་པ་ལ་ཐབས་མར་མེ་ཞིག་བསྐུར་ནས་བུམ་པ་ལོན་པ་དང་མར་
མེ་ཤི་ཡང་མི་སྟོ། དེ་བཞིན་དུ་བླ་མ་དམ་པའི་ཐབས་ཁྱད་པར་ཅན་དབང་བཞི་
གསུམ་དུ་གཏན་ལ་ཕབ་པ་དང་
། བུ་ཞེས་སློབ་མ་རྣམས་ལ་བོས་ནས་དཔེ་དེ་
བཞིན་དུ། སྔོན་པོ་གཤིས་ཀྱི་ཆོས་ལྷན་ཅིག་སྐྱེས་པའི་ཡེ་ཤེས་དེ་དབང་གི་དུས་སུ་
ཡིད་ཆེས་ཀྱིས་ཤེས་པར་གྱིས་ཤིག །དབང་གི་དུས་སུ་གཏན་ལ་ཕབ་ནས་རྗེས་
ཐོབ་དགའ་བྲལ་དགའ་བས་བར་ཆོད་ཀྱིས་མི་སྟོང་བ་ནི། མར་མེ་ཤི་ཡང་མེ་སྟོ་བ་
དང་འདྲ་གསུངས་སོ། །
ད་ནི་རང་བཞིན་གྱི་གནས་ལུགས་ཅིག་བཤད་པ་ནི། བཙུན་མོའི་བ་ག་
བདེ་ཅན་དུ་ཞེས་པ་ནི་ཀུན་རྫོབ་བྱང་ཆུབ་སེམས་ཀྱི་ཐིག་ལེ་དེ་ལ་རང་བཞིན་སྟོང་
པ་ཞིག་ཡོད་པས་ཆོས་ཀྱི་སྐུ། བདེ་བ་ཞིག་ཡོད་པས་ལོངས་སྤྱོད་རྫོགས་པའི་སྐུ།
གསལ་བ་ཞིག་ཡོད་པས་སྤྲུལ་པའི་སྐུའོ། །ཐིག་ལེ་དེ་སྐུ་གསུམ་གྱི་རང་བཞིན་
ཡིན་པས་སྟོན་པ་ཡིན་པས་སྟོན་པ་སུམ་ཅུ་མཚན་སོ་གཉིས། །གཙོ་བོ་དཔེ་བྱད་
བརྒྱད་ཅུར་ལྡན་དཔེ་བྱད་བཟང་པོ་བརྒྱད་ཅུའོ། ཁུ་བ་ཞེས་བྱ་རྣམ་པར་གནས་ནི་
ཀུན་རྫོབ་བྱང་སེམས་སོ། །འོ་ན་ཁུ་བ་ཀུན་རྫོབ་བྱང་སེམས་དེ་མེད་ན་ཅི་སྟོ་བྱས་
པ་ལ། དེ་མེད་པས་ནི་ཁུ་བ་མེད་ནའོ། །བདེ་མེད་འགྱུར་ནི་དེ་ལ་བརྟེན་པ་བདེ་བ་
མི་འབྱུང་། བདེ་བ་མེད་ནི་དེ་ལ་བརྟེན་པའི་བདེ་བ་མེད་ན། དེ་མེད་འགྱུར་སྟོང་
236-393



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་མི་འབྱུང་ངོ་
། །དེས་ན་བསྒོམ་ཡང་ན་སོ་གཞོན་པ་ནས་སྒོམ་དགོས་བྱ་བ་ཡང་
དེའོ། །འོ་ན་སོ་སོར་སྐྱེ་བའི་ནུས་པ་མེད་དམ་བྱས་པ་ནུས་པ་མེད་ཕྱིས་ལྟོས་དང་
བཅས་ནི་ཀུན་རྫོབ་བྱང་སེམས་མ་བདེ་བ་སྟེན་བདེ་བ་ལ་སྟོང་པ་བསྟེན། དེ་ཡང་
ལྷའི་རྣལ་འབྱོར་ལས་བདེ་བརྟེན་བསྐྱེད་པའི་རིམ་པ་ལ་བརྟེན་ནས་འབྱུང་ངོ་
། །
འོ་ན་གོང་ན་ཐིག་ལེ་བརྟེན་དེ་ལ་སྟོང་པ་བརྟེན་དེ་ཡང་ལྷའི་སྐུ་བསྐྱེད་པའི་
རིམ་པ་ཞིག་ལ་བརྟེན་ནས་འབྱུང་བ་དེ་དངོས་པོ་དང་མཚན་མ་དང་བཅས་པ་ཞིག་
ཡིན་ནམ་ཞེ་ན། དེ་ཕྱིར་སངས་རྒྱས་པ་དངོས་པོ་དང་མཚན་མ་དང་བཅས་པ་ལ་
ཡང་མིན་སྟོང་པ་ཆོས་སྐུའོ། །འོ་ན་སྟོང་པ་ཕྱང་ཆད་ཡིན་ནམ། དེ་ནི་དངོས་མེད་
ཚུལ་ཡང་མིན་སྟོང་པ་ཕྱུང་ཆད་ཀྱང་མིན། ཀུན་རྫོབ་ཙམ་དུ་ཞལ་ཕྱག་རྣམ་པ་
གཟུགས་ཅན་ཉིད་དུ་བྱུང་ངོ༌
། །མཆོག་ཏུ་བདེ་བ་གཟུགས་མེད་པ་ནི་དོན་དམ་དུ་
བདེ་སྟོང་དབྱེར་མེད། དེ་ཕྱིར་ནི་བདེ་སྟོང་དབྱེར་མེད་པ་དེའི་ཕྱིར། འགྲོ་ཀུན་
ལྷན་ཅིག་སྐྱེས་འགྲོ་བ་ཐམས་ཅད་ལྷན་ཅིག་སྐྱེས་པའི་ཡེ་ཤེས་བདེ་སྟོང་དབྱེར་
མེད་དོ། །རང་བཞིན་ལྷན་ཅིག་སྐྱེས་ཞེས་ནི་རང་བཞིན་གྱིས་ལྷན་ཅིག་སྐྱེས་པའི་
ཡེ་ཤེས་གཉུག་མ་སྡོད་མ་རྣལ་མ་ཞེས་བྱའོ། །རྣམ་པར་དག་པའི་སེམས་ཀྱིས་ནི།
སེམས་ཉིད་གཉུག་མ་སྐྱེ་མེད་དེ་བདེ་སྟོང་དུ་རྟོགས་ནའོ། །རང་བཞིན་མྱ་ངན་
འདས་ནི་སེམས་ཉིད་དེ་རང་བཞིན་གྱིས་མྱ་ངན་ལས་འདས་པ་ཞེས་བྱའོ། །ལྷའི་
རྣམ་པའི་གཟུགས་ཀྱིས་ནི་གདོད་མ་ནས་ཕོ་ཐམས་ཅད་ནི་དགྱེས་པ་རྡོ་ རྗེ་མོ་
ཐམས་ཅད་ནི་བདག་མེད་མའི་རང་བཞིན་གྱིས་ལུས་དེ་ལས་མ་འདས་སོ། །སྐྱེ་བ་
ཙམ་གྱིས་རྣམ་པར་ནི་གདོད་མ་ནས་ལྷའི་སྐུའི་ཞལ་ཕྱག་ཚུལ་དུ། སྐྱེ་བ་ཙམ་གྱིས་
རྣམ་པར་གནས་ནི་ཀུན་རྫོབ་ཏུ་སེམས་ཅན་ཐམས་ཅད་ལྷ་དང་ལྷ་མོའི་རང་
ར་བཞིན་
236-394



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནོ། །འོ་ན་སེམས་ཅན་ཐམས་ཅད་ཕོ་ཐམས་ཅད་ནི་ཧེ་བཛྲ་མོ་ཐམས་ཅད་ནི་
བདག་མེད་མའི་རང་བཞིན་དུ་འདུག་པས་སེམས་ཅན་ཐམས་ཅད་འབད་མེད་དུ་
གྲོལ་ལམ་ན། འོན་ཀྱང་བག་ཆགས་ཕལ་པོས་ནི་ཉོན་མོངས་གློ་བུར་བས་སྒྲིབས་
ཏེ། ནམ་མཁའ་ཡེ་ནས་དངས་པ་ལ་སྤྲིན་གྱིས་བསྒྲིབས་པ་བཞིན་སེམས་ཅན་
གདོད་མ་ནས་སྟོང་ཉིད་ཡིན་པ་ལ་བག་ཆགས་ཀྱིས་བསྒྲིབས་སོ། །
ད་ནི་གདུལ་བྱའི་བག་ཆགས་སྦྱང་བའི་དོན་དུ་རིགས་མཐུན་གཉེན་པོར་
གཏང་བ་འཐད་པ་དང་བཅས་པ་ནི། འོ་ན་སེམས་ཅན་ཐམས་ཅད་འབད་མེད་དུ་
གྲོལ་ལམ་བྱས་པ་ལ་རྣམ་རྟོག་གློ་བུར་བས་སྒྲིབ་ཟེར། རྣམ་པར་རྟོག་པ་སྦྱོང་
ལུགས་མི་མཐུན་ཏེ། ཕ་རོལ་དུ་ཕྱིན་པ་རིགས་མི་མཐུན་ལམ་དུ་བྱེད་པ་དང་
།
གསང་སྔགས་རིགས་མཐུན་ལམ་དུ་བྱེད་པའོ། །
དང་པོ་འདོད་ཆགས་སྐྱེ་ན་མི་སྡུག་པ །གཏི་མུག་སྐྱེ་ན་རྟེན་འབྲེལ། ཞེ་
སྡང་སྐྱེས་ན་བྱམས་པ་སྒོམ་པའོ། །གསང་སྔགས་ནི་རིགས་མཐུན་ལམ་དུ་བྱེད་པ་
སྟེ། འདོད་ཆགས་ཀྱིས་འདོད་ཆགས་ འ དག །ཞེ་སྡང་གིས་ཞེ་སྡང་འདག །དྲི་
མས་དྲི་མས་འཁྲུ། ཁྱི་གུས་ཁྱི་གུ་བྱིན་པར་གཞི་མི་སྤང་པར་བསྒྱུར་དུ་བཏུབ་བམ་
ན། དུག་གི་དུམ་བུ་བཙན་དུག་ནད་ཅིག་གིས། སྐྱེ་བོ་ཐམས་ཅད་འཆི་དུག་སྔགས་
མ་ཤེས་པ་འཆི། དུག་གི་དེ་ཉིད་ཤེས་ན་ནི་བརྩན་དུག་གི་སྔགས་ཤེས་པས། དུག་
གིས་དུག་ནི་འབིགས་ནི་སྔགས་ཤེས་པས་ལྷག་པ་དང་སྙིང་རླུང་ཅན་གྱི་སྨན་དུ་
འགྲོ། ཡང་ཇི་ལྟར་རླུང་གིས་ཟིན་པ་རླུང་ནད་ཅན་རླུང་ལངས་པའོ། །མོན་སྲན་
གྲེའུ་བཟའ་བ་གང་ཟག་ཤ་ཆང་ཟ་ཟ་བ་ལ་རླུང་ལངས་པ་ལ་རླུང་བཅོས་ཅི་བྱས་
ཀྱང་མ་ཕན་པ་ལ། སྲན་ཆུང་ཐུག་པ་རླུང་ལ་གནོད་པས་སླར་ ཡེན་དུ་བཅུག་
236 -395



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཅོས་ཟི་ཙམ་བྱས་པས། (རླུང་ཡན་དུ་བཅུག །གཟོད་རླུང་བཅོས་བྱས་ན་དྲག་
ནས་འགྲོ།) བཟློག་པའི་སྨན་ཡིན་ནོ། །རླུང་གིས་རླུང་ལ་བསྣུན་པར་བྱེད། རྣམ་
རྟོག་པ་ནི་འདོད་ཆགས་ཀྱིས་འདོད་ཆགས་འདག་པ་ལ་སོགས་པའོ། །སྲིད་པ་
ཉིད་ཀྱིས་སྲིད་པ་འདག་ནི་སྣོད་བཅུད་ལྷར་བསྒོམ་པའོ། །
ཇི་ལྟ་རྣ་བར་ཆུ་སོང་ནི་རྣ་བའི་བུག་པར་ཆུ་ཐིགས་པ་གཅིག་སོང་བ་ལ་
སྤྲུགས་བརྡབས་པས་མ་ཕྱིན་ན། ཆུ་ཉིད་ཀྱིས་ནི་དགུག་ནི་སླང་ཆུར་མེར་གྱིས་
བཀང་ནས་སྤྲུགས་པས་ཆུ་རྒྱུ་ཕྱིར་འོང་པའོ། །དེ་བཞིན་དངོས་པོའི་རྣམ་རྟོག་
ཀྱང་། །རྣམ་པར་ངེས་པ་ནི་རྣམ་རྟོག་གིས་རྣམ་རྟོག་སྦྱང་ངོ༌
། །དཔེར་ན་མེ་ཡིས་
ཚིག་ནི་མེས་ ཚིག་ པ་ལ་ཆུས་བཀྲུས་མར་ གསར་ པ་ དཀར་པོས་བྱུགས། སླར་
བཞིན་མེ་ཡིས་ནི་རྨ་དེ་མེ་ལ་བདུགས་པར་སོང་ན། དེ་བཞིན་འདོད་ཆགས་འདོད་
ཆགས་ཅན། འདོད་ཉིད་ཀྱིས་འདོད་ཆགས་འདག་པའོ། །དེ་བཞིན་དུ་གུར་ལེའུ་
བརྒྱད་པ་ནས་ཀྱང་འོང་ངོ༌། །སྐྱེ་བོ་མི་བཟད་པ་ནི་ཉོན་མོངས་པ་དུག་ལྔ་དུག་
གསུམ་མོ། །གང་དང་གང་གིས་ནི་ཞེ་སྡང་ལ་སོགས་པ་གང་ཞེན་པས་བཅིང་
།
ཐབས་དང་ནི་སྒོམ་པའི་དེ་ཉིད་ནི་ཉོན་མོངས་པའོ། །སྲིད་པ་ནི་འཁོར་བར་སྐྱེ་
བའི་རྒྱུ་ལས་གྲོལ་བའོ། །དེ་ལ་བླ་མ་ལྷོ་པ་གདམ་ངག་གི་གནད་སྦྱང་བའི་བཤད་
པ་ཞིག་གསུངས་ཏེ། སྐྱེ་བོ་ནི་འོ་སྐོལ་རང་ངོ་
། །མི་བཟད་པའི་ལས་ནི་ད་ལྟའི་ཐ་
མལ་པའི་རྣམ་པར་རྟོག་པ་མི་དྲན་དགུ་དྲན་འདི། །གཉིད་འཐུག་པོ་ཉལ་བ་འདི། །
རྨི་ལམ་མང་པོ་ཟིང་གིས་རྨི་བ་དེ། །ཐ་མལ་པའི་བུད་མེད་དང་སྙོམས་འཇུག་བྱེད་
པོ་དེ་སྐྱེ་བོ་མི་བཟད་པའི་ལས་ཞིག་ཡིན་ཏེ་བཞིའོ། །
གང་དང་གང་གིས་འཆིང་འགྱུར་ནི་ཐ་མལ་གྱི་རྣམ་རྟོག་མི་དྲན་དགུ་དྲན་
236-396



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གྱིས་ཀྱང་འཆིང་། གཉིད་འཐུག་པོས་ཀྱང་འཆིང་། རྨི་ལམ་རྨི་བས་ཀྱང་འཆིང་།
ཐ་མལ་གྱི་བུད་མེད་དང་སྙོམས་འཇུག་གིས་ཀྱང་འཆིང་ངོ༌
། །ཐབས་དང་བསྒོམ་
པའི་ཐབས་དང་བཅས་ནའོ། །དེ་ཉིད་ཀྱིས་སྲིད་པའི་འཆིང་བ་ལས་གྲོལ་འགྱུར་
ནི། ཐ་མལ་གྱི་རྣམ་རྟོག་མི་དྲན་དགུ་དྲན་འདི་སྦྱང་གཞི། དེའི་སྦྱོང་བྱེད་དུ་གཏུམ་
མོ་ལ་བརྟེན་པའི་ཕྱག་རྒྱ་ཆེན་པོའི་དོན་སྒོམས་པའི་ཐབས་དང་བཅས་ན། ཐ་མལ་
པ་དེ་ཉིད་ཀྱིས་སྲིད་པའི་འཆིང་བ་ལས་གྲོལ་བར་འགྱུར་རོ། །གཉིད་འཐུག་པོ་
སྦྱང་གཞི་དེའི་སྦྱོང་བྱེད་དུ་གཉིད་དང་བསམ་གཏན་བསྲེ་བའི་ཐབས་དང་བཅས་
ན་གཉིད་དེ་ཉིད་ཀྱིས་སྲིད་པའི་འཆིང་བ་ལས་གྲོལ་བར་འགྱུར་རོ། །རྨི་ལམ་མང་
པོ་རྨི་བ་དེ་སྦྱང་གཞི་དེའི་སྦྱོང་བྱེད་དུ་རྨི་ལམ་དང་བསམ་གཏན་བསྲེ་བའི་ཐབས་
དང་བཅས་ན་རྨི་ལམ་དེ་ཉིད་ཀྱིས་ཀྱི་སྲིད་པའི་འཆིང་བ་ལས་གྲོལ་བར་འགྱུར་རོ། །
ཐ་མལ་པའི་བུད་མེད་དང་སྙོམས་པར་ཞུགས་པ་དེ་སྦྱང་གཞི་དེའི་སྦྱོང་
བྱེད་དུ་ལས་ཀྱི་མུ་ཏྲ་བསྟེན་པའི་ཐབས་དང་བཅས་ན་བུད་མེད་དེ་ཉིད་ཀྱིས་སྲིད་
པའི་འཆིང་བ་ལས་གྲོལ་བར་འགྱུར་རོ། །ཆགས་པས་ནི་རང་ཀ་མའི་ཆགས་པ་
ཐམས་ཅད་དང་འཇིག་རྟེན་འཆིང་ཡོ་ག་བ་ཐམས་ཅད་འཆིང་བ་དེའོ། །འདོད་
ཆགས་ཉིད་ཀྱིས་གྱི་ནི་རྣམ་པར་གྲོལ་འགྱུར་འདོད་ཆགས་ཉིད་ཀྱིས་འདོད་ཆགས་
རྣམ་པར་གྲོལ་བར་འགྱུར་རོ། །ཞེ་སྡང་གིས་ནི་ཞེ་སྡང་འདག་པའོ། །བཟློག་པའི་
སྒོམ་པ་འདི་ཉིད་ནི་ཉོན་མོངས་པ་རང་ཀ་ལམ་དུ་བྱེད་པའོ། །རིགས་མཐུན་ལམ་
དུ་འཁྱེར་བའོ། །སངས་རྒྱས་མུ་སྟེགས་ནི་ཉན་ཐོས་རང་སངས་རྒྱས་ཕ་རོལ་དུ་
ཕྱིན་པའི་ཐེག་པ། བྱ་བ་སྤྱོད་པ་རྣལ་འབྱོར་རྒྱུད་ཡོ་ག་མན་ཆོད་ཀྱིས་མི་ཤེས་
པའོ། །
236 397



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ད་ནི་རིགས་ལ་ཞེན་པ་མེད་པ་རིགས་ཀྱི་དབྱེ་བ་ནི། དོན་དམ་པར་རིགས་
ཞེས་བྱ་བ་གཅིག་དུའང་མ་ཞེན་སྟོང་ཉིད་དུ་རོ་གཅིག་པ་ནི། འབྱུང་བ་ལྔའི་རང་
བཞིན་ནི་ཕ་མ་གཉིས་སྙོམས་འཇུག་ལ་འབྱུང་བ་ལྔ་ཡོད། ཀུན་དུ་རུ་ལས་སྔར་
སྙོམས་འཇུག་དུས་སུའོ། །དགའ་བ་ཆེན་པོ་གཅིག་ཉིད་ལས། སེམས་ཉིད་གཅིག་
པུ་ལས། དབྱེ་ བ་ལྔར་ རིགས་ལྔར་འབྱུང་བ་ལྔའོ། །མདོར་བསྟན་པའོ། །རྒྱས་
པར་བཤད་པ་ལ། བྷེ་ལ་ཀ་ཀོ་ལ་སྦྱོར་བས་ནི། ཕ་མ་གཉིས་སྙོམས་འཇུག་དུས་
སུའོ། །རེག་པས་སྲ་བའི་ཁུ་ཁྲག་གཉིས་ལ་སྲ་བ་སའི་ཆོས་མོད་པ་དང་གཅིག །
སྲ་བ་གཏི་མུག་ཆོས་ནི་ཉོན་མོངས་པ་གཏི་མུག་འབྱུང་བས་ས་དེ་རང་སྦྱང་གཞིའོ། །
སྦྱོང་བྱེད་གཏི་མུག་རྣམ་པར་སྣང་མཛད་དུ་བྱུང་པའོ། །དེ་བཞིན་དུ་སྦྱང་གཞི་རེ་རེ་
སྦྱོང་བྱེད་རེ་རེར་སྦྱང་བའོ། །
རིགས་ལྔ་པོ་དེ་རྣམས་ཀྱང་བསྡུ་ན་སེམས་ནི་ཆེན་པོ་གཅིག་རིགས་གཅིག་
ཏུ་འདུས། རིགས་ཅིག་པོ་དེ་ལས་དབྱེ་ན། འདོད་ཆགས་ལ་སོགས་སྦྱང་གཞི་ཉོན་
མོངས་པ་ལྔ་འབྱུང་བ་ལྔ། སྦྱོང་བྱེད་སངས་རྒྱས་ལྔར་རིགས་ལྔ་དང་ཡེ་ཤེས་ལྔར་
འགྱུར། དེ་ནི་རིགས་ལྔ་ཡེ་ཤེས་ལྔ། དང་པོ་དེ་བསྡུ་ན་རང་བཞིན་གཅིག་ལྷན་
ཅིག་སྐྱེས་པའི་ཡེ་ཤེས་སུ་རོ་གཅིག །དེ་ལས་ལྔ་པོ་དེ་ལ་དབྱེ་ན་རིགས་གཅིག་པ་
དེ་ལས་དེ་བཞིན་གཤེགས་པའི་རིགས་དང་རྡོ་རྗེའི་རིགས་དང་རིན་པོ་ཆེའི་རིགས་
ལ་སོགས་པ། རིགས་ཀྱི་ཚོགས་ལས་རེ་རེ་ལས་རིགས་དུ་མར་དབྱེར་བཏུབ་པས།
དེ་རྣམས་རིགས་ནི་རྣམ་པ་བརྒྱ་ལ་སོགས་པའོ། །སྟོང་ཕྲག་དུ་མར་བསྐྱེད་དེ་ལ་
ལྔ་ལྔར་ཕྱེ་བས་སྟོང་ཕྲག་དུ་མ་ན་ཕར་དབྱེ། དེ་རྣམས་ལའང་འབུམ་ཕྲག་ལ་
སོགས་པར་དབྱེར་བཏུབ། དེ་ལས་གང་ག་ཀླུང་བཅུའི་བྱེ་སྙེད་རྣམས་ན་ ཕར་
236-398



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དབྱེའོ། །དེ་ལས་བྱེ་བའི་ རིགས་ན་ཕར་དེ་ལས་ རིགས་ལ་གྲངས་མེད་རིགས་
རྣམས་ཉིད། མཆོག་ཏུ་བདེ་བ་བདེ་སྟོང་དུ་གཅིག་དེ་ལས་དབྱེ་ན་གྲངས་མེད་ན་
ཕར་ དབྱེའོ། །དེ་ཕྱིར་འདི་ དག་ རང་བཞིན་ཆོས་ཉིད་སྤྲོས་བྲལ་དུ། བདེ་ཆེན་
མཆོག་ཏུ་ནི་དེ་རྣམས་བསྡུ་ན་བདེ་སྟོང་དབྱེར་མེད་དུ་ལྷན་ཅིག་སྐྱེས་པ་གསང་
ཆེན་རིགས་གཅིག་ཏུ་བསྡུའོ། །དོན་ལ་དབྱེ་ན་མང་པོར་བཏུབ་བསྡུ་ན་གསང་ཆེན་
རིགས་གཅིག་ཏུ་འདུས་དོན་དམ་པར་རིགས་བྱ་བར་མ་ཞེན་ནོ། །དེ་ལྟར་ལེའུ་
གཞུང་ལ་དོན་དྲི་བ་དང་ལན་གཉིས་སུ་བྱས་སོ། །
ད་ནི་ལེའུའི་མཚན་ནི། ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ལྷ་མོ་
བཅོ་ལྔའོ། །དྲ་བ་ནི་གཙོ་འཁོར་འབྲེལ་བ། སྡོམ་པ་བསྐྱེད་རྫོགས་དབྱེར་མེད་
དུའོ། །དངོས་གྲུབ་གཏན་ལ་དབབ་པ་ནི་བརྟག་པ་དང་པོར་བསྐྱེད་རྫོགས་སྒོམ་
པ་དང་བརྡ་དང་སྤྱོད་པ་ལ་སོགས་པ་བྱས་པས། གང་ཟག་བརྩོན་འགྲུས་ཅན་དུས་
ཚོད་འདི་ཙམ་ན་སངས་རྒྱ་བྱ་བས་མ་བྱུང་
། དེ་འདིར་ཟླ་བ་གསུམ་དང་ཞག་བདུན་
ན་ སངས་ རྒྱུ་བར་ གཏན་ལ་ཕབ་པའོ། །ལེའུ་ནི་གཞུང་གཅོད་ཅིང་སྐྱོང་བའོ
། །
གཉིས་པ་ནི་གྲངས་སོ། །གསལ་བའི་སྒྲོན་མེ་ལས་ལེའུ་གཉིས་སོ།། །།
༈ ད་ནི་བརྟག་པ་གཉིས་པའི་ལེའུ་གསུམ་པ་འདིས་བརྟག་པ་དང་པོའི་
ངེས་པ་སྟེར་བ་སྟེ། དེ་ལ་ངེས་པ་སྟེར་བ་བྱ་བའི་གོ་བ་ནི་བརྟག་པ་དང་པོའི་སྡོམ་
པ་དང་དབང་བཞི་དང་དགའ་བ་བཞི་དང་སྐད་ཅིག་མ་བཞི་ལ་སོགས་པ་བཤད་
པ་ལ། ཡང་འདིར་བསྐྱར་ནས་ནན་ཆགས་སུ་བཤད་པ་ལ་ངེས་པ་སྟེར་བ་ཞེས་བྱ་
སྟེ། དེ་ཡང་དཔེར་ན་མི་གཅིག་ལས་འཕྲིན་བཏང་བའི་དུས་སུ་འདི་ལ་འདི་སྐད་
ཀྱིས་ཟེར་ནས་ཁོས་གོང་བཞིན་དུ་ནན་ཆགས་བྱེད་པ་ལྟར། འདིར་ཡང་ཤེས་
236 -399



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཞིན་དུ་འཆད་པ་ངེས་ཤེས་བསྐྱེད་པར་བྱེད་པས་ངེས་པ་སྟེར་བའི་ལེའུའོ། །
དེ་ལ་ལེའུ་འདི་ལ་གཉིས་ལས། གཞུང་དེ་ལ་གཉིས་ལས་མཚམས་སྦྱར་
སྔོན་དུ་འགྲོ་བས་སྡོམ་པ་ལ་སོགས་པའི་དོན་མདོར་བསྟན་པ་ནི། དེ་ནས་ནི་ལེའུ་
གཉིས་ པ་བཤད་པའི། །རྡོ་ རྗེ་ཅན་གྱིས་ནི་སྟོན་པ་དྲུག་པ་རྡོ་ རྗེ་ འཆང་། རྣལ་
འབྱོར་མ་རྣམས་ལ་ནི་ཧེ་བཛྲའི་འཁོར་བདག་མེད་མ་ལ་སོགས་པ་མཁའ་འགྲོ་མ་
རྣམས་ཀྱི་ངོར་བྱས་ནས། རྒྱུད་ཐམས་ཅད་སྤྱིར་གསང་བ་འདུས་པ་ལ་སོགས་པའི་
རྒྱུད་སྡེ་བཞི་པོ་ཐམས་ཅད། གླེང་གཞི་ནི་རྒྱུད་དེ་རྣམས་ཀྱི་འོག་ན་ནི་ད་ན་ཞེས་བྱ་
བ་འདི་སྐད་ཞེས་བྱ་བ་ཡོད་དེ་འདི་སྐད་ནི་ཨེ་ཝཾ་སྟེ། སམ་བུ་ཏོད་ནས་དམ་ཆོས་
ཀུན་གྱི་ཐོག་མར་ནི། །དེ་ཕྱིར་ཨེ་ཝཾ་བརྗོད་པར་བྱ། །ཆོས་ཐམས་ཅད་ཀྱི་འོག་ན་
ཨེ་ཝཾ་བདེ་སྟོང་གནས་སོ། །ཞེས་བྱ་བའི་ཐབས་ནི་དེ་ལྟ་བུའི་ཨེ་ཝཾ་གྱི་ཐབས་
ཞིག་བཀའ་སྩལ་ཞེས་སོ། །ཡང་བླ་མ་ལྷོ་པ་འདི་རང་ལ་བཅར་བའི་བཤད་པ་
ཞིག་གསུངས་ཏེ། རྒྱུད་ཐམས་ཅད་ནི་བརྟག་པ་དང་པོ། གླེང་གཞི་ནི་ནཱ་ད་ཞེས་
པའི་སྒྲས་གླེང་གཞི་ལ་འགྲོ་ངེས་པ་སྟེར་བ་ལ་འགྲོ་བས་ངེས་པ་སྟེར་བའོ། །ཞེས་
བྱ་བའི་ཐབས་བཀའ་སྩལ་དེ་ལྟ་བུའི་བདེ་སྟོང་གི་ངེས་པ་སྟེར་བ་དེ་རང་ལུས་དང་
གཞན་ལུས་རྣམ་པ་གཉིས་ཀྱིས་དངོས་པོའི་གཤིས་དེ་རྟོགས་པར་བྱེད་པའི་ཐབས་
ཞིག་བཀའ་སྩལ་ཏོ། །
སྡོམ་པ་དང་ནི་སྡོམ་པའི་དེ་སྡོམ་པའི་དབྱེ་བ་ཞེས་པ་ངེས་པ་སྟེར་བ་དང་།
དབང་དང་ཡང་ནི་ལེའུ་དང་པོའི་དབང་རྣམ་པ་བཞི་བཤད་པའི་ངེས་པ་སྟེར་བ་
དང་། དེ་བཞིན་དགོངས་པའི་སྐད་ཉིད་ནི་དང་པོའི་ལེའུ་བདུན་པར་གང་ཞིག་
སོར་མོ་ལ་སོགས་པ་ལུས་ཀྱི་བརྡའི་སྐབས་ནས། དེ་ལ་རྣལ་འབྱོར་མས་སྨྲས་པ།
236 -400



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཞེས་པས་ངག་གི་བརྡའོ། །དགའ་དང་སྐད་ཅིག་དབྱེ་བ་དང་ནི་བརྟག་པ་དང་པོའི་
ལེའུ་དང་པོ་བརྒྱད་པ་བཅུ་པའི་དགའ་བ་བཞི་དང་སྐད་ཅིག་མ་བཞིའོ། །གཞན་
ཡང་བཟའ་བ་ལ་སོགས་པ་ནི་དང་པོའི་ལེའུ་བདུན་པའི་རྒྱལ་མཚན་དང་ནི་དང་
བཅུ་གཅིག་པའི་མཐའི་ཤ་དང་ལ་སོགས་པའི་ངེས་པ་སྟེར་བ་ཞིག་བཤད་དོ། །
ད་ནི་ལན་རྒྱས་པར་བཤད་པ་ལ་དགུ་ཡོད་པ་ལས། དང་པོ་སྡོམ་པའི་ངེས་
པ་སྟེར་བ་ནི། དེ་ནི་སྤྱིར་སྡོམ་པ་ལ་སོགས་པའི་དོན་ལ་ནི། སྡོམ་པའི་དོན་བཀར་
ནས་སྟོན་པའོ། །སྡོམ་པ་ནི་སམ་བྷ་ར་བདེ་སྟོང་སྡོམ་པའི་དོན་བཀའ་སྩལ་པ།
སངས་རྒྱས་ཀུན་ནི་དུས་གསུམ་བྷུ་དྷ་རིགས་ལྔ་པོ་ཀུན། སྡོམ་པ་ནི་སྣང་གྲགས་
ཆོས་སམ་རིགས་ལྔ་ལ་སོགས་པ་ཟག་མེད་དུ་རོ་གཅིག་པས། ཨེ་ནི་སྟོང་པའོ། །
ཝཾ་ནི་བདེ་བ། རྣམ་པར་རབ་ཏུ་གནས་ནི་དུས་གསུམ་བུདྷ་བདེ་སྟོང་དབྱེར་མེད་
ལས་མ་འདས་པའོ། །འོ་ན་དེ་གང་ལས་ཤེས་ན་ཨེ་ཝཾ་རྣམ་པ་བདེ་སྟོང་དེ་བདེ་
ཆེན་པོ་ནི་དེ་ཡང་དབང་གསུམ་པ་དེ་ཚ་མ་མྱོང་པ་ལ་མྱོང་པར་བྱེད་པ་ལྟ་བུ་ཡིན་
བཞི་པ་ཚ་མྱོང་ནས་བཤད་པ་དང་འདྲ་སྟེ། ཨེ་ནི་སྟོང་པ་ཝཾ་ནི་བདེ་སྟོང་
། བདེ་
སྟོང་དེ་དབང་བསྐུར་གྱི་དུས་སུ་ཤེས་པར་འགྱུར་རོ། །ཡང་བདེ་སྟོང་དེ་རང་གི་
ལུས་ཀྱི་དབང་དུ་ན། ཨེ་ནི་ལྟེ་བ་སྤྲུལ་པ། ཝཾ་ནི་སྤྱི་བོ་བདེ་བ་ཆེན་ནོ། །གཞན་
ལུས་ཀྱི་དབང་དུ་ན། ཨེ་ནི་ལས་ཀྱི་མུ་ཏྲའི་ཆོས་འབྱུང་གྲུ་གསུམ་པ། ཝཾ་ནི་ཐབས་
ཀྱི་རྡོ་རྗེའོ། །དབང་ཁ་ཡང་དག་ཤེས་པར་ནི་བདེ་སྟོང་ཟག་པ་མེད་པའི་དོན་བདེ་
སྟོང་དེ་བླ་མ་དབང་བསྐུར་བའི་དུས་སུ་ཤེས་ཀྱི་གཞན་དུ་ཤེས་པ་མ་ཡིན། དེ་ལྟར་
ཡང་། གཞན་གྱིས་བརྗོད་མིན་ལྷན་ཅིག་སྐྱེས་ཞེས་པ་ལ་སོགས་པས་ཤེས་སོ། །
ད་ནི་མཁའ་འགྲོ་མའི་ཨེ་ཝཾ་སྟོན་ཏེ། དོན་ལ་སངས་རྒྱས་ཀྱི་ཨེ་ཝཾ་དེས་ནི་
236 ---401



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཞི་དངོས་པོའི་གནས་ལུགས་ཀྱི་དོན་དེ་མ་རྟོགས་པ་རྟོགས་པར་བྱེད་པ། མཁའ་
འགྲོ་མ་རྣམས་ཀྱི་ཨེ་ཝཾ་འདིས་རྟོགས་པ་དེ་རྒྱུན་བསྲིང་པའི་དོན་དུ་ཐབས་ཁྱད་
པར་ཅན་བསྐྱེད་རྫོགས་ལ་བརྟེན་ནས་བསྒོམ་པ་སྟེ། ཚིགས་བཅད་གཉིས་པོ་
འདིས་རང་གིས་གང་ཟག་ཅིག་གིས་ཆ་རྐྱེན་དུ་སློངས་པའོ། །དེ་ནས་ནི་སྟོན་
དྲུག་པ་རྡོ་རྗེ་འཆང་གིས་གསུངས་པའི་དེ་ནས་སོ། །མཁའ་འགྲོ་མ་རྣམས་ཀྱིས་
ཞེས་པ་ནི་བཅོམ་ལྡན་འདས་ཀྱིས་གོང་དུ་རྣལ་འབྱོར་མ་རྣམས་རྒྱུད་ཐམས་ཅད་
ཀྱི་གླེང་གཞི་བཀའ་སྩལ་པ་གསུངས་ནས་ཨེ་ཝཾ་གྱི་དོན་དེ་བདག་ཅག་མཁའ་འགྲོ་
མ་རྣམས་ལ་གསུང་པ་སྐད་གསུངས་ན། འདིར་སངས་རྒྱས་ཀུན་གྱི་སྡོམ་པ་ནི་ལ་
སོགས་ པས་ སངས་རྒྱས་ཐམས་ཅད་ ཀྱི་ ཨེ་ཝཾ་བཤད་པ་དེ། བདག་ཅག་རྣལ་
འབྱོར་མ་རྣམས་ལ་ཨེ་ཝཾ་བདེ་སྟོང་དོན་དེ་ཐུགས་མི་བརྩེ་ན་མི་གནང་ངམ། འོན་
ཏེ་བདག་ཅག་རྣལ་འབྱོར་མ་རྣམས་ལ་སྡོམ་པ་ཨེ་ཝཾ་དོན་མེད་པ་ལྟ་བུ་ཅིག་ཡིན་
སྙམ་ནས་འདྲི་བའོ། །བཅོམ་ལྡན་འདས་ནི་རྒྱུད་ཀྱི་སྟོན་པ་དྲུག་པ་རྡོ་རྗེ་འཆང་ལ་
བོས། རྡོ་རྗེ་སེམས་དཔའ་ནི་དྲུག་པ་རྡོ་རྗེ་འཆང་ཚིག་འདི་སྐད་ཅེས་གསོལ་ཏེ། །
ཞེས་སོ། །
བཅོམ་ལྡན་འདས་ནི་སྤང་བྱ་ཉོན་མོངས་པ་བཅོམ་པའི་སྒོ་ནས། སྟོན་པ་
ནི་ཐམས་ཅད་ཀྱི་ཐུན་མོང་དུ་བོས། འགྲོ་བའི་བླ་མ་ནི་ཁྱད་པར་དུ་སྔགས་ཀྱི་སྲི་
ཞུ་ཁྱད་པར་ཅན་གྱི་སྒོ་ནས་བོས། མཁའ་འགྲོ་མའི་སྡོམ་པ་ཉིད་ནི་བདག་ཅག་
མཁའ་འགྲོ་མ་རྣམས་ཀྱི་སྡོམ་པ་ཨེ་ཝཾ་འདིའོ། །ཨེ་ཝཾ་རྣམ་པ་ཅི་ཞེས་ནི་བདེ་སྟོང་
དེ་མེད་དམ་ཐུགས་མི་བརྩེ་ནས་མི་གནང་ཅི་ལ་ཟེར། དེ་བཅོམ་ལྡན་འདས་ཀྱིས་
རིམ་པ་ཇི་ལྟར་ལགས་པ་བཞིན་དུ་བཤད་དུ་གསོལ་ཞེས་པའོ། །བཅོམ་ལྡན་
236 -402



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདས་ཀྱིས་ནི་ལན་ནོ། །ལན་འདི་ལ་གསུམ་དུ་གསུང་ཏེ། ཨེ་ཝཾ་གཉིས་པོ་འདི་
རང་ལ་གང་ཟག་ཅིག་གི་ཆ་རྐྱེན་ཚང་པ་གོང་དུ་བཤད་དོ། །ཨེ་ཝཾ་འདི་ལ་རང་
བཞིན་གྱི་ཨེ་ཝཾ། གནས་པའི་ཨེ་ཝཾ། རྟོགས་པའི་ཨེ་ཝཾ་མོ། །རང་བཞིན་གྱིས་ཨེ་
ཝཾ་ནི་སངས་རྒྱས་ཐམས་ཅད་ཀྱང་ཨེ་ཝཾ་བདེ་སྟོང་དབྱེར་མེད་ལས་མ་འདས།
སེམས་ཅན་ཐམས་ཅད་ཀྱང་བདེ་སྟོང་དབྱེར་མེད་ལས་མ་འདས། འོ་ན་ཁྱད་མེད་
དམ་ཞེ་ན། རྣམ་པ་རྟོག་པ་སྤངས་པ་མ་སྤངས་པ་ཡིན་ཏེ། སེམས་ཅན་རྣམ་རྟོག་
མ་སྤངས་སངས་རྒྱས་རྣམ་རྟོགས་སྤངས་ཨེ་ཝཾ་ལ་ཁྱད་མེད་དོ། །
གནས་པའི་ཨེ་ཝཾ་ནི་ སེམས་ཅན་ཐམས་ཅད་ཀྱི་ལུས་ཀྱིས་འཁོར་ལོ་
བཞིའི་རྩ་བདུད་ན་ཕ་མ་གཉིས་ཀྱི་ཁུ་ཁྲག་གི་ཐིག་ལེ་བཞི་ལ་བརྟེན་ནས་ཨེ་ཝཾ་
བདེ་སྟོང་གནས་པའོ། །རྟོགས་པའི་ཨེ་ཝཾ་ནི་ཆགས་ཅན་གྱིས་གཞན་ལུས་ལས་
ཀྱི་ ཕྱག་རྒྱ་ལ་ བརྟེན་ཆགས་བྲལ་ གྱིས་ རང་ལུས་ ཐབས་ལྡན་ལ་བརྟེན་ནས་
བསྒོམས་པས་ཨེ་ཝཾ་དངོས་པོ་གཤིས་བདེ་སྟོང་གཉིས་མེད་ཤར་བ། དེ་ལས་གང་
ཟག་ཆགས་པ་དང་བཅས་པ་ཞིག་གི་དབང་དུ་ན། ཨེའི་ཆ་བྱད་ནི་ལས་ཀྱི་མུ་ཏྲའི་
ཆོས་འབྱུང་ཟུར་གསུམ་པའོ། །བཟང་པོ་ནི་ཆོས་འབྱུང་དེས་དོན་སྟོང་ཉིད་མཚོན་
པ། དབུས་སུ་ནི་པད་མའི་ཝཾ་གྱིས་རྣམ་པར་བརྒྱན་ནི་ཐབས་ཀྱི་རྡོ་རྗེ་བདེ་བ་
མཚོན་པའོ། །རྣམ་པར་བརྒྱན་ནི་སྙོམས་འཇུག་གོ །བདེ་བ་ཐམས་ཅད་ཀྱི་ནི་
གནས་ནི་དེར་ལས་རྒྱ་ལ་བརྟེན་ནས་རྡོ་རྗེ་པད་མ་བརླབས། སྙོམས་འཇུག་ལུས་
ཀྱི་འཁྲུལ་འཁོར་རྣམ་པ་དྲུག་གིས་བྱང་སེམས་ཕབ་ནས་བཟུང་བའི་དུས་སོ། །
ཀུན་རྫོབ་བྱང་སེམས་ལ་བརྟེན་ནས་དོན་དམ་ལྷན་ཅིག་སྐྱེས་པའི་ཉམས་མྱོང་དེ་
ལ་རྣམ་རྟོག་ཐམས་ཅད་འགགས་པའི་སྒོ་ནས་སངས་རྒྱས་ཞེས་བྱ། ཉམས་མྱོང་དེ་
236 -403



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ལ་དགོས་འདོད་ཐམས་ཅད་འབྱུང་བའི་སྒོ་ནས་རིན་པོ་ཆེ་ཞེས་སོ། །རྡོ་རྗེ་དེང་
པད་མ་ཁ་སྦྱར་བའི་སྒོ་ནས་ཟ་མ་ཏོག་ཞེས་བྱའོ། །
ཡང་གང་ཟག་དང་ཆགས་པ་དང་བྲལ་བའི་དབང་དུ་ན། དང་པོ་ལུས་
བཅོས་ནས་ལྟེ་བའི་ཨ་ཤད་ཀྱི་རྣམ་པ་ལྟ་བུ་རྩ་མདུད་གྲུ་གསུམ་པའི་ནང་ན་ཡོད་
པ་ལ་ཨེའི་ཆ་བྱད། བཟང་པོ་ལ་ནི་རྩ་མདུད་དེས་སྟོང་ཉིད་མཚོན་པས། དབུས་
སུ་ནི་བདེ་ཆེན་གྱིའོ། །ཝཾ་གྱིས་རྣམ་པར་བརྒྱན་ནི་སྤྱི་བོ་ན་བྱང་ཆུབ་སེམས་ཀྱི་
ཐིག་ལེ་ཧཾ་དཀར་པོ་མགོ་ཐུར་དུ་བསྟན་པ་ཐབས་བདེ་བ་མཚོན་པའོ། །དེར་ལྟེ་བ་
སྤྲུལ་པ་ནས་གཏུམ་མོ་ཡེ་ཤེས་མེ་སྦར་སྤྱི་བོ་བདེ་ཆེན་ཧཾ་དཀར་པོ་ལས་བདུད་རྩི་
བྱང་ཆུབ་སེམས་ཉུངས་ཀར་རཾ་སྲན་རྡོག་ཙམ་ཕྲ་ལ་ལ་ཕབ་པས་བདེ་ལ་མི་རྟོག་
པའི་ཉམས་སྐྱེས་པས་བདེ་བ་ཐམས་ཅད་ཀྱི་དོན་ནི་ཨ་ཧཾ་གཉིས་པོ་
པོ་དེ་སྦྱོར་བ་
བྱས་པས། བདེ་བ་བསྐྱེད་པའི་ གཞིར་གྱུར་པའོ། །དེའི་དུས་ཀྱི་ཉམས་མྱོང་ དེ་
རྟོགས་འགགས་པ་སངས་རྒྱས། སྐྲ་དཀར་དང་གཉེར་མ་མེད་པ་ལ་སོགས་པ་
དགོས་འདོད་འབྱུང་བས་ནོར་བུ་རིན་ཆེན། ལྟེ་བ་དང་སྤྱི་བོ་གཉིས་སུ་ཁ་སྦྱར་
བའི་སྒོ་ནས་ཟ་མ་ཏོག་གོ །འོ་ན་དེ་གང་གི་སྒོ་ནས་རྟོགས་པར་འགྱུར་ན།
གཉིས་པ་དགའ་བ་བཞི་དང་སྐད་ཅིག་མ་བཞིའི་ངེས་པ་སྟེར་བ་ནི། སྐད་
ཅིག་དབྱེ་བས་ཕྱེ་བ་ཉིད། རྣམ་གཅོད་སྐད་ཅིག་མ་བཞི་ཤེས་པས་དགའ་བ་དེ་
ལས་སྐྱེ་བར་ནི་ཡོངས་གཅོད་དགའ་བ་བཞི་པོ་དེ་ཤེས་པར་འགྱུར་རོ། །དེ་བཞིན་
དུ་སྐད་ཅིག་མ་བཞི་པོ་དེ་ཤེས་ན་བདེ་བ་ཤེས་ཏེ། ཨེ་ནི་སྟོང་པ། ཝཾ་ནི་བདེ་བའོ། །
དོན་ལ་ཆོས་ཐམས་ཅད་བདེ་སྟོང་དབྱེར་མེད་ཀྱི་ཉམས་སུ་འགྱུར་རོ། །
སྐད་ཅིག་མ་བཞི་པོ་དེའི་མིང་རྒྱས་པར་བཤད་པ་ནི། སྣ་ཚོགས་དང་རྣམ་
236 -404



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པ་སྣ་ཚོགས་པའི་སྐད་ཅིག་མ། རྣམ་པར་སྨིན་དང་རྣམ་པར་སྨིན་པའི། རྣམ་ཉེད་
རྣམ་པ་ཉེད་པའི། དེ་བཞིན་མཚན་མཚན་ཉིད་དང་བྲལ་བའི་སྐད་ཅིག་མའོ། །
སྐད་ཅིག་མ་བཞི་པོ་དེ་ལ་སྐད་ཅིག་མ་བཞིར་ནི་རབ་ཤེས་ན། དེ་ལྟར་རྣལ་འབྱོར་
པས་ཤེས་འགྱུར་ནི། སྐད་ཅིག་མ་བཞིའི་དོན་ཤེས་པས་དགའ་བ་བཞིའི་དོན་
ཤེས་པར་འགྱུར། །དེས་ཟག་པ་མེད་པའི་བདེ་སྟོང་འབྱུང་ཞེའོ། །དགའ་བ་བཞི་
དང་སྐད་ཅིག་མ་བཞི་ལ་ཁྱད་ཅི་ཡོད་ན་ཡེ་ཤེས་རང་གི་ངོ་བོའི་ངོས་ན་དགའ་བ་
བཞི་ལ། དུས་ཚོད་དང་རྣམ་པ་མི་འདྲ་བར་སྨིན་པས་སྐད་ཅིག་མ་བཞིའོ། །
ད་ནི་ཤིན་ཏུ་རྒྱས་པར་བཤད། དེ་ལ་གཉིས་ཆགས་བྲལ་གྱི་དགའ་བ་བཞི་
དང་སྐད་ཅིག་མ་བཞི་དང་། ཆགས་ཅན་གྱི་དགའ་བ་བཞི་དང་སྐད་ཅིག་བཞི་
ལས། གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་སློང་མ་ཚངས་པར་
སྤྱོད་པའི་དགེ་བསྙེན་ལྟ་བུ་ཞིག་གིས་བསྒོམ་ན། དང་པོ་ཁོ་ན་སྟན་བདེ་བ་ཞིག་གི་
སྟེང་དུ་བསྡད་ལུས་བཅོས་པའི་དུས་སུ་འཁྱུད་དང་འོ་བྱེད་ལ་སོགས་པ། དེའི་དུས་
སུ་རྣམ་རྟོག་ནི་རགས་བདེ་བ་ཆུང་བའི་སྒོ་ནས་སོ། །སྣ་ཚོགས་རྣམ་པ་སྣ་ཚོགས་
བཤད་ནི། རྣམ་པར་རྟོག་པ་ནི་རགས་བདེ་བ་ཆུང་བའི་སྒོ་ནས་སྐད་ཅིག་མ་བཞི་
ལས། རྣམ་པ་སྣ་ཚོགས་པའི་སྐད་ཅིག་མ་དགའ་བ་བཞི་ལ་དགའ་བའོ། །དེ་ནས་
གཏུམ་མོ་ཡེ་ཤེས་ཀྱི་མེ་འབར་ལ་ཁད་དམ་འབར་ཚོད་ཀྱི་དུས་སུ་རྣམ་པར་སྨིན་
པ་དེ་ལས་བཟློག་མི་འདྲ་བར་སྨིན་པས་རྣམ་པར་སྨིན་པའི་སྐད་ཅིག་མ་དེའི་དུས་
སུ་བདེ་བ་ནི་ད་ཅི་བས་ཆེ་རྣམ་རྟོག་ནི་ད་ཅི་བས་ཆུང་བས་བདེ་བའི་ཡེ་ཤེས་ཟ་བ་
ཉིད་བདེ་བ་འདི་ལས་ལྷག་པ་མེད་སྙམ་པ་འབྱུང་བ་དེ་ལ་དགའ་བ་བཞི་ལས་
མཆོག་དགའ། དེ་ནས་ལྟེ་བའི་མེ་དང་སྤྱི་བོའི་བྱང་ཆུབ་ཀྱི་སེམས་གཉིས་དཀྲུག་
236 -405



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གིས་འདྲེས་པའི་དུས་སུ་ཟག་པ་མེད་པའི་ལྷན་ཅིག་སྐྱེས་པའི་དངོས་པོ་གཤིས་
རྟོགས་པའི་དུས་སུ་མཚན་ཉིད་དང་བྲལ་བའི་སྐད་ཅིག་མ་གཟུང་འཛིན་དང་བྲལ་
བའི་སྐད་ཅིག་མ་བཞི་ལས། གསུམ་ལས་གཞན་རྟོག་བཅས་གསུམ་ལས་གཞན་
དུ་འགྱུར་བའི་རྟོག་མེད་ བཞིས། ཆགས་དང་ སྣ་ཚོགས་ དང་རྣམ་སྨིན་ སྤངས་
ཆགས་བྲལ་རྣམ་ཉིད་སྤངས། རྣམ་པར་སྤངས་ནི་རྣམ་རྟོག་ཐམས་ཅད་སྤངས་པ་
སྟེ་སྐད་ཅིག་མ་བཞི་ལས་མཚན་ཉིད་དང་བྲལ་བའི་སྐད་ཅིག་མ་དགའ་བ་བཞི་
ལས་ལྷན་ཅིག་སྐྱེས་པའི་དགའ་བའོ། །
དེ་ནས་ལྷན་ཅིག་སྐྱེས་པ་དངོས་གཞིའི་ཉམས་དེ་བཏང་ནས་རྗེས་ཐོབ་
ཤེས་པ་རྟོག་སྤྱོད་བློ་དང་བཅས་པ་དེ་ལ་བདག་གི་བདེ་བ་ཟོས་པའི་དང་པོ་དགའ་
བའི་ལུས་བཅོས་པའི་དུས་སུ་གཏུམ་མོའི་མེ་འབར། ཚོད་ཀྱི་དུས་སུ་གཏུམ་མོ་
དངོས་གཞིའི་དུས་སུ་གྲོས་ནི་རྣམ་པར་ཉེད་པར་བརྗོད་ཡིད་དང་གཉིས་རྟོག་
དཔྱོད་གྲོས་བྱེད་པ་དགའ་བ་བཞི་ལས་དགའ་བྲལ་གྱི་དགའ་བའོ། །ཡང་གང་
ཟག་ཆགས་པ་བཅས་པ་ཞིག་གི་དབང་དུ་ན་དང་པོ་ལས་ཀྱི་མུ་ཏྲ་མ་ལ་ནོམ་པ
དང་ཉུག་པའི་དུས་སུ་འཁྱུད་དང་འོ་བྱེད་ལ་སོགས་པ། དེའི་དུས་སུ་རྣམ་རྟོག་
རིགས་བདེ་བ་ནི་ཆུང་བའི་སྒོ་ནས་སྣ་ཚོགས་རྣམ་པ་སྣ་ཚོགས་བཤད་དགའ་བ་
བཞི་ལས་དགའ་བའོ། །དེ་ནས་ཀུན་རྫོབ་བྱང་སེམས་རྡོ་རྗེ་ནོར་བུའི་རྩ་བ་ཙམ་དུ་
སླེབས་པའི་དུས་སུ་རྣམ་པར་སྨིན་པ་དེ་ལས་བཟློག་རྣམ་རྟོག་ཆུང་བདེ་བ་ཆེ་བས།
བདེ་བའི་ཡེ་ཤེས་ཟ་བ་ཉིད་བདེ་བ་འདི་ལས་ལྷག་པ་མེད་སྙམ་པའོ་དགའ་བ་
བཞི་ལས་མཆོག་དགའོ། །
དེ་ནས་ཀུན་རྫོབ་བྱང་ཆུབ་སེམས་དེ་ལུས་ཀྱི་འཁྲུལ་འཁོར་དྲུག་གིས་རྡོ་
236 --406



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྗེ་ནོར་བུའི་རྩེ་མོར་ཕབ་ནས་བཟུང་བའི་དུས་སུ། ཀུན་རྫོབ་བྱང་སེམས་ཆུའི་རྣམ་
པོ་ལྟ་བུ་ལ་བརྟེན་ནས་དོན་དམ་ཟག་པ་མེད་པའི་ལྷན་ཅིག་སྐྱེས་པའི་ཉམས་སྐྱེས་
པའི་དུས་སུ་མཚན་ཉིད་བྲལ་བ། སྐད་ཅིག་མ་བཞི་ལས་མཚན་ཉིད་དང་བྲལ་བ་
དགའ་བ་བཞི་ལས་ལྷན་ཅིག་སྐྱེས་པའི་དགའ་བའོ། །གསུམ་ལས་གཞན་ནི་རྟོག་
བཅས་ཀྱི་སྐད་ཅིག་མ་རྣམ་པ་སྣ་ཚོགས་པ་གསུམ་ལས་གཞན་དུ་གྱུར་པའོ། །
ཆགས་དང་ཞེས་དགའ་བ་མཆོག་དགའ། ཆགས་བྲལ་ནི་དགའ་བྲལ་རྣམ་པར་
སྤངས་ནི་ལྷན་ཅིག་སྐྱེས་པའི་དགའ་བའི་དུས་སུ་གཟུང་འཛིན་ལ་སོགས་པའི་རྣམ་
པར་རྟོག་པ་ཐམས་ཅད་ཟག་མེད་ཉམས་སྐྱེ་བ་དགའ་བ་བཞི་ལས་ལྷན་ཅིག་སྐྱེས་
པའོ། །དེ་ནས་ཀུན་རྫོབ་བྱང་སེམས་དེ་འཆོར་འཆོར་འདྲ་ན་གྱེན་དུ་བཟློག་རླུང་
དང་བསྲེ་རྩ་དམིགས་སུ་གདབ་པ་བྱེད་པའི་དུས་སུ་བདག་གིས་བདེ་བ་ཟོས་པའི་
ནི་དངོས་གཞིའི་ཉམས་ཞིག་ནས་ད་ཅིའི་དགའ་བའི་དུས་སུ་ནི་བདེ་བ་དེ་ལྟ་བུ་
ཞིག་བྱུང་བ་ལ་སོགས་པའ། གྲོས་ནི་རྣམ་པར་ཉེད་པར་བརྗོད་ནི་ཡིད་དང་གཉིས་
གྲོས་བྱེད་རྟོག་དཔྱོད་བློ་དང་བཅས་པའོ། །དགའ་བ་བཞི་ལས་དགའ་བྲལ་གྱི་
དགའ་བའོ། །
ད་ནི་དགའ་བ་བཞི་དང་སྐད་ཅིག་མ་བཞི་ཐ་མི་དད་པར་བསྟན་ཏེ་འདི་ལ་
ཡང་གཉིས་ལས། དང་པོ་ཆགས་པ་དང་བྲལ་བའི་དབང་དུ་བྱས་ན། དང་པོ་ཁོ་ན་
སྟན་བདེ་བ་ཞིག་གི་སྟེང་དུ་ལུས་བཅོས་རླུང་ནང་དུ་སྡིགས་པའི་དུས་སུ་སྣ་ཚོགས་
སྐད་ཅིག་མ་བཞི་ལས་རྣམ་པ་སྣ་ཚོགས་པའི་སྐད་ཅིག་མ་དགའ་བ་བཞི་ལས་དེ་
ལས་དགའ་བ་ཉིད། དེ་ནས་ལྟེ་བ་ནས་གཏུམ་མོ་ཡེ་ཤེས་ཀྱི་མེ་འབར་ཚོད་ཀྱི་
དུས་སུ་སྐད་ཅིག་བཞི་ལས་རྣམ་སྨིན་ལ་ནི་དགའ་བ་བཞི་ལས་མཆོག་དགའ་ཉིད།
236 --407



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་ནས་ལྟེ་བའི་གཏུམ་མོའི་ཡེ་ཤེས་ཀྱི་མེ་གཉིས་དཀྲུག་གིས་འདྲེས་པའི་དུས་སུ་
ཟག་པ་མེད་པའི་ཡེ་ཤེས་སྐྱེ་བ་ལ་སྐད་ཅིག་བཞི་ལས། མཚན་ཉིད་དང་བྲལ་བ་
དགའ་བཞི་ལས་ལྷན་ཅིག་སྐྱེས་དགའ་ཉིད། དེ་ནས་རྗེས་ཐོབ་ཀྱི་ཤེས་པ་རྟོག་
དཔྱོད་ཀྱི་བློ་དང་བཅས་པའི་དུས་སུ་རྣམ་ཉེད་སྐད་ཅིག་མ་བཞི་ལས་རྣམ་པར་
ད་པ། དགའ་བ་བཞི་ལས་དགའ་བྲལ་དགའ་བའོ། །
ཡང་གང་ཟག་ཆགས་པ་དང་བཅས་པ་ཞིག་གི་དབང་དུ་བྱས་ན། དང་པོ་
ཁོ་ན་ལས་ཀྱི་མུ་ཏྲ་མ་ལ་ནོམ་པ་ཉུག་པ་ལ་སོགས་པ་བྱེད་པའི་དུས་སུ་སྣ་ཚོགས་
ཞེས་པ་སྐད་ཅིག་མ་བཞི་རྣམ་པ་སྣ་ཚོགས་པའི་སྐད་ཅིག་མ་དགའ་བ་བཞི་ལས་
དགའ་བའོ། །དེ་ནས་ཀུན་རྫོབ་བྱང་སེམས་དེ་རྡོ་རྗེ་ནོར་བུའི་རྩ་བ་ཙམ་དུ་སླེབས་
པའི་
འི་དུས་སུ་སྐད་ཅིག་མ་བཞི་ལས་རྣམ་པར་སྨིན་པ་དགའ་བ་བཞི་ལས་མཆོག་
དགའོ། །དེ་ནས་ཀུན་རྫོབ་བྱང་སེམས་དེ་རྡོ་རྗེ་ནོར་བུའི་རྩེ་མོར་ཕབ་ལ་ལུས་ཀྱི་
འཁྲུལ་འཁོར་རྣམ་པ་དྲུག་གིས་བཟུང་བའི་དུས་སུ་སྐད་ཅིག་མ་བཞི་ལས་མཚན་
བྲལ་མཚན་ཉིད་དང་བྲལ་བའི་སྐད་ཅིག་མ་དགའ་བ་བཞི་ལས་ལྷན་ཅིག་སྐྱེས་
པའི་དགའ་བའོ། །དེ་ནས་བྱང་སེམས་དེ་འཆོར་འཆོར་འདྲ་ན་གྱེན་དུ་བཟློག་རླུང་
དང་བསྲེ་རྩ་དམིགས་སུ་གདབ་པ་ལ་སོགས་པ་བྱེད་པའི་དུས་སུ་སྐད་ཅིག་མ་བཞི་
ལས་རྣམ་ཉིད་རྣམ་པར་ཉེད་པའི་སྐད་ཅིག་མ་དགའ་བ་བཞི་ལས་དགའ་བྲལ་
དགའ་བ་ཉིད་ཞེས་བྱའོ། །དེས་ནི་བརྟག་པ་དང་པོའི་ལེའུ་བརྒྱད་པ་དང་བཅུ་པ་
དང་དང་པོ་གསུམ་གྱིས་ངེས་པ་སྟེར་བའོ། །
ད་ནི་དབང་གི་ངེས་པ་སྟེར་བ་ལ་དྲུག་ལས་དང་པོ་དབྱེ་བ་ནི། སློབ་དཔོན་
ནི་སློབ་དཔོན་གྱི་དབང་། གསང་བ་གསང་བའི་དབང་
། ཤེས་རབ་ཤེས་རབ་ཡེ་
236 --408



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཤེས་ཀྱི་དབང་
། བཞི་པ་དེ་ཡང་དེ་བཞིན་ནོ། །དབང་བཞི་པ་ཚིག་དབང་རིན་པོ་
ཆེའོ། །གཉིས་པ་དབང་གི་རྣམ་གཞག་ནི། དབང་ནི་བཞིའི་གྲངས་ནི་བུམ་པ་དང་
གསང་བ་དང་ཤེས་རབ་ཡེ་ཤེས་དབང་བཞི་པའོ། །དགའ་བ་ལ་སོགས་རིམ་ཤེས་
བྱ། བུམ་པའི་དབང་དང་དགའ་བ་གསང་བའི་དབང་མཆོག་དགའ་གསུམ་པ་
ཤེས་རབ་ཡེ་ཤེས་ལྷན་ཅིག་སྐྱེས་པའི་དགའ་བ་དང་དབང་བཞི་པ་དགའ་བྲལ་གྱི་
དགའ་བ་བཞི་དགའ་བ་བཞི་དང་སྦྱར་བའོ། །
གསུམ་པ་དབང་གི་མཚན་ཉིད་དཔེ་དང་སྦྱར་བ་ནི། དགོད་པ་དག་ལ་
སློབ་དཔོན་ཉིད་ནི་སྤྱིར་འཁོར་བར་སྐྱེ་བར་བྱེད་པའི་རྒྱུ་སེམས་ཅན་གྱི་འདོད་
ཆོགས་བཞི་རྣམ་པར་དག་པ་རྒྱུད་སྡེ་བཞི། རྒྱུད་སྡེ་བཞི་གང་ཟག་གི་རྒྱུད་ལ
ཉམས་སུ་བླང་དུ་མི་བཏུབ་པ་དེས་བཞི་རྣམ་པར་དག་པ་དབང་བཞིའོ། །དབང་
བཞིས་དྲི་མ་དག་ནས་དངོས་གྲུབ་ཐོབ་པར་བྱེད་པའོ། །དེ་ཡང་རྒོད་པ་དག་པ་ནི་
རྒད་པས་ཚིམ་པའི་འདོད་ཆགས་རྣམ་པར་དག་པའི་དོན་དུ་བྱ་བའི་རྒྱུད། བྱ་བའི་
རྒྱུད་རྣམ་པ་དག་པ་ སློབ་དཔོན་གྱི་དབང་ངོ༌། །ལྟ་བ་གསང་བ་དེ་བཞིན་ནོ། །
བལྟས་པ་ཚིམ་པའི་འདོད་ཆགས་རྣམ་པར་དག་པའི་དོན་དུ་གཉིས་ཀའི་རྒྱུད།
གཉིས་ཀའི་རྒྱུད་རྣམ་པར་དག་པ་གསང་བའི་དབང་ངོ་
། །ལག་བཅངས་ལས་ནི་
ཤེས་རབ་ཉིད་ནི་ལག་པ་བཅངས་པས་ཚིམ་པའི་འདོད་ཆགས་རྣམ་པར་དག་པ་
རྣལ་འབྱོར་གྱི་རྒྱུད། རྣལ་འབྱོར་གྱི་རྒྱུད་རྣམ་པར་དག་པ་ཤེས་རབ་ཡེ་ཤེས་ཀྱི་
དབང་། གཉིས་ གཉིས་ ཁྱུད་ དེ་བཞིན་ཉིད་ དབང་ པོའི་ སྒོ་སྦྱར་བའི་ཚིམ་ པའི་
འདོད་ཆགས་རྣམ་པར་དག་པའི་དོན་དུ་རྣལ་འབྱོར་ཆེན་པོའི་རྒྱུད། རྣལ་འབྱོར་
ཆེན་པོའི་རྒྱུད་རྣམ་པར་དག་པ་དབང་བཞི་པའོ། །དེ་ལྟར་བླ་མ་ལྷོ་པའི་ཞལ་ནས།
236 --409



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
རྒྱུད་བཞིའི་རྣམ་དག་མ་ཤེས་ན། ཕྱག་རྒྱ་བསྟེན་ལ་མི་དབང་ངོ༌
། །ཞེས་རྒྱུད་སྡེ་
བཞི་རྣམ་པར་དག་པ་དབང་བཞི་རུ་མ་ཤེས་ན་ལས་ཀྱི་ཕྱག་རྒྱ་བསྟེན་པ་ལ་དབང་
མ་ཐོབ་པ་ཡིན་གསུངས་སོ། །ད་ནི་དབང་གི་དགོས་པ་ནི་སེམས་ཅན་ཐམས་ཅད་
ཕྱག་རྒྱ་ཆེན་པོ་དེ་མཆོག་གི་དངོས་གྲུབ་ཐོབ་པར་བྱ་བའི་ཕྱིར་དབང་ནི་རྣམ་པ་
བཞི་རུ་བཤད་ཅིང་གསུངས་པ་ཅིག་ཡིན་བྱའོ། །
ད་ནི་དབང་རྣམ་པ་བཞིའི་ངེས་ཚིག་ནི། གཏོར་དང་བླུགས་པ་ཞེས་བྱ་
འདིས། དེས་ན་དམ་ཞེས་བརྗོད་པར་བྱ། །དེ་ལ་གཏོར་མ་ཨ་བི་ཤི་དྲི་མ་འཁྲུད་
པར་བྱེད་པས་ན་དབང་
། བླུགས་པ་ཨ་བེ་ཤེ་ཀ་བུས་པ་འཇོག་པར་བྱེད་པས་ན་
དབང་ངོ་། །དང་པོ་བུམ་པའི་དབང་ལ་གཏོར་མ་ཨ་བི་ཤིན་ཙ་དྲི་མ་འཁྲུད་པར་
བྱེད་པས་ན་དབང་སྟེ། གང་གི་དྲི་མ་འཁྲུད་པར་བྱེད་ན། བུམ་པའི་དབང་གིས་
ལུས་ཀྱི་དྲི་མ་འཁྲུད། བླུགས་པ་ཨ་བེ་ཤ་ག་ནུས་པ་འཇོག་པར་བྱེད་པས་ན་དབང་
སྟེ། གང་གི་ནུས་པ་འཇོག་ན་བུམ་པའི་དབང་བསྐུར་བས་རང་དང་གཞན་གྱི་དོན་
དུ་བསྐྱེད་པའི་རིམ་པ་བསྒོམ་པ་དང་
། རྒྱུད་བསྙན་པ་དང་བཤད་པ་བཟླས་པ་བྱ་
བ་ གཏོར་མ་གཏང་བ་ལ་སོགས་པའི་ནུས་པ་འཇོག་པའོ། །ཡང་གསང་བའི་
དབང་ལ་གཏོར་མ་ཨ་བི་ཤིན་ཙ་དྲི་མ་འཁྲུད་པར་བྱེད། གང་གི་དྲི་མ་འཁྲུད་ན་
ངག་གི་དྲི་མ་འཁྲུད་པ། བླུགས་པ་ཨ་བེ་ཤེ་ཀ་ནུས་པ་འཇོག་པར་བྱེད། གང་གི་
ནུས་པ་འཇོག་ན་གསང་བའི་དབང་གི་རྩ་དང་རླུང་དང་བྱང་ཆུབ་སེམས་ཀྱི་རྫོགས་
རིམ་བསྒོམ་པ་དང་། ཤ་ལྔ་དང་བདུད་རྩི་ལྔ་བསྟེན་དུ་རུང་པ་དང་ཟས་ཀྱི་རྣལ་
འབྱོར་བྱར་རུང་པའི་ནུས་པ་འཇོག་པར་བྱེད་པས་དབང་ངོ༌
། །
གསུམ་པ་ལ་སྦྱར་ན་གཏོར་བ་ཨ་བི་ཤིན་ཙ་འཁྲུད་གང་གི་དྲི་མ་འཁྲུད་ན་
236 - 410



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཤེས་རབ་ཡེ་ཤེས་ཀྱི་དབང་གིས་སེམས་ཀྱི་དྲི་མ་འཁྲུད་པར་བྱེད། བླུགས་པ་ཨ་
བེ་ཤེ་ག་ནུས་པ་འཇོག །གང་གི་ནུས་པ་འཇོག་ན་ཤེས་རབ་ཡེ་ཤེས་དབང་གིས་
དངོས་ཀྱི་ལས་ཀྱི་མུ་ཏྲ་མ་འོད་ཀྱི་རིགས་མ་བསྟེན་པའི་ནུས་པ་འཇོག །གང་ཟག་
ཆགས་བྲལ་ལ་ལྷ་ཞལ་སྦྱར་གྱི་བསྐྱེད་རིམ་བསྒོམ་དུ་རུང་པའི་ནུས་པ་འཇོག་པར་
བྱེད་པས་ན་དབང་ངོ༌
། །དབང་བཞི་པ་ལ་སྦྱར་ན་གཏོར་མ་ཨ་བི་ཤིན་ཙ་དྲི་མ་
འཁྲུད་པར་བྱེད་པ་ན་དབང་། གང་གི་དྲི་མ་འཁྲུད་ན་དབང་བཞི་པ་བསྐུར་བས་
ལུས་ངག་ཡིད་གསུམ་ཐ་དད་དུ་འཛིན་པར་བྱེད་པའི་དྲི་མ་འཁྲུད་པར་བྱེད་པས་
དབང་། གང་གི་དྲི་མ་འཁྲུད་ནས་དབང་བཞི་པ་སྐུར་བས་ལུས་ངག་ཡིད་གསུམ་
ཐ་དད་དུ་འཛིན་པར་བྱེད་པའི་དྲི་མ་འཁྲུད་པར་བྱེད་པས་ན་དབང་
། བླུགས་པ་ཨ་
བེ་ཤེ་ཀ་ནུས་པ་འཇོག་པར་བྱེད་པའི་དོན་གྱིས་ན་དབང་
། གང་གི་ནུས་པ་འཇོག་
ན་དབང་བཞི་པ་བསྐུར་བས་ཕྱག་རྒྱ་ཆེན་པོའི་རྫོགས་རིམ་བསྒོམ་དུ་རུང་བའི་
ནུས་པ་འཇོག་པར་བྱེད་པས་ན་དབང་ངོ་
། །
ད་ནི་དབང་ཇི་ལྟར་བསྡུས་པའི་རིམ་པ་ལ་བཞི་ལས། དང་པོ་བུམ་པའི་
དབང་བསྐུར་བའི་དུས་སུ་སློབ་དཔོན་གྱིས་དབང་བསྐུར་བ་ནི། ཤེས་རབ་བཅུ་
དྲུག་ལོན་པ་ལ་ལས་ཀྱི་མུ་ཏྲ་མ་ལུས་དཀྱིལ་ཀྲུང་བཅས། རྡོ་རྗེ་དྲིལ་བུ་བཟུང་།
ལག་པ་དག་གིས་ཡང་དག་འཁྱུད་ནི་ཐབས་ཀྱིས་ཀྱང་ལུས་དཀྱིལ་ཀྲུང་བཅས་རྡོ་
རྗེ་དྲིལ་བུ་བཟུང་བ་རྡོ་རྗེ་དྲིལ་བུ་མཉམ་སྦྱོར་བས་ནི་ལས་རྒྱ་རྡོ་རྗེ་དྲིལ་བུ་བཟུང་
ཐབས་ཀྱིས་ཀྱང་རྡོ་རྗེ་དྲིལ་བུ་བཟུང་བ་དེ་ལའོ། །སློབ་མ་དེ་ལུས་རྡོ་རྗེ་དཀྱིལ་
ཀྲུང་བཅས། སློབ་མ་དེའི་མདུན་དུ་ཆགས་བྲལ་འོད་ཀྱི་རིགས་མ་སྤྲུལ་ཆགས་
ཅན་ དངོས་ ཀྱི་ རིགས་མ་དཀྱིལ་མོ་ཀྲུང་བཅས་ལ། སློབ་ དཔོན་ གྱིས་ རྗེས་ སུ་
236 ---411



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གནང་བ་སྦྱིན་པ་ནི་འོག་ལེའུ་བཅུ་གཉིས་པའི། རྡོ་རྗེ་ཆེ་དང་དྲིལ་ཆེན་ལོང་
། །
ཞེས་པའི་ཚིག་བཞི་རྗེས་གནང་བྱིན་ནས་དབང་བསྐུར་བའོ། །སློབ་དཔོན་དབང་
དུ་རབ་ཏུ་བརྗོད་ཞེས་པ་ནི་སེམས་ཅན་ཐམས་ཅད་ལ་ཆོས་ཀྱི་སྒོ་མོ་བརྒྱད་ཁྲི་
བཞི་སྟོང་བསྒྲོག་པའི་བློས་བླ་མས་སློབ་མ་ལ་རྡོ་རྗེ་གསོར་དྲིལ་བུ་དཀྲོལ་བ་ཞིག་
བྱའོ། །
ད་ནི་ནམ་ཕྱེད་ན་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་
བ་ནི། དངོས་སམ་ཡིད་ཀྱི་རིག་མ་ཅིག་བླ་མ་ལ་དབུལ་བའི་མཚན་ཉིད་ནི་ཤིན་ཏུ་
བཞིན་བཟངས་ནི་བཞིན་བཟང་པ། མིག་ཡངས་པ་ནི་ཤེས་རབ་སྟོང་པ་དང་ལྡན་
པའི་རྟགས་ཏེ། ཐབས་ཐུགས་རྗེ་ཆེན་པོ་དང་ལྡན་པའི་རྟགས་སུ་དམིག་རྩ་མར་
བ་དམིག་ཀྱུས་རིང་བ། གཟུགས་བཟང་བ་ལང་ཚོས་རྣམ་པར་བརྒྱན་ནི་ཡར་ལོ་
ཉི་ཤུ་རྩ་ལྔ་ལས་མི་རྒན་པ་མར་ལོ་བཅུ་དྲུག་ལས་མི་གཞོན་པའམ། ལོ་བཅུ་དྲུག་
ལོན་པ་གཞོན་ཤ་ཆགས་པ་ཚོགས་འཁོར་དང་བསམ་པས་སློབ་དཔོན་ལ་ཕུལ་ལ།
སློབ་དཔོན་དང་ལས་རྒྱ་སྙོམས་འཇུག་བྱས་པའི་བྱང་སེམས་ཀྱི་ཐིག་ལེ་དཀར་
དམར་དངོས་སམ། ཆགས་ བྲལ་ལ་བོད་ཀྱི་རིགས་ མ་དང་སྙོམས་འཇུག་བྱས་
པས་བྱང་སེམས་ཀྱི་ཐིག་ལེ་ཕྱུང་པར་བསམ་པ་ལ་བའི་འོ་མ་ལ་བདུད་རྩི་ལྔ་
བཏབ་སྟེ་སྟེར་བ་ལ། མཐེ་བོང་སྲིན་ལག་དག་གིས་སློབ་དཔོན་གྱིས་སྲིན་མཐེབ་
གཉིས་ཀྱིས། སློབ་མའི་ཁར་ནི་ལྷུང་པར་བྱ་འོག་ལེའུ་བཅུ་གཉིས་པའི། ཇི་ལྟར་
འདས་པའི་སངས་རྒྱས་ཀྱིས། ཞེས་པའི་ཚིག་བཞིས་སློབ་མའི་ལྕེ་ཐོག་དུ་བྱིན་ལ་
ངག་གི་དྲི་མ་དག་ནས་གསང་བའི་དབང་ཐོབ་པའོ། །
དཀྱིལ་འཁོར་ནུབ་ཏུ་དབང་གསུམ་པའི་ཤེས་རབ་ཡེ་ཤེས་ ཀྱི་དབང་
236 412



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྐུར་བ་ནི། ཞིམ་པའི་བཟའ་བ་བཟའ་བ་ཞིམ་པ་བཏུང་པ་ཡང་ཞིམ་པའི་བྱེ་
བྲག་གོ །བྷ་ལ་ཆེ་མཆོག་ཤ་ཆེན་པོ་མ་ད་ནམ་ཆང་ལ་སོགས་པའོ། །བདུག་སྤོས་
ལྷ་བཤོས་དང་མེ་ཏོག་འཕྲེང་པ་དྲིལ་བུ་རྒྱལ་མཚན་བྱུག་པའི། འདི་རྣམས་ནི་གོང་
གི་མཆོད་པ་རྣམས་སོ། །སློབ་མས་རྡོ་རྗེ་འཛིན་པ་མངོན་འབྱུང་དུ་འཁོར་རྣམས་
ཀྱིས་སྟོན་པ་མཆོད། རྗེས་འཇུག་སློབ་མས་སློབ་དཔོན་ལ་ལས་ཀྱི་ཕྱག་རྒྱ་མཚན་
ཉིད་དང་ལྡན་པའམ། ཆགས་བྲལ་འོད་ཀྱི་རིགས་མ་ཕུལ་ལ་མཆོད་ནས་ཅི་བྱེད་
ན། ཇི་ལྟར་དབང་བསྐུར་གསོལ་བཏབ་སློབ་མས་སློབ་དཔོན་ལ་དབང་བསྐུར་
བའི་དོན་དུ་གསོལ་བ་གཏབ། །སློབ་མའི་བྱ་བ་ཅིག་ལ་བཤད་པར་བྱ། འོ་ན་སུ་
ལ་གསོལ་བ་གདབ་ཞེ་ན། བླ་མ་ཕྱག་རྒྱ་ལྷན་མཐོང་ནས་ནི་སློབ་དཔོན་དང་ལས་
ཀྱི་ཕྱག་རྒྱ་མར་བཅས་པ་དེ་མཐོང་ནས་ཆགས་བྲལ་ལ་འོད་རིག་དང་བཅས་པར་
མཐོང་ནས། མཆོད་དང་བསྟོད་པ་ཇི་བཞིན་བྱ་ཞེས་བྱ་བར་སེམས། མཆོད་པ་
སློབ་དཔོན་དང་ལས་ཀྱི་ཕྱག་རྒྱར་བཅས་པ་དེ་ལས་སྤོས་དང་མེ་ཏོག་ལ་སོགས་
པའི་མཆོད་པ་དང་ཚོགས་ཀྱི་མཆོད་པ་རྣམས་ཀྱིས། བསྟོད་པ་ཇི་བཞིན་བསྟོད་
ཅིང་གསོལ་བ་གདབ་པ་བྱ། ཇི་སྐད་དུ་བསྟོད་ཅིང་གསོལ་བ་གདབ་ན། བཅོམ་
ལྡན་སྤང་བྱ་ཉོན་མོངས་པ་དང་རྣམ་རྟོག་བཅོམ་པ། ཞི་བ་ཆེན་པོ་ནི་ཉོན་མོངས་པ་
དང་མཚན་མའི་རྣམ་རྟོག་ཞི་བ། ཀྱེ་ནི་སྔགས་ཀྱི་སྲི་ཞུ་ཁྱད་པར་ཅན་གྱི་སྒོ་ནས་
བོད་རྡོ་རྗེ་བདེ་སྟོང་རྣལ་འབྱོར་ཅིག་བཞེད་པ་བདེ་སྟོང་ཟག་པ་མེད་པའི་དོན་ཏེ།
མི་ཕྱེད་བདེ་སྟོང་དེ་ལ་གཟུང་འཛིན་གྱི་རྣམ་རྟོག་གིས་མི་ཕྱེད། ཕྱག་རྒྱུ་ནི་བདེ་
སྟོང་དེས་རྒྱས་འདེབས་པའོ། །བསྒྲུབ་པ་ནི་ཟག་མེད་དེ་བསྒྲུབ་པར་འདུག །རྡོ་རྗེ་
ཟག་མེད་བདེ་སྟོང་
། རྣལ་འབྱོར་པས་བྱུང་བ་སློབ་དཔོན་ཁྱོད་རང་གི་བདེ་སྟོང་
236-413



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྒོམས་པ་ལས་བྱུང་བའོ། །ཇི་ལྟར་ཁྱོད་ནི་བདག་ཉིད་ཆེ་སློབ་དཔོན་ཁྱོད་རང་
གིས་རྟོགས་པ་དེ་བཞིན་དུ། མངའ་བདག་ཟག་མེད་བདེ་སྟོང་ལས་སྐྱབས་གཞན་
མེད་མངའ་མཉེས་པའི་རྡོ་རྗེ་སློབ་དཔོན་ལ་བོས་ནས། བདག་སློབ་མ་ལ་ཡང་
ཟག་པ་མེད་པའི་བདེ་སྟོང་གསོལ་ཤིག །འོ་ན་ཁྱོད་ཟག་པ་མེད་པ་དེས་ཅི་བྱེད་
ན། འཁོར་བའི་ ཁམས་ སུམ་ འཁོར་བའི་སེམས་ཅན། འདམ་ ཀྱི་ འཁོར་ བ་ དེ་
འདམ་གྱི་ཚོགས་དང་འདྲ་བར་འདུག་པ། བྱིང་བ་བདག་འཁོར་བའི་འདམ་དུ་
བྱིང་བ། སྐྱབས་མེད་ཟག་པ་མེད་པའི་བདེ་ བ་ལས་སྐྱབས་གཞན་མེད་དོ། །
བདག་ལ་སྐྱོབས་ཟག་པ་མེད་པའི་བདེ་བ་དེས་བདག་ལ་སྐྱོབས་ཤིག་བསྟོད་ཅིང་
གསོལ་བ་གདབ་པའོ། །
སྟོན་པས་ཤེས་ནི་སྔོན་འབྱུང་དུ་སྟོན་པས་རྗེས་འཇུག་ཏུ་སློབ་དཔོན་གྱིས།
ཤེས་རབ་དག་ཏུ་བརྗོད་མུ་ཏྲ་མ་དེ་འདུ་ཤེས་གསུམ་ལྡན་གྱི་ལྷ་མོ་བདག་མེད་
མར་བསྐྱེད་ཆགས་བྲལ་འོད་ཀྱི་རིགས་མ་རང་གཏོད་དུས་སུ། རྗེད་པར་བྱ་ནི་
རྣམ་པར་རྟོག་པ་ཐམས་ཅད་རྗེད་པའོ། །གཏད་ པར་ བྱ་དངོས་ ཀྱི་ཝཾ་ཡིད་ཀྱི་
རིགས་མ་གཏོད་པའོ། །སྟོན་པས་ སྔོན་འབྱུང་དུ་ རྗེས་འཇུག་ཏུ་སློབ་དཔོན་གྱི་
ལེའུ་བཅུ་གཉིས་པའི་ལྷ་མོ་དགའ་སྦྱིན་གནས་སྦྱིན་མའི་ཚིག་བཞིས་སྦྱིན། སེམས་
དཔའ་ཆེན་སྔོན་འབྱུང་དུ་སྟོན་པ་རྗེས་འཇུག་དུ་སློབ་དཔོན་གྱིས་སློབ་མ་ལ་བོས་
ནས། ཕྱག་རྒྱ་བདེ་བ་ལྡན་པ་ནི་དངོས་སམ་འོད་ཀྱི་རིགས་མ་ཕྱག་རྒྱ་ཟག་པ་མེད་
པའི་བདེ་བ་དང་ལྡན་པ་འདི་ཁྱེར་ལ། ཀུན་ཏུ་གྱིས་དངོས་སམ་འོད་ཀྱི་རིགས་མ་
དང་སྙོམས་འཇུག་གྱིས་ཤིག །ཀྱེ་རྡོ་རྗེ་འཛིན་བསྒྲུབ་པ་པོ་ལ་བོས་ནས། འོ་ན་ཇི་
ལྟ་བུ་སྙོམས་འཇུག་བྱ་ན། ཕྲག་དོག་ཉོན་མོངས་པ་ཕྲག་དོག་སྤངས་པ། ཁྲོ་བ་
236 -414



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཉོན་མོངས་ པའི་ཁྲོ་བ་སྤངས་པའི་སངས་རྒྱས་ཐོབ་པར་འདོད་པས། སྙོམས་
འཇུག་གྱིས་ཤིག །སློབ་མ་ཆེར་གྱུར་སངས་རྒྱས་ལ་མཆོག་ཏུ་འདོད་པའི། སྟོན་
པས་ནི་དངོས་འབྱུང་དུ་སྟོན་པ་རྗེས་འཇུག་ཏུ་སློབ་དཔོན་གྱིས་རྗེས་སུ་གནང་བ་
སྦྱིན། འོ་ན་ཇི་ལྟ་བུའི་སྙོམས་འཇུག་བྱ་ན། སྟོན་པ་སྨྲ་བ་སྔོན་བྱུང་དུ་སྟོན་པ་རྗེས་
འཇུག་ཏུ་སློབ་དཔོན་གྱིས་སློབ་མ་ལ་སེམས་དཔའ་ཆེ་ཞེས་བོས་ནས། རྣམ་པ་སྣ་
ཚོགས་སྤངས་པའི་སྐད་རྣམ་པ་སྣ་ཚོགས་རྣམ་པར་སྨིན་པ་རྣམ་པར་རྙེད་པ་གསུམ་
སྦྱངས་པའི། །སྐད་ཅིག་ལ་ནི་མཚན་ཉིད་དང་བྲལ་བའི་སྐད་ཅིག་མ་ལ། བདེ་བ་
ཆེན་པོ་རྣམ་པར་ཟུང་ནི་དོན་དམ་དངོས་པོ་གཤིས་མཚོན་པའི་ཀུན་རྫོབ་བྱང་
སེམས་དེ་བཟུང་
། དེ་ཡང་སྙོམས་འཇུག་བྱེད་པའི་དུས་སུ་ཨ་ལི་ཀ་ལི་བརྗོད་ཅིང་
སྙོམས་འཇུག་བྱས་ནས། ཨ་ལི་ཀ་ལི་རྫུབས་རྫུབས་བྱུང་ཙམ་ན་བདེ་བ་ཆེན་པོ་
རྣམ་པར་བཟུང་ཞེས་བརྗོད་དོ། །
གསང་བ་ནས་ཐིག་ལེ་བཟུང་བའི་མན་ངག་དང་
། ལུས་ཀྱི་འཁྲུལ་འཁོར་
རྣམ་པ་དྲུག་གི་སྒོ་ནས། ཀུན་རྫོབ་བྱང་ཆུབ་ཀྱི་སེམས་ཆུའི་རྣམ་པ་ལྟ་བུ་དེ་བཟུང་
བའང་། དེ་ལ་བརྟེན་ནས་དོན་དམ་ཟག་པ་མེད་པའི་ལྷན་ཅིག་སྐྱེས་པའི་ཡེ་ཤེས་
ཇི་ལྟ་བ་བཞིན་དུ་རིག་པའི་དུས་སུ་ཅི་ཐོབ་ན། མཆོག་ཏུ་དགའ་བ་ཡང་དག་ཐོབ་
བདེ་སྟོང་དབྱེར་མེད་ལྷན་ཅིག་སྐྱེས་པའི་ཡེ་ཤེས་དེ་རྟོགས་པར་འགྱུར་རོ། །བདེ་
སྟོང་རྟོགས་པས་དགོས་པ་ཅི་ཡོད་ན། ཇི་སྲིད་བྱང་ཆུབ་བར་དུ་ནི། ཟག་པ་མེད་
པའི་ཉམས་མྱོང་དེ། བླ་ན་མེད་པའི་བྱང་ཆུབ་མ་ཐོབ་བར་དུ་སེམས་ཅན་ཐམས་
ཅད་ཀྱི་དོན་གྱིས་ཤིག །ཀྱེ་རྡོ་རྗེ་འཛིན་པ་ཞེས་བོས་པའོ། །དེས་ནི་དབང་གསུམ་
ཤེས་རབ་ཡེ་ཤེས་ཀྱི་དབང་གསུམ་པ་ཇི་ལྟར་བསྐུར་བ་ཐལ་ལོ། །དེ་ལྟར་
236 -415



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དབང་གསུམ་པ་དེར་གོས་ཕྱི་ནས་བཞི་པ་ཚིག་དབང་གིས་གཏན་ལ་དབབ་པ་
ནི།
གསུམ་པ་ཚ་མ་མྱོང་པ་ལ་མྱོང་པར་བྱེད་པ་ལྟ་བུ་སྟེ་མ་རྟོགས་པ་ཅིག་རྟོགས་པར་
བྱེད་པའོ། །
བཞི་པ་ཚ་བཤད་པ་དང་འདྲ་སྟེ་ཚ་ཚ་འཆའ་འཆའ་བ་ལ་བཤད་པ་ལྟ་བུ་
ཚིག་གིས་གཏན་ལ་དབབ་པ་ནི། སློབ་མ་སྙིང་རྗེ་ཅན་མཐོང་ནི་དབང་གསུམ་པ་
ཐོབ་པའི་སློབ་མ་དེ་མཐོང་ནས། རྡོ་རྗེ་ཅན་སྔོན་བྱུང་དུ་སྟོན་པ་རྗེས་འཇུག་ཏུ་
སློབ་དཔོན་གྱིས་སོ། །འདི་སྐད་སྨྲ་ནི་ཚིག་དབང་དུ་གསལ་ལོ། །འདི་ཉིད་དབང་
གསུམ་པར་གོ་ཕྱེ་བཞི་པར་གཏན་ལ་ཕབ་པའི་ཟག་མེད་བདེ་སྟོང་གཉིས་མེད་
བདག་ཉིད་དོ། །གང་ལ་གནས་ན་ཐམས་ཅད་ལུས་ལ་རྣམ་པར་གནས་སེམས་
ཅན་ཐམས་ཅད་ཀྱི་ལུས་ལ་རྣམ་པར་གནས་ཟག་མེད་ཀྱི་བདེ་བ་དེས་ཁྱབ་ནས་
གནས་པ་ཞིག་ཡིན། གཉིས་དང་ཐབས་ཤེས་རབ་གཉིས་མེད། གཉིས་སུ་མེད་
ཐབས་ཤེས་རབ་དབྱེར་མེད་ཀྱི་ཚུལ་ལོ། །ཕྱིས་གཅིག་ནི་མ་རྟོགས་པ་ལ་གཟུང་
འཛིན་གཉིས་མེད་རྟོགས་པ་ལ་བདེ་སྟོང་གཉིས་མེད་བདག་ཉིད་དོ། །དངོས་དང་
ཀུན་རྫོབ་དངོས་མེད་དོན་དམ། ཡང་ན་ལུས་སེམས་གཉིས། བདག་ཉིད་གཙོ་ནི་
ཀུན་རྫོབ་དང་དོན་དམ་འམ་ལུས་སེམས་གཉིས་སུ་སྣང་བ་ཐམས་ཅད་ཀྱང་ལྷན་
ཅིག་སྐྱེས་པའི་ཡེ་ཤེས་སོ། །བརྟན་དང་གཡོ་བས་ཁྱབ་ནི་བརྟན་པ་ཕྱི་སྣོད་དང་
གཡོ་ བ་ནང་བཅུད་ཐམས་ཅད་ལའང་ཟག་མེད་དེས་ཁྱབ་ནས་གནས་སོ། །སྒྱུ་
མའི་གཟུགས་ཅན་ཉིད་དུ་འདོད་ནི་རབ་བཞིན་སྒྱུ་མའི་རྣམ་པ་ཆོས་ཐམས་ཅད་སྒྱུ་
མའི་རྣམ་པ་ལས་འདས་ལམ་སྒྱུ་མ་ཉམས་སུ་ལེན་པ་ཡང་སྒྱུ་
སྒྱུ་མ་ཉམས་སུ་ལེན་པ་ཡང་སྒྱུ་མའི་རྣམ་པ་ལྟ་བུ།
འབྲས་བུ་སྒྱུ་མ་ལྟ་བུ་འབྲས་བུ་ཐོབ་པ་དེ་ཡང་སྒྱུ་མའི་རྣམ་པ་ལྟ་བུའོ། །
236 -416



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ནི་དབང་རྣམ་པ་བཞིའི་འཇུག་སྡུད་ནི། འཁོར་ལོ་སྤྲོས་མེད་ལྷན་ཅིག་
སྐྱེས་པའི་ཡེ་ཤེས་འཁོར་ནི་དགའ་བ་བཞི་དང་སྐད་ཅིག་མ་བཞིའི་སྒོ་ནས་སྙིང་པོ་
སྤྲོས་མེད་ཀྱི་དོན་དེ་ལེན་པར་བྱེད་པས་སོ། །འཁོར་ལོ་སྤྲོས་མེད་དེས་ཆགས་ཅན་
ལས་རྒྱ་ཆགས་བྲལ་རང་ལུས་གཉིས་ཀྱི་སྒྲོ་འདོགས་གཅོད་པའི་དོན་གྱིས་ན།
ཐབས་ཀྱི་ནི་རང་ལུས་དང་གཞན་ལུས་རྣམ་པ་གཉིས་ཀྱིས་རྟོགས་པར་བྱེད་པས།
རྟག་ཏུ་ནི་དུས་རྟག་ཏུ་ངེས་པ་ཐེ་ཚོམ་མེད་པར་འགྲུབ་པར་ཕྱག་རྒྱ་ཆེན་པོ་མཆོག་
གི་དངོས་གྲུབ་ཐོབ་པར་འགྱུར་རོ། །
ད་ནི་དབང་གི་ཞར་ལ་དཀྱིལ་འཁོར་ཙཀྲ་དྲིས་ལན་གྱིས་བསྟན་པ་ནི།
དཀྱིལ་འཁོར་ཙཀྲ་ཞེས་པ་དེ་རང་ལ་དྲིས་པ་ནི། རྡོ་རྗེ་སྙིང་པོས་སྡུད་པ་པོས་རྣལ་
འབྱོར་མ་རྣམས་ལ་བཟོད་པ་ནི་ཧེ་བཛྲའི་རྒྱུད་འདི་གདུལ་བྱ་རྣལ་འབྱོར་མ་རྣམས་
ཀྱིས་ངོར་བཤད་པས་ཌ་ཀི་མ་རྣམས་མ་མཉེས་དགོས་ནས་སོ། །བཅོམ་ལྡན་
འདས་ ལ་སྟོན་པ་དྲུག་ པ་རྡོ་རྗེ་འཆང་ཆེན་པོ་ལ། འདི་སྐད་ཚིག་གོ །དཀྱིལ་
འཁོར་ནི་སྤྱིར་བསྡོམས་ནས་དྲིས་པའོ། །སངས་རྒྱས་ཀུན་བདག་གྲོང་ཁྱེར་ལ་བྱེ་
བྲག་ཏུ། གོང་གི་དཀྱིལ་འཁོར་འཁོར་ལོའི་ ཐབས་ ཀྱིས་ནི། རྟག་ཏུ་ངེས་ པར་
འགྲུབ་པར་འགྱུར། བཅོམ་ལྡན་འདས་གསུངས་ན། །ལུས་དགའ་བ་ཅིག་སྒོ་དགུ་
དང་བཅས་པ་ལ་དཀྱིལ་འཁོར་སྐུ་བཤད་པའི་རྒྱུད་སམ་བུ་ཏ་ནས། དཀྱིལ་འཁོར་
བཤད་ནས་ཡོད་པས་དེས་ལ་ཟེར་རམ། རྟེན་གཞལ་ཡས་ཁང་རྟེན་པ་ལྷ་དང་
བཅས་པ་དཀྱིལ་འཁོར་བཤད་ནས་ཡོད་པ་དེ་ལ་ཟེར་རམ། སྤྲོས་མེད་ལྷན་ཅིག་
སྐྱེས་པའི་ཡེ་ཤེས་ལ་དཀྱིལ་འཁོར་བཤད་ནས་ཡོད་པ་གསུམ་པོ་དེ་གང་ལ་ཟེར།
བཅོམ་ལྡན་ཞེས་བོས་ནས། བདག་ལ་རྡོ་རྗེ་སྙིང་པོ་ལ་འཁྲུལ་འགྱུར་ཐེ་ཚོམ་
236 --417



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྱུང་། རིམ་པ་ཇི་ལྟར་བཤད་དུ་གསོལ། །གསུམ་པོ་དེ་གང་ལ་ཟེར། རིམ་པ་ཇི་
ལྟར་ལགས་བཤད་དུ་གསོལ། བཅོམ་ལྡན་འདས་ཀྱིས་བཀའ་སྩལ་ལན་ནོ། །
ལན་ལ་དཀྱིལ་འཁོར་གསུམ་ལས་གཉིས་པོ་ལ་མི་ཟེར། སྤྲོས་མེད་ལྷན་
ཅིག་སྐྱེས་པའི་ཡེ་ཤེས་ལ་དཀྱིལ་འཁོར་ཟེར། དཀྱིལ་འཁོར་ཞེས་བྱ་སྙིང་པོ་ཞེས་
བྱ་བར་བརྗོད་དེ་དོན་དམ་ལྷན་ཅིག་སྐྱེས་པའི་ཡེ་ཤེས་ལ་བྱའོ། །བྱང་ཆུབ་སེམས་
ནི་དོན་དམ་བྱང་ཆུབ་སེམས་ཞེས་བྱ་བདེ་བ་ཆེན་པོ་ཞེས་བྱ་དོན་དམ་ལྷན་ཅིག་
སྐྱེས་པའི་ཡེ་ཤེས་སོ། །དངོས་པོ་མཐར་བྱེད་ནི་མ་དྷ་ལ་ཞེས་པའི་སྒྲས་མཐར་
བྱེད་ལ་འགྲོ་ལེན་པ་ལ་འགྲོ་བ་ལས་འདིར་སྙིང་པོའི་དོན་དེ་ལེན་པར་བྱེད་པ་
དབང་ གསུམ་ པའི་ལས་རྒྱ་ལ་བརྟེན་ནས་ལེན། འདུས་ པ་ནི་ སྣང་ གྲུག་ཆོས་
ཐམས་ཅད་ཕྱག་རྒྱ་ཆེན་པོར་རོ། །དཀྱིལ་འཁོར་ནི་སྤྲོས་མེད་ལའོ། །འོ་ན་སྤྲོས་
མེད་དེ་གར་རྟོགས་པར་བྱ་ཞེ་ན། གོང་གི་འཁོར་ལོ་རྒྱས་པར་བཤད་པས་འཁོར་
ལོ་ཞེས་གནས་ནམ་ལ་བརྟེན་ནས་རྟོགས་སོ། །གང་ཟག་ཆགས་པ་དང་བྲལ་བ་
ཞིག་གི་དབང་དུ་བྱས་ན་འཁོར་ལོ་ལྟེ་བ་སྤྲུལ་པའི་རྩ་མདུད་གྲུ་གསུམ་པ། ནམ་
མཁའི་ཁམས་སྟོང་པ་མཚོན། ཆགས་ཅན་ལ་འཁོར་ལོ་ལས་རྒྱའི་ཆོས་འབྱུང་ནམ་
མཁའ་ཁམས་དེས་སྟོང་པ་མཚོན་དེ་གཉིས་ལ་བརྟེན་ནས་རྟོགས་སོ། །འོ་ན་དེ་ལ་
དགོས་པ་ཅི་ཡོད་ན་གོང་གིས་ཐབས་རྒྱས་པར་བཤད་པས་ཡུལ་ལ་སོགས་པ་རྣམ་
པར་སྦྱོང་ནི། ཆགས་ཅན་ཆགས་བྲལ་གང་ལ་བསྟེན་ནས་རྟོགས་ཀྱང་བདེ་སྟོང་
ཉམས་ཀྱི་རྣམ་པར་རྟོག་པ་སྦྱོང་ངོ་
། །འདི་རང་ལ་འོག་ན་དྲིས་ལན་ཡོད། འོ་ན་
དབང་གི་དུས་སུ་གང་ཟག་གཉིས་ཀྱིས་ལེན་ཅང་ནུས་སམ་ཞེ་ན། རང་ལུས་ཀྱི་
དབང་དུ་ན་བྷོ་ལ་བདེ་ཆེན་ཀྱི་ཧཾ་ཐབས་བདེ་བ་མཚོན་པ། ཀ་ཀོ་ལ་ལྟེ་བའི་མ་
236 -418



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེས་ཤེས་རབ་སྟོང་པ་མཚོན་པ། སྦྱོར་བས་ནི་ཨ་ཧཾ་གཉིས་ཀྱི་སྦྱོར་བ་ལ་བརྟེན་
ནས་ཤེས་སོ། །གཞན་ལུས་ཀྱི་དབང་དུ་བྱས་ན་བྷོ་ལ་ཐབས་ཀྱི་རྡོ་རྗེས་བདེ་
མཚོན་ཀ་ཀོ་ལ་ལས་རྒྱའི་པད་མས་ཤེས་རབ་སྟོང་ཉིད་མཚོན། སྦྱོར་བས་སྙོམས་
འཇུག་ བྱས་ པས་བདེ་སྟོང་དབྱེར་མེད་དོན་ཤེས་པས་དེའི་བདེ་བ་ཤེས་པར་
འགྱུར། །སྤྲོས་མེད་ལྷན་ཅིག་སྐྱེད་པ་དེ་རྟོགས་པར་འགྱུར་རོ། །
ད་ནི་དབང་གི་ཐུན་མོང་མ་ཡིན་པའི་དམ་ཚིག་དང་སྡོམ་པ་ནི། དབང་
རྫོགས་པར་ཐོབ་པས་ཐུན་མོང་མ་ཡིན་པའི་དམ་ཚིག་དང་སྡོམ་པ་ཇི་ལྟར་བསྲུང་
ན། རྡོ་རྗེ་སྙིང་པོས་དྲིས་སོ། །སྡོམ་པ་ཞེས་བྱ་ཐེག་ཆེན་སྤྱིའི་སྡོམ་པ་དབང་གི་
རྟེན། དམ་ཚིག་གང་གིས་ནི་ཁྱད་པར་དུ་གསང་སྔགས་ཀྱི། བཅོམ་ལྡན་འདས་ཀྱི་
ལན་ནི་བཅོམ་ལྡན། སེམས་ ཀྱིས་སྲོག་ཆགས་ གསོད་པ་སོགས་ པ་ཚིག་བཞི་
མདོར་བསྟན། རྒྱས་པར་བཤད་པ་ལ་སེམས་གཅིག་ནི་སྟོང་ཉིད་དུ་རོ་གཅིག་
པའོ། །སྲོག་ཆགས་གསོད་པ་ཉིད་འོ་སྐོལ་སྲོག་གཅོད་པ་ཅི་ལ་ཟེར་ན་སེམས་ཅན་
ཐམས་ཅད་ཐ་དད་དུ་བལྟ་བ་དེ་མ་ཡིན་ཁམས་གསུམ་གྱི་སེམས་ཅན་ཐམས་ཅད་
སྟོང་ཉིད་དུ་རོ་གཅིག་པས་ཐ་དད་དུ་མ་ལྟ་བར་སྟོང་ཉིད་རོ་གཅིག་པར་ལྟོས།
གོང་གི་རྫུན་བཤད་པས་འཇིག་རྟེན་བསྒྲལ་བ་བདག་དཔལ་དགྱེས་པ་རྡོ་རྗེའི་སྒོ་
ནས་བསྐྱེད་རྫོགས་བསྒོམས་ནས། ཡང་དག་པར་རྫོགས་པར་སངས་རྒྱས་པར་
བྱས་ལ། སེམས་ཅན་ཐམས་ཅད་འཁོར་བའི་རྒྱ་མཚོ་ལས་བསྒྲལ་བར་བྱའོ། །
སྙམ་པའི་སྨོན་པའི་སེམས་བསྐྱེད་ཀྱིས། །རྫུན་གྱི་ཚིག་ཏུ་རབ་ཏུ་བརྗོད་དེ། ད་ལྟ་
མི་འགྲུབ་པས་རྫུན་ཡིན། ཁྱོད་ཀྱིས་མ་ཡིན་པའི་ཚིག་རྒྱས་པར་བཤད་པས་
བཙུན་མོ་ནི་རྩ་མ་ཡིན་ཤེས་རབ་སྟོང་ཉིད་མཚོན་པའོ། ཁུ་བ་ནི་རྩའི་ནང་གི་ཀུན་
236 ---419



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། {༡༥༽
རྫོབ་བྱང་སེམས་ལ་བརྟེན་པའི་དོན་དམ་ཟག་མེད་དེའོ། །མ་ཡིན་པར་ཡང་ལོང་
གཞན་གྱིས་སྟེར་མཁན་མི་འོང་སྟེ་ཟག་མེད་དེར་ཟོ་ཟོ་ཟེར་བའི་མི་འོང་པས་དེ་མ་
བྱོན་པར་མིང་སྟེ་དོན་རྩ་རླུང་ལ་བརྟེན་ནས་ཟག་མེད་སྒོམས་མོ། །ཕ་རོལ་བུད་
མེད་བསྟན་པ་བཤད་པས། གཞན་གྱི་ནི་རྒྱལ་བ་རིགས་ལྔ་པོའོ། །བུད་མེད་རང་
གི་སྤྱན་མ་ལ་སོགས་ལ་འོད་ཀྱི་རིགས་མའོ། །རང་དང་མཚུངས་པར་གྱིས་ལ་དོན་
ལ་གང་བསྒོམ་ཡང་སྟོང་ཉིད་ཀྱིས་རྒྱས་ཐོབ་ལ་དོན་ཐབས་ཤེས་རབ་ཡ་མ་བྲལ་
བར་གྱིས་བྱའོ། །
ད་ནི་དབང་གི་དོན་དང་ལྡན་པས་ཡུལ་རྣམས་བདེ་སྟོང་དུ་བསྒོམས་ནི།
གོང་གི་ཡུལ་ལ་སོགས་པ་རྣམ་པར་སྦྱོང་
། །དེ་ནས་དབང་གི་སྡོམ་པ་བཤད་པའི། །
རྣལ་འབྱོར་མ་ཐམས་ཅད་ཀྱིས་འཁོར་མཁའ་འགྲོ་མ། བཅོམ་ལྡན་འདས་ལ་སྟོན་
པ་དྲུག་པ་རྡོ་རྗེ་འཆང་ངོ་། །འདི་སྐད་གསོལ་ཚིག་གོ །ཡུལ་རྣམས་ཀྱང་ཅི་ལགས་
ཡུལ་ཅི་ལ་ཟེར། སོགས་ཁོངས་སུ་དབང་པོ་རྣམས་ཀྱང་ཅི་ལགས། བཅོམ་ལྡན་
འདས་ཀྱི་ལན་ནི། །ཡུལ་དྲུག་ནི་གཟུགས་སྒྲ་དེ་བཞིན་དྲི་དང་ནི་ལ་སོགས་པའོ། །
འདི་རྣམས་དབང་པོ་དྲུག་པོ་འདི། །ཞེས་པ་ཡུལ་དྲུག་ནས་དབང་པོ་དྲུག་གི་བར་
དེ་སྦྱང་གཞི། སྦྱོང་བྱེད་ནི་གཏི་མུག་རྡོ་རྗེ་ལ་སོགས་ལྡན། འདི་རང་ལ་ཡང་འོག་
ན་དྲིས་ལན་ཡོད་དོ། །ཡུལ་དང་གཟུགས་ལ་སོགས་པ་དྲུག་ཡུལ་ཅན་དྲུག་སྟེ་བསྡུ་
ན་སྐྱེ་མཆེད་བཅུ་གཉིས་དག་ཏུ་འགྱུར། ཕུང་པོ་ལྔ་ནི་གཟུགས་ལ་སོགས་ནི་
གཟུགས་ཀྱི་ཕུང་པོ་དང་ཚོར་བ་དང་འདུ་ཤེས་དང་འདུ་བྱེད་ཀྱི་ཕུང་པོ་མཐར་ནི་
རྣམ་པར་ཤེས་པའི་ཕུང་པོ་ཡོད་པ་དང་ལྔའོ། །
རྡོ་རྗེ་སྙིང་པོ་ཞེས་བོས་ནས། དབང་པོ་དང་ནི་མིག་ལ་སོགས་པ་ལྔ་ཡུལ་
236 -420



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
ཉིད་གཟུགས་དང་སྒྲ་ལ་སོགས་པ་དབང་པོའི་རྣམ་པར་ཤེས་པ་ཉིད་མིག་གི་རྣམ་
པར་ཤེས་པ་རྣལ་འབྱོར་མ་རྣམས་སྔོན་འབྱུང་གི་འཁོར། དོན་དེ་རྣམས་བསྡུས་ན་
ཁམས་ནི་བཅོ་བརྒྱད་རྣམས་སུ་བཤད། དེ་རྣམས་ཀྱི་རང་བཞིན་གདོད་ནས་མ་
སྐྱེས་དམ་བཅའོ། །འོ་ན་གཏན་ཚིགས་ཅིའི་ཕྱིར་མ་སྐྱེས་ཞེ་ན། རྫུན་མིན་བདེན་
མིན་དེ་བཞིན་དུ། །ཞེས་པ་ནི་སྣང་ལ་རང་བཞིན་མེད་པས་སོ། །དེའི་ཐམས་ཅད་
ཆུའི་ཟླ་བ་ལྟར་ནི་ཆུ་ནང་གི་ཟླ་བ་དེ་ཟླ་བ་དངོས་ཡིན་ནམ་དངོས་མིན། འོ་ན་
གཟུགས་བརྙན་སྣང་ངམ་མི་སྣང་སྣང་པས་དོན་ལ་རང་བཞིན་མེད་པ་དེ་དཔེའོ། །
འདོད་པས་ནི་མུ་ཏྲ་མ་ཧཱ་མཆོག་གི་དངོས་གྲུབ་ཐོབ་པར་འདོད་པས། རྣལ་འབྱོར་
མས་ཤེས་ཀྱིས་ནི་སྔོན་འབྱུང་དུ་ཆོས་ཐམས་ཅད་རྣལ་འབྱོར་མས་དེ་ལྟར་ཤེས་
པར་གྱིས། རྗེས་འཇུག་ཏུ་ཧེ་བཛྲའི་སྒོམ་ཆེན་པས་སོ། །
འདི་རྣམས་ཀྱིས་སེམས་དངོས་པོའི་གནས་སྟབས་ཀྱིས་སྒོམ་རྒྱུ་དོན་གྱི་ངོ་
བོ་ངོ་ཤེས་པར་བྱ་བའི་ལྟ་བ་གཏན་ལ་དབབ་པ་སྟོན་པ་སྟོན་ཏེ། དཔེའི་སྒོ་ནས་
བཤད་པ་ནི་
། འདི་ལྟ་སྟེ། རྩུབ་ཤིང་དང་རྩུབ་སྟན་དང་སྐྱེས་པའི་ལག་པའི་རྩོལ་
བ་ལས་བློ་བུག་དུ་མི་འབྱུང་ཞེས་པས། དེ་རྣམས་ཚོགས་པ་ལས་དང་པོ་དྲོ་བ་དང་
དུ་བ་འབྱུང་། དེ་ནས་མེ་བྱུང་ནས་བརྩེ་བསྲེག་བྱ་བ་བྱེད་པ་དེ་སུས་ཀྱང་དགག་
པར་མི་ནུས་སོ། །མེ་འདི་ནི་སོ་སོར་ཕྱེ་བར་སོང་ན། རྩུབ་ཤིང་ལ་མི་གནས་
་་རྩུབ་
ཤིང་འབའ་ཞིག་ལ་ཡང་མེ་མི་གནས་ཏེ། དེ་གནས་ན་རྩུབ་སྟན་དང་སྐྱེས་བུའི་
ལག་པ་གཉིས་དོན་མེད་རྩུབ་ཤིང་ལ་མེ་དམར་ཀེ་རེ་རེ་འོང་པར་རིགས། དེ་
བཞིན་དུ་རྩུབ་སྟན་ལ་ཡང་མ་ཡིན་ནི་མི་གནས་དེ་གཅིག་པུ་ལ་གནས་ན་གཉིས་
པོ་དོན་མེད་རྩུབ་སྟན་གཅིག་པུ་ལ་འོང་བར་རིགས། སྐྱེས་བུའི་ལག་པ་དག་ལ་མ་
236-421



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡིན་སྐྱེས་བུའི་ལག་པ་འབའ་ཞིག་ལ་མེ་མི་གནས་ཏེ་གནས་ན་གཉིས་པོ་དོན་
མེད་སྐྱེས་བུའི་ལག་པ་ལ་མེ་འབར་ནས་བརྩོ་བསྲེག་བྱ་བ་བྱེད་པར་གདའོ། །དེ་
ལྟར་མི་དེ་བདེན་པ་མ་ཡིན་སོ་སོར་ཕྱེ་ན་མེད་ཅིང་སྟོང་པར་འདུག་པས། རྫུན་པ་
ཡང་མ་ཡིན་ནི་རྩུབ་ཤིང་དང་རྩུབ་སྟན་དང་སྐྱེས་བུའི་ཁག་པ་གསུམ་རྟེན་འབྲེལ་
མཐུ་ཚོགས་པ་ལས་མེ་འབྱུང་ངོ་
། །དེ་ལྟར་ཆོས་ཐམས་ཅད་ཕུང་པོ་ཁམས་དང་སྐྱེ་
མཆེད་ལ་སོགས་པའི་དོན་སྣང་གྲག་མི་ཆོས་ཐམས་ཅད་སྣང་ལ་རང་བཞིན་མེད་
པས། འོ་ན་ད་ལྟ་ཉོན་མོངས་པ་དུ་མར་འདུག་པས་འདི་ཅི་ཡིན་རྐྱེན་སྣང་བྱ་བ་
རྐྱེན་གྱིས་ཅི་འཆར་ཅིར་ཡང་སྣང་བ་ཡིན་པས་སྣང་ལ་རང་བཞིན་མེད་པར་ཤེས་
པར་གྱིས། རྣལ་འབྱོར་མས་སྔོན་འབྱུང་དུ་ཌ་ཀི་མ་རྣམས་སོ། །རྗེས་འཇུག་ཏུ་
དཔལ་དགྱེས་པ་རྡོ་རྗེ་སྒོམ་པའི་སྒོམ་ཆེན་པས། དེ་ལྟར་ཤེས་པར་གྱིས་ཤིག་གོ །
ད་ནི་བླ་མའི་བྱིན་རླབས་འཕོ་ཞིང་སྤྱོད་ལམ་གྱི་ངེས་པ་བསྟན་པ་ནི། དེ་
ནས་ནི་དབང་གི་དོན་དང་ལྡན་པའི། །རྣལ་འབྱོར་མ་བདག་མེད་ནི་འཁོར་གྱི་
གཙོ་མོ་བདག་མེད་མ་ལ་སོགས་པ་ཐམས་ཅད། རྡོ་རྗེ་མཁའ་འགྲོ་མ་ནི་རིན་ཆེན་
མཁའ་འགྲོ་མ་ཐམས་ཅད་དོ། །བདུད་རྩི་ལྔ་ཐོགས་ཤིང་
། དམ་ཚིག་གི་རྫས་ནི་
ཤ་ལྔ་ ཐོགས་པའོ། །བཅོམ་ལྡན་འདས་ནི་སྔོན་འབྱུང་དུ་སྟོན་པ་དྲུག་པ་རྡོ་རྗེ་
འཆང་ལ་མཆོད་རྗེས་འཇུག་ཏུ་སློབ་མ་རྣམས་ཀྱིས་སྤོས་ལ་སོགས་པས་སློབ་
དཔོན་མཆོད་པར་བྱེད་དོ། །ཀུན་དུ་རུའི་སྦྱོར་བས་རྗེས་སུ་ཆགས་པར་བྱེད་ནི་
སྔོན་འབྱུང་དུ་ལྷའི་ཁ་སྦྱོར་གྱི་བདེ་བས་མཉེས་པར་བྱེད། རྗེས་འཇུག་ཏུ་ཡིད་ཀྱི་
རིགས་མ་ཕུལ་ནས་ཁ་སྦྱོར་གྱིས་མཆོད་པར་བསམ་མོ། །བདུད་རྩི་ལྔའི་རོ་ཡང་
འཐུང་། །ཤ་ལྔ་གསོལ་བར་བྱེད་དོ། །
236 ---422



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་ནས་ སྟོན་པ་མཆོད་པའི། བཅོམ་ལྡན་དགྱེས་ནས་ནི་སྔོན་འབྱུང་དུ་
མཆོད་པ་བྱས་པས་སྟོན་པ་དགྱེས་རྗེས་འཇུག་ཏུ་ཚོགས་དང་མཆོད་པ་བྱས་པས་
སློབ་དཔོན་དགྱེས་ན་གནས་ཁང་དུ་རང་བྱིན་བརླབས་བགྱི་ཟེར་བའོ། །རང་བྱིན་
གྱིས་བརླབས་པ་ནི་སཱ་ཨ་སྟི་སྟ་ན་བྱ་བ་ཅི་ཡང་བྱས་པ་མེད་པར་རང་གི་རྒྱུད་ལ་
ཉམས་མྱོང་སྐྱེ་བའོ། །ཀྱེ་ཀྱེ་བོད་པའི་ཚིག་སྟེ་རང་དོན་གཞན་དོན་ནམ་ཐབས་
ཤེས་རབ་དབྱེར་མེད་དོ། །རྡོ་རྗེ་མཁའ་འགྲོ་སྔོན་འབྱུང་དུ་འཁོར་རྡོ་རྗེ་ཌ་ཀི་མ་ལ་
བོས་རྗེས་འཇུག་ཏུ་སློབ་མའི་གཙོ་བོ་བོས་ནས། སངས་རྒྱས་ཀུན་གྱིས་ངའི་ལྷན་
ཅིག་སྐྱེས་པའི་ཉམས་མྱོང་འདི་ལ་སྔོན་འབྱུང་དུས་སུ་དུས་གསུམ་གྱི་སངས་རྒྱས་
ཐམས་ཅད་ཀྱིས་ཕྱག་མཛད་པའོ། །དེ་ཉིད་ནི་ལྷན་ཅིག་སྐྱེས་པའོ། །བདག་གིས་
གསང་རྒྱུད་གཞན་དུ་གསངས་ཤིང་ཟད་པ་དེའོ། །རྡོ་རྗེ་མཆོད་པའི་སྙོམས་འཇུག་
དང་ཤ་ལྔ་བདུད་རྩི་ལྔའི་མཆོད་པ་ཡང་ནས་ཡང་དུ་བྱས་པའི་བྱིན་བརླབས་ཀྱིས།
བཤད་ཀྱིས་སྟོན་པ་ངས་བཤད་ཀྱིས། བྱིན་རླབས་འདོད་པས་སྔོན་འབྱུང་དུ་སྟོན་
པས་བཤད་པས་འཁོར་ཉོན། རྗེས་འཇུག་ཏུ་སློབ་མ་ཉོན་ཅིག །ལྷ་མོ་ཐམས་ཅད་
དགའ་བར་གྱུར་སྔོན་འབྱུང་དུ་འཁོར་རྣམས་རྗེས་འཇུག་ཏུ་སློབ་མ་རྣམས་སོ། །
པུས་མོ་གཡས་ལུས་ཀྱི་སྔོན་འབྱུང་དུ་ཌ་ཀི་མ་རྣམས་རྗེས་འཇུག་ཏུ་སློབ་མ་རྣམས་
པུས་མོ་གཡས་པའི་ལྷ་ང་ས་ལ་བཙུགས་ནས། བཅོམ་ལྡན་འདས་ག་ལ་བ་དེར་
ཐལ་མོ་སྦྱར་བ་བཏུད་ནས་བཅོམ་ལྡན་འདས་ཀྱི་གསུང་ཉན་ཏོ། །
སྔོན་འབྱུང་དུ་ཌ་ཀི་མ་རྣམས་ཐལ་མོ་སྦྱར་ནས་བཅོམ་ལྡན་འདས་ཀྱི་
གསུང་ཉན། རྗེས་འཇུག་ཏུ་སློབ་དཔོན་ལ་པུ་ཙ་བྱས་པས་སློབ་དཔོན་མཉེས་ནས་
བྱིན་རླབས་ བྱ་ བྱས་ པས་ སློབ་མ་རྣམས་སློབ་དཔོན་གྱི་གསུང་ཉན་ཏོ། །བྱིན་
236 ---423



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༣༽
རླབས་བཞག་པ་དངོས་ལེའུ་འདི་ནས་མི་སྟོན་གུར་ལེའུ་བཅུ་བཞི་པ་ནས་འོངས་
སྟེ། དང་པོ་སློབ་དཔོན་རང་གི་རྒྱུད་ལ་ཉམས་སུ་མྱོང་བ་བསྐྱེད་ལ་དེའི་ཉམས་
སློབ་མ་ལ་བགོས་ནས་འཕོར་གཞུག་པའོ། །རང་བྱིན་རླབས་ཐོབ་པས་སྤྱོད་ལམ་
ཇི་ལྟ་བུ་བྱ་ན། བཅོམ་ལྡན་འདས་ཀྱིས་ནི་འདི་གོང་གི་བཟའ་བ་ལ་སོགས་པའི་
མདོར་བསྟན་པའི་རྒྱས་བཤད་དོ། །བརྟག་པ་དང་པོའི་ལེའུ་དྲུག་པ་དང་བདུན་
པའི་ངེས་པ་སྟེར་བའོ། །བཟའ་བཏུང་ཇི་ལྟར་རྙེད་པ་ནི་བཟའ་བཏུང་སྟེ། ལྷན་
ཅིག་སྐྱེས་པའི་ཉམས་སུའོ། །
བགྲོད་དང་འདི་བགྲོད་པའི་ཡུམ་མིན་བགྲོད་མིན་འདི་བགྲོད་པའི་ཡུལ་
མིན་ངོ་ཚ་བ་མི་བྱ་མཉམ་པར་ལྟོས། ཁྲུས་དང་གཙང་སྦྲ་མི་བྱ་སྟེ་མི་དགོས། གྲོང་
གི་ཆོས་དོན་ངོ་ཚ་དང་རྣམ་པར་རྟོག་པ་ཐམས་ཅད་ཡང་། བློ་ལྡན་ལྷན་ཅིག་སྐྱེས་
ཉམས་དང་ལྡན་པས། སྔགས་ཉིད་ཉེ་སྙིང་རྩ་ བའི་ སྔགས་ལ་སོགས་པ་
བཟླས་མི་དགོས། བསམ་གཏན་ཉིད་ནི་ལྷའི་སྐུ་བསྐྱེད་རིམ་མི་དགོས། གཉིད་ནི་
སྤང་པར་མི་བྱ་ནི་ཐ་མལ་གྱི་གཉིད། དབང་པོ་རྣམས་ནི་དབང་པོ་རྣམས་ཀྱི་སྒོ་མ་
བསྡམ། མན་ངག་ཏུ་གཉིད་དང་བསམ་གཏན་བསྲེ་བ་ཡང་འདིས་གཟུང་ངོ༌
། །བྷ་
ལ་ཐམས་ཅད་ནི་ཤ་ཐམས་ཅན་ནི་ལྷན་ཅིག་སྐྱེས་པའི་ཉམས་སུ་བཟའོ། ཁ་དོག་
ལྔ་ལ་ནི་འདིར་ཝར་སྣའི་སྒྲས་རིགས་ལ་བྱའོ། །རིགས་ལྔའི་མུ་ཏྲ་མའམ་འདོད་
ཡོན་ལྔ་ལ་ལོངས་སྤྱོད་དོ། །
དགོས་ པ་མེད་པ་ནི་བླང་དོར་མེད་པའི་ལྷན་ཅིག་སྐྱེས་པའི་ཉམས་མྱོང་
དང་ལྡན་པས། བཙུན་མོ་ཕྱག་རྒྱ་མ་ཐམས་ཅད་ལྷན་ཅིག་སྐྱེས་པ་བདེ་སྟོང་ཉམས་
ཀྱིས་དགའ་བར་བྱ། མཛའ་བོ་སྡུག་པར་མི་ཡི་ནི་ངའི་ཕ་ཡིན་སྤུན་ཟླ་ཡིན་གཉེན་
236-424



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བཤེས་ཡིན་སྙིང་དུ་སྡུག་པར་མི་བྱ། དེ་བཞིན་སྡུག་པ་ནི་འདི་སྤུན་ཟླ་གསོད་པའི་
དགྲ་ཡིན་སྙམ་པའི་ཞེ་སྡང་མི་བྱ་སྟེ། དོན་ལ་དགྲ་བཞིན་མཛའ་བོ་ལ་མཛའ་བོ་
བཞིན་དགྲ་ལ་ར་རི་ལ་བླང་དོར་བགེགས་པའོ། །རྡོ་ཤིང་འཇིམ་པའི་བདག་རས་
རིས་ལ་སོགས་པ་ཐམས་ཅད། ལྷ་འདི་རྣམས་ཟག་མེད་རྟོགས་པས་བདེ་སྟོང་
ལས་ལྷག་པའི་ལྷ་མེད་པས་ཕྱག་མི་བྱ། གཡུང་མོ་རྡོལ་པ་ཀོ་ལྤགས་རིགས་ངན།
ཕྱག་དར་མཁན་སོགས་རྟ་ཀྱི་ཤ་ཟ་བའི་རིགས་ལ་བཞེད་དེ་ཚོ་ངན་པ་སྤང་
། བྲམ་
ཟེ་རྒྱལ་ རིགས་ རྗེ་རིགས་དམངས་ རིགས་བཟང་པོ་ཡིན། བདག་གི་ལུས་ལྟར་
རེག་པ་རིགས་ངན་པ་མི་རེག་པ་ལྟར་བཟང་པོ་ལའང་མ་རེག །བཟང་པོ་ལ་རེག་
པ་ལྟར་ངན་པ་ལ་རེག །བདུད་རྩི་ལྔ་དང་བུ་རམ་དང་ཆང་བསྲེས་པ་བཏུང་། དུག་
དང་དུག་སྣ་ཚོགས་ཏེ་རྒྱ་གར་ན་རྣལ་འབྱོར་པ་སློངས་པ་ལ་དུག་བཏབ་ནས་སྟེར་
ཡིན་པར་གདའ། ནིམ་པ་ཤིང་ནིམ་པ་བུ་བཙས་སྐྱེས་འཛའ་ཏི་པ་ལ་སྐྱུར་བ་ཁྱི་ཤ་
དངར་བ་བ་ལང་གི་ཤ་སྐ་བ་གླང་པོ་ཆེའི་ཤ་སོགས་ཤ་གཞན་ཐམས་ཅད་དོ། །
ཁ་བ་རྨེ་ཤ་ཅན་གྱི་ཤ །ལན་ཚ་བ་མི་ཤ་ཚ་བ་རྟ་ཤ་དང་དྲི་ང་བ་དང་དྲི་
ཞིམ་པ་དང་མཆི་མ་དང་རྣག་ཏུ་བཅས་པ་དེ་རྣམས་བསྲེས་ལ། བྱང་ཆུབ་སེམས་
ཀྱིས་རབ་ཏུ་བཟའ་ཞེས་པ་ལྷན་ཅིག་སྐྱེས་པའི་ཉམས་མྱོང་དུ་བཟའ། །འོ་ན་
བཟའ་བཏུང་དེ་རྣམས་ངན་པ་ཡིན་ནམ་ཞེ་ན། ངན་པ་མིན། གཉིས་མེད་ཡེ་ཤེས་
སེམས་ཀྱིས་ནི་ལྷན་ཅིག་སྐྱེས་པའི་ཉམས་མྱོང་དང་ལྡན་པས། མི་བཟའ་ཅུང་ཟད་
ཡོད་མ་ཡིན་ཞེས་པ་འདི་བཟའ་འདི་མི་བཟའ་མེད་དོ། །རང་འབྱུང་མེ་ཏོག་རྙེད་
པ་ནི་པད་མའི་རག་ཏའོ། །པད་མའི་སྣོད་དུ་ནི་ཐོད་པའི་ནང་དུ་བླུགས་ནས་སོ། །
ལུད་ པ་ དང་ ནི་ སྣབས་ དག་ གིས། །བསྲེས་ནས་དེ་རྣམས་ ཐམས་ ཅད་ བརྟུལ་
236 -425



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཞུགས་ཅན་ནི་ཐ་མལ་གྱི་ལུས་ངག་ཡིད་གསུམ་བརྟུལ་ནས་ལྷན་ཅིག་སྐྱེས་པའི་
ཉམས་དང་ལྡན་པས་བཏུང་ངོ་
། །སྨད་གཡོགས་ནི་རས་རྙིང་པ་ཁ་དོག་ནི་རོ་རས་
སྣ་ཚོགས་དཀྲིས་ཏེ། དཀར་པོ་དང་སེར་པོ་དམར་པོ་ལྗང་ཁུ་ལ་སོགས་པས་སོ། །
རོ་བསྲེགས་ཐལ་བ་ནི་ཐལ་བ་དེ་བྱུག་པའོ། །མེ་ཏོག་ནི་མི་ཡིན་རབ་སོང་པ་ནི་
དབུགས་སོང་པ། མགོ་སྐྱེས་ནི་སྒྲའོ། །ལེགས་པར་བཅིང་པ་ནི་དེ་ལྟ་བུའི་རོའི་སྐུ་
ལེགས་པར་བྲེགས་ནས་རོའི་སྐྲའི་ཞྭ་གོན་པ་སྟེ། དེ་ལྟར་བྱིན་རླབས་ཕེབས་པས་
མཉམ་གཞག་རྗེས་མེད་པར་སྤྱོད་པ་དེ་བྱའོ། །
ད་ནི་སྐྱེ་མཆེད་གྱི་གོ་ཆ་དགོད་པ་ཕན་ཡོན་དང་བཅས་པ་ནི། འདི་བརྟག་
པ་དང་པོའི་ལེའུ་གསུམ་པ་དང་བརྒྱད་པའི་ངེས་པ་སྟེར་བ་སྟེ། གོང་གི་གཏི་མུག་
རྡོ་རྗེ་ ལ་སོགས་ལྡན། ཞེས་པ་དེའི་དྲིས་ལན་ནོ། །རྡོ་རྗེ་ སྙིང་མོས་དྲིས་པའོ། །
ཐམས་ཅད་ཡུལ་གྱི་རྣམ་དག་པ་བཅོམ་ལྡན་ནི་བརྟག་པ་དང་པོའི་ལེའུ་དགུ་པར་
རོ། །ངེས་པར་ངེས་པ་ཁོ་ནར་ཐེ་ཚོམ་མེད་པའོ། །དབང་པོ་དྲུག་གི་དྲངས། རྣམ་
པར་དག་པ་ལ་ནི་ལེའུ་དགུ་པ་རྣམ་དག་གི་ལེའུར། བཅོམ་ལྡན་འདས་ཀྱིས་ལན་
ནོ། །སྐྱེ་མཆེད་ཀྱི་གོ་ཆ་དགོད་པ་ལ་འདི་ལ་ཁྱད་པར་ཆོས་བཞི་ལ། དགོད་ས་མི་
མཐུན་མིག་དང་རྣ་བ་སྣ་ལྕེ་དཔྲལ་བ་སྙིང་གའོ། །བསྐྱེད་པའི་ས་བོན་མོ་དྷེ་མ་ར་
ཨི་ཨའོ། །མིང་གི་ཡི་གེ་དང་པོའོ། །མཚན་ནི་ཞེ་སྡང་རྡོ་རྗེ་གཏི་མུག་རྡོ་རྗེ་མ་ལ་
སོགས་པའོ། །
སྐུ་མདོག་མི་མཐུན་པ་ནི། ཞེ་སྡང་རྡོ་རྗེ་མ་ནག་མོ་ གཏི་མུག་རྡོ་རྗེ་མ་
དཀར་མོ་ལ་སོགས་པ་མི་མཐུན་ནོ། །ཐུན་མོང་ཆོས་ནི་རུས་པའི་རྒྱན་ཆ་ལྔས་
བརྒྱན་པ་མཐུན་པ་དང་གཅིག །གདན་རོ་ལ་བཞུགས་པ་ལ་མཐུན་པ་དང་གཉིས།
236 -426



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཞལ་གཅིག་ཕྱག་གཉིས་པར་མཐུན་པ་དང་གསུམ། ཕྱག་མཚན་གཡས་དྲི་གུག་
གཡོན་ཐོད་པ་ཁྲག་གིས་བཀང་པ་ཁ་ཊཾ་ག་མཆན་ཁུང་དུ་བཅུག་པ་མཐུན་པ་དང་
བཞག །སྤྱན་གསུམ་ཡོད་པ་སྤྱན་རྩ་དམར་བ་མཐུན་པ་དང་ལྔ། དབུ་སྐྲ་སེར་པོ་
གྱེན་དུ་བརྗེས་པ་མཐུན་པ་དང་དྲུག །བཞུགས་ཚུལ་ཞབས་གཡོན་བསྐྱང་གཡས་
པ་གཡོན་གྱི་སྒྱིད་ཁུང་དུ་བཅུག་པ་གདན་རོ་ལ་བཞུགས་པ་མཐུན་པ་དང་བདུན།
གུར་ལེའུ་བརྒྱད་པ་ནས་བཤད་དོ། །
དགོད་ས་ནི་མིག་ལ་གཏི་མུག་ནི་རྡོ་རྗེ་ནི་མིག་ཏུ་མོ་ལས་བསྐྱེད་པའི་གཏི་
མུག་རྡོ་རྗེ་མ་དཀར་མོ་འཁོད་ཅིག །རྣ་བ་དྷེ་ལས་བསྐྱེད་པའི་ཞེ་སྡང་རྡོ་རྗེ་མ་ནག་
མོ་འཁོད་ཅིག །སྣར་ཐཾ་ལས་བསྐྱེད་པའི་སེར་སྣ་རྡོ་རྗེ་མ་སེར་མོ། །ལྕེ་ལ་རཾ་ལས་
བསྐྱེད་པ་འདོད་ཆགས་རྡོ་རྗེ་མ་དམར་མོ། །དཔྲལ་བར་ཨི་ལས་ཕྲག་དོག་རྡོ་རྗེ་
མ་ལྗང་ཁུ། ཡིད་ལ་བདག་མེད་རྣལ་འབྱོར་མ། སྙིང་གར་ཨ་ལས་
རེག་བྱ་རྡོ་རྗེ་མ་ནག་མོ་འཁོད་ཅིག །སྐྱེ་མཆེད་དྲུག་བྱིན་གྱིས་བརླབ་པ་འདི་ལ་
སློབ་དཔོན་མི་ཐུབ་ཟླ་བ་དམ་ཚིག་དང་ཡེ་ཤེས་གཟེར་འདེབས་ཟེར་ཏེ་དེ་མིན།
དགོས་པ་གསུམ་ཡོད་པ་ལས་དང་པོ་ནི་དབང་པོ་རྣམས་ནི་དག་པའི་ཕྱིར་ཞེས་པ་
དབང་པོ་སྒོ་དྲུག་སྦྱོང་བའི་དགོས་པ་དང་
། འདིས་ནི་གོ་ཆ་ནི་བར་དུ་གཅོད་པའི་
གདོན་བགེགས་ཐམས་ཅད་བསྲུང་པའི་དགོས་པ་དང་གཉིས། སེམས་དཔའ་ཆེན་
ནི་བོད་པའི་ཚིག་གོ །དགོས་པ་གསུམ་ལ་གུར་ལེའུ་བརྒྱད་པའི་དབང་པོ་དྲུག་
སྦྱོང་བ་དང་། གུར་གྱི་ལེའུ་བཅུ་པ་ནས་མངོན་པར་ཤེས་པ་དྲུག་འབྱུང་བ་དང་
གསུམ་མོ།
ད་ནི་དགོངས་པའི་སྐད་ཀྱི་ངེས་པ་སྟེར་བ་ནི། དེ་བཞིན་དགོངས་པའི་
་བསྐྱེད་པའི་
236 427



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྐད་ཉིད་དང་ནི་ངེས་པ་སྟེར་བ་དེ་བརྟག་དང་པོའི་ལེའུ་གཉིས་པའི་ངེས་པ་སྟེར་
བའོ། །འདི་ལ་དྲི་བ་དང་ལན་གཉིས་ལས། །དང་པོ་དྲི་བ་ནི། དགོངས་པའི་སྐད་
ནི་ཅི་ཞེས་ནི་བརྟག་པ་དང་པོའི་ལེའུ་བདུན་པའི་དེ་ལ་རྣལ་འབྱོར་མས་སྨྲས་པ
ངག་གི་བརྡ་ཟུར་ཙམ་བཤད་པ་དེའོ། །རྣལ་འབྱོར་མའི་དམ་ཚིག་ཆེ། རྣལ་འབྱོར་
མ་རྣམས་དགོངས་པའི་སྐད་སྨྲ་བ་ལས་མི་འདའ་བས། ཉན་ཐོས་ལ་སོགས་མི་
ཤེས་པ་ནི་ཉན་ཐོས་རང་སངས་རྒྱས་ཕ་རོལ་དུ་ཕྱིན་པའི་ཐེག་པ་བས་མི་ཤེས། འོ་
ན་གསང་སྔགས་རྒྱུད་སྡེ་བཞིས་ཤེས་སམ་ཞེ་ན། དགོད་དང་རྒོད་པས་ཚིམ་པའི་
འདོད་ཆགས་རྣམ་པར་དག་པའི་དོན་དུ་བྱ་བའི་རྒྱུད་དང་
། ལྟ་བ་དག་བལྟས་པས་
འཚམས་པའི་འདོད་ཆགས་རྣམ་པར་དག་པ་སྤྱོད་པའི་རྒྱུད་དང་
། འཁྱུད་དང་
འཁྱུད་པས་འཚིམས་པའི་འདོད་ཆགས་རྣམ་པ་དག་པ་རྣལ་འབྱོར་གྱི་རྒྱུད་དང་
།
དེ་བཞིན་གཉིས་གཉིས་ཀྱི་དབང་པོ་སྒོ་སྦྱང་བས་འཚིམས་པའི་འདོད་ཆགས་རྣམ་
པར་དག་པ་རྣལ་འབྱོར་ཆེན་པོའི་རྒྱུད་དོ། །རྒྱུད་ཀྱང་རྣམ་པ་བཞི་རྣམས་ཀྱི་རྒྱུད་
སྡེ་བཞི་པོ་དེར་རོ། །དགོངས་པའི་སྐད་ནི་རྒྱུད་སྡེ་བཞི་པོ་དེར་དགོངས་པའི་སྐད་
མ་བཤད་པ་དེ། བཅོམ་ལྡན་ངེས་པར་གསུང་དུ་གསོལ་ཞེས་དྲིས་པའོ། །
ལན་ལ་ལྔ་ལས། དང་པོ་ཉན་པར་རྣ་གཏད་པར་བསྐུལ་བ་ནི། དགོངས་
པའི་སྐད་ནི་སྐད་ཆེན་པོ་འདི། དམ་ཚིག་གི་བརྡ་དེ་ནི་ཤིན་ཏུ་རྒྱས་པ་ཞིག་རྡོ་རྗེ་
སྙིང་པོ་ཞེས་བོས་ནས། སྟོན་པ་དྲུག་པ་རྡོ་རྗེ་འཆང་ཆེན་པོ་ངས་བཤད་ཀྱིས། ཁྱོད་
ནི་རྩེ་གཅིག་སེམས་ཀྱིས་ཉོན་ཅིག་ཞེས་པ་རྒ་གཏད་པར་བསྐུལ་ལོ། །
གཉིས་པ་ངང་གི་བརྡ་དངོས་ནི། དཔའ་བོ་དང་དཔའ་མོ་རྣམས་ཀྱིས་འདི་
སྐད་བྱ་སྟེ། མ་ད་ནམ་ཆང་བྷ་ལ་ཤ །ཞེས་པ་ནི་རྒྱ་གར་སྐད་དུ་སུ་ར་བོད་སྐད་དུ་
236 -428



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཆང་བརྡའི་མ་ད་ནམ་ཞེས་བྱའོ། །རྒྱ་གར་སྐད་དུ་མང་ས་བོད་སྐད་དུ་ཤ་བརྡའི་
སྐད་དུ་བྷ་ལ། བོད་སྐད་དུ། འདུལ་བ། རྒྱ་གར་སྐད་དུ་མཱི་ལི་ནམ། བརྡའི་སྐད་དུ་
མ་ལ་ཡ་རྫ། བོད་སྐད་དུ་འགྲོ་བ་རྒྱ་གར་སྐད་དུ་ཡ་གྷ་དེ་བརྡའི་སྐད་དུ་ཁེ་ཏ་བོད་
ཀྱི་རོ། །རྒྱའི་ཤ་པ་བརྡའི་ཀྲབ་པ། བོད་ཀྱི་རྒྱན་ཆ་རྒྱའི་ཨ་སྦ་ས་ར་ན། བརྡའི་ནི་
ར་ཤུ། བོད་འོང་པ་རྒྱའི་ཨ་ག་ཏི་བརྡའི་ཕྲེ་ཁ་ན། བོད་གྱི་ཅང་ཏེའུ་རྒྱའི་ཌ་མ་རུ་
བརྡའི་ཏྲི་པི་ཏ། བོད་ཀྱི་སྐལ་མེད་རྒྱའི་ཨ་བྷུ་བྷའི་བརྡའི་རྒྱུ་རུ་རཾ།
བོད་ཀྱི་སྐལ་ལྡན། རྒྱའི་བྷ་བའི། བརྡའི་ཀ་ཁི་མ་ཛ་ར། བོད་ཀྱི་རེག་མེད་
རྒྱའི་ཨ་པར་ཤའི་བརྡའི་ཌི་ན་ཏི་མཾ། བོད་ཀྱི་ཐོད་པ་རྒྱའི་ཀ་པ་ལ་བརྡའི་པད་མ་
བྷ་ཛ་ནཾ། བོད་བཟའ་བ་རྒྱའི་བ་ག་ཏཾ། བརྡའི་ཏྲི་པི་ཏ་ཞེས་བྱ། བོད་ཀྱི་ཚོད་མ་
རྒྱའི་འཛུ་པ་འཛཱ་ནཾ། བརྡའི་མ་ལ་ཏི་ བྷཾ་མཾ། བོད་གྱི་བཤང་པ་རྒྱའི་ བྷིས་ཎྜལ།
བརྡའི་རྩ་ཏུ་ས་མཾ། བོད་ཀྱི་གཅིག་རྒྱའི་མུ་ཏྲ་ཧོ། བརྡའི་སྐད་དུ་ཀ་རུ་རི། བོད་ཀྱི་
རང་འབྱུང་རྒྱའི་ཧྭ་མ་བུ་ར་ག་ཏ་བརྡའི་སི་ལ། བོད་སྐད་དུ་ཁུ་བ་རྒྱའི་མུ་ཏྲའི་
བརྡའི་ཀ་སུ་ར། བོད་ཀྱི་ཤ་ཆེན་རྒྱའི་མ་ཧ་མང་ས། བརྡའི་ ས་རིན་ཛ། བོད་གྱི་
དབང་པོ་གཉིས་སྦྱོར་རྒྱའི་འདྲེན་དྲི་ཡའི་བརྡའི་ཀུན་དུ་རུ་རཾ། བོད་ཀྱི་སྐད་དུ་རྡོ་རྗེ་
རྒྱའི་སྐད་དུ་ཀ་ར་མི་བྷའི་བརྡ་སྐད་དུ་བྷོ་ལ་ཞེས་བྱའོ། །ཞེས་པ་རྒྱ་གར་དང་བོད་
གྱི་གཉིས་ལ་གཅིག་ལས་མེད་བརྡའི་སྐད་དུ་ཀ་གོ་ལ་ཞེས་བྱའོ། །
འོ་ན་བརྡའ་དེ་གང་གི་དུས་སུ་བྱ་ཞེ་ན། ཁ་དོག་དབྱེ་བས་ཕྱེ་བ་ལས་ནི་
ཝར་རྣ་ཞེས་པ་རིགས་དང་ཡི་གེ་ལ་འགྲོ་བ་ལས་རིགས་ལྔས་བྱས་སོ། །རིགས་ནི་
རྣམ་པ་ལྔ་རུ་ན་ཕྱག་རྒྱ་ལྔ་དང་རིགས་ལྔའི་སྦྱོར་བ་ལྔ་བརྡའ་བྱའོ། །འདི་ནི་གསང་
བའི་སྐད་ནི་ཐེག་པ་འོག་མ་ལ་གསང་བའོ། །ཕྱག་རྒྱ་ལྔ་ནི་མུ་དྲ་མ་ལྔའོ། །གཡུང་
236 -429



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
མོ་རྡོ་རྗེ་རིགས་སུ་བཤད། གཡུང་མོ་རྡོ་རྗེ་རིགས་ལ་ཤེས་པ་ཡིན་པས་གཡུང་མོའི་
བུ་མོ་དང་རྡོ་རྗེ་རིགས་ཀྱི་རྣལ་འབྱོར་མ་བརྡ་བྱ། དེ་བཞིན་དུ་གར་མའི་བུ་མོ་དང་
པད་མ་རིགས་ཀྱི་རྣལ་འབྱོར་མ་གཉིས་བརྡ་བྱ། རས་འཚེད་མ་ཚོས་མའི་བུ་མོ་
དང་འོད་ཟེར་མའི་རིགས་ཀྱི་རྣལ་འབྱོར་པ་གཉིས་བརྡ་བྱ། སྐྱེ་གཉིས་བྲམ་ཟེ་
བུ་མོ་དང་དེ་བཞིན་གཤེགས་པའི་རིགས་ཀྱི་རྣལ་འབྱོར་པ་གཉིས་བརྡ་བྱ།
ཚོས་མའི་བུ་མོ་དང་ལས་ཀྱི་རིགས་ཀྱི་རྣལ་འབྱོར་པ་གཉིས་བརྡ་བྱ། ཕྱག་རྒྱ་འདི་
ནི་ལས་ཀྱི་ཕྱག་རྒྱ་མ་འདི་རྣམས་དང་བརྡ་བྱས་པས། དངོས་གྲུབ་སྦྱིན་ནི་ཕྱག་རྒྱ་
ཆེན་པོ་མཆོག་གི་སི་ཏིའོ། །འདི་རྣམས་ནི་ཁུ་བ་ནི་ཕྱག་རྒྱ་མ་འདི་རྣམས་དང་
སྙོམས་འཇུག་བྱས་པས་ཀུན་རྫོབ་བྱང་ཆུབ་སེམས་ཀྱི་ཐིག་ལེའོ། །རྡོ་རྗེ་ནི་དེ་ལ་
བརྟེན་ནས་དོན་དམ་ཟག་མེད་ཉམས་སྐྱེས་པའོ། །བརྟུལ་ཞུག་ཅན་གྱིས་ཐ་མལ་
ལུས་ངག་ཡིད་གསུམ་བརྟུལ་ནས་སྤྲོས་མེད་ལྷན་ཅིག་སྐྱེས་པའི་རྒྱན་ཆ་ལུགས་སུ་
ཞུགས་པའོ། །མཆོད་ནས་བཏུང་ནི་ཀུན་རྫོབ་བྱང་སེམས་དེ་ཤོར་ན་དཀྱིལ་འཁོར་
མཆོད་པ་འམ་དངོས་སུ་བཏུང་ངོ་
། །
བཞི་པ་དགོངས་པའི་སྐད་ལ་གདམས་པ་ནི། རྡོ་རྗེ་སྙིང་པོ་སེམས་དཔའ་
ཞེས་བོས་ནས། གསང་བའི་སྐད་ངོ་མཚར་ཆེ་བའོ། །ང་ཡིས་ཁྱོད་ལ་གང་བཤད་
སྟོན་པས། དེ་རྣམས་ཐམས་ཅད་གུས་པ་དང་ཡིད་ཅེས་པས་བཟུང་ངོ༌
། །
ལྔ་པ་བརྡའི་སྐད་མ་སྨྲས་པ་ལ་སྐྱོན་ཅི་ཡོད། ཀྱེའི་རྡོ་རྗེའི་དབང་བསྐུར།
དཔལ་དགྱེས་པ་རྡོ་རྗེའི་དཀྱིལ་འཁོར་དུ་དབང་བསྐུར་ཐོབ་པའི་རྟེན་གྱི་གང་ཟག་
གིས། གསང་བའི་སྐད་ཀྱིས་མི་སྨྲ་ན་ཚོགས་འཁོར་དང་བརྡའ་དང་སྤྱོད་པ་ལ་
སོགས་པའི་དུས་སུའོ། །
236 -430



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེའི་དམ་ཚིག་ཉམས་པ་ནི། །འགྱུར་བ་འདི་ལ་ཐེ་ཚོམ་མེད། །སྐྱོན་དང་
པའོ། །སྐྱོན་གཞན་མེད་དམ་བྱས་ པ་ལ། འཚེ་བ་དང་ནི་སྟག་དང་ལྕེ་སྦྱང་ལ་
སོགས་པའོ། །རྐུན་མོ་འོང་པ་དང་གདོན་སྣ་ཚོགས་དང་རིམས་དང་དུག་གིས་ཀྱང་
གལ་ཏེ་སངས་རྒྱས་གསང་བའི་སྐད། མི་གསུངས་ན་ཡང་ནི་མི་སྨྲ་ན་འགྲོངས་
པར་འགྱུར་ནི་དེ་རྣམས་ཀྱིས་བར་ཆོད་བྱས་ནས་འཆིང་བའོ། །སྐྱོན་གསུམ་པ་རང་
གི་དམ་ཚིག་རིགས་ནི་ཧེ་བཛྲའི་དཔའ་བོ་དང་དཔའ་མོ་ན་རྙེད་དམ་གལ་ཏེ་ཚིག་
འདི་མི་སྨྲ་ན། ཚོགས་འཁོར་དང་དབང་བསྐུར་དང་བརྡ་དང་སྤྱོད་པའི་དུས་སུའོ
། །
གནས་བཞི་ལས་སྐྱེས་མཁའ་འགྲོ་མ་ནི་བུད་མེད་ཅིག་དབང་བསྐུར་ སྔགས་
བཟླས་པས་ནུས་པ་ཐོབ་པ་དེ་སྔགས་སྐྱེས་ཀྱི་མཁའ་འགྲོ་མའོ། །བུད་མེད་ཅིག་
དབང་བསྐུར་གནས་དང་ཉེ་བའི་གནས་ཞིང་དང་ཉེ་བའི་ཞིང་དུ་སྐྱེས་པ་དེ་ཞིང་
སྐྱེས་མཁའ་འགྲོ་མ། །ཡང་བུད་མེད་ཡིད་ཀྱི་གཟུགས་ཅན་དེ་ཡིད་ལས་སྐྱེས་པའི་
མཁའ་འགྲོ་མ། ཕ་གྲུབ་པ་ཐོབ་པ་དང་མ་གྲུབ་པ་ཐོབ་པའི་བུ་མོ་དེ་ལྷན་ཅིག་
སྐྱེས་པའི་མཁའ་འགྲོ་མའོ། །ཡང་ནི་ཛ་ལན་དྷ་ར་ཨུ་རྒྱན། ཀོ་ལ་ཀོ་རི། ཀམ་ཏུ་
བཞིར་སྐྱེས་པའི་མཁའ་འགྲོ་མ་སྟེ་དོན་འདྲ་གསུངས་སོ། །དེའི་ཚེ་ན་ཁྲོ་བར་བྱེད།
མཁའ་འགྲོ་མ་བཞི་པོའོ། །དེ་ལྟར་ལེའུའི་གཞུང་དེ་ལ་གཉིས་མདོར་དང་རྒྱས་
པའོ། །རྒྱས་བཤད་ལ་དགུར་བྱས་ནས་ལེའུའི་གཞུང་རྫོགས་སོ། །
ལེའུའི་མཚན་ནི་ཀྱེའི་རྡོ་རྗེ་ནི་ཧེ་རུ་ཀའོ། །མཁའ་འགྲོ་མ་ལྷ་མོ་བཅོ་ལྔ་དྲ་
བ་གཙོ་འཁོར་འབྲེལ། སྡོམ་པ་བསྐྱེད་རྫོགས་གཉིས་མེད། རྒྱུད་ཐམས་ཅད་ནི་
བརྟག་པ་དང་པོའོ། །གླེང་གཞི་ནི་ད་ན་ངེས་པ་སྟེར་བ་ལ་འགྲོ་གླེང་གཞི་ལ་འགྲོ་
བ་ལས་ངེས་པ་སྟེར་བའོ། །གསང་བའི་སྐད་ནི་ངག་གི་བརྡའོ། །ཞེས་བྱ་བ་ནི་
236 -431



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
གཞུང་ཚིག་དང་ཡི་གེར་རོ། ངལེའུ་པ་ཏ་ལ་གཞུང་གཅོད་ཅིང་སྐྱོང་བའོ། །གསུམ་
པ་དེ་ཡན་ཆད་གྲངས་ཀྱི་གནས་གཞན་ལེའུ་གསུམ་མོ། །གསལ་བའི་སྒྲོན་མེ་
ལས་ལེའུ་གསུམ་པའོ།། །།
༈ བརྟག་པ་ཕྱི་མའི་ལེའུ་བཞི་པ་འདིས་ནི་བརྟག་པ་དང་པོའི་ཐེ་ཚོམ་སེལ་
བ་སྟེ། འོ་ན་ཐེ་ཚོམ་སེལ་བ་དང་ངེས་པ་སྟེར་བ་གཉིས་ལ་ཁྱད་པར་ཅི་ཡོད་ན།
ངེས་པ་སྟེར་བ་ནི་བརྟག་པ་དང་པོར་གོ་བཞིན་ཤེས་བཞིན་དུ་བསྐྱར་ནས། ནན་
ཆགས་སུ་འདིར་བཤད་པའོ། །མ་གོ་མ་ཤེས་ན་བཤད་པ་དེ་ ཐེ་ཚོམ་སེལ་བ་སྟེ།
དཔེར་ན་མི་ཅིག་ལ་ཐན་བཏང་པའི་དུས་སུ་ཡང་བསྐྱར་ནས་མཐོ་བ་དེ་བཞིན་དུ་
དགའ་བ་བཞི་སྐད་ཅིག་མ་བཞིའི་ངེས་པ་སྟེར་བ་ཡིན་ལ། ཡང་འཕྲིན་བཏང་བ་
ལ་མི་དེ་ན་རེ་འདི་ལ་ཟེར་རམ་ཟེར་ནས་ཐེ་ཚོམ་ཟ་བ་དེ་འདྲི་བ་ལ། འདི་ལ་འདི་
སྐད་ཟེར་བ་ཡིན་ཟེར་ན་ཡིན་པ་ལ་ཡིན་ཟེར་ནས་མཐོ་བ། དཔེ་དེ་བཞིན་དུ་
འདིར་ཐེ་ཚོམ་ཟ་ནས་དྲིས་པ་དེ་བཤད་པ་ལ་ཐེ་ཚོམ་སེལ་བ་ཡིན་གསུངས་སོ། །
ལེའུ་འདི་ལ་གཉིས་ལ་གཞུང་། དེ་ལ་གཉིས་ལས། དང་པོ་མཚམས་སྦྱར་
བ་སྔོན་དུ་འགྲོ་བས་གསོལ་བ་གདབ་པ་ནི། དེ་ནས་ནི་ལེའུ་གསུམ་པ་བཤད་པའི་
དེ་ནས། རྡོ་རྗེ་སྙིང་པོ་ལ་སོགས་པ་ནི། བྱང་ཆུབ་སེམས་དཔའ་རྡོ་རྗེ་སྙིང་པོ་ལ་
སོགས་པ་ཐ
པ་ཐབས་ཀྱི་འཁོར་ཐམས་ཅད་དོ། །ཐེ་ཚོམ་དུ་གྱུར་ཏེ་བྱ་བར་སྦྲེལ་ཏེ་ཐེ་
ཚོམ་སོམ་ཉི་ཡིད་གཉིས་སོ། །སྤྱོད་པ་ལ་བརྟེན་པའི་སྒོ་ནས་ཐེ་ཚོམ་ཞེས་གསུངས་
སོ། །ཡང་མཁའ་འགྲོ་མ་ཐམས་ཅད་ནི་ཤེས་རབ་ཀྱི་འཁོར་མཁའ་འགྲོ་མ་ཐམས་
ཅད་དོ། །ཡིད་གཉིས་གྱུར་ཞེས་པ་ནི་ཡིད་གཉིས་ནི་བསལ་ཐབས་ཡོད་དམ་མེད་
སྙམ་པ་སྟེ། རྟོག་པ་ལ་བརྟེན་པའི་སྒོ་ནས་ཡིད་གཉིས་ཞེས་གསུངས་སོ། །
236 -432



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡང་ན་རྡོ་རྗེ་སྙིང་པོ་ལ་སོགས་པ་ཐབས་ཀྱི་འཁོར་ཐམས་ཅད་ཐེ་ཚོམ་དང་
ཡིད་གཉིས་སུ་གྱུར། ཤེས་རབ་ཀྱི་འཁོར་མཁའ་འགྲོ་མ་ལ་སོགས་པ་ཐམས་ཅད་
ཐེ་ཚོམ་དང་ཡིད་གཉིས་སུ་གྱུར་བྱས་ཀྱང་འགལ་བ་ཅང་བདོག་གམ་བླ་མ་རྔོག་
གསུངས་སོ། །བཅོམ་ལྡན་འདས་ལ་ཚིག་འདི་སྐད་ཅེས་གསོལ་ཏོ། །དེ་ཡང་ཀྱེ་
བཅོམ་ལྡན་འདས་རྒྱུད་ཀྱི་སྟོན་པ་ལ་བོས་ནས་ཐེ་ཚོམ་བསལ་དུ་གསོལ་ཞེས་སོ། །
དོན་ཐེ་ཚོམ་བཞིའི་དང་པོ་ནི་བརྟག་པ་དང་པོའི་ལེའུ་དྲུག་པ་ལ་ཐེ་ཚོམ་དྲི་སྟེ།
སྤྱོད་པའི་ལེའུ་ལས་གང་བཤད་པ། བརྟག་པ་དང་པོའི་ལེའུ་དྲུག་པ་སྤྱོད་པའི་ལེའུ་
ལས་གང་བཤད་ནི་གླུ་གར་གཉིས་སོ། །གླུ་དང་གླུ་བླངས་པ་དང་གར་ནི་གར་བྱས་
པ་གཉིས་ཀྱིས་དངོས་གྲུབ་སྦྱིན་གླུ་བླངས་པ་དང་གོར་བྱས་པ་རྣམ་པ་གཉིས་ཀྱི་
དངོས་གྲུབ་སྦྱིན་བྱ་བ་དེ་བཅོམ་ལྡན་འདས་གསུངས་ན། དེ་ལ་བདག་ནི་ཐེ་ཚོམ་
མཆིས་ནི་བདག་རྡོ་རྗེ་སྙིང་པོ་ཐེ་ཚོམ་དུ་གྱུར་པས་གླུ་ནི་ཇི་ལྟར་བླངས་གར་ནི་ཅི་
ལྟ་བུ་བྱ། དེའི་ཐེ་ཚོམ་དེ་བཅོམ་ལྡན་འདས་ཀྱིས་བདག་ལ་གསུངས་སུ་གསོལ།
ཡང་བརྟག་པ་དང་པོའི་ལེའུ་བཞི་པ་ལ་དྲིས་ལྷའི་ལེའུ་ལས་ནི་ལེའུ་བཞི་པ་
པ་ལྷ་
དབང་བསྐུར་བའི་ལེའུ་ལས་སོ། །
གང་གསུངས་པ་བརྟག་པ་དང་པོའི་ལེའུ་བཞི་པར་རིགས་ཀྱི་བདག་པོ་
དབུ་བརྒྱན་པར་འགྱུར་རོ་བྱ་བ་དེ་བཅོམ་ལྡན་འདས་གསུངས་ན། ཞེ་སྡང་ལ་
སོགས་ནི་ཞེས་སྣང་རྣམ་པར་དག་པ་མི་བསྐྱོད་པ་ལ་སོགས་པ་དེའི་ཕྱག་རྒྱས་ལྷ་
གང་ལ་དབུ་བརྒྱན། དེ་ལ་རྡོ་རྗེ་སྙིང་པོ་བདག་ཐེ་ཚོམ་མཆིས་ཏེ། གང་གི་ཕྱག་རྒྱ་
ནི་རིགས་ཀྱི་བདག་པོ་གང་གི་ཕྱག་རྒྱས། ཕྱག་རྒྱ་ཅི་ནི་ལྷ་གང་ལ་ཕྱག་རྒྱ་ཇི་ལྟར་
གདབ་སྟེ་བཅོམ་ལྡན་འདས་ཀྱིས་བཤད་དུ་གསོལ། ཡང་བརྟག་པ་དང་པོའི་ལེའུ་
236 -433



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཉིས་པ་ལ་
པ་ལ་དྲིས། སྔགས་ཀྱི་ལེའུ་ལས་ནི་ལེའུ་གཉིས་པ་ལས། བདག་མེད་ལ་
སོགས་ས་བོན་ཉིད་ནི་དང་པོའི་ལེའུ་གཉིས་པ་མར་ཨ་ཨཱ་ནས་ཨོཾ་རྣལ་འབྱོར་མ་
རྣམས་ཀྱི་ས་བོན་བྱ་བ་གསུངས་ལྷ་མོ་གཅིག་བཞི་འདུག་ས་བོན་བཅོ་ལྔ་འདུག་ངོ་
ཏི་སྤྱོད་པ་ཞིག་ཞུ། དེ་ལ་རྡོ་རྗེ་སྙིང་པོ་བདག་ནི་འཁྲུལ་པ་འཁྲུལ། གང་གི་ས་བོན་
ནི་ལྷ་མོ་བཅོ་ལྔ་ལ་ས་བོན་བཅོ་ལྔ་འདུག་གིས་དེ་གང་དང་གང་གི་ས་བོན་ཡིན།
དེ་ལ་བཅོམ་ལྡན་འདས་ཀྱིས་གསུངས་པ་བྱ་བའོ། །ཡང་བརྟག་པ་དང་པོའི་ལེའུ་
དང་པོ་ལ་དྲིས། རིགས་ཀྱི་ལེའུ་ལས་གང་བཤད་པ་ནི་ལེའུ་དང་པོ་རྡོ་རྗེའི་རིགས་
ཀྱི་ལེའུ་ལས། བཅུ་དྲུག་གཉིས་ཀྱི་བདག་ཉིད་རྩ། ནི་རྩ་བཟུང་བཅུ་དྲུག་པོ་ལ་
བཅུ་དྲུག་པོ་གཉིས་ཡོད་དེ་རྩ་སོ་གཉིས་པོ་དེ་ལ། བཅོམ་ལྡན་ནི་བཅོམ་ལྡན་
འདས་ཀྱིས་གསུངས་པ་ལ། བདག་ནི་འཁྲུལ་ནི་ལེའུ་དང་པོ་ན་མར་རྩ་རྣམས་ནི་
སོ་གཉིས་ཏེ། བྱང་ཆུབ་ཀྱི་སེམས་སུམ་ཅུ་རྩ་གཉིས་འབབ་པར་འགྱུར་རོ། །བྱ་བ་
དེ་བཅོམ་ལྡན་འདས་གསུངས་ན། རྩ་དེ་རྣམས་ཀྱི་རྣམ་དག་བཤད་དུ་གསོལ་ཏེ་དེ་
རྣམས་གཙོར་དྲིས་པའི་ཐེ་ཚོམ་བཞིའོ། །
ད་ནི་ལན་ལ་ཀོ་ལ་ཨི་རི་ཌི་ཨ་བྷོ་སྟེ་ལན་ལ་བཅུ་གསུམ་ལས། དང་པོ་གླུ་
དང་གར་གྱི་ཐེ་ཚོམ་སེལ་བ་ལ་ནི། གླུ་འདི་ལ་འགྲེལ་པ་མཁན་པོ་རྣམས་ཀྱིས་
ཕྱིར་ལྟར་བཤད་པ་དང་
། ནང་ལྟར་བཤད་པ་དང་། གསང་བ་ལྟར་བཤད་པ་དང་།
དེ་བཞིན་ཉིད་ཀྱི་དོན་དུ་བཤད་པ་བཞི་བྱས། ཕྱི་ལྟར་བཤད་པ་གླུ་ལ་བསྐྱེད་རིམ།
ནང་ལྟར་བཤད་པ་གཏུམ་མོ་དང་སྦྱར། གསང་བ་ལྟར་བཤད་པ་ལས་ཀྱི་ཕྱག་
རྒྱའི་རྫོགས་རིམ། དེ་བཞིན་ཉིད་ཕྱག་རྒྱ་ཆེན་པོའི་རྫོགས་རིམ་དང་སྦྱར་བའི་
བཤད་པ་བྱས། དེའི་རྗེས་སུ་རྒྱུད་རྐྱང་མཁན་པོ་རྣམས་ཀྱིས་འབྲེངས་ནས་བྱེད་དེ་
236 -434



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བླ་མ་ལྷོ་པ་ལ་དེ་དགོས་སམ་བྱས་པ་ལ་མི་དགོས་གསུངས། འོ་སྐོལ་གུར་དགྱེས་
རྡོར་གཉིས་ནས་བསྐྱེད་རིམ་ཇི་ཙམ་ཞིག་བཤད་ནས་ཡོད་དེ། ཉམས་སུ་བླངས་
པས་ཆོག །གླུའི་ནང་གི་སྐྱེད་རིམ་དེ་ཉམས་སུ་བླང་དུ་མི་བཏུབ། དེ་བཞིན་དུ་གུར་
དགྱེས་རྡོར་གཉིས་ནས་རྫོགས་རིམ་དེ་ཙམ་ཞིག་བཤད་པ་དེ་བསྒོམས་པས་ཆོག །
གླུའི་ནང་གི་རྫོགས་རིམ་དེ་ ཉམས་ སུ་ བླང་དུ་མི་བཏུབ། གླུའི་ནང་གི་བསྐྱེད་
རྫོགས་དེ་ནན་ཙིར་གྱི་བཤད་པ་ཡིན། བྱེ་མ་ལ་མར་ནག་འཚིར་བ་དེ་ལ་ངོ་མཚར་
རྒྱུ་མི་བདོག་གོ །འོ་ན་བླ་མའི་བཞེད་པ་གླུ་འདི་རང་ཅི་ཡིན་ན་བླང་བྱ་བ་རང་ཡིན་
གསུངས། འོ་ན་དུས་ནམ་ཀྱི་ཚེ་དུས་སུ་བླང་བྱས་པ་ལ། དབང་བསྐུར་བྱེད་པའི་
དུས་སུ་རྡོ་རྗེའི་གླུ་འདི་བླངས་ཚོགས་འཁོར་དུས་དང༌། བསྐྱེད་རྫོགས་བསྒོམ་པའི་
ཐུན་མཚམས་དང་། འོ་སྐོལ་རིགས་པ་བརྟུལ་ཞུགས་ཀྱི་སྤྱོད་པ་བྱེད་པའི་དུས་སུ་
རྡོ་རྗེའི་གླུ་རང་བླངས་གསུངས། གླུ་འདི་ལེན་པ་ལ་རྒྱ་གར་ན་ལུགས་གཉིས་ཡོད་
གསུངས། བཞི་ འགྱུར་ དུ་ བླངས་ པའི་ ལུགས་ བྱ་ བ་ དང་ ཅིག །དྲུག་ འགྱུར་ དུ་
བླངས་ པའི་ ལུགས་ བྱ་ བ་ དང༌ གཉིས་ ལས། །འདི་བཞི་འགྱུར་དུ་ བླངས་ པའི་
ལུགས་བྱ་བ་ཡིན་གསུངས་སོ། །
དེ་ ལ་ གོང་ གི་ གཉིས་ ལ་ གཉིས་ ལ་ འོག་ གི་ གཉིས་ གཉིས་ གདགས་
གསུངས་། ཀོ་ལ་ཨི་རི་དྷི་ཨ་བྷོ་བ། ཨུ་མུ་ནི་རི་ཧི་ཀ་ཀོ་ལ། ཞེས་པ་མ་ལ་ཨ་ཛེ་
ཀུན་དུ་རུ་པ་ཌི་ཨི། ཌི་ནི་ཨ་ཏ་ཧ་བ་ཛཱ་ཨི་ཨཱི། ཞེས་པ་གཉིས་བཏགས་པས་བཞི་
འགྱུར་རོ། །གྷ་ན་ཀི་པི་ལ་ཚིག་གཉིས་
ལ་མ་ལ་ཚིག་གཉིས་བཏགས་པས་བཞི་
འགྱུར། དེ་བཞིན་དུ་ཏེ་ཧ་ བྷ་ལ་ ཚིག་གཉིས་ ལ་ མ་ ལ་ ཨ་ ཚེ་འོག་མ་གཉིས་
བཏགས་པས་བཞི་འགྱུར། ཧ་ལི་ཚིག་གཉིས་ལ་མ་ཀི་ཚིག་གཉིས་བཏགས་པས་
236 -435



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
བཞི་འགྱུར། ཙ་ཨུ་ཚིག་གཉིས་ལ་མ་ཀི་གཉིས་བཏགས་པས་བཞི་འགྱུར། མ་ལ་
ཞེས་པ་ཚིག་མ་ཀི་གཉིས་བཏགས་པས་བཞི་འགྱུར། །སྤྲེ་ཁ་ནམ་ཚིག་གཉིས་ལ་
མ་ཀི་གཉིས་བཏགས་པས་བཞི་འགྱུར། །ནི་གཉིས་སུ་ལ་ཚིག་གཉིས་ལ་འོག་ཡ་
གཉིས་བཏགས་པས་བཞི་འགྱུར། །དེས་ནི་ལྷན་ཅིག་སྐྱེས་པའི་ཉམས་དང་ལྡན་
པས་རྡོ་རྗེ་གླུ་བླངས་པའོ། །
གཉིས་པ་དེའི་དུས་སུ་གར་ཇི་ལྟར་བྱ་ཞེ་ན། དྲན་པ་ནི་ལྷན་ཅིག་སྐྱེས་
པའི་ཉམས་མྱོང་དང་ལྡན་པས་སོ། །མི་འཕྲོགས་ནི་ཟག་མེད་ཉམས་དེ་རྣམ་པར་
མི་འཕྲོགས་པས་གར་བྱ་དྲན་པ་ཉམས་འཆོར་ན་གར་བྱས་པས་ཕན་མེད་དོ། །ཧེ་
རུ་ཀའི་གཟུགས་ཀྱིས་གར་ཧེ་རུ་ཀའི་ང་རྒྱལ་དང་ལྡན་པ་གར་བྱ། ཆགས་བྲལ་
མིན་གོམས་སེམས་ནི་ཆགས་པ་དང་བྲལ་བའི་ལམ་མ་ཡིན་ཏེ་ལྷན་ཅིག་སྐྱེས་པའི་
ཉམས་ལ་མི་གོམས་པའམ་མི་ཡེངས་པས་གར་བྱའོ། །འདོད་ཆགས་སེམས་ཀྱིས་
བསྒོམ་པ་ཉིད་ནི་ལྷན་ཅིག་སྐྱེས་པའི་ཉམས་མྱོང་ལ་གོམས་པའམ་མ་ཡེངས་པས་
གར་བྱའོ། །འདོད་ཆགས་སེམས་ཀྱིས་བསྒོམས་པ་ཉིད་ནི་ལྷན་ཅིག་སྐྱེས་པའི་
ཉམས་མྱོང་ལ་འདོད་ཅིང་ཆགས་པའི་སེམས་ཀྱིས་གླུ་བླངས་དེ་ཧེ་རུ་ཀའི་ང་རྒྱལ་
གྱིས་གར་བྱའོ། །འོ་ན་གོང་ནས་ཧེ་རུ་ཀའི་གཟུགས་ཀྱིས་གར་བྱས་པ་དེ་ཧེ་རུ་ཀ་
མང་ན་གང་ཡིན་ན། རྡོ་རྗེ་ནི་མི་བསྐྱོད་ཧེ་རུ་ཀའི་ང་རྒྱལ་གྱིས་གར་བྱའོ། །མི་
བསྐྱོད་པར་མ་ཟད་ཆོས་དང་སྣང་བ་མཐའ་ཡས་ཧེ་རུ་ཀའི་ང་རྒྱལ་གྱིས་གར་བྱ།
སངས་རྒྱས་དང་རྣམ་སྣང་ཧེ་རུ་ཀའི་ང་རྒྱལ་གྱིས་གར་བྱའོ། །
དེས་མཚོན་ན་ཤུགས་ལ་རིན་འབྱུང་དང་དོན་གྲུབ་ཧེ་རུ་ཀའི་ང་རྒྱལ་གྱིས་
གར་བྱ་དོན་རིགས་ལྔའི་ཧེ་རུ་ཀའི་ང་རྒྱལ་གྱིས་གར་བྱའོ། །གཞན་སུས་བྱ་ན་རྣལ་
236 -436



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འབྱོར་མ་ནི་བདག་མེད་མའི་ང་རྒྱལ་གྱིས། མ་མོའི་འཁོར་གྷོ་རི་ལ་སོགས་པ་ལྷ་
མོ་བཅུ་བཞིའི་ང་རྒྱལ་གྱིས་གར་བྱ། གླུ་ལྷན་ཅིག་སྐྱེས་པའི་ཉམས་མྱོང་དང་ལྡན་
པས་རྡོ་རྗེའི་གླུ་བླངས། གར་ནི་ཧེར་རུ་ཀ་དང་བདག་མེད་མའི་ང་རྒྱལ་གྱིས་གར་
བྱ། ལེགས་པར་གླུ་བླངས་གར་ཡང་བྱ། ལྷན་ཅིག་སྐྱེས་པའི་ཉམས་མྱོང་དང་ལྡན་
པས་རྡོ་རྗེའི་གླུ་བླངས། རྡོ་རྗེ་གར་བྱ་བདག་མེད་མ་དང་ཧེ་རུ་ཀའི་ང་རྒྱལ་གྱིས་
གར་བྱ། དེ་ལྟར་གླུ་གར་བྱས་པའི་གསུམ་པ་ཕན་ཡོན་ནི་འདི་ཉིད་ཀི་ནི་གླུ་དང་
གར་གཉིས་པོ་འདིས། ཚོགས་བསྲུང་ཞིང་བསོད་ནམས་ཀྱི་ཚོགས་དང་ཡེ་ཤེས་ཀྱི་
ཚོགས་གཉིས་བསོག་པར་འགྱུར་བ་དང་
། དེ་བཞིན་བདག་ཀྱང་བསྲུང་བ་ཉིད་ནི་
གླུ་གོར་གཉིས་པོ་འདིས་རང་གི་བར་ཆོད་ཀྱི་བགེགས་ཐམས་ཅད་སྲུང་བར་
འགྱུར་བ་དང་། འདིས་ནི་གླུ་གར་གཉིས་པོ་འཇིག་རྟེན་དབང་དུ་བྱེད། འཇིག་
རྟེན་པ་ཐམས་ཅད་ཀྱི་ཡིད་འཕྲོག །འདི་ནི་རྡོ་རྗེའི་གླུ། སྔགས་ཀྱི་བཟླས་པ་གླུ་དེ་
གསང་སྔགས་ཀྱི་བཟླས་པར་ཡང་འདུག །
བཞི་པ་ཚོགས་བྱ་སྟེ་གླུ་གོར་བྱ་བ་ནི། གང་དུ་གུས་ནི་ཚོགས་འཁོར་དབང་
བསྐུར་དང་སྤྱོད་པ་དང་
། བསྐྱེད་རྫོགས་ཀྱི་ཐུན་མཚམས་སུ་གུས་པ་དང་བཅས་
པས་གླུ་ལེན། གང་དུ་གུས་བཅས་གར་བྱེད་པ། །ཚོགས་ཀྱི་དུས་ལ་ ་སོགས་
གུས་པ་དང་བཅས་པས་ཧེ་རུ་ཀའི་ང་རྒྱལ་གྱིས་གར་བྱེད་པའོ། །ཚོགས་ཀྱི་བདག་
པོ་སྔར་ཞེས་པ་ཚོགས་ཀྱི་འཁོར་ལོ་ཚོགས་ཀྱི་མཆོད་པ། དཔའ་བོའི་སྟོན་མོ་
གསུམ་དུ་གསུངས། སློབ་དཔོན་དང་སློབ་མ་ཐམས་ཅད་ལ་ཡུམ་ཡོད་ན་ཚོགས་
ཀྱི་འཁོར་ལོ། །སློབ་དཔོན་ལ་ཕྱག་རྒྱ་ཡོད་གཞན་ལ་མེད་ན་ཚོགས་ཀྱི་མཆོད་པ།
སྐྱེས་ པ་འབའ་ཞིག་ཚོགས་བྱེད་ན་དཔའ་བོའི་སྟོན་མོ། །བུད་མེད་འབའ་ཞིག་
236 -437



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འདུས་ནས་ཚོགས་བྱེད་ན་དཔའ་མོའི་དགའ་སྟོན་གསུངས་སོ། །དེ་ལ་ཚོགས་ཀྱི་
ཁང་པ་བྱ་བ་གསུམ་རིམ་པ་གཅིག་བྱས། ཁང་པ་དབུས་མ་དེར་ས་སྟེགས་དཀྱིལ་
འཁོར་ཆོས་འབྱུང་གྲུ་གསུམ་གཉིས་རྩེགས་སྣོལ་མ་ བྱས། ཐུན་བཞིར་བསྐྱེད་
རྫོགས་བསྒོམས་ཐུན་འཚམས་སུ་ཚོགས་འཁོར་བྱས་པས། གནས་ཁང་གི་ཕྱི་རོལ་
དུ་རྟགས་འོང་པ་ལ། དེ་ལ་དྲི་ནི་མཚོན་པར་བྱ་ཞེས་སོ། །
འཇིག་རྟེན་གྱི་མཁའ་འགྲོ་འགྲུབ་པའི་རྟགས་ནི། སྒོག་པའི་དྲི་ནི་དང་པོ་
ཉིད། སྒོག་པའི་དྲི་རྣམ་པ་འབྱུང་
། དེ་ནས་ཡང་ནི་བྱ་རྒོད་དྲི། ལོ་ཀའི་མཁའ་འགྲོ་
གྲུབ་པའི་རྟགས་བསེ་དྲི་མནམ་པ་འབྱུང་། །འདས་པའི་མཁའ་འགྲོ་མ་གྲུབ་པའི་
རྟགས་ནི། ག་པུར་གྱི་དྲི་མནམ་པ་འབྱུང་
། མ་ལ་ཡ་རྫ་ཉིད་ཙན་དན་གྱི་དྲི་མནམ་
པར་འབྱུང་། དེ་ནས་སྒྲ་འབྱུང་བ་ལ་ངང་པ་དང་ནི་དང་པོར་ངང་པའི་སྒྲ་འབྱུང་
།
བུང་བའི་སྒྲ་བར་དུ་བུང་བའི་སྒྲ་འབྱུང་། ཀླུའི་མཐའ་ནས་མཉམ་པར་བྱ་ནི་གླུ་
གར་བྱས་པའི་ཐ་མར་སྒྲ་དེ་རྣམས་རྣ་བར་མཉན་ནོ། །བ་ལང་ཙེའི་སྒྲ་ཡང་ནི་ཐ་
མར་ལྕེ་སྤྱང་གི་སྒྲ་ཁུ་དི་རི་རི་བྱུང་བ་ལ་མཛོད། །དེ་གང་དུ་བྱུང་ན་ཕྱི་རོལ་ཚལ་དུ་
མཆོད་པ་བྱ། ཚོགས་འཁོར་གྱི་གནས་ཁང་ཕྱི་རོལ་དུ་སྒྲ་དེ་རྣམས་འབྱུང་
། རྟགས་
དེ་གང་ལས་བྱུང་ན། གླུའི་བྱིན་རླབས་མཚན་ཉིད་ནི་གླུ་བླངས་པ་དང་གར་བྱས་
པའི་བྱིན་རླབས་ལས་སྒྲ་དེ་རྣམས་འབྱུང་ངོ༌
། །
ད་ནི་ལྷ་དབང་བསྐུར་བའི་དྲིས་པའི་ལན་ལ་ལྔ་ལས། དང་པོ་མིང་གི་རྣམ་
གྲངས་བསྟན་པ་ནི། ཕྱག་རྒྱ་ཞེས་བྱ་རྟགས་ཞེས་བྱ་མཚན་མ་ཞེས་བྱ། དེ་ལ་ཕྱག་
རྒྱ་ཞེས་བྱ་གདུབ་བྱའི་ཡུལ་དེ་ལ་འདེབས་བྱེད་དེས་བཏབ་པས་ཕྱག་རྒྱ་ཞེས་བྱ།
རྟགས་ལྷ་དེའི་རིགས་མཚོན་པར་བྱེད་པས་རྟགས་ཞེས་བྱའོ། །མཚན་མ་ནི་ལྷ་
236 -438



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེའི་རིགས་དབུ་ལ་མཚོན་པར་བྱེད་པས་མཚན་མ་ཞེས་བྱའོ། །
གཉིས་པ་ངེས་ཚིག་ནི། འདིས་ནི་རིགས་ནི་མཚོན་པར་བྱ་ཞེས་པ་ནི་མུ་དྲ་
འདིས་རིགས་མཚོན་རྟགས་ནི་རིགས་མཚོན་མཚན་མ་འདིས་རིགས་མཚོན་ཞེས་
བྱའོ། །དེ་ལ་གང་ཟག་ཞིག་མི་བསྐྱོད་པའི་རྣལ་འབྱོར་ཡིན་ལ་མི་བསྐྱོད་པས་དབུ་
ལ་རྒྱས་བཏབ་ན་ཕྱག་རྒྱ་འདིས་རིགས་མཚོན་མི་བསྐྱོད་པའི་རིགས་མཚོན། ཡང་
མི་བསྐྱོད་པའི་རྣལ་འབྱོར་པ་ཡིན་པ་ལ་མི་བསྐྱོད་པའི་མཚན་མས་དབུ་ལ་མཚོན་
པས་མཚན་མ་འདིས་མི་བསྐྱོད་པའི་རིགས་མཚོན། ཡང་མི་བསྐྱོད་པའི་རྣལ་
འབྱོར་ཡིན་པ་ལ་མི་བསྐྱོད་པའི་རྟགས་གཅིག་གིས་དབུ་བརྒྱན་ན་རྟགས་འདིས་
ནི་མི་བསྐྱོད་པའི་རིགས་མཚོན། གང་གི་རིགས་མཚོན་ན་མི་བསྐྱོད་པའི་རིགས་
མཚོན་པའོ། །
གཉིས་པ་རྒྱ་འཆོལ་བའི་སྐྱོན་སྤང་པ་ནི་འོ་ན་མི་བསྐྱོད་པ་ལྟ་བུ་ཞིག་ལ་
རྣམ་པར་སྣང་མཛད་ཀྱིས་རྒྱས་བཏབ་ན་ཅི་སྟེ་ཞེ་ན། རིགས་འཆོལ་སྒོམ་པའི་
སྦྱོར་བ་ལས། ཞེས་པ་རིགས་འཆོལ་བས་རྒྱས་བཏབ་པས་སོང་ན། དངོས་གྲུབ་
མེད་ཅིང་ནི་དངོས་གྲུབ་ཀྱང་མི་ཐོབ་ལ་བསྒྲུབ་པ་པོ་ཡང་མེད་བསྒྲུབ་པ་པོ་ཡར་
དམ་ཚིག་ཉམས་ནས་འཆི་བའོ། །
རྒྱས་གདབ་པ་དངོས་ནི། ཞེ་སྡང་ཕྱག་རྒྱ་བདག་མེད་མ་ནི་ཞེ་སྡང་རྣམ་
པར་དག་པ་མི་བསྐྱོད་པའི་ཕྱག་རྒྱ་དེས་ལྷ་མོ་བདག་མེད་མ་ལ་རྒྱས་ཐོབ་ཅིག་དེ་
བཞིན་དུ་གཏི་མུག་ཕྱག་རྒྱས་རྡོ་རྗེ་མ་ནི་གཏི་མུག་རྣམ་པར་དག་པ་རྣམ་པར་སྣང་
མཛད་ཀྱི་ཕྱག་རྒྱས་ལྷ་མོ་རྡོ་རྗེ་མ་ལ་རྒྱས་ཐོབ་ཅིག །སེར་སྣ་རྣམ་པར་དག་པ་
རིན་ཆེན་འབྱུང་ལྡན་གྱི་ཕྱག་རྒྱས་ལྷ་མོ་དཀར་མོ་ལ། ཆགས་པ་འདོད་ཆགས་
236 m439



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
རྣམ་པར་དག་པ་སྣང་བ་མཐའ་ཡས་ཀྱིས་ཕྱག་རྒྱས་ལྷ་མོ་ཆུ་མ་ལ། ཕྲག་དོག་
རྣམ་པར་དག་པ་དོན་ཡོད་གྲུབ་པའི་ཕྱག་རྒྱས་ལྷ་མོ་རྡོ་རྗེ་མཁའ་འགྲོ་མ་ལ་རྒྱས་
ཐོབ་ཅིག་རིགས་དེ་དང་དེ་མཚོན་པའི་དོན་གྱིས་ན་མཚོན་བྱེད་ཀྱི་རྒྱ་ཞེས་བྱ་བར་
གསུངས་སོ། །ཡང་ཞེ་སྡང་ཕྱག་རྒྱ་པུ་ཀ་སི། ཞེ་སྡང་རྣམ་པ་དག་པ་མི་བསྐྱོད་པའི་
ཕྱག་རྒྱས་ལྷ་མོ་པུ་ཀ་སི་ལ་རྒྱས་གདབ་བོ་ཞིག །དེ་བཞིན་དུ་གཏི་མུག་རྣམ་པར་
དག་པ་རྣམ་པར་སྣང་མཛད་གྱི་ཕྱག་རྒྱ་རི་ཁྲོད་མ་ལ། སེར་སྣ་རྣམ་པར་དག་པ་
རིན་འབྱུང་གི་ཕྱག་རྒྱ་གདོམ་པ་མོ་ལ། འདོད་ཆགས་རྣམ་པར་དག་པ་སྣང་བ་
མཐའ་ཡས་ཀྱི་ཕྱག་རྒྱ་གཡུང་མོ་ལ། ཡང་ནི་དཀར་ཞེ་སྡང་རྣམ་པར་དག་པ་མི
བསྐྱོད་པའི་ཕྱག་རྒྱས་ལྷ་མོ་དཀར་མོ་ལ་རྒྱས་ཐོབ་ཅིག །གཏི་མུག་རྣམ་པར་དག་
པ་རྣམ་པར་སྣང་མཛད་ཀྱི་ཕྱག་རྒྱ་ཆོམ་རྐུན་མ་ལ། སེར་སྣ་རྣམ་པར་དག་པ་རིན་
ཆེན་འབྱུང་ལྡན་གྱིས་རོ་ལངས་མ་ལ། །འདོད་ཆགས་རྣམ་པར་དག་པ་སྣང་བ་
མཐའ་ཡས་ཕྱག་རྒྱས་གྷས་མ་རི་དེ་ཉིད་ལ་རྒྱས་ཐོབ་ཅིག་ལུས་ལ་སེམས་ཀྱིས་
འཆིང་སེམས་མ་ལུས་ཀྱིས་ཆིང་བར་བྱེད་པས་འཆིང་བྱེད་ཀྱི་རྒྱའོ། །
ཡང་གཏི་མུག་རྣམ་པར་དག་པ་རྣམ་པར་སྣང་མཛད་ཀྱི་ཕྱག་རྒྱས་ལྷ་མོ་ས
སྤྱོད་མ་ལ། འདོད་ཆགས་རྣམ་པར་དག་པ་སྣང་བ་མཐའ་ཡས་ཀྱི་ཕྱག་རྒྱས་ལྷ་མོ་
མཁའ་ སྤྱོད་ མ་ ལ་ རྒྱས་ཐོབ་ཅིག །དེ་ གཉིས་ལ་མཚོན་བྱེད་ ཀྱི་ རྒྱའོ། །ལྔ་ པ་
གདམས་པ་ནི། འདོད་པས་ནི་མུ་ཏྲ་མ་ཧ་མཆོག་གི་པི་ཏི་ཐོབ་པར་འདོད་པ
རྣམས་ཀྱིས་ཕྱག་རྒྱུར་ཤེས་པར་བྱ་ནི་རིགས་ཀྱི་ནག་པོ་རྣམས་ཀྱིས་དབུ་བརྒྱན་པ་
དེ་ལྟར་ཤེས་པར་བྱའོ། །འདི་ལ་འོག་ནས་དྲིས་ལན་ཞིག་འོང་ངོ༌
། །
ད་ནི་ལྷ་མོ་བཅོ་ལྔའི་ས་བོན་གྱི་ལན་ནི། བརྟག་པ་དང་པོའི་ལེའུ་དང་པོར་
236 440



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྱེད་རྒྱུ་ལྷ་མོ་བཅོ་ལྔའི་ས་བོན་གྱིས་མདོར་བསྟན། ལེའུ་གཉིས་པར་ཨ་ཨ་
པ་ཨ་རྣལ་
འབྱོར་མ་རྣམས་ཀྱི་ས་བོན་རྒྱས་པར་བཤད། གང་དུ་བསྒོམ་ན་དང་པོའི་ལེའུ་
བརྒྱད་པ་ནས་ཟླ་བའི་སྟེང་དུ་ས་བོན་ཉིད་ཞེས་པས། ཉི་མའི་འོག་ཟླ་བའི་སྟེང་ཁ་
སྦྱར་གྱི་བར་དུ་བསྒོམ། འོ་ན་ལྷ་མོ་བཅོ་ལྔ་འདུག་ས་བོན་བཅོ་ལྔ་འདུག་གང་དང་
གང་གི་ས་བོན་ཡིན་བྱ་བའི་ངོ་ཏི་སྤྱོད་པ་གཅིག་ཞུས་བྱས་པ་ལ་ཨ་ལི་དང་པོ་ནི་
ཨ་ལི་ཐམས་ཅད་ཀྱི་ཐོག་མ་ན་ཡོད་པའི་ཨ་ཐུང་དེའོ། །བདག་མེད་མ་ཨ་ཐུང་
དེས་བདག་མེད་མ་བསྐྱེད་པར་བྱེད་པའི་ས་བོན་ཡིན། དེ་བཞིན་དུ་ཨ་ལི་གཉིས་
ཨཱ་རིང་པོ་དེ་ལྷ་མོ་རྡོ་རྗེ་མ་བྱ་བ་དེ་བསྐྱེད་པར་བྱེད་པའི་ས་བོན་ཡིན། ཨ་ལི་
གསུམ་པ་ཨི་ཐུང་དེ་ལྷ་མོ་དཀར་མོ་བསྐྱེད་པར་བྱེད་པའི་ས་བོན་ཡིན། བཞི་པ་ཨཱི་
རིང་པོ་ཆུའི་རྣལ་འབྱོར་མ་བསྐྱེད་པར་བྱེད་པའི་ས་བོན། ལྔ་པ་ཨུ་ཐུང་དེ་རྡོ་རྗེ་
མཁའ་འགྲོ་མའི
། དྲུག་པ་སྤུ་རིང་པོ་དེ་པུ་ཀ་པེའི། །བདུན་པ་རི་ཐུང་རི་ཁྲོད་མའི།
བརྒྱད་པ་རྭ་རིང་པོ་དེ་རྨེ་ཤ་ཅན་དུ་ཙན་དྷ་ལིའི། དགུ་པ་ལི་ཐུང་དེ་གཡུང་མོའི། །
ཡང་ན་ལྔ་གཉིས་ལྭ་རིང་པོ་དེ་དཀར་མོའི་ས་བོན། བཅུ་གཅིག་ཨེ་ཐུང་དུ་
དེ་ཆོམ་རྐུན་མའི། །བཅུ་གཉིས་ཨེ་རིང་པོ་དེ་རོ་ལངས་མའི། །བཅུས་གསུམ་ཨོ་
ཐུང་དེ་གྷས་རྨ་རིའི། །བཅུ་བཞི་པ་ནི་ཨོ་རི་པོ་དེ་ས་སྤྱོད་མའི། །བཅོ་ལྔ་པ་ཨཱ་ཞེས་
པ་དེ་ལྷ་མོ་མཁའ་སྤྱོད་མ་བསྐྱེད་པར་བྱེད་པའི་ས་བོན་ཡིན། ཐ་མའི་ཨ་དེ་དང་
པོའི་ཨ་ལ་བསྡུས་པས་ཨ་ལི་བཅོ་ལྔ་པོ་དེ་ལ་རྣལ་འབྱོར་མ་ལྷ་མོ་བཅོ་ལྔའི་ས་
བོན་ཉིད། ལྷ་མོ་བཅོ་ལྔ་པོ་དེ་བསྐྱེད་པར་བྱེད་པའི་ས་བོན་ཡིན། དེས་ནི་བརྟག་
པ་དང་པོའི་ལེའུ་གཉིས་པའི་ལྷ་མོ་བཅོ་ལྔའི་ས་བོན་གྱི་ཐེ་ཚོམ་སེལ་བའོ། །
བཞི་པ་རྩའི་རྣམ་པར་དག་པའི་ཐེ་ཚོམ་སེལ་བའི་ལ་ནི། རིགས་ཀྱི་ལེའུ་
236 --441



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནི་ལེའུ་དང་པོ་རྡོ་རྗེ་རིགས་ཀྱི་ལེའུ་ལས། རྩེ་རྣམས་གང་ནི་རྩ་རྣམས་ཀྱི་དབྱེ་བའོ། །
བཅུ་དྲུག་གཉིས་ཀྱི་བདག་ཉིད་རྩ་ཟུང་བཅུ་དྲུག་ལས་རྩ་སོ་གཉིས་སོ། །ལེའུ་
འདིའི་མགོར་རྩ་སོ་གཉིས་གསུངས་པ་དེའི་རྣམ་དག་ཅིག་བཤད་དོ་བྱ་བའོ། །རྩ་
ནི་གཉིས་གཉིས་ནི་ལྷ་མོ་བདག་མེད་མ་བཞག་པའི་གཞན་མ་ལྷ་མོ་བཅུ་བཞིའི་
བཞི་པོ་དེ་རྩ་གཉིས་གཉིས་རྣམ་པར་དག་པའོ། །རྣལ་འབྱོར་མ་ནི་ལྷ་མོ་བཅུ་བཞི་
རེ་རེའི་རྣམ་པ་རྣམས་སུ་བརྗོད། རྩ་གཉིས་གཉིས་རྣམ་པར་དག་པ་ལྷ་མོ་མཁའ་
འགྲོ་མ་རེ་རེས་བྱས་པས་རྩ་ཉིས་ཤུ་བརྒྱད་པོ་ལྷ་མོ་བཅུ་བཞི་པོ་རྣམ་པར་དག་པ་
ཡིན་ནོ། །དེ་རྣམས་སྟེང་དུ་རྐྱང་མ་དང་གཅིག །རོ་མ་དང་གཉིས། ཀུན་འདར་མ་
རྩའི་གཙོ་བོ་གསུམ་དང་མིང་མཐུན་པ་དེ་གསུམ་རྣམ་པར་དག་པ་ལ། བདག་མེད་
མ་རྣལ་འབྱོར་མ་ཞེས་པ་དེ་གསུམ་རྣམ་པར་དག་པ་ལྷ་མོ་བདག་མེད་མ་ཡིན་ཏེ།
དེ་ལྟར་རྩ་སོ་གཅིག་ལ་རྣམ་པར་དག་པ་ཡོད། འོ་ན་ལེའུ་དང་པོ་རྩ་སོ་གཉིས་
བཤད་པ་དེ་ལ་རྩ་སོ་གཅིག་ལ་རྣམ་པར་དག་པ་བཤད་ནས་རྩ་གཅིག་པོ་དེ་ལ་
རྣམ་དག་མི་བཤད་པ་ཅི་ཡིན་བྱས་པ་ལ། གང་ཕྱིར་ནི་རྩ་གཅིག་མ་རྣམ་པར་དག་
པ་མེད་པ་དེ་གང་གི་ཕྱིར་སྤོང་ཞེ་ན། བཅུ་དྲུག་ནི་ཆ་བཅུ་དྲུག་ཆ་ནི་ཡན་ཀར་བ་
དང་སོ་གཅིག་མེད་པས་ནི་སོ་གཅིག་པོ་དེའོ། །འབད་པས་བརྩོན་འགྲུས་དང་
བཅས་པས་ཀུན་ནི་མང་པོའི་ཚིག་ཏེ་རྩ་སོ་གཉིས་པོ་དེའོ། །ལྷག་མ་སྤང་ནི་རྩ་སོ་
གཉིས་ཀྱི་ལྷག་མ་བདུད་བྲལ་མ་ཡང་ངོ༌
། །
ལེའུ་དང་པོ་ནས་མི་ཕྱེད་མ་དང་ནས་བདུད་བྲ་མའོ་ཟེར་བས་བདུད་བྲལ་
མ་དེའི་རྣམ་དག་མི་དགོས་པས་སྤང་
། རྡོ་རྗེ་སྙིང་པོས་གསོལ་ནི་དྲིས་པའོ། །འོ་ན་
བདུད་བྲལ་མ་དེ་སྤང་པའི་རྒྱུ་མཚན་ཅིའི་སླད་དུ། སྤོང་པ་ཡིན་ཞེ་ན། ལན་དུ་དོན་
236 -442



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གྱི་བྱ་བ་མི་ཕྱེད་ཕྱིར་ནི་རྩའི་དོན་གྱི་བྱ་བ་ཅི་ཡིན་དོན་གྱི་བྱ་བ་བྱང་སེམས་འབབ་
པ་ཡིན། མི་བྱེད་ཕྱིར་ནི་བདུད་བྲལ་མ་དེའི་ནང་ནས་ཀུན་རྫོབ་བྱང་སེམས་དེ་མི་
འབབས་པ་སྤང་ངོ༌
། །འོ་ན་བྱང་སེམས་མི་འབབ་པ་ཅིའི་ཕྱིར་སྤོང་བྱས་པ་ལ་དོན་
རྩ་དེ་རྣམས་ཀྱིས་སྟོང་ཉིད་མཚོན། རྩའི་ནང་ནས་བྱང་སེམས་བབས་དེས་ཐབས་
བདེ་བ་མཚོན་པའོ། །དོན་ལ་རྩའི་ནང་གི་བྱང་སེམས་དེས་ཐབས་བདེ་བ་མཚོན་
པ་ལ་མཁའ་འགྲོ་མ་ཤེས་རབ་སྟོང་ཉིད་ཀྱི་རྣམ་དག་བྱེད་པ་ཡིན་གྱི། རྩ་མདུད་
བྲལ་མ་ཤེས་རབ་སྟོང་པ་དེ་ལ་མཁའ་འགྲོ་ཤེས་རབ་སྟོང་པའི་རྣམ་དག་བྱ་མི་
དགོས་པས་བདུད་བྲལ་མ་སྤང་ངོ༌
། །
འོ་ན་རྩ་གཞན་ནས་བྱང་ཆུང་སེམས་ཀྱི་ཐིག་ལེ་འབབས་པ་བྱས་པ་ལ།
བཙོ་ ལྔ་རྩ་ཟུང་བཅོ་ལྔ་ཆ་ཡན་དཀར་བ་ཅིག་དང་སོ་གཅིག་ན་མར། །ཟླ་བ་བྱང་
ཆུབ་སེམས་སུ་འགྱུར། ཞེས་པ་ཟླ་བ་ལྟ་བུའི་ཀུན་རྫོབ་བྱང་སེམས་དེ་འབབ་པ་
འགྱུར་ཞེའོ། །འོ་ན་རྩའི་ནང་གི་ཀུན་རྫོབ་སེམས་དེ་ཅིའི་གཟུགས་ཀྱིས་འབབ་ཞེ་
ན། བདེ་བ་ཆེན་པོ་ནི་དོན་དམ་བྱང་སེམས་ཟག་མེད་ཨ་ལིའི་གཟུགས་ནི་དོན་
དམ་བྱང་སེམས་ཟག་མེད་མཚོན་པའི་ཀུན་རྫོབ་བྱང་སེམས་ཐིག་ལེ་ཨ་ལི་བཅོ་
ལྔའི་གཟུགས་ཀྱིས་འབབ། དེ་ཡང་ཚེས་གཅིག་ནས་མར་རྐང་མཐིལ་ནས་ཨ་ཨཱ་
ཨི་ཨི་ཟེར་ནས་ཨ་ལི་བཅོ་ལྔའི་གཟུགས་ཀྱིས་མར་ཡང་འཛེགས་ནས་སྤྱི་གཙུག་
དུ་ཕྱིན་ཙམ་ན་ཁམས་རྒྱས་པ་ཐིག་ལེ་རྒྱས་པ་ཕུང་པོ་རྒྱས་པ་བྱ་བ་ཏར་ཀ་དང་མི་
བཙའ་བྱར་མི་རུང་
། ཚེས་བཅུ་དྲུག་ནས་བྱང་སེམས་དེ་སྤྱི་བོ་ནས་ཡས་མར་ཨ་ལི་
བཅོ་ལྔའི་རུ་པས་མར་མར་བབ་པ་རྐང་མཐིལ་དུ་གནམ་སྟོང་གི་དུས་སུ་ཕྱིན་པ
ཁམས་རྒྱས་པ་ཐིག་ལེ་རྒྱས་པ་ཡང་ཏར་ཀ་དང་མེ་བཙའ་བྱར་མི་རུང་
། ཉན་རྒྱུ་
236 -443



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སྨན་པ་ཟེར་བ་ཡིན་ནི། རྣལ་འབྱོར་མ་ནི་ལྷ་མོ་བཅོ་ལྔའོ། །དེའི་ཆ་ཞེས་པ་དེ་
ལྟར་རྩ་རྣམས་ཀྱིས་ནི་ཤེས་རབ་སྟོང་པ་མཚོན་ལ་རྩའི་ནང་ན་མར་བབ་པའི་ཀུན་
རྫོབ་བྱང་ཆུབ་ཀྱི་སེམས་ཀྱིས་ཐབས་བདེ་བ་མཚོན་པས། འོ་སྐོལ་རང་གི་ལུས་དེ་
རང་བཞིན་གྱིས་ཐབས་ཤེས་རབ་དབྱེར་མེད་གཏན་ལ་དབབ་པའོ་གསུངས་སོ། །
དེའི་ཕྱིར་ན་རྩ་བདུད་བྲལ་མ་ལ་བྱང་སེམས་མི་འབབ་པས་ཐབས་བདེ་བ་
མེད་ལ། དེ་མེད་པས་རང་བཞིན་ཤེས་རབ་སྟོང་པ་ཡིན་པས་བདུད་བྲལ་མ་ཤེས་
རབ་སྟོང་པ་ལ་ལྷ་མོ་ཤེས་རབ་སྟོང་པའི་རྣམ་དག་མི་དགོས་སོ། །འོ་ན་ལེའུ་དང་
པོ་ན་རྩ་སོ་གཉིས་ནས་བྱང་སེམས་སུམ་ཅུ་རྩ་གཉིས་འབབ་པ་དང་མི་འགལ་
ལམ་བྱས་པས། དེ་མི་འགལ་ཏེ་དཔེར་ན་མི་ཞྭ་ཅན་མང་པོ་ཞིག་གི་གསེབ་ན་ཞུ་
མེད་གཅིག་གཉིས་བྱུང་ན་ཞྭ་ཅན་མང་པོ་བྱུང་ཟེར་ནས་ཞྭ་མེད་གསེབ་དུ་ཕུལ།
དཔེ་དེ་བཞིན་དུ་ལེའུ་དང་པོར་སོ་གཉིས་ནས་བྱང་སེམས་འབབ་པ་མང་པོའི་ཞར་
ལ་བདུད་བྲལ་ཐུན་མོང་དུ་སྨོས་པ་ཡིན་ནོ། །དེ་བཞིན་དུ་མདའ་གཞུ་ཅན་མང་པོ་
དང་། བཙུན་པ་མང་པོའི་དཔེ་ཡང་གསུངས་སོ། །
བརྟག་པ་དང་པོའི་ལེའུ་དང་པོའི་ཆོས་དེ་རྣམས་ཐུན་མོང་དུ་སྨོས་པ་ཡིན།
འདིར་བདུད་བྲལ་སྤང་ཟེར་ནས་དྲིས་པས་བདུད་བྲལ་མ་ལ་བྱང་ སེམས་མི་
འབབ་ཟེར་བས། འདི་ཐེ་ཚོམ་སེལ་བ་ཡིན་པས་བརྟག་པ་དང་པོའི་ལེའུ་དང་པོ་
བས་ནི་གཙོ་བའོ། །དེ་ལྟར་ན་གླུ་དང་གར་གྱི་ཐེ་ཚོམ་སེལ་བ་དང་གཅིག །ལྷ་
དབང་བསྐུར་བའི་ལེའུའི་ཐེ་ཚོམ་སེལ་བ་དང་གཉིས། ལྷ་མོ་བཅོ་ལྔའི་ས་བོན་ཀྱི་
ཐེ་ཚོམ་སེལ་བའི་ལན་དང་གསུམ། རྩའི་རྣམ་པར་དག་པའི་ཐེ་ཚོམ་སེལ་བའི་
ལན་དང་བཞི་པོ་འདི་ལེའུ་འདིའི་འགོར་གཙོར་དྲིས་པའི་ཐེ་ཚོམ་བཞི་ཆོད་པའོ། །
236 -444



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་རྩ་དྲིས་པའི་ཞར་ལ་བྱང་སེམས་དེ་རང་ལུས་གཞན་ལུས་གཉིས་
ཀྱིས་མི་སྤང་པར་བསྟན་པ་ནི། རྡོ་རྗེ་སྙིང་པོས་གསོལ་བ་ཞེས་པ་སྟེ། དེ་ཡན་ཆད་
དུ་གཙོར་དྲིས་པའི་ཐེ་ཚོམ་བཞི་ཆོད་ནས་འདིར་ཞར་བྱུང་གི་ཐེ་ཚོམ་སྟེ་གང་གི་
ཞར་བྱུང་ཡིན་ན། གོང་ལེའུ་དང་པོར་ཐེ་ཚོམ་དྲིས་པས་རྩ་ནི་གཉིས་གཉིས་རྣལ་
འབྱོར་མ་ཞེས་པས་རྩ་སུམ་ཅུ་རྩ་གཉིས་པོ་དེ་མཁའ་འགྲོ་མ་བཅོ་ལྔའི་རྣམ་པར་
དག་པ་ཡིན་ཟེར། དེ་ལ་རྩ་སོ་གཅིག་ནང་ནས་མར་བྱང་སེམས་འབབ་བདུད་
བྲལ་མ་ནས་བྱང་སེམས་མི་འབབ་པས་སྤང་ཟེར། དེ་ཅིའི་སླད་དུ་སྤོང་བྱས་པ་ལ་
དོན་གྱི་བྱ་བ་མི་བྱེད་པས་སྤང་ཟེར། འོ་ན་གཞན་ནས་འབབ་པས་བྱས་པས་བཅོ་
ལྔ་ཞེས་པ་རྩ་ཟུང་བཅོ་ལྔ་ལ་རྩ་སུམ་ཅུ་ཐམ་པ་ཆ་ཡན་དཀར་བ་གཅིག་དང་སོ་
གཅིག་ནས་ བྱང་སེམས་འབབ་ཟེར། འོ་ན་བྱང་ སེམས་ དེ་ཅིའི་གཟུགས་ཀྱིས་
འབབ་ཞེ་ན། བདེ་བ་ཆེན་པོ་ཨ་ལིའི་གཟུགས་ཞེས་པས་བྱང་སེམས་དེ་ཨ་ལིའི་
གཟུགས་ཀྱིས་འབབ་བྱ་བ་དེ་མཚན་བརྗོད་ནས་རྫོགས་པའི་སངས་རྒྱས་ལས་ཨ་
བྱུང་ཞེས་སོ། །
འོ་ན་ཨ་བཅོམ་ལྡན་འདས་གསུངས་ན། འོ་ན་རྩའི་ནང་ན་མར་འབབ་
པའི་ཀུན་རྫོབ་བྱང་སེམས་དེ་འོ་སྐོལ་རྣམས་ཀྱིས་སྤང་པར་བྱ་བ་ལགས་སམ་འོན་
ཏེ་བླངས་པར་བྱ་བ་ལགས། རྡོ་རྗེ་སྙིང་པོ་ཁོ་དེ་མ་བདེ་ནས་འདྲི་བ་ནི། རྡོ་རྗེ་སྙིང་
པོས་གསོལ་བ་ཞེས་དྲིས་པའོ། །རྣལ་འབྱོར་མ་ཀུན་ནི་རྩ་སོ་གཉིས་རྣམ་པར་དག་
པའི་བདག་ཉིད་རྣལ་འབྱོར་མ་བཅོ་ལྔའོ། །ལས་བྱུང་བ་ནི་ རྩའི་ནང་ན་མར་
འབབ་པའི་ཀུན་རྫོབ་བྱང་ཆུབ་ཀྱི་སེམས་འཕེལ་འགྲིབ་དང་བཅས་པའོ། །ལྷན་
ཅིག་སྐྱེས་དགའི་རང་བཞིན་ནི་ཀུན་རྫོབ་བྱང་སེམས་བརྟེན་པའི་དོན་དམ་བྱང་
236 ---445



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཆུབ་ཀྱི་སེམས་ཟག་པ་མེད་པ་ལྷན་ཅིག་སྐྱེས་པའི་ཡེ་ཤེས་སོ། །དེའི་མཚན་ཉིད་
ནི་འགྲིབ་མེད་ཞེས་པ་རྩ་ལ་ཀུན་རྫོབ་བྱང་སེམས་ཀུན་དྷ་ལྟ་བུ་ལ་བརྟེན་པའི་
དོན་དམ་བྱང་ཆུབ་ཀྱི་སེམས་འཕེལ་བ་དང་འགྲིབ་པ་མེད་པའོ། །བཏུང་མཆོག་ནི་
དོན་དམ་བྱང་སེམས་དེ་བཏུང་ཞིང་བསྒོམ་པའོ། །
དེའི་མཚན་ཉིད་ཅི་ཞེ་ན། ནམ་མཁའ་ཉིད་ནི་དོན་དེས་བརྟན་གཡོའི་ཆོས་
ཐམས་ཅད་ལ་མ་ཁྱབ་པ་མེད་པའི་དོན་སྟོང་པ་མཚོན། ག་པུར་ངེས་ནི་དོན་དམ་
བྱང་སེམས་སྐྱེ་བའི་རྟེན་ཀུན་རྫོབ་བྱང་སེམས་ལུས་རྒྱས་ན་བྱང་སེམས་ཀྱང་རྒྱས་
ལུས་རྫུད་ན་བྱང་སེམས་ཀྱང་ད་པའི་འཕེལ་འགྲིབ་དང་བཅས་པའོ། །ངེས་པར་
ཅིས་མི་སྤང་ནི་གོང་ན་བདེ་བ་ཆེན་པོ་ཨ་ལིའི་གཟུགས་ཞེས་པས། །རྩ་དེ་ཤེས་
རབ་སྟོང་པ་ཡིན་ལ་རྩའི་ནང་ན་མར་འབབ་པའི་བྱང་སེམས་དེས་ཐབས་བདེ་བ་
མཚོན་པར་བཤད་པའི། རྩའི་ནང་གི་ཀུན་རྫོབ་བྱང་སེམས་དེ་ཅིས་ཀྱང་མི་སྤང་
པར་བྱ་བ་ལགས་སམ། འོན་ཏེ་སྤངས་ཀྱང་མི་སྟོང་པ་ལགས་ཞེས་དྲིས་པའོ། །
བཅོམ་ལྡན་འདས་ཀྱིས་བཀའ་སྩལ་ལ་ཞེས་པ་ལན་ནོ། །ཇི་སྐད་སྨྲས་པ་དེ་བཞིན་
ནོ། །ཞེས་པ་རྡོ་རྗེ་སྙིང་པོ་ཁྱོད་རང་གི་གོ་བ་དེ་བཞིན་དུ་ཡིན་ཏེ་མི་སྤང་ངོ་
།
འོ་ན་རྣམ་པ་ཐམས་ཅད་དུ་མི་སྤང་མ་བྱས་པ་ལ་མི་སྤང་གསུངས། འདི་ལ་
རྒྱ་གར་ན་ཇོ་བོ་ཁ་ཅིག་ན་རེ་བའི་འོ་མ་དང་འདྲ། བ་དེ་ཁ་ཟས་ཀྱིས་འགྲངས་
ནས་འོ་མ་ཆེ་ཁ་ཟས་རྒྱུད་ན་འོ་མ་མི་འོང་
། དཔེ་དེ་བཞིན་དུ་ཟས་སྐོམ་ལ་སོགས་
པའི་བཟའ་རྒྱུ་ཆེ་ན་ཀུན་རྫོབ་བྱང་སེམས་འཕེལ། ཁ་ཟས་ཆུང་ན་རྒུད་ནས་བྱང་
སེམས་མི་འཕེལ་ཁ་ཟས་ལ་རག་ལས། དོན་འཕེལ་འགྲིབ་དང་བཅས་པའི་ཀུན་
རྫོབ་བྱང་ཆུབ་ཀྱི་སེམས་ལ་བརྟེན་ནས་དོན་དམ་ཟག་མེད་དེ་རྒྱུད་ལ་བསྐྱེད་པའི་
236 -446



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཐབས་ཡིན་ཏེ་ཁུ་བ་ཕབ་ཅིང་བདེ་བ་བསྐྱེད་ནས། ཀུན་རྫོབ་བྱང་ཆུབ་ཀྱི་སེམས་
ཆུའི་རྣམ་པ་ལྟ་བུ་དེ་གར་འགྲོ་ཡང་མི་སྟོང་གསུངས་ནས་ཕལ་ཆེར་དེ་ཙུག་ཏུ་
བཞེད་པ་མང་། བླ་མ་ཏའི་བླ་མ་བལ་པོ་ཐུགས་རྗེ་ཆེན་པོ་ཡང་དེ་བཞིན་བཞེད་
གསུངས་སོ། །འོ་སྐོལ་བླ་མ་ནཱ་རོ་པའི་བཞེད་པས་ཀུན་རྫོབ་བྱང་སེམས་ལ་རྟེན་
ནས་དོན་དམ་བྱང་སེམས་རྒྱུད་ལ་བསྐྱེད་པ་ཡིན་པས། ཀུན་རྫོབ་བྱང་སེམས་ཆུའི་
རྣམ་པ་དེ་རང་ཡང་མི་གཏོང་པ་ཡིན་གསུངས། ཀྱེའི་རྡོ་རྗེའི་རྒྱུད་ཀྱི་གཞུང་ནས་
ཡང་དེ་ལྟར་གསལ་བར་གདའ། འོ་སྐོལ་ཀྱེའི་རྡོ་རྗེའི་རྒྱུད་འདི་མ་ཟད་བཤད་
པའི་རྒྱུད་སམ་བུ་ཏོད་ནས་ཀྱང་མི་སྤང་པར་གསལ་ལོ། །
འོ་ན་གཏིང་རྣམ་པ་ཐམས་ཅད་དུ་མི་སྤང་ངོམ་ཟེར་ན། བྱས་པ་ལ་གཏང་
པའི་དུས་བཞི་ཡོད་དེ། འོ་སྐོལ་སློབ་མ་ལ་གསང་བའི་དབང་བསྐུར་བའི་དུས་སུ་
བྱང་སེམས་དཀར་དམར་གཉིས་པོ་དེ་སློབ་མ་ལ་དབང་རྫས་སུ་གཏོང་དགོས་
པས། དེའི་དུས་སུ་གཞན་དོན་དུ་འགྱུར་བ་ཡིན་པས་གཏང་བ་དང་གཅིག །འོ་
སྐོལ་འཆི་བའི་ལྟས་རྟོག་པའི་དུས་སུ་བྱང་སེམས་ལ་འཆི་ལྟར་རྟོགས་ཡོད་པས།
དེ་ཡང་སེམས་ཅན་གྱི་དོན་དུ་འགྱུར་བ་ཡིན་པས་གཏང་བ་དང་གཉིས། འོ་སྐོལ་
འཆི་བའི་རྟགས་བྱུང་ན་དེ་བསླུ་བའི་ཆོ་ག་ལ་སྣ་སྨན་གཏང་བའི་ཆོ་ག་དགོས་པས།
སེམས་ཅན་དོན་དུ་འགྱུར་བས་དེའི་དུས་སུ་གཏང་བ་གསུམ། ཤ་རྣམ་པ་ལྔ་དང་
བདུད་རྩི་ལྔའི་རི་ལུའི་སྦྱོར་བའི་དུས་སུ་དཀྱིལ་འཁོར་དཀོན་མཆོག་མཆོད་པ་
ཡིན་པས། དོན་དུ་འགྱུར་བས་དེའི་དུས་སུ་གཏང་། གཞན་རྣམ་པ་ཐམས་ཅད་དུ་
མི་སྤང་ངོ༌
། །འོ་ན་བྱང་སེམས་དེ་སྤང་ངམ་མི་སྤང་དྲིས་པས་མི་སྤང་པར་འདུག་ན་
མི་སྤོང་ཕན་ཆད་བསྐྱེད་དགོས་པར་འདུག་པས་ཐབས་གང་གི་སྒོ་ནས་བྱང་ཆུབ་
236 -..447



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཀྱི་སེམས་དེ་བསྐྱེད་པར་ བགྱི་བ་ལགས། ཞེས་དྲིས་པས། བཅོམ་ལྡན་འདས་
ཀྱིས་བཀའ་སྩལ་པ་ལན་ནོ། །
དེ་ལ་གཉིས་ལས། དང་པོ་གང་ཟག་ཆགས་པ་དང་བཅས་པ་ཞིག་གཞན་
ལུས་ལས་ཀྱི་ཕྱག་རྒྱ་ལ་བརྟེན་པའི་སྒོ་ནས་བྱང་སེམས་དེ་སྐྱེད་བྱ་བ་དང་
། གང་
ཟག་ཆགས་པ་དང་བྲལ་བ་ཞིག་གིས་རང་ལུས་ཐབས་ལྡན་གྱི་མན་ངག་ལ་བརྟེན་
ནས་བྱང་སེམས་དེ་བསྐྱེད་བྱ་བ་གཉིས་སོ། །དེ་ལ་མིང་གི་རྣམ་གྲངས་ཡིན་ཏེ།
སྟེང་སྒོ་དང་འོག་སྒོ། རྣལ་འབྱོར་གྱི་ལམ་པ་དང་ཕོ་ཉའི་ལམ་པ་གཉིས་ཟེར།
རང་ལུས་དང་གཞན་ལུས་ཆགས་ཅན་དང་ཆགས་བྲལ་ལོ། །དང་པོ་དཀྱིལ་འཁོར་
འཁོར་སོགས་ཀྱི་ཐབས་ནི། དཀྱིལ་སྤྲོས་མེད་ལྷན་ཅིག་སྐྱེས་པའི་ཡེ་ཤེས་སོ། །
འཁོར་ནི་ལེན་པ་སྟེ་སྤྲོས་མེད་སྙིང་པོའི་དོན་ལེན་པར་བྱེད་པའོ། །འཁོར་ལོ་སྤྲོས་
མེད་དེས་སྒྲོ་འདོགས་ཀྱི་རྣམ་རྟོག་གཅོད་དོ། །ཐབས་ནི་ཟག་མེད་སྐྱེ་བའི་ཐབས་
ལས་རྒྱ་བསྟེན་ཐབས་བཅོ་ལྔའོ། །ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དེ་ལ་
བརྟེན་ནས་དོན་དམ་དོན་དམ་གཟུགས་དོན་དམ་ལྷན་ཅིག་སྐྱེས་པའི་ཡེ་ཤེས་ཟག་
མེད་དོ། །བྱང་ཆུབ་སེམས་ནི་རབ་ཏུ་བསྐྱེད། ཀུན་རྫོབ་བྱང་སེམས་དང་དོན་དམ་
བྱང་སེམས་རང་གི་རྒྱུད་ལ་སྐྱེད་ཅིག །འོ་ན་ཀུན་རྫོབ་བྱང་སེམས་དང་དོན་དམ་
བྱང་སེམས་རང་ཅི་ན། ཀུན་རྫོབ་ཀུན་དྷ་ཞེས་པ་ཚིག་གཉིས་སོ། །
རང་བྱིན་གྱིས་བརླབ་པའི་རིམ་པ་ཀྱང་ནི་གཉིས་པར་བྱིན་གྱིས་བརླབ་
པའི་རིམ་པའི་སྒོ་ནས་བྱང་སེམས་བསྐྱེད་པ་ནི། གཏུམ་མོའི་རྫོགས་པའི་རིམ་པ་
ཡང་སྒྱུ་ལུས་ཀྱི་རྫོགས་ པའི་རིམ་པ་ཡང་། འོད་གསལ་གྱི་རྫོགས་པའི་རིམ་པ་
ཡང་རང་བྱིན་གྱིས་བརླབ་པའི་རིམ་པ་ལགས་མོད། གཏུམ་མོའི་མན་ངག་ལ་
236 --448



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ། །
བརྟེན་ལ་བྱང་སེམས་དེ་སྐྱེད་ཅིག །སྒྱུ་ལུས་ཀྱི་མན་ངག་དང་
། འོད་གསལ་གྱི་
མན་ངག་ལ་བརྟེན་ལ་བྱང་ཆུབ་ཀྱི་སེམས་དེ་སྐྱེད་ཅིག་བྱ་བའོ། །འོ་ན་ཀུན་རྫོབ་
བྱང་སེམས་དང་དོན་དམ་བྱང་སེམས་བྱ་བ་དེ་རང་ཅི་ལ་ཟེར་ན། ཀུན་རྫོབ་ཀུན་
དྷ་ལྟ་བུ་ཉིད་ཞེས་པ་ཀུན་རྫོབ་བྱང་སེམས་ཀུན་དྷ་ལྟ་བུ་ལུས་རྒྱས་ན་བྱང་སེམས་
དེ་ཡང་རྒྱས་ལུས་རྫུད་ན་བྱང་སེམས་དེ་ཡང་རྫུད་པའི་འཕེལ་འགྲིབ་བྱེད་པ་དེའོ། །
དོན་དམ་བདེ་བའི་གཟུགས་ཅན་ནོ་ནི་ཀུན་རྫོབ་བྱང་སེམས་ལ་བརྟེན་པའི་དོན་
དམ་བྱང་སེམས་ཟག་པ་མེད་པའི་ཡེ་ཤེས་ཞེས་བྱ་བ་འཕེལ་བ་དང་འགྲིབ་པ་མེད་
པའི་བྱང་སེམས་ཡིན་ཞེའོ། །
དེ་གཉིས་རང་ལུས་དང་གཞན་ལུས་རྣམ་པ་གཉིས་ཀྱི་སྒོ་ནས་སྐྱེད་ཅིག་
ཞེས་བྱའོ། །དེ་རྒྱས་པར་བཤད་པ་ལ་གཉིས་ལས། དང་པོ་དཀྱིལ་འཁོར་ཙ་ཀྲའི་
ཐབས་རྒྱས་པར་བཤད་པ་ནི། བུད་མེད་ནི་ལས་ཀྱི་མུ་ཀྲ་མཚན་ཉིད་དང་ལྡན་
པའོ། །གོ་ལ་ནི་ལས་ཀྱི་མུ་ཀྲ་མཚན་ལྡན་གྱི་ཆོས་འབྱུང་ངོ་
། །བདེ་བ་ཅན་ནི་ལས་
རྒྱ་ལ་བརྟེན་ནས་ཟག་པ་མེད་པའི་བདེ་བ་བསྐྱེད་པའི་གཞིར་འགྱུར་རོ། །འོ་ན་
བདེ་བ ལྟར་བྱས་པས་སྐྱེ་ན། ཨེ་ལས་རྒྱའི་ཆོས་འབྱུང་ངོ་། །ཝཾ་ཐབས་ཀྱི་རྡོ་
རྗེའོ། །རྣམ་པའི་རང་བཞིན་ནི་རྡོ་རྗེ་དང་པད་མོ་གཉིས་བྱིན་གྱིས་བརླབས་ཏེ།
སྙོམས་འཇུག་བྱེད་པའོ། །
དེ་སྙོམས་འཇུག་བྱས་ནས་ལུས་ཀྱི་འཁྲུལ་འཁོར་དྲུག་གིས་ཀུན་རྫོབ་བྱང་
སེམས་དེ་རྡོ་རྗེ་ནོར་བུའི་རྩེ་མོར་བབ་ནས་ལུས་ཀྱི་འཁྲུལ་འཁོར་དྲུག་གིས་ཀུན་
རྫོབ་བྱང་སེམས་ཆུའི་རྣམ་པ་ལྟ་བུ་དེ་བཟུང་བའི་དུས་ན། བདེ་བ་སྲུང་པ་ཉིད་ཀྱི་
ཕྱིར་ནི་ཀུན་རྫོབ་བྱང་སེམས་ནི་བཟུང་བའི་མན་ངག་གོ །ཀུན་རྫོབ་བྱང་སེམས་
236 -*.449



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་བཟུང་བས་དོན་དམ་ཟག་མེད་མི་འཕོ་བར་གནས་པའོ། །བདེ་བ་ཅན་ཞེས་
རབ་ཏུ་གྲགས་ནི་ཀུན་རྫོབ་བྱང་སེམས་ལ་བརྟེན་ནས། དོན་དམ་ཟག་མེད་ཉམས་
བདེ་བ་གསལ་བ་སྟོང་པ་གསུམ་ཐ་མི་དད་པར་ཉམས་སུ་མྱོང་བའོ། །
སངས་རྒྱས་ནི་དེ་ལྟར་ལས་ཀྱི་མུ་ཏྲ་ལ་བརྟེན་ནས་སྒོམས་པས་དོན་དམ་
ལྷན་ཅིག་སྐྱེས་པའི་ཉམས་མྱོང་སྐྱེས་པའི་དུས་སུ་སངས་རྒྱས་འབྱུང་། བྱང་ཆུབ་
སེམས་དཔའ་ཡང་དེ་ལས་འབྱུང་
། རྡོ་རྗེ་འཛིན་པ་རྣམས་ཀྱི་གནས། དྲུག་པ་རྡོ་རྗེ་
འཆང་གི་གནས་ཀྱང་འབྱུང་
། དེ་མ་རྟོགས་པར་སོང་ན་དེ་ཉིད་འཁོར་བ་ཞེས་
གསུངས་ཏེ། ཀུན་རྫོབ་བྱང་སེམས་དེས་ཉེ་བར་ལེན་པའི་རྒྱུ་བྱས་བར་དོ་ཡིད་ཀྱི་
གཟུགས་ཅན་ གྱིས་ ལྷན་ ཅིག་ བྱེད་ པའི་ རྐྱེན་ བྱས་ནས་ཤེས་ པ་ ཞུགས། ལུས་
ཆགས་པས་འཁོར་བའི་ཆོས་བསྐྱེད་པར་འདུག་པས་དུག་ཆའོ། །རྟོགས་ན་མྱ་ངན་
ལས་འདས་པ་སྟེ། ཟག་པ་མེད་པའི་ཉམས་སྐྱེ་བའོ། །
འཁོར་བ་སྤངས་ནས་གཞན་དུ་ནི། རྟོགས་ན་འཁོར་བའི་ཆོས་སྤངས་ནས་
སོ། །མྱ་ངན་འདས་པ་རྟོགས་མི་འགྱུར་ནི་མྱ་ངན་ལས་འདས་པ་ལོགས་སུ་རྟོགས་
པར་མི་འགྱུར་འཁོར་མྱང་དབྱེར་མེད་དུ་རྟོགས་པ་འབྱུང་། ཞེས་མདོར་བསྟན།
རྒྱས་བཤད་ལ་མ་རྟོགས་ན་འདི་ཉིད་འཁོར་བ་ཞེས་བྱ་སྟེ། བྱ་བ་དེ་རྒྱས་པར་
བཤད་ པས། འཁོར་ བོ་ གཟུགས་ གཟུགས་ འཁོར་ བ་ ཡིན། སྒྲ་ འཁོར་ བ་ ཡིན་
སོགས་དྲི་རོ་རེག་བྱ་འཁོར་བ་ཡིན། འཁོར་བ་ཚོར་བ་ལ་སོགས་པའི་ཕུང་པོ་ལྔ་
འཁོར་བ་ཕུང་པོ་ཡིན། འཁོར་བ་དབང་པོ་རྣམས་ཉིད་དེ་དབང་པོ་རྣམ་པ་དྲུག་
འཁོར་བ་ཡིན། འཁོར་བ་ཞེ་སྡང་ལ་སོགས་པ་ནི་གཏི་མུག་འདོད་ཆགས་ཞེ་སྡང་
དང་། ཕྲག་དོག་ང་རྒྱལ་ཉོན་མོངས་པ་དང་ལྔ་པོ་དེ་འཁོར་བ་ཡིན། འདི་རྣམས་
236 -450



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདས་མ་ཐག་གི་ཆོས་གཟུགས་ནས་ཉོན་མོངས་པ་ལྔའི་བར་གྱི་ཆོས་སོ། །
ཆོས་ནི་སོ་སོ་རང་གི་མཚན་ཉིད་འཛིན་པས་མྱ་ངན་ལས་འདས་རྟོགས་ན་
གཟུགས་ལྷན་ཅིག་སྐྱེས་པའི་ཡེ་ཤེས་ཟག་མེད། སྒྲ་ཡང་ཟག་མེད་དེ་རྟོགས་ན་མྱ་
ངན་ལས་འདས་པར་འདུག །མ་རྟོགས་པར་སོང་ན། རྨོངས་ཕྱིར་ཟག་པ་མེད་
པའི་དོན་ལ་རྨོངས་མ་རྟོགས་པས། འཁོར་བ་གཟུགས་ཅན་ཉིད་ལ་མ་རྟོགས་པར་
སོང་ན། རྨོངས་ཕྱིར་ཟག་པ་མེད་པའི་དོན་ལ་མ་རྟོགས་པས། འཁོར་བ་གཟུགས་
ཅན་ཉིད་མ་རྟོགས་པར་སོང་ན་འཁོར་བ་གཟུགས་སུ་བྱུང་སྒྲར་བྱུང་བྱའོ། །རྨོངས་
མེད་ཁོར་བ་དག་པས་ནི་རྟོགས་ན་ཕུང་པོ་ལྔ་ཟག་མེད་དུ་སོང་། ཉོན་མོངས་པ་
ལྔ་ཟག་མེད་དུ་སོང་
། ཡུལ་དྲུག་ཟག་མེད་དུ་སོང་བས་དཔེར་ན་ནམ་མཁའ་ལ་
སྤྲིན་ཏེ་བྱུང་ཡང་ནམ་མཁའ་ལས་བྱུང་གནས་ཀྱང་དེངས་ཀྱང་དེ་ཉིད་དུ་དེངས་པ་
བཞིན་དུ་དངོས་པོའི་གཤིས་དེ་མ་རྟོགས་ན་དངོས་པོའི་གཤིས་དེ་ཞེ་སྡང་དུ་བྱུང་
འདོད་ཆགས་སུ་བྱུང་
། དངོས་པོ་གཤིས་ཇི་ལྟ་བ་རྟོགས་པའི་དུས་སུ་ཉོན་མོངས་
པ་ཞེ་སྡང་ཉིད་ཟག་མེད་དུ་རྟོགས་པའོ། །
དེ་ལས་མི་བདོག་བླ་མ་རྔོག་གསུངས་སོ། །འཁོར་བ་མྱ་ངན་འདས་པ་
འགྱུར་ནི་ཀུན་རྫོབ་བྱང་སེམས་བརྟེན་ནས་དོན་དམ་བྱང་སེམས་གཉིས་ཟག་མེད་
རྒྱུད་
ལས་སྐྱེས་པས་དངོས་པོ་གཤིས་རྟོགས་པའི་དུས་སུ་འཁོར་བ་ཉིད་མྱ་ངན་
ལས་འདས་པའི་ཡེ་ཤེས་སུ་སོང་བའོ། །དེའི་ཕྱིར་ན་བྱང་ཆུབ་སེམས་ནི་མྱ་ངན་
འདས་ནི། དོན་དམ་བྱང་ཆུབ་ཀྱི་སེམས་དེ་ལ་མྱ་ངན་ལས་འདས་པ་ཞེས་བྱའོ། །
ཀུན་རྫོབ་ནི་རྟེན་ཀུན་རྫོབ་བྱང་སེམས་ཆུའི་རྣམ་པ་ལྟ་བུ་དོན་དམ་ནི་རྟེན་པ་དོན་
ཟག་མེད་ཉམས་མྱོང་སྐྱེ་བའོ། །ཚུལ་ཅན་ནི་ཀུན་རྫོབ་དང་དོན་དམ་ཟག་མེད་
236 -451



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཚུལ་ཅན་གྱིས་རྟོགས་པ།
ད་ནི་གོང་གི་བུད་མེད་བྱ་བ་འོ་ན་བུད་མེད་ཐམས་ཅད་ལས་སྐྱེའམ་ཞེ་ན།
ཕྱག་རྒྱ་མའི་མཚན་ཉིད་བཤད་པ་ལ། ཤིན་ཏུ་བཞིན་བཟང་ནི་བཞིན་བཟང་པར་
འདུག་ པ་ མིག་ཡངས་ ཤིང་ ཆེ་ བ་ མིག་ ཕྲ་བ་མིག་ རྩ་ དམར་ བར་ འདུག་ པ།
གཟུགས་དང་ཞེས་པ་གཟུགས་ཤིན་ཏུ་བཟང་བ། ལང་ཚོ་རྣམ་པར་བརྒྱན་ཞེས་པ་
ལང་ཚོ་དར་ལ་བབ་པ་ལོ་བཅུ་གཉིས་བཅུ་དྲུག་ལས་མི་རྒན་མི་གཞོན་པ། སྔོ་
བསངས་ནི་ཁ་དོག་སྔོ་བསངས་སུ་འདུག་པ། དཀྱིལ་འཁོར་ནི་མུ་ཏྲ་མ་དེ་ལུས་
ངག་ཡིད་གསུམ་དཀྱིལ་འཁོར་དུ་འདུག་པ་རིགས་བཟང་མ་ཞེས་པ་རྒྱལ་རིགས་
རྗེ་རིགས་ལ་ཟེར་བ་མིན་གསུངས། མུ་ཏྲ་མ་དེ་ཧེ་བཛྲ་ལ་མོས་པ་ཞིག་འདུག་ན་
རིགས་བཟང་བའོ། །སིདྨ་ག་བུར་འབྱུང་བའི་གནས། ལས་ཀྱི་མུ་ཏྲ་མ་དེ་བྱང་
སེམས་དཀར་དམར་རྣམ་པ་གཉིས་ཀྱིས་ལུས་རྒྱས་པ། དེའི་ཆང་ཡང་བཏུང་པར་
བྱ་ཞེས་པ་ལས་རྒྱ་དེའི་ལུས་གཟུངས་རྒྱས་པའི་ཕྱིར་ཆང་བཏུང་བའོ། །
དེ་ནས་རང་ཡང་བཏུང་པ་ཉིད་ཞེས་པ་བདག་ཉིད་ཀྱང་ལུས་གཟུངས་རྒྱས་
པའི་ཕྱིར་ཆང་བཏུང་པ་ལ་མཛོད། དགོས་པ་རང་གཞན་དོན་ནི་རབ་ཀྱི་རང་
ང་གི་
དོན་དང་གཞན་གྱི་དོན་གྲུབ་པའི་ཕྱིར་བཏུང་ངོ༌། །ཕྱི་ནས་ནི་ལུས་གཟུངས་རྒྱས་
པའོ། །ཕྱག་རྒྱ་རྗེས་ཆགས་བྱ་ནི་མུ་ཏྲ་མ་དང་གཉིས་རྗེས་སུ་ཆགས་པ་བྱ་བ་ནི་
སྙོམས་འཇུག་བྱ་བའོ། །འདི་གོང་གི་ཨེ་ཝཾ་རྣམ་པའི་རང་བཞིན་དུ་སྙོམས་འཇུག་
བྱ་བ་དེ་རྒྱས་པར་བཤད་པ། རྗེས་ཆགས་བྱ་ལུགས་ཇི་ལྟར་བྱ་ན། བྷོ་ལ་ཀ་ཀོ་
ལར་བཅུག་ནས་རྡོ་རྗེ་དང་པད་མ་གཉིས་སྙོམས་པར་ཞུགས་པའོ། །ཀུན་དུ་རྒྱུ་
བྱེད་ནི་ཕན་ཚུན་དུ་བསྐྱོད་པའོ། །བརྟུལ་ཞུགས་ཅན་ནི་ཐ་མལ་པའི་ལུས་ངག་
236 -452



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡིད་གསུམ་བཏུལ་ནས་ལྷན་ཅིག་སྐྱེས་པའི་ཡེ་ཤེས་ཀྱི་རྒྱན་ཆ་ལུགས་སུ་ཞུགས་
པའོ། །དེའི་སྦྱོར་བ་ལས་བྱུང་ནི་སྙོམས་འཇུག་གི་སྦྱོར་བ་ལས་བྱུང་བའི་བྱང་
སེམས་སོ། །ཡང་ནི་ཀུན་རྫོབ་བྱང་སེམས་ལ་བརྟེན་དོན་དམ་ཟག་མེད་རྒྱུད་ལ་
བསྐྱེད་བསྐྱེད་ནས་རྒྱ་ལ་ཤོར་བར་སོང་ནས། འོ་ན་ལག་ཏུ་བླང་ངམ་ཞེ་ན། དེ་
ལག་ཏུ་མི་བླང་ཞིང་བྱང་སེམས་དེ་ལག་ཏུ་བླང་དུ་མི་རུང་ངོ༌
། །ཉ་ཕྱིས་དང་དུང་
ཆོས་སུ་ཡང་མི་བླང་ངོ༌
། །ངེས་པར་བློ་དང་ནི་འཕེལ་བའམ་སྟོབས་བསྐྱེད་པའི་
ཕྱིར་མི་འཆི་ནི་ཨ་མི་ཏ་བདུད་རྩི་འཆི་བ་མེད་པའོ། །ལྕེ་ཡིས་བླང་པ་ནི་རང་གི་ལྕེ་
ཡིས་བླང་སྟེ་འདི་ཙམ་གྱི་དཀའ་སླ་མ་ཐུག་གི་གཏིང་ལ་དོན་གྱིས་མི་སྤང་བྱ་བར་
གདའོ་གསུངས་སོ། །
ད་ནི་གཉིས་པ་རང་བྱིན་གྱིས་བརླབ་པའི་མན་ངག་དེ་རྒྱས་པར་བཤད་པ་
ལས་གསུམ་ལས། སྒྱུ་ལུས་དང་འོད་གསལ་གྱི་མན་ངག་གཉིས་འདི་ནས་མི་སྟོན།
འདིར་གཏུམ་མོའི་རྣལ་འབྱོར་ལ་བརྟེན་ནས་བྱང་ཆུབ་ཀྱི་སེམས་དེ་བསྐྱེད་ན་འདི་
ལྟར་བསྐྱེད་བྱ་བ་ནི། ག་བུར་ཉིད་ནི་ཞེས་ནི་ཀུན་རྫོབ་བྱང་ཆུབ་ཀྱི་སེམས་ཆུའི་
རྣམ་པ་ལྟ་བུ་དེའོ། །བདག་མེད་མ་ནི་བདག་མེད་མ་ལ་སོགས་པའི་ལྷ་མོ་བཅོ་ལྔ་
རྣམ་པར་དག་པའི་བདག་ཉིད་རྩ་སོ་གཅིག་རྣམ་པར་དག་པའི་བདག་ཉིད་ལྷ་མོ་
བཅོ་ལྔ་ཡིན་པས། འདིར་བདག་མེད་མ་རྩ་ཨ་བ་དྷུ་ཏིའི་རྩ་ལ་ཁུ་བ་བརྟེན་པའོ། །
དེ་ཅི་ལས་བྱུང་ན་བདེ་བ་བདག་མེད་ཚུལ་ཅན་ནི་ཀུན་རྫོབ་བྱང་སེམས་ལ་བརྟེན་
ནས་དོན་དམ་བྱང་སེམས་བདེ་ལ་མི་རྟོག་པའི་ཉམས་མྱོང་འབྱུང་། དེའི་བདེ་བ་ནི་
རྩའི་ནང་གི་ཨ་ཤད་ཀྱི་རྣམ་པ་ལྟ་བུ་དེ་ལ་བརྟེན་ནས་བསྒོམས་ན། ཕྱག་རྒྱ་ཆེ་ནི་
གཏུམ་མོའི་རྣལ་འབྱོར་ལ་བརྟེན་ནས་བསྒོམས་ན་ཕྱག་རྒྱ་ཆེན་པོའི་ཉམས་འབྱུང་
236 ---453



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
སྟེ། ཨོཾ་གནས་པ་ཀུན་བསྣུན་པའི་རྣལ་འབྱོར་ཟེར་ནས་ངན་པར་བྱེད་དེ་འདིར་རྩ་
རླུང་ལ་བརྟེན་ནས་བསྒོམས་ཀྱང་ཉམས་དེ་ཕྱག་རྒྱ་ཆེན་པོར་འབྱུང་གསུངས་སོ། །
ཀུན་རྫོབ་ལ་བརྟེན་ནས་དོན་དམ་ཟག་མེད་སྐྱེ་བ་དེ་གང་ན་གནས་ན་ལྟེ་
བའི་དཀྱིལ་འཁོར་ཉིད་དུ་གནས་ཞེས་པ་ལྟེ་བ་སྤྲུལ་པའི་འཁོར་ལོའི་རྩ་མདུད་གྲུ་
གསུམ་ནས་རྩ་གཏུམ་མོ་མེའི་དྲོད་ཅན་ཨ་ཤད་ཀྱི་རྣམ་པ་ལྟ་བུ་དེ་གནས། དེའི་
དབྱིབས་ཅི་འདྲ་ན། དང་པོ་དབྱངས་ཡིག་ཟེར་དབྱངས་ཡིག་དང་པོ་རང་བཞིན་
གཏུམ་མོ་ཨ་ཐུང་དེ་ཨ་ལི་ཐམས་ཅད་ཀྱི་དང་པོ་ཨ་བཤད་ཀྱི་རྣམ་པ་དེ་སེམས་
ཅན་ཐམས་ཅད་ལ་རང་ཆས་སུ་ཡོད་པའོ། །ཨ་ཤད་དེ་དུས་གསུམ་གྱི་སངས་རྒྱས་
ཐམས་ཅད་བསྐྱེད་པར་བྱེད་པའི་ས་བོན་གྱི་ཡི་གེ་ཨ་གཅིག་ཡིན་པས་བློ་ཞེས་
སངས་རྒྱས་ཀྱི་བརྟགས་ཞེས་སོ། །མཚན་བརྗོད་ནས་རྫོགས་པའི་སངས་རྒྱས་ཨ་
ལས་བྱུང་ཞེས་སོ། །འོ་ན་ཨ་དེ་བསྐྱེད་པའི་ རིམ་ པ་དང་རྫོགས་པའི་ རིམ་པ་
གཉིས་ལས་གང་ཡིན་ཞེ་ན། རྫོགས་པའི་རིམ་པ་རྣལ་འབྱོར་པ་ནི་གཏུམ་མོ་ལ་
བརྟེན་ནས་བསྒོམས་པ་ལ་ཡང་དག་པར་རྫོགས་པའི་སངས་རྒྱས་ཀྱིས་རྫོགས་
རིམ་དུ་མིང་བཏགས་གདའོ། །སློབ་མ་དེས་བླ་མ་ལ་སངས་རྒྱས་ཀྱི་འདུ་ཤེས་སུ་
བལྟ་བ་ལ་བླ་མ་རྟོགས་པ་དང་ལྡན་པས་དབང་བསྐུར་བའི་དུས་སུ་ཕྱག་རྒྱ་ཆེན་པོ་
ཇི་ལྟ་བ་རྟོགས་ནས་བསྒོམ། དེ་མིན་པ་གཏུམ་མོ་ལ་བརྟེན་ནས་ཕྱག་རྒྱ་ཆེན་པོའི་
དོན་སྒོམ་པ་འདི་ལེགས་སོ། །
ཨོཾ་གནས་པ་ཟེར་ནས་དཀྱུས་དེས་ཚགས་བྱ་ནས་ཁ་ཚིག་ཏུ་ཤེས་པར་
བྱས་ནས་ཁ་ཚིག་གིས་མུ་ཏྲ་མ་ཧ་ཐེག་ཆེན་མདོ་བཤད་བཏོན་པ་དགའ་སྟེ། འོ་
སྒོལ་ཁ་ཚིག་གི་ཕྱག་རྒྱ་ཆེན་པོ་མི་འོང་
། ཕོགས་ཅིག་རྩའམ་རླུང་ལ་བརྟེན་ནས་
236 -454



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྒོམ་པ་ཡིན། དེ་ནས་ཟག་མེད་ཕྱག་རྒྱ་ཆེན་པོ་སྐྱེས་ནས་བསྒོམ་མི་དགོས་
གསུངས། ཇོ་བོ་གཞན་བཞིན་ཁ་ཚིག་ཏུ་ཕྱག་རྒྱ་ཆེན་པོ་ཡིན་བདེ་སྟོང་ཡིན་བྱས་
པས་རྒྱུད་ལ་སྐྱེད་མི་འདོད། །དེ་མ་སྐྱེས་ཙམ་ན་ཅི་ཕན་ཟག་མེད་ཀྱི་ཉམས་ཅིག་
རྒྱུད་ལ་ཏལ་གྱིས་སྐྱེས་པ་ཞིག་གལ་ཆེ་བ་ཡིན་གསུངས་སོ། །
དེ་ཉིད་ནི་ལྟེ་བའི་ཨ་དེ་ལ་བརྟེན་ནས་བསྒོམ་པ་དེ་ཉིད་ལ་བཅོམ་ལྡན་
འདས་ཞེས་ཅིའི་ཕྱིར་བྱ་ན། སྤང་བྱ་ཉོན་མོངས་པ་ཐམས་ཅད་བཅོམ་པས་སོ། །
ཤེས་རབ་ཤེས་རབ་ནི་ཉམས་མྱོང་དེ་ཨ་ལ་བརྟེན་ནས་བསྒོམས་པས་མི་རྟོག་པ་
སྐྱེ་བའོ། །དེ་ནི་ལྟེ་བའི་ཨ་དེ་ནིའོ། །རིང་མིན་ཧ་ཅང་རིང་པར་ཡང་མི་འདུག་ཐུང་
པ་ཡང་མིན་ཧ་ཅང་ཐུང་པ་ཡང་མིན། གྲུ་བཞི་མ་ཡིན་ཨ་དེ་དབྱིབས་གྲུ་བཞི་མ་
ཡིན། ཨ་དེ་དབྱིབས་ཟླུམ་པོ་ཡང་མེད་ཨ་དེ་དྲི་ཞིམ་པ་དང་མི་ཞིམ་པ་ཐམས་ཅས་
ལས་འདས། རོ་ཁ་བ་དང་མངར་བ་ལ་སོགས་པ་ལས་ཀྱང་འདས། འོ་ན་ཇི་ལྟ་བུ་
ཡིན་ཞེ་ན། མྱ་ངན་འདས་ཆོས་ཐམས་ཅད་ཟག་མེད་དུ་རྟོགས་པས་ལྷན་ཅིག་སྐྱེས་
པའི་ཡེ་ཤེས་ཀྱི་བདག་ཉིད་དོ། །ལྷན་ཅིག་སྐྱེས་དགའི་བྱེད་པ་ཅན་ནི་བདེ་བ་དང་
སྟོང་པ་ལྷན་ཅིག་ཏུ་སྐྱེས་པའི་ཡེ་ཤེས་སོ། །དེ་ལ་ལྟེ་བའི་ཨ་དེ་ལའོ། །སྐྱེ་བའི་
རྣལ་འབྱོར་མ་ནི་སྟན་བདེ་བའི་སྟེང་དུ་འདུག་ལུས་བཅོས་ནས་རླུང་སྡིགས་པས་
ལས་ཀྱི་རླུང་ལོག །ལྟེ་བའི་གཏུམ་མོའི་ཨ་དེ་ལ་མེ་འབར་བས། དེའི་བདེ་བ་ནི་
ཨ་ལས་མེ་སྦར་སྤྱི་བོའི་ཧཾ་ལས་བྱང་སེམས་ཕབ་པས་ལྟེ་བའི་མེ་དང་ཀྲུག་གིས་
འདྲེས་པའི་དུས་སུ་ཟག་པ་མེད་པའི་བདེ་བ་འབྱུང་བས། དེ་ལ་སྐྱེ་བའི་རྣལ་
འབྱོར་མ། ཨ་དེ་ལ་བརྟེན་ནས་ཟག་མེད་ཉམས་སྐྱེ་བའོ། །དེའི་བདེ་བ་བཟའ་བ་
ཉིད་ནི་ཨ་ཧཾ་གཉིས་སྦྱོར་བ་བྱས་པས་སོ། །དེ་ལྟར་སྒོམས་པ་པས་ཅི་འབྲུ
དེ་འབྱུང་ན།
236 -455



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་དང་ལྟེ་བའི་ཨ་ དེ་དང་། ལྷན་ཅིག་ཞེས་ནི་ལྟེ་བའི་ཨ་དེ་དང་ལྷན་ཅིག་ཏུ་
བསྒོམ་པར་སོང་ན། ཕྱག་རྒྱ་ཆེ་ནི་ཟག་པ་མེད་པའི་ཕྱག་རྒྱ་ཆེན་པོའི་ཉམས་
འབྱུང་ངོ༌། །བདེ་བ་སྦྱིན་ནི་སྣང་གྲག་གི་ཆོས་ཐམས་ཅད་ཟག་པ་མེད་པའི་ཡེ་
ཤེས་ཀྱིའོ། །དངོས་གྲུབ་འགྱུར་ནི་ཟག་མེད་ཡེ་ཤེས་ཀྱི་དངོས་གྲུབ་དུ་འགྱུར་རོ། །
དེ་ལྟར་གཏུམ་མོའི་རྣལ་འབྱོར་ལ་བརྟེན་ནས། སྒོམས་པའི་ཕན་ཡོན་ནི།
གཟུགས་སྡུག་མི་སྡུག་དང་སྒྲ་སྙན་མི་སྙན་དྲི་ཞིམ་མི་ཞིང་རོ་ཁ་བ་དང་མངར་བ།
དེ་བཞིན་རེག་བྱ་འཇམ་རྩུབ་དང་། ཆོས་ཀྱི་དབྱིངས་ཀྱི་རང་བཞིན་ཡང་
། ཡིད་ཀྱི་
ཡུལ་རྣམས་གསུམ་ཤེས་རབ་ཉིད་ཀྱིས་སྤྱད་པས་བྱ་ནི་དེ་རྣམས་ཐམས་ཅད་ལྷན་
ཅིག་སྐྱེས་པའི་ཉམས་མྱོང་ཉིད་ཀྱིས་སྤྱད་པར་བྱའོ། །དེ་ཡང་མིག་གིས་གཟུགས་
མཐོང་བ་ཡང་ཟག་པ་མེད་བའི་བདེ་སྟོང་དུ་སྦྱར། རྣ་བས་སྒྲ། སྣས་དྲི། ལྕེས་རོ།
ལུས་ཀྱིས་རེག་བྱ། རེག་པ་ཐམས་ཅད་ཟག་པ་མེད་པའི་བདེ་སྟོང་དུ་སྦྱར་ལ་སྒོམ།
དེ་ཉིད་ལྷན་ཅིག་སྐྱེས་པའི་གཟུགས་ནི་མིག་གིས་གཟུགས་མཐོང་བའི་དུས་སུ་
ལྷན་ཅིག་སྐྱེས་པའི་ཉམས་མྱོང་དུ་ཤར་བ་ནས། ལུས་ཀྱི་རེག་བྱ་རེག་པ་ཡང་ལྷན་
ཅིག་སྐྱེས་པའི་ཉམས་སུ་ཤར་བ་སྟེ། ནང་ཉམས་ཕྱིར་ཤར་བས་སོ། །བདེ་ཆེན་
བཟང་པོ་ནི་རང་དང་སྣང་བ་ཐམས་ཅད་ཟག་པ་མེད་པའི་ཉམས་སུ་ཤར་བས་
ཟག་མེད་བདེ་ཆེན་ནོ། །རྣལ་འབྱོར་མ་ནི་ལྟེ་བའི་གཏུམ་མོ་ཨ་དེ་ལ་བརྟེན་ནས་
བསྒོམས་པས་དེ་ཉིད་ཟག་པ་མེད་པའི་ཉམས་མྱོང་
། དཀྱིལ་འཁོར་དཀྱིལ་འཁོར་
གྱི་གཙོ་བོར་ཡང་འབྱུང་
། འཁོར་ལོ་འཁོར་གྱི་ལྷ་ཐམས་ཅད་དུ་འབྱུང་བའོ། །ཡེ་
ཤེས་ལྔའི་རང་བཞིན་ནི་ཟག་པ་མེད་པའི་ཉམས་དེ་ཡེ་ཤེས་རྣམ་པ་ལྔའི་རང་
བཞིན་དུ་ཡང་བྱུང་ཞེས་མདོར་བསྟན་པའོ། །
236 -456



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དེ་རྒྱས་པར་བཤད་པ་ལ། དེ་ཉིད་ནི་ཟག་པ་མེད་པའི་ཉམས་མྱོང་དེ་ཉིད།
མེ་ལོང་ཡེ་ཤེས་གཟུགས་ནི་ཉམས་མྱོང་དེ་ཉིད་གསལ་ལ་རྟོག་པ་མེད་པའི་སྒོ་
ནས་མེ་ལོང་ལྟ་བུའི་ཡེ་ཤེས་ཞེས་བྱ། མཉམ་ཉིད་ཡེ་ཤེས་དངོས་པོ་ཉམས་མྱོང་དེ་
ཉིད་མཉམ་རྒྱུ་གསུམ་མཉམ་ས་གཅིག་ཏུ་རོ་གཅིག་པས་མཉམ་པ་ཉིད་ཀྱི་ཡེ་
ཤེས། ཡང་དག་གྱུར་པ་སོ་སོར་ཉམས་མྱོང་དེ་ཉིད་ཆོས་ཅན་སོ་སོར་ཕྱེ་བས་ཆོས་
ཉིད་སོ་སོར་རྟོགས་པའི་སྒོ་ནས། སོ་སོར་རྟོག་པའི་ཡེ་ཤེས། དེ་ཉིད་བྱ་བ་ནན་
ཏན་ཏེ་འབད་རྩོལ་ཅི་ཡང་མི་མངའ་ཡང་སེམས་ཅན་དོན་ལྷུན་གྲུབ་དུ་འབྱུང་པས་
བྱ་བ་གྲུབ་པ། ཆོས་དབྱིངས་ཤིན་ཏུ་རྣམ་དག་པ་ནི་ཉམས་མྱོང་དེ་ཉིད་ཆོས་
དབྱིངས་སྟོང་པ་ཉིད་སྤྲོས་པ་ཐམས་ཅད་གཅད་པའི་སྒོ་ནས་ཆོས་ཀྱི་དབྱིངས་ཀྱི་
ཡེ་ཤེས་སུ་ཡང་འབྱུང་བའོ། །
དེ་ཉིད་དཀྱིལ་འཁོར་བྱ་བ་དེ་བཤད་པས། དེ་ཉིད་དཀྱིལ་འཁོར་བདག་
པོ་ང་ནི་དོན་དམ་དུ་སྤྲོས་མེད་དེ་དཀྱིལ་འཁོར་གྱི་བདག་པོར་ཡང་འདུག །ཀུན་
རྫོབ་ཏུ་དཀྱིལ་འཁོར་གྱི་གཙོ་བོ་ཧེ་བཛྲ་ཞལ་བརྒྱད་པ་དང་
། དྲུག་པ་བཞི་པ་
གཉིས་པར་བྱུང་པ་ཡང་སྤྲོས་མེད་དེ་ཉིད་ཡིན། །འཁོར་ལོ་དང་བྱ་བ་དེ་བཤད་
པས། དེ་ཉིད་བདག་མེད་རྣལ་འབྱོར་མ་ཞེས་པས་དོན་དམ་དུ་སྤྲོས་མེད་དེ་ཉིད་
བདག་མེད་མ་ལ་སོགས་པའི་འཁོར་དུ་ཡང་བྱུང་ཏེ་ཕག་མོ་ལུ་གུ་རྒྱུད་ལ་སོགས་
པའོ། །འོ་ན་ཡེ་ཤེས་ལྔ་དང་དཀྱིལ་འཁོར་གྱི་གཙོ་བོར་བྱུང་པ་དེ་ཐམས་ཅད་ཐ་
དད་དམ་ཞེ་ན། ཆོས་ཀྱི་དབྱིངས་ཀྱི་རང་བཞིན་ཅན་དོན་ཆོས་ཀྱི་དབྱིངས་སྟོང་པ
ཉིད་དུ་དེ་རྣམས་ཐམས་ཅད་རོ་གཅིག་ཞེས་སོ། །
ད་ནི་སྡོམ་པའི་ཐེ་ཚོམ་སེལ་བ་ནི། ལེའུ་དང་པོར་སྡོམ་པའི་དབྱེ་བ་བཤད་
236 457



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་བྱ་སྟེ་ཞེས་པ་དེའི་ཐེ་ཚོམ་སེལ་བ་ནི། རྡོ་རྗེ་ནི་དྲིས་པའོ། །འཁོར་ལོ་བསྒོམས་
ནི་རྩའི་འཁོར་ལོ་སྒོམ་པའོ། །ལྷ་རྣམས་ཇི་ལྟར་འབྱུང་བ་ནུ་ཀུན་རྫོབ་བྱང་སེམས་
དང་དོན་དམ་བྱང་སེམས་ཟག་པ་མེད་པ་སྐྱེ་བ་དེའོ། །ཐམས་ཅད་བཅོམ་ལྡན་
འདས་གསུངས་ནི་དེ་རྣམས་ཐམས་ཅད་བཅོམ་ལྡན་འདས་ཀྱིས་དེ་ཡན་ཆད་དུ་
རྒྱས་པར་གསུངས་པས་བདག་གིས་ཀྱང་ཐེ་ཚོམ་ཆོད། སྡོམ་པའང་བདག་ལ་
བཤད་དུ་གསོལ་ཞེས་པ་ལེའུ་དང་པོའི་སྡོམ་པ་ལ་རང་བཞིན་གནས་ལུགས་ཚང་
པས། དབང་གསུམ་བ་ལ་ཚང་པ་དང་། གྲོལ་ལམ་ལ་བསྐྱེད་རིམས་ལ་སྦྱང་བ་
བཤད། རྫོགས་རིམ་བྷོ་ལ་ལ་བརྟེན་པ་འོང་བྱ་བ་ར་བཤད་དུ་གསོལ། ལན་ལ་
བཅོམ་ལྡན་འདས་ཀྱིས་བཀའ་སྩལ་པ། རྣལ་འབྱོར་ནི་ཉེ་བར་མཚོན་པ་ཕོ་དང་མོ་
ཐམས་ཅད་ཀྱི་ལུས་ལའོ། །དབུས་གནས་ལུས་ཀྱི་དབུས་སོ། །
ཨའི་རྣམ་པའི་སྡོམ་པ་ནི་ཡི་གེ་ཨ་གཅིག་ཡོད། སྡོམ་པ་དེ་ཉིད་ནི་བསྒོམ་
པ་ལ་རང་གི་སྙིང་ཀར་ཀོ་ལའི་ཐམས་ཅད་འདུས་པའི་ས་བོན་ཡི་གེ་ཧཱུྃ་དཀར་པོ་
བདེ་བ་ལ་བསིལ་བའི་རང་བཞིནཅིག་བསྒོམ། རང་གི་མདུན་དུ་བདག་མེད་མ་
དུ་མ་ལྟ་
བུའི་ལྟེ་བར་ཨ་ལི་ཐམས་ཅད་འདུས་པའི་ས་བོན་ཡི་གེ་ཨ་དམར་པོ་རེག་བྱ་ཚ་བ་
རྣོ་བ་ཞིག་བསྒོམས་ལ། རང་གི་སྙིང་ཀའི་ཧཱུཾ་དེ་མར་མར་རང་གི་རྡོ་རྗེ་ནོར་བུའི་
རྩེར་མོར་ཕབ། བདག་མེད་མའི་ལྟེ་བའི་ཨ་དེ་ཡང་མར་ཕབ་ལ་པད་མའི་སྣ་རྩེར་
ཕབ་ཏེ་ ཨཱ༔ཧཱུྃ་ དཀར་ དམར་ གཉིས་ པོ་ དེ་ ཟིང་ ཟིང་ སྙོམས་ འཇུག་ བྱེད་ པར་
བསྒོམས་པས། ཟག་མེད་བདེ་བ་སྐྱེའོ། །ཇི་ལྟར་ལས་ཀྱི་ཕྱག་རྒྱ་མ་བཞིན། དེ་
བཞིན་ནང་ནི་ཡིད་ཀྱི་མུ་ཏྲ་ལ་ཡང་ཉམས་འབྱུང་ངོ༌། །སྡོམ་པའི་དེ་ཉིད་ནི་ཨཧཱུྃ་
གཉིས་པོ་དེ་དབྱེར་མི་ཕྱེད་པར་སྡོམས་པས། ཟག་མེད་ཉམས་དེ་ས་གང་དུ་སྐྱེ་ན།
236 -458



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྷོ་ལའི་བདེ་བ་ཕྱག་རྒྱ་ཆེ་ཡིད་ཀྱི་ཕྱག་རྒྱ་ལ་བརྟེན་པའི་ཡབ་ཀྱི་རྡོ་རྗེའི་སྣ་རྩེ་དང་
ཡུམ་གྱི་པད་མའི་སྣ་རྩེར་ཉམས་སྐྱེའོ། །རྡོ་རྗེ་ནི་སྤྲོས་མེད། སྐྱེ་མཆེད་ཐམས་ཅད་
ནི་མིག་གིས་གཟུགས་མཐོང་བ་ལ་སོགས་པ་ཐམས་ཅད་ཟག་པ་མེད་པའི་བདེ་
བར་སྐྱེའོ། །འདི་ནི་ཨ༔ཧཱུྃ་གཉིས་ཀྱི་སྙོམས་འཇུག །ཕྱི་རོལ་གཉིས་གཉིས་བསྟན་
པ་མེད་ནི་ལས་ཀྱི་མུ་ཏྲ་མ་དང་ཁ་སྤྲད་པའི་སྙོམས་འཇུག་དེ་འདིར་བསྟན་པ་མ་
ཡིན་ཞེས་བྱའོ། །
༈ ད་ནི་ལུས་རང་བཞིན་ཀྱིས་དཀོན་མཆོག་གསུམ་དུ་གནས་པས་ལེའུ་
དང་པོའི་ཐེ་ཚོམ་སེལ་བ་ནི། ལེའུ་དང་པོར་སངས་རྒྱས་ཆོས་དགེ་འདུན་དཀོན་
མཆོག་ཀྱང་རང་གི་ལུས་སེམས་རྣམ་པ་གཉིས་སྡོངས་པའི་འཁོར་ལོ་བཞི་ལ་ཚང་
བྱ་བ་དེའི་ཐེ་ཚོམ་སེལ་བ་ནི། སྐུ་གསུམ་ཞེས་པ་ལུས་དེ་ཤི་བ་སྟོང་པ་ཆོས་ཀྱི་སྐུ་
བར་མ་དོ་ལོངས་སྤྱོད་རྫོགས་པའི་སྐུ་མའི་མངལ་དུ་ཁ་མིག་རྣ་བ་ཅན་གྱི་གཟུགས་
གྲུབ་ནས། ཕྱིར་འབྱུང་བ་སྤྲུལ་པའི་སྐུའི་རང་བཞིན་ཅན་དུ་གནས་པའོ། །ལུས་ཀྱི་
ནང་དུ་ནི་ལུས་ཀྱི་རང་བཞིན་གྱིས་སྐུ་གསུམ་གྱི་བདག་ཉིད་དུ་གྲུབ་པའི། །འཁོར་
ལོའི་གཟུགས་ནི་རྣམ་པ་རྩའི་ཙཀྲ་རྣམ་པ་བཞི་ལ་རང་བཞིན་ནམ་ངོ་བོ་སྐུ་བཞིར་
ཚང་བ་དེ་བརྗོད་ཅིང་བསྟན་པར་བྱའོ། །སྐུ་གསུམ་ཡོངས་སུ་ཤེས་པ་ནི་སྟོང་པ་
ཆོས་དང་བདེ་བ་ལོངས་སྤྱོད་རྫོགས་དང་གསལ་བ་སྤྲུལ་པའི་སྐུ་གསུམ་རོ་གཅིག་
ཏུ་ཤེས་པ་དེ། བདེ་བ་ཆེན་པོའི་འཁོར་ལོར་བརྗོད་ན་འཁོར་ལོ་ཐམས་ཅད་རོ་
གཅིག་པ་བདེ་ཆེན་སྐུ་སྟེ། ལམ་དུ་འཁོར་ལོ་ན་བདེ་བ་ཆེན་པོ་སྟེ་འཁོར་ལོ་བཞི་
ལ་ཚང་ངོ༌། །
དེས་མདོར་བསྟན་ནས་རྒྱས་པར་བཤད་པ་ལ། དང་པོ་སྐུ་བཞིའི་མིང་ནི་
236 -459



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཆོས་དང་ཆོས་ཀྱི་སྐུ་དང་གཅིག་ལོངས་སྤྱོད་རྫོགས་པའི་སྐུ་དང་གཉིས། སྤྲུལ་པ་
དང་སྤྲུལ་པའི་སྐུ་དང་གསུམ་དེ་བཞིན་དུ་ཡང་བདེ་ཆེན་ནི་བདེ་བ་ཆེན་པོའི་སྐུ་
དང་རྣམ་པ་བཞིའོ། །འོ་ན་སྐུ་བཞི་པོ་དེ་ལུས་ཀྱི་གནས་ས་རང་གང་ན་གནས་ཞེ་
ན། སྐྱེ་གནས་དང་སྤྲུལ་པ་ཞེས་པ་སྡེབས་པས་ལྟེ་བ་སྤྲུལ་པའི་སྐུ་གནས་དེ་བཞིན་
དུ་ཆོས་དང་སྙིང་སྙིང་ག་ན་ཆོས་ཀྱི་སྐུ་གནས་མགྲིན་པ་དང་ལོངས་སྤྱོད་ལོངས་
སྤྱོད་རྫོགས་པའི་སྐུ་གནས། མགོ་བོར་ཡང་དང་དེ་བཞིན་དུ་ཡང་བདེ་ཆེན་ཉིད་
ཞེས་པ་སྡེབས་པས་སྤྱི་བོ་བདེ་བ་ཆེན་པོའི་འཁོར་ལོ་ན་བདེ་བ་ཆེན་པོའི་སྐུ་
གནས་སོ། །དེ་ལ་སྐུ་གསུམ་ཡོངས་སུ་ཤེས་པ་སྐུ་གསུམ་རོ་མཉམ་བདེ་བ་ཆེན་
པོའི་སྐུ་སྟེ་དེ་ལྟར་བཞི་གནས། འོ་ན་སྐུ་བཞི་པོ་དེ་སེམས་ཅན་ཁ་ཅིག་གི་ལུས་ལ་
ནི་ཡོད་ལ་སེམས་ཅན་ཁ་ཅིག་ལ་མེད་པ་ལྟ་བུ་ཡིན་ནམ་ཞེ་ན། མ་ལུས་
པའི་
སེམས་ཅན་ནི་ཐམས་ཅད་དོ། །
སྐྱེ་བ་གང་ལ་བརྗོད་བྱ་བ་ནི་སྐྱེ་གནས་རྣམ་པ་བཞིས་བསྡུས་ཚད་ཀྱི་
སེམས་ཅན་ཐམས་ཅད་ཀྱི་ལུས་ལ་སྐུ་བཞི་པོ་དེ་གནས་པ་གཅིག་ཡིན། འཐོད་པ་
ནི་གང་ཕྱིར་ཞེས་པ་འོ་ན་རྒྱུ་མཚན་གང་གི་ཕྱིར་ན། ལྟེ་བ་སྤྲུལ་པའི་འཁོར་ལོ་དེ་
ལ་གནས་བརྟན་པའི་སྡེ་པར་བཞག་ཅེ་ན། སྤྲུལ་པ་གནས་པའི་ཕྱིར་ནི་ལྟེ་བ་སྤྲུལ་
པ་དེ་གནས་བརྟན་ཞིང་ཆགས་སྔ་བ་དང་ལུས་ཡན་ཅན་དུ་བསྐྱེད་ཅིང་སྤྲུལ་པས་
ལྟེ་བ་སྤྲུལ་པ་དེ། སྤྲུལ་པའི་སྐུ་ཉིད་ཡིན་སྤྲུལ་པའི་སྐུ་དེ་ཡང་མི་འདྲ་བ་སྣ་ཚོགས་
པར་བསྐྱེད་ཅིང་སྤྲུལ་པས
། གང་གིས་བསྐྱེད་དུ་སྤྲུལ་བྱེད་པའི། །སྤྲུལ་སྐུ་མི་འདྲ་
བར་བསྐྱེད་ཅིང་སྤྲུལ་ནས་དོན་བྱེད་པའོ། །གང་གིས་སྤྲུལ་པ་ཅན་ཞེས་པ་ནི་དེ་
བཞིན་དུ་ལུས་ཡན་མན་དུ་བསྐྱེད་ཅིང་སྤྲུལ་པས་ལྟེ་བ་སྤྲུལ་པའི་འཁོར་ལོ་ལ་
236 -460



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྤྲུལ་པའི་སྐུར་གཞག་གོ །འོ་ན་སྙིང་ག་ཆོས་ཀྱི་འཁོར་ལོ་ལ་ཅིའི་ཕྱིར་ཆོས་ཀྱི་སྐུ་
བྱ་བར་བཞག་ན། སེམས་ནི་ཆོས་ཀྱི་རང་བཞིན་ཞེས་པ་སེམས་དེ་འདུས་བྱས་
དང་འདུས་མ་བྱས་ཐམས་ཅད་ཀྱི་ཆོས་ཀྱི་རང་བཞིན་ཡིན་སེམས་ཉིད་དེ་ཡང་
ཕལ་ཆེར་སྙིང་ག་ན་གནས། ཆོས་ཀྱི་སྐུ་ཡང་སྙིང་ག་ཆོས་ཀྱི་སྐུ་དེ་འདུས་བྱས་དང་
འདུས་མ་བྱས་ཐམས་ཅད་ཀྱི་རང་བཞིན་སེམས་ཉིད་ཡིན་པ་དང་། ཆོས་ཉིད་སྤྲོས་
བྲལ་དང་ཆོས་མཐུན་པས་སྙིང་ག་ལ་ཆོས་ཀྱི་སྐུ་ཞེས་བྱའོ། །
འོ་ན་མགྲིན་པ་ལོངས་སྤྱོད་ཀྱི་འཁོར་ལོ་ལ་ཅིའི་ཕྱིར་ལོངས་སྤྱོད་རྫོགས་
པའི་སྐུ་བཞག་ན། རོ་རྣམས་དྲུག་གི་གཟུགས་ཅན་གྱི་ཞེས་པ་མགྲིན་པར་རོ་ཁ་བ་
དང་མངར་བ་དང་སྐྱུར་བ་ལ་སོགས་པ་རོ་དྲུག་པོ་ལོངས་སྤྱད་པས་བཟང་བ་ངེས་
པར་ ལོངས་ སྤྱོད་ ཞེས་ པ་བཟའ་བ་ ཐམས་ཅད་མགྲིན་པར་ལོངས་ སྤྱོད་དོ། །
མགྲིན་པ་ལོངས་སྤྱོད་འཁོར་ལོ་དང་ཞེས་པ་དེ་བཞིན་དུ་ལོངས་སྤྱོད་རྫོགས་པའི་
སྐུ་བྱ་བ་དེ་ཡང་བདེ་བ་ལ་ལོངས་སྤྱོད་པས་ཆོས་མཐུན་པའི་ཕྱིར་མགྲིན་པ་ལོངས་
སྤྱོད་རྫོགས་པའི་སྐུའོ། །འོ་ན་སྤྱི་བོ་བདེ་བ་ཆེན་པོའི་འཁོར་ལོ་ལ་ཅིའི་ཕྱིར་བདེ་
ཆེན་གྱི་སྐུར་བཞག་ཅེ་ན། སྤྱི་བོ་བདེ་བ་ཆེན་པོའི་གནས་ཞེས་པ་སྤྱི་བོ་བདེ་བ་
ཆེན་པོའི་འཁོར་ལོ་ནས་ཧཾ་ལས་བྱང་སེམས་ཀྱི་ཐིག་ལེ་ཐམས་ཅད་འབབ་པས་
བདེ་བ་སྐྱེ་ལ། གནས་ཀྱང་སྤྱི་བོ་ན་གནས་པའོ། །དེ་བཞིན་དུ་དཔལ་བདེ་བ་ཆེན་
པོའི་སྐུ་དང་སྤྱི་བོ་བདེ་བ་ཆེན་པོ་གཉིས་ཆོས་མཐུན་ཡོད་པས་སྤྱི་བོ་བདེ་བ་ཆེན་
པོའི་འཁོར་ལོ་ལ། དཔལ་བདེ་བ་ཆེན་པོའི་སྐུ་ཞེས་བྱ་བ་ཡིན་བླ་མ་རྗེ་བཙུན་
གསུངས་སོ། །
ད་ནི་ཆོས་དཀོན་མཆོག་ཚང་ པའི་ ཐེ་ཚོམ་སེལ་བ་ནི་ལེའུ་དང་པོར་
236 w461



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འཕགས་པའི་བདེན་པ་བཞི་ཚང་
། འབྲས་བུ་རྣམ་པ་བཞིར་ཚང་བ་ནི། གསུམ་པ་
ཨེ་ཝཾ་རྣམ་པ་ཞེས་པ་ཞིག་བཞིས་མདོར་བསྟན། རྒྱུ་མཐུན་སོགས་ཚིག་གཉིས་
ཀྱིས་འཇུག་བསྡུས། ལས་ཀྱི་རླུང་གིས་བསྐུལ་བའི་ཞེས་པ་མན་ཆད་ཀྱིས་རྒྱས་
པར་འཆད་དོ། །
དེ་ལ་དང་པོ་མདོར་བསྟན་པ་ནི། ཨེ་ཝཾ་རྣམ་པ་རྒྱུ་མཐུན་ཉིད་ཞེས་པ་རྒྱུ་
མཐུན་གྱི་འབྲས་བུ་རྣམ་སྨིན་ཆོས་ཀྱི་འཁོར་ལོ་རྣམ་པར་སྨིན་པའི་འབྲས་བུ།
ལོངས་སྤྱོད་སྐྱེས་བུ་བྱེད་པ་ཉིད་ཀྱི་སྐྱེས་བུ་བྱེད་པའི་འབྲས་བུ། བདེ་བའི་འཁོར་
ལོ་དྲི་མེད་ཉིད་བདག་པོའི་འབྲས་བུ་སྟེ་རྣམ་པ་བཞི་ཡིན་གསུངས། དེ་ལ་དང་པོ་
རང་བཞིན་གྱིས་ལུས་ཆགས་པ་དང་སྦྱར་བ་དང་། བར་དུ་གནས་པ་དང་སྦྱོར་བ་
དང་། ཐ་མ་ལམ་དུ་བཟློག་ནས་བསྒོམས་པ་དང་སྦྱར་བའོ། །
དང་པོ་ལུས་ཆགས་པ་དང་སྦྱར་བ་ནི། ཨེ་ཞེས་པའི་པད་མ་ཤེས་རབ་སྟོང་
པ་དངོས་མཚོན། བམ་ནི་ཕའི་ཐབས་གྱི་རྡོ་རྗེ་ཐབས་ཀྱི་བདེ་བ་མཚོན་པའོ། །
དེར་ཕ་མ་གཉིས་ཀྱི་སྙོམས་པར་ཞུགས་པ་བྱས་པས་ཕ་ལས་ཁུ་བ་མ་ལས་ཁྲག་
བྱུང། ཕོ་མོ་གཉིས་ཀྱི་ཁུ་ཁྲག་གིས་ཉེ་བར་ལེན་པའི་རྒྱུ་བྱས་པར་དེའི་ཤེས་
དེས་ལྷན་ཅིག་བྱེད་པའི་རྐྱེན་བྱས་ནས། བར་དོའི་ཤེས་པ་དེ་ལས་ཀྱི་རླུང་གིས་
བསྐུལ་ནས་ཕའི་ཁུ་བ་ཡི་གེ་འབྲུ་གསུམ་གྱི་སྒྲ་དང་བཅས་པའི་བར་དུ་བར་དོའི་
ཤེས་པ་དེ་ཚུད་པས། དེར་ཕ་མའི་ཁུ་ཁྲག་གཉིས་པོ་དེ་དང་བར་དོའི་ཤེས་པ་
པ་དེ་
གསུམ་དཀྲུག་གིས་འདྲེས་ནས་ལུགས་ཆགས་དེ་ལས་དང་པོ་ལྟེ་བ་སྤྲུལ་པའི་
འཁོར་ལོ་ཆགས་པའི་དུས་སུ་རྒྱུ་མཐུན་ཞེས་པ་འབྲས་བུ་རྣམ་པ་བཞི་ལས་རྒྱུ་
མཐུན་གྱི་འབྲས་བུ་ཞེས་བྱའོ། །དེར་མས་ཟས་ཟོས་པས་ལུས་བསྐྱེད་པས་ཡར་
236 -462



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྐྱེད་མར་བསྐྱེད་མར་ལ་ཡང་སྙིང་ག་ཆོས་ཀྱི་འཁོར་ལོ་ཙམ་ཞིག་ཆགས། ཡར་
''སྙིང་ཀ་ཆོས་ཀྱི་འཁོར་ལོ་ཆགས་པའི་དུས་སུ་རྣམ་སྨིན་ཆོས་ཀྱི་ཞེས་པས་
འབྲས་བུ་རྣམ་པ་བཞི་ལས་རྣམ་པར་སྨིན་པའི་འབྲས་བུའོ། །དེར་ཡན་མན་དུ་
བསྐྱེད་པས་མར་དེ་ཙམ་ཞིག་ཆགས་པར་ལ་མགྲིན་པ་ལོངས་སྤྱོད་ཀྱི་འཁོར་ལོ་
ཆགས་པའི་དུས་སུ་ལོངས་སྤྱོད་སྐྱེས་བུ་བྱེད་པའི་འབྲས་བུའོ། །
དེ་ཡན་མན་དུ་བསྐྱེད་པས་མར་རྐང་མཐིལ་བར་དུ་ཆགས་ལ། ཡར་སྤྱི་བོ་
བདེ་བ་ཆེན་པོའི་འཁོར་ལོ་ཆགས་པའི་དུས་སུ། བདེ་བའི་འཁོར་ལོ་དྲི་མེད་ཉིད།
དྲི་མ་མེད་པའི་འབྲས་བུ་བདག་པོའི་འབྲས་བུ་ཞེས་བྱ་སྟེ་དང་པོའོ། །བར་དུ་ལུས་
གནས་པ་དང་སྦྱར་ན། ཨེ་ཞེས་པ་ལྟེ་བ་སྤྲུལ་པའི་འཁོར་ལོའི་རྩ་མདུད་གྲུ་གསུམ་
པ། ཝཾ་རྩ་མདུད་གྲུ་གསུམ་པའི་ནང་གི་གཏུམ་མོ་ཡེ་ཤེས་ཀྱི་མེའི་རང་བཞིན་
སེམས་ཅན་ཐམས་ཅད་ལ་རང་ཆས་སུ་གནས་པ་དེ་ཉིད་ལ་བཻ་དེས་དངས་སྙིགས་
འབྱེད་པའོ། །ལྟེ་བའི་གཏུམ་མོ་མེ་དེས་ད་ལྟ་ཟས་ཅི་ཟོས་པ་དང་སྐོམ་ཅི་འཐུངས་
པ་ཐམས་ཅད་དངས་སྙིགས་ཕྱེ་ནས་དངས་མ་ནི་ལུས་ལ་ཕན་འདོགས་སྙིགས་མ་
ནི་དྲི་ཆེན་དྲི་ཆུར་བྱས་ནས་ཕྱིར་འདོར་བར་བྱེད། དངས་མ་དེ་ལྟེ་བས་སྙིགས་མ་
དང་གཉིས་ཕྱེ་བའི་དུས་སུ་རྒྱུ་མཐུན་ཉིད་ཞེས་པ་འབྲས་བུ་བཞི་ལས་རྒྱུ་མཐུན་གྱི་
འབྲས་བུ་ཞེས་བྱ། དངས་མ་དེས་སྙིང་གར་ཕྱི་ནས་སྙིང་ག་ཆོས་ཀྱི་འཁོར་ལོ་རྒྱས་
པར་བྱས་པའི་དུས་སུ་རྣམ་སྨིན་ཆོས་ཀྱི་འཁོར་ལོ་རྣམ་པར་སྨིན་པའི་འབྲས་བུ།
དངས་མ་དེས་མགྲིན་པ་ཙམ་དུ་སླེབས་ནས་མགྲིན་པ་རྒྱས་པའི་དུས་ན་ལོངས་
སྤྱོད་སྐྱེས་བུ་བྱེད་པ་ཉིད་ནི་སྐྱེས་བུ་བྱེད་པའི་འབྲས་བུ། དངས་མ་དེས་སྤྱི་བོར་
ཕྱིན་ནས་སྤྱི་བོ་བདེ་བ་ཆེན་རྒྱས་ནས་སྐྲ་དང་སོ་དང་སེན་མོ་ལ་སོགས་པ་རྒྱས་
236 -463



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པར་བྱས་པའི་དུས་ན། བདེ་བའི་འཁོར་ལོ་དྲི་མེད་ཉིད་ནི་འབྲས་བུ་རྣམ་པ་
པ་བཞི་
ལས་དྲི་མ་མེད་པའི་འབྲས་བུ་ཞེས་བྱའོ། །
ད་ནི་ལམ་དུ་བཟློག་ནས་བསྒོམ་པ་དང་སྦྱར་ན་གཏུམ་མོ་དང་སྦྱར་རོ། །
ཨེ་ལྟེ་བ་སྤྲུལ་པའི་འཁོར་ལོ་རྩ་མདུད་གྲུ་གསུམ། །ཝཾ་སྤྱི་བོ་བདེ་ཆེན་ཧཾ་གྱི་རང་
བཞིན། རྒྱུ་མཐུན་ཉིད་ནི་དང་པོ་ཁོ་ན་སྟན་བདེ་བ་ཞིག་གི་སྟེང་དུ་བསྡད་ནས་རླུང་
ནང་དུ་ ཐམས་ཅད་ཀྱིས་གཏམས་པས་ལས་ཀྱི་རླུང་ལོག །ཡེ་ཤེས་ཀྱི་མེ་འབར་
ཚོད་དེ་ལས་འབྲས་བུ་རྣམ་པ་བཞི་ལས་རྒྱུ་མཐུན་གྱི་འབྲས་བུའོ། །དེ་ལྟར་གཏུམ་
མོ་ཡེ་ཤེས་མེ་དེས་སྙིང་ག་ཙམ་དུ་ཕྱིན་ནས་བདེ་བ་ནི་ཅི་བས་ཆེ་རྣམ་རྟོག་ནི་ད་ཅི་
བས་ཆུང་བའི་སྒོ་ནས་རྣམ་སྨིན་ཆོས་ཀྱི་འཁོར་ལོ་ལས་རྣམ་པར་སྨིན་པའི་འབྲས་
བུའོ། །དེ་ནས་གཏུམ་མོའི་མེ་དེས་མགྲིན་པར་ཕྱིན་ནས་སྤྱི་བོའི་བྱང་སེམས་དེ་ཞུ་
ནི་མ་ཞུ་འཇུར་ནི་ཉེ་བས་བདེ་བ་ནི་ད་ཅི་བས་ཆེ་ལ་ལོངས་སྤྱོད་སྐྱེས་བུ་བྱེད་པ་
ཉིད། སྐྱེས་བུ་བྱེད་པའི་འབྲས་བུ་དེ་ནས་མེ་དེས་སྤྱི་བོར་ཕྱིན་ནས་སྤྱི་བོའི་ཡི་གེ་
ཧཾ་ལས་རེག་གིས་རེག་ནས་སྤྱི་བོ་ནས་བྱང་སེམས་ཐིག་ལེ་ཉུངས་ཀར་རྡོག་མ་
ཙམ་ཕྲ་ལ་ལ་ཕབ་ནས་གཏུམ་མོའི་མེ་དང་དཀྲུག་གིས་འདྲེས་ནས། ཉམས་མྱོང་
བདེ་བ་དང་སྟོང་པ་གཉིས་ཐ་མི་དད་པར་སྐྱེས་པ་དེ་ལ་བདེ་བའི་འཁོར་ལོ་དྲི་མེད་
ཉིད། དྲི་མ་མེད་པའི་འབྲས་བུ་བྱ་བ་རྣམ་པར་རྟོག་པ་མེད་པའི་བདག་པོའི་འབྲས་
བུ་ཞེས་བྱའོ། །རྒྱུ་མཐུན་ནི་རྒྱུ་མཐུན་འབྲས་བུ་དང་རྣམ་སྨིན་དང་སྐྱེས་བུ་བྱེད་པ་
དང་དྲི་མེད་འབྲས་བུ་བཞི་ལ་འབྲས་བུ་རྣམ་པ་བཞི་ཞེས་བརྗོད་པར་བྱའོ། །
ད་ནི་རྒྱས་པར་བཤད་པ་ལ་མདོར་བསྟན་གྱི་དོན་དེ་ཉིད་རྒྱས་པར་བཤད་དང་
།
ལུས་ཆགས་པ་དང་། གནས་པ་དང་། ལམ་དུ་བཟློག་ནས་སྒོམ་པ་དང་སྦྱར་རོ། །
236 -464



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དང་པོ་ལུས་ཆགས་པ་དང་སྦྱར་ན། གོང་གི་ཨེ་ཝཾ་རྣམ་པ་རྒྱུ་མཐུན་ཉིད་བྱ་
བ་དེ་བཤད་པས་འདིར་བཤད་པ་ནི། དེ་ལ་ཕ་མ་གཉིས་སྙོམས་འཇུག་བྱས་པས་
ཕ་མས་ཁུ་བ་མ་ལས་ཁྲག་བྱུང་། ཁུ་ཁྲག་གིས་ཉེ་བར་ལེན་པའི་རྒྱུ་བྱས་ནས་དེའི་
དུས་སུ་བར་དོའི་ཤེས་པ་དེ་མའི་མ་བུ་ཕ་མ་གཉིས་ཀྱི་ཁུ་ཁྲག་གི་བར་དུ་ལས་ཀྱི་
རླུང་གི་འཕེན་པ་ལས་ལས་ཀྱི་རླུང་གིས་བསྐུལ་བའི་ཁུ་ཁྲག་བར་དུ་བར་དོའི་
ཤེས་པ་དེ་མའི་མངལ་དུ་ཕ་མ་གཉིས་ཀྱི་ཁུ་ཁྲག་གི་བར་དུ་ལས་ཀྱིས་རླུང་གིས་
འཕེན་པ་ལས་ལས་ཀྱི་རླུང་གིས་བསྐུལ་བའི་ཁུ་ཁྲག་བར་དུ་བར་དོའི་ཡེ་ཤེས་པ་
འཕེན་པའོ། །དེ་ནས་ཕ་མ་གཉིས་ཀྱི་ཁུ་ཁྲག་དང་བར་དོའི་ཤེས་པ་འདྲེས་པ་ལ་
ལས་ལ་ནི་ལས་ཀྱི་རླུང་གིས་བསྐུལ་བའོ། །བཅོམ་ལྡན་ཤེས་རབ་སྤྱོད་ཁུ་ཁྲག་
བར་དོ་འདྲེས་ཤིང་ལོངས་སྤྱོད་པའོ། །ཇི་ལྟར་བྱས་པ་ནི་ཕ་མ་གཉིས་ཀྱི་ཁུ་ཁྲག་
གིས་ཉེར་ལེན་རྒྱུ་བྱས་བར་དོའི་ཤེས་ པས་ལྷན་ཅིག་བྱེད་པའི་རྐྱེན་བྱས། དེ་
བཞིན་སྤྱོད་དེ་ཕ་མའི་ཁུ་ཁྲག་དང་བར་དོ་འདྲེས་ནས་ལུས་ཆགས་དེ་ལ་དང་
ལུས་མ་ཆགས་ན་ཆ་མེད་ལྟེ་བའི་སྤྲུལ་པའི་འཁོར་ལོ་ཆགས་པའི་དུས་སུ་རྒྱུ་
མཐུན་ཞེས་ནི་རབ་དུ་བསྒྲགས། འབྲས་བུ་བཞི་ལས་རྒྱུ་མཐུན་གྱི་འབྲས་བུའོ། །
དེ་ནས་མས་བཟའ་རྒྱུ་ཅི་ཟོས་པ་དང་བཏུང་པ་འཐུངས་པས་ལུས་བསྐྱེད་
དེ་ལྟེ་བ་ནས་ལུས་ཡན་མན་དུ་བསྐྱེད་དེ་སྙིང་ག་ཆོས་ཀྱི་འཁོར་ལོ་ཆགས་པའི་
དུས་སུ། གོང་ན་རྣམ་སྨིན་ཆོས་ཀྱི་འཁོར་ལོ་འདིར་ལས་ཆུང་འབྲས་བུ་ཆེ་བའི་
འབྲས་བུ་བཞི་ལས་རྣམ་པར་སྨིན་པའི་འབྲས་བུ། ལས་ཆུང་ཞེས་ལས་ད་ཅི་བས་
ཀྱང་ཆུང་འབྲས་བུ་ཆེ་བའི་ཕྱིར་འབྲས་བུ་ད་ཅི་བས་ཆེ་སྟེ་ལུས་དང་ཅི་བས་གོང་དུ་
ཆེར་བསྐྱེད་པས། རྣམ་པར་སྨིན་པ་འབྲས་བུ་བཞི་ལས་རྣམ་པར་སྨིན་པའི་འབྲས་
236 -465



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བུའོ། །དེར་ལུས་ཡན་མན་དུ་བསྐྱེད་པས་མགྲིན་པ་ཆགས་པ་ལ་གོང་ན་ལོངས་
སྤྱོད་སྐྱེས་བུ་ཉིད། འདིར་བསྐྱེད་པ་སྐྱེས་བུ་བྱེད་པ་ཉིད། འབྲས་བུ་བཞི་ལས་
སྐྱེས་བུ་བྱེད་པའོ། །
དེ་ནས་ཡང་བསྐྱེད་བ་སྤྱི་བོ་བདེ་ཆེན་ནས་རྐང་མཐིལ་བར་དུ་ཆགས་པའི་
དུས་སུ་གོང་ན་བདེ་བའི་འཁོར་ལོ་དྲི་མེད་ཉིད། འདིར་རྣལ་འབྱོར་དག་ཕྱིར་དྲི་མ་
དང་རྐོམ་ཅི་འཐུངས་པ་ཐམས་ཅད་ལ་དངས་སྙིགས་འབྱེད་པ་ལ་བྱའོ། །ལས་ལ་
བཅོམ་ལྡན་ཤེས་རབ་སྤྱོད་ནི་ཟས་ཀྱི་དངས་སྙིགས་ཕྱེ་ནས་སྙིགས་མ་དྲི་ཆེན་དྲི་
ཆུར་ཕྱིར་འབོད་དངས་མ་བྱང་སེམས་སུ་གཏང་བས་ལུས་ལ་ཕན་འདོགས་པའོ། །
ཇི་ལྟར་བྱས་པ་དེ་བཞིན་སྤྱོད་ནི་ཕྱི་རོལ་གྱི་མེས་ནམ་ཟླ་དཔྱིད་ཀའི་དུས་སུ་དངས་
སྙིགས་འབྱེད་པ་ལྟར་འདིར་ནང་དུ་རྩ་གསུམ་མོ་མེའི་དྲོད་ཅན་ཟས་ཀྱི་དངས་
སྙིགས་འབྱེད། རྒྱུ་མཐུན་ཞེས་ནི་འབྲས་བུ་བཞི་ལས་རྒྱུ་མཐུན་གྱི་འབྲས་བུའོ། །
དེ་ནས་ཟས་ཀྱི་དངས་སྙིགས་ཕྱེ་བས་དངས་མ་དེས་སྙིང་གར་ཕྱིན་པའི་དུས་སུ་
གོང་ན་རྣམ་སྨིན་ཆོས་ཀྱི་འཁོར་ལོ་ལས། འདིར་ལས་ཆུང་འབྲས་བུ་ཆེ་བའི་ཕྱིར་
ལས་བས་ཆུང་། འབྲས་བུ་ད་ཅི་བས་ཆེ་སྟེ་དངས་མ་སྙིང་གར་ཕྱིན་པས་དངས་
མའི་བདེ་བ་སྙིང་ག་རྒྱས་པའི་དུས་སུ་རྣམ་པར་སྨིན་པ་དེ་ལས་བཟློག་འབྲས་བུ་
བཞི་ལས་རྣམ་པར་སྨིན་པའི་འབྲས་བུའོ། །
དེ་ནས་དངས་མ་དེས་མགྲིན་པར་ཕྱིན་མགྲིན་པ་ལོངས་སྤྱོད་འཁོར་ལོ་
རྒྱས་པའི་དུས་སུ་གོང་ན་ལོངས་སྤྱོད་སྐྱེས་བུ་བྱེད་པ་ཉིད། སྐྱེད་པ་སྐྱེས་བུ་བྱེད་པ་
ཉིད་འབྲས་བུ་བཞི་ལས་སྐྱེས་བུ་བྱེད་པའི་འབྲས་བུའོ། །དེ་ནས་དངོས་མ་དེས་སྤྱི་
བོར་ཕྱིན་བདེ་བ་ཆེན་པོའི་འཁོར་ལོ་རྒྱས་ནས་རྐང་མཐིལ་ཡན་ཆད་དུ་རྒྱས་པའི་
236 -466



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དུས་སུ་ཕུང་པོ་ཁམས་རྒྱས་པས། བདེ་བའི་འཁོར་ལོ་དྲི་མེད་ཉིད། ལུས་བསྐྱེད་
པ་མཐར་ཐུག་དེ་ལས་མེད་པས། འདིར་རྣལ་འབྱོར་དག་ཕྱིར་དྲི་མེད་ཉིད། དྲི་མ་
མེད་པའི་འབྲས་བུ་བདག་པོའི་འབྲས་བུ་ཞེས་བྱ་སྟེ། ལུས་གནས་པའང་འབྲས་བུ་
བཞི་ལས་མ་འདས་པའོ། །
ད་ནི་ལམ་དུ་བཟློག་ནས་བསྒོམ་པ་ཡང་འབྲས་བུ་བཞི་ལ་སྦྱར་ན་གཏུམ་
མོའི་མན་ངག་ལ་སྦྱར་ཏེ། གོང་གི་ཨེ་ཝཾ་རྣམ་པ་བཤད་པས་འདིར་དང་པོ་ཁོ་ན་
སྟན་བདེ་བ་ཞིག་གི་སྟེང་དུ་བསྡད་ནས་ལུས་བཅོས་རླུང་ནང་ དུ་ སྟིམ་ གྱིས་
གདམས་པའི་དུས་སུ་ལས་ཀྱི་རླུང་ལོག་པས་ལས་ཀྱི་རླུང་གིས་བསྐུལ་བ་ཡིས་
ཞེས་པ་ལས་ཀྱི་རླུང་ལོག་པ་ནི་གཡས་རྒྱུ་གཡོན་རྒྱུ་ལོག་པས་ལྟེ་བའི་ཡེ་ཤེས་ཀྱི་
མེ་བསྐུལ་བའོ། །ལས་ལ་བཅོམ་ལྡན་ཤེས་རབ་སྤྱོད། །(གཡས་རྩ་དང་གཡོན་
རྩའི་རླུང་གིས་བསྐུལ་བའི་ལས་དེ་ལ། བཅོམ་ལྡན་ཤེས་རབ་གཏུམ་མོ་ཡེ་ཤེས་
ཀྱི་མེས་སྤྱོད་པར་བྱེད།) ཇི་ལྟར་བྱས་པ་དེ་བཞིན་འདིར་ནི་ཐ་མལ་དུས་སུ་རྩ་
གཏུམ་མོ་མེའི་དྲོད་ཅན་གྱིས་ཟས་ཀྱི་དངས་སྙིགས་འབྱེད་པ་བཞིན་འདིར་གཏུམ་
མོའི་ཡེ་ཤེས་ཀྱི་མེས་ཤེས་པའི་དངས་སྙིགས་འབྱེད་པའོ། །ཤེས་པའི་དངས་མ་
ལྷན་ཅིག་སྐྱེས་པའི་ཡེ་ཤེས་སྐྱེ་སིགས་མ་རྣམ་རྟོག་ཕྱིར་སྤོང་པའོ། །རྒྱུ་མཐུན་ཞེས་
ནི་རབ་ཏུ་བསྒྲགས་ནི་འབྲས་བུ་བཞི་ལས་རྒྱུ་མཐུན་གྱི་འབྲས་བུ་ཞེས་བྱའོ། །
དེ་ནས་གཏུམ་མོ་ཡེ་ཤེས་ཀྱི་མེ་དེས་སྙིང་ག་ཆོས་ཀྱི་འཁོར་ལོ་ཙམ་དུ་
སླེབས་ཙམ་ན་ཡ་གི་ན་རྣམ་སྨིན་ཆོས་ཀྱི་འཁོར་ལོ་འདི་ནས་ལས་ཆུང་ནི་ལས་
ཆུང་སྟེ་རྣམ་རྟོག་ཆུང་བའོ། །འབྲས་བུ་ད་ཅི་བས་ཆེ་སྙིང་གར་གཏུམ་མོ་ཡེ་ཤེས་ཀྱི་
མེ་ཕྱིན་པས་རྣམ་པར་སྨིན་པ་དེ་ལས་བཟློག །འབྲས་བུ་བཞི་ལས་རྣམ་པར་
ད་པར་སྨིན་
236.467



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
པའི་འབྲས་བུ་ཞེས་བྱའོ། །དེ་ནས་ལྟེ་བས་གཏུམ་མོ་ཡེ་ཤེས་ཀྱི་མེ་དེས་མགྲིན་པ་
ཙམ་དུ་སླེབས་པའི་དུས་སུ། ཐིག་ལེ་ཞུ་ནི་མ་ཞུ་འཇུར་ནི་ཉེ་བས་ཡང་གི་ན་
ལོངས་སྤྱོད་སྐྱེས་བུ་བྱེད་པ་ཉིད་བཤད་པས་འདིར་བསྐྱེད་པའི་སྐྱེས་བུ་བྱེད་པ
ཉིད། །འདི་ན་རྣལ་འབྱོར་དག་ཅིང་དྲི་མེད་ཉིད་ཞེས་པས་འབྲས་བུ་བཞི་ལས་དྲི་
མ་མེད་པའི་འབྲས་བུ་བདག་པོའི་འབྲས་བུ་ཞེས་བྱ་འབྲས་བུ་མཐར་ཐུག་ཡིན་
པས་སོ། །དེ་ནི་ཆོས་དཀོན་མཆོག་ཚང་བའི་ཐེ་ཚོམ་སེལ་བའོ། །
ད་ནི་ལེའུ་དང་པོའི་དགེ་འདུན་དཀོན་མཆོག་ཀྱང་རང་གི་ལུས་སེམས་
སྡོང་བའི་འཁོར་ལོ་བཞི་ལ་ཚང་པ་ནི་འདི་ཡང་ཡང་དྲངས་ཏེ། གང་ཕྱིར་ཞེས་པ་
ནི་ལྟེ་བ་སྤྲུལ་པའི་འཁོར་ལོ་ལ་གང་གི་ཕྱིར་གནས་བརྟན་པའི་སྡེ་པ་ཞེས་བྱ་ཞེ་ན།
སྤྲུལ་པ་གནས་པའི་ཞེས་པ་ལྟེ་བ་སྤྲུལ་པའི་འཁོར་ལོ་དེ་ལུས་ཞིག་མ་ཆགས་ན་ཆ་
མེད། ལུས་ཆགས་མ་ཁད་དུ་ལྟེ་བ་སྤྲུལ་པའི་འཁོར་ལོ་དེ་ཆགས་སྔ་བ་དང་ལྟེ་བ
སྤྲུལ་པའི་འཁོར་ལོ་དེ་གཟའ་མི་མང་སྟེ་རྩ་འདབ་དྲུག་ཅུ་རྩ་བཞི་ཡོད་པས་གནས་
བརྟན་པའི་སྡེ་པ་ཞེས་བྱའོ། །སྤྲུལ་པའི་འཁོར་ལོ་གནས་བརྟན་ཞེས་པ་ལྟེ་བའི་
སྤྲུལ་པ་ལ་གནས་བརྟན་པའི་སྡེ་པ་ཞེས་བྱ་སྟེ། གནས་བརྟན་པའི་སྡེ་པ་དེ་ཡང་སྡེ་
པ་བཞིའི་ཆགས་སྔ་ཤོས་ཡིན་གཟའ་མི་མང་པས་སོ། །
འོ་ན་སྙིང་ག་ཆོས་ཀྱི་འཁོར་ལོ་ལ་ཅིའི་ཕྱིར་ཐམས་ཅད་ཡོད་པར་སྨྲ་བའི་
སྡེ་པ་ཞེས་བྱ་ཞེ་ན། ཆོས་ནི་འཇིག་རྟེན་དང་ལོ་ཀ་ལས་འདས་པའི་ཆོས་སྨྲ་བ་
འབྱུང་བའི་ཕྱིར་ནི་ལོ་ཀ་དང་འདས་པའི་ཆོས་དེ་ཐམས་ཅད་སྙིང་ག་ནས་བསམ་
ནས་ངག་ཏུ་སྨྲ་ཞིང་སྒྲོ་འདོགས་གཅོད་པར་བྱེད་པས། ཆོས་ཀྱི་འཁོར་ལོ་ཐམས་
ཅད་ཡོད། སྙིང་ག་ནས་ཆོས་ཐམས་བསམས་ནས་སྨྲ་བས་ཐམས་ཅད་ཡོད་པར་སྨྲ་
236 -468



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
བའི་སྡེ་པ་ཞེས་བྱའོ། །གང་ཕྱིར་ཞེས་པ་གང་གི་ཕྱིར་མགྲིན་པ་ལོངས་སྤྱོད་ཀྱི་
འཁོར་ལོ་ལ་ཀུན་གྱིས་བསྐུར་བའི་སྡེ་པར་བཞག་ཞེ་ན། མགྲིན་པར་ཀུན་བསྐུར་
ཕྱིར་ཞེས་པ་རོ་ཁ་བ་དང་མངར་བ་དང་སྐྱུར་བ་ལ་སོགས་པ་ཐམས་ཅད་མགྲིན་
པར་བསྐུར། ལོངས་སྤྱོད་འཁོར་ལོ་ཀུན་བསྐུར་ནི་མགྲིན་པ་ལོངས་སྤྱོད་ཀྱི་འཁོར་
ལོ་ལ་ཀུན་གྱིས་བསྐུར་པའི་སྡེ་པ་ཞེས་བྱའོ། །
གང་ཕྱིར་ནི་འོ་ན་གང་གི་ཕྱིར་སྤྱི་བོ་བདེ་བ་ཆེན་པོའི་འཁོར་ལོ་དགེ་
འདུན་ཕལ་ཆེན་པའི་སྡེ་པར་བཞག་ཞེ་ན། བདེ་ཆེན་འཁོར་གནས་པ་ཞེས་པ་བདེ་
བ་ཆེན་པོ་ནས་བྱང་སེམས་ཐམས་ཅད་འབབ་པས་བདེ་བའི་འཁོར་ལོའི་དགེ་
འདུན་ཆེ་ཞེས་པ་དགེ་འདུན་ཕལ་ཆེན་པའི་སྡེ་པ་དེ་གཟའ་མི་ཉུང་པ་ཡིན་བཙུན་
པ་ཡིན་བདེ་སྐྱིད་ཤིན་ཏུ་ཆེ་བ་ཡིན། དེ་བཞིན་དུ་སྤྱི་བོ་བདེ་བ་ཆེན་པོའི་འཁོར་ལ་
དེ་གཟའ་མི་ཉུང་སྟེ་ཡི་གེ་ཧཱུྃ་གཅིག་པུ་ལས་མེད། བདེ་སྐྱིད་ཆེ་སྟེ་བྱང་སེམས་
ཐམས་ཅད་ཕལ་ཆེར་སྤྱི་བོ་བདེ་བ་ཆེན་པོའི་ཙཀྲ་ནས་འབབ་པས་སྤྱི་བོ་བདེ་བ་
ཆེན་པོའི་འཁོར་ལོ་ལ་ཕལ་ཆེན་པའི་སྡེ་པ་ཞེས་བྱའོ། །སྡེ་པ་ཞེས་བྱ་སྡེ་པ་བཞི་པོ་
སྐུ་རུ་བརྗོད། ཞེས་བྱ་ལུས་སུ་བརྗོད་དེ་ རང་གི་ལུས་སེམས་གཉིས་སྟོང་པའི་
འཁོར་ལོ་བཞི་ཨ་བུདྡྷ་དྷརྨ་སཾ་གྷ་རཏྭ་ཚང་
། དེ་ཚང་པས་ལམ་དུ་བཟློག་ནས་
བསྒོམ་དུ་བཏུབ་པས་ཕྱི་རོལ་ན་བུདྡྷ་དྷརྨ་སཾ་གྷ་རཏྣ་གསུམ་པོ་དེ་བཙལ་བས་མི་
རྙེད་སེམས་ཀྱི་གདུང་བ་གཅོད་ཞེས་ལེའུ་དང་པོར་བགྱིས་ཏེ། དོན་ལ་ཐབས་ཁྱད་
པར་ཅན་ལ་བརྟེན་ནང་དུ་བསྒོམས་ན་བུདྡྷ་དྷརྨ་སཾ་གྷ་ཡང་འོང་ཞེས་སོ། །
ད་ནི་དང་པོ་ནས་ལུས་སྤྲུལ་པའི་སྐུའི་རང་བཞིན་དུ་གཏན་ལ་དབབ་པ་ནི།
དེ་ལ་རང་བཞིན་གྱི་སྐུ་གསུམ་ཟེར། དང་པོ་འབྱུང་བ་ས་ཆུ་ལ་དེ་མེ་ལ་དེ་རླུང་ལ་
236 -469



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེ་རྣམ་པར་ཤེས་ པ་དེ་ རགས་ པ་ དེ་ ཕྲ་བ་ལ་ཐིམ་ནས་སྣང་བ་ གཅིག་གིས་
འགགས་པའི་དུས་སུ་ཆོས་ཀྱི་སྐུའི་ཉམས་འཆར་བ་དེ་ལ་ཁ་ཅིག་པ་ར་ཁ་ཅིག་
དོན་དམ་པའི་བདེན་ཁ་ཅིག་འཆི་བ་འོད་གསལ་ཟེར། ཇོ་བོ་ནཱ་རོ་པ་ཤི་བ་སྟོང་པ་
ཆོས་ཀྱི་སྐུ་ཟེར་རོ། །
དེ་ནས་སྒོ་རབ་འབྲིང་གསུམ་ནས་ཤེས་པ་འཕོས་ནས། སྔོན་འབྱུང་སྲིད་
པའི་ཤ་ཚུགས་ཅན་ཞེས་པ་བར་མ་དོའི་སེམས་ཅན་དུ་གནས་ཀྱི་བར་དེ་ལ་ལོངས
སྤྱོད་རྫོགས་པའི་སྐུ་ཟེར། དེ་ནས་མའི་མངལ་དུ་བར་དོའི་ཤེས་པ་ཁུ་ཁྲག་བར་དུ་
ཞུགས་པས་ལུས་ཆགས་ནས་ཕྱིར་བྱུང་ནས་ད་ལྟ་གནས་ཀྱི་བར་དེ་སྤྲུལ་པའི་སྐུ་
སྟེ། རང་བཞིན་གྱིས་སྐུ་གསུམ་གྱི་བདག་ཉིད་ཅན་ཡིན་ཞེས་བྱ་བ་ལ། དང་པོ་
མའི་མངལ་དུ་ལུས་ཆགས་པའི་དུས་སུ་ལྟོ་བ་གནས་ནི་མའི་ལྟོ་བ་དེའོ། །གནས་
སུ་བརྗོད་པར་བྱ་ནི་རང་བཞིན་གྱི་གཙུག་ལག་ ཁང་ཡིན། སྐྱེ་གནས་ནི་མའི་
མངལ་ན་གནས་པའི་དུས་སུའོ། །འདོད་ཆགས་བྲལ་བ་ནི་རླུང་ཨ་བ་དྷུ་ཏིར་རྒྱུ་
བས་འདོད་ཆགས་ལ་སོགས་པའི་རྣམ་རྟོག་མི་མངའ་འོ། །མངལ་གྱི་ཁྲུ་མ་ཆོས་
དགོས་ཉིད་ནི་རབ་དུ་བྱུང་བ་དགེ་སློང་ཚུལ་དུ་བྱས་ནས་སྐྱེ་བས་ཆོས་གོས་ཚུལ་
ཡིན། དེ་བཞིན་མ་ནི་མཁན་པོ་ཉིད། མ་མཁན་པོ་ཕ་སློབ་དཔོན་གྱི་ཚུལ་དུ་བྱས།
མགོ་བོར་ཐལ་མོ་སྦྱར་བ་ཕྱག་ནི་ལག་པ་གཉིས་སྤྱི་བོར་ཐལ་མོ་སྦྱར་ནས། ཕྱག་
འཚལ་བ་དེ་ཁྲིམས་ནོད་པའི་ཚུལ་ཡིན། སྔགས་ཀྱི་བཟླས་པ་ཨ་དང་ཧཾ་ཞེས་པ་ཕྱི་
རོལ་དུ་སྐྱེས་པའི་དུས་སུ་ལྟེ་བ་བཅས་པས་སྐྱེས་མ་ཐོག་ཏུ་རླུང་ལོག་པས་རྩ་
གཡས་གཡོན་གཉིས་སུ་སོང་བས། རླུང་ནང་དུ་འོང་བའི་དུས་སུ་ལྟེ་བའི་ཨ་ལ་
ཕོག་མས་ཨའི་སྒྲ་བྱུང་
། རླུང་ཕྱིར་སོང་པས་སྤྱི་བོའི་ཧཾ་ལ་ཕོག་པས་ཧཾ་ཞེས་པའི་
236 -470



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྒྲ་བྱུང་བས། ཨ་ཧཾ་ཨ་ཧོ་ཞེས་པ་རང་བཞིན་གྱིས་བྱུང་བ་དེ་བཟླས་པ་ཡིན། འོ་ན་
སྒོམ་པ་ལྟ་བུ་ཡིན་ནམ་ཞེ་ན། སྐྱེ་གནས་འཁོར་ལོ་ལྟེ་བའི་སྤྲུལ་པའི་འཁོར་ལོ་
རྣམ་པ་ཨ་ཞེས་རང་ཆས་སུ་སེམས་ཅན་ཐམས་ཅད་ལ་ཨ་ཤད་ཀྱི་རྣམ་པ་དེ་རྩའི་
ཡི་གེར་ཡོད་པའོ། །བདེ་ཆེན་གྱི་ཡང་རྣམ་པ་ཧཾ་ནི་སྤྱི་བོ་བདེ་ཆེན་ན་ཧཾ་ཞེས་བྱ་བ་
བྱང་སེམས་ཧཾ་འཁྱོག་པོའང་རྣམ་པ་ཞིག་རང་ཆས་སུ་ཡོད་པ་ཡིན་མིན་པ་ལ་
བསྒོམ་པ་ལྟ་བུ་མིན་གསུངས་སོ། །
འོ་སྐོལ་རང་མིའི་ཐོད་པ་བཤུས་པའི་དུས་སུ་ཀླད་པའི་སྟེང་ན་རྒྱ་གར་གྱི་
ཡི་གེ་ཧཱུཾ་འཁྱོག་པོ་ཞིག་གདའ་གསུངས། གཅེར་བུ་དེའི་དུས་སུ་ལུས་གཅེར་བུ་
ཕུད་སྐྲ་དང་ཁ་སྤུ་བྲེགས་པ་སྔ་འདོན་ངག་ཏུ་ཨ་ཧཾ་ཞེས་པ་དེ། སྐྱེས་པའི་དགེ་སློང་
ཉིད་ནི་རབ་ཏུ་བྱུང་བའི་དགེ་སློང་གི་ཆ་བྱད་དུ་བྱས་ནས་སྐྱེ་བའོ། །འགྲོ་བའི་བྱ་བ་
སྤྱོད་ལམ་ཅི་བྱེད་པ་ཐམས་ཅད། ཁྲིམས་ཀྱི་གནས་ནི་ཁྲིམས་ཞེས་བྱ་བསླབ་བྱའི་
གནས་སུ་འདུག །འདི་དག་རྐྱེན་གྱིས་སེམས་ཅན་རྣམས་ནི་གློ་བུར་དྲི་མ་དང་
བཅས་པའི་སེམས་ཅན་རྣམས་སུ་གྱུར་ཀྱང་རང་བཞིན་སྐྱེ་བ་དག་པས། སངས་
རྒྱས་ཉིད་དུ་ཐེ་ཚོམ་མེད། གློ་བུར་དྲི་མ་དག་ཙམ་ན་ཐེ་ཚོམ་མེད་པར་རང་
་བཞིན་
གྱི་སྤྲུལ་པའི་སྐུ་ཡིན་ན། ཟླ་བ་བཅུ་ཡང་ས་རྣམས་ཉིད། མའི་མངལ་དུ་ཟླ་བ་བཅུ་
ལོན་པ་དེ་ས་བཅུ་བསྒྲོད་པའི་ཚུལ་ལོ། །སེམས་ཅན་ས་བཅུའི་དབང་ཕྱུག་གོ་ཕྱིར་
འབྱུང་པ་བྱང་ཆུབ་སེམས་དཔའི་ས་དང་བཅུ་གཅིག་གོ །དེས་ནི་ལུས་རང་བཞིན་
ཀྱིས་སྤྲུལ་པའི་སྐུའི་བདག་ཉིད་དོ། །དེ་ལྟར་སྤྲུལ་པའི་སྐུ་གཏན་ལ་ཕབ་པ་མ་
དགོས་པ་ཅི་ཡོད་ན། ལུས་ཀྱི་གནས་ལུགས་ཤེས་པའི་དགོས་པ་ཡོད་དེ། ཤེས་པ་
ལ་དགོས་པ་ཅི་ཡོད་ན་རྩའི་གནས་ལུགས་ཤེས་པའི་དགོས་པ་ཡོད་ཤེས་པ་ལ་
236 -471



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
དགོས་པ་ཅི་ཡོད་ན་རྩ་མདུད་གྱི་གནས་ལུགས་ཤེས་པས་ཕ་མའི་ཁུ་ཁྲག་གི་ཐིག་
ལེ་བཞུགས་པ་ཤེས་པའི་དགོས་པ་ཡོད་དེ་ཤེས་པས་སེམས་ཀྱི་རྒྱལ་པོ་བཞུགས་
ས་ཤེས་པའི་དགོས་པ་ཡོད་དེ་ཤེས་པས་བཞུགས་སར་བསྒོམས་ན་གནད་དུ་སོང་
པས་ཡེ་ཤེས་སྐྱེ། སེམས་ཀྱི་བཞུགས་སར་མ་བསྒོམས་ན་གནད་དུ་མ་ཕོག་པས་
ཡེ་ཤེས་མི་སྐྱེའོ། །
ད་ནི་དེ་ལ་ངོ་མཚར་བས་རྒྱལ་བ་སླང་པ་སྔོན་དུ་འགྲོ་བས་སེམས་ཅན་
སངས་རྒྱས་ཡིན་ཀྱང་མ་རྟོགས་པར་བསྟན་པ་ནི། དེ་ངོ་ཅི་ལྟར་མཚར་ན་ལུས་
སེམས་གཉིས་སྡོམས་པ་ལ་དཀོན་མཆོག་གསུམ་ཚང་པ་དང་། ལུས་རང་བཞིན་
གྱིས་སྤྲུལ་པའི་སྐུའི་རང་བཞིན་དུ་བཤད་སེམས་ཅན་ཐམས་ཅད་སངས་རྒྱས་ཡིན་
བྱས་པ་ལ་ངོ་མཚར་བ་ནི། དེ་ནས་ལུས་དཀོན་མཆོག་གསུམ་དང་སྐུ་གསུམ་དུ་
གཏན་ལ་ཕབ་པའི། །རྣལ་འབྱོར་མ་བདག་མེད་ནི་འཁོར་གྱི་གཙོ་མོ། །ལྷ་མོ་
ཐམས་ཅད་འཁོར་ གྱི་ལྷ་མོ་རྣམས། འདི་ལྟ་ སྟེ། སྤྱན་མ་དང་། མ་མ་ ཀི་ དང༌།
གོས་དཀར་མོ་དང་
། སྒྲོལ་མ་དང་
། ཁྲོ་གཉེར་ཅན་དང་། ཙུན་དན་དང་། སར་སྣ་
རི་ཁྲོད་མ་དང༌། འོག་ཞལ་མ་ལ་སོགས་པ་རི་རབ་ཀྱི་རྡུལ་ཕྲ་རབ་ཀྱི་གྲངས་དང་
མཉམ་པའི་རྣལ་འབྱོར་མ་རྣམས་ནི་དཔལ་དགྱེས་པ་རྡོ་རྗེ་འདི་ལ་སྔོན་འབྱུང་དུ་
འཁོར་མཁའ་འགྲོ་མ་མང་པོས་མཉམ་པ་ཞིག་གདའོ། །ཚིག་འདི་ཐོས་ན་ནི་གོང་
དུ་གསུངས་པའི་ཚིག་སྟེ་ལུས་སེམས་གཉིས་པོ་དེ་རད་ན་གསུམ་དང་ལུས་སྐུ་
གསུམ་ཡིན་བྱ་བ་དེའོ། །མཆོག་ཏུ་ངོ་མཚར་གྱུར་ནི་ལུས་རཏྣ་གསུམ་དང་ལུས་
རང་བཞིན་སྤྲུལ་པའི་སྐུར་གཏན་ལ་ཕབ་པ་ལ་ངོ་མཚར་ནས་རྒྱལ་བའི་ཚུལ་
བསྟན་ནོ། །འོ་ན་སྔོན་འབྱུང་གི་འཁོར་དྷ་ཀི་མ་ལ་དེ་དགོས་སམ་མི་དགོས་ཏེ། འོ་
236 -472



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྒོལ་མ་འོངས་པའི་སེམས་ཅན་གྱི་བློ་ལ་ལུས་སེམས་གཉིས་བསྡོམས་པ་དེ་ཏཏྟཱ་
གསུམ་ཡིན་བྱ་བ་དེ་བློ་ལ་མི་ཤོང་པས་བརྒྱལ་སྐྲགས་དངངས་འཇིགས་པས་དེ་ལ་
དགོངས་ནས་ཌ་ཀི་མ་རྣམས་བརྒྱལ་བའི་ཚུལ་བསྟན་པའོ། །བརྒྱལ་བ་དང་ལུས་
སྐྱག་པ་སེམས་ས་ལ་འགྱེལ་བ་དང་འདར་བར་གྱུར་ཏོ་ལུས་སོ། །
ཡང་ཞེས་པ་བསྣན་པའི་ཚིག་སྟེ་གོང་ལེའུ་བཅུ་པར་ཡང་དགའ་བ་རྟོགས་
བཅས་མཆོག་དགའ་རྟོགས་བཅས་དགའ་བྲལ་རྟོག་བཅས་ལ་བརྟེན་ནས་རྟོག་
མེད་ཟག་པ་མེད་པའི་དོན་དེ་སྐྱེ་བྱ་བས་བརྒྱལ། །དེ་བསླང་བའི་དོན་དུ་རྟོག་མེད་
བསླང་བྱའི་འཐད་པ་ཅིག་བསྟན་པ་ལ་དགོངས་ན་ཡང་། རྡོ་རྗེ་ཅན་གྱིས་སྟོན་པ
དྲུག་པ་རྡོ་རྗེ་འཆང་ངོ་། །ལྷ་མོ་དེ་ཐམས་ཅད་ལ་གཟིགས་ནས་ལྷ་མོ་རྣམས་
བརྒྱལ་བ་དེ། བསླང་པའི་ཕྱིར་ཞེས་པ་བརྒྱལ་བ་བསླང་པའི་ཕྱིར། ཡང་དག་པར་
སྟོང་པ་སྟོན་པ་དེས། ས་དང་སྤྱོན་མའི་ཡོན་ཏན་ཆུ་དང་མ་མ་ཀི་རླུང་སྒྲོལ་མའི་
བྱིན་ཟའི་མེ་ནི་གོས་དཀར་མོའི་ཡོན་ཏན་ལྷ་མོ་སྣོད་ཅན་ཁྱོད་ཉིད་ལ། དོན་འབྱུང་
བ་བཞི་རྣམ་པར་དག་པའི་ལྷ་མོ་བཞི་པོ་ཁྱེད་ཉོན། གང་ཞིག་སུས་ཀྱང་མི་ཤེས་
པས་དོན་དམ་བྱང་ཆུབ་སེམས་ཀྱི་ངོ་བོ། །དེ་ཉིད་ང་ཡིས་སྤྲོ་ཡིས་ཉོན་ནི་སྟོན་པ་
ངས་ཁྱེད་ཅག་ལ་བཤད་ཀྱིས་ཉོན་ཅིག་པའོ། །བཅོམ་ལྡན་འདས་ཀྱིས་ནི་དེ་
རྣམས་སོ། །རྨི་ལམ་ལྟ་བུར་ནི་འཁོར་རྣམས་ཀྱིས་རྨི་ལམ་ལྟ་བུར་མཐོང་པའོ། །དེ་
རྣམས་ཐམས་ཅད་ནི་འཁོར་བརྒྱལ་ཞིང་འགྱེལ་བའོ། །སྲོག་རྙེད་པར་གྱུར་ནི་
བརྒྱལ་བ་སངས་པར་གྱུར་ཏོ། །
བཅོམ་ ལྡན་འདས་ཀྱིས་བཀའ་སྩལ་ནི་བརྒྱལ་སངས་མ་ཐོག་ཏུ་ཆོས་
བཤད་པ་ནི། དེ་ཁྱེད་ཅག་བདེན་ལོ། །སེམས་ཅན་རྣམས་ནི་སངས་རྒྱས་ནི་སྨུག་
236 -473



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མ་དངོས་པོ་གཤིས་དེ་རྟོགས་པར་སོང་ན། འོན་ཀྱང་གློ་བུར་དྲི་མས་སྒྲིབས་ནས་
མ་རྟོགས་པའི་ངོས་ནས་རྣམ་པར་རྟོག་པ་གློ་བུར་གྱི་འཁྲུལ་པའི་དྲི་མས་བསྒྲིབས་
སོ། །དཔེ་ནམ་མཁའ་ཡེ་ནས་དངས་པ་ལ་སྤྲིན་གྱིས་སམ་ཁུག་རྣམ་སྒྲིབ་པ་བཞིན་
དུ་རང་བཞིན་སྟོང་ཉིད་སྤྲོས་བྲལ་ཡིན་ཀྱང་
། འདོད་ཆགས་སུ་བྱུང་བ་རྣམ་རྟོག་ལ་
སོགས་པ་ཆོས་སུ་བྱུང་པའོ། །
དེ་ཉིད་བས་
་བསལ་ནས་སངས་རྒྱས་ཉིད། རྣམ་རྟོག་གློ་བུར་བའི་དྲི་མ་ཉོན་
མོངས་ པ་ དེ་བསལ་ན་བུདྡྷཱ་ ཡིན་ ཞེས་བྱའོ། །ལྷ་མོས་གསོལ་བ། བཅོམ་ལྡན་
འདས་ཞེས་བོས་ནས། དེ་དེ་བཞིན་ཏེ། བཅོམ་ལྡན་འདས་ཀྱིས་གསུངས་པ་དེ་
བཞིན་དུ་བདེན་ནོ། །བདེན་པའང་མ་མཆིས་གཉུག་མ་དངོས་པོ་གཤིས་དེ་རྟོགས་
ན་རྣམ་རྟོག་མེད་པར་བུདྡྷ་ཡིན་པས། བརྫུན་པའང་མ་མཆིས་གཞུག་མ་མ་
པ་མ་རྟོགས་
ན་རྣམ་རྟོག་དུ་མ་བསྡུས་ པས། །འཁོར་བར་འཁོར་བའོ། །དོན་ལ་གཉུག་མ་
རྟོགས་ན་བུདྡྷ་ཡིན་མ་རྟོགས་ན་མིན། བཅོམ་ལྡན་བཀའ་སྩལ་གང་ཞིག་ནི་རྟེན་
གྱི་གང་ཟག་གང་ཞིག །མི་ཤེས་འཇིག་རྟེན་པ་བཙན་དུག་གི་སྔགས་མི་ཤེས་པས་
ཟོ་དང་
། བཙན་དུག་ཟོས་པས་བརྒྱལ་བར་འགྱུར་ཞེས་པས་འཆི་བའོ། །
རྨོངས་སྤངས་ནི་བཙན་དུག་གི་སྔགས་ལ་རྨོངས་པ་སྤངས་པའི། དེ་ཉིད་
ཡིད་ཀྱིས་དུག་སྔགས་ཤེས་པས་བཙན་དུ་ཟོས་ངན་སྙིང་རླུང་ཅན་གྱི་སྨན་དུ་འགྲོ།
དཔེ་དེ་བཞིན་དུ་དེ་ཉིད་ཡོངས་སུ་གཅོད་ནི་རྣམ་རྟོག་གིས་རྣམ་རྟོག་སྦྱོང་བ་ཡིན།
དེ་བཞིན་ནི་དེ་བཞིན་དུ། ཞི་བའི་ཐབས་ཤེས་ཤིང་ཉོན་མོངས་པ་རང་ག་མ་དེ་ཞི་
བའི་ཐབས་ཤེས་པ་རིགས་མཐུན་ལམ་དུ་བྱེད་པའོ། །ཀྱེའི་རྡོ་རྗེ་ངལ་བསོ་ན།
ཞེས་པ་ནི་ཧེ་བཛྲར་དབང་ཐོབ་པས་བསྐྱེད་རྫོགས་གྲོགས་དམ་ཚིག་དང་བཅས་
236 -474



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པས་ངལ་བསོ་བ་སྟེ། དེ་ཡང་སྦྱང་གཞི་ལུས་ཀྱི་རྣམ་རྟོག་དུ་མ་བསྡུས་པ་ལ་སྦྱོང་
བྱེད་བསྐྱེད་པའི་རིམ་པ། སྦྱང་གཞི་སེམས་རྣམ་རྟོག་དུ་མས་བསྡུས་པ་ལ། སྦྱོང་
བྱེད་རྫོགས་པའི་རིམ་པ་ངག་གི་བཟླས་པ་གྲོགས་དམ་ཚིག་དང་ཐུན་མཚམས་ཀྱི་
ཆོས་བཞི་དང་བཅས་པ་ཅིག་གིས་ངལ་བསོ་ནའོ། །མ་རིག་ལ་སོགས་མི་འཛིན་
ཅིང་ནི་མ་རིག་པས་དབུ་མཛད་པའི་ཆོས་རྟེན་འབྲེལ་བཅུ་གཉིས་ཀྱིས་མི་འཆིང་
གནོད་པ་མི་སྐྱེལ་ལོ། །གཏི་མུག་ལ་སོགས་པ་འཆིང་པ་མིན་ཉོན་མོངས་དུག་
ལྔའམ་དུག་གསུམ་གྱིས་མི་འཆིང་ངོ༌
། །
རང་དང་ནི་རང་གིས་ཟག་མེད་རྟོགས་པ་གཞན་གྱི་སྣང་གྲག་གི་ཆོས་
ཐམས་ཅད་ཟག་མེད་དུ་རྟོག་པའི་དུས་ན། སངས་རྒྱས་མ་ཡིན་གྱིས་སངས་རྒྱས་
ཀྱི་རྒྱུ་ཡོད་པ་ཡིན་གྱི་མེད་པ་མ་ཡིན་པའི། །སེམས་ཅན་ནི་གཅིག་ཀྱང་ཡོད་པ་མ་
ཡིན་ནི་ཐམས་ཅད་བདེ་སྟོང་དབྱེར་མེད་ལས་མ་འདས། འོ་ན་སངས་རྒྱས་ལས་
སེམས་ཅན་བྱ་བའི་མེད་ལུགས་ཇི་ལྟར་མེད་ན་དམྱལ་བ་ཡི་དྭགས་བྱོལ་སོང་ནས་
བཤང་པའི་སྲིན་བུ་ལ་སོགས་པ་ཐམས་ཅད་བདེ་སྟོང་དབྱེར་མེད་ལས་མ་འདས།
རྟག་ཏུ་རང་བཞིན་བདེ་བ་ཅན་ནི་ཐམས་ཅད་བདེ་སྟོང་དབྱེར་མེད་ཀྱི་རང་བཞིན་
ཅན་ཡིན་ནོ། །འོ་ན་དེ་རྣམས་ཀྱིས་བདེ་སྟོང་དེ་ཤེས་སམ་བྱས་པ་ལ། ལྷ་དང་ལྷ་
མ་ཡིན་གྱི་ཡང་
། བདེ་བ་གང་ཕྱིར་ཞེས་པས་ཟག་པ་མེད་པའི་བདེ་བ་དེ་མི་ཤེས་
མ་ཤེས་པས་སྒྲོ་འདོགས་མི་ཆོད། སྒྲོ་འདོགས་མ་ཆོད་པས་འཁོར་བར་འཁོར་ཏེ་
འཁོར་བས་ལྡོག་མི་ཤེས་འཁོར་རོ། །འཇིག་རྟེན་གྱི་ཁམས་ནི་འཇིག་རྟེན་གྱི་
ཁམས་ ཐམས་ ཅད་ ནས། སངས་ རྒྱས་ གཞན་ དུ་རྙེད་ མི་འགྱུར་ དམ་ བཅའོ། །
གཏན་ཚིགས་ཅི་སྟེ་བྱས་པ་ལ། སེམས་ཉིད་རྫོགས་པའི་སངས་རྒྱས་ཉིད་རང་གི་
236 ---475



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ཟག་པ་མེད་པའི་སེམས་དེ་སངས་རྒྱས་ཡིན་པས། དེའི་ཕྱིར་ན་སངས་རྒྱས་གཞན་
དུ་བསྟན་དུ་མེད་ཕྱི་རོལ་ནས་སངས་རྒྱས་འཚོལ་བ་རྣམས་ལུས་ཚིག་ཤ་ཆད་པ་
ལས་རྙེད་པར་མི་འགྱུར་རང་གི་ལུས་སེམས་ལ་ཚང་ངོ༌
། །
འོ་ན་ལུས་ལ་ཡོད་པ་དེས་རྣམས་ཀྱིས་རྒྱུ་ཡོད་ཀྱང་ཅང་གྲུབ་བམ་ཞེ་ན།
གདོལ་པ་རིགས་ངན་རྨིག་མ་མཁན་མདའ་མཁན་གསོད་དོན་དོན་དུ་སེམས་
དཔའ། རྟག་ཏུ་སྲོག་གཅོད་པ་ལ་དགའ་བ་དེ་རྣམས་ཀྱེའི་རྡོ་རྗེ་ཤེས་ན་དེ་རྣམས་
བྱེད་ཅིང་འགྲུབ་ཟེར་བ་མིན་སྔར་བྱས་པ་ལ་འགྱོད་པ་བསྐྱེད་ཕྱི་མི་བྱེད་པར་དམ་
བཅས་ཧེ་བཛྲར་དབང་བསྐུར་ནས་དམ་ཚིག་དང་སྡོམ་པ་མནོས་ནས་བསྐྱེད་
རྫོགས་སྒོམས་ན། འགྲུབ་འགྱུར་འདི་ལ་ཐེ་ཚོམ་མེད། མ་ཧ་མུ་ཏྲ་མཆོག་གི་དངོས་
གྲུབ་ཚེ་འདི་ཉིད་ལ་འགྲུབ་པར་ཐེ་ཚོམ་མེད་དོ། །བྱིས་པ་ནི་ལས་རྒྱུས་འབྲས་ལ་
ཤེས་པ་བྱ་བའི་འོ་སྐལ་ལོ་རང་ངོ༌
། །
མི་ཤེས་པས་གཏི་མུག་ལ་སོགས་པའི་རྣམ་རྟོག་གིས། འདི་འགྲོ་ཧེ་བཛྲའི།།
འགྲོ་བ་མི་ཤེས་པ་ནི་ཧེ་བཛྲའི་སྒོ་ནས་ཡང་དག་པར་རྫོགས་པའི་སངས་རྒྱས་ཀྱི་
སར་འགྲོ་མི་ཤེས་པའོ། །འགྲོ་དྲུག་གི་འགྲོ་བ་རིགས་དྲུག་གི་སྲེད་པའི་མཐར།
ཁོར་བར་འཁོར་ཏེ་འགྲོ། གང་ཞིག་རྟེན་གྱི་གང་ཟག །རྨོངས་པས་དཔལ་ཧེ་བཛྲ་
ལ་འཁོར་བར་འགྱུར་ཏེ་ཡང་ནས་ཡང་དུ་འཁོར་བར་སྐྱེ་བར་འགྱུར་རོ། །རྡོ་རྗེ་
སྙིང་པོ་སྙིང་རྗེ་ཆེ་ཞེས་བོས་ནས། ཀྱེའི་རྡོ་རྗེའི་ཐབས་རྙེད་དཔལ་དགྱེས་པ་རྡོ་
རྗེའི་བསྐྱེད་རྫོགས་གྲོགས་དམ་ཚིག་དང་བཅས་པའི་སྒོམ་པའི་ཐབས་རྙེད་ནས་
སོ། །གང་ཞིག་རྟེན་གྱི་གང་ཟག་ཡུལ་རྣམས་གཟུགས་ལ་སོགས་པ་རྣམ་པར་སྦྱོང་
བ་རུ་པ་ལ་སོགས་པའི་ཡུལ་རྣམས་ལྟར་སྦྱོང་ལྷ་རྣམས་བདེ་སྟོང་དུ་བསྒོམས་ཏེ་
236 -476



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ། །
དོན་སྟོང་ཉིད་ཀྱིས་རྒྱས་བཏབ་ན། དེ་ནི་གང་ཟག་དེའོ། །བླ་མེད་རྙེད་པར་འགྱུར་
ནི་ཕྱག་རྒྱ་ཆེན་པོ་མཆོག་གི་གོ་འཕང་རྙེད་པར་འགྱུར་རོ། །
ད་ནི་ལྷ་མོ་བརྒྱད་ཀྱི་རྒྱ་འཆོལ་བའི་སྐྱོན་སྤང་པ་ནི། དེ་ལ་ལེའུ་འདི་ཉིད་
ཀྱི་འགོར་རིགས་འཆོལ་སྒོམ་པའི་སྦྱོར་བ་ལས། དངོས་གྲུབ་མེད་ཅིང་བསྒྲུབ་པོ་
ཡང་མེད་གསུངས་ནས་རྒྱ་འཆོལ་པར་བཏབ་ན་དངོས་གྲུབ་ཀྱང་མི་འབྱུང་ཁ་
བསྒྲུབ་པོ་ཉིད་ཀྱང་འཆིང་བྱ་བ་བཅོམ་ལྡན་འདས་ཉིད་གསུངས་ན། ལེའུ་དེ་ཉིད་
དུ་ཞེ་སྡང་ཕྱག་རྒྱས་སུ་ཀ་སི། །ལ་སོགས་པ་དེ་རྒྱ་འཆོལ་བ་མ་ཡིན་ནམ་འདྲི་བ་
ནི། རྡོ་རྗེ་སྙིང་པོས་གསོལ་པ་ཞེས་སོ། །
མཚམས་ཀྱི་བཞི་པོ་དེའི་ནང་ན་པུ་ཀ་སི་འདྲི་བ་ནི། ས་ནི་པུ་ཀ་པིར་
བཤད་པ། ཞེས་པ་བརྟག་པ་དང་པོའི་ལེའུ་དགུ་པར་འབྱུང་པ་ས་རྣམ་པར་དག་པ་
སུ་ཀ་སི་ཡིན་བཅོམ་ལྡན་འདས་ཉིད་གསུངས་ན། གང་ཕྱིར་ནི་གཏན་ཚིགས་གང་
གི་ཕྱིར་ན། གཏི་མུག་སྲ་བ་ཉིད་ནི་འབྱུང་བས་རྣམ་པར་དག་པའམ་གཏི་མུག་རྣམ་
པར་དག་པ་རྣམ་པར་སྣང་མཛད་པ་ནི། སྐུ་ནི་རྣམ་སྣང་ཉིད་གསུངས་པ་སྐུ་དེའི་
རིགས་རྣམ་པ་སྣང་མཛད་དེས་པུ་ཀ་སི་སྐུའི་རིགས་དེ་ལ་རྒྱས་འདེབས་པར་
གཤའ་བ་ལ་ཇི་ལྟར་མི་བསྐྱོད་ཕྱག་རྒྱ་ལགས། བཅོམ་ལྡན་འདསཀྱི་ཞབས་ནས་
མི་བསྐྱོད་
པ་རྒྱས་གདབ་བྱ་བ་དེ་འཆོལ་བ་མ་ལགས་སམ་ཇི་ལྟར་ལགས། བཅོམ་
ལྡན་ འདས་ ལན་བྱུང་ངོ༌། །ལུས་ སྤངས་ནས་ནི་སེམས་ཀྱིས་ཟེར་ ཡང་ སེམས་
སྤངས་ནས་ནི་ལུས་ཀྱིས་ནི་བྱ་བར་དོན་གྱིས་སྟོབ་བོ། །སེམས་ཀྱི་བདག་ཉིད་ཅན་
མི་བསྐྱོད་པ་དེ་སྤངས་ནས་ལུས་ཀྱི་བདག་ཉིད་ཅན་དུ་སུ་ཀ་སི་དེའོ། །མཛེས་
གཞན་དུ་ནི་མི་འགྱུར་ནི་ལུས་ཀྱི་བདག་ཉིད་ཅན་སུ་ཀ་སི་དེ་ལ་སྐུའི་རིགས་རྣམ་
236 -477



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
པར་སྣང་མཛད་ཀྱིས་ རྒྱས་བཏབ་ པས་མི་མཛེས། དཔེར་ན་འཇིག་རྟེན་ན་ རོ་
གཅིག་གི་སྟེང་དུ་རོ་གཅིག་པས་བཞག་པས་མི་མཛེས་ལུས་ཅི་ལ་སེམས་མེད་ན་
སེམས་ཅན་ཀྱི་དོན་མི་འབྱུང་
། དེའི་ཕྱིར་ནི་མི་མཛེས་པ་དེའི་ཕྱིར། སྐུ་ལ་སྐུའི་
རིགས་ལྷ་མོ་སུ་ཀ་སི་ལ་ཐུགས་ཀྱི་སེམས་ཀྱི་བདག་ཉིད་ཅན་ཐུགས་ཀྱི་རིགས་ཀྱི་
ཕྱག་རྒྱས་གདབ། ཐུགས་ཀྱི་རིགས་སེམས་ཀྱི་བདག་མི་བསྐྱོད་པའི་ཕྱག་རྒྱ་དེས་
སྐུའི་རིགས་སུ་ཀ་སི་ལ་རྒྱས་བཏབ་པས། ལུས་ལ་སེམས་ཀྱིས་འཆིང་པ་འཆིང་
བྱེད་ཀྱི་རྒྱའོ། །རྡོ་རྗེ་སྙིང་པོས་དྲིས། ཆུ་ཁམས་རི་ཁྲོད་མར་བཤད་པ་ནི་འབྱུང་བ་
ཆུ་རྣམ་པར་དག་པ་རི་ཁྲོད་མ་ཡིན་བརྟག་པ་དང་པོའི་ལེའུ་དགུ་པར་གསུངས་ན།
མི་བསྐྱོད་ཁུ་བའི་གཟུགས་མི་བསྐྱོད་པ་དེ་ཁུ་བོ་ཆུའི་བདག་ཉིད་མ་སེམས་ཀྱི་
བདག་ཉིད་ཅན་ཡིན་པས། གཙོ་བོ་ཞེས་བོས་ནས་མི་བསྐྱོད་ཕྱག་རྒྱ་དེ། རི་ཁྲོད་
མ་ནི་ཆུའམ་སེམས་ཀྱི་བདག་ཉིད་ཅན་ལ། ཕྱག་རྒྱ་རིགས་ནི་མི་བསྐྱོད་པ་ཆུའམ་
སེམས་ཀྱི་བདག་ཉིད་ཅན་དེས་རྒྱས་འདེབས་པར་རིགས་པ་ལ་རྣམ་པར་སྣང་
མཛད་གྱིས་རྒྱས་གདབ་བྱ་བ་ཇི་ལྟར་ལགས། བཅོམ་ལྡན་འདས་ཀྱིས་ལན་ནོ། །
འདི་ཡང་ལུས་སྤང་པ་ནས་ནི་སེམས་ཀྱིས་ནི་ཞེས་བྱ་སྟེ། ལུས་ཀྱི་བདག་
ཉིད་ཅན་རྣམ་པར་སྣང་མཛད་དེ་སྤངས་ནས། སེམས་ཀྱིས་ནི་སེམས་ཀྱི་བདག་
ཉིད་ཅན་མི་བསྐྱོད་པ་དེས་རྒྱབ་གདབ། གནས་པ་གཞན་དུ་གནས་མི་འགྱུར།
ལུས་མེད་པར་ཡང་སེམས་ཉིད་རྩེར་གི་སེམས་ཅན་གྱི་དོན་མི་འབྱུང་བས། དེའི་
ཕྱིར་ཞེས་སེམས་ཅན་དོན་མི་འབྱུང་པ་དེའི་ཕྱིར། སེམས་ནི་སེམས་ཀྱི་བདག་ཉིད་
ཅན་ནི་རི་ཁྲོད་མ་ལ། གཏི་མུག་འགྱུར་ནི་གཏི་མུག་རྣམ་པར་དག་པར་རྣམ་སྣང་
ཕྱག་རྒྱས་གདབ། ཐུགས་ལ་སེམས་ཀྱི་བདག་ཉིད་ཅན་རི་ཁྲོད་མ་ལ་གཏི་མུག་
236 ---478



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཕྱག་རྒྱས་གཏི་མུག་རྣམ་པར་དག་པ་རྣམ་པར་སྣང་མཛད་ཀྱི་ཕྱག་རྒྱས་བཏབ་
པས། སེམས་ལས་ལུས་ཀྱིས་འཆིང་པར་བྱེད་པ་འཆིང་བྱེད་ཀྱི་རྒྱའོ། །རྡོ་རྗེ་སྙིང་
པོས་ཡང་དྲིས་སོ། །མེ་ནི་གདོལ་པ་མོར་བཤད་པ་འབྱུང་པ་མེ་རྣམ་པར་དག་པ་
རྡོལ་པ་ཡིན་བྱ་བ་དང་པོའི་ལེའུ་དགུ་པར་གསུངས་ན། འདོད་ཆགས་ཕྱག་རྒྱས་
རྡོལ་པ་འདོད་ཆགས་རྣམ་པར་དག་པ་སྣང་བ་མཐའ་ཡས་ཕྱག་རྒྱས་གདོལ་པ་མོ་
ལ་རྒྱས་འདེབས་པར་གཤའ་བ་ལ། རིགས་ཏེ་ཕྱག་རྒྱ་གཞན་མིན་ན། སྣང་བ་
མཐའ་ཡས་ཀྱི་མུ་ཏྲས་རྡོལ་པ་མོ་ལ་རྒྱས་འདེབས་པར་རིགས་པ་ལ། ཇི་ལྟར་རིན་
ཆེན་ཕྱག་རྒྱ་ལགས་ཁར་སང་རིན་འབྱུང་གི་ཕྱག་རྒྱས་གདབ་བྱ་བ་དེ་ཇི་ལྟར་
ལགས་དྲིས་པའོ། །
བཅོམ་ལྡན་ལན། གང་ཕྱིར་ནི་
། འདོད་ཆགས་ཁྲག་འདོད་ཆགས་ནི་ཁྲག་
ཏུ་བཤད་པ་ཡིན་ལ། འདོད་ཆགས་ནི་རྒྱུ་མེ་དེས་འདོད་ཆགས་བསྐྱེད་དེས་ཁྲག་
བསྐྱེད། ཁྲག་ནི་རིན་ཆེན་འབྱུང་གནས་རྒྱུ་འདོད་ཆགས་ཀྱིས་ཁྲག་བསྐྱེད་ཁྲག་
གིས་ཤ་བསྐྱེད་ཤ་རྣམ་པར་རིན་ཆེན་འབྱུང་ལྡན་ཡིན། དྲོད་ནི་ཁྲག་གི་རང་བཞིན་
ཕྱིར་ནི་འདོད་ཆགས་ཀྱི་རྒྱུ་དྲོད་དམ་འབྱུང་བ་མེ་ཡིན་པས། འདོད་ཆགས་ནི་
འདོད་ཆགས་ཀྱི་རྒྱུ་མེ་རྣམ་པར་དག་པ་རྡོལ་པ་མོ་ལ། སེར་སྣའི་མུ་ཏྲ་ནི་འབྲས་བུ་
སེར་སྣ་རྣམ་པར་དག་པ་རིན་ཆེན་འབྱུང་ལྡན་གྱིས་རྒྱས་བཏབ་ཏེ། དོན་ལ་འདོད་
ཆགས་ཀྱི་རྒྱུ་དྲོད་དམ་མེ་རྣམ་པར་དག་པ་རྡོལ་པ་མོ་ལ། འདོད་ཆགས་ཀྱིས་ཁྲག་
བསྐྱེད་ཁྲག་གིས་ཤ་བསྐྱེད་པ་ཤ་རྣམ་པར་དག་པ་རིན་ཆེན་འབྱུང་ལྡན་ཡིན་པས་
རྒྱུ་ལས་འབྲས་བུས་འཆིང་པས་འཆིང་བྱེད་ཀྱི་རྒྱའོ། །
རྡོ་རྗེ་ སྙིང་ པོས་ཡང་དྲིས། གང་གི་ཕྱིར་གཏན་ཚིགས་གང་གི་ཕྱིར་ན།
236 - 479



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གཡུང་མོ་རླུང་རྣམ་པར་དག་པ་གཡུང་མོ་ཡིན་ལ། དོན་ཡོད་ནི་དོན་ཡོད་གྲུབ་པ་
ཡང་འབྱུང་པ་རླུང་དག་པ་ཡིན་པས། དོན་ཡོད་ནི་དོན་ཡོད་གྲུབ་པའི་ཕྱག་རྒྱ་དེས།
གཙོ་བོ་ཞེས་བོས་ནས་ཕྱག་རྒྱ་རིགས་ཏེ་དོན་ཡོད་གྲུབ་པ་དེས་རྒྱས་འདེབས་པར་
རིགས་པ་ལ་སྣང་བམཐའ་ཡས་དེས་རྒྱས་གདབ་བྱ་བ་དེ་ཇི་ལྟར་ལགས། བཅོམ་
ལྡན་ལན་ནོ། །འདོད་ཆགས་མ་གཏོགས་ནི་རྒྱུ་འདོད་ཆགས་ལས་མ་གཏོགས་པ་
འབྲས་བུ་ཕྲག་དོག་དེ། གཞན་དུ་འབྱུང་བ་མ་ཡིན་ཕྲག་དོག་རྣམ་པར་དག་པ་དོན་
ཡོན་གྲུབ་པ་ཡིན་ལ། ཕྲག་དོག་གི་རྒྱུ་འདོད་ཆགས་ཡིན་པས། དེ་ཕྱིར་རྒྱུ་འདོད་
ཆགས་མ་གཏོགས་པའི་འབྲས་བུ་ཕྲག་དོག་མི་འབྱུང་བ་དེའི་ཕྱིར། འདོད་ཆགས་
མུ་ཏྲ་འདོད་ཆགས་རྣམ་པར་དག་པ་སྣང་བ་མཐའ་ཡས་ཀྱི་ཕྱག་རྒྱས། མཁས་པས་
རྒྱས་འདེབས་པ་ལ། གཡུང་མོ་ནི་འབྲས་བུ་ཕྲག་དོག་དག་པ་གཡུང་མོ་ལ། ཕྱག་
རྒྱས་རྒྱུ་འདོད་ཆགས་རྣམ་པར་དག་པ་སྣང་བ་མཐའ་ཡས་ཀྱི་ཕྱག་རྒྱས་བཏབ་
པས། འབྲས་བུ་ལ་རྒྱུས་འཆིང་པར་བྱེད་པ་འཆིང་བྱེད་ཀྱི་རྒྱའོ། །
ཕྱོགས་བཞི་དེས་བསྒྲེས་ནས་བྱུང་
། གང་ཕྱིར་ས་ནི་སྲ་བ་ཉིད་དཀར་མོ་ནི་
གོང་བཞིན་དུ་དཀར་མོ་སྲ་བ་ས་རྣམ་པར་དག་པའམ་སྐུའི་རིགས་ཡིན་པ་ལ།
རྣམ་པར་སྣང་མཛད་ཀྱིས་རྒྱས་འདེབས་པར་གཤའ་བ་ལ། མི་བསྐྱོད་སངས་རྒྱས་
འདེབས་པ་དེ་ཇི་ལྟར་ལགས། སྔར་གསུངས་ཉིད་ཀྱི་རིམ་པ་ཡང་ནི་འཇིག་རྟེན་
ན་རོ་གཅིག་གི་སྟེང་དུ་རོ་གཅིག་བཞག་ན་མི་མཛེས་པའི་ཕྱིར། སེམས་ཀྱི་བདག་
པོ་མུ་ཏྲས་གདབ་ནི་མི་བསྐྱོད་པའི་ཕྱག་རྒྱས་དཀར་མོ་ལུས་ཀྱི་བདག་ཉིད་ལ་རྒྱས་
བཏབ་པས་ལུས་ལ་སེམས་ཀྱིས་འཆིང་པར་བྱེད་པ་འཆིང་བྱེད་ཀྱི་རྒྱའོ། །དེ་ཉིད་
རིམ་པས་ཆོམ་རྐུན་མ་ནི་ཆོམ་རྐུན་མ་ཆུ་རྣམ་པར་དག་པ་ལ་མི་བསྐྱོད་པ་ཆུ་རྣམ་
236 -480



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པར་དག་པས་རྒྱས་འདེབས་པར་གཤའ་བ་ལ་རྣམ་སྣང་གིས་རྒྱས་འདེབས་པ་ཇི་
ལྟར་ལགས་ཞེས་དྲིས་པས། དེ་ཡང་ལུས་མེད་པར་སེམས་ཉིས་རྩེག་གིས་སེམས་
ཅན་གྱི་དོན་མི་འབྱུང་བས་སེམས་ཀྱི་བདག་ཉིད་ཅན་ཆོམ་རྐུན་མ་ལ་ལུས་ཀྱི་
བདག་ཉིད་རྣམ་སྣང་གིས་དབུ་བརྒྱན་པས་སེམས་ལ་ལུས་ཀྱིས་འཆིང་པས་འཆིང་
བྱེད་ཀྱི་རྒྱའོ། །དེ་བཞི་རོ་ལངས་མ་ཉིད་དང་ནི་མེ་རྣམ་པར་དག་པ་རོ་ལངས་ལ་
མ་འདོད་ཆགས་སམ་མེ་རྣམ་པར་དག་པ་སྣང་བ་མཐའ་ཡས་ཡིན་པས་རྒྱས་
འདེབས་པར་གཤའ་བ་ལ། རིན་འབྱུང་གིས་རྒྱས་འདེབས་པ་ཇི་ལྟར་ལགས་ཞེས་
དྲིས་པས། ལན་དུ་མེའང་དྲོད་རྣམ་པར་དག་པ་རོ་ལངས་མ། དྲོད་ཀྱིས་འདོད་
ཆགས་བསྐྱེད་དེས་ཁྲག་བསྐྱེད་ཤ་རྣམ་པར་དག་པ་རིན་ཆེན་འབྱུང་ལྡན་གྱིས་རྒྱས་
བཏབ་པས་རྒྱུ་ལ་འབྲས་བུ་འཚང་པས་འཆིང་བྱེད་ཀྱི་རྒྱའོ། །དེའི་རིགས་ལ་གྷས་
སྨ་རི་ནི་ལྷ་མོ་གྷས་སྨ་རི་རླུང་རྣམ་པར་དག་པ་ཡིན་དོན་ཡོད་གྲུབ་པ་ཡང་རླུང་རྣམ་
པར་དག་པ་ཡིན་པས་དོན་གྲུབ་ཀྱིས་གྷས་སྨྲ་རི་ལ་དབུ་བརྒྱན་པར་གཤའ་བ་ལ།
སྣང་བ་མཐའ་ཡས་ཀྱི་དབུ་བརྒྱན་པ་ཇི་ལྟར་ལགས་ཞེས་དྲིས་པས། ལན་དུ་རྒྱུ་
འདོད་ཆགས་ལས་མ་གཏོགས་པའི་འབྲས་བུ་ཕྲག་དོག་མི་འབྱུང་པས། རྒྱུ་འདོད་
ཆགས་རྣམ་པར་དག་པ་སྣང་བ་མཐའ་ཡས་ཀྱི་ཕྱག་རྒྱས། འབྲས་བུ་ཕྲག་དོག་
གམ་རླུང་རྣམ་པར་དག་པ་གྷས་སྨ་རི། དཀྱིལ་འཁོར་དབུ་བརྒྱན་པས་འབྲས་བུ་
ལ་རྒྱུས་འཆིང་པས་འཆིང་བྱེད་ཀྱི་རྒྱའོ། །མ་ལོག་པ་ལས་ཕྱག་རྒྱའི་དེའི་ཕྱིར་ན་
ངའི་འཆིང་བྱེད་ཀྱི་རྒྱ་མ་ལོག་པའོ། །
ད་ནི་གཏོར་མའི་སྔགས་ལས་ཚོགས་དང་བཅས་པ་ནི། ཀྱེའི་རྡོ་རྗེ་སྟོན་
དྲུག་པ་རྡོ་རྗེ་འཆང་ངོ༌། །སྙོམས་འཇུག་གནས་པའི་ལྷ་ནི་ལྷ་ཡབ་ཡུམ་ཞལ་སྦྱོར་
236 -481



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༽
གྱི་སྟོན་པའོ། །སེམས་ཅན་དོན་ཕྱིར་ནི་དགོས་པ་སེམས་ཅན་གྱི་དོན་གྱི་ཕྱིར་
གཏོར་མ་ཆེན་པོ་འདི། དེ་ལ་སྟོན་པ་ལ་བདག་མེད་མས་འཁོར་གྱི་གཙོ་མོར་ཞུས།
ཨེ་ཝཾ་རྣམ་པར་བཞུགས་ནས་ནི་སྔོན་འབྱུང་དུ་སྟོན་པ་ལྷ་ཡབ་ཡུམ་ཞལ་སྦྱར་ཞིག་
གིས་གསུངས། རྗེས་འཇུག་ཏུ་གཏོར་མ་གཏང་བའི་སྒོམ་ཆེན་པ་ལྷ་ཡབ་ཡུམ་
ཞལ་སྦྱར་དུ་བསྒོམས་ནས་གཏོར་མ་གཏོང་པའོ། །བགེགས་དང་ལོག་པར་འདྲེན་
ནི་དགོས་པ་བགེགས་དང་ལོག་འདྲེན། སེམས་ཅན་རྣམས་ནི་སྲོག་གི་བར་ཆད་
ཐམས་ཅད་བསྲུང་པའི་ཕྱིར། རྡོ་རྗེ་སེམས་དཔས་ནི་སྟོན་པ་དྲུག་པ་རྡོ་རྗེ་འཆང་
གིས་གཏོར་མ་འདིར་བསྟན་པའོ། །
གཏོར་མ་འདི་ ལ་ མགྲོན་བསྐྱེད་ པ་གུར་གྱི་ལེའུ་གསུམ་པ་བྱིན་གྱིས་
བརླབས་བརྟག་པ་དང་པོའི་ལེའུ་བདུན་པའི་རྡོ་རྗེ་ཐོད་སྦྱོར། གཏོར་མ་དབུལ་
བའི་སྔགས་བསྡུས་པ་དང་པོའི་ལེའུ་གཉིས་པ་གཏོར་མའི་སྔགས་རྒྱས་པ་འདི།
འདིའི་དོན་བཞི་ལས། དང་པོ་གཏོར་མའི་མགྲོན་བསྔོ་བ་ནི། ཨོཾ་ཞེས་པ་ནི་ལྷ་
ཚངས་པ་བསྐྱེད་པ་སྟེང་གི་ལྷ་ཚོགས་ཐམས་ཅད་བསྡུས་པའོ། །ཨིན་ཏྲ་ནི་བརྒྱ་
བྱིན་བསྐྱེད་པ་སྟེ་ཤར་ཕྱོགས་བརྒྱ་བྱིན་དྲི་ཟའི་འཁོར་དང་བཅས་པའི་དོན་བསྡུས།
ཡ་མ་ན་གཤིན་རྗེ་བསྐྱེད་པ་སྟེ་ལྷོ་ཕྱོགས་མ་མོ་ཚོགས་ཀྱི་འཁོར་གྱིས་བསྐོར་བ་
བསྡུས། ཛཱ་ལ་ཆུ་ལྷ་སྟེ་ནུབ་ཕྱོགས་ཀྱི་ས་བདག་གི་འཁོར་གྱིས་བསྐོར་བ་བསྡུས།
ཡ་པདྨ་ཤ་ན་གནོད་སྦྱིན་བྱང་ཕྱོགས་གནོད་སྦྱིན་ནོར་ལྷའི་འཁོར་གྱིས་བསྐོར་བ་
བསྡུས། བུདྡྷ་ན་འབྱུང་བ་སྟེ་བྱང་ཤར་དབང་ལྡན་སྨྱོ་བྱེད་ཀྱི་འཁོར་གྱིས་བསྐོར་བ་
བསྡུས། བན་ནི་མེ་ལྷ་སྟེ་ཤར་ལྷོ་མཚམས་ ཀྱི་དྲང་སྲོང་མང་པོའི་འཁོར་གྱིས་
བསྐོར་བ་བསྡུས། བ་སྤུ་ནི་རླུང་ལྷོ་ནུབ་བྱང་མཚམས་ན་བགེགས་ཀྱི་རྒྱལ་པོ་བྱི་ན་
236–482



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཡ་གའི་འཁོར་གྱིས་བསྐོར་བ་བསྡུ། རཀྟ་པ་ནི་སྲིན་པོ་སྟེ་ལྷོ་ནུབ་མཚམས་ན་སྲིན་
པོའི་ཚོགས་ཀྱིས་བསྐོར་བ་བསྡུས་ཏེ་ཕྱོགས་སྐྱོང་བརྒྱད་བསྡུས་སོ་ཙནྡྷ་ནི་ཟླ་བ་སྟེ་
སྐར་མའི་ཚོགས་དང་བཅས་པ་ཕོགས་ཅིག་ཞོག་ཅིག །སུརྱ་ནི་ཉི་མ་སྐར་མའི་
ཚོགས་ཏེ་འདི་དང་གོང་གི་ཚངས་པ་དང་ཉི་ཟླ་གཟའ་སྐར་ཚོགས་ཀྱིས་སྟེང་གི་ལྷ་
ཆེན་བརྒྱད་བསྡུས་སོ། །མ་ཏ་ནི་དུས་གསུམ་མ་སྟེ། ས་ཕྱ་དུས་གསུམ་པའོ། །འདི་
ཚོས་ཕ་མ་ལ་སོགས་བར་གྱི་ཕྱོགས་སྐྱོང་བརྒྱད་བསྡུས་སོ། །
དེ་འོག་ཀླུ་ཆེན་བརྒྱད་ལ། ཏ་ལ་ནི་ས་འོག་འོག་གི་འཇིག་རྟེན་ནོ། །ཏ་ལ་
པ་ཏ་ལེ་ནི་ལོ་ཀའི་ཁམས་ཀྱི་དྲི་ཟ་དང་
། མིའམ་ཅི་དང་ལྟོ་འཕྱེ་ཆེན་ལ་སོགས་
པའོ། །ཨ་སྦྲ་བརྒྱད་ས་བྱ་ཀླུ་སྟེ་དོན་འོག་ཀླུ་ཆེན་བརྒྱད་དོ། །དོན་དུས་གསུམ་ཕ་
མ་མཁན་པོ་སློབ་དཔོན་ས་འོག་ཀླུ་མིའམ་ཅི་ལྟོ་འཕྱེ་དྲི་ཟ་ས་སྟེང་མི་རིགས་དྲུག་
ལྷ་ཆེན་བརྒྱད་ཕྱོགས་སྐྱོང་བརྒྱད་ཀླུ་ཆེན་བརྒྱད་དུ་བསྒོམ་པ་ནི། དེས་གཏོར་མའི་
མགྲོན་འདི་ཚོ་ཡིན་བྱ་བའི་བསྔོ་བགྲང་བྱས་པའོ། །གཏོར་མ་དབུལ་བ་ནི་ཨི་དམ་
བྷ་ལི་གཏོར་མ་བླུན་ཛ་རོ་མཆོག་མྱོང་པ། རོ་མཆོག་གང་ལ་མྱོང་ཞེ་ན། འཛིང་ཀ་
ནི་དཔའ་བོའི་རོ་མཆོག་མྱོང་པ་ཅིག །པུ་ནི་མེ་ཏོག་སྣ་ཚོགས་པ་སྟེ་གཏོར་མར་
དོན་བླུགས་པའོ། །དྷུ་པ་ནི་སྤྲོས་ཆེན་པོ་མང་ས་ནི་ཤ་ཆེན་པོ་དོན་ཤ་ལྔ་པིང་ག་ནི་
དེ་ལྟ་བུའི་ཤ་ལྔ་དྲི་ལྔ་ལ་སོགས་པ་རོ་མཆོག་འཕྲིན་ལས་བཅོལ་བ་ནི། ཨད་མ་ནི་
བདག་གི་སརྦ་ཐམས་ཅད་ཀརྫ་དོན་ནི་ས་དྷ་ཁྱེད་ཀྱིས་གྲུབ་པར་གྱིས། ཁན་དྷི་མི་
གཙང་བ་འབགས་པ་མ་དག་པ་ཐམས་ཅད་བཟོད་པ་གྱིས། དོན་ལ་བདག་གི་
དོན་ནི་ཐམས་ཅད་ཀུན། །ཐམས་ཅད་ཁྱོད་ཀྱིས་གྲུབ་པར་གྱིས་ཞེའོ། ཁུ་ནི་ཤ་
བཀྲ་དང་འབྲུམ་བུའི་ནད་ཐམས་ཅད་བསྡུས། པེ་ཏ་མཛེ་ནད་ལ་སོགས་པ། གྷ་ཏ་
236 -483



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ནི་མི་གཙང་བ་ལོགས་པའི་ཉེས་པ་དང་། དེ་ཚེ་ཐམས་ཅད་མེད་ཅིང་བྱང་པར་
མཛོད་ཅིག་ཞེས་སོ། །
ཆོས་ཀྱི་སྦྱིན་པས་རྒྱས་གདབ་པ་ནི། ཨོཾ་བཀྲ་ཤིས་པའམ་དམ་བཅའ་
བའོ། །ཨ་ཀ་རོ་མུ་ཁཾ་ཞེས་ནི་ཆོས་ཐམས་ཅད་གདོད་མ་ནས་སྐྱེ་བ་མེད་པའོ། །
སརྦ་དྷརྨ་ནཾ་ནི་ཆོས་ཐམས་ཅད་དོ། །ཨརྱ་ནུཏྤན་ནད་ཏོད་ཆོས་ཐམས་ཅད་གདོད་
མ་ནས་རང་བཞིན་གྱི་སྤྲོས་བྲལ་འོད་གསལ་ཡིན་པའི་ཕྱིར་རོ། །ཨོཾ་ནི་གཟུགས་
མེད་ལྷ་ནས་རྒྱལ་ཆེན་རིགས་བཞི་ཉི་ཟླ་གཟའ་སྐར་ཚོགས་ཐམས་ཅད་སྐུ་རྡོ་རྗེར་
བསྐྱེད་པའོ། །ཨ་ནི་ས་འོག་རླུང་ས་སྟེང་མི་དམྱལ་བ་ཡི་དྭགས་བྱོལ་སོང་ལ་
སོགས་པ་ཐམས་ཅད་གསུང་རྡོ་རྗེར་བསྐྱེད་པའོ། །ཧཱུཾ་ནི་ཕྱོགས་སྐྱོང་བརྒྱད་དུས་
གསུམ་ཕ་མ་མཁན་སློབ་ལ་སོགས་པ་ཐམས་ཅད་ཐུགས་རྡོ་རྗེར་བསྐྱེད་པའོ། །
ཕཊ་ནི་དག་པར་མཛོད་ཅིག་སྭཱ་ཧཱ་ཚིམ་པར་གྱུར་ཅིག་པའོ། །འོ་སྐོལ་གཏོར་མའི་
ཆོ་ག་ལ་ལ་ན་ལོ་ཀ་བ་ལ་ལས་ལོ་ཀ་ལས་འདས་པ་ལ་དབུལ་བ་བྱ་སྟེ། འདི་ནས་
ལོ་ཀ་བ་ཐམས་ཅད་ལོ་ཀ་ལས་འདས་པར་བསྐྱེད་པས་འདི་ལས་ཁྱབ་ཆེ་བ་མེད་
པས་གཏོར་མ་གཏོང་ཚད་འདི་བཞིན་ཐོང་མཛོད་གསུངས་སོ། །
གཏོར་མའི་ཕན་ཡོན་ནི། གལ་ཏེ་འདིས་གཏོར་མའོ། །འབྱུང་པོ་ཐམས་
ཅད་ལ་མཆོད་པར་བྱེད་ན་དུས་རྒྱུན་དུ་གཏོར་མས་མཆོད་པས་སོང་ནས་སོ། །
རྣལ་འབྱོར་གང་ཟག་དེ་ལེགས་པར་འགྱུར་ཞེས་པ་འོ་སྐོལ་བྷ་ལི་ཞག་རེ་ལ་མ་
ཆག་པར་ཐོང་ཅིག །རྟག་ཏུ་དུས་རྒྱུན་དུའོ། །འོར་གཅིག་གཉིས་ཀྱིས་མི་འོང་བས་
སོ། །ལས་ཆེན་བརྒྱད་འབྱུང་ བ་ནི་དབང་ དང་ཞེས་སོ། །མངོན་སྤྱོད་དང་ཞར་
འཇུག་པ་འཐེང་པ་དང་འོན་དུ་འཇུག་པ་ལ་སོགས་པའོ། །དགྲའི་སྡེ་རེངས་པར་
236 -484



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྱེད་པ་དང༌། བསྐྲད་པ་དང་། གསད་པ་དང་། དགུག་པ་དང་ཞི་བ་དང་རྒྱས་པར་
ཡང་འགྱུར་རོ། །ཞེས་པས་ལས་ཆེན་བརྒྱད་ཀྱི་རྐང་དྲངས་ཀྱང་ཡིན་ནོ། །
ད་ནི་ལྷ་རྣམས་རིགས་གསུམ་དུ་བསྡུ་བར་ཤེས་པར་བྱ་བའི་ཕྱིར་ལྷ་མོ་
གསུམ་གྱིས་རྒྱས་འདེབས་པའི་ཐེ་ཚོམ་སེལ་བ་ནི། རྡོ་རྗེ་སྙིང་པོས་གསོལ་བ་ཞེས་
པ་ནས་གཙོ་བོ་ཞེས་བོས་ནས་བདག་གིས་སྔར་མ་འཚལ་བའི་ཐེ་ཚོམ་གཅིག་ཀྱང་
བྱུང་ལོ། །བཅོམ་ལྡན་ཇི་ལྟར་ ཕྱག་རྒྱ་དྲིས། བཅོམ་ལྡན་ལན་བྱུང་། སྐུ་གསུམ་
ལུས་སྐུ་གསུང་ཐུགས་ཀྱི་སྐུ་གསུང་ཐུགས་ད་ལྟ་ལུས་ཀྱི་འཁོར་ལོ་ལ་སྐུ་གསུང་
ཐུགས་ཡོད་པས། སྟེང་དང་ས་སྤྱོད་འོག་དང་མཁའ་སྤྱོད་དབུས་བདག་མེད་མ།
འཁོར་ལོའི་དབུས་སུ་གཙོ་མོ་བདག་མེད་མ་གནས། ས་སྤྱོད་སྐུའི་ཕྱག་རྒྱ་ཅན་ས་
སྤྱོད་མ་ལ་སྐུ་རྣམ་སྣང་གིས་རྒྱས་ཐོབ་ཅིག །སྟེང་ཞལ་ཞེས་པ་ནི་ཞལ་སྟེང་དུ་
གཟིགས་ པ་དེ་ས་སྤྱོད་མ། སྐུ་རྡོ་རྗེའི་ཕྱག་རྒྱས་ཐོབ་ཅིག །མཁའ་སྤྱོད་འདོད་
ཆགས་ཕྱག་རྒྱ་ཅན་ནི་མཁའ་སྤྱོད་མ་འདོད་ཆགས་དག་པ་སྣང་མཐས་རྒྱས་ཐོབ་
ཅིག །འོག་ཞལ་གསུང་གི་རྡོ་རྗེ་ཞལ་འོག་ཏུ་གཟིགས་པ་དེ་ལ་སྣང་མཐས་རྒྱས་
གདབ། ཐུགས་ཀྱི་ལྷ་མོ་བདག་མེད་མ་ལ་སེམས་ནི་བདག་མེད་ཚུལ་ན་སེམས་ཀྱི་
རང་བཞིན་བདག་མེད་མ་ལ་མི་བསྐྱོད་པས་རྒྱས་ཐོབ་ཅིག །སེམས་ནི་གཙོ་མོ་
བདག་མེད་མ་ལ་མི་བསྐྱོད་པས་དབུ་བརྒྱན། གཙོ་མོ་མིང་ནི་དེས་ན་བདག་མེད་
མ་དབུས་སྐྱེས་ཞེས་སོ། །
འོ་ན་དེ་ཁ་ན་ལྟར་རིགས་ཀྱི་བདག་པོས་དབུ་བརྒྱན་པ་ཞིག་གལ་ཆེ་ན།
དོན་དམ་པར་རིགས་བྱ་བ་རང་དུ་ཞེན་པར་བྱ་བའམ་ཞེ་ན། རིགས་ལ་ཞེན་པ་
མེད་པའི་ཕྱིར་ནི་རིགས་ཀྱི་དབྱེ་བ་ནི། རྒྱས་པར་རབ་དུ་ཕྱེ་བ་ལ་རྒྱས་པར་ཕྱེ་
236 -485



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བར་སོང་ན་རིགས་ནི་རྣམ་པ་དྲུག་ཏུ་བརྗོད་རིགས་ལྔ་རྡོ་རྗེ་འཆང་དང་དྲུག །རྣམ་
གསུམ་སྐུ་གསུང་ཐུགས་གསུམ་རྣམ་པ་ལྔ་རིགས་ལྔ། བཤད་ཀྱིས་སྟོན་པ་རྣལ་
འབྱོར་མ་ཉིད་ཉོན། མི་བསྐྱོད་ལ་སོགས་པ་ནི་རིགས་ལྔ་རྡོ་རྗེ་འཆང་དང་དྲུག །
དེ་ཚོའི་རྣམ་པར་དག་པ་ནི་ཞེ་སྡང་རྣམ་པར་དག་པ་མི་བསྐྱོད་པ་ནས་བདེ་བའི་
བདག་ཉིད་དག་པ་རྡོ་རྗེ་སེམས་དཔའ་དང་དྲུག་པོ་དེ་འདིས་ནི་རིམ་པས་བསྒོམ་
པ་ཉིད། རྡོ་རྗེ་སེམས་དཔའ་དྲུག་པ་རྡོ་རྗེ་འཆང་བཞག་ན། ཕྱི་ནས་རིགས་ནི་རྣམ་
པ་ལྔའོ། །ལྔ་པོ་དེའང་བསྡུ་ན། འདོད་ཆགས་རྣམ་པར་དག་པ་སྣང་བ་མཐའ་ཡས་
ཞེ་སྡང་རྣམ་པར་དག་པ་མི་བསྐྱོད་པ་གཏི་མུག་རྣམ་པར་དག་པ་རྣམ་པར་སྣང་
མཛད། རྡོ་རྗེ་རྣམ་པ་གསུམ་རིགས་གསུམ་དུའོ། །གསུམ་པོ་དེ་བསྡུ་ན་མི་བསྐྱོད་
ཞེ་མི་བསྐྱོད་ཅིག་ཏུ་བསྡུ། ཐུགས་ནི་གསང་ཆེན་རིགས་གཅིག་གོ །
གཅིག་ལ་དབྱེ་ན་རིགས་ནི་དྲུག་དང་ལྔ་རུ་བརྗོད། ནི་གཅིག་ལས་གསུམ་
གསུམ་ལས་ལྔ་དྲུག་གཉིས་ལྔ་བརྒྱ་སྟོང་འབུམ་བྱེ་བ་གྲངས་མེད་དབྱེར་བཏུབ།
བསྡུ་ན་གསང་ཆེན་རིགས་གཅིག་ཏུ་བསྡུར་བཏུབ་པས་རིགས་བྱ་བ་གཅིག་ཏུ་དོན་
དམ་པར་མ་ཞེན་བྱ་བའོ། །དེ་ལྟར་ལེའུའི་གཞུང་ལ་དྲི་བ་དང་ལན་གཉིས། ལན་
ལ་བཅུ་གསུམ་དུ་བྱས་ནས་ལེའུའི་གཞུང་རྫོགས་སོ། །
ལེའུའི་མཚན་ནི། ཀྱེའི་རྡོ་རྗེ་དཔལ་ཧེ་བཛྲ་རྒྱུད་ཐམས་ཅད་ཀྱི་ནི་བརྟག་
པ་དང་པོའོ། །ཕྱག་རྒྱ་བསྡུས་པའི་དོན་གྱི་གཙོ་བོར་རིགས་ཀྱི་བདག་པོས་དབུ་
བརྒྱན་པ་དེ་ལ་ལེའུ་མགོར་དྲིས་བར་དུ་ལྷ་མོ་བརྒྱད་ལ་དྲིས་ཐ་མར་ལྷ་མོ་གསུམ་
ལ་དྲིས་པའོ། །ཞེས་བྱ་བ་གཞུང་ཚིག་དང་མི་འགལ་ལོ། །
ལེའུ་ནི་གཞུང་གཅོད་ཅིང་སྐྱོང་བའོ། །བཞི་པ་ནི་གྲངས་སོ། །གསལ་བའི་
236-486



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སྒྲོན་མེ་ལས་ལེའུ་བཞི་པ་རྫོགས་སོ།། 11
༈ བརྟག་པ་ཕྱི་མའི་ལེའུ་ལྔ་པ་འདི་མན་ཆད་ནི་ལེའུ་བརྒྱད་ལེའུ་དང་པོ་
དང་དགུས་བརྟག་པ་དང་པོའི་མ་ཚང་བ་ཁ་སྐོང་བ་ཡིན་ཏེ། དེ་ལ་བརྟག་པ་
གཉིས་པའི་ལེའུ་གསུམ་པ་དེ་བརྟག་པ་དང་པོའི་གང་གི་མ་ཚང་པ་ཁ་སྐོང་ན།
བརྟག་པ་དང་པོའི་ལེའུ་དང་པོ་ནས་ལྷ་རྣམས་ཇི་ལྟར་བྱུང་བའོ་ཞེས་པས་ཧེ་རུ་
ཀའི་བསྐྱེད་རིམ་མདོར་བསྟན། དེ་ལ་སྔགས་མེད་ན་མི་འགྲུབ་པས་ལེའུ་གཉིས་
པར་ཨོཾ་དེ་བ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཀྱེའི་རྡོ་རྗེའི་སྙིང་པོ་ཞེས་པ་དང་
། དེ་
བཞིན་ཕྱག་གཉིས་པ་དང་ཕྱག་བཞི་པ་དང་ཕྱག་དྲུག་པ་རྣམས་ཀྱིས་སྔགས་བསྟན་
དེ་རྣམས་ཀྱི་སྒྲུབ་ཐབས་བརྟག་པ་དང་པོའི་ལེའུ་གསུམ་པར་ཧེ་རུ་ཀ་ཕྱག་གཉིས་
པ་དང་བཞི་པ་དྲུག་པ་གསུམ་གྱི་བསྐྱེད་རིམ་བྱུང་བ་ལ། ཞལ་བརྒྱད་ཕྱག་བཅུ་
དྲུག་པའི་བསྐྱེད་རིམ་དེ་འོང་ན་འོང་ས་ལེའུ་གསུམ་པ་དེར་འོང་ཐང་པ་ལ་དེར་མ་
བྱུང་། དེ་འདི་ནས་སྟོན་པས་ཧེ་རུ་ཀ་ཞལ་བརྒྱད་ཕྱག་བཅུ་དྲུག་པའི་སྒྲུབ་ཐབས་
ཀྱི་མ་ཚང་བ་ཁ་སྐོང་པ་སྟེ་བརྟག་པ་དང་པོའི་ལེའུ་གསུམ་པའི་མ་ཚང་བ་ཁ་སྐོང་
བ་དང་གཅིག །ཡང་བརྟག་པ་དང་པོའི་ལེའུ་གཉིས་པར་ཨོཾ་དེ་བ་ཞེས་ཀྱེའི་རྡོ་
རྗེའི་སྙིང་པོ་དང་། བཛྲ་ཀ་ཏ་རི་ཉེ་བའི་བྱུང་པ་ལ། རྩ་བའི་སྔགས་དེ་འོང་ན་འོང་
ས་བརྟག་པ་དང་པོའི་ལེའུ་གཉིས་པར་དེ་འོང་ཐང་པ་ལ་དེ་མ་བྱུང་། དགྱེས་པ་རྡོ་
རྗེའི་རྩའི་སྔགས་ཀྱི་མ་ཚང་པ་དེ་འདི་ནས་སྟོན་དེ་བརྟག་པ་དང་པོའི་ལེའུ་གཉིས་
པའི་མ་ཚང་པ་དང་གཉིས། ཡང་བརྟག་པ་དང་པོའི་ལེའུ་བཅུ་བར་བདག་མེད་མ་
ལྷ་མོ་བཅོ་ལྔའི་དཀྱིལ་འཁོར་དུ་དབང་བསྐུར་ན་ཇི་ལྟར་བསྐུར་བྱ་བ་དང་གཅིག་
དང་ལེའུ་བཅུ་པ་དེར་བྱུང་པ་ལ། ཧེ་རུ་ཀའི་དཀྱིལ་འཁོར་དུ་སློབ་མ་རྣམས་དབང་
236 --487



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྐུར་ན་ཇི་ལྟར་བསྐུར་བྱ་བ་ཁྱད་པར་གྱི་ཆོས་དེ་ལེའུ་བཅུ་པར་འོང་ཐང་པ་ལ་མ་
བྱུང་། འོ་ན་འོང་ས་ལེའུ་བཅུ་པ་ཡིན་དེ་མ་བྱུང་བ་དེ་འདི་ནས་དཔལ་ཧེ་བཛྲའི་
དཀྱིལ་འཁོར་དུ་སློབ་མ་རྣམས་དབང་བསྐུར་བྱ་བ་དེ་འདི་ནས་སྟོན་པས་བརྟག་
པ་དང་པོའི་ལེའུ་བཅུ་པ་དེའི་མ་ཚང་བ་ཁ་བསྐོང་པ་དང་གསུམ་མོ། །དེ་ལྟར་ལེའུ་
ལྔ་པ་འདིས་བརྟག་པ་དང་པོའི་ལེའུ་གཉིས་པ་གསུམ་པ་བཅུ་པ་གསུམ་གྱི་མ་ཚང་
པ་ཁ་སྐོང་བར་བྱས་ནས་བསྟན་ཏོ། །
ལེའུ་འདི་ལ་གཉིས་ལས་གཞུང་། དེ་ལ་གཉིས་ལས་མཚམས་སྦྱར་འགྲོ་
བས་དྲི་བ་ནི། ལྔ་པ་འདི་དང་གུར་ལེའུ་བཅུ་བཞི་པ་གཉིས་ཀྱིས་རྒྱུད་འདིའི་སྟོན་
པར་གསལ་ལོ། །ཕྱག་ནི་བཅུ་དྲུག་ཞེས་པ་སྟོང་པ་ཉིད་བཅུ་དྲུག་དང་ལྡན་པའི་
རྟགས་སུ་ཕྱག་བཅུ་དྲུག་དང་ལྡན་པའི་ཧེ་བཛྲའོ། །ཞལ་བརྒྱད་པ་ནི་རྣམ་པར་ཐར་
པ་སྒོ་བརྒྱད་དང་ལྡན་པའི་རྟགས་སུ། ཞབས་བཞི་པ་དང་ནི་བསྡུ་བའི་དངོས་པོ་
བཞིའི་སེམས་ཅན་གྱི་དོན་བྱེད་པའི་རྟགས་སུ། འཇིགས་པ་པོ་ནི་བཅོམ་ལྡན་ཀྱེའི་
རྡོ་རྗེ་དེ་ཁྲོ་བོའི་སྐུར་འདུག་པས་སམ་ཡང་ན་བདུད་བཞི་པོ་དེ་ནི་ཤིན་ཏུ་འཇིགས་
པ་ཡིན་པ་ལ་དེ་ཞབས་འོག་ཏུ་མནན་པས་སོ། །དཔའ་བོ་ནི་ཉོན་མོངས་པ་ཐམས་
ཅད་འཇོམས་པ་ལ་དགའ་བས་སོ། །ཐོད་པ་འཕྲེང་བ་ཅན་ནི་མི་མགོ་ཁྲག་འཛག་
པ་ལྔ་བཅུ་ཐམས་པས་སྐུ་ལ་དོ་ཤལ་དུ་བྱས་པའོ། །བདག་མེད་པ་ནི་མགུལ་ནས་
འཁྱུད་ནི་ཡབ་ཡུམ་གཉིས་ཞལ་སྦྱར་ཏེ་ཆགས་ཅན་འདུལ་བའི་བརྡའམ། །གསང་
སྔགས་གྱི་ལམ་བདེ་སྟོང་མཚོན་པའི་བརྡར་ལྷ་ཡབ་ཡུམ་ཞལ་སྦྱར་ལ་མཛོད།
ཕྱག་རྒྱ་ལྔ་ནི་འཛིན་ལྷ་ནི་ཧེ་བཛྲ་རུས་པའི་རྒྱན་ཆ་ལྔ་འཛིན་པའི་ལྷ་དེ་ལ་སུས་
ཞུས་ན། བདག་མེད་མ་ནི་ཉིད་ཀྱིས་ཞུས་ནི་གཙོ་བོ་ཡབ་ཡུམ་བདག་མེད་མས།
236 -488



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཅི་ཞུས་ན་བཅོ་ལྔས་ཡོངས་སུ་བསྐོར་བའི་ནི་ལྷ་མོ་བདག་མེད་མ་ལྷ་མོ་བཅོ་ལྔ་
བདག་གི་འཁོར་ལོ་ནི་ལྷ་མོ་བཅོ་ལྔའི་བདག་གི་འཁོར་ལོ་ཁྱོད་བཤད་ན་ལྷ་མོ་
བཅོ་ལྔའི་དཀྱིལ་འཁོར་དེ་ལ་དེ་བཤད་ནས་བདག་མེད་མ་ན་རེ་ང་ལ་འཚང་ཅིང་
ཡོད་པ་དེ་ཁྱོད་ཀྱིས་བཤད་ན། བརྟག་པ་དང་པོའི། །ལེའུ་དང་པོར་ངའི་མན་ངག་
ཐམས་ཅད་དང་བསྐྱེད་རྫོགས་མདོར་བསྟན། ལེའུ་གཉིས་པར་ལས་ཚོགས་དང་
ས་བོན་བཤད། ལེའུ་བརྒྱད་པར་ངའི་བསྐྱེད་པའི་རིམ་པ་དང་རྫོགས་པའི་རིམ་པ་
རྣམ་གཞག་དང་བཅས་པ་ཞིག་བཤད། ལེའུ་དགུ་པར་ངའི་རྣམ་དག་བཤད། བཅུ་
པར་ངའི་དབང་བསྐུར་བཤད། བཅུ་གཅིག་པར་ལས་ཚོགས་བཤད། བརྟག་པ་ཕྱི་
མའི་ ལེའུ་དང་པོས་མང་ཚང་པ་ཁ་བསྐང་། ལེའུ་གཉིས་པར་དངོས་གྲུབ་དོན་
གཏན་ལ་ཕབ། ལེའུ་གསུམ་པར་ངེས་པ་བྱིན། བཞི་པས་ཐེ་ཚོམ་བསལ་ནས།
ངའི་མན་ངག་ཐམས་ཅད་ཁྱོད་ཀྱིས་བཤད་ཟིན། ཁྱོད་ཀྱི་དལ་ཇི་ལྟར་ནི་ཉིད་ཀྱི་
དཀྱིལ་འཁོར་དེ་བྲི་ན་ཇི་ལྟར་བྲི་ལེའུ་བཅུ་པར་འོང་ཐང་
། སྒོམ་ན་ཇི་ལྟར་བསྒོམ་
གསུམ་པར་འོང་ཐང་པ་ལ། གཙོ་བོ་ཞེས་བོས་ནས། བདག་གིས་སྔར་མ་འཚལ།
འོ་ན་འོ་མ་བརྟག་པ་དང་པོ་ཡིན་ཏེ། བསྐྱེད་རིམ་གསུམ་པར་འོང་ཐང་རྩ་སྔགས་
གཉིས་པར་འོང་ཐང་དབང་བསྐུར་བ་དང་དཀྱིལ་འཁོར་བྲི་བ་ལེའུ་བཅུ་པར་འོར་
ཐང་པ་ལ་དེ་མ་བྱུང་བས་སྔར་མ་ཤེས་པས་སྔར་མ་འཚལ་ཞེས་སོ། །
ལན་ལ་གསུམ་ལས་དང་པོ་ཧེ་རུ་ཀ་ལྷ་དགུའི་དཀྱིལ་འཁོར་བསྒོམ་པ་ནི།
བདག་མེད་མ་ལ་འོ་མཛད་ནས་ཞེས་པ་ཚིག་གསུམ་ནི་ཆགས་ཅན་འདུལ་བའི་
བརྡའམ་གསང་སྔགས་ཀྱི་ལམ་དེའོ། །དཀྱིལ་འཁོར་ཡང་དག་རབ་ཏུ་དབྱེ་ནི་རྟེན་
གཞལ་ཡས་ཁང་རྟེན་པ་ལྷ་དགུ་དང་བཅས་པ་ཞིག་རབ་ཏུ་དབྱེ་བར་བྱའོ། །དེ་ལ་
236 -489



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མངོན་པར་རྟོགས་པ་ལམ་དུ་བསླང་ན། དཔལ་དགྱེས་མཛད་རྡོ་རྗེ་བསྒོམ་པར་
འདོད་པའི་གང་ཟག་གཅིག་གིས་བླ་མ་དམ་པ་ཞིག་ལ་སྔོན་འབྱུང་དུ་དབང་བསྐུར་
ཐོབ་པར་བྱ་སྟེ། བླ་མ་དེས་ཀྱང་བརྟག་པ་དང་པོའི་ལེའུ་བཅུ་པ་བརྟགས་ཕྱི་མའི་
ལེའུ་གསུམ་པ་ལྔ་པ་བཅུ་གཉིས་གུར་གྱི་ལེའུ་བཅུ་གཉིས་གུར་གྱི་ལེའུ་གསུམ་པ་
བཞི་པ་བདུན་པ་བརྒྱད་པ་དགུ་པ་བཅུ་བཞི་པ་བཅོ་ལྔ་པ་རྣམས་ནས་འབྱུང་བ
བཞིན་དུ་དབང་བསྐུར། དཔལ་དགྱེས་པ་རྡོ་རྗེའི་ཕྱི་མའི་ལེའུ་དྲུག་པ་ནས་འབྱུང་
བ་བཞིན་དུ་ཐང་སྐུ་མཚན་ཉིད་དང་ལྡན་པ་ཅིག་བྲིས། ཐང་སྐུ་དེ་ལ་བརྟག་པ་ཕྱི་
འི་ལེའུ་དང་པོ་དང་གུར་གྱི་ལེའུ་དགུ་པ་གཉིས་ནས་འབྱུང་བ་བཞིན་དུ་རབ་ཏུ་
གནས་པ་བྱས། རབ་གནས་བྱས་པའི་ཐང་སྐུ་དེ་གང་དུ་བཀྱེར་བྱས་པ་ལ། གུར་
གྱི་ལེའུ་བཞི་པའི་དུར་ཁྲོད་དང་ནི་ཆུས་འགྲམ་དང༌
། །ནགས་ཚལ་འབབ་ཆུ་གྲོང་
ཁྱེར་དུ། །སྙིང་རྗེ་ཆེན་པོ་ཀྱེའི་རྡོ་རྗེ། །ང་བསྙེན་བསྐུར་ལ་དངོས་གྲུབ་སྟེར། །བྱ་
བའམ་གནས་དེར་མཎྜལ་དང་མཆོད་པ་བཤམ་པ་དང་། རྗེ་བཙུན་གྱི་རིས་ སུ་
བྲིས་པ་རྣམས་དགྲམ་པ་བྱས་ནས། ནུབ་མོ་ཉལ་ནང་པར་སྐྱ་རིངས་ཤར་ཙམ་ན་
བསྒོམ། སྒོམ་པ་ལ་ཆོས་བཞི། ལུས་ཀྱི་ཞེན་པ་བཟློག་པའི་དོན་དུ་བསྐྱེད་པའི་
རིམ་པ་བསྒོམ་པ་དང༌
། ངག་གི་ཞེན་པ་བཟློག་པའི་དོན་དུ་བཟླས་པ་བྱ་བ་དང་
།
སེམས་ཀྱི་ཞེན་པ་བཟློག་པ་རྫོགས་རིམ་བསྒོམ་པ་དང་
། ཐུན་མཚམས་ཀྱི་ཆོས་
སོ། །
དེ་ལྟར་ཡང་གུར་གྱི་ལེའུ་བརྒྱད་པ་དང་
། ཕྱག་རྒྱ་ཆེན་པོ་རབ་སྦྱོར་བས། །
རིན་ཆེན་སྐུ་ནི་རྣམ་པར་སྦྱོང་
། །བསམ་གཏན་རྡོ་རྗེ་རབ་བསམས་ནས། །རིན་
ཆེན་སེམས་སུ་རབ་ཏུ་བསྒྲུབ། །རྡོ་རྗེ་བཟླས་པའི་ཁྱད་པར་གྱིས། །དྲི་མེད་རྡོ་རྗེ་
236 -490



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གསུང་དུ་འགྱུར། །ཞེས་པས་འོ་སྐོལ་གྱི་ལུས་ཀྱི་མངོན་པར་ཞེན་པ་
ད་པ་བཟློག་པའི་
དོན་དུ་བསྐྱེད་རིམ། ངག་གི་མངོན་པར་ཞེན་པ་བཟློག་པ་བཟླས་པ། སེམས་ཀྱི་
ཞེན་པ་བཟློག་པ་རྫོགས་རིམ་གྱིས་སྦྱོང་ཞེའོ། །དེ་ལྟར་སངས་རྒྱས་ཉིད་ཀྱིས་མིང་
བཏགས་སོ། །
དང་པོ་ལུས་ཀྱི་མངོན་པར་ཞེན་པ་བཟློག་པ་བསྐྱེད་རིམ་སྒོམས་པ་ལ་
གཉིས་ལས། དང་པོ་རྒྱུའི་ཧེ་རུ་ཀ་བསྐྱེད་པ། དེ་ལ་ཆོས་བཅུ། དོན་དང་པོ་བླ་མ་
དག་པའི་ཆོ་ག་བྱ་བ་དང་གཅིག །ཚད་མེད་པ་རྣམ་པ་བཞི་སྒོམ་པ་དང་གཉིས།
སྟོང་པ་ཉིད་དུ་བསྒོམ་པ་དང་གསུམ། །བསྲུང་པའི་འཁོར་ལོ་བསྒོམས་པ་དང་
བཞི། ཆོས་འབྱུང་བསྒོམ་ པ་ དང་ ལ། འབྱུང་བ་ རིམ་རྩེག་ སྒོམ་པ་དང་དྲུག །
གཞལ་ཡས་ཁང་བསྒོམ་པ་དང་བདུན། མངོན་པར་བྱང་ཆུབ་ལྔའི་ས་དགུའི་རྡོ་རྗེ་
འཆང་ཡབ་ཡུམ་བསྐྱེད་པ་དང་བརྒྱད། རྡོ་རྗེ་དང་པད་མ་བྱིན་གྱིས་བརླབས་ནས་
སྙོམས་འཇུག་བྱ་བ་དང་དགུ། འཁོར་གྱི་ལྷ་མོ་བརྒྱད་བསྐྱེད་པ་བཅུ་ཐམ་པའོ། །
དེ་ལས་དང་པོ་བླ་མ་དག་པའི་ཆོ་ག་བྱ་བ་ནི་བསྒྲུབ་པ་པོ་སྟན་བདེ་བ་ལ་
འདུག་ནས་ཧེ་བཛྲ་ཞེས་བརྗོད་པས་སྐད་ཅིག་མས་བདག་རང་བཅོམ་ལྡན་འདས་
དགྱེས་མཛད་རྡོ་རྗེ་ཞལ་བརྒྱད་ཞབས་བཞི་ཕྱག་བཅུ་དྲུག་པར་བསྒྱུར་ལ། དེའི་
སྙིང་གར་ཡི་གེ་ཧྲི་ལས་པད་མ་དམར་པོ་འདབ་མ་བརྒྱད་པ་ཁ་ཕྱེ་བའི་དབུས་སུ་
རཾ་ལས་ཉི་མའི་དཀྱིལ་འཁོར་དམར་ཁྱུ་ལེ་བ་ཞིག་བསྒོམ། དེའི་དབུས་སུ་ཡི་གེ་ཧཱུྃ་
སྔོན་པོ་དེ་ལས་འོད་ཟེར་ཁ་དོག་ལྔ་འཕྲོས་པ་ལས། མདུན་གྱི་ནམ་མཁར་བཅོམ་
ལྡན་འདས་དགྱེས་མཛད་ལྷ་དགུ་རང་གི་བླ་མ་དང་བཅས་པ་མཆོད་པ་བྱེད་བཞིན་
པ་དང་བཅས་པ་ཞིག་སྤྱན་དྲངས་ལ། དེ་ལ་ཕྱིའི་མཆོད་པ་སྤོས་དང་མེ་ཏོག་ལ་
236 -491



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སོགས་པས་སྤྲུལ་ནས་མཆོད། ནང་གི་མཆོད་པ་གྷོ་རི་མ་ནག་མོ་བདུད་རྩི་བྱང་
ཆུབ་ཀྱི་སེམས་ཀྱིས་ཐོད་པ་བཀང་བ་དཔག་ཏུ་མེད་སྤྲོས་ནས་མཆོད། ཙོ་རི་མ་
དམར་མོ་པད་མའི་རག་ཏའི། བྷེ་ཏ་ལི་སེར་མོ་བདུད་རྩིའི་དྲི་ཆུས་གྷས་སྨྲ་རི་ལྗང་
ཁུ་གསང་བའི་སྨན་གྱིས། པུ་ཀ་སི་སྔོན་མོ་ཤ་སྣ་ཚོགས་པས། ཤ་བ་རི་དཀར་མོ་
རོ་སྣ་ཚོགས་ པས། ཙན་དྷ་ པི་སྔོན་མོ་ཅང་ཏེའུའི་སྒྲས་མཆོད་པ། གསང་བའི་
མཆོད་པ་ལྷ་མོ་ཌོམ་བྷི་ནི་ཁྲ་མོ་སྤྲོས་ནས། འཁྱུད་ནས་སྙོམས་འཇུག་གི་པུ་ཙས་
མཆོད་པར་བྱའོ། །
དེ་ནས་སྔོན་ཆད་སྡིག་པ་མི་དགེ་བའི་ལས་བྱས་པ་ལ་འགྱོད་པ་དྲག་པོ་
བསྐྱེད་ཕྱིད་ཆད་སྡིག་པ་འདི་ལྟ་བུ་མི་བྱ་དགོས་སྙམ་པའི་སྡིག་པ་བཤགས་ཤིང་
བསྡམ་པ་བྱ། དེ་ནས་སྤྱིར་སངས་རྒྱས་ཀྱི་བསྟན་པ་ལ་ཞུགས་པ་ལ་རྗེས་སུ་ཡིད་
རང་བ་དེའི་ནང་ནས་སྔགས་དེའི་ནང་ནས་དགྱེས་པ་རྡོ་རྗེ་ཉན་པ་འཆད་པ་བསྒྲུབ་
པ་རྣམས་ཕྲག་མི་དོག་པར་འོད་རེ་ཆེ་སྙམ་པའི་རྗེས་སུ་ཡིད་རང་བ་བྱའོ། །དེ་ནས་
སྐྱབས་ཀྱི་ནང་ནས་དམ་པ་མཆོག་སངས་རྒྱས་དཀོན་མཆོག་གཙོ་བོ་དགྱེས་པ་རྡོ་
རྗེ་ཡབ་ཡུམ་ཆོས་རཏྭཱ་པི་ཏི་དང་གླེགས་བམ་དགེ་འདུན་དཀོན་མཆོག་འཁོར་གྱི་
ལྷ་མོ་བརྒྱད་ཡིན་པས་འདིའི་སྐྱབས་འོག་ཏུ་ཚུད་པར་བྱའོ་སྙམ་པའི་སྐྱབས་སུ་
འགྲོ་བ་བྱའོ། །དེ་ནས་ལམ་གྱི་ནང་ནས་དམ་པ་ལམ་གྱི་ནང་ནས་མཆོག་དཔལ་
དགྱེས་པ་རྡོ་རྗེའི་སྒོ་ནས་བསྒྲུབ་པ་འདི་ཡིན་པས་འདི་རང་གི་རྒྱུད་ལ་བརྟེན་ཅིང་
བསྒོམ་པར་བྱའོ་སྙམ་པའི་ལམ་རྟེན་བྱའོ། །དེ་ནས་བདག་དཔལ་དགྱེས་པ་རྡོ་
རྗེའི་སྒོ་ནས་བླ་ན་མེད་པ་ཡང་དག་པར་རྫོགས་པའི་སངས་རྒྱས་ཐོབ་པར་བྱས་
ལ། ཁམས་ གསུམ་ གྱི་ སེམས་ཅན་ ཐམས་ཅད་ ཀྱི་ དོན་ བྱའོ་ སྙམ་ པའི་ སེམས་
236 --492



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྐྱེད་པ་བྱའོ། །དེ་ནས་དེ་ཡན་ཆད་དུ་དགེ་བའི་རྩ་བ་ཅི་བྱས་པ་ཐམས་ཅད་
ཁམས་གསུམ་གྱི་སེམས་ཅན་ཐམས་ཅད་ཀྱིས་བླ་ན་མེད་པའི་བྱང་ཆུབ་ཐོབ་པའི་
རྒྱུར་གྱུར་ཅིག་པའི་དགེ་བའི་རྩ་བར་བསྔོ་བ་བྱའོ། །
དེ་ནས་གུར་གྱི་ལེའུ་བཅུ་གཉིས་པའི། དཀོན་མཆོག་གསུམ་ལ་སྐྱབས་སུ་
མཆི། །སྡིག་པ་ཐམས་ཅད་སོ་སོར་བཤགས། །ཞེས་པ་ལ་སོགས་པ་བརྗོད་པ་
གསལ་གདབ་གསུངས་སོ། །དེ་ནས་ཧེ་བཛྲ་མ་དྷ་ལ་མུ་ཞེས་བརྗོད་པས་ཚོགས་
སོག་པའི་རྟེན་དེ་རྣམ་པ་རང་བཞིན་གྱི་གནས་སུ་གཤེགས་སུ་གསོལ་བའམ་མི་
དམིགས་པར་བསྒོམ་མོ། །དེ་ལྟར་གུར་གྱི་ལེའུ་བཞི་པ་ནས། བླ་མ་ཅན་མཆོད་
ཅིང་། །བདུན་ པ་ ཡོངས་ སུ་ དག་ པ་ བྱ། །གུར་གྱི་ ལེའུ་བཅུ་ གཉིས་ པ་ ནས། །
བརྟུལ་ལྡན་བླ་མ་སངས་རྒྱས་མཆོད། །དཀོན་མཆོག་གསུམ་ལ་སྐྱབས་སུ་མཆི། །
བརྟག་པ་དང་པོའི་ལེའུ་གསུམ་པ་ནས། །རང་གི་སྙིང་ཁར་རེ་བསྒོམ་གྱི་ཚིག་བཞི་
དང༌། ནམ་མཁར་རྗེ་བཙུན་བལྟས་ནས་ནི། །རྒྱན་རྣམས་ཐམས་ཅད་འཛིན་པའི། །
ལྷ་མོ་བརྒྱད་པོ་རྣམས་ ཀྱིས་ མཆོད། །དཀར་མོ་རི་དགས་མཚན་མ་འཛིན། །
ཞེས་པ་ལ་སོགས་པ་དེ་ཚོས་བླ་མ་དག་པའི་ཆོ་ག་ཐལ་ལོ། །
དེ་ནས་ཚད་མེད་པ་བཞི་བསྒོམ་པ་ལ། དང་པོ་སེམས་ཅན་ཐམས་ཅད་
བདེ་བ་དང་ཕྲད་ན་ཅི་མ་རུང་སྙམ་པའི་བྱམས་པ་བསྒོམ། སེམས་ཅན་ཐམས་ཅད་
སྡུག་བསྔལ་དང་བྲལ་ན་ཅི་མ་རུང་སྙམ་པའི་སྙིང་རྗེ་ཞིག་བསྒོམ། །ཟག་པ་མེད་
པའི་བདེ་བ་དེ་རྒྱུན་བརྟན་ན་ཅི་མ་རུང་སྙམ་པའི་དགའ་བ་བསྒོམ། །དེ་ནས་དགྲ་
མེན་གཉིད་མེད་བཤེད་མེད་ཟིན་མེད་པའི་བཏང་སྙོམས་དང་རྣམ་པ་བཞི་བསྒོམ་
མོ། །དེ་ལྟར་བརྟག་པ་དང་པོའི་ལེའུ་གསུམ་པ་ནས། དང་པོ་བྱམས་པ་བསྒོམ་
236 - 493



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པར་བྱ། །གཉིས་པ་སྙིང་རྗེ་རྣམ་པར་བསྒོམ་ཞིང་
། །གསུམ་པ་དགའ་བ་བསྒོམ་པ་
དང་། །ཀུན་གྱི་མཐའ་ནས་བཏང་སྙོམས་སོ། །གུར་གྱི་ལེའུ་བཅུ་གཉིས་པ་ནས།
ཚངས་པའི་གནས་པ་བཞི་པོ་ལ། བྱ་བ་དེ་སེམས་ཀྱི་ངལ་བསོ་བྱའོ། །ཞེས་པས་
ཚད་མེད་བཞི་བསྒོམ་པ་ཐལ་ལོ།
།
དེ་ནས་སྟོང་པ་ཉིད་དུ་བསྒོམ་པ་ལས། འཇུག་པ་བྱང་ཆུབ་ཀྱི་སེམས་ནི།
རང་གི་ཐུགས་ཀའི་ཡི་གེ་ཧཱུཾ་ལས་འོད་ཟེར་སྤྲོས་ཕྱི་སྣོད་ཀྱི་འཇིག་རྟེན་ཐམས་ཅད་
འོད་དུ་བཞུ་ནང་བཅུད་ཀྱི་སེམས་ཅན་ལ་ཐིམ། སེམས་ཅན་འོད་དུ་ཞུ་རང་གི་
ལུས་ལ་ཐིམ་རང་གི་ལུས་ལས་ཞུ་མས་ཞུ་སྙིང་པད་མ་འདབ་མ་བརྒྱད་པ་ལ་ཐིམ།
དེ་ཧཱུྃ་གི་ཞབས་ཀྱུ་ལ། དེ་ཧ་ལ་ཧ་ཟླ་ཚེས་ལ་ཐིམ་དེ་ན་ད་ལ་ཐིམ། གནས་པ་བྱང་
ཆུབ་ཀྱི་སེམས་ནི། །སེམས་ཉིད་ན་ད་ལ་ན་ད་ཉིད་སེམས་ཉིད་ཀྱི་ངོ་བོར་གནས་
པ་ནི་ད་བྱ་བ་མར་མེའི་རྩེ་མོའི་རྣམ་པ་ལྟ་བུའོ། །བརྟན་པ་བྱང་ཆུབ་ཀྱི་སེམས་ནི་
བརྗོད་པ་བདག་རང་གིས་བརྗོད་ཀྱང་
། རང་སྒྲ་ན་ད་ལས་བྱུང་བར་བསམས་ལ།
གུར་ཀྱི་ལེའུ་བཅུ་གཉིས་པའི་ཨོ་ཤུ་ནྱ་ཏཱ་ཛྙཱ་ན་བཛྲ་ས་བྷ་བ་ཨཏྨ་ཀོཉཧཾ། ཞེས་
བརྗོད་པས་སྟོང་པ་ཉིད་དུ་བསྒོམ་སྟེ། གུར་ལེའུ་བཞི་པ་ནས། བྱང་ཆུབ་ཏུ་ནི་
སེམས་བསྐྱེད་དེ། གུར་གྱི་ལེའུ་བཅུ་གཉིས་པ་ནས། དཔའ་བོ་བདེན་རྫུན་རྣམ་
དཔྱད་པ། །བརྟག་པ་ཉེ་བར་བརྟག་མི་བྱ། ཨོཾ་ཤུ་ནྱ་ཏ་ཞེས་པ་དང་
། དང་པོའི་
ལེའུ་གསུམ་པ་ནས། ཡང་ནི་སྟོང་པའི་བྱང་ཆུབ་དེ་ཞེས་པ་སྟོང་པ་ཉིད་དུ་བསྒོམ་
པའོ། །
དེ་ནས་བསྲུང་པའི་འཁོར་ལོ་བསྒོམ་པ་ནི། དང་པོའི་ལེའུ་གསུམ་པ་ནས།
རེ་ བས་ ཉི་མ་བདུན་དུ་རྣམས་བསྒོམས་ནས། ཚིག་བཞི་དང་། གུར་ལེའུ་བཅུ་
236 494



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཉིས་
ས་པ་དང་། ཁྲོ་བོ་བཅུའི་བསྲུང་འཁོར་རོ། །འདིར་མདུན་དུ་རཾ་ལས་ཉི་མའི་
དཀྱིལ་འཁོར་བསྒོམ། དེའི་སྟེང་དུ་ཡི་གེ་ཧཱུྃ་སྔོན་པོ་ཞུ་བ་ལས། སྣ་ཚོགས་རྡོ་རྗེ་རྒྱ་
གྲམ་པ་ཞིག་བསྒོམ། དེའི་ལྟེ་བའི་དབུས་སུ་ཡི་གེ་ཧཱུྃ་སྔོན་པོ། དེ་ལ་རྡོ་རྗེ་རྒྱ་གྲམ་
བ་ནས་འབྲུ་ཙམ་པ་མང་པོ་འཕྲོས་པས་སྟེང་དུ་སོང་པ་ཐམས་ཅད་རྡོ་རྗེ་རྒྱ་གྲམ་
པའི་གུར། །འོག་ཏུ་སོང་བ་ཐམས་ཅད་པ་རྡོ་རྗེ་རྒྱ་གྲམ་པའི་ས་གཞི་བར་སྣང་དུ་
འཕྲོས་པ་ཐམས་ཅད་རྡོ་རྗེ་རྒྱ་གྲམ་པའི་ར་བ་དང་འདྲ་བ། གཞི་མོ་རྡོ་རྗེ་རྒྱ་གྲམ་
པ་དེ་འོད་ཟེར་དུ་ཞུ་བས་རྡོ་རྗེ་བརྐྱང་པའི་འོད་ཟེར་འཕྲོས་པས་རྡོ་རྗེ་བརྐྱང་བའི་
ཞལ་ཞལ་བྱས་པ་རུ་བསྒོམ། གཞི་མོའི་ཉི་མའི་དཀྱིལ་འཁོར་དེ་འོད་ཟེར་དུ་ཞུ་
བས་ཕྱི་རོལ་དུ་སོང་པས་མེ་རིར་གྱུར་པར་བསྒོམ་སྟེ། དེ་ལྟ་བུ་སྲུང་བ་རྒྱ་ཆེ་བ་
ཞིག་ བསྒོམ་མོ། །དང་པོའི་ལེའུ་གསུམ་པ་ནས་ རེ་བས་ ཉི་མ་མདུན་དུ་རྣམ་
བསྒོམས་ནས། །ཞེས་པའི་ཚིག་བཞི་དང༌
། གུར་ལེའུ་བཅུ་གཉིས་པ་ན་ཡང་ཡོད་
དེ། །བསྲུང་པའི་འཁོར་ལོ་བསྒོམ་པ་ཐལ་ལོ། །
ཆོས་ཀྱི་འབྱུང་གནས་བསྒོམ་པ་ནི། དང་པོའི་ལེའུ་བརྒྱད་པ་ནས། ནམ་
མཁའི་ཁམས་སུ་བྷ་ག་བསྒོམ། གུར་གྱི་ལེའུ་བཞི་པ་ནས། ཆོས་ཀྱི་འབྱུང་གནས་
རྣམ་པར་བསྒོམ། གུར་ལེའུ་བདུན་པ་ན་ཡང་ཡོད། གུར་ལེའུ་བཅུ་གཉིས་པ་ནས་
ནམ་མཁའ་དབྱིངས་ཀྱི་དབུས་གནས་པར། ཞེས་པ། ཆོས་འབྱུང་རྩི་བ་ཕྲ་བ་ཐུར་
དུ་ཟུག་པ་ཁ་གདེངས་ཆེ་བ་གྱེན་དུ་གདེངས་པ་ཁ་དོག་དཀར་པོ་ཕྱོགས་གང་ནས་
བལྟས་ཀྱང་ཟུར་གསུམ་ལོག་གེ་བ་ཞིག་བསྒོམ་པར་བྱའོ། །དེ་ཡང་ཕྱིས་རྩ་བ་ཕྲ་
བ་ཐབས་ཐུགས་རྗེ་ཆེན་པོས་འགྲོ་བ་སེམས་ཅན་གྱི་དོན་བྱེད་པའི་བརྡའོ། །ནང་
སྟོང་པས་ཆོས་ཉིད་སྟོང་པ་མཚོན། ཟུར་གསུམ་གྱིས་ཐབས་བདེ་བ་མཚོན། ཁ་
236.-495



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གདེངས་ཆེ་བས་ཆོས་ཉིད་རྒྱ་ཆེ་བའི་བརྡ་སྟེ། ཆོས་འབྱུང་བསྒོམ་པ་ཐལ་ལོ། །
འབྱུང་བ་རིམ་རྩེགས་བསྒོམ་པ་ལ། གུར་གྱི་ལེའུ་བཅུ་གཉིས་པ་ནས་སྲིད་
པ་ལུགས་འབྱུང་ཟེར། ཕྱི་སྣོད་གྱི་ལོ་ཀ་ཇི་ལྟར་ཆགས་པའི་ལུགས་དང་བསྟུན།
རྩ་རྒྱུད་དང་པོའི་ལེའུ་བརྒྱད་པ་ནས་སྲིད་པ་ལུགས་བཟློག་བྱ་བ་ཇི་ལྟར་ཕྱི་རོལ་
དེ་བཞིན་ནང་ལུས་ལ་སྦྱར་ཏེ། དང་པོ་ས་གཞིའི་དཀྱིལ་འཁོར་སེར་པོ་གྲུ་བཞི་པ།
དེའི་སྟེང་དུ་ཆུའི་དཀྱིལ་འཁོར་ཟླུམ་པོ་དཀར་པོ། དེའི་སྟེང་དུ་མེའི་དཀྱིལ་འཁོར་
དམར་པོ་གྲུ་གསུམ་པ། དེའི་སྟེང་དུ་རླུང་གི་དཀྱིལ་འཁོར་ཟླ་གམ་དུད་ཀ་ཐ་མ་བ་
དན་གྱིས་མཚན་པ། དེའི་སྟེང་དུ་ཧཱུཾ་ལས་འཁོར་ལོ་རྩིབས་སུམ་ཅུ་སོ་གཉིས།
དེའི་དབུས་སུ་སྟོང་ཉིད་དུ་བསྒོམ་པའི་ནཱ་ད་ཆ་གཅིག་བཞག་ཆ་གཅིག་འཁོར་
ལོའི་དབུས་སུ་ཞུགས་པ་ལས་འབྱུང་བ་བཞི་འཁོར་ལོ་དང་ལྔ་ནཱ་ད་དང་དྲུག་
དཀྲུག་གིས་འདྲེས་པ་ལས་གཞལ་ཡས་ཁང་བསྒོམ་པ་ནི། དང་པོའི་ལེའུ་བརྒྱད་
པ་ནས་འཁོར་ལོ་སྔོན་དང་ཅི་རིགས་པར་ཞེས་པ་ལ་སོགས་པས་བཤད། འདིར་
གཞལ་ཡས་ཁང་གི་རྣམ་པ་དེ་བཤད་པས་དཀྱིལ་འཁོར་ཡང་དག་རབ་ཏུ་དབྱེ། །
ཞེས་པ་གོང་དུ་བཤད། འཁོར་ལོ་ཇི་ལྟར་སྔར་གསུངས་པ་ནི་རྡོ་རྗེ་ར་བ་དང་དུར་
ཁྲོད་ཆེན་པོ་རྣམ་པ་བརྒྱད་པོའི་ལེའུ་གསུམ་པར་འབྱུང་བ་ལྟར། དཀྱིལ་འཁོར་གྱི་
རྣམ་པ་དང་ཆོས་འབྱུང་དང་འབྱུང་པ་རིམ་བརྩེགས་དང་པོའི་ལེའུ་བརྒྱད་པ་ལྟར་
ཤེས་པར་བྱའོ། །
རྒྱན་ཅི་ཞེ་ན། དོ་ཤལ་དོ་ཤལ་ཕྱེད་པས་བརྒྱན། །དྲ་བ་དྲ་བ་ཕྱེད་པས་
བརྒྱན་པའོ། །མཚམས་བཞི་པ་ལ་མི་མཉམ་པ་དང་ཉམས་པ་མེད་པའི་རྟགས་སུ་
གྲུ་བཞི། རྣམ་ཐར་བཞི་དང་ལྡན་པའི་རྟག་ཏུ་སྒོ་བཞིའོ། །རྡོ་རྗེ་སྲས་བུས་ཡང་
236 ---496



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དག་བརྒྱན། བདེ་སྟོང་གི་ཐིག་དང་ལྡན་པའོ། །དེར་གདན་བསྒོམ་པ་ལ་དབུས་སུ་
ཚངས་པ་སེར་པོ་ཞལ་གསུམ་ཕྱག་གཉིས་པ། དབང་པོ་དཀར་པོ་ཉེ་དབང་ནག་
པོ་དྲག་པོ་སྔོན་པོ་དེ་བཞི་གཙོ་བོ་ལའོ། །པད་མ་བརྒྱད་ལ་ཤར་དུ་ཚངས་པ་ལྷོར་
དབང་པོ་ནུབ་ཏུ་ཉེ་བའི་དབང་པོ་བྱང་དུ་དྲག་པོ་སྟེ་ཕྱོགས་བཞིའོ། །
མཚམས་བཞིར་གཤིན་རྗེ་དང་ནག་པོ་བྱང་ཤར་དུ་ནོར་གྱི་བདག་སེར་པོ་
ཤར་ལྷོར་བདེན་བྲལ་སྲིན་པོ་སྔོ་ནག་ལྷོ་ནུབ་ཐབས་བཟང་རིས་ལྗང་ཁུ་ནུབ་བྱང་
མཚམས་ཀྱི་པད་མ་ལ་དེ་རྣམས་ཀྱི་བོག་གཡོན་དུ་བསྟན་པ་གན་འགྱེལ་དུ་འདུག་
པ་ཀུན་གཞི་དང་ལྡན་པར་བསྒོམ། བདག་མེད་ལ་ལྷ་མོ་བཅོ་ལྔ་དང་
། ཧེ་རུ་ཀ་
ཕྱག་གཉིས་པ་བཞི་པ་དྲུག་པའི་གདན་ནི་རོ་བསྒོམ་པ་ལས། གཞན་མ་འདི་ཀུན་
གཞི་དང་ལྡན་པར་བསྒོམ་གསུངས་སོ། །དེ་ལྟར་གཞལ་ཡས་ཁང་གདན་དང་
བཅས་པ་བསྒོམས་ན་གུར་གྱི་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་ཨ་ནི་ལ་ཏ་བཛྲ་
ས་བྷ་བ་ཨཏྨ་ཀོཉཧཾ། ཞེས་པས་རྒྱས་གདབ་པོ། དེའི་དབུས་སུ་མངོན་པར་བྱང་
ཆུབ་པ་རྣམ་པ་ལྔས་རྒྱུའི་ཧེ་རུ་ཀ་ཡབ་ཡུམ་བསྐྱེད་པ་ལ། ཁྱོད་དང་ཡུམ་བདག་
མེད་མ་ཁྱོད་དང་
། ལྷན་ཅིག་ནི་ལྷན་ཅིག་ཏུ་གནས་པའི་ཧེ་རུ་ཀ་ཡབ་ཡུམ་མོ། །
བཞིན་བཟང་མ་ཡུམ་དེ་སྐུ་མདོག་ཤིན་ཏུ་གནག་པར་གཞུག །དེའི་དབུས་སུ་
གཞལ་ཡས་ཁང་དེའི་དབུས་སུའོ། །དབུས་སུ་ཡོད་པད་མ་འདབ་བརྒྱད་དབུས་ཀྱི་
ལྟེ་བ་ནས་ཧེ་བཛྲ་བྱང་ཆུབ་པ་ལྔས་བསྐྱེད་པ་ཡོད་དོ། །
དེ་ཇི་ལྟར་བསྒོམ་ན་བདུད་བཞིའི་སྟེང་དུ་ཨ་ལི་གཡས་བསྐོར་ཞིག་དང་
གཡོན་བསྐོར་ཞིག་ལས་ཟླ་བའི་དཀྱིལ་འཁོར་ལ་མངོན་བྱང་དང་པོ་ཡེ་ཤེས་མེ་
ལོང་ལྟ་བུ། དེའི་སྟེང་དུ་ཀ་ལི་གཡས་སྐོར་དང་གཡོན་སྐོར་ཞིག་ལས་ཉི་མའི་
236 --497



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
དཀྱིལ་འཁོར་མངོན་བྱང་གཉིས་པ་ཡེ་ཤེས་ན་མཉམ་པ་ཉིད་དེ་གཉིས་བར་དུ་
བར་ས་བོན་ཨ་ཧཱུྃ་དེ་ལས་འོད་འཕྲོས་འདུས་ནས་ཞུ་བ་ལས། རྡོ་རྗེ་ཧཱུྃ་གིས་མཚན་
པ་དང་གྲི་གུག་ཨོཾ་གྱིས་མཚན་པ་མངོན་བྱང་གསུམ་པ་ཡེ་ཤེས་ན་སོ་སོར་རྟོག་པ།
དེ་ལས་འོད་འཕྲོས་འདུས་པས་ཉི་མ་ཟླ་བ་གཉིས་ས་བོན་ཕྱག་མཚན་གཉིས་ཏེ་
བཞི་དཀྲུག་གིས་འདྲེས་པ་མངོན་བྱང་བཞི་པ་ཡེ་ཤེས་ན་བྱ་བ་གྲུབ་པ། དེ་ལས
དཔལ་དགྱེས་པ་རྡོ་རྗེ་ཞལ་བརྒྱད་ཞབས་བཞི་ཕྱག་བཅུ་དྲུག་པའི་སྐུ་མཚན་བཟང་
པོ་སོ་གཉིས་དང་
། དཔེ་བྱད་བརྒྱད་ཅུས་བརྒྱན་པའི་སྐུ་དེ་མངོན་བྱང་ལྔ་པ་ཡེ་
ཤེས་ན་ཆོས་དབྱིངས་ཡེ་ཤེས་སོ། །
ལྷའི་རྣམ་པ་བཞེངས་ལུགས་ཇི་ལྟར་ན། ཞལ་བརྒྱད་པ་ནི་བྱང་ཆུབ་པ་
ལྔས་བསྐྱེད་པའི་ཧེ་རུ་ཀ་སྟེ་དེ་རྣམས་པར་ཐར་པ་བརྒྱད་ཀྱི་རྟགས་སུ་ཞལ་བརྒྱད་
པ། ཞབས་བཞི་པ་བསྡུ་བའི་དངོས་པ་བཞིའི་རྟགས་སུ་ཞབས་བཞི་པ། ཕྱག་ན་
བཅུ་དྲུག་དག་གིས་བརྒྱན་ན་སྟོང་པ་ཉིད་བཅུ་དྲུག་གི་རྟགས་སུ་ཕྱག་བཅུ་དྲུག་
གིས་བརྒྱན་པ། བདུད་བཞི་པ་ལ་རབ་གནོན་བདུད་བཞི་པོ་འདི་ལ་ལས་སྙིང་ག་
མནན་པ་བྱ་སྟེ་མིན། བདུད་བཞི་པོ་དེ་གན་རྐྱལ་དུ་འགྱེལ་བའི་སྙིང་གར་ཞབས་
ཀྱིས་ཆིར་ཆིར་ནོན་པ་ཡིན་གསུངས། འཇིགས་པ་ཡང་ནི་འཇིགས་ པའོ་ནི་ཧེ་
བཛྲའི་ཞབས་ཀྱིས་བདུད་བཞི་པོ་དེ་ཤིན་ཏུ་འཇིགས་པ་ཡིན་པ་ལ། དེ་འཇིགས་
པར་བྱེད་པའམ། ཡང་ན་ཧེ་བཛྲ་དེ་ཁྲོ་བོའི་སྐུར་འདུག་པས། མགོ་བོའི་འཕྲེང་
བའི་དོ་ཤལ་ནི་མི་མགོ་ལྔ་བཅུ་ཐམས་པས་སྐུ་ལ་དོ་ཤལ་ བྱས་པ། ཉི་མར་
བཞུགས་གདན་ཉི་མའི་དཀྱིལ་འཁོར་གྱི་སྟེང་ན་རོལ་མོར་བཅས། ཞབས་བཞི་པོ་
དེ་འཕེན་སྡུད་དང་བཅས་པའོ། ཁ་དོག་ནག་པོ་བཅོམ་ལྡན་འདས་ཀྱི་སྐུ་མདོག་
236 -498



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནག་པོ་འཇིགས་པ་ཁྲོ་བོའི་སྐུའོ། །སྣ་ཚོགས་རྡོ་རྗེ་ནི་སྣ་ཚོགས་རྡོ་རྗེ་རྒྱ་གྲམ་པས་
སྤྱི་བོར་དབུ་བརྒྱན་པའོ། །ཉིད་ཀྱི་ཞལ་ནས་ཧཱུྃ། སྤྲོས་ཞིང་ནི་ཧེ་བཛྲ་དེའི་ཞལ་
བརྒྱད་ཀ་ནས་ཧཱུྃ་ཞེས་རྒྱུན་མ་ཆད་པར་སྒྲོགས་པ། ཐལ་བས་ལུས་ལ་བྱུགས་པ
ད་པ་ཧེ་
བཛྲ་དེ་ལ་ཤེས་རབ་སྟོང་ཉིད་ཀྱི་རྒྱ་དང་མ་བྲལ་བའི་རྟགས་སུ་སྐུ་ལུས་ཐལ་ཆེན་
གྱིས་བྱུགས་པ། བདག་མེད་ལྷན་ཅིག་མཉམ་སྦྱོར་ནི་ཡུམ་བདག་མེད་མ་དང་ལྷན་
ཅིག་ཞལ་སྦྱར་བ། དགའ་བ་གཉིས་གཉིས་སྙོམས་འཇུག་པ་ནི་ཡུམ་བདག་མེད་
མ་ལ་ཡང་ཀུན་རྫོབ་བྱང་སེམས་དང་དོན་དམ་བྱང་སེམས་གཉིས་དེ་བཞིན་དུ་
ཡབ་ལ་ཡང་ཀུན་རྫོབ་བྱང་སེམས་དང་དོན་དམ་བྱང་སེམས་གཉིས་ཡོད་པས། རྒྱ་
རླབས་མེད་པའི་བདེ་བ་གཟུང་འཛིན་ལ་སོགས་པ་རྣམ་རྟོག་གི་རྦ་རླབས་མེད་
པའི་ལྷན་ཅིག་སྐྱེས་པའི་རྟོགས་པ་དང་ལྡན་པ། རློམ་སེམས་མེད་པའི་རང་བཞིན་
ཅན་ལྷན་ཅིག་སྐྱེས་པའི་ཉམས་མྱོང་དེ་རྣམ་རྟོག་གི་ཆོས་སུ་མ་སོང་བའོ། །
འོ་ན་ཞལ་ཇི་ལྟ་བུ་ན་རྩ་བའི་ཞལ་དེ་ནག་རྩ་བའི་ཞལ་དེ་ཤིན་ཏུ་ནག་པར་
འདུག་པ། གཡས་པ་ལ་ནི་ཀུན་ད་དང་ནི་གཡས་པའི་ཞལ་ཀུན་ད་ལྟ་བུ་དཀར་
པོར་འདུག་པ། གཡོན་པ་དམར་ཞལ་གཡོན་པ་དེ་དམར་པོ། སྤྱི་བོའི་ཞལ་ནི་སྟེང་
ཞལ་དེ་དུད་ཀའི་ཚུལ་དུ་ཡོད་པ། ཞལ་རེ་རེ་ལ་སྤྱན་གསུམ་གསུམ་རྩ་བཞི་ཡོད་
པའོ། །ལྷག་མའི་ཞལ་ནི་བུང་བ་བཞིན་ནི་བུང་བའི་འཕོངས་བཞིན་གནག་ལྡེང་
ལྡེང་པར་འདུག་པའོ། །ཞལ་འདི་ལ་ཇོ་བོ་ཁ་ཅིག་གི་འདོད་པས་སྟེང་ཞལ་བྱ་བ་
གཡས་ནས་ཡར་སུམ་རྩེག་གཡོན་ན་ཡར་སུམ་རྩེག་དྲུག་སྟེང་ཞལ་གཅིག་རྩ་ཞལ་
དང་བརྒྱད་དེ་ལྟར་འདོད་པ་མང་
། ཡང་ལུགས་གཅིག་གིས་གཡས་ན་ཞལ་གསུམ་
གཡོན་ན་ཞལ་གསུམ་རྩ་ཞལ་དང་བདུན་སྟེང་ཡ་གི་བཅད་ཞལ་བྱ་བ་ཞལ་ཡར་
236 - 499



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྟན་དབུ་མར་བསྟན་པར་འདོད་པའི་ལུགས་གཅིག་གདའ། དེ་ཤིན་ཏུ་བཀྲ་
ཤིས་གསུངས། ཁ་ཅིག་འཁོར་ཞལ་དུ་འདོད་པ་དང་གསུམ། འོ་སྐོལ་ཇོ་བོ་ནཱ་རོ་
པ་མེ་ཏྲི་པཎྜི་ཏ་ཞི་བ་བཟང་པོ་ཐར་པ་ལམ་སྟོན་བྱ་བ་དང་བླ་མའི་ལྷོ་པའི་བླ་མ་དེ་
གསུམ་ཀ་མཐུན་པར་གཡས་ན་ཕར་གསེར་ཞལ་གསུམ་གཡོན་ན་ཕར་གཅེར་
ཞལ་གསུམ་སྤྱི་བོ་ན་སྟེང་ཞལ་དུད་ཀ་རྩ་བ་དང་བརྒྱད་གསེར་ཞལ་དེ་ལྟར་ཧེ་
བཛྲའི་སྐུར་བཞེངས་སོ། །
དེ་ནས་རྡོ་རྗེ་དང་པད་མ་བྱིན་གྱིས་བརླབ་པ་ལ། འདོད་ཆགས་ཆེན་པོ་
ཞེས་པ་སྟེ། དང་པོ་གུར་གྱི་ལེའུ་བཅུ་བཞི་པ་བཞིན་ཡུམ་གྱི་འདོམས་སྟོང་པར་
བསྒོམས། ཡི་གེ་ཧཱུྃ་ལས་པད་མ་ཨ་ལས་པད་མའི་སྟེ་ཟེ་འབྲུ་ཕཊ་ཀྱིས་བུག་པ་
བཀག་ལ་བྱིན་གྱིས་བརླབ། སྔགས་བརྟག་པ་ཕྱི་མའི་ལེའུ་བཅུ་གཉིས་པ་ནས་
འབྱུང་བ་བཞིན་དུ་ཨོ་པད་མ་སུ་ཁས་བྱིན་གྱིས་བརླབས། ཡང་ཡབ་ཀྱི་འདོམས་
སྟོང་པ་ཉིད་དུ་བསྒོམས་ཡི་གེ་ཧཱུཾ་ལས་རྡོ་རྗེ་རྩེ་ལྔ་པ་ཨོཾ་གྱིས་རྡོ་རྗེ་ནོར་བུ་ཕཊ་
ཀྱིས་བུག་པ་བཀག་ཏིང་ངེ་འཛིན་གུར་ལེའུ་བཅུ་བཞི་པ། སྔགས་བརྟག་པ་འོག་
མའི་ལེའུ་བཅུ་གཉིས་པའི་ཨོཾ་བཛྲ་མ་ཧ་དེ་ཤེས་བྱིན་གྱིས་བརླབས་པའོ། །འདོད་
ཆགས་ཆེན་པོ་ནི་ཞེན་པ་མེད་པའི་འདོད་ཆགས་སོ། །རྗེས་ཆགས་ནི་སྙོམས་པར་
ཞུགས་པ་བྱེད་པའོ། །ལྷན་ཅིག་སྐྱེས་དགའི་རང་བཞིན་ལས་ནི་སྙོམས་འཇུག་
བྱས་པས་རང་ལ་ལྷན་ཅིག་སྐྱེས་པའི་ཉམས་མྱོང་སྐྱེས་པའོ། །དེ་མ་ཀི་ན་གྲོང་
ཁྱེར་ཉམས་དགར་ནི་གཞལ་ཡས་ཁང་དུ་བདུད་བཞིའི་གནན་སྟེང་དུ། ཁྱོད་དང་
ང་ནི་ཁྱོད་བདག་མེད་མ་དང་ཧེ་རུ་པ་གཉིས། དགའ་བ་ཤིན་ཏུ་རོལ་པ་ལས་ཞེས་
པ་ནི་སྙོམས་འཇུག་བྱས་པ་སྦྱོར་མཚམས་ནས་སིད་སིད་ཞེས་བྱ་བའི་འོད་ཟེར་
236-500



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གྱིས་སྒྲ་བྱུང་པ་སངས་རྒྱས་ཐམས་ཅད་ཀྱི་ཐུགས་གཉིས་སུ་མེད་པའི་བཅུད་འོད་
ཟེར་གྱིས་ཚུར་བསྡུས་ཡབ་ཀྱི་ཞལ་དུ་ཞུགས་རྩ་ཨ་བ་དྷུ་ཏིའི་ནང་ན་མར་སོང་རྡོ་
རྗེ་ནོར་བུ་ནས་ཡུམ་གྱི་པད་མར་བབ་ནས་ས་བོན་བརྒྱད་དུ་གྱུར་པ་ནི་གྷི་ཙོ་ཧཱུཾ་ཧཱུཾ་
པཾ་ཤོ་ཙོ་དེ་ནི་ཡུམ་གྱི་པད་མར་རོ། །འདིའི་ས་བོན་བྱུང་བ་དང་ནི་ཡུམ་གྱི་པད་
མའི་ས་བོན་བརྒྱད་ལས་ཌ་ཀི་མ་བརྒྱད་བསྐྱེད་དེ། ས་བོན་བརྒྱད་དུ་གྱུར་པ་དང་
ཨོཾ་སརྦ་ཏ་ཐཱ་ག་ཏ་ཨ་ནུ་ར་ག་ཏ་བཛྲ་སྭ་བྷ་བ་ཨཏྨ་ཀོཉཧཾ་ཞེས་རྒྱས་གདབ་བོ། །
དེ་ནས་འཁོར་ཀྱི་ལྷ་མོ་བརྒྱད་བསྐྱེད་པ་ནི། མཚོ་སྐྱེས་བྱང་ཆུབ་པ་ལྔས་
བསྐྱེད། མི་ཐུབ་ཟླ་བ་ཆོ་ག་གསུམ་གྱིས་བསྐྱེད། བླ་མ་ནཱ་རོ་པ་རྐང་ཐོན་དུ་བསྐྱེད་
པ་ནི། གུར་ལེའུ་བཞི་པ་ནས་མཁའ་འགྲོ་མའི་འཁོར་ལོ་སྤྲོ། གུར་ལེའུ་བདུན་པ
ནས་དེ་བཞིན་དཀྱིལ་འཁོར་རྣམ་བཀོད་ལ། འདི་ནས་ དཀར་མོ་ དབང་པོའི་
ཕྱོགས་ཕྱུང་ནས། ཞེས་པས་མཁའ་འགྲོ་མ་བརྒྱད་གདོན་པ་ནི། ཡུམ་གྱིས་པད་མ་
ན་གྷོ་ནག་མོ་ཞིག་རྫུར་གྱིས་བྱུང་བ་ཙམ་གྱིས་གྷོ་རི་མ་སྐུ་མདོག་ནག་མོ་ཕྱག་
གཡས་ན་གྲི་གུག་གཡོན་ན་རོ་ཧི་ཏའི་ཉ་བསྣམས་ པ་ཞིག་ རང་གི་མདུན་དུ་
བསྒོམ། དེ་བཞིན་ཨོ་ཙོ་རི་ཙམ་སྭཱ་ཧཱ་གཡས་སུ། ཨོ་བྷེ་ཏ་ལི་ཐཾ་སྭཱ་ཧྭ་རྒྱབ་ངོས་
སུ། ཨོ་གྷས་མ་རི་ཧཱུཾ་སྭཱ་ཧཱ་གཡོན་དུའོ། །
མཚམས་བཞིར་ཨོཾ་པུ་ཀ་སི་པཾ་སྭཱ་ཧཱ་བྱང་ཤར་མཚམས་སུ། ཨོཾ་ཤ་བ་རི་
ཤཾ་སྭཱ་ཧཱ་ཤར་ལྷོར། ༀ་ཙན་དྷ་ལི་ཙི་སྭཱ་ཧཱ་ལྷོ་ནུབ་ཏུ། ཨོ་རྣོམ་བི་ནི་ཧཱུཾ་སྭཱ་ཧཱ་ནུབ་
བྱང་མཚམས་ ཀྱི་པད་མ་ལ་གདོན་ནོ། །དཀར་མོ་ཞེས་པ་ལྷ་མོའི་མིང་ཡིན།
དབང་པོའི་ཕྱོགས་ནི་ཤར་ཕྱོགས་ཡིན། ཤར་གྱི་སྒོ་རུ་ཡང་དག་གནས། ཤར་གྱི་
སྒོར་བཀོད་པ་མིན་ཤར་གྱི་སྒོ་དང་ཉེ་བའི་པད་མའི་འདབ་མ་ལ་ལྷ་མོ་གྷོ་རི་མ་
236-501



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བསྒོམ། དེ་བཞིན་བསྲུབ་དང་བསྲུབ་པའི་སྦྱོར་བ་ལས་ནི་ཡབ་ཡུམ་གཉིས་སྙོམས་
འཇུག་བྱས་པ་ལས། ཆོམ་རྐུན་མ་ལྷ་མོའི་མིང་ཡིན། ཕྱུང་ནས་ལྷོའི་སྒོ་ལྷོའི་སྒོ་
དང་ཉེ་བའི་ལྷོའི་པད་མ་ལ། དེ་བཞིན་དུ་ཐམས་ཅད་ལ་སྦྱོར་ཅིག །དྲག་མོའི་དང་
འཇིགས་པའི་གཟུགས་དང་ཁྲོ་མོར་སྐུ་འདུག་པས་དེ་བཞིན་དུ་འཁོར་གྱི་ལྷ་མོ་
བརྒྱད་གདོན་པར་གསུངས་སོ། །དེ་ཡན་ཆོད་དུ་བླ་མ་དག་པའི་ཆོ་ག་བྱ་བ་དང་
གཅིག །ཚད་མེད་པ་བཞི་ སྒོམ་པ་དང་གཉིས། སྟོང་པ་ཉིད་དུ་བསྒོམ་པ་དང་
གསུམ། བསྲུང་པའི་འཁོར་ལོ་བསྒོམ་པ་དང་བཞི། ཆོས་འབྱུང་བསྒོམ་པ་དང་ལྔ།
འབྱུང་བ་རིམས་རྩེགས་སྒོམ་པ་དང་དྲུག །གཞལ་ཡས་ཁང་བསྒོམ་པ་དང་བདུན།
མངོན་པར་བྱང་ཆུབ་པ་ལྔས་རྒྱུའི་རྡོ་རྗེ་འཆང་ཡབ་ཡུམ་བསྐྱེད་པ་བརྒྱད། རྡོ་རྗེ་
དང་པད་མ་བྱིན་གྱིས་བརླབས་ནས་སྙོམས་འཇུག་བྱ་བ་དང་དགུ། འཁོར་གྱི་ལྷ་
མོ་རྣམ་པ་བརྒྱད་བསྐྱེད་པ་དང་བཅུ་པོ་དེས་ནི་རྒྱུའི་ཧེ་རུ་ཀ་བསྐྱེད་པའི་ཆོས་བཅུ་
རྫོགས་སོ།། །།
ད་ནི་འབྲས་བུའི་ཧེ་རུ་ཀ་བསྐྱེད་པའི་ཆོས་བཅུ་ལས། དང་པོ་དྲི་ཟ་ཉེ་བར་
ཞུགས་པ། ལྷ་མོ་བཞིས་མྱ་ངན་གླུས་བསྐུལ་བ། ཆོ་ག་གསུམ་གྱིས་འབྲས་བུའི་ཧེ་
རུ་ཀ་བཞེངས་པ། སྐྱེ་མཆེད་དྲུག་དང་སྐུ་གསུང་ཐུགས་བྱིན་གྱིས་བརླབས་པ།
ཤེས་སེམས་དཔའ་སྤྱན་དྲངས་ནས་གཉིས་སུ་མེད་པ། དབང་བསྐུར་བ། མཆོད་
པ། བསྟོད་པ། བདུད་རྩི་མྱང་པ། བསྐྱེད་པའི་རིམ་པའི་ཏིང་ངེ་འཛིན་བསྒོམ་པའོ། །
དེ་ལས་དང་པོ་དྲི་ཟ་ཉེ་བར་ཞུགས་པ་ནི། ནམ་མཁའི་ན་ད་ཆ་གཅིག་པོ་དེ་ཐོགས་
ཆགས་མེད་པར་རྒྱང་གིས་བྱུང་ནས་ཡབ་ཀྱི་ཞལ་དུ་ཞུགས་རྩ་ཨ་བ་དྷུ་ཏི་ན་མར་
སོང་། རྡོ་རྗེ་ནོར་བུར་བྱུང་ཡུམ་གྱི་པད་མར་ཕབ་བས་ཡུམ་བདེ་བ་བསྐྱེད་ནས་
ཡེ་
236-502



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བདེ་བའི་ངོ་བོར་ཞུ། ཡུམ་ཞུ་ནས་ཡབ་ཀྱང་། བདེ་བའི་ངོ་བོར་ཞུ་སྟེ། ཡབ་ཡུམ་
གཉིས་ཀ་འོད་ཕུང་དུ་སྟེམ་གྱིས་ཞུ་བ་ལས། གུར་གྱི་ལེའུ་བཞི་པ་ནས། དྲི་ཟ་རབ་
ཏུ་ཞུགས་པ་ནི། །ལྷུང་སྟེ་རྡོ་ རྗེས་དྲན་ནས་ཟེར། འདིར་དེ་ནས་ལྷ་མོ་བརྒྱད་
བསྐྱེད་པའི། །རྡོ་རྗེ་ཆགས་ཆེན་ལས་ཞེས་པ་མེད་པའི་ཆགས་པའོ། །རིག་མར་
བཅས་པ་ཁུ་བར་འགྱུར། །གཙོ་བོ་ཡབ་ཡུམ་ཞུ་ནས་རྡུལ་ཆུའི་རྣམ་པ་ལྟ་བུར་
གནས་པ་ལ་མཛོད།
དེ་ནས་གླུས་བསྐུལ་བ་ནི། གུར་གྱི་ལེའུ་བཞི་པ་ནས། བསྐུལ་ནས་འཁོར་
ལོའི་ འདྲེན་ པ་ནི་ ཟེར། གུར་ ལེའུ་བརྒྱད་པའི་འོག་ཐོད་ནས་གླུས་བསྐུལ་བ་
བཤད། འདིར་དེ་ནས་དྲི་ཟ་ཞུགས་པའི། ལྷ་མོ་རྣམས་ཀྱིས་བསྐུལ་ཆེན་པོ་བཞི་
ལ་བསྐྱེད་པའི་སྦྱོང་བྱེད་དུ་མཚམས་ཀྱི་ལྷ་མོ་པུ་ཀ་སི་ལ་སོགས་པ་དབང་བསྐུལ་
ལོ། །འོ་ན་བསྐུལ་བ་དེ་ཅིས་བསྐུལ་ཞེ་ན་སྣ་ཚོགས་གླུའི་མཆོད་པ་རྡོ་རྗེའི་གླུས་
བསྐུལ་ལོ་འདི་ཆེན་པོ་བཞི་ལས་བསྐྱེད་པའི་སྦྱོང་བྱེད་དུ་བྱུང་བའོ། །
ཅི་སྐད་དུ་བསྐུལ་ན། དང་པོ་པུ་ཀ་སིས་བསྐུལ་བ་ནི། རྗེ་བཙུན་ཞེས་ཧེ་
བཛྲ་ལ་བོད་པའི་ཚིག་ཡིན། སྙིང་རྗེའི་ཡིད་བཞེངས་ཤིག་ནི་ཁྱོད་སྙིང་རྗེ་ཆེན་
པོའི་ཡིད་ཀྱིས་བཞེངས་ཤིག །བཞེངས་པ་དེ་གང་ལས་བཞེངས་ནས། སྟོང་པའི་
རང་བཞིན་ཉིད་ཡོངས་ལ་ནི་ཁྱོད་སྟོང་པ་ཉིད་ཀྱི་ཏིང་ངེ་འཛིན་ཡོངས་ལ། དགོས་
པ་ཅིའི་དོན་དུ་བཞེངས་ནས། པུ་ཀ་སི་ནི་བདག་ལ་སྐྱོབས། །བདག་ལྷ་མོ་པུ་ཀ་
སི་ལ་སྐྱབས་པའི་དོན་དུ་བཞེངས་ཤིག །པུ་ཀ་སི་ལ་ཅི་བྱེད་ནའམ། གང་ལས་
སྐྱོབས་ན། བདག་ལ་བདེ་ཆེན་སྦྱོར་བཞེད་མཛོད། །བདག་ལྷ་མོ་པུ་ཀ་སིའི་རྒྱུད་
ལ་ཁྱོད་ཀྱི་ཟག་པ་མེད་པའི་བདེ་བ་ཆེན་པོ་དེ་སྦྱོར་ཞའོ། །ཤ་བ་རི་ནི་ཁྱོད་མེད་ན་
236-503



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཧེ་བཛྲ་ཁྱོད་མེད་ཅིང་མ་བཞེངས་ན། བདག་འགུམ་པས་བདག་ལྷ་མོ་རི་ཁྲོད་མ་
འགུམ་པ་ལ་ཐུག་པས། ཀྱེའི་རྡོ་ རྗེ་ཁྱོད་བཞེངས་ དཔལ་ དགྱེས་པ་རྡོ་རྗེ་ཁྱོད་
བཞེངས་ཤིག །གང་ལས་བཞེངས་ན། སྟོང་པའི་རང་བཞིན་ཉིད་སྤོངས་ལ་ཁྱོད་
སྟོང་པ་ཉིད་ཀྱི་རང་བཞིན་ནམ་ཏིང་ངེ་འཛིན་དེ་སྤོངས་ལ་རི་ཁྲོད་མ་འབྲས་བུ་
གྲུབ་པར་མཛོད། དགོས་པ་རི་ཁྲོད་མའི་འབྲས་བུ་དེ་གྲུབ་པའི་ཆེད་དུ་བཞེངས་
ཤིག །
ཙན་དྷ་ལིས་བསྐུལ་བ་ནི། དགའ་གཙོ་ཞེས་བཅོམ་ལྡན་འདས་ཧེ་བཛྲ་ལ་
བོས་ནས། འཇིག་རྟེན་མགྲོན་གཉེར་བ། ཧེ་བཛྲ་ཁྱོད་དང་པོ་སྨོན་པའི་སེམས་
བསྐྱེད་པའི་དུས་སུ་བདག་བླ་ན་མེད་པ་ཡང་དག་པར་རྫོགས་པར་སངས་རྒྱས་
པར་བྱས་ལ། ཁམས་གསུམ་གྱི་སེམས་ཅན་ཐམས་ཅད་འཁོར་བའི་རྒྱ་མཚོ་ཆེན་
ལས་བསྒྲལ་བར་བྱའོ་ཞེས་ཁས་བླངས་དམ་བཅས་ལོ་གའི་སེམས་ཅན་ཐམས་
ཅད་མགྲོན་དུ་གཉེར་ནས། ད་ཁྱོད་སྟོང་པ་ཉིད་ལ་བཞུགས་སམ་ཅི་ཁྱོད་རང་བླ་
ན་མེད་པ་ཡང་དག་པར་རྫོགས་པར་སངས་རྒྱས་པ་བྱས་ནས་ལོ་ཀའི་སེམས་ཅན་
རྣམས་བཞག་ནས་ཅི་བྱེད། ཁྱོད་མེད་ན་ནི་དཔལ་ཧེ་བཛྲ་ཁྱོད་མེད་པར་སོང་ན་
ཕྱོགས་ནི་མི་འཚལ་བས། བདག་གིས་འདོད་ཆགས་ཅན་གྱི་དོན་བྱ་བ་ཞེ་སྡང་
ཅན་གྱི་དོན་བྱ་བ་ལ་སོགས་པའི་ཕྱོགས་སམ་རིམ་པ་དེ་མི་འཚལ་བས། རྡོལ་པ་
མོ་བདག་ཞུ་བ་བགྱིད་ནི་བདག་ལྷ་མོ་རྡོལ་པ་མོ་ཁྱོད་ལ་ཞུ་བ་བགྱིས་པས་
བཞེངས་ཤིག །
ཌོམ་བྷི་ནིས་གླུས་བསྐུལ་བ་ནི། འོ་ན་བཞེངས་པའི་ནུས་པ་འདུག་གམ་ཞེ་
ན། བདག་གིས་ཁྱོད་ཀྱི་ཐུགས་འཚལ་ཞེས་པ་ཁྱོད་ཀྱིས་འདོད་ཆགས་ཅན་གྱི་
236-504



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དོན་བྱ་བ་ལ་སོགས་པའི་སེམས་ཤེས་བཞེངས་པའི་ནུས་པ་འདུག་གིས། མིག་
འཕྲུལ་མངའ་བ་ཁྱོད་བཞེངས་ཤིག་མིག་སྤྲུལ་གྱི་རྣམ་པའམ་སྒྱུ་མའི་རྣམ་པ་ལྟ་
བུར་ཁྱོད་བཞེངས་ཤིག །དགོས་པ་གཡུང་མོ་བདག་ནི་དྲན་ཉམས་པས་ཀྱེའི་རྡོ་རྗེ་
ཁྱོད་མ་བཞེངས་པར་སོང་ན། བདག་ལྷ་མོ་གཡུང་མོ་བདག་དྲན་པ་ཉམས་པས།
སྙིང་རྗེ་རྒྱུན་ཆད་མ་མཛད་ཅིག །སྟོང་པ་ཉིད་འབའ་ཞིག་ལ་བཞུགས་ན་སྙིང་རྗེ་
རྒྱུན་ཆད་པས་དེ་མ་མཛད་པར་བཞེངས་ཤིག་ཞེས་གླུས་བསྐུལ་བའོ། །
དེ་ནས་ཆོ་ག་གསུམ་གྱིས་འབྲས་བུའི་ཧེ་རུ་ཀ་བཞེངས་པ་ལ། ཨོཾ་དང་ཧུཾ་
གི་རྡོ་རྗེ་ཆེ་ཞེས་པ་སྔོན་གྱི་སྨོན་ལམ་རྗེས་སུ་དྲན་ནས་རྔུལ་ཆུའི་རྣམ་པ་ལྟ་བུ་ལས།
འོད་འཕྲོས་སངས་རྒྱས་མཆོད་སེམས་ཅན་གྱི་དོན་བྱས་ཚུར་བསྡུས་པས་ས་བོན་
ཨ་ཧཱུཾ་གཉིས་སུ་གྱུར། དེ་ལས་འོད་འཕྲོས་འདུས་ནས་ཞུ་བ་ལས་རྡོ་རྗེ་རྒྱ་གྲམ་
པའི་ལྟེ་བ་ལ་ཧཱུཾ་གིས་མཚན་པ་དང་
། གྲི་གུག་ཨོཾ་གིས་མཚན་པའམ་ཡང་ན་ཐོད་
པ། དེ་ལས་ཀྱང་འོད་འཕྲོས་སངས་རྒྱས་མཆོད་སེམས་ཅན་དོན་བྱས་ནས་ཞུ་བ་
ལས། ཁུ་བའི་གཟུགས་ལས་བཞེངས་རྔུལ་ཆུའི་རྣམ་པ་ལྟ་བུ་ཞུ་བ་ལས་དཔལ་
དགྱེས་པ་རྡོ་རྗེ་ཡབ་ཡུམ་གྱི་སྐུར་བཞེངས་པའོ། །ཞབས་རྣམས་ས་ལ་རྡེབས་
དང་ནི་ཞབས་བཞི་གྱ་ཚོམས་སུ་རྒྱབ་པས་རྒྱ་མཚོ་ལ་ཆོལ་ཆོལ་སླེབས་པ། ལྷ་དང་
ལྷ་མིན་ཐམས་ཅད་སྡིགས་པར་མཛད་པ་ཅིག་བཞེངས་པའོ། །ཕྱག་མཚན་ཅི་
བསྣམས་ནི། ཕྱག་གཡས་པའི་ཐོད་པ་བརྒྱད་ན་གླང་པོ་ཆེ་དང་གཅིག་རྟ་དང་
གཉིས་བོང་བུ་དང་གསུམ་གླང་དང་བཞི་རྔ་མོང་དང་ལྔ་མི་དང་དྲུག་ཤྭ་བ་རི་ནི་
སེང་གེ་ཡན་ལག་བརྒྱད་པ་དང་བདུན་བྱི་ལ་དང་བརྒྱད་བསྣམས་པའོ། །སློབ་
དཔོན་མཚོ་སྐྱེས་ཀྱིས་མཛད་པའི་སྒྲུབ་ཐབས་འགྲེལ་པ་བསྟོད་པ་གར་བྱུང་དུ་མ་
236-505



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཧེ་གཅིག་བྱས་ནས་གདའ། འོ་སྐོལ་རྒྱུད་ན་བྱི་ལར་བདོག་གོ །གཡས་པའི་ཐོད་
པ་བརྒྱད་བསྣམས་ལ་ཕྱག་གཡས་ཀྱི་ཐོད་པ་བརྒྱད་ཀྱི་ནང་ན། གཉིས་འཐུང་ལ་
སོགས་རིམ་ཤེས་ནི་སྣ་བུག་པས་དེས་རྩ་ལེན་དེ་ནས་ཁར་འཇུག་པས་གཉིས་
འཐུང་ལ་སོགས་གླང་པོ་ཆེ། ཆུ་ལན་གཉིས་སུ་འཐུང་བ་གླང་པོ་ཆེ་ལ་སོགས་པ་
རིམ་པ་བཞིན་དུ་བསྒོམ། ཕྱག་གཡོན་པའི་ཐོད་པ་བརྒྱད་ན་ལྷ་མོ་སེར་མོ་ཞལ་
གཅིག་ཕྱག་གཉིས་པ་ཐལ་མོ་སྙིང་གར་སྦྱར་བའོ། །འདི་གཞག་དག་ཐང་སྐུའམ་
ལུགས་སྐུ་ལྟ་བུ་ལ་ས་སེར་པོ་གྲུ་བཞི་ཆུ་ཟླུམ་པོ་དཀར་པོ་ཟླ་བ་ཚེས་གཅིག་པ་ལ་
སོགས་པ་བྱས་ནས་གདུའ་གསུངས་སོ། །
ཆུ་ཆུའི་ལྷ་མོ་སྐུ་མདོག་དཀར་མོ། རླུང་རླུང་གི་ལྷ་མོ་སྔོན་མོ་མ་མེའི་ལྷ་མོ་
དམར་མོ་ཟླ་བ་ཟླ་བ་དཀར་མོ་ཉི་མ་ཉི་མའི་ལྷ་མོ་དམར་མོ་མཐར་བྱེད་གཤིན་རྗེ་
ནག་པོ་ནོར་སྦྱིན་ནོར་བདག་སེར་པོ་དང་བརྒྱད་པོ་དེ་ཀུན་གཞི་དང་ལྡན་པ་ཐལ་
མོ་སྙིང་ཀར་སྦྱར་བ་ཞལ་གཅིག་ཕྱག་གཉིས་པ་འབའ་ཞིག་གོ །གཡོན་པའི་ཐོད་
ཕྱག་གཡོན་པའི་ཐོད་པ་བརྒྱད་བུ་དེ་རྣམས་བསྒོམ། འདི་རྣམས་ལ་ཡང་ཞལ་རེ་རེ་
ལ་ཉམས་དགུ་དགུ་ ཚང་ བྱ་ བ་ རང་ལས་བཤད་པ་འདི་ཡིན་མིན་གསུངས།
སྒེགས་པའི་ཉམས་ དཔའ་ བའི་ ཉམས་རྒོད་པའི་ ཉམས་ དྲག་ཤུལ་ ཀྱི་ཉམས་
འཇིགས་པའི་ཉམས་སྙིང་རྗེ་བའི་ཉམས་རྔམ་པའི་ཉམས་ཞི་བའི་ཉམས་གར་
དགུའི་ཉམས་དང་། གར་དགུ་རོ་དང་ལྡན་པ་ཞལ་རེ་ལ་ཉམས་དགུ་པོ་དེ་ཚང་
ཞེའོ། །
དེ་ཡང་སེམས་དཔའ་སུམ་རྩེག་ཏུ་བཞེངས་ཏེ། གུར་ལེའུ་ལྔ་པ་དང་དྲུག་
པ་ནས་རྒྱས་ཏེ། དེ་ལྟ་བུའི་ཧེ་རུ་ཀ་དམ་ཚིག་སེམས་དཔའ་དེའི་ཐུགས་ཀའི་ཡེ་
236 --506



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་བ་གསལ་བའི་སྒྲོན་མ།
ཤེས་སེམས་དཔའ་ཞལ་བརྒྱད་ཕྱག་བཅུ་དྲུག་པ་སྐུ་མདོག་སྔོན་པོ་མཚོན་པ་དེ་ཁོ་
ན་འདྲའ་བ་ཞིག་བསྒོམ། དེའི་ཐུགས་ཀར་རྡོ་རྗེ་སྔོན་པོ་ནས་རྩམ་པ་རྩེ་དགུ་པ་
དེའི་ལྟེ་བ་ལ་སྲན་ཆུང་གཤགས་པའི་ག་བུ་ཙམ་པའི་ཉི་མའི་དཀྱིལ་འཁོར། དེའི་
དབུས་སུ་ཡི་གེ་ཧཱུྃ་སྔོན་པོ་བུས་བྲིས་པ་ཙམ་ཞིག་བསྒོམ། ཡུམ་བདག་མེད་མའི་
ཐུགས་ཀར་ཟླ་བའི་དཀྱིལ་འཁོར་སྟེང་དུ་ཡི་གེ་ཨ་སྔོན་པོ་ཞིག་བསྒོམ། བདག་
པོའི་ས་བོན་ནི་ཨ༔ ཧཱུྃ་གཉིས། ཨོཾ་བདག་མེད་མའི་ཐུགས་ཀའི་ཟླ་བ་ལ་བསྒོམ།
ཧཱུྃ་ཧེ་བཛྲའི་གཙོ་བོའི་ཡེ་ཤེས་སེམས་དཔའི་ཐུགས་ཀར་རྡོ་རྗེའི་ལྟེ་བ་ལ་བསྒོམ་
པའོ། །མ་མོའི་འཁོར་ལོ་ནི་འཁོར་ལྷ་མོ་བརྒྱད་ཀྱིས་བསྐོར་བ། ཁ་དོག་ནག་པོ་
གཙོ་བོ་ཡབ་ཡུམ་སྐུ་མདོག་ནག་པོར་བསྒོམ་པའོ། །བདག་མེད་བདེ་ལྷན་ཅིག་
སྐྱེས་པའི་ཡེ་ཤེས། གཙོ་བོས་འདི་ལྟར་བསྒོམ་པ་ཉིད་ནི་སེམས་དཔའི་སུམ་རྩེག་
ཏུ་བཞེངས་པའོ། །
དེ་ནས་སྐྱེ་མཆེད་དྲུག་དང་སྐུ་གསུང་ཐུགས་ བྱིན་གྱིས་བརླབས་པ་ནི་
བརྟག་པ་དང་པོའི་ལེའུ་བརྒྱད་པ་དང་གསུམ་པ་ཕྱི་མའི་ལེའུ་གསུམ་པ་དང་པོའི་
ལེའུ་གཉིས་པ། གུར་ལེའུ་བཞི་པ་དང་བཅུ་གཉིས་པ་རྣམས་ནས་འབྱུང་བ་བཞིན་
དུ་མིག་ཏུ་མོ་ལས་བསྐྱེད་པའི་གཏི་མུག་རྡོ་རྗེ་མ་དཀར་མོ། རྣ་བར་དྷེ་ལས་ཞེ་སྡང་
རྡོ་ རྗེ་མ་ནག་མོ། སྣར་མོ་ལས་སེར་སྣ་རྡོ་རྗེ་མ་སེར་མོ། ལྕེར་ རཾ་ལས་འདོད་
ཆགས་རྡོ་རྗེ་མ་དམར་མོ། དཔྲལ་བར་ཨི་ལས་ཕྲག་དོག་རྡོ་རྗེ་མ་ལྗང་ཁུ། སྙིང་
ཁར་ཨ་ལས་བསྐྱེད་པའི་རེག་བྱ་རྡོ་རྗེ་མ་སྔོན་མོ། སྤྱི་བོར་ཨོཾ་ལས་སྐུ་རྡོ་རྗེ་མ་
དཀར་མོ། མགྲིན་པར་ ཨ་ ལས་ གསུང་རྡོ་ རྗེ་མ་དམར་མོ། སྙིང་ཀར་ཧཱུྃ་ལས་
ཐུགས་རྡོ་རྗེ་མ་ནག་མོ་བསྒོམས་ལ། གུར་ཀྱི་ལེའུ་བརྒྱད་པའི་ཨོཾ་སརྦ་ཏ་ཐཱ་ག་ཏ་
236-507



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཁེ་ཙི་ར་དང་བྷུ་རི་ཙི་དང་པ་ཏ་ལ་ཝ་སི་ནི་བྱིན་གྱིས་བརླབས་པའོ། །
དེ་ནས་ཡེ་ཤེས་སེམས་དཔའ་སྤྱན་དྲངས་ནས་གཉིས་སུ་མེད་པར་བསྲེ་བ་
ལ། རང་གི་ཐུགས་ཀ་ནས་འོད་སྤྲོས་མདུན་གྱི་ནམ་མཁའ་ལ་དཔལ་ཧེ་བཛྲ་ལྷ་
དགུའི་དཀྱིལ་འཁོར་སྤྱན་དྲངས་ཏེ། དང་པོའི་ལེའུ་གསུམ་པ་ནམ་མཁའི་དཀྱིལ་
འཁོར་ཁྱབ་པའི་ཞེས་པ་ལ་སོགས་པ་དང་
། གུར་གྱི་ལེའུ་བཞི་པ་ནས། ཡེ་ཤེས་
དངོས་པོ་རབ་བཅུག་ལ་ཞེས་པ་དང་
། གུར་གྱི་ལེའུ་དྲུག་པ་ནས། བསྐུར་གནས་
ཆེན་པོ་རབ་བྱས་ལ། །མཆོད་པ་ཀུན་གྱིས་མཆོད་པར་བྱ། །ཞེས་པའི་ཕྱིའི་མཆོད་
པ་སྤོས་དང་མེ་ཏོག་ལ་སོགས་པ་ནང་གི་མཆོད་པ་གྷོ་རི་མ་ནག་མོ་བདུད་རྩི་བྱང་
ཆུབ་སེམས་ཀྱིས་ཐོད་པ་བཀང་པ་ནས། གསང་བའི་མཆོད་པ་ཌོམ་བྷི་ནི་སྙོམས་
འཇུག་གི་མཆོད་པའི་བར་དུ་དང་པོའི་ལེའུ་གསུམ་པ་བཞིན་དུ་མཆོད། གུར་ལྷར་
བསྟོད་པ་རྒྱས་བསྡུས་ཀྱིས་བསྟོད་ལ། གྷོ་རི་ཛ་ཞེས་པས་འགོ་ཐོག་ཏུ་དགུག །ཙོ་
རི་ཧཱུྃ་གིས་སོ་སོ་ལ་གཞུག །བྱེ་ཏ་ལི་བཾ་གི་སོ་སོ་ལ་བཅིང་
། གྷས་མ་རི་ཧོས་ལྷ་སོ་
སོ་ལ་མི་དགའ་བ་མེད་པར་མཉེས་པར་བྱའོ། །
དེ་ནས་དབང་བསྐུར་བ་ནི། བརྟག་པ་དང་པོའི་ལེའུ་བཞི་པ་ནས་འབྱུང་བ
བཞིན་ནམ་མཁར་ཕྱོགས་བཅུའི་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་སྤྱན་དྲངས་ལ། གྷོ་རི་མ་ལ་སོགས་པ་བརྒྱད་ཀྱིས་མཆོད་པ། ཨ་བི་ཟིན་ཙ་ཏུ་
མཾ་སརྦ་ཏ་ཐཱ་ག་ཏ་ཞེས་པའམ་ཡང་ན་གུར་གྱི་ལེའུ་བཅུ་གཉིས་པའི། བྱང་ཆུབ་རྡོ་
རྗེ་སངས་རྒྱས་ལ། །ཞེས་པའི་ཚིག་བཞིས་གསོལ་བ་བཏབ་པས། ཧེ་རུ་ཀ་ཁ་ཅིག་
དབང་བསྐུར་བའི་དགོངས་པ་མཛད། གཟུགས་རྡོ་རྗེ་མ་ལ་སོགས་པ་པུ་ཙ་བྱེད།
སངས་རྒྱས་སྤྱན་མ་སོགས་པ་ཡུམ་བཞིས་རྡོ་རྗེའི་གླུ་ལེན། ཁྲོ་བོ་བཅུས་བར་དུ་
236 508



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཅོད་པའི་བགེགས་བསྐྱོད། ངའི་སྒྲ་གྲག་གུར་ཀུམ་གྱི་ཆར་འབབ། ལྷ་མོ་བདུད་
རྩི་བུམ་ཆུ་ཐོགས་པ་རྣམས་ཀྱིས་དབང་བསྐུར། གཙོ་བོ་ཡབ་ཡུམ་ལ་མི་བསྐྱོད་
པས་དབུ་བརྒྱན་པར་བསྒོམས་ལ། འཁོར་རྣམས་ལ་ཞེ་སྡང་ཕྱག་རྒྱ་པ་ཀ་སི་ལ་
སོགས་པས་དབུ་བརྒྱན་པར་བསྒོམས་ལ། ཨོཾ་སརྦ་ཏ་ཐཱ་ག་ཏ་ཨ་བེ་ཤེ་ག་ཏས་
རྒྱས་གདབ། དེ་ནས་མཆོད་པ་ལ། ལོ་ཀའི་ཁམས་ན་གཟུགས་སྡུག་པ་སྒྲ་སྙན་
ལ་སོགས་ལྷ་སྣམ་གྱི་སྟེང་དུ་འདོད་པའི་ཡོན་ཏན་ལྔའི་ལྷ་མོ་དཔག་མེད་དུ་སྤྲུལ་
ལ་ཚུར་མཆོད་པ་བསྒོམ། སྒེག་མོ་ལ་སོགས་པ་ལྷ་མོ་བརྒྱད་དང་
། རིན་པོ་ཆེ་སྣ་
བདུན་ལ་སོགས་པས་མཆོད་པར་བསྒོམ། དངོས་སུ་ཕྱི་སྤོས་དང་མེ་ཏོག །ནང་གྷོ་
རིམ་མ་སོགས། གས་པ་ཌོམ་བི་ནི་ལ་སོགས་པ་བརྟག་པ་དང་པོའི་ལེའུ་གསུམ་
པ་བཞིན་དུ་མཆོད།
གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་པུ་ཙས་རྒྱས་གདབ། བསྟོད་པ་ལ་
བསྟོད་པ་རྒྱས་པ་གུར་གྱི་ལེའུ་བཅོ་ལྔ་པའི། ཀུན་དུ་སེམས་ཅན་ཐམས་ཅད་ཀྱི་ལ།
བསྡུས་པ་གུར་ལེའུ་བརྒྱད་པའི་ཞེ་སྡང་རྡོ་རྗེ་ཕྱག་འཚལ་བསྟོད། ཤིན་ཏུ་བསྡུས་
པ་གུར་ལེའུ་དགུ་པའི་ཁྱོད་ནི་རྣལ་འབྱོར་མའི་ཚོགས་ཀྱིས་ཡོངས་སུ་བསྐོར།
ཞེས་པས་བསྟོད་ལ། གུར་ལེའུ་བདུན་པའི་ཨོཾ་སརྦ་ཏ་ཐཱ་ག་ཏ་དྷུ་ཏིས་རྒྱས་གདབ།
དེ་ནས་བདུད་རྩི་མྱང་པ་གུར་ལེའུ་དགུ་པ་བཞིན་དུ་ཡཾ་ལས་རླུང་གི་དཀྱིལ་འཁོར་
རཾ་ལས་མེའི་དཀྱིལ་འཁོར་དེའི་སྟེང་དུ་ཨ་ལས་ཐོད་པ་ཕྱི་དཀར་བ་ནང་དམར་བ་
དེའི་ནང་དུ་ཤ་ལྔ་བདུད་རྩི་ལྔ་བསྒོམ། དམ་ཚིག་རྡོ་རྗེ་བདུད་རྩི་ཁོལ་བ་དང་སྟེང་
ཟླ་ཕྱེད་རྡོ་རྗེ་ནས་ཡེ་ཤེས་ཀྱི་བདུད་རྩི་ཕབ། དམ་ཚིག་དང་ཡེ་ཤེས་ཀྱི་བདུད་རྩི་
དབྱེར་མེད་པར་འདྲེས་པ་དང་། ཡི་གེ་འབྲུ་གསུམ་གྱིས་བྱིན་གྱིས་བརླབས་ལ།
236 509



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ལྷ་ཐམས་ཅད་ཀྱི་ལྗགས་ཀྱི་རྩེ་མོ་ལ་རྡོ་རྗེ་ནས་འབྲུ་ཙམ་དེ་ལས་འོད་ཟེར་བྱུང་
ནས་འོད་ཟེར་གྱིས་དྲངས་ནས་གསོལ་བར་བསྒོམས་ལ། གུར་ལེའུ་བདུན་པའི་ཨོཾ་
སརྦ་ཏ་ཐཱ་ག་ཏ་ཨ་སྨི་ཏ་བཛྲ་ཝས་བྷ་བ་ཨཏྨ་ཀོཉཧཾ་ཞེས་པས་རྒྱས་གདབ།
དེ་ནས་བསྐྱེད་པའི་རིམ་པའི་ཏིང་ངེ་འཛིན་བསྒོམ་པ་ནི། ལྷའི་སྐུ་ཤིན་ཏུ་
གསལ་བར་བསྒོམ་པ་ནི། མ་མོའི་འཁོར་ལོ་གྲོང་ལྷ་མོ་བརྒྱད་ཀྱིས་བསྐོར་བ། ཁ་
དོག་ནག་པོ་འཇིགས་ཆེན་པོ་གཙོ་བོ་ཡབ་ཡུམ་སྐུ་མདོག་ནག་པོར་འདུག་པ།
བདག་མེད་ལྷན་ཅིག་སྐྱེས་པའི་བདེ་བ་སྟེར་བ་སྟེར་བའོ། །གཙོ་བོ་འདི་ལྟར་སྒོམ་
པ་ཉིད་ནི་དཔལ་ ཧེ་བཛྲ་ཡབ་ཡུམ་མོ། །རུས་པའི་རྒྱན་ཆ་ལྔས་བརྒྱན་པ་ལ་
སོགས་པ་ཤིན་ཏུ་གསལ་བར་བསྒོམ་མོ། །འཁོར་གྱི་ལྷ་མོ་རྣམས་ཀྱི་བསྐྱེད་
རིམ་པའི་ཏིང་ངེ་འཛིན་ནི། དཀར་མོ་གཡས་ན་གྲི་ནི་གོ་རི་མའི་ཕྱག་གཡས་ན་གྲི་
གུག་བསྣམས་པ་ཉོན་མོངས་པས་ཐམས་ཅད་ཙད་ནས་གཅོད་པའི་བརྡ་ཡིན་བྱ་བ་
སྟེ། འོ་སྐོལ་བླ་མ་མི་གསུངས་སྒྲུབ་ཐབས་རྣམ་དག་སྟེར་ན་ཡོད་དོ། །གཡོན་པ་ན་
ནི་རོ་ཧི་ཏའི་ཉ་ཁྲབ་ཅན་སྟོད་པ་ཆེའོ། །ཆོམ་རྐུན་མའི་གཡས་པ་ན་ཅང་ཏེའུ་
གཡོན་པ་ན་ཕག་པ། རོ་ལངས་མའི་གཡས་པ་ན་རུ་སྦལ་གཡོན་པ་པད་མའི་སྣོད་
ཞེས་པ་ཐོད་པ་གྷས་མ་རི་གཡས་སྦྲུལ་གཡོན་པ་རྣལ་འབྱོར་ལྷུང་བཟེད་ཐོད་པ།
པུ་ཀ་སི་གཡས་པ་ན་སེང་གེ་གཡོན་པ་ན་དགྲ་སྟེ། རི་ཁྲོད་མ་གཡས་པ་ན་དགེ་
སློང་གཡོན་པ་ནང་གསིལ་བྱེད། གདོལ་པ་མོ་གཡས་པ་ན་འཁོར་ལོ་གཡོན་པ་ན་
ཐོ་བ་གཡུང་མོའི་ཕྱག་གཡས་པ་ན་རྡོ་རྗེ་གཡོན་པ་སྡིགས་མཛུབ་མཛད་པའོ། །དེ་
རྣམས་ལྷ་མོ་རྣམས་ཀྱི་ཁྱད་པར་ཀྱི་ཆོས་སོ། །
ཐུན་མོང་གི་ཆོས་ལ། དཀྱིལ་ཀྲུང་ཕྱེད་པའི་གར་གྱིས་གནས་ཞེས་པ་དང་
།
236~-510



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གུར་གྱི་ལེའུ་དང་པོ་ནས། རྡོ་རྗེ་མཁའ་འགྲོ་མ་རྣམས་ཀུན། གཡོན་པའི་ཞབས་
རྣམས་བརྐྱང་པས་བཞུགས། གུར་ལེའུ་བཞི་པ་ནས་ཡི་དྭགས་སྟེང་དུ་གར་དང་
བཅས། ཇོ་བོ་ཁ་ཅིག་གིས་ལྷ་མོ་རྣམས་དཀྱིལ་ཀྲུང་བྱས་བཞེངས་པ་བྱ་སྟེ་མིན་
གསུངས། ཞབས་གཡོན་པ་ཐམས་ཅད་བརྐྱང་ནས་གདན་ཚངས་པ་ལ་སོགས་
པའི་སྙིང་ཀར་མནན་པ། གཡས་པ་གཡོན་གྱི་སྐྱིད་ཁུང་དུ་བཅུག་པའོ། །དཀར་མོ་
ལ་
སོགས་གྷོ་རི་ལ་སོགས་པ་ཞལ་གཅིག་ཕྱག་གཉིས་པར་མཐུན་པ། སྤྱན་གསུམ་
སྤྱན་གསུམ་གསུམ་ཡོད་པར་མཐུན་པ། སྐུ་ནི་གྱེན་དུ་དབུ་སྐྱ་སེར་པོ་གྱེན་དུ་རྗེས་
པར་མཐུན་པ། ཕྱག་རྒྱ་ལྔས་རུས་པའི་རྒྱན་ཆ་ལྔས་བརྒྱན་པ་མཐུན་པའོ། །གྷོ་རི་
ཁ་དོག་ནག་པོར་འགྱུར་ནི་འདི་ལ་འགྲེལ་པ་མཁན་པོས་གྷོ་རི་མ་སྐུ་མདོག་ནག་
མོ་དེ་ཆོས་ཉིད་མི་འགྱུར་བའི་བརྡ་ཡིན་བྱ་བའི་རྣམ་དག་དང་བཅས་པའི་བཤད་
པ་རེ་རེ་བྱ་སྟེ། རྒྱུད་རྐྱང་དུ་མི་དགབ་གསུངས་ངོ༌
། །
ཆོམ་རྐུན་མ་དམར་མོ། རོ་ལངས་མ་སེར་མོ། གྷས་མ་རི་མརྒད་ལྗང་ཁུ།
པུ་ཀ་སི་དབང་སྔོན་མོ། རི་ཁྲོད་མ་ཟླ་ནོར་དཀར་མོ། གཏུམ་མོ་ནམ་མཁའ་སྔོ་སྐྱ་
མོ། གཡུང་མོ་སྣ་ཚོགས་པ་ཞེས་པ་ནི་ཇོ་བོ་ཁ་ཅིག་ན་རེ་ཕུག་རོན་གྱི་སྐེ་ལྟ་བུ་
སྔོའམ་སྙམ་ན་དམར་གནག་གམ་སྙམ་ན་ལྗང་ཁུ་དེ་ལྟ་བུ་ཡིན་ཟེར་ན། ཁ་ཅིག་ཁྲ་
མོ་ཡིན་ཟེར་ཏེ། འོ་སྐོལ་བླ་མ་ཞལ་རས་དེ་དཀར་བ་ཐུགས་ཀ་ན་ནག་པ་ལྟེ་བ
མན་ཆད་དམར་བ་འདོམས་མོ་ན་ཕར་དཀར་བ། བརླ་དང་དཔུང་པ་གཉིས་སེར་
བ། ལག་ངར་གཉིས་དང་རྐང་པའི་རྗེ་ངར་གཉིས་ལྗང་ཁུའོ། །ཚངས་པ་དབང་པོ་
ཉེ་དབང་དྲག །ཞེས་པའི་གདན་འདི་ཚོ་རྒྱུའི་དུས་སུ་ཡར་དྲངས་སོ། །གྷོ་རི་ལ་
སོགས་པའི་གདན་དེ་ལྟར་གཞལ་ཡས་ཁང་གདན་དང་བཅས་པ་རྟེན་པ་གཙོ་བོ་
236 -511



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཡབ་ཡུམ་ལྷ་མོ་བརྒྱད་དང་བཅས་པ་ཤིན་ཏུ་གསལ་བར་བསྒོམ་མོ། །དེ་ཡན་ཆད་
དུ་དྲི་ཟ་ཞུགས་པ་དང་
། ལྷ་མོ་བཞིས་མྱ་ངན་གླུས་བསྐུལ་བ་དང་
། འབྲས་བུའི་ཧེ་
རུ་ཀ་ཆོ་ག་གསུམ་གྱིས་ཞེས་པ་དང་། །སྐྱེ་མཆེད་དང་སྐུ་གསུང་ཐུགས་བྱིན་གྱིས་
བརླབ་པ་དང་། ཡེ་ཤེས་སེམས་དཔའ་སྤྱན་དྲངས་ནས་བསྲེ་བ་དང་དབང་བསྐུར་
བ་ དང་། མཆོད་ པ་ དང་། བསྟོད་ པ་ དང་། བདུད་ རྩི་ མྱང་ པ་ དང་། བསྐྱེད་ པའི་
རིམ་པའི་ཏིང་ངེ་འཛིན་བསྒོམ་པ་དང་
། ཆོ་ག་བཅུ་པོ་དེས་ལུས་ཀྱི་ཞེན་པ་བཟློག་
པ་བསྐྱེད་རིམ་བསྒོམ་པ་རྫོགས་སོ།། །།
༈ དེ་ནས་ངག་གི་ཞེན་པ་བཟློག་པ་བཟླས་པ་བྱ་བ་ནི། འཁོར་གྱི་ལྷ་མོ་
བརྒྱད་གཙོ་བོ་རང་གི་ཞལ་བརྒྱད་དུ་བསྡུས་པ་གཙོ་བོ་ཡབ་ཡུམ་གྱི་ཏིང་ངེ་འཛིན་
ལ་གནས་ནས། གཙོ་བོའི་ཐུགས་ཀར་རྩ་བའི་སྔགས་བཀོད་ལ། ཡབ་ཀྱི་རྩ་ཨ་བ་
དྷུ་ཏི་ནས་རྡོ་རྗེ་ལམ་ནས་ཡུམ་གྱི་པད་མ་ནས་ཡུམ་གྱི་ཞལ་ན་ཚུར་འཁོར་བས་རྨ་
བྱ་སྦྲུམས་པའམ། །ཐེག་གུ་བསྒྲིལ་བའམ་མདའི་ཤུགས་ལ་སོགས་པ་གང་ཡང་
རུང་པས་བཟླས་པ་བྱས་ཏེ། བཟླས་པའི་སྔགས་བཤད་པ་ལ།
རྐང་པ་བཞི་པའི་སྔགས་སྔོན་དུ་འགྲོ་བས་ངག་གི་བཟླས་པ་ནི། བྷོ་ལ་
བཞིབ་པར་མཛད་ནས་ནི། །ཞེས་ པའི་ཚིག་བཞིས་ནི་ཆགས་ཅན་འདུལ་བའི་
བརྡའམ། ཡང་ན་གསང་སྔགས་ཀྱི་ལམ་བདེ་སྟོང་དུ་མཚོན་པ་ལ་མཛོད། སྔགས་
ཇི་ལྟ་བུར་ཞུས་ན། བུད་མེད་རྣམས་ཀྱི་དབང་བྱེད་ནི་ཧེ་བཛྲའི་རྩ་བའི་སྔགས་འདི་
བུད་མེད་ལ་སོགས་པ་ཐམས་ཅད་དབང་དུ་བྱེད་པའི་སྔགས་ཞིག་ཡིན། དེ་བཞིན་
གདུག་པ་འདུལ་བྱ་གདུག་པ་ཅན་ཐམས་ཅད་སྡིགས་པར་བྱེད་པའི་སྔགས་ཞིག་
ཡིན། གླུ་རྣམས་སྡིགས་ནི་ཁྱད་པར་དུ་བདག་ཀླུའི་ཚོགས་ཐམས་ཅད་སྡིགས་པར་
236 --512



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བྱེད་པའི་སྔགས་ཞིག་ཡིན། དེ་བཞིན་དུ་ལྷ་དང་ལྷ་མོ་རྣམས་ཉིད་སྡིགས་པ་ཡིན།
དེ་ནི་ང་ཡིས་བཤད་བཅོམ་ལྡན་འདས་ངས་བཤད་ཀྱིས། རྡོ་རྗེ་སེམས་དཔའ་སྔོན་
འབྱུང་དུ་ལྷ་མོ་ཞེས་བོས་ནས་བདེ་བ་སྦྱིན་པ་ཁྱོད་ཉོད་ཅིག །ཞེས་པས་ཉན་པ་རྟ་
གཏད་པར་བསྐུལ་བའོ། །
སྔགས་ཀྱི་ཆེ་བ་བྱུང་སངས་རྒྱས་ལ་སྔགས་འདི་ཟབ་པས་མ་བསྟན། བྱང་
ཆུབ་སེམས་དཔའ་ལ་མ་བསྟན། བདག་གིས་གཞན་དུ་སྔགས་འདི་ཟབ་པས་རྒྱུད་
གཞན་དུ་མ་བསྟན་སྔོན་ཆད་མ་བཤད་གསང་སྦས་སོ། །འདིའི་སྔགས་ནི་ལས་
ཆེན་བརྒྱད་ཐུན་མོང་བརྒྱུད། རྡོ་རྗེ་སེམས་དཔའ་སྔོན་བྱུང་དུ་རྡོ་རྗེ་སེམས་དཔས་
གང་མཛད་པ་དེ་ནི་ལྷ་མོ་ཤིན་ཏུ་འཇིགས་པ་གསང་བར་འོས་པས། ངོམ་མི་ཆོག་
པས་ཁྱོད་ལ་བཤད། ཁྱོད་ཡང་ནས་ཡང་དུ་ཞུ་བ་ཁྱོད་ཀྱི་ངོ་མི་ཆོགས་པས་ཁྱོད་ལ་
བཤད། འབར་བའི་འཕྲེང་པ་ནི་གཞལ་ཡས་ཁང་གི་འོད་ཟེར། དཀྱིལ་འཁོར་ནི་
གཞལ་ཡས་ཁང་ངོ༌། །སྙིང་རྗེ་ཆེན་པོ་ནི་སྔོན་འབྱུང་དུ་རྡོ་རྗེ་སྙིང་པོ་སྙིང་རྗེ་ཆེན་
པོ་ལ། དབང་བསྐུར་བ་སྦྱིན་པར་བྱ་བའི་ཕྱིར། དབང་རྟེན་ནི་ཐིག་ལེ་མཆོག་ནི་
བཀུག །བརྒྱ་བྱིན་སྲིང་མོ་ཐིག་ལེ་མཆོག་མ་བྱ་བ་དེ་སྔགས་ཀྱིས་བཀུག་ནས་
དབང་རྟེན་མུ་ཏྲ་བྱས་ནས། དབང་བསྐུར་བ་བཞིན་དུ་བྱའོ། །བཟླས་པ་འབུམ་ནི་
ཧེ་བཛྲའི་ང་རྒྱལ་དང་ལྡན་པས་བསྙེན་པ་འབུམ་བྱེད་པའོ། །ཀྱེའི་རྡོ་རྗེ་བསྙེན་
བསྒྲུབ་ལས་སྦྱོར་གསུམ་ཀའོ། །བཟླས་པ་ཁྲི་ཡི་བཞིན་བཟླས་པ་ལ་བསྒྲུབ་ལ་
བཟླས་པ་ཁྲི་ཚོ་ཅིག་བསྒྲུབ་པའོ། །གསལ་བ་ནི་སྔགས་ཀྱི་ཚིག་གསལ་བ་ལྷང་
ལྷང་འདོན་པའོ། །
དེ་ཡང་དམ་ཚིག་གཅིག་པའི་བསྒྲུབ་ཁང་མ་ཡིན་པ་གཞན་དུ་ནི་མ་ཡིན་
236 -513



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
ནོ། །སྒྲ་རིང་སྔགས་ཀྱི་སྒྲ་བཟང་བའི་སཾསཱིཏའི་སྐད་ཡིན་སྟེ། ཡང་དབྱངས་ལྟར་འོ་
སྐོལ་མཚན་བརྗོད་འདོན་པ་ལྟར་ཁུ་དེ་རི་རི་མིན་གསུངས་སོ། །ཀྱེའི་རྡོ་རྗེ་སྦྱོར་ཧེ་
བཛྲའི་
ང་རྒྱལ་དང་ལྡན་པས། བཙུན་མོ་ཐམས་ཅད་ལྷ་དང་མིའི་བུ་མོ་ལ་སོགས་
པ་དགུག་ པར་ བྱའོ། །དགོས་ པ་མེད་པའི་སོམ་ཉིའམ་ ཡིད་གཉིས་མེད་པས།
འདིའི་ལས་རྣམས་ཐམས་ཅད་གསད་པ་དང་དགུག་པ་ལ་སོགས་པ་ལས་ཆེན་པོ་
བརྒྱད་པོ་ཐམས་ཅད་འགྲུབ། དེའི་བཏུ་བ་ཞིག་བཤད་རིགས་བྱེད་རྣམས་ནི་ཨའོ། །
ཟླ་ཕྱེད་ཐིག་ལེ་རྣམ་པར་སྟེང་དུ་ཟླ་ཕྱེད་ཐིག་ལེས་བྱས་པས་ཨོཾ་དུ་སོང་དེ་ལས་
བཏུ་བ་མི་གདའ། བླ་མ་ལྷོ་པས་སྔགས་འདི་ལ་ཇོ་བོ་ནཱ་རོ་པའི་སྤྱན་སྔར་རྒྱ་དཔེ་
ལྔ་བཅུ་སོགས་པས་མ་མཐུན་ལ་ལ་གང་ཆད་ལ་ལ་གང་ལྷག་མཐུན་པ་ལ་ཡང་
གོང་འོག་འཆུགས་པ་བྱུང་པས་འདི་མི་མཐུན་པར་འདུག་པ་བྱས་པས། ནཱ་རོ་པའི་
ཞལ་ནས་བཏུ་བ་མེད་པས་འདི་ཙུག་འོང་པ་ཡིན་གསུང་ངོ༌
། །
འོ་ན་བཟླས་སུ་མི་བཏུབ་བྱས་པས་དེ་འདི་ལྟར་ཟློས་གསུང་ནས། ཨཏྠ་ན་
དང་གཏོར་སྔགས་ཐུགས་ནས་ཕྱུང་ནས་བྲིས་པ་ཞིག་ཡོད་གསུངས་ངོ༌། །བོད་དུ་
འགྱུར་བའི་སྔགས་ཅིག་ལ་རྩ་སྔགས་འདི་དང་
། དཔལ་ཕྱག་ན་རྡོ་རྗེའི་གཟུངས་
རིངས་གཉིས་ལས་བྱིན་རླབས་ཆེ་བ་མེད་དོ། །སྔགས་ཀྱི་སྒྲ་བཤད་ན་ཨཏྠ་ན་ནཱ་
ཡ་ཞལ་བརྒྱད་པ་བདེན་པའི་སྐུ་ཅན། དེ་ཞལ་བརྒྱད་པ་བདེན་པའི་སྐུ་མངའ་བ་
ཁྱོད་ཀྱིས། མ་ར་མ་མ་ར་ཡ་སོད་རབ་དུ་སོད་ཞེས་པ། ཉོན་མོངས་པའི་བདུད་
སོད་རབ་ཏུ་སོད་ཞེའོ། །བིང་སྒོ་སེར་སྐྱ་རྗེ་ཀེ་གྱེན་དུ་ཤ་པ་ཏ་དབུ་སྐྲ་མ་ནེ་རྗེས་པ་
དོན་ལ་དབུ་སྐྲ་སེར་པོ་གྱེན་དུ་བརྗེས་པ་མངའ་བ་ཁྱོད་ཀྱིས། ཀ་ར་ཡ་ཀ་ར་ཡ་ནི་
མཛོད་རབ་དུ་མཛོད་ཅིག །འཆི་བདག་གི་བདུད་ཐམས་ཅད་ལ་མཛོད་རབ་ཏུ་
236 -514



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཛོད་ཅིག །ཙ་ཏུར་ཉི་ཤུ་པི་ཤ་ཏི་བཞི་ནེ་ཏྲ་ཡ་སྤྱན་དང་ལྡན་པ། སྤྱན་ཉི་ཤུ་རྩ་
བཞི་དང་ལྡན་པ་ཁྱོད་ཀྱིས་གར་རྫ་ཡ་གོར་རྫ་ཡ་སྒྲོགས་རབ་ཏུ་སྒྲོགས་དོན་ལ་
ཕུང་པོའི་བདུད་ལ་སྒྲོགས་རབ་ཏུ་སྒྲོགས་སོ། །
ཤོ་ད་ས་དབུ་འཛ་ཡ་ནི་ཕྱག་རྒྱན་པ་བཅུ་དྲུག་དང་ལྡན་པ། ཕྱག་བཅུ་དྲུག་
དང་ལྡན་པ་ཁྱོད་ཀྱིས་ཏར་རྫ་ཡ་ཏར་རྫ་ཡ། སྡིགས་རབ་ཏུ་སྡིགས་གང་སྡིགས་ན་
ལྷའི་བུའི་བདུད་ཐམས་ཅད་སྡིགས་རབ་ཏུ་སྡིགས་ཅིག །ཀྲི་རྣ་ནག་པོ་ཛི་མུ་ཏ་
སྤྲིན་ཝ་སུ་ཤེ་ཀུ་ལུས། སྐུ་ལུས་སྤྲིན་ནག་པོ་ལྟ་བུ་མངའ་བ་ཁྱོད་ཀྱིས། ཤོ་ཥ་ཡ་ཤོ་
ཥ་ཡ་སྙོམས་རབ་ཏུ་སྙོམས་ཤིག །གང་སྐོམས་ན། ས་པ་ཏ་ས་ག་ཥ་ཞེས་པ་རྒྱ་
མཚོ་བདུན་གྱི་ཀླུ་ཐམས་ཅད་སྐོམས་རབ་ཏུ་སྐོམས་རབ་ཏུ་སྒོམས་ཤིག །ཀ་པ་ལ་
ཐོད་པ། མ་ལ་འཕྲེང་བ། ཨ་ནེ་ཀ་དུ་མ་དྷ་རི་ནི་འཛིན་པ། ཐོད་པའི་འཕྲེང་བ་དུ་
མ་འཛིན་པ་ཁྱོད་ཀྱིས་བྷན་དྷ་བྷན་དྷ། ཆིངས་རབ་ཏུ་ཆིངས། གང་ཆིངས་ན་ན་ག་
ཤ་ན་ནི་གི་ནི་ཀླུ་ཆེན་པོ་བརྒྱད་པོ་དེ་ཆིངས་རབ་ཏུ་ཆིངས་ཤིག །ཨད་མ་ཏ་ནང་
གི་ཀྲུ་ར་ཙི་ཏ་ཡ་ཐུགས་ཅན། དོན་ནང་གི་མ་རུང་བའི་ཐུགས་ཅན་མངའ་བ་ཁྱོད་
ཀྱིས། གྷི་སྣ་ཤྲཱི་སྣ། ཟུང་རབ་ཏུ་ཟུང་ཅིག །གོང་ཟུང་ན་ཤ་། དགྲ་ཐམས་ཅད་
ཟུང་རབ་ཏུ་ཟུང་ཅིག །ཨད་མ་ཏ་ཀྲུ་ར་ཙི་ཏ་ཡ་ཞེས་པ་ནི་ངག་གི་ས་རུང་བའི་
གཟུགས་ཅན། ཨེ་རྟེན་ཟླ་བ་ཕྱེད་པ། དྷཾ་ཤྲཱི་ནི་མཆེའ་བའོ། །
དོན་ལ་ནང་གི་མ་རུངས་པའི་གཟུགས་ཅན་མཆེ་བ་ཟླ་བ་ཕྱེད་པ་ལྟ་བུ་
མངའ་བ་ཁྱེད་ཀྱིས། ཧ་ཧ་ཧི་ཧི་ཧུ་ཧུ་ཧེ་ཧེ་ཧོ་ཧོ་ཧཾ་ཧ་ཧཱུྃ་ཕཊ་སྭཱ་ཧཱ། ཞེས་པ་ཡེ་ཤེས་
ཀྱི་གད་མོ་རྣམ་པོ་བཅུ་གཉིས་པ་དེ་དང་ལོ་ཀའི་ཁམས་ཐམས་ཅད་དུ་སྒྲོགས་རབ་
ཏུ་སྒྲོགས་ཤིག་པའོ། །དེ་ནི་ངག་གི་ཞེན་པ་བཟློག་པ་བཟླས་པ་བྱ་བའོ། །
236 -515



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
དེ་ནས་བཟླས་པ་ལས་སྐྱོ་ན། སེམས་ཀྱི་ཞེན་པ་བཟློག་པ་རྫོགས་རིམ་
སྒོམ་
པ་ལ་གཉིས་ལས། གང་ཟག་ཆགས་པ་དང་བཅས་པ་ཞིག་གིས་ལས་ཀྱི་
ཕྱག་རྒྱ་ལ་བརྟེན་ནས་ལྷན་ཅིག་སྐྱེས་པའི་ཡེ་ཤེས་ཀྱི་དོན་བསྒོམ་ན་ཇི་ལྟར་
བསྒོམ་བྱས་པ་ལ། བརྟག་པ་དང་པོའི་ལེའུ་བརྒྱད་པ་འདིའི་ལྔ་པ་བཞི་པ་ ནས་
འབྱུང་བ་བཞིན་དུ་བསྒོམ། གང་ཟག་ཆགས་པ་དང་བྲལ་བ་རབ་ཏུ་བྱུང་བའི་དགེ་
སློང་ངམ་ཚངས་པར་སྤྱོད་པའི་དགེ་བསྙེན་ལྟ་བུ་ཞིག་གིས་སྒོམ་ན་ཇི་ལྟར་བསྒོམ་
བྱས་པ་ལ་གསུམ་ལས། གཏུམ་མོའི་རྫོགས་པའི་རིམ་པ་ལ་མོས་ན། བརྟག་པ་
དང་པོའི་ལེའུ་དང་པོ་ནས། ལྟེ་བར་གཏུམ་མོ་འབར་བ་ཡིས་ཞེས་པ་དང་
། ཕྱི་
མའི་ལེའུ་བཞི་པ་ནས། ལྟེ་བའི་དཀྱིལ་འཁོར་ཉིད་དུ་གནས། །དང་པོ་དབྱངས་
ཡིག་རང་བཞིན་ཏེ། ཞེས་པས་སྟོན། དེ་ལ་མི་མོས་ན་སྒྱུ་ལུས་ཀྱི་རྫོགས་རིམ་དང་
པོའི་ལེའུ་བཅུ་པ་ནས། ཉལ་དང་ལོག་པའི་ཁྱད་པར་ལས། །རྟག་ཏུ་རྨི་ལམ་འདྲ་
བར་འགྱུར། ཞེས་པ་སྟོན། དེ་ལ་མི་མོས་ན་འོད་གསལ་གྱི་རྫོགས་པའི་རིམ་པ་
བསྒོམ་པ་ནི། །ཕྱི་མའི་ལེའུ་གསུམ་པ་ནས། གཉིད་ནི་སྤང་པར་མི་བྱ་སྟེ། །དབང་
པོ་རྣམས་ནི་མི་དགག་གོ །ཞེས་པས་སྟོན། དེས་ནི་སེམས་ཀྱི་ཞེན་པ་བཟློག་པ་
རྫོགས་རིམ་བསྒོམ་པའོ། །
དེ་ནས་ཐུན་མཚམས་ཀྱི་ཆོས་ལ་བཞི་ལས། དང་པོ་རྣམ་དག་རྗེས་སུ་དྲན་
པ་བྱེད་དེ། གཙོ་བོའི་རྣམ་དག་བརྟག་པ་ཕྱི་མའི་ལེའུ་དགུ་པ། འཁོར་གྱི་རྣམ་དག་
དང་པོའི་ལེའུ་དགུ་པ་ནས་འབྱུང་བ་བཞིན་བྱའོ། །དེ་ནས་གཏོར་མ་བཏང་པ་
མགྲོན་བསྐྱེད་བ་གུར་གྱི་ལེའུ་གསུམ་པ། གཏོར་མའི་བྱིན་རླབས་ཙམ་བརྟག་པ་
དང་པོའི་ལེའུ་བདུན་པའི་རྡོ་རྗེ་ཐོད་སྦྱོར་སྔགས་བསྡུས་པ་དང་པོའི་ལེའུ་གཉིས་པ་
236-516



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རྒྱས་ པ་ ཕྱི་མའི་ལེའུ་བཞི་པ། བསྟོད་ པ་ གུར་ གྱི་ལེའུ་བརྒྱད་ པ་ དང་ དགུ་པ་
གཤེགས་སུ་གསོལ་བ་དང་༌། ལྷག་ཆད་བསྐང་པ་ཡང་གུར་ལེའུ་གསུམ་པ་བཞིན་
བྱའོ། །རྡོ་རྗེ་གླུ་བླངས་པ་གུར་ཀྱི་ལེའུ་བཅུ་བཞི་པ་ནས། བློ་གསལ་བའི་རྗེས་སུ་
འགྲོ་བའི་གླུ་ལ་སོགས་པ་བཤད་ཀྱི་འདིར་ཕྱི་མའི་ལེའུ་བཞི་པའི། ཀོ་ལ་ཨི་རི་ཏི་
ཨ་བྷོ་ལ་ལ་སོགས་པ་གླུ་བླངས་པའོ། །ཐལ་མོ་སྙིང་གར་སྦྱར་སྨོན་ལམ་ཕྱི་མའི་
ལེའུ་བརྒྱད་པ་ནས་འབྱུང་བ་ལྟར་གདབ་བོ། །
དེ་ལས་ཀྱང་སྐྱོ་ན་རང་ཧེ་རུ་ཀ་ཞལ་གཅིག་ཕྱག་གཉིས་པའི་ང་རྒྱལ་གྱིས་
ཐུན་མཚམས་སུ། དཀོན་མཆོག་མཆོད་པ་བྱ་བ་དང་
། མཎྜལ་བྱ་བ་དང་། དཀོན་
མཆོག་གསུམ་ལ་སྐྱབས་སུ་འགྲོ་བ་བྱ་བ་ལ་སོགས་པ་ལས་དང་པོ་བའི་བྱ་བའི་
རིམ་པ་བཅོ་ལྔ། གུར་ གྱི་ལེའུ་བཅོ་ལྔ་པ་ནས་འབྱུང་བ་བཞིན་བྱའོ། །དང་པོ་
སེམས་ མི་
གནས་པ་གནས་པར་བྱེད་པ་ལ་དང་པོ་བསྒོམ་པ་ཡིན། གནས་པ་
བརྟན་པར་བྱེད་པ་ལ་འོར་ཅིག་བསྒོམས་པས་མེ་ལ་ཡང་བསྒོམ་ཡང་སྒོམ་བྱེད་པ་
ཡིན། བརྟན་པ་དེ་བོགས་དབྱུང་བའི་དོན་དུ་སྤྱོད་པ་བྱས་ནས། གང་ཟག་བརྩོན་
འགྲུས་ཅན་ཟླ་བ་རིལ་པོ་གསུམ་དང་ཞག་བདུན་ན་སངས་རྒྱས་བྱ་བ་ཞིག་བརྟག་
པ་ཕྱི་མའི་ལེའུ་གཉིས་པ་དངོས་གྲུབ་ཀྱི་དོན་གཏན་ལ་དབབ་པར་དོན་སྡེབས་དེ་
ལྟ་བུ་ཞིག་འོང་གསུངས་སོ། །
༈ གསུམ་པ་དེ་ཉིད་ཀྱི་དཀྱིལ་འཁོར་བྲིས་ནས་དབང་ཇི་ལྟར་བསྐུར་བའི་
རིམ་པ་ནི། དེ་ནས་རྩ་བའི་སྔགས་བཤད་པའི། ལྷ་མོ་ནི་བདག་མེད་མའོ། །དེ་
དགྱེས་ནས་དཔལ་ཧེ་བཛྲའི་སྒོམ་པ་ལ་དགྱེས་བཟླས་པ་ལ་དགྱེས་ནས། སྲུབ་
དང་སྲུབ་པའི་སྦྱོར་བ་ནི་ཆགས་ཅན་འདུལ་བའི་བརྡའོ། །གསང་སྔགས་ཀྱི་ལམ་
236-517



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བདེ་སྟོང་མཚོན་པའོ། །དཀྱིལ་འཁོར་དཔལ་དགྱེས་པ་རྡོ་རྗེའི་རྟེན་གཞལ་ཡས་
ཁང་བརྟེན་པ་ལྷ་དང་བཅས་པའོ། །དེ་ལ་དཀྱིལ་འཁོར་དུ་འཇུག་པའོ། །སྟོན་
ནི་སྔོན་འབྱུང་དུ་སྟོན་པ། རྗེས་འཇུག་ཏུ་སློབ་དཔོན། ཡེ་ཤེས་ཆེ་ནི་ཡེ་ཤེས་ཆེན་
པོ་ལ་མངའ་མཉེས་པ་དེས། རྡོ་རྗེ་པད་མ་མཉམ་སྔོན་འབྱུང་དུ་སྟོན་པ་ལྷ་ཡབ་
ཡུམ་ཞལ་སྦྱར། རྗེས་འཇུག་གྲོགས་ ཕྱག་རྒྱ་མ་དང་། དགྱེས་ པའི་ཐུགས་ཀྱིས་
སྔོན་འབྱུང་དུ་སྟོན་པ་ལྷ་ཡབ་ཡུམ་ཞལ་སྦྱར་གྱི་བདེ་སྟོང་ལ་ཐུགས་མཉམ་པར་
བཞག་པའོ། །རྗེས་འཇུག་ལྷ་ཡབ་ཡུམ་ཞལ་སྦྱར་བསྒོམས་ནས་དཀྱིལ་འཁོར་བྲི་
བའོ། །ཕྱིས་དེ་གསུངས། སྔར་ནི་རྗེས་འཇུག་ཏུ་སློབ་མ་ལ་མི་དམིགས་པའི་སྙིང་
རྗེ་ཆེན་པོས་ཀུན་ནས་བསླང་ནས་དབང་བསྐུར་བ་ལ། དགའ་ཞིང་སེམས་སྤྲོ་བ་
དང་བཅས་པའོ། །ཉིད་ཀྱི་དཀྱིལ་འཁོར་བྲི་བར་མཛད། སྔོན་འབྱུང་དུ་ལྷ་ཡབ་
ཡུམ་ཞལ་སྦྱར། རྗེས་འཇུག་ཏུ་བསྐྱེད་རིམ་ལྷ་ཡབ་ཡུམ་ཞལ་སྦྱར་བསྒོམས་ནས་
དཀྱིལ་འཁོར་འབྲི་བའོ། །
སྤྱིར་དབང་བསྐུར་བ་ལ་བཞི་ལས། དང་པོ་སློབ་དཔོན་གྱི་མཚན་ཉིད་ནི་
བརྟག་པ་ཕྱི་མའི་ལེའུ་དང་པོ་དང་གུར་གྱི་ལེའུ་བརྒྱད་པ་གཉིས་ནས་འབྱུང་བ་
བཞིན་དུ་སློབ་དཔོན་མཚན་ཉིད་དང་ལྡན་པ་དེས། གཉིས་པ་རྡོ་རྗེ་སློབ་དཔོན་གྱི་
ལས་ནི། བརྟག་པ་དང་པོའི་ལེའུ་བཅུ་པ་བཞིན་དུ། འཁོར་ལོ་བདག་པོ་བཟླས་པ་
འབུམ་ཞེས་པས་བསྙེན་པ་ཞག་གསུམ་ལྔ་བདུན་ཅི་རིགས་པར་གཙོ་བོ་ལ་འབུམ་
འཁོར་ལ་ཁྲོ་ཚོ་རེ་བྱས། དེ་ནས་ནུབ་དང་པོ་སའི་ཆོ་ག་ཅི་རིགས་པ་བྱས། ནུབ་
གཉིས་པ་སྟ་གོན་ལ་དཀྱིལ་འཁོར་བགེགས་ནས། ལྷ་དང་བུམ་པ་
བ་དང་སའི་ལྷ་མོ་
དང་སྦྱིན་སྲེག་དང་སློབ་མ་སྟ་གོན་རྣམས་བྱས་ནས། གསུམ་པ་དཀྱིལ་འཁོར་ཞག་
236 -518



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གི་ཆོ་ག་ལ་བཞི་ལས། ནང་པར་ཐིག་གི་ཆོ་གས་ཐིག་གདབ། ཚོན་གྱི་ཆོ་གས་
ཚོན་འབྲི་བའི་དུས་སུ་འཕར་མ་གཅིག་པ་སྒོ་བཞི་ནི་དང་པོའི་ལེའུ་བརྒྱད་པར་
པད་མ་རིམ་པ་གཉིས་ཡོད་པས་འཕར་མ་གཉིས་པར་མིང་འདོགས་འདིར་པད་མ་
འདབ་མ་བརྒྱད་མ་རིམ་པ་གཅིག་ལས་མེད་པས་སོ། །སྒོ་བཞི་པ་རྣམ་ཐར་སྒོ་
བཞི་དང་ལྡན་པས་སོ། །སྣ་ཚོགས་འོད་ཀྱིས་གཞལ་ཡང་ཁང་དེ་ལ་འོད་ཟེར་ཁ་
དོག་ལྔ་འཕྲོ་བའོ། །རྟ་བབས་བཞི་དང་ཡང་སྒོ་བཞི་པོ་དེ་ལ་ཡང་རྟ་བབས་རྣམ་པ་
བཞི་ཡོད་པ། རྡོ་རྗེ་སྲིད་དུ་བདེ་སྟོང་གི་ཐོག་དང་ལྡན་པའོ། །རིམ་པ་ལྔ་དང་ཡང་
དག་ནི་ཕན་ཙ་ར་གའི་རྩིག་པ་རྣམ་པ་ལྔ་དང་ལྡན་པ་སྟེ། ནང་དག་དཀར་སྔོན་པོ་
དེའི་ཕྱི་རོལ་དུ་ལྗང་ཁུ་དེའི་ཕྱི་རོལ་དུ་དམར་པོ་དེའི་ཕྱི་རོལ་དུ་སེར་པོ་དེའི་ཕྱི་
རོལ་དུ་དཀར་པོར་བྲིའོ། །
དེ་ནས་བུམ་པ་བརྒྱད་པོ་བྲི། ལྷ་སྣམ་ལ་འདུལ་བྱའི་བསམ་པ་ཐམས་ཅད་
རྫོགས་པའི་བརྡར་ཕྱོགས་བཞིར་བུམ་པ་ཁ་ཕྱིར་བསྟན་པ་གཉིས་གཉིས་བརྒྱད་
བྲི་བའོ། །མཚོན་གྱི་རྒྱུ་ཅི་ལ་བྱ་ན། རིན་ཆེན་ལྔའི་ཕྱེ་མ་སློབ་མ་འབྱོར་བ་རབ་
ཡིན་ན། ཡང་ན་འབྲས་ལ་སོགས་པ་སློབ་མ་འབྱོར་པ་འབྲིང་ཡིན་ན་འབུའི་
དཀྱིལ་འཁོར་འོ། །དུར་ཁྲོད་ཀྱི་སོ་ཆག་ནི་སློབ་མ་འབྱོར་པ་ཐ་མ་ཡིན་ན་དུར་
ཁྲོད་སོལ་བས་བྲིའོ། །དེ་བཞིན་དུ་དུར་ཁྲོད་སོལ་བ་ནི་དུར་ཁྲོད་ཀྱི་ཚོན་གྱིས་བྲི་
བའོ། །དེ་དབུས་ནི་གཞལ་ཡས་ཁང་དེའི། པད་མའི་འདབ་མ་ནི། བརྒྱད་པ་ཟེ་
འབྲུ་ནི་དབུས་ཀྱི་ལྟེ་བ་པད་མ་འདབ་བརྒྱད་ཟེ་འབྲུ་དང་བཅས་པ་དབུས་གྱི་ལྟེ་བ་
ནག་པོར་བྲི་གུར་ལེའུ་གཉིས་པ་ནས་བཤད་དོ། །དེར་མཚན་མ་དགོད་པ་ལ།
སྙིང་པོ་ནི་དེའི་སྙིང་པོ་ཧེ་དབུས་ཀྱི་ལྟེ་བ་ལའོ། །སྐྱེས་པའི་ཐོད་པ་ནི་ཡུམ་གྱི་
236 519



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
མཚན་མའོ། །མདོག་དཀོར་ཆ་ནི་གསུམ་ནི་སྐྱེས་པའི་ཐོད་པ་དུམ་བུ་གསུམ་པ་
དཀར་རྩེར་རེ་བའོ། །
དབུས་སུ་ཐོད་པ་དཀར་པོ་ནི། ཡུམ་གྱི་མཚན་མའོ། །སྣ་ཚོགས་རྡོ་རྗེ་ལ་
མཚན་མ་བྲི། ཡབ་ཀྱི་མཚན་མ་སྟེ་རྡོ་རྗེ་རྒྱ་གྲམ་པའི་སྣ་གཅིག་ཐོད་པར་བཅུག་པ་
གཞན་གསུམ་གསལ་པོར་ཡོད་པ་ཅིག་བྲིས་ཏེ། གཙོ་བོ་ཡབ་ཡུམ་གྱི་ཕྱག་མཚན་
ནོ། །དེ་ནས་འཁོར་རྣམས་ཀྱི་མཚན་མ་བྲི་བ་ལ། དབང་ལྡན་བྱང་ཤར་འཚམས་
སུའོ། །ཤ་བ་རི་སེང་གེ་ཡན་ལག་བརྒྱད་པ་ཅིག་བྲི། མེའི་མཚམས་ཤར་ལྷོར་
དགེ་སློང་དཀར་པོ་ཅིག་བྲི། བདེན་བྲལ་ལྷོ་ནུབ་མཚམས་སུ་འཁོར་ལོ་སྔོན་པོ་
ཅིག་བྲི། རླུང་ནུབ་བྱང་མཚམས་སུ་རིགས་ཀྱི་བདག །རྡོ་རྗེ་སྣ་ཚོགས་ཀྱི་མདོག་
ཅན་ཅིག་བྲི་སྟེ་གཡུང་མོའི་ཕྱག་མཚན་ནོ། །ཕྱོགས་བཞིར་ཤར་སྒོར་ཟེར་ཡང་
ཤར་སྒོ་ར་ཉེ་བའི་ཤར་ཕྱོགས་ཀྱི་པད་མ་ལ་དེ་བཞིན་གྲི་གུག་ནག་པོ་ཅིག་བྲི།
གཡས་སུ་ལྷོའི་པད་མ་ལ་ཅང་ཏེའུ་དམར་པོ་ཅིག་བྲི། ནུབ་ཀྱི་པད་མ་ལ་རུ་སྦལ་
སེར་པོ་ཅིག་བྲི། ལྟོ་བ་བྱེ་བྱང་དུ་དེ་བཞིན་བྱང་གི་པད་མ་ལ་སྦྲུལ་ལྗང་ཁུ་ཅིག་བྲི།
ལྷ་མོ་ཁ་དོག་ཝ་སྣས་རིགས་ཀྱི་དབྱེ་བས་སམ། ཁ་དོག་བྱས་ཀྱང་བཏུབ་རིགས་
བྱས་ཀྱང་བཏུབ་སྟེ། ལྷ་མོ་བརྒྱད་ཀྱི་མཚན་མའོ། །ཕྱག་མཚན་བརྒྱད་དུ་ཌ་ཀི་མ་
བརྒྱད་ཀྱི་མཚན་མ་དགོད་པའོ། །
དེ་ནས་དཀྱིལ་འཁོར་གནས་ཉེ་བར་བརྒྱན་པ་བྱ་བ་ལ། གནམ་ཡོལ་
གདུང་གཡོགས་རྩིག་ཡོལ་དང་
། མཆོད་པ་རྣམ་པ་ལྔ་བརྒྱའམ་སྟོང་ངམ་བཅུ་ལས་
མི་ཉུང་བར་བཤམ། མདོའི་ཆེ་བཞི་འམ་རལ་གྲི་བཞི་མེ་ལོང་བཞི་ལ་སོགས་པ་
བཤམ། དེ་ནས་མཚན་མ་བྲིས་པའི། རྣམ་རྒྱ་གཙོ་མོའི་བུམ་པའོ། །ཡལ་གའི་རྩེ་
236-520



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མེ།
མོའི་ཤིང་གི་རྩེ་མོའི་ཆ་ལས་བྱུང་བ་ལོ་འདབ་དང་བཅས་པས་ཁ་བརྒྱན་པ། གོས་
བཟང་འགུལ་ཆིངས་རས་ཁ་ཚར་མ་ཉམས་པ། ལྟོ་བ་རིན་ཆེན་ལྔ་བུམ་པའི་ནང་
རཏྣ་ལྔ་བླུགས། སཱ་ལུ་སྐྱེས་པ་ཡོང་འབྲས་སཱ་ལུ་འབྲུ་སྣ་ཚོགས་སྨན་ལྔ་དྲི་ལྔ་ལ་
སོགས་པས་བཀང་ལ་བཞག །དེ་ཚོགས་ཀྱི་མཆོད་པ་བཟའ་བས་བཏུང་པོ་མྱང་པ་
ལྡག་པའི་བྱེ་བྲག་བསྐོར། །དེ་ནས་དཀྱིལ་འཁོར་བསྒྲུབ་པ་ལེའུ་བཅུ་པ་བཞིན་
བྱས་ནས། སློབ་དཔོན་བདག་འཇུག་ལེའུ་བཅུ་པ་བཞིན་བྱས་ནས། དེ་ཚེ་རྡོ་རྗེ་
སློབ་ལས་སོ། །
སློབ་མ་དཀྱིལ་འཁོར་དུ་གཞུག་ཅིག་ལྷ་ངོ་བསྟན་པ་ནི། འོག་ནས་འབྱུང་
བ་བཞིན་དུ་མཎྜལ་དབུལ། ལས་ཐམས་ཅད་ པའི་བུམ་ཆུས་ཁྲུས་ བྱས། རོས་
དམར་པོ་དྲི་མ་མེད་པས་གདོང་གཡོགས་བཅིངས། དམ་ཚིག་དང་སྡོམ་པ་ཕོག །
ཡེ་ཤེས་ཕབ། མེ་ཏོག་དོར་གདོང་གཡོགས་དགྲོལ་ལྷ་ངོ་བསྟན་པར་བྱའོ། །
དེ་ནས་དབང་བསྐུར་བ་ལ་བཞི་ལས། དང་པོ་བུམ་པའི་དབང་ནི། མང་དུ་
རབ་ཏུ་བརྗོད་པར་བྱས་ནི་དེ་རྣམས་ཀྱི་བྱ་ཐབས་མང་པོ་བརྗོད་ཁ་ན་མེད། དེ་ཅི་
སྟེ་ན། ཇི་ལྟར་དེ་ཉིད་བསྡུས་པའི། ཡོ་ག་དེ་ཉིད་འདུས་པ་ནས་འབྱུང་པའི། དཀྱིལ་
འཁོར་ཆོ་ག་བུམ་དབང་ཆོ་ག་རྒྱས་པས་དེ་ནས་འབྱུང་བ་བཞིན་བྱ་བླ་མ་ལྷོ་པ་
གསུངས། བདེ་བ་ནི་དེ་ཉིད་འདུས་པའི་རྒྱུད་མཁའ་འགྲོ་མ་རྡོ་རྗེ་གུར་ལས་བྱས་
གུར་གྱི་ལེའུ་བཞི་པ་ནས་བཤད་པའི་ཆུ་ཅོད་པན། རྡོ་རྗེ་དྲིལ་བུ་མིང་དང་ལྔ།
དམ་ ཚིག་ གི་ དབང་ གསུམ་ སྟེ་ བརྒྱད། ལུང་ བསྟན། གཟེང་ བསྟོད། དབུགས་
དབྱུང་བ་གསུམ་དང་བཅུ་གཅིག་རྡོ་རྗེ་བརྟུལ་ཞུགས་ཀྱི་དབང་དང་བཅུ་གཉིས།
ཕྱི་མའི་གསུམ་པ་ནས་ཤེས་རབ་བཅུ་དྲུག་ལོན་པ་ལ་ཚིག་བཞི་པ་རྡོ་རྗེ་སློབ་
236 --521



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༽
དཔོན་དབང་། རྗེས་གནང་ཕྱི་མའི་བཅུ་གཉིས་པ་ནས་བཤད་པ་དང་གུར་ལེའུ་
བཅོ་ལྔ་པ་བདུན་པ་གསུམ་པ་བརྟག་གཉིས་ཚོ་ན་དེ་ལས་མེད། ས་བུ་ཏའི་རིགས་
ལྔའི་རྗེས་སུ་གནང་བ་ལྔ་སྟེ་བཅོ་བརྒྱད། གུར་ནས་བུམ་པའི་དབང་བསྐུར་བ་
རྒྱས་པས་དེ་ནས་འབྱུང་བ་བཞིན་དུ་བསྐུར་བྱས་ནས་བདེ་སྟེ་བླ་མ་མི་གསུངས་
པས་བླ་མ་བཞིན་དུ་མཛོད་གསུངས་སོ། །
དེ་ནས་ནམ་ཕྱེད་ན་དཀྱིལ་འཁོར་ལྷོར་གསང་བའི་དབང་བསྐུར་བ་
་བ་ནི།
བཅུ་གཉིས་ལོ་གཉིས་ལོན་པ་བརྒྱད་གཉིས་བཅུ་དྲུག་ལོན་པ། རིགས་མ་བདེ་ནི་
ས་ཧ་ཛའི་ཉམས་བསྐྱེད་པའི་མུ་ཏྲ་མ་ཡིན་མུ་ཏྲ་མ་དེ་རྣམས་དཀྱིལ་འཁོར་དུ་
གཞུག་པའོ། །རྒྱན་ཅི་ལ་བྱ་ན། དོ་ཤལ་རྐང་རྡུབ་ཀྱིས་རུས་པ་གསེར་དངུལ་ལ་
སོགས་པའི་རྒྱན་གྱིས། དཀྱིལ་འཁོར་དུ་ནི་ལས་རྒྱ་དེ་རྣམས་དཀྱིལ་འཁོར་དུ་
བཅུག་པའོ། །འོ་ན་གོང་གི་རིགས་མ་དེ་གང་གཞུག་ན། མ་དང་བླ་མའི་བཙུན་
མོའི་མ། སྲིང་མོ་རང་དང་དབང་སྟབས་གཅིག་ཏུ་ཐོབ་པ། བུ་མོ་རང་གིས་དབང་
བསྐུར་བ། སྲིང་མོའི་བུ་མོ་བླ་མའི་སློབ་མས་དབང་བསྐུར་བ། དེ་བཞིན་ཞང་པོའི་
ཆུང་མ་བླ་མའི་བཙུན་མོའི་གྲོགས་མོ། །མའི་སྤུན་དང་བླ་མའི་མུ་དྲ་མ་གཞན།
སྒྱུག་མོ་བླ་མའི་བཙུན་མོའི་མའོ། །དེ་བཞིན་ཕའི་སྲིང་བླ་མ་དང་དབང་སྟབས་
གཅིག་ཏུ་ཐོས་པ། རིགས་མ་བརྒྱད་དུ་ཡང་དག་གྲགས་བརྒྱད་པོ་དེ་དཀྱིལ་འཁོར་
དུ་གཞུག་པའོ། །
སློབ་དཔོན་དང་མུ་ཏྲེ་མ་ལ་ཚོགས་དབུལ་བ་ལ། དེ་ལ་པུ་ཙ་བྱ་བ། ཆང་
ཡང་བཏུང་པ་ཚོགས་དུས་སུ་ཤ་དང་ཤ་བཟའ་སཱ་ལུ་སྐྱེས་འབྲས་སཱ་ལུ་བཟའ། དེ་
ཡང་གོས་དང་ཕྲལ་བྱས་ཞེས་པ་ཆགས་ཅན་འདུལ་བའམ་བདེ་སྟོང་མཚོན་པ་འདི་
236-522



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཀུན་བཤད་ན་ངན་པ་ཡིན་གསུངས། བྷ་གར་འོ་ནི་ཡང་ཡང་བྱེད་བདེ་བ་
བ་བསྐྱེད་
པའི་དོན་དུ། དེས་ནི་ལས་རྒྱའོ། །བྷོ་ལ་བཞིབ་ནི་རྡོ་རྗེ་གཞིབ། བྷོ་ལ་ཀ་ཀོ་ལ་
སྦྱར་སྙོམས་འཇུག་གོ །དེ་ལ་རྩེར་མོ་བདེ་བ་བསྐྱེད་པའི་དོན་དུ་ཀ་ར་ན་བན་དྷིའི་
སྦྱོར་བ་བྱ་བ། དམ་དུ་འཁྱུད་དང་འོ་བྱེད་ནི་ཚོགས་ལ་སོགས་པ་སྔོན་དུ་སོང་
།
འདི་རྣམས་མུ་ཏྲ་མ་རྣལ་འབྱོར་གང་ཟག་གིས་མཆོད། ཚོགས་དང་སྤོས་ལ་སོགས་
པས་མཆོད། དེ་ལ་ག་བུར་སློབ་དཔོན་དང་ལས་རྒྱ་སྙོམས་འཇུག་བྱས་པའི་བྱང་
སེམས་ལྕེ་ལ་འཇོག །དེས་ནི་དཀྱིལ་འཁོར་བྱང་སེམས་དེ་བཏོན་ལ་རྡུལ་ཚོན་གྱི་
དཀྱིལ་འཁོར་ལ་མཆོད། དེ་ནས་རྣལ་འབྱོར་པའི་སློབ་དཔོན་དང་ལས་༼འདིར་མ་དཔེ་
ཤོག་གྲངས་༡༣༦མི་ཚང་དེ་གསལ་བའི་སྒྲོལ་མ་ལས་ལེའུ་ལྔ་པའོ།། 11
༈ ལེའུ་དྲུག་པ་འདིས་ནི་བརྟག་པ་དང་པོའི་ལེའུ་གསུམ་པ་དང་དྲུག་པ
བརྒྱད་པ་གསུམ་གྱི་མ་ཚང་པ་ཁ་སྐོང་པ་དང་
། ཡོང་ལེའུ་གསུམ་པ་དང་བརྒྱད་
པའི་མི་ཚང་པ་ཁ་སྐོང་པ་དང་གཉིས་སོ། །དེ་ཡང་བརྟག་པ་དང་པོའི་ལེའུ་གསུམ་
པར་ཧེ་རུ་ཀའི་སྒྲུབ་ཐབས་ལ་རུས་པའི་རྒྱན་ཆ་ལྔ་བྱུང་
། དྲུག་པར་རིག་པ་བརྟུལ་
ཞུགས་ཀྱི་སྤྱོད་པ་ལ་རུས་པའི་རྒྱན་ཆ་ལྔ་བྱུང་
། བརྒྱད་པར་ལྷ་མོ་བཅོ་ལྔའི་བསྐྱེད་
རིམ་ལ་རུས་པའི་རྒྱན་ཆ་ལྔ་བྱུང་བ་ལ་དགོས་པ་ཅི་ཡོད་བྱ་བ་དེ་མ་བྱུང་རུས་པའི་
རྒྱན་ཆ་ལྔའི་དགོས་པ་དང་གཅིག །ཡང་བརྟག་པ་དང་པོའི་ལེའུ་གསུམ་པར་ཧེ་རུ་
ཀའི་བསྐྱེད་རིམ་འབྱུང་བརྒྱད་པར་ལྷ་མོ་བཅོ་ལྔའི་བསྐྱེད་རིམ་བྱུང་བ་ལ། བསྐྱེད་
རིམ་ལ་རྟེན་ཐང་སྐུ་གཅིག་དགོས་དགོས་པ་ལ་དེ་མ་བྱུང་པས་བྲིས་སྐུ་བྲི་བའི་
ཐབས་དེ་འདི་ནས་སྟོན་པས་དེ་ལྟར་དོན་གཉིས་ཀྱི་མཆོད་པ་ཁ་སྐོང་བའོ། །
ལེའུ་འདི་ལ་དོན་གཉིས་ལས་གཞུང་ངོ༌
། །གཞུང་ལ་གཉིས་ལས། དང་པོ་
236-523



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
མཚམས་
ས་སྦྱར་བ་སྔོན་དུ་འགྲོ་བ་ལུས་ཀྱི་རྒྱན་ཆ་ལྔའི་དགོས་པ་ནི། ལྷ་མོ་ལ་ནི་
དམ་འཁྱུད་ཅིང་
། ཞེས་པ་ཚིག་བདུན་གྱིས་ཆགས་ཅན་འདུལ་བའི་བརྡ། གསང་
སྔགས་ཀྱི་ལམ་བདེ་སྟོང་མཚོན་པའོ། །ཕྱག་རྒྱ་ལྔ་ནི་རུས་པའི་རྒྱན་ཆ་ལྔའི་དགོས་
པ་ཞིག་བཤད། བརྟག་པ་དང་པོའི་ལེའུ་གསུམ་པ་དྲུག་པ་བརྒྱད་པ་གསུམ་དུ་
རུས་པའི་རྒྱན་ཆ་ལྔ་བྱུང་བ་ལ་དེའི་དགོས་པ་མ་བྱུང་བས་ལེའུ་གསུམ་པ་དེའི་མ་
ཚང་པ་ཁ་སྐོང་པའོ། །བླ་མ་ནི་དབང་བསྐུར་བའི་བླ་མའོ། །
སློབ་དཔོན་ནི་རྒྱུད་མཉན་པ་དང་མན་ངག་བྱིན་པའི་སློབ་དཔོན། རྡོ་རྗེ་
འཛིན་ པ་ ཡི་ དམ་གྱི་ལྷའམ་འདོད་ པའི་ལྷའོ། །ཕྱག་འཚལ་དོན་དུ་འཁོར་ལོ་
འཛིན་ནི་བླ་མ་དང་སློབ་དཔོན་ཡི་དམ་ལྷ་གསུམ་ལ། དུས་རྟག་ཏུ་ཕྱག་འཚལ་
བའི་བརྡར་སྤྱི་བོར་རུས་པའི་འཁོར་ལོ་འཛིན་པའོ། །བླ་མ་རང་གི་བླ་མ་རྡོ་ རྗེ་
འཛིན་པ་ནི་ཡི་དམ་གྱི་ལྷ་གཉིས་པོ་དེ་ལ། སྨོད་ཚིག་ནི་ངན་སྨྲས་གཏོང་བ་དེའོ། །
མི་ཉན་པའི་ཕྱིར། རྣ་བ་དག་ཏུ་ན་ཆ་རྣ་བ་ལ་རུས་པའི་རྣ་ཆ་འཛིན་པའི་དགོས་པ་
དེ་ཡིན་ནོ། །སྔགས་ཀྱི་བཟླས་པ་མགུལ་རྒྱན་ནི་སྙིང་པོ་དང་ཉེ་བའི་སྙིང་པོ་ལ་
སོགས་པ་གསང་སྔགས་ཀྱི་བཟླས་པ་དུས་རྒྱུན་དུ་བྱེད་པའི་བརྡར་རུས་པའི་
མགུལ་རྒྱན་ནོ། །གདུ་བུ་ནི་རུས་པའི་སྲོག་ཆགས་གསོད་པ་རྟག་ཏུ་སྲོག་གཅོད་པ་
སྤངས་པའི་བརྡར་ལག་པ་ལ་རུས་པའི་གདུ་བུའོ། །ཕྱག་རྒྱ་བརྟེན་ཕྱིར་སྐེ་རགས་
ཉིད། ཕྱག་རྒྱ་མ་བརྟེན་པའི་ཕྱིར་སྒྲའི་སྐེ་རགས་གཉིས་སྐོར་དེ་སྟོང་པའི་རྒྱ་དང་
མི་འབྲལ་བའི་བརྡ་ཏེ་དོན་ལ་ཐབས་ཤེས་རབ་ཡ་མི་འབྲལ་བའི་བརྡའོ། །སངས་
རྒྱས་ལྔའི་ཕྱག་རྒྱས་ནི་རིགས་ལྔའི་རྣམ་པར་དག་པའི་ཕྱག་རྒྱས། རྟག་ཏུ་དུས་
རྒྱུན་དུ་ལུས་ལ་ཕྱག་རྒྱས་གདབ་པའོ། །
236-524



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ད་ནི་བྲིས་སྐུ་བྲི་བའི་ཐབས་ནི། བརྟག་པ་དང་པོའི་ལེའུ་གསུམ་པ་དང་
བརྒྱད་པར་བསྐྱེད་རིམ་བྱུང་བ་ལ་དེ་ལ་རྟེན་ཐང་སྐུ་དགོས་པས་མ་ཚང་པ་ཁ་
བསྐང་པ་ནི། དེ་ནས་རུས་པའི་རྒྱན་ཆ་ལྔའི་དགོས་པ་བཤད་པའི་དེ་ནས། རབ་ཏུ་
བཞད་ཆགས་ཅན་འདུལ་བའི་བརྡའམ་བདེ་སྟོང་། ཀྱེའི་རྡོ་རྗེ་ཞེས་ཧེ་བཛྲའོ། །
ལྷན་ཅིག་སྐྱེས་པའི་རྣམ་འཕྲུལ་ཡིན། དེ་ལ་ཧེ་བཛྲ་སྟོན་པ་ལའོ། །ལྷ་མོ་དེས་
བདག་མེད་མ་དེས་ཞུས་པ་བྲིས་སྐུའོ། །གཙོ་བོ་ཞེས་སྟོན་པ་ལ་བོས་ནས་ཆོ་ག་
གང་གིས་ཐང་སྐུ་བྲི་བའི་ཆོ་ག་གང་གིས་བགྱི་བ་དང༌
། དེ་བཞིན་བྱ་བ་བྲིས་སྐུའི་
ཐབས་གང་གིས། །ཀྱེའི་རྡོ་རྗེའི་བྲིས་སྐུ་ཧེ་བཛྲའི་བྲིས་སྐུ་བྱེད་པ་ཧེ་བཛྲའི་བྲིས་
སྐུའི་ཆོ་ག་བྱེད་པ་དེའོ། །བདེ་བ་ཆེན་པོ་སྟོན་པ་བདེ་བ་ཆེན་པོ་དྲུག་པ་རྡོ་རྗེ་
འཆང་གིས་བཤད་དུ་གསོལ། བཅོམ་ལྡན་བཀའ་ལན་ནོ། །འདི་ནི་འབྲི་མཁན་ནི་
ཧེ་བཛྲ་འབྲི་བའི་ལྷ་བཟོའོ། །དམ་ཚིག་ཅན་ལྷ་བཟོ་དེ་ཡང་དཔལ་དགྱེས་པ་རྡོ་རྗེ་
དབང་ཐོབ་པ་དམ་ཚིག་དང་སྡོམ་པ་ལ་གནས་པ་ཞིག་དགོས་སོ། །
དེར་མ་ཟད་བསྒྲུབ་པ་པོའི་དམ་ཚིག་ཧེ་བཛྲའི་བསྒྲུབ་པ་པོ་དེའང་དམ་
ཚིག་དང་སྡོམ་པ་མེད་ན། ཐང་སྐུ་ཞིག་བྲིས་པས་མི་ཕན་པས་དམ་ཚིག་དང་སྡོམ་
པ་ལ་གནས་པ་ཞིག་དགོས་པའོ། །བྲིས་སྐུ་འཇིགས་ནི་ཧེ་བཛྲ་དེ་ཁྲོ་བོའི་སྐུ་དང་
འདོད་ཆགས་ཅན་ཀྱི་སྐུར་འདུག་པས། ཡང་བླ་མ་ཟེར་བ་རྒྱུད་སྡེ་བཞིའི་བླ་མ་
མཆོག་དམ་པའོ། །བྲིས་སྐུ་དེ་འབྲི་བའི་དུས་སུ་མཚོན་སྣོད་ཅི་ལ་བྱ་ན། སྐྱེས་པའི་
ཐོད་གནས་ནི་མིའི་ཐོད་པ་ལྔར་མཚོན་སྣ་ལྔ་བླུགས་ལ་བྲིའོ། །པིར་ཇི་ལྟ་བུ་ལ་བྱ་
ན་རོའི་སྐུའི་པིར་ གྱི་གསེབ་དུ་གཏོང་པའོ། །བྲིས་སྐུ་བླ་མ་བྲི་བ་ཉིད་ཧེ་བཛྲ་
ཐུགས་ཀྱི་རིགས་ཡིན་པས། མཆོག་དམ་པ་རྩེ་མོ་ཞིག་བྲིའོ། །
236-525



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དེར་མི་ཟད་གང་གང་སྐུད་པ་རས་ཡུགས་འཐག་པའི་རྒྱུའི་སྐུད་པ་འཁལ་
བ་དང་། གང་ཡང་རས་ཡུགས་འཐག་པ་ཐ་ག་བ་ཡང་དབང་ཐོབ་པ་དམ་ཚིག་
ཅན་དགོས། དེ་ཡང་སྐུད་པ་འཁལ་འཐག་གཉིས་སོ། །དམ་ཚིག་ཧེ་བཛྲར་དབང་
ཐོབ་པ་ཞིག་དགོས་ཏེ་དེ་བག་བཀའོ། །
དམ་ཚིག་བྱིན་རླབས་ནི་རིས་སྦྱོང་བ་དང་སྐྱ་རིས་འདེབས་པ་དང་བྲི་བའི་
དུས་ཐམས་ཅད་དུ་ཚོགས་འཁོར་བྱས་མཆོད་པ་བྱ་དེ་རྣམས་ཐམས་ཅད་ཀྱི་དུས་
སུ་བྱིན་རླབས་བྱ་བ་དང་ལྷའི་སྐུར་བསྒོམ་པའོ། །བྲི་བའི་དུས་ནམ་ཞེ་ན། ཟླ་བ་
ཟླ་བའི་མར་ངོའི། །གཉིས་གསུམ་ནས་འགོ་གཟུགས་པའམ། བཅུ་བཞི་པ་ཡང་ན་
མར་ངོའི་བཅུ་བཞི་རྩ་དགུ་ལ་བྲི་བ་ཡིན། ཁྱིམ་དབེན་གནས་དབེན་པའོ། །ཕྱེད་
ནི་ཉི་མ་ཕྱེད་ན། མ་རུང་སེམས་ཀྱིས་ནི་ཧེ་བཛྲ་ཁྲོ་བོའི་སྐུར་བསྒོམ་པའོ། །དེའི་
དུས་སུ་ཆང་ནི་ཉུང་ཟད་བཏུང་ནི་རི་མོ་མཁན་ཆང་ཉུང་ཟད་བཏུང་ཞིང་ལུས་ལ་ནི།
རམ་ཤུ་རུས་པའི་རྒྱན་ཡོད་པ། དེ་བཞིན་གཅེར་བུ་ལུས་གཅེར་བུར་འཕུད་པ།
འབགས་པ་དང་ནི་མ་དག་པ་ཟས་ལ་རྟོག་པ་མེད་པས་བཟའ། དེ་ལ་དམ་ཚིག་
རབ་ཏུ་བཟའ་དེ་ཀུན་དུས་ཐམས་ཅད་དུ་ཚོགས་དང་གཏོར་མ་བྱས་ལ། ཟས་
ཐམས་ཅད་ཤ་ལྔ་བདུད་རྩི་ལྔར་བརླབས་ལ་བརྟེན་ཞེའོ། །
དེའི་དུས་རི་མོ་མཁན་གྱི་གྲོགས་མོ་ནི། བཞིན་བཟང་སྙིང་རྗེ་ལྷན་པ་མི་
དམིགས་པའི་སྙིང་རྗེའོ། །གཟུགས་བཟང་པ་ལང་ཚོ་དར་ལ་བབ་པ་སྐལ་བཟང་
མ་དགྱེས་པའི་རྡོ་རྗེ་ལ་མོས་པ། མེ་ཏོག་བཅས་ཤིང་པད་མའི་རག་ཏ་དང་བཅས་
པ། བསྒྲུབ་པོ་དགའ་ནི་ལྷ་བཟོ་རང་ལ་མོས་ཤིང་དགའ་བའོ། །རང་གི་ཕྱག་རྒྱ་
གཡོན་དུ་བཞག་ནི་མུ་ཏྲ་མ་དེ་གཡོན་དུ་བཞག་པ་བྲི། ཚད་ནི་དཔལ་རྡོ་རྗེ་གནད་
236 -526



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་པའི་སྒྲོན་མ།
བཞིའམ་གཤིན་རྗེ་གཤེད་ན་བདག་པོ་ནས་བསྟན་པ་བཞིན་དུ་བྲི། དེ་ལ་གུར་གྱི་
ལེའུ་དགུ་པ་དང་འདིའི་དང་པོས་རབ་གནས་བྱས་ལ། གུར་གྱི་ལེའུ་བཞི་པའི་
གནས་སུ་ཁྱེར་ལ་བསྐྱེད་རིམ་བསྒོམ་བྱ་བར་འབྲེལ་ཏོ། །
ལེའུའི་མཚན་ནི། ཀྱེའི་རྡོ་རྗེ་ལས་ཧེ་བཛྲའི་རྒྱུད་ལས་བྲིས་སྐུའི་ཆོ་ག་འོག་
མ་དེ་ལ་མིང་བཏགས་པའོ། །ལེའུ་ནི་པ་ཏ་ལ་གཞུང་ཅོད་ཅིང་སྐྱོང་བའོ། །དྲུག་པ་
ནི་གྲངས་སོ། །གསལ་བའི་སྒྲོན་མེ་ལས་ལེའུ་དྲུག་པ་རྫོགས་སོ།། །།
༈ ཕྱི་མའི་ལེའུ་བདུན་པ་འདིས་ནི། བརྟག་པ་དང་པོའི་ལེའུ་དང་པོར་
གཞི་རང་བཞིན་འབྲས་བུའི་རྒྱུད་རྣམ་པ་གསུམ་སྟོན་པའི་གླེགས་བམ་ཇི་ལྟར་བྲི་
བྱ་བ་དེ་མ་བྱུང་བ་འདི་ནས་སྟོན་ཏེ། ཐུན་མོང་གི་མ་ཚང་པ་ཁ་སྐོང་པ་དང་ག
ཅིག །ཡང་བཏག་པ་དང་པོའི་ལེའུ་བདུན་པར་རྒྱལ་མཚན་དང་ནི་མཚོན་བསྣུན་
ཉིད་ཞེས་པས། ཚོགས་ཀྱི་ཞལ་ཟས་གདམས་པ་དང་བཅས་པ་གཅིག་བཅོམ་ལྡན་
འདས་གསུངས་ན། དེ་བཟའ་བའི་ཐབས་ཇི་ལྟར་བཟའ་བ་ཅི་འོང་ཐང་པ་ལ་དེ་མ་
བྱུང་པས་སྣ་ཚོགས་ཀྱི་ཞལ་ཟས་ཚོགས་འཁོར་ལ་བརྟེན་ནས་འདི་ལྟར་བཟའ་
བྱས་པ་ཞིག་ལེའུ་འདི་ནས་སྟོན་པ་དེ་ལྟར་ན་མ་ཚང་བ་ཁ་སྐོང་པ་གཉིས་ལེའུ་འདི་
ནས་སྟོན།
ལེའུ་ འདི་ ལ་ ཆོས་ གཉིས་ ལས་ ལེའུའི་ གཞུང་། གཞུང་ ལ་ གཉིས་ ལ།
གླེགས་བམ་བྲི་བ། དེ་ལ་བཞི་ལས། དང་པོ་གསོལ་བ་གདབ་པ་ནི། ལྷ་མོ་ལ་
བདག་མེད་མའོ། །བྷོ་ལ་ཆགས་ཅན་འདུལ་བའི་བརྡའམ། གསང་སྔགས་ལམ་
བདེ་སྟོང་མཚོན་པའོ། །གླེགས་བམ་ཡང་ནི་གླེགས་བམ་ཇི་ལྟར་བྲི་བའོ། །
གཉིས་པ་བཤད་པར་ཞལ་ཀྱིས་བཞེས་པ་ནི། དགྱེས་པ་ཞལ་སྦྱར་རོ། །
236 -527



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
གླེགས་བམ་བརྟག་པ་དང་པོའི་ཐུན་མོང་མ་ཚང་པའོ། །ལྷ་མོ་སྐལ་བ་ཞེས་བོས་
ནས་ཁྱོད་ཉོན་ཅིག་པའོ། །གསུམ་པ་གླེགས་བམ་བྲི་བ་དངོས་ནི། སྦྲང་ཆེན་སྣག་
ཚལ་བྱས་ནས་ནི་ཧེ་བཛྲའི་གླེགས་བམ་བྲི་བ་ལ་སྦྲང་ཆེན་གྱིས་སྣག་ཚ་བྱ་
ཞུན་གྱི་དུད་པ་ཅིག་གཏང་
། དེའི་སྟེང་ཡ་གིར་ཤིང་བུའི་ཁྲམ་བྱས་པ་ལ་སྟེང་ན་
མར་ཐོད་པ་མཚན་ངོན་གྱིས་བཀབ། དེ་ལ་མི་ཚིལ་གྱི་དུས་པས་བདུགས་པས་
ཆགས་པའི་དུད་པ་དེ་བསགས་པ་དང་གཅིག །ཨ་རུ་ར་སྦྱངས་པའི་ཁུ་བ་དང་
གཉིས། རྒྱ་སྐྱེགས་སྦངས་པའི་ཁུ་བ་དང་གསུམ། ལྕགས་སྐོང་ནང་དུ་ནུར་ནུར་
བསྣུར་ལ་དེ་ལ་སྣག་ཚ་བྱས་ཏེ། དེ་ཡང་དུད་པས་ནག་པོ་བྱེད་ཨ་རུ་རས་སྦྱིན་
བྱེད་རྒྱ་སྐྱེགས་ཀྱིས་འཚེར་བྱེད་པ་ཡིན་གསུངས་སོ། །
སྨྱུག་གུ་ཅི་ལ་བྱ་ན། མིའི་རུས་པའི་སྨྱུག་གུ་ནི་རྐང་གི་ཐུར་མ་ཕྲ་མོ་ལ་
བྱའོ། །གླེགས་བམ་གྱི་ཚད་ཅི་ཞེ་ན། གླེགས་བམ་སོར་ནི་བཅུ་གཉིས་པ་རིང་ཐུང་
གི་ཚད་ སོར་བཅུ་གཉིས་ཞེང་དུ་སོར་བཞིར་ པར་ བྱའོ། །གྲོ་ག་ནི་བྲི་གཞི་ གྲོ་
གའམ་ཤོག་བུ་ལའོ། །དམ་ཚིག་ཅན་ནི་ཡིག་མཁན་དེ་ཧེར་བཛྲར་དབང་ཐོབ་པ་
དམ་ཚིག་དང་སྡོམ་པ་ལ་གནས་པ་ཞིག་གིས་བྲིའོ། །དེ་ལ་རབ་གནས་བྱ་ཕྱིས་
ཞིག་གསུངས་སོ། །ནང་དོན་དུ་བཤད་ན་གླེགས་བམ་སོར་ནི་བཅུ་གཉིས་པ། ནི་
ལྟེ་བ་ནས་སྤྲུལ་པ་ནས་སྙིང་ཀའི་འཕིར་ན་སོར་བཞི་སྙིང་ཀ་ནས་མགྲིན་པ་འཕིར་
ན་སོར་བཞི། མགྲིན་པ་ནས་སྤྱི་བོ་བདེ་བ་ཆེན་པའི་བར་དུ་སོར་བཞི་སྟེ། དོན་ལ་
འཁོར་ལོ་བཞིའི་བར་ན་སོར་བཞི་བཞི་ཡོད་པའི་གྲངས་ཡིན་གསུངས་སོ། །
ད་ནི་གདམས་པ་སྔོན་དུ་འགྲོ་བས་གླེགས་བམ་ལམ་གྱི་སྤྱོད་ཡུལ་དུ་ཇི་
ལྟར་སྦ་བྱ་བ་བཤད་གླེགས་བམ་དང་ནི་བྲིས་སྐུ་ཉིད་ནི་ཧེ་བཛྲའི་པོ་ཏི་དང་ཉེ་
236 **528



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བཛྲའི་ཐང་སྐུ་དེའོ། །གལ་ཏེ་སྐལ་མེད་ནི་དཔལ་ཧེ་བཛྲའི་དམ་ཚིག་དང་སྡོམ་པ་
མ་མནོས་པའི་སྡོམ་པ་མེད་པའི་གང་ཟག །སྐྱེ་བ་འདིར་ནི་དངོས་གྲུབ་མེད་ནི་
ཐེག་པ་ཆེན་པོའི་ཆོས་སྤངས་པར་སོང་ནས་འཇིག་རྟེན་འདི་ལ་མཆོག་དང་ཐུན་
མོང་གི་དངོས་གྲུབ་མེད། །འཇིག་རྟེན་ཕ་རོལ་དུ་ཧེ་བཛྲ་དང་མི་འཕྲད་པས་མི་
བསྟན་ནོ། །འོ་ན་རྣམ་པ་ཐམས་ཅད་དུ་མ་བསྟེན་ནམ་བྱས་པ་ལ། ཡང་དག་རང་
བཞིན་ལྡན་པ་ནི་གང་ཟག་སྣོད་དང་ལྡན་པ་འགའ་ལའོ། །རེས་འགའ་ཙམ་ཞིག་
བསྟན་སྟོན་པའི་དུས་སུ་མཎྜལ་བྱས་ཚོགས་བྱ་རཏྣ་ལ་མཆོད་པ་རྒྱ་ཆེན་པོ་བྱས་ལ་
གླེགས་བམ་དང་ཐང་ཀ་བསྟན་ནོ། །
གླེགས་བམ་ནི་ཧེ་བཛྲའི་གླེགས་བམ་དང་ཧེ་བཛྲའི་ཐང་སྐུ་དེ་གཉིས་ལམ་
གྱི་སྤྱོད་ཡུལ་ནི་འགྲོ་འདུག་བྱེད་པའི་དུས་སུའོ། །སྐྲ་དང་ནི་སྔགས་པ་ཡིན་ན་ལྷོ་
བལ་ཕན་ཆད་ན་དེ་གཉིས་དར་དུ་དྲིལ། སྤྱི་བོ་སྐྲ་གསེབ་ཏུ་བཅུག་སྟེ་བྱིན་གོན་
ནས་འགྲོ་བའོ། །རབ་ཏུ་བྱུང་བ་ཡིན་ན་ཧེ་བཛྲའི་ཐང་སྐུ་དང་གླེགས་བམ་དེ་དར་
གྱིས་དྲིལ་སྨུག་ལྡོམ་དུ་བཅུག་མཆན་ཁུང་དུ་སྦས་ནས་འགྲོ་བ་ཡིན་གསུངས་སོ། །
གཉིས་པ་ཚོགས་མཆོད་ཇི་ལྟར་བྱ་བའི་རིམ་པ་ལ། བརྟག་པ་དང་པོའི་
ལེའུ་གཉིས་པར། རྒྱལ་མཚན་དང་ནི་མཚོན་བསྣུན་ཉིད། །ཞེས་པ་ཚོགས་ཀྱི་ཞལ་
ཟས་བཙལ་བ་འབྱུང་ནས་ཚོགས་དེ་བཟའ་ན་ཇི་ལྟར་བཟའ་བྱ་བའི་ཚོགས་འཁོར་
གྱི་མ་ཚང་བའོ། །བྷ་གར་ལི་ག་རབ་བཞག་ནས་ཞེས་པ་ལ་སོགས་པས་ཆགས་
ཅན་འདུལ་བའི་བརྡའམ་གསང་སྔགས་ཀྱི་ལམ་བདེ་སྟོང་དུ་མཚོན་པའོ། །རྡོ་རྗེ་
ཅན་གྱིས་བཟའ་བ་སྟན་ནི་ཚོགས་ཀྱི་འཁོར་ལོའོ། །ཚོགས་ཀྱི་དཀྱིལ་འཁོར་ནི་
དོན་ལ་ལེའུ་བདུན་པའི་མ་ཚང་པའོ། །ཉོན་ཅིག་ཧེ་བཛྲ་སང་བཤད་ཀྱིས་ཉོན་
236 529



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཅིག་པའོ། །ལྷ་མོ་མིག་ཡངས་མ། ཤེས་ རབ་སྟོང་ཉིད་ཀྱི་དོན་དང་ ལྡན་ པའི་
རྟགས་སུའོ། །
དགོས་པ་བཤད་པ་ནི། གང་དུ་ཟོས་པས་དོན་འདོད་པ་ནི་འདོད་པའི་དོན་
ཐམས་ཅད་འགྲུབ། བསྒྲུབ་པ་ཅན་གྱི་དངོས་ནི་དངོས་གྲུབ་ཀྱི་ཉེར་རྒྱུར་གྱུར་པའོ། །
དེ་ཡང་དགོས་པ་ནི་ལྔ་སྟེ། བར་ཆོད་ཀྱི་བགེགས་ཞི་བར་བྱ་བའི་ཕྱིར། ཚོགས་ཀྱི་
འཁོར་ལོ་བྱ་བ་དང་
། ནད་ཞི་བར་བྱ་བའི་ཕྱིར་དང་
། དམ་ཚིག་ཉམས་པ་སྐོང་
བའི་ཕྱིར་དང་
། བསོད་ནམས་ཀྱི་ཚོགས་བསག་པའི་ཕྱིར་དང་
། དངོས་གྲུབ་ཀྱི་
ཉེར་སྒྱུར་འགྱུར་བར་བྱ་བའི་ཕྱིར་གྷ་ན་ཙཀྲ་བྱ་བ་སྟེ་དགོས་པའོ། །
གྷ་ན་ཙ་གཉིས་བྱ་བའི་གནས་ནི་དུར་ཁྲོད་ཞེས་པ་ལ་སོགས་པ་སྟེ་འདི་
རྣམས་བསྐྱེད་རྫོགས་བསྒོམ་པའི་གནས་ཡིན་ཟེར་ཏེ། དུར་ཁྲོད་ནི་རོ་གསར་རྙིང་
ཡོད་པའི་དུར་ཁྲོད་དུ་ཕྱིན་ལ་འཚོགས་བྱ། རིའི་བྱ་སྐྱེབས་ནི་བྲག་ཕུག་ཚུར་ངམ་
གྱིས་བྱུང་བ་དེར་ཆར་པ་རླུང་ལ་སོགས་པ་ཐམས་ཅད་སྐྱོབ་ནུས་པ་དེར་སོང་ལ་
ཚོགས་བྱ། དེ་བཞིན་མི་མེད་གྲོང་ཁྱེར་ནི་ལྷོ་བལ་ཕན་ཆད་དུ་གྲོང་འདི་ལྟ་བུ་ཞིག་
ཏུ་ལོངས་སྤྱད་པས་གྲོང་ཁྱེར་ཀྱི་ས་གཞིའི་ཞིང་གི་ནུས་པ་ཐམས་ཅད་ཟད་ནས་ལོ་
ཏོག་མི་སྐྱེ་བ་ཡོད་པ་ལ་གྲོང་ཁྱེར་དེའི་ཁར་ཤིང་ལ་སོགས་པ་དེ་ཁོ་ན་བཞིན་
བཞག་ནས་ཡུལ་གཞན་དུ་ཤིང་ཆེན་པོ་འགྱེལ་དེར་གྲོང་འཕོས་ནས། དེར་གྲོང་
སྟོང་པར་བཞག་ནས་མི་མ་ཡིན་ཤིན་ཏུ་ཆེ་བ་ཆགས་པ་དེར་སོང་ལ་ཚོགས་བྱ།
ཡང་ན་དབེན་པ་ཡུལ་ཤིན་ཏུ་དབེན་པའོ། །རྒྱ་མཚོའི་མཐར་རྒྱ་མཚོ་ཆེན་པོའི་
འགྲམ་དུ་སོང་ལ་བྱ། བཟའ་བ་འདི་ནི་ཚོགས་བྱ། བརྟག་པ་དང་པོའི་ལེའུ་བདུན་
པའི་རྒྱལ་མཚན་དང་ནི་མཚོན་བསྣུན་ཉིད་ཞེས་པ་རྒྱལ་མཚན་དབྱངས་ཏེ་ཤི་བའི་
236-530



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
རོའོ། །མཚོན་བསྣུན་ནི་དཔའ་བོ་གཡུང་ངོར་བསད་པའི་རོ་དང་། གཉིས་པོ་དེ་
ཁྱེར་ནས་ཚོགས་བྱའོ། །
ཚོགས་ཀྱི་འཁོར་ལོ་བྱེད་པ་ལ་དུས་ནི་མར་ངོའི་རྩ་གསུམ་མམ་དགུ་ལྟ་བུ་
ལ་བྱེད་ན། སྤྱིར་ལྷོ་བལ་ན་ཧེ་བཛྲའི་རྣལ་འབྱོར་པ་གང་ན་ཡོད་པ་ཐམས་ཅད་ཧེ་
བཛྲའི་རྣལ་འབྱོར་པ་ལ་རྒྱུས་ཡོད་པ་ཡིན། དེ་བཞིན་དུ་བདེ་མཆོག་དང་དཔལ་
གསང་བ་འདུས་པ་ལ་སོགས་པའི་རྣལ་འབྱོར་པ་གང་ན་ཡོད་པ་ཐམས་ཅད་སོ་
སོར་རང་རེ་ལ་རྒྱུས་འོང་པས། དེ་ལ་འདིར་ཧེ་བཛྲའི་རྣལ་འབྱོར་པ་གང་ན་ཡོད་
པ་ཐམས་ཅད་ལ་ཚོགས་འཁོར་བྱེད་པའི་བརྡར་མེ་ཏོག་གི་འཕྲེང་བ་རེ་རེ་བསྐུར་
བས། ཚོགས་ལ་བྱོན་དུ་བཞེད་པ་རྣམས་ཕྱག་ཏུ་ལེན། མི་བཞེད་པ་རྣམས་མི་
ལེན་པ་ཡིན་སྐད། དེར་རྩ་གསུམ་མམ་རྩ་དགུ་ལྟ་བུ་ལ་དཔའ་བོ་དང་དཔའ་མོ་
ཐམས་ཅད་ཚོགས་ཀྱི་འཁོར་ལོ་བྱེད་པ་ལ་གུར་གྱི་ལེའུ་གཉིས་པ་དང་འདི་གཉིས་
སྡེབས་ནས་བྱེད་དེ་དང་པོ་ཚོགས་ཀྱི་ཁང་པ་གསུམ་རིམ་པ་གཅིག་བྱས། ཁང་པ་
དབུས་མར་ས་སྟེགས་དཀྱིལ་འཁོར་གྲུ་བཞི་པ་ཞིག་བྱ།
དེ་ལ་ཚོན་དཀར་པོས་ཆོས་འབྱུང་གྲུ་གསུམ་ཉིས་རྩེག་བསྣོལ་མ་ཞིག་བྲི།
དེར་ཆ་འདིའི་སྟེང་དུ་ཐོད་པ་དུམ་བུ་གཅིག་པར་གཏོར་མ་ཆེན་པོས་བཀང་བ་
ཞིག་གཞག །དེའི་ཐ་མ་ནར་ཕར་ཤ་ལྔ་བདུད་རྩི་ལྔ་ཕྱོགས་མ་ནོར་བར་གཞག །
དེའི་ཐ་མ་ན་ཕར་ཚོགས་ཀྱི་ཡོ་བྱད་བཟའ་བ་དང་བཏུང་པ་མྱང་པ་ལྷག་པའི་བྱེ་
བྲག་ཇི་སྙེད་པས་སྟག་གི་པགས་པའི་སྟེང་དུ་མཐའ་བསྐོར་ལ་བཞག ཁང་མིག་
གཅིག་ཏུ་དཔལ་དགྱེས་པ་རྡོ་རྗེ་རྡུལ་ཚོན་དཀྱིལ་འཁོར་སྤོས་དང་མེ་ཏོག་ལ་
སོགས་པའི་པུ་ཙ་བྱ། ཁང་མིག་གཅིག་ཏུ་རིགས་ལྔ་དང་ཡུམ་བཞིའི་འགག་གོན་
236 531



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པ་དགུ་སྟོད་ཁང་པར་དབུས་སུ་ཚོགས་འཁོར་གྱི་དཔའ་བོ་དང་དཔའ་མོ་ཐམས་
ཅད་འདུས་ནས་སྤྱན་དྲངས་ལ། དེ་རྣམས་ཀྱི་སྤྱི་དཔོན་དུ་རུང་བ་ཐམས་ཅད་ཀྱིས་
བསྙེན་བསྐུར་བྱེད་པའི་སློབ་དཔོན་ཞིག་དགོས་གསུང་
། དེ་ཁང་པའི་ཕྱོགས་གར་
དབེན་ པ་འགོལ་ས་ཅིག་ཏུ་གདན་བྱས་དེར་སློབ་དཔོན་དེ་བཞུགས་སུ་གསོལ།
ནང་དེར་ལས་ཀྱི་ཧེ་རུ་ཀ་མཆོད་པའི་བྱ་བཞག་བྱེད་པ་དང་གཅིག ཁྲོ་བོ་དབྱུག་པ་
སྔོན་པོ་བྱ་བ་མིག་ཡ་གཅིག་གནམ་ལ་ལྟ་བ་ཡ་གཅིག་ས་ལ་ལྟ་བ་གོས་སྔོན་པོ་
གྱོན་པ་ལག་ན་དབྱུག་པ་སྔོན་པོའི་འདོམ་གང་ལ་ཐོགས་པའི་ལག་གོན་པ་གཅིག་
དང་གཉིས། སློབ་དཔོན་དང་གསུམ་ནང་དུ་བསྡད། གཞན་མ་སྤྱི་ཐམས་ཅད་ཕྱི་
རོལ་གྱིས། དེར་དབྱུག་པ་སྔོན་པོས་དབྱུག་པ་ཐོགས་ལ་སྒོ་རིབ་པེ་བ་ཞིག་བཅད་
ལ། རྣལ་འབྱོར་པ་དཔའ་བོ་དང་དཔའ་མོ་ཐམས་ཅད་ཕྱི་རོལ་རྡོ་སྐོང་དུ་ཙན་དན་
དང་ག་པུར་ལ་སོགས་པ་དྲི་བཟང་པོའི་ཆུ་གཙང་མས་ཁྲུས་བྱ། དེར་ནང་དུ་དབྱུག་
པ་སྔོན་པོས་སྒོ་རིབ་པེ་བཅད་པ། འཁོར་གྱི་གཙོ་བོ་ཞིག་གིས་སྒོ་ཕྱེ་བར་གསོལ་
བ་གདབ་པ་ནི། སམ་བུ་ཏའམ་གདན་བཞི་པའི་རྒྱུད་བཞིན། སྐྱེ་དམ་ཚིག་མཛེས་
པ་འཇོམ་པ་སྔོ་མདོག་ཐུགས། །འཁོར་བ་ལས་རྒལ་དཔའ་བོ་འདུས་པའི་ཚོགས་
མཐོང་ངོ་། །
རིན་ཆེན་བཀོད་ པའི་ དབྱུག་ པ་ སྔོན་པོ་ཕྱག་ན་བསྣམས་པ་ཀྱེ། །རྣལ་
འབྱོར་མ་རྣམས་དབུས་སུ་བདག་མཆི་སྒོ་དབྱེར་གསོལ། །ཞེས་པས་དབྱུག་པ་
སྔོན་པོས་ སྒོ་ཕྱེ་ལ་དབྱུག་པས་འཚམ་ངམ་ཞིག་བྱ། དེ་ནས་སློབ་དཔོན་ནམ་
དབྱུག་པ་སྔོན་པོས་བརྟག་པ་དང་པོའི་ལེའུ་བདུན་པའི་ལུས་ཀྱི་བརྡའམ་ཕྱི་མའི་
ལེའུ་གསུམ་པའི་ངག་གི་བརྡའ་ཞིག་བྱ། དེར་ཧེ་བཛྲའི་བརྡར་མ་མཐུན་ན་གསང་
236 -532



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འདུས་སམ་བདེ་མཆོག་གི་རྣལ་འབྱོར་མའི་བརྡའ་ཞིག་བྱས་ནས་བརྡའ་མ་མཐུན་
ན་དབྱུག་པ་ཅིག་བརྒྱབ་ལ་ནང་དུ་མི་བཏང་
། ཧེ་བཛྲར་བརྡའ་མཐུན་ན་ནང་དུ་
བཏང་ལ་སློབ་དཔོན་ལ་ཕྱག་བྱས་མཎྜལ་ཞིག་བྱ་མེ་ཏོག་ཚོམ་བུ་བཀོད་ལ་མཎྜལ་
ཞིག་དབུལ། མེ་ཏོག་ཚོམ་བུ་གཅིག་ཕུལ་ནས་སློབ་དཔོན་རྩར་བསྡད་དོ། །
དེ་བཞིན་དུ་ཐམས་ཅད་ལ་བྱ་སྟེ། བརྡའ་མཐུན་ན་བཏང་ངམ་མ་མཐུན་ན་
མི་བཏང་ངོ༌
། །རྣལ་འབྱོར་པ་གཅིག་གིས་གཅིག་ལ་མཎྜལ་མེ་ཏོག་བཀོད་ལ་
ཕུལ་ལ། ཕྱག་བྱས་ནས་དྲལ་ལ་བསྡད་དེ་ཁོ་ན་བཞིན་དུ་བྱ་སྟེ། རྣལ་འབྱོར་པ་
ཐམས་ཅད་ནང་དུ་རྫོགས་པ་དང་། དབྱུག་པ་སྔོན་པོས་སྒོ་བཅད་ལ། ལས་ཀྱི་ཧེ་
རུ་ཀས་ས་མ་མ་ཏི་ཀྲ་མ་ཧོ་ཞེས་པས་རྣལ་འབྱོར་པ་རྣམས་ཏིང་ངེ་འཛིན་ལ་
སྙོམས་པར་བཞུགས་སུ་གསོལ་བྱས་པས། དེར་སློབ་དཔོན་གྱིས་དཔལ་དགྱེས་
པ་རྡོ་རྗེ་ལྷ་དགུའི་དཀྱིལ་འཁོར་གྱི་འཁོར་ལོའི་བསྐྱེད་རིམ་བསྒོམས། ཕྱོགས་
བཞི་མཚམས་བཞི་དེ་བརྒྱད་དུ་ཕོ་མི་ཟུང་རེ་གཉིས་བཀོད་ལ་བསྡད་ལ། འཁོར་
གཞན་མ་རྣམས་ཀྱིས་གྷོ་རིའི། ཙོ་རིའི་བདག་མེད་མ་དང་
། ཧེ་རུ་ཀ་ཕྱག་གཉིས་
པ་བཞི་པ་དྲུག་པ་ལྷ་བསྐྱང་པ་རེ་རེའི་བསྐྱེད་རིམ་བསྒོམ་མོ། །དེ་ནས་ལས་ཀྱི་ཧེ་
རུ་ཀ་དཔའ་བོ་དང་དཔའ་མོ་ཐམས་ཅད་ཀྱི་སྤྱི་བོ་དང་
། མགྲིན་པ་དང་སྙིང་ག་
གནས་གསུམ་དུ་བླ་རྩི་ཙན་དན་ནམ་ག་བུར་ལ་སོགས་པའི་དྲི་བཟང་པོའི་ལྡེ་
གུས། དྲིའི་ཐིག་ལེ་རེ་རེ་བྱའོ། །
སློབ་དཔོན་གྱིས་སྐུ་གསུང་ཐུགས་ཀྱི་ལྷ་རྣམ་པ་གསུམ་བསྐྱེད། ཡེ་ཤེས་
ཀྱི་སྐུ་གསུང་ཐུགས་ཀྱི་ལྷ་བསྟིམ། ལས་ཀྱི་ཧེ་རུ་ཀས་མེ་ཏོག་བཀྲ་བ་རེ་དབུལ།
སྤོས་ཀྱི་རེང་བུ་རེ་རེ་དབུལ། དྲི་ཆབ་ཐིགས་པ་རེ་རེ་དབུལ། ལྷ་བཤོས་རེ་རེ་
236 -533



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དབུལ། མར་མེ་རེ་རེ་དབུལ། མཐར་དྲིལ་བུ་སྒྲ་མི་དྲག་པའམ་ཌ་མ་རུའི་སྒྲ་དང་
བཅས་པས་མཆོད་དོ། །དེ་ནས་ཕུད་དང་ཤིན་ཏུ་ཕུད་བྱ་བ་དང་པོ་ཕུད་ཅིག་བཅད་
ལ་བྱིན་གྱིས་བརླབ་པ་བདུད་རྩི་མྱང་པ་ཆོ་ག་བཞིན་དུ་ བྱིན་གྱིས་རླབས་ལ།
དཀྱིལ་འཁོར་གྱི་ལྷ་ཧེ་བཛྲ་ལ་དབུལ་བ་ནི་ཤིན་ཏུ་ཕུད་དོ། །
དེ་ནས་ཡང་ཕུད་ཅིག་བཅད་ལ་ཨིན་ཏྲ་ཡ་མའི་གཏོར་ཆོག་བཞིན་དུ་
གཏོར་མ་ཅིག་གཏང་
། དེ་ནས་སློབ་དཔོན་གྱིས་ཚོགས་ཀྱི་ཁ་ཟས་དེ་ཐམས་ཅད་
དང་པོའི་ལེའུ་བདུན་པའི། རྡོ་རྗེ་ཐོད་པའི་སྦྱོར་བ་ཡིས། ཞེས་པས་བདུད་རྩིར་
བྱིན་གྱིས་བརླབས་ལ། ལས་ཀྱི་ཧེ་རུ་ཀས་ཐོད་པ་དུམ་བུ་གཅིག་པར་ཆང་གིས་
བཀང་ལ་ལག་པ་གཡས་པའི་སྟེང་དུ་བཞག །གཡོན་པས་རྩེ་གསུམ་པའི་ཕྱག་
རྒྱས་སྟེང་ན་མར་བཀབ་ལ། ངག་ཏུ་གཟིགས་ཤིག་མཛེས་པ་དམ་པའི་ཆོས། །
འདི་ལ་ཐེ་ཚོམ་བྱར་མི་རུང་། །བྲམ་ཟེ་ཁྱི་དང་རྡོལ་པ་རྣམས། །རང་བཞིན་གཅིག་
ཏུ་དགོངས་ཏེ་གསོལ། །ཞེས་པས་སློབ་དཔོན་ལ་དྲངས། ལས་ཀྱི་ཧེ་རུ་ཀས་གར་
སྔོན་དུ་འགྲོ་བས་དྲངས་པ་དང་
། སློབ་དཔོན་གྱིས་ཀྱང་གར་སྔོན་དུ་འགྲོ་བས་
ལག་པ་གཡས་པའི་སྟེང་དུ་བཞག་གཡོན་པས་བཀབ་ལ་ངག་ཏུ་འདི་བརྗོད། བདེ་
བར་གཤེགས་ཤིང་ཆོས་ཀྱི་མཆོག །འདོད་ཆགས་དྲི་མ་མེད་པ་འདིའི། །གཟུང་
འཛིན་རྣམ་པར་གྲོལ་བའི། །དེ་བཞིན་ཉིད་ནི་བདག་ཕྱག་འཚལ། །ཞེས་བརྗོད་
པས་ བླངས་ལ། །ལག་ པས་ཆང་ལ་བདུད་རྩིའི་རི་ལུ་བརྡར་བ་དེ་སྲིན་མཐེབ་
གཉིས་སྦྱར་བ་དེས་དཀྲུག་ཅིང་ཨོཾ་ཨཱ༔ཧཱུྃ་ཞེས་འབྲུ་གསུམ་བརྗོད་པས་བདུད་རྩི་
བྱིན་གྱིས་བརླབ་སྟེ། གདན་བཞིའི་རྩ་བའི་རྒྱུད་ནས། གནས་གསུམ་དུ་ནི་ལན་
གསུམ་དོར་ཞེས་པས་སྤྱི་བོར་རང་གི་བླ་མ་ཐམས་ཅད་གཅིག་ཏུ་བསྡུས་པ་མི་
236-534



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བསྐྱོད་པའི་སྐུ་ལྟ་བུ་ཞིག་བསམས་ལ་གཏོར། མགྲིན་པར་རོའི་ལྷ་མོ་མཆོད་པའི་
བསམ་པས་གཏོར། སྙིང་ཀར་ཡེ་ཤེས་སེམས་དཔའ་ལྷ་དགུ་བསམ་ལ་གཏོར་རོ། །
དེ་ནས་སྐྱེ་མཆེད་ཀྱི་ལྷ་དྲུག་ལ་གཏོར། དེ་ནས་ཡེ་ཤེས་སེམས་དཔའ་
མཆོད་པའི་བསམ་པ་བཏུང་ངོ༌། །དེ་ཁོ་ན་བཞིན་དུ་སློབ་དཔོན་གྱིས། གཟིགས་
ཤིག་མཛེས་པ་དམ་པའི་ཆོས། །ཞེས་པས་འོག་མ་ལ་དྲངས། འོག་མ་དེ་གར་དང་
བཅས་ པས་ གཡས་པ་དེའི་སྟེང་དུ་བཞག་ གཡོན་པས་ བཀབ་སྟེ། །བདེ་བར་
གཤེགས་ ཤིག་ ཆོས་ ཀྱིས་ མཆོག་ གིས་ བླང༌། ཡང་ གདན་ བཞི་ པའི། །གནས་
གསུམ་དུ་ནི་ལན་གསུམ་དོར་ཞེས་པས་ཡང་ཡི་གེ་གསུམ་གྱིས་བྱིན་གྱིས་བརླབས་
ལ་སྤྱི་བོར་བླ་མ་མགྲིན་པར་རོའི་ལྷ་མོ་སྙིང་གར་ཡེ་ཤེས་ སེམས་དཔའ། སྐྱེ་
མཆེད་ཀྱི་ལྷ་ལ་གཏོར། དེ་ནས་ཡེ་ཤེས་སེམས་དཔའ་མཆོད་པའི་བསམ་པས་
ཧུབ་ཅིག་བཏུང་ངོ༌
། །དེ་ཁོ་ན་བཞིན་དུ་ཐམས་ཅད་གྱིས་བྱའོ། །དེ་ནས་ཤ།
གཏང་ཐབས་ཤེས་རབ་དབྱེར་མེད་ཀྱི་རྫས་སོ། །
དེ་ནས་ཚོགས་ཀྱི་ཁ་ཟས་ཐམས་ཅད་བདག་གི་པགས་པའི་སྟེང་དུ་སྤུངས་
ལ་སྡེར་གཅིག་ཏུ་བཟའ་བྱ་བ་སྣོད་གཅིག་དུ་སྤུངས་ལ་བཟའ་བ་ནི་སུ་འདོད་པ་ཟ་
བ་དེ་རྣལ་འབྱོར་པའི་ཟ་ལུགས་བྱ་བ་བདེ་མཆོག་ནས་བཤད་པ་སྟེ། སྡེར་གཅིག་
ཏུ་བཟའ་བྱ་བ་ཡིན་གསུངས། རྒྱ་གར་ན་ཕ་སྤྱོད་ཡིན་ཀྱང་སྟབས་གཅིག་ཏུ་མི་ཟ་
བ་རྣལ་འབྱོར་པའི་ཟ་ལུགས་ཡིན་གསུངས་སོ། །དཔལ་གདན་བཞི་ནས་བཟའ་
བའི་དངོས་པོ་ཤ་ལྔར་བསམ། བཏུང་པ་བདུད་རྩིར་བསམ་བྱ་བ་ཟེར་ཏེ། འདི་
སྐབས་སུ་བདག་གི་བླ་མ་མི་གསུངས་སོ། །དེའི་ལྷག་མ་ཐམས་ཅད་བྲལ་བྲུལ་
བསྡུས་ལ་གཏོར་མ་ཆེན་པོ་ཞིག་བྱས་ལ་དུད་པའི་སོལ་བ་ལ་སྦྱིན། དེའི་ལྷག་མ་
་རེ་
236-535



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཆུ་གཙང་དང་བསྲེས་ལ་ཡི་དྭགས་ཕྲ་མོ་དབང་མེད་པ་ལ་སྦྱིན་ནོ། །
དེ་ནས་ཕྱིར་གཏོར་མ་སྐྱེལ་བའི་སྣ་དབྱུག་སྔོན་ཅན་གྱིས་དྲངས་ནས་སྟོང་
སྟབས་བྱེད་ཅིང་རྔ་བོ་ཆེ་ལ་སོགས་པའི་སྒྲ་དང་བཅས་པས་གཏོར་མ་བཏང་
། ཆུ་
བདག་དང་མེ་ལོང་ཚགས་བྱས་ལ་གཏོར་སྐྱེལ་ནང་དུ་མོག་པ་ལ། མེ་ལོང་གཅིག་
བསྟན་མར་མེ་གཅིག་བསྟན་ཆུ་བདག་བྲུལ་གཅིག་ཁར་གཞུག །བགེགས་མི་
འཇུག་པར་བྱེད་པའི་ཡན་ལག་ཡིན། དེ་ནས་ནང་དུ་ལོག་ནས་དཔའ་བོ་དཔའ་མོ་
ཐམས་ཅད་ལ་ལས་རྡོ་རྗེའི་གླུ་བླངས། ལ་ལས་རྡོ་རྗེའི་གར་བྱ། ལ་ལས་ཡི་གེ་
བརྒྱ་པ་བཟླས། ལ་ལས་བདེ་བ་བསྐྱེད་པའི་དོན་དུ་རྫོགས་རིམ་བསྒོམ་པ་བག་རེ་
བྱ། ཕྱིས་མང་ན་བར་བར་དུ་བསྐྱེད་རྫོགས་ཐུན་བཞིར་བསྒོམ་བར་བར་དུ་ཡི་གེ་
བརྒྱ་པ་དང་གཏོར་མ་དང་
། བར་བར་དུ་རྡོ་རྗེའི་གླུ་བླངས་པར་བྱ་གསུངས་སོ། །
ནད་ཞི་བར་འདོད་ན་དྲག་པོའི་སྦྱིན་སྲེག་བྱ། དམ་ཚིག་ཉམས་པ་
ཡེ་གེ་བརྒྱ་པ་བཟླས། ཁ་ཅིག་གིས་བཀྲ་ཤིས་བརྗོད། ཁ་ཅིག་གིས་སྙོམས་འཇུག་
གི་མཆོད་པ་ལ་སོགས་པ་བྱས། སྐྱེ་ཞིང་སྐྱེ་བས་སྨོན་ལམ་གདབ་བོ། །དེ་ལྟར་
བྱས་པའི་ཕན་ཡོན་དཔག་ཏུ་མེད་པ་གུར་ལེའུ་བཅུ་བཞི་པ་ནས་འཆད་དོ། །དེ་ནི་
ཚོགས་འཁོར་བྱ་བ་དེ་བོད་དུ་བྱར་མི་བཏུབ་པ་ཞིག་གདའོ་གསུངས་སོ། །དེ་ལ་
དགྱེས་པ་རྡོ་རྗེའི་དཔའ་བོ་དང་དཔའ་མོ་ཐམས་ཅད་ཚོགས་ཁང་ཕྱི་རོལ་དུ་ཁྲུས་
བྱས། སློབ་དཔོན་དང་ལས་ཀྱི་ཧེ་རུ་ཀ་དང་དབྱུག་པ་སྔོན་པོ་རྣམས་ནང་དུ་བསྡད་
ལ། ཁྲུས་ཟིན་པ་ཞིག་གིས་དབྱུག་སྔོན་པོ་སྒོ་དབྱེ་བར་གསོལ་བ་གདབ། ནང་དུ་
བརྡ་བྱ། ནང་དུ་ཕྱིན་པ་དང་ཏིང་ངེ་འཛིན་བསྒོམ་པ་ལ་གཞུང་དུ་སྦྱར་ན། དེ་ལ་
གདན་དུ་བརྟག་པ་ཚོགས་འཁོར་བྱེད་པའི་དུས་སུ་གདན་བྱའོ་གསུངས་སོ། །རོའི་
པ་སྐོང་ན་
236 536



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཟུགས་ཅན་དགུ་དང་ནི་རོ་ བྲིས་པའི་གདན་ནས། ཡང་ན་ སྟག་ནི་སྟག་གི་
པགས་པ་དགུ། དུར་ཁྲོད་རས་ནི་ཡང་ན་དུར་ཁྲོད་ཀྱི་རོ་རས་དགུའི་གདན་དེ་
རྣམས་སྟེང་དུ་འདུག །དེ་ནས་ལས་ཀྱི་ཧེ་རུ་ཀས་ས་མ་ཡ་མ་ཏི་གཉིས་མ་ཧཱུྃ་ཞེས་
པས་རྣལ་འབྱོར་པ་རྣམས་ཏིང་ངེ་འཛིན་ལ་སྙོམས་པ་ཞུགས་སུ་གསོལ་བྱས་པ་
དང་། དབུས་སུ་ཀྱེའི་རྡོ་རྗེའི་གཟུགས་དཔལ་དགྱེས་པ་རྡོ་རྗེའི་གཙོ་བོའོ། །ཇི་
ལྟར་སྔར་བཞིན་བརྟག་པ་ཕྱི་མའི་ལེའུ་ལྔ་པ་བཞིན་དུའོ། །ཕྱོགས་དང་ཕྱོགས་
བཞི་ཕྱོགས་བྲལ་ནི་མཚམས་བཞིར་ཕོ་མོ་ཟུང་རེ་དགོད་པ་ཙམ་བུ་མའི་དཀྱིལ་
འཁོར་ལའོ། །དེ་ནས་རྣལ་འབྱོར་ནི་གྷོ་རི་ལ་སོགས་པའི་ལྷ་རྐྱང་པ་རེ་རེ་བསྒོམ་
པའོ། །
དེ་ནས་གནས་གསུམ་དུ་དྲིའི་ཐིག་ལེ་བྱས་ནས། ཚོགས་ཟ་བ་ལ། དམ་
ཚིག་མ་ལ་ཏི་ན་ནཾ་ཚོགས་ཀྱི་ཡོ་བྱད་དོ། །སྟག་གི་པགས་པའི་སྟེང་དུ་བཟའ་ནི་
སྔར་གྱི་གདན་སྟག་གི་པགས་པའི་སྟེང་དུ་ཚོགས་བཟའ། འབད་ནས་རྒྱལ་པོ་
འབྲས་ སཱ་ལུའོ། །བཟའ་བ་དེར་ནི་ཚོགས་ཀྱི་བཟའ་བའི་བྱེ་བྲག་རྣམས་བཟའ།
དེར་ནི་གཙོ་བོས་ཟོས་ན་ཡང་འཁོར་རྣམས་ཀྱིས། དེ་ནས་མ་མོ་མཆོད་ནང་དོན་དུ་
མུ་ཏྲ་མ་མཆོད། ཕྱི་རོལ་དུ་ལྷག་མ་དུད་སོལ་ལ་མཆོད་པའོ། །ནང་དོན་དུ་མུ་ཏྲ་མ་
མཆོད་པ་གང་ན། སྲིང་མོ་རང་རང་དབང་སྟབས་གཅིག་ཏུ་ཐོབ་པ། བུ་མོ་ན་རང་
གིས་དབང་བསྐུར། སྐྱུག་མོ་བླ་མའི་བཙུན་མོའི་མ། གལ་ཏེ་མ་བླ་མའི་ཕྱག་རྒྱ་མ།
སྲིང་མོ་རང་གིས་དབང་བསྐུར་བའི་མུ་ཏྲ་མ་དེ་རྣམས། རྟག་ཏུ་དུས་རྟག་ཏུ་ལེགས་
མཆོད་ ཞོགས་ ཀྱི་མཆོད་ པས་མཆོད་ན། ཚོགས་ ཀྱི་དཀྱིལ་ འཁོར་ འགྲུབ་པར་
འགྱུར། དངོས་གྲུབ་ཐོབ། དེའི་དུས་སུ་སྐྱེས་པའི་ཐོད་ཆེན་ཆ་གཅིག་པར་ཐོད་པ་
236 ---537



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
དུམ་བུ་གཅིག་པར། ཆང་ནི་བཟང་པོས་ཡོངས་བཀང་ནི་ཆ་བདུད་རྩིར་བྱིན་གྱིས་
བརླབས་པས། ཡོངས་བཀང་བྱིན་གྱིས་རླབས་ཐོད་པ་མེར་གྱིས་བཀང་པ་ལ། བླ་
མ་ལ་དབུལ་གཟིགས་ཤིག་གི་ཚིགས་སུ་བཅད་པ་དང་བཅས་པས་གར་སྔོན་དུ་
འགྲོ་ བས། ཕྱག་ འཚལ་ གར་ སྔོན་ དུ་ འགྲོ་ བས་ རང་ ཡང་ བཏུང་། བདེ་ བར་
གཤེགས་གཅིག་གིས་བླངས་ལ་སྙིང་ཀར་ཡེ་ཤེས་སེམས་དཔའ་མགྲིན་པར་རོའི་
ལྷ་མོ་སྤྱི་བོར་བླ་མ་བསལ་དེར་སྐྱེ་མཆེད་ཀྱི་ལྷ་ལ་དོར་ལ་བཏུང་
། པད་མའི་ལག་
པ་གར་སྔོན་དུ་འགྲོ་བས། དེ་ཉིད་ཀྱི་ལག་གར་སྔོན་དུ་འགྲོ་བས། ཡང་དང་ཡང་
དུ་རབ་དཔའ་བོ་དང་དཔའ་མོ་ཐམས་ཅད་གར་སྔོན་དུ་འགྲོ་བས། དེར་ནི་བསྒྲུབ་
པ་པོ་ཡིས་བྱ། དེ་ནས་ཤ་ཁམ་རེ་གཏད་དེ་ནི་ཐབས་ཤེས་རབ་དབྱེར་མེད་ཀྱི་
རྫས་སོ། །དེ་ནས་ཚོགས་སྡེར་གཅིག་ཏུ་བཟའ་བ་སྟག་གི་པགས་པའི་སྟེང་དུ་
ལོངས་སྤྱད། དེ་ནས་བདེ་བ་སྐྱེད་པའི་དོན་དུ་བསྒོམ་བྱ།དེ་ནས་གཏོར་མ་བཏང་
ལ་སོགས་ པ་ ཐམས་ ཅད་ སྦྱར་རོ། །གཏོར་ སྐྱེལ་ ལ་ བགེགས་ ཞུགས་ སམ་མ་
ཞུགས་ལ། དེ་ནས་གླུ་གར་ཀྱི་མཆོད་པ་བྱ། སྨོན་ལམ་གདབ་བོ། །དེ་ལྟར་ལེའུ་
བདུན་པ་ཆོས་གཉིས་སུ་བྱས་ནས་སོང་
། །
ལེའུའི་མཚན་ཀྱེའི་རྡོ་རྗེ་ལས་ཞེས་པ་དཔལ་དགྱེས་པ་རྡོ་རྗེའི་རྒྱུད་ལས།
བཟའ་བའི་ལེའུ་ཞབས་ཀྱི་དེ་ལ་མིང་བཏགས་པ་སྟེ། བརྟག་པ་དང་པོའི་ལེའུ་
བདུན་ པར། རྒྱལ་མཚན་དང་ནི་མཚོན་བསྣུན་ཉིད་ཞེས་ པ། ཚོགས་ ཀྱི་བཟའ་
ལུགས་འདི་ལྟར་བཟའ་བ་ལེའུ་བདུན་པ་འདིར་བསྟན་པས་ཚོགས་སོ། །ལེའུ་
གཞུང་གཅོད་ཅིང་སྐྱོང་བའོ། །བདུན་པ་གྲངས་སོ། །གསལ་བའི་སྒྲོན་མེ་ལས་
ལེའུ་བདུན་པ་རྫོགས་སོ།། །།
236-538



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
༈ ལེའུ་བརྒྱད་པ་འདིས་ནི་བརྟག་པ་དང་པོའི་ལེའུ་ལྔ་པ་དང་
། བརྒྱད་པ་
བཅུ་པ་རྣམ་པ་གསུམ་དུ་ལས་ཀྱི་ཕྱག་རྒྱ་ལ་བརྟེན་ནས་ཟག་པ་མེད་པའི་ཉམས་
མྱོང་སྐྱེ་བྱ་བ་ཞིག་བཅོམ་ལྡན་འདས་གསུངས་ན། དེ་བུད་མེད་ཐམས་ཅད་ལ་སྐྱེ་
བའམ་བུད་མེད་མཚན་དང་ལྡན་པ་ཞིག་ལ་བརྟེན་ནས་སྐྱེའམ་བྱས་པ་ལ་མཚན་
ལྡན་ལ་བརྟེན་ནས་སྐྱེ། སྔོན་དུ་བུད་མེད་མཚན་ཉིད་དང་ལྡན་པ་ཞིག་དགོས་པས་
ལས་ཀྱི་མུ་དྲའི་མཚན་ཉིད་བརྟག་པ་ལ་དབྱིབས་ཀྱི་སྒོ་ནས་བརྟག་ཁ་དོག་སྒོ་ནས་
བརྟག་དྲིའི་སྒོ་ནས་བརྟག་པ་དེ་ལེའུ་འདི་ནས་སྟོན་པ་དང་གཅིག །ཡང་བརྟག་པ་
དང་པོའི་ལེའུ་གསུམ་པར་ཧེ་རུ་ཀའི་བསྐྱེད་རིམ་ལྔ་པ་རྫོགས་རིམ་བརྒྱད་པ་ལྷ་མོ་
བཅོ་ལྔའི་བསྐྱེད་ རྫོགས་ སྒོམ་ པ་ འབྱུང་ པ་ ལ། བསྐྱེད་རྫོགས་ སྒོམ་ པའི་ ཐུན་
མཚམས་སུ་སྨོན་ལམ་གདབ་པ་དེ་མ་བྱུང་
། སྨོན་ལམ་འདི་ལྟར་གདབ་བྱ་བདེ་
སྟོན་པ་དང་གཉིས། ཡང་བརྟག་པ་དང་པོར་གཞི་རང་བཞིན་འབྲས་བུ་རྣམ་པ་
གསུམ་ལ་མི་མོས་པའི་གང་ཟག་ཡོད་པ་ལ་དེ་ལ་མི་མོས་པའི་གང་ཟག་དེ་འདི་
ལྟར་གཞུག་བྱ་བ་མ་བྱུང་གང་ཟག་དེ་ལྟ་བུ་ལ་མི་མོས་པ་འབྱུང་ན་ཐེག་པ་ཐུན་
མོང་གི་བསླབ་བྱ་བསྟན་པས་འདི་ལྟ་གཞུག་བྱ་བ་དེ་འདི་ནས་སྟོན་ཏེ་གསུམ། དེ་
ལྟར་རྣམ་པ་གསུམ་གྱིས་བརྟག་པ་དང་པོའི་མ་ཚང་པ་ཁ་སྐོང་ངོ་
། །
ལེའུ་འདི་ལ་གཉིས་ལས་གཞུང་དེ་ལ་གསུམ་ལ་དང་པོ་ཕྱག་རྒྱ་མའི་
མཚན་ཉིད་ནི། དེ་ནས་ལེའུ་བདུན་པ་བཤད་པའི། རྣལ་འབྱོར་མ་བདག་མེད་མ་
ལ་སོགས་པས་ཞུས་པས་ཕྱག་རྒྱ་ཆེན་པོ་དོན་དམ་ལྷན་ཅིག་སྐྱེས་པའི་ཡེ་ཤེས་
མཚོན་པར་བྱེད་པ། ཀུན་རྫོབ་རྣམ་པ་ནི་ཀུན་རྫོབ་དུ་མུ་ཏྲ་མ་ལ་བརྟེན་ནས།
བདེ་བ་ སྦྱིན་པ་བཤད་ནི། དོན་དམ་བྱང་སེམས་ཟག་མེད་ ཀྱི་བདེ་བ་སྟེར་ཏེ་
236-539



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
བཤད་དུ་གསོལ། བརྟག་པ་དང་པོའི་ལེའུ་ལྔ་པ་བརྒྱད་པ་བཅུ་པ་གསུམ་དུ་ལས་
ཀྱི་མུ་ཏྲ་མ་ལ་བརྟེན་པ་དེ་བྱུང་བ་ལ། ལས་ཀྱི་མུ་ཏྲའི་མཚན་ཉིད་བརྟག་པ་དེ་མ་
བྱུང་པས་དེའི་མ་ཚང་པ་ཁ་སྐོང་འདིར་སྟོན་པས་སོ། །བཅོམ་ལྡན་འདས་ཀྱིས་
བཀའ་ལན་ནོ། །
མུ་ཏྲ་མའི་མཚན་ཉིད་དབྱིབས་ཀྱི་སྒོ་ནས་བརྟག་པ་ནི། ཤིན་ཏུ་རིང་མིན་
མུ་ཏྲ་ན་དེ་བོང་གེ་ཤིན་ཏུ་རིང་པར་ཡང་མི་འདུག །ཐུང་བ་མིན་ནི་ཐུང་བར་ཡང་
མི་འདུག །དབྱིབས་སོ། ཁ་དོག་གི་སྒོ་ནས་བརྟག་པ་ནི། གནག་པ་མ་ཡིན་ཁ་
དོག་ཧ་ཅང་ཡང་གནག་པ་མ་ཡིན། དཀར་བ་མ་ཡིན་ཧ་ཅང་དཀར་བ་ཡང་མི་
འདུག །འོ་ན་ཇི་ལྟ་བུ་ཞེ་ན། པད་མའི་འདབ་མའི་རྣམ་པ་འདྲ། མེ་ཏོག་པད་མ་
སྔོན་པོ་ལྟ་བུ་མུ་ཏྲ་མ་དེ་ཡང་ཁ་དོག་སྔོ་བསངས་སུ་འདུག་པའོ། །དྲིའི་སྒོ་ནས་
བརྟག་པ་ནི། དེའི་དབུགས་ནི་དྲི་ཞིམ་ལྡན། །མུ་ཏྲ་མ་དེའི་དབུགས་ཤིན་ཏུ་དྲི་
ཞིམ་པར་འདུག །རྡུལ་ཀྱང་དྲི་ཞིམ་ལྡན་མུ་ཏྲ་མ་དེའི་ལུས་ཀྱི་རྡུལ་དྲི་ཞིམ་པ།
དགས་ལྟེ་བའི་དྲི་དང་མཚུངས། །བླ་རྩིའི་དྲི་དང་མཚུངས་པར་འདུག་པའོ། །པད་
མ་ནི་མུ་ཏྲའི་ཆོས་འབྱུང་ལ་ཡང་
། དབང་མཆོག་དྲི་ཙན་དན་གྱི་དྲི་ལྟ་བུ་འབྱུང་བ།
སྐད་ཅིག་པད་མ་ལྟ་བུར་ཆོས་འབྱུང་གི་དབྱིབས་སོ། །དེའི་ག་བུར་སི་ཧྥ་དག་ནི་མུ་
ཏྲ་མ་དེའི་བྱང་སེམས་དཀར་དམར་གཉིས་ཀྱིས་ལུས་རྒྱས་པའོ། །མཁས་པས་དྲི་
བཟང་ནི་བྱང་སེམས་དེ་གཉིས་ལ་ཡང་དྲི་བཟང་པོ། ཨུཏྤ་ལ་དྲི་འགྱུར་ཞིང་ནི་
ཐིག་ལེ་དཀར་དམར་གཉིས་པོ་དེ་ལ་ཡང་ཨུཏྤ་ལའི་དྲི་ལྟ་བུ་འབྱུང་བའོ། །ཨ་ག་
རུ་ནག་པོའི་དྲི་དང་མཚུངས་པར་འབྱུང་བའོ། །དལ་ཞིང་ནི་མུ་ཏྲ་མ་དེ་ལ་ཡང་
ལུས་ངག་ཡིད་གསུམ་ཤིན་ཏུ་དལ་བར་འདུག་པ་ཞིག་དགོས་པའོ། །དལ་ཞིང་
236-540



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལུས་ཤིན་ཏུ་དལ་བ་མི་གཡོ་སེམས་སྙན་པ་སྒྲ་བ་ངག་ཡིད་དུ་འོང་བ་ལུས་ངག་
ཡིད་དུ་འོང་བར་འདུག་པ། སྐྲ་བཟང་ཞེས་ནི་སྐྲ་བཟང་པར་འདུག་པའོ། །དབུས་
སུ་གཉེར་མ་གསུམ་མུ་ཏྲ་མ་དེའི་ལྟེ་བའི་ལྐོག་ན་གཉེར་མ་གྱེན་དུ་འགྲེང་
གསུམ་ཡོད་པ་ལ་དགེ་བློའི་འགྱུར་ན་རེ་ག་གསུམ་པའི་ལྟོ་བ་ཅན་ཟེར་བའོ། །
ཕལ་པས་པད་ནི་ཧེ་བཛྲ་ལ་སོགས་པའི་རྒྱུད་ཕལ་པོ་ཆེས་སོ། །པད་མ་ཅན་དུ་
བརྗོད་མུ་ཏྲ་མ་པད་མ་ཅན་གྱི་རིགས་བྱ་བ་ཡིན་རྒྱུད་གཞན་ནས་གཞན་དག་དུ་
འདོགས་པ་ཡང་ཡོད་དོ། །ལྷན་ཅིག་སྐྱེས་པའི་ནི་ལས་ཀྱི་མུ་ཏྲ་མ་པད་མ་ཅན་རྩ་
དབུགས་རིང་ཞིང་བདེ་བ་ཆེ་བ་ཆེ་བ་ཌ་ཀི་མ་དང་སངས་རྒྱས་ཐམས་ཅད་ཀྱིས་
བྱིན་གྱིས་བརླབ་པའི་བུད་མེད་ཟག་མེད་བདེ་བ་བསྐྱེད་པའོ། །
དེ་རྙེད་ནས་ནི་དངོས་འགྲུབ་འགྱུར། དེ་ལྟ་བུའི་མུ་ཏྲ་མ་དེ་རྙེད་པར་སོང་
ན་ཕྱག་རྒྱ་ཆེན་པོ་མཆོག་གི་དངོས་གྲུབ་ཚེགས་མེད་དུ་ཐོབ་སྟེ་བཙན་ཐབས་སུ་
སངས་རྒྱས་ད་ལྟ་གར་ཐོད་ཐོད་ཀྱི་བུད་མེད་ཀྱིས་མི་འོང་
། །བརྟག་པ་དང་པོའི་
ལེའུ་གསུམ་པ་ལྔ་པ་བརྒྱད་པ་གསུམ་དུ་བསྐྱེད་རྫོགས་སྒོམ་པ་བྱུང་བ་ལ་དེའི་ཐུན་
མཚམས་སུ་སྨོན་ལམ་ཇི་ལྟར་གདབ་པ་མ་བྱུང་བས་དེའི་མ་ཚང་བ་ཁ་སྐོང་ངོ་
། །
གཉིས་པ་སྨོན་ལམ་ཇི་ལྟར་གདབ་ནི། དེ་ནས་ནི་མུ་ཏྲའི་མཚན་ཉིད་ཀྱིས།
རྣལ་འབྱོར་མ་བདག་འཁོར་ཌ་ཀི་མའོ། །བཅོམ་ལྡན་ནི་རྒྱུད་ཀྱི་སྟོན་པ་ལ་བོས་
ནས་སོ། །སྨོན་ལམ་ཇི་ལྟར་བསྐྱེད་རྫོགས་སྒོམས་པའི་ཐུན་མཚམས་སུ་སྨོན་ལམ་
ཇི་ ལྟར་ གདབ་པར་ བྱའོ། །བཅོམ་ལྡན་འདས་ནི་ལན་ནོ། །འོ་སྐོལ་བཟླས་པ་
བསྐྱེད་རྫོགས་གཏོར་མ་གཏོང་མདོ་འདོན་པ་ལ་སོགས་པ་དགེ་བ་ཅི་བྱེད་ཀྱང་
སྨོན་ལམ་འདི་ཐོབ་གསུངས།
236 -541



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
གཉིས་ལས་དང་པོ་བསྐྱེད་རིམ་གྱི་སྨོན་ལམ་ནི། རིགས་སུ་སྐྱེ་དང་ནི་
དཔལ་དགྱེས་པ་རྡོ་རྗེའི་རིགས་སུ་སྐྱེ་བར་ཤོག་ཅིག །དམ་ཚིག་ཅན་ནི་ཧེ་བཛྲའི་
བཟའ་བ་དང་བསྲུང་བའི་དམ་ཚིག་སྲུང་བ་ཅིག་ཏུ་ཤོག །སྨྱོ་མིན་ལོ་ག་འདིར་ཐོ་
ཅོ་མི་བྱེད་པ་ཞིག་ཏུ་ཤོག །ཀྱེའི་རྡོ་རྗེ་དགྱེས་པ་རྡོ་རྗེ་ཉན་པ་འཆད་པ་སྒོམ་པ་
ཀློག་པ་ཞིག་ཏུ་ཤོག་ཅིག །བླ་མ་ལ་གུས་དགྱེས་པ་རྡོ་རྗེ་སྟོན་པའི་བླ་མ་ལ་ལུས་
ངག་ཡིད་གསུམ་གུས་པ་ཞིག་ཏུ་ཤོག་ཅིག །སྙིང་རྗེར་ལྡན་སེམས་ཅན་ཐམས་
ཅད་ལ་མི་དམིགས་པའི་སྙིང་རྗེ་ཆེན་པོ་དང་ལྡན་པ་ཞིག་ཏུ་ཤོག་ཅིག །སྐྱེ་ཞིང་སྐྱེ་
བ་ཕྱི་མ་སྐྱེ་བར་འགྱུར་ཡང་ཕྱི་དགྱེས་པ་རྡོ་རྗེ་བསྒོམ་པ་ཀློག་པ་ཞིག་ཏུ་ཤོག་ཅིག །
སྐྱེ་བ་འདི་ཕྱི་མ་ཡང་ཕྱི་ཚུན་ཆད་དུ་ཧེ་བཛྲ་བསྒོམས་པས་སྐྱེ་བ་རྒྱུད་ནས་བུདྡྷ་བ་
ཡང་འདིས་ཤེས་གསུངས་སོ། །
ད་རྫོགས་པའི་རིམ་པའི་སྨོན་ལམ་བྱུང་
། ལག་པས་རྡོ་རྗེ་ཐབས་དྲིལ་བུ་
ཤེས་རབ་ཁྲོལ་ཐབས་ཤེས་རབ་གཉིས་སུ་མེད་པའི་སྒྲ། ཟབ་མོའི་ཆོས་ནི་ལྷན་
ཅིག་སྐྱེས་པའི་ཡེ་ཤེས་ཟག་པ་མེད་པའི་དོན། ཀློག་པ་ཉམས་ སུ་ལེན་པའོ། །
བཙུན་མོ་ནི་རྩ་ ཡིན་ཏེ་དོན་སྟོང་པ་མཚོན་པའོ། ཁུ་བ་ཀུན་རྫོབ་བྱང་སེམས་
མཉམ་བཟང་ཅན་ནི་ཀུན་རྫོབ་བྱང་སེམས་ལ་བརྟེན་ནས་དོན་དམ་བྱང་སེམས་
ཟག་པ་མེད་པའི་བདེ་སྟོང་དོན་དེ་རྒྱུད་ལ་བསྐྱེད་པར་ད་ལྟ་ཡང་བསྒོམ་ཡང་
བསྒོམ་པར་རོ། །སྐྱེ་ཞིང་ཕྱི་མར་སྐྱེ་བ་ཡང་ཕྱིར་རྫོགས་པའི་རིམ་པ་ཟབ་མོའི་དོན་
དེ་བསྒོམ་པ་ཞིག་ཏུ་ཤོག་ཅིག་པའོ། །དེས་ནི་ལེའུ་གསུམ་པ་ལྔ་པ་བརྒྱད་པ་མ་
ཚང་པའི་ཁ་སྐོང་པའོ། །
ད་ནི་བརྟག་པ་དང་པོའི་གཞི་རང་བཞིན་འབྲས་བུ་གསུམ་དུ་མི་མོས་པའི་
236 542



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
སེམས་ཅན་བྱུང་ན་དེ་གདུལ་དཀའ་བའི་སེམས་ཅན་ཡིན་པས་དེ་ཇི་ལྟར་གདུལ་
བྱས་པ་ལ། དེ་གདུལ་བའི་ཐབས་འདི་ལ་ཧེ་བཛྲའི་རྒྱུད་ལ་གཉིས་ལས་ཐེག་པ་
ཐུན་མོང་བསླབ་བྱའི་དོན་བཤད་པ་ནི། དེ་ནས་ནི་སྨོན་ལམ་དང་མུ་ཏྲ་མཚན་ཉིད་
ཀྱི། ལྷ་མོ་དེ་དགྱེས་པ་བདག་མེད་མའོ། །ཚིག་ནི་འདི་ཉིད་ཡང་ཞུས་པ་ན། སྐལ་
མེད་ནི་གཞི་རང་བཞིན་འབྲས་བུ་གསུམ་ལ་མི་མོས་པ་དེའོ། །སེམས་ཅན་གདུལ་
དཀའ་དེ་གདུལ་དཀའ་བའི་སེམས་ཅན་ཡིན་པས། གང་གིས་འདུལ་བ་ཐབས་
གང་གི་སྒོ་ནས་ཐབས་དེས་འདུལ་བར་འགྱུར་བ་ལགས། བཅོམ་ལྡན་ལན་ནོ། །
དང་པོ་གསོ་སྦྱོང་སྦྱིན་པར་བྱ་ནི། བསྙེན་གནས་ཀྱི་སྡོམ་པ་དབོག །དེ་
རྗེས་བསླབ་པའི་གནས་བཅུ་ནི་དེ་ཚོ་ཐུབ་ཙམ་ན་དགེ་ཚུལ་གྱི་བསླབ་པ་བཅུ་
དབོག །དེ་ལ་བྱེ་བྲག་སྨྲ་བ་བསྟན། ཉན་ཐོས་བྱེ་བྲག་པའི་བསླབ་བྱ་ཚོ་བསྟན།
མདོ་སྡེ་བ་ཡང་དེ་བཞིན་ཉན་ཐོས་མདོ་སྡེ་པའི་བསླབ་བྱ་ཚོ་བསྟན། དེ་ནས་རྣལ་
འབྱོར་ནི་སེམས་ཙམ་པའི་གྲུབ་མཐའ་ཚོ་བསླབ། དེའི་རྗེས་སུ་དབུ་མའི་གྲུབ་
མཐའ་ཐམས་ཅད་ལ་བསླབས་པས། སེམས་ཙམ་པ་དང་དབུ་མ་བ་གཉིས་ཇོ་བོ་
ཁ་ཅིག་ལྟ་བ་འདྲ་གསུངས་ཏེ། ཧེ་བཛྲའི་གཞུང་འདི་ནས་དབུ་མ་ལྟ་བ་མཐོ་བར་
བྱས་གདའ་གསུངས་སོ། །སྔགས་ཀྱི་རིམ་པ་ཀུན་ཤེས་ནས་ཞེས་པ་བྱ་བའི་རྒྱུད།
དེ་ནས་སྤྱོད་པའི་རྒྱུད། དེ་ནས་རྣལ་འབྱོར་གྱི་རྒྱུད། དེ་ནས་རྣལ་འབྱོར་བླ་ན་མེད་
པའི་རྒྱུད་ལ་ཕའི་རྒྱུད་གསང་བ་འདུས་པ་ལ་སོགས་པ་མི་རྒྱུད་བདེ་མཆོག་གམ་
གདན་བཞི་ལ་སོགས་པ་བསླབ་པ་ལ། དེ་རྗེས་ཀྱེའི་རྡོ་རྗེ་བརྩམ་ནི་འཇུག་ཐད་
ཀོར་ཧེ་བཛྲའི་རྒྱུད་འདི་བསྟན་པའོ། །དེས་ཅི་བྱེད་ན་ངས་དེ་ཙམ་པ་ཞིག་ཐོས་
པས་ཀྱེའི་རྡོ་རྗེའི་རྒྱུད་འདི་ལྟ་བུ་མི་འདུག་སྙམ་ནས་མོས་པ་གཅིག་འོང་
། །སློབ་
236 -543



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མ་གུས་པས་བླངས་ནས་ནི་ཧེ་བཛྲ་འདི་ལ་ཤིན་ཏུ་མོས་ཤིང་གུས་པས་བླངས་པར་
སོང་ན། འགྲུབ་འགྱུར་འདི་ལ་ཐེ་ཚོམ་མེད་ཚེ་འདི་ཉིད་ལ་ཕྱག་རྒྱ་ཆེན་པོ་མཆོག་
གི་དངོས་གྲུབ་ཚེགད་པ་མེད་པར་འགྲུབ་པའོ། །དེ་ཡན་ཆད་ལེའུའི་གཞུང་ལ་
ཆོས་གསུམ་དུ་བྱས་སོ། །
ལེའུ་མཚན་ནི། ཀྱེའི་རྡོ་རྗེ་ལས་ནི་དཔལ་དགྱེས་པའི་རྒྱུད་ལས། འདུལ་
བའི་ལེའུ་ཞེས་ནི་འཇུག་གི་གདུལ་དཀའ་བའི་སེམས་ཅན་གཞུག་པ་ལ་མིང་
བཏགས་སོ། །ལེའུ་གཞུང་གཅོད་ཅིང་སྐྱོང་བའོ། །ཞེས་བྱ་བ་ནི་གཞུང་ཚིག་དང་
ཡི་གེར་སྟོན་པའོ། །བརྒྱད་པ་གྲངས་སོ། །གསལ་བའི་སྒྲོན་མ་ལས་ལེའུ་བརྒྱད་
པ་རྫོགས་སོ།། 11
༈ ལེའུ་དགུ་པ་འདིས་ནི་བརྟག་པ་དང་པོའི་ལེའུ་གཉིས་པར་མཁའ་སྤྱོད་
མའི་སྒོ་ནས་བསྒྲུབ་བྱ་གསད་པའི་ལས་བྱ་བ་ཞིག་བྱུང་བ་ལ། ལས་དེ་ཡང་ཁ་
སྦྱར་དབྱེ་བའི་སྒོ་ནས་གསད་ན་འདི་ལྟར་གསད་བྱ་བ་དེ་མ་བྱུང་པས་དེ་ལེའུ་དགུ་
པ་འདི་ནས་སྟོན་པ་གཅིག །ཡང་བརྟག་པ་དང་པོའི་ལེའུ་གཉིས་པར་སྔགས་
བསྟན་པ་ལ་སྔགས་དེ་རྣམས་དག་པར་བྱེད་པའི་ཡན་ལག་ཏུ་བལྟ་བ་མ་ཚང་པ་
འདི་ནས་སྟོན་པ་དང་གཉིས། ཡང་བརྟག་པ་དང་པོའི་ལེའུ་གསུམ་པར་ཧེ་རུ་ཀ་
ཞལ་གཅིག་ཕྱག་གཉིས་པ་ཕྱག་བཞི་པ་ཕྱག་དྲུག་པ་གསུམ་གྱི་བསྐྱེད་རིམ་བྱུང་བ་
ལ་དང་པོའི་ལེའུ་དགུ་པར་རྣམ་དག་བྱུང་བ་ལ། ཧེ་རུ་ཀའི་རྣམ་པར་དག་པ་དཔེ་
དོན་དང་བཅས་པ་ཞིག་འདི་ནས་སྟོན་པ་དང༌
། མ་ཚང་པ་ཁ་སྐོང་པ་གསུམ་མོ། །
ལེའུ་འདི་ལ་གཉིས་ལས་གཞུང་ངོ༌
། །དེ་ལ་གསུམ་ལས་དང་པོ་ཁ་སྦྱར་
དབྱེ་བའི་ཆོ་ ག་ནི། དེ་ནས་ལེའུ་བརྒྱད་པའི་བཤད་པའོ། ཁ་སྦྱར་འབྱེད་པའི་
236 -544



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
མཚན་ཉིད་ནི་ཁ་སྦྱར་དབྱེ་བ་ལ་གསུམ། རང་བཞིན་གྱི་ཁ་སྦྱར། སྲུངས་བའི་ཁ་
སྦྱར། བྱིན་གྱིས་བརླབ་པ་ཁ་སྦྱར་རོ། །རང་བཞིན་གྱི་ཁ་སྦྱར་ནི། ལྟེ་བ་སྙིང་ག་ཁ་
སྦྱར་སྙིང་ག་དང་མགྲིན་པ་ཁ་སྦྱར་འགྲིན་པ་དང་སྤྱི་བོ་ཁ་སྦྱར་བའི་བར་ན་སེམས་
གནས་པ་དེ་མ་ཕྱེ་བར་མཐུ་མི་འོང་
། བྱིན་གྱིས་བརླབས་པའི་ཁ་སྦྱར་ནི། འོ་སྐོལ་
ལ་བླ་མ་དབང་བསྐུར་བའི་དུས་སུ་སྙིང་ག་ནས་ཡེ་ཤེས་སེམས་དཔའ་བཅུག་པ་དེ་
གཤེགས་སུ་གསོལ་དགོས་དེ་མ་གཤེགས་ན་མཐུ་མི་འོང་
།
བསྲུངས་བའི་ཁ་སྦྱར་ནི། སོ་སོའི་སྐྱེ་བོ་དྲི་མ་ལ་ ཡུལ་ གྱི་ཡུལ་ལྷའམ་
འཇིག་རྟེན་གྱི་དགྲ་བླ་ལ་སོགས་པ་གྲོགས་བྱེད་པ་དང་
། འོ་སྐོལ་སྐྱབས་འགྲོ་
སེམས་སྐྱེད་བྱས་པའི་ཆོས་པ་རྣམས་ལམ་བརྟེན་ ཀྱང་ཆོས་སྐྱོང་པའི་སྲུང་མ་
དཔལ་མགོན་པོའམ་ལྷ་མོ་ལྟ་བུ་བསྲུང་སྐྱོབ་བྱེད་དོ། །དེ་ཅིས་ན་ཡང་དག་པར་
རྫོགས་པའི་སངས་རྒྱས་སྤྱན་སྔར་ཁས་བླངས་དམ་བཅས་པ་ཡིན་པས་སོ། ཁ་
སྦྱོར་གསུམ་པོ་དེ་འབྱེད་པའི་མཚན་ཉིད་ཡང་དག་རབ་ཏུ་བཤད་ཞེས་སོ། །གང་
གིས་རྟེན་གྱི་གང་ཟག །རྣམ་པར་ཤེས་ཙམ་གྱི་ཁ་སྦྱར་དབྱེ་བའི་ཐབས་འདི་ཤེས་
པ་ཙམ་གྱིས། འགྲུབ་འགྱུར་འདི་ལ་ཐེ་ཚོམ་མེད་ཁ་སྦྱར་དབྱེ་བའི་ལས་དེའོ། །
བསྒྲུབ་པ་པོ་དངོས་གྲུབ་ཐོབ་འགྱུར་བ་སྒྲུབ་པ་པོ་གསད་པ་ལས་ཀྱི་དངོས་གྲུབ་
ཐོབ་པར་འགྱུར་རོ། །
འོ་ན་ཁ་སྦྱར་དབྱེ་བའི་ཆོ་ག་དེ་ཡུལ་ཇི་ལྟ་བུ་ལ་བྱ་ན། བསྟན་ལ་གནོད་པ་
བྱེད་སྔགས་པ་རང་གི་དོན་དུ་བྱེད་པར་མི་གདའ་བུདྡྷའི་བསྟན་པ་ལ་གནོད་པར་
བྱེད་པ་ནག་ཕྱོགས་གྱིས་འགྲོ་བ་དེ་ལ་མཐུ་བདག་ཕྱག་གྱིས་གཉིས་པ། བླ་མ་རང་
གི་བླ་མ་ལ། གནོད་པ་བྱེད་པ་ལ། སངས་རྒྱས་འཇིག་པའི་བུདྡྷའི་སྐུ་འཇིག་པ་ལ་
236 -545



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
སོགས་པའོ། །བླ་མ་ཐུབ་པ་ལ་ཞུས་ཞེས་པ་སངས་རྒྱས་ཀྱི་བསྟན་པ་འཇིག་པ་ལ་
སོགས་པའི་གང་ཟག་འདི་ལྟ་བུ་ལ་མཐུ་བྱའམ་ཞུས་པ་ལ། རང་གི་བླ་མ་ན་རེ་
གྱིས་གསུངས་ཙམ་ན་རྗེས་གནང་བྱུང་ཙམ་ན་སྙིང་རྗེས་གསད་པར་བྱ་བ་བསྒྲུབ་
པ་པོ་སྙིང་རྗེས་ཀུན་ནས་གསོད་པའོ། །
འོ་ན་དེའི་དུས་སུ་མངོན་པར་རྟོགས་པ་ཇི་ལྟར་བསྒོམ་ན། ཧེ་རུ་ཀ་མཉམ་
རྣལ་འབྱོར་ཞེས་པ་རང་ཧེ་རུ་ཀ་ཆོ་ག་ཐོ་རྣམ་པ་བརྒྱད་ཀྱིས་བསྐྱེད་པ་སྟེ། སྔོན་
འགྲོ་དང་། དངོས་གཞི། རྗེས་རྣམ་པ་གསུམ་ལས། སྔོན་འགྲོ་ལ་བླ་མ་དག་པའི་
ཆོ་ག་བདུན་རྣམ་དག་བྱ། ཚད་མེད་པ་བཞི་བསྒོམ་པ་གཉིས། དངོས་གཞི་ལ་དང་
པོ་སྟོང་ཉིད་བྱང་ཆུབ་སེམས་བདག་དང་དངོས་པོ་ཐམས་ཅད་སྟོང་པ་ཉིད་དུ་
བསྒོམ། གཉིས་ པ་ ནི་ ས་ བོན་ བསྡུ། ཡི་གེ་ ཧཱུཾ། གསུམ་ པ་ ནི་ གཟུགས་ བརྙན་
རྫོགས་ཏེ་ཧེ་རུ་ཀའི་སྐུ་བསྐྱེད། བཞི་པ་ལ་ནི་ཡིག་འབྲུ་དགོད་སྤྱི་བོར་ཨོཾ། མགྲིན་
པ་ཨ། སྙིང་གར་ཧཱུྃ་བཀོད། རྗེས་ལ་རང་འདྲའི་ཡེ་ཤེས་སེམས་དཔའ་སྤྱན་དྲངས་
གཉིས་སུ་མེད་པར་བསྲེ། ནམ་མཁའ་ན་མར་ལྷ་མོ་བདུད་རྩིའི་བུམ་ཆུ་ཐོགས་
པས་དབང་བསྐུར་རིགས་ཀྱི་བདག་པོ་མི་བསྐྱོད་པས་དབུ་བརྒྱན་པར་བསྒོམ།
སྔོན་དུ་བསྙེན་པ་འབུམ་བསྒྲུབ་པ་ཁྲི་བྱ། ལས་སྦྱོར་ལ་ནང་གི་མ་རུང་སེམས་ཀྱིས་
ནི་གཤིས་ངན་འཕྱར་བ་ལ་མི་ཟེར། འགྲུབ་པས་མི་འགྲུབ་པས་སྙམ་པ་མིན་ཐེ་
ཚོམ་མེད་པར་འགྲུབ་ངེས་སྙམ་པའོ། །འདི་ནི་བསྒོམ་པ་ཙམ་ཏིང་ངེ་འཛིན་གྱིས་
ཧེ་རུ་ཀར་བསྒོམ་ཞིང་བཟླས་པ་བྱས་པ་ཙམ་གྱིས་སོ། །སངས་རྒྱས་ཉིད་ཀྱང་ངེས་
པར་འཛིན། ཡང་དག་པར་རྫོགས་པའི་སངས་རྒྱས་ཉིད་ཀྱང་འཆི་ན་གཞན་ལྟ་
ཞིག་སྨོས་ཞེས་པའི་ཆེ་བའོ། །
236 546



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
འོ་ན་ཏིང་ངེ་འཛིན་ ཇི་ལྟ་བུས་གསད་ན། ཇི་ལྟར་ཕྱུགས་ ཀྱི་ གཟུགས་
མཐོང་ནི་པ་ཤུ་ཞེས་པའི་སྒྲས་སྡིག་པོ་ཆེ་ལ་འགྲོ་ཕྱུགས་ལ་འགྲོ་བ་ལས་འདིར་
སྡིག་པོ་ཆེ་དེ་མདུན་དུ་བཀུག་པར་བསམ་ལ། རང་ཧེ་རུ་ཀར་བསྒོམས་པའི་སྙིང་
ག་ནས་འོད་སྤྲོས་ལྕགས་ཀྱུ་དང་ཞགས་པ་དང་ལྕགས་སྒྲོག་ཐོགས་པས་སྤྲོས།
ལྕགས་ཀྱུས་བཀུག་ཞགས་པས་བཅིངས་པ་མདུན་དུ་བཀུག་ལ། ཁྲག་ནི་སྐྱུག་པ་
ཉིད་ནི་ཁ་ནས་ཁྲག་དམར་ཤྭ་ཤྭ། འདར་ཞིང་ལུས་འདར་མགོ་སྐྱེས་གྲོལ་ནི་མྱ་
ངན་རྟགས་སུ་སྐུ་གྲོལ་བར་བསྒོམ་ཁ་ནི་འོག་ཏུ་རྣམ་པར་བསྒོམ། སྤྱི་ཚུགས་སུ་
ལིངས་ལིངས་སོང་པར་བསྒོམས་ལ་དེའི་ལམ་དུ་ནི་བསྒྲུབ་བྱའི་དེའི་གཤང་ལམ་
ན་ཡར། ཁབ་དུ་མེ་གཞུགས་ཅན་འཇུག་ནི་མི་ཁབ་ཙམ་པ་བཤང་ལམ་ན་ཡར་
བཞུགས་པར་བསམས་ལ། སྙིང་གར་བྱིན་ཟའི་ས་བོན་ཉིད་མེའི་ས་བོན་ཡོད་པ་
དང་གཉིས་འདྲེས་ནས་ཁ་སྦྱར་གསུམ་པོ་ཕྱེ་བར་བསྒོམ། དམིགས་ནས་སྐད་ཅིག་
གསད་བར་བྱེད་ནི་མེ་དེས་སྲུངས་པ་དང་རང་བཞིན་དང་བྱིན་གྱིས་བརླབས་པའི་
ཁ་སྦྱར་གསུམ་ཕྱེ་ནས་གཤེགས་པ་ལ། བསྒྲུབ་བྱ་ལྟེ་བའི་རྩ་བསྒྲུབ་བྱ་དེའི་ལྟེ་བ་
ན་ཤེས་པ་ཡི་གེ་ཨར་ཡོད་པ་དེ་སྟོན་ནས།
འདིར་ བརྟུལ་ཞུགས་ ཅན་ གྱི་ལག་ པས་ ཟེར། གུར་ནས་ རྡོ་ རྗེ་ དཀྱིལ་
འཁོར་དུ་དོར་བྱའོ་ཟེར་བས་ཁོའི་སེམས་ཀྱི་རྒྱལ་པོ་ཡི་གེ་ཨའི་ངོ་བོ་དེ་སྐྱུར་གྱིས་
བཏོན་ནས། ཤེས་པ་དེ་ཧེ་བཛྲའི་ལྷ་ཚོགས་ཀྱིས་ཐུགས་ཀར་འཕངས་ནས་ཧེ་
བཛྲའི་ལྷ་ཚོགས་སུ་བྱས་ནས་འོག་མིན་དུ་གཤེགས་པས་བསམ་པའོ། ཁ་སྦྱར་
དབྱེ་བའི་མཐུ་དེ་ལ་རྒྱུད་འདི་ལ་ཞེས་སོ། །བསྲེག་ལུགས་མེད་དྲག་པོའི་སྦྱིན་སྲེག་
སྒོ་ནས་གསད་པ་མེད། ཕྱག་རྒྱ་བཅིང་པ་ཕུར་པས་རྡེག་པ་མེད། བྱ་བ་མེད་ཐུན་
236 --547



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྡེག་པ་ལ་སོགས་པ་མེད། རྒྱུད་ཆེན་ཀླགས་སྔགས་བཟླས་པ་བསམ་གཏན་ཙམ་
ཏིང་ངེ་འཛིན་ཙམ་གྱིས་འགྲུབ་བོ། །
ད་ནི་གཉིས་པ་རྣམ་པར་དག་པ་དང་པོ་ལེའུ་དགུ་པའི་མ་ཚང་པ་ནི། རྟོག་
མེད་ནི་སྐྱེ་མེད་རྒྱས་ཐེབས་པར་སོང་ན། དངོས་གྲུབ་སྦྱིན་ཕྱག་རྒྱ་ཆེན་པོ་མཆོག་
གི་དངོས་གྲུབ་ཐོབ་པར་འགྱུར་རོ། །སྲིད་པ་ནི་སྦྱང་གཞིའི་ཉོན་མོངས་པའི་ཆོས།
སྦྱོང་བ་ནི་སྦྱོང་བྱེད་བསྐྱེད་རིམ་གྱི་སྒོ་ནས་སྦྱོང་པ་གསང་བ་ཐེག་པ་འོག་མ་བ།
ཉན་རང་ལ་སོགས་པ་ལ་གསང་གའོ། །ཉོན་ཅིག་ལྷ་མོ་མིག་ཡངས་མ་རྣ་གཏད་
པར་བསྐུལ་བའི་ཚིག་གོ །དཔེའི་སྒོ་ནས་བཤད་པ་ནི། རིན་ཆེན་གཟི་བརྗིད་
འབར་བ་འཕྲེང་པ་ནི་རཏྟ་ལ་བུག་པ་དབུག་ལེགས་ན་འོད་འོང་པ་དབུག་མ་
ལེགས་ན་འོད་མི་འོང་པའོ། །མ་ཕུག་པས་ནི་ནོར་བྲལ་ནོར་བུ་བུག་པ་དབུག་མ་
ལེགས་ན་ནོར་བྲལ་ནི་འོད་མི་འོང་། །ཕུག་པས་དགའ་བ་སྦྱིན་བུག་པ་དབུག་
ལེགས་ན་འོད་འོང་དེ་ལ་དགོས་འདོད་ཐམས་ཅད་འབྱུང་ངོ༌
། །
དེ་ལྟར་ནི་དཔེ་འདི་ལྟར་འཁོར་བའི་ཆོས་འདི་བསྟེན་ལེགས་ན་བུག་པ་
དབུག་ལེགས་པ་དང་འདྲ་འོད་འོང་པ་ལྟ་བུ་སྟེ། བསྟེན་མ་ལེགས་ན་འཁོར་བར་
འདུག་སྟེ། འོད་མི་འོང་ནོར་བུ་བུག་པ་དབུག་མ་ལེགས་པ་དང་འདྲའོ། །འཁོར་
བའི་འདོད་པའི་ཡོན་ཏན་ལྔ་རིན་པོ་ཆེ་ཞེས་བྱ་བ་མར་བཅད་དེ་འདོད་པའི་ཡོན་
ཏན་ལྔ་ཆོས་འདི་ནོར་བུ་རིན་ཆེན་དང་འདྲ། མ་དག་པ་ནི་དུག་ཏུ་འགྲོ། འདོད་
ཡོན་ལྔ་བསྟེན་མ་ལེགས་བར་སོང་ན་ཞེས་པ་ངན་སོང་དུ་འགྲོ་ནོར་བུ་བུག་པ་
དབུག་མ་ལེགས་པ་དང་འདྲ་བ་ཡིན། དག་པས་བདུད་རྩི་ལྟ་བུ་འདོད་ཡོན་ལྔ་པོ་
དེ་ལྟར་བྱས་ལྷ་བདེ་སྟོང་དུ་བྱས་པས་བསྟེན་ལེགས་པར་སོང་ན་ནོར་བུ་རིན་པོ་ཆེ་
236 -548



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
བུག་པ་དབུག་ལེགས་པ་དང་འོད་འོང་བ་བཞིན་དུ་འབྲས་བུ་མི་གནས་པའི་མྱ་
ངན་འདས་པ་ཐོབ་པའོ། །
འོ་ན་བསྟེན་ལུགས་ཇི་ལྟར་བསྟེན་ཞེ་ན། འཁོར་བའི་རྣམ་པ་ཉིད་ཧེ་རུ་
ཀར་བྱུང་བ་ཡིན་པས། འགྲོ་བ་སྒྲོལ་བའི་གཙོ་བོ་དེ་འགྲོ་བ་ཉིད་འགྲོ་བ་ཐམས་
ཅད་སྒྲོལ་བའི་གཙོ་བོ་ཡིན། གང་གིས་གཟུགས་རྣམ་པ་ལྷར། དེ་ནི་འཁོར་བ་
ལྷར་བསྒྱུར་བ་དེ་ནི་དྲུག་པ་རྡོ་རྗེ་འཆང་གིས་སྨྲས་ཡིས་ཉོན་ཞེའོ། །སྙིང་རྗེའི་སྤྱན་
ནི་དམར་པོ་ལ་བཅོམ་འདས་དགྱེས་པ་རྡོ་རྗེ་དེ་བསྐལ་པ་གྲངས་མེད་པ་གསུམ་དུ་
སེམས་ཅན་ཐམས་ཅད་ལ་མི་དམིགས་པའི་སྙིང་རྗེ་བསྒོམས་པས་དེའི་རྟགས་སུ་
སྤྱན་རྩ་དམར་པོར་བྱུང་བ་དེ་ཀུན་རྫོབ་ལྷ་སོ་སོའི་རྣམ་དག་ཡིན། དོན་དམ་དེ་
བཞིན་ཉིད་ཀྱི་སྟོང་པས་རྒྱས་བཏབ་པའོ། །བྱམས་པའི་ཐུགས་ལ་ཡན་ལག་ཧེ་
བཛྲ་དེ་རྒྱུའི་དུས་སུ་ཚད་མེད་པ་རྣམ་པ་བཞི་བསྒོམས་པས་འབྲས་བུ་སངས་རྒྱས་
པའི་དུས་སུ་ཡན་ལག་ནག་པོར་བྱུང་། བསྡུ་བའི་དངོས་པོ་བཞི་པོ་དེ་རྒྱུའི་དུས་སུ་
བསྡུ་བའི་དངོས་པོ་བཞིས་སེམས་ཅན་གྱི་དོན་མཛད་པས། ཞབས་ནི་རྣམ་པ་བཞི་
ཞེས་འབྲས་བུ་སངས་རྒྱས་པའི་དུས་སུ་ཞབས་རྣམ་པ་བཞིར་བྱུང་བའོ། །
ཞལ་བརྒྱད་རྣམ་པར་ཐར་པ་བརྒྱད། །དེ་བཞིན་རྣམ་པར་ཐར་པ་ སྒོ་
བརྒྱད་ཀྱི་རྟགས་སུ་ཞལ་བརྒྱད་དུ་བྱུང༌། སྟོང་པ་ཉིད་བཅུ་དྲུག་གི་རྟགས་སུ་ཕྱག་
བཅུ་དྲུག་ཏུ་བྱུང་། གུག་བསྐྱེད་ཀྱི་ནི་ནུས་པའི་རྒྱན་ཆ་ལྔ་རྣམ་པར་དག་པའི་བརྡར་
རིགས་ལྔར་བྱུང་བ། གདུག་པ་འདུལ་ཕྱིར་ཁྲོ་བོ་གདུལ་བྱ་གདུག་པ་ཅན་འདུལ་
བའི་རྟགས་སུ་ཁྲོ་བོའི་སྐུར་བྱུང་བའོ། །
ད་འཁོར་གྱི་རྣམ་དག་བཤད། ཤ་ཡིས་པུ་ཀ་སི་རུ་བཤད་འབྱུང་པ་ཤ་རྣམ་
236549



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༥༽
པར་དག་པ་པུ་ཀ་སི་རུ་བཤད། པུ་ཀ་སི་སྟོང་པས་རྒྱས་གདབ་བོ། །དེ་བཞིན་དུ་
ཁྲག་རྣམ་པར་དག་པ་རི་ཁྲོད་མའོ། །གདོལ་པ་མོ་ནི་ཁུ་བར་བརྗོད་ནི་རང་གི་
ལུས་ཀྱི་འབྱུང་བ་ཆུ་རྣམ་པར་དག་པ་ལྷ་མོ་གདོལ་པ་མོ། གཡུང་མོ་རྐང་དང་ཚིལ་
བུ་རྐང་དང་ཚིལ་བུ་ལ་སོགས་པ་རྣམ་པར་དག་པ་ལྷ་མོ་གཡུང་མོ། པགས་པ་བྱང་
ཆུབ་ནི་རང་གི་ལུས་ཀྱི་རིམ་པ་གཅིག་པོ་དེ་དག་པ་བྱང་ཆུབ་ཀྱི་ཡན་ལག་བདུན་
པའོ། །རུས་པ་བདེན་པ་བཞི་རང་གི་རུས་པ་རྣམ་པར་དག་པ་འཕགས་པའི་བདེན་
པ་བཞིའོ། །ཧེ་རུ་ཀའི་རྣམ་དག་མ་ཚང་བའོ། །
དང་པོའི་ལེའུ་གཉིས་པའི་མ་ཚང་བ་ཁ་སྐོང་བ་སྔགས་དག་པར་བྱེད་པའི་
ཡན་ལག་ཏུ་སྔགས་ཀྱི་བཏུ་བ་ནི། བདག་མེད་མ་ལྷ་མོའོ། །སྔགས་བཏུ་བ་ནི་ཇི་
ལྟར་འགྱུར། གང་གི་སྔགས་ཀྱིས་སྐྱེ་བའོ། །ལས་ཀྱི་དངོས་གྲུབ་འགྱུར་བ་ཉིད་ནི་
ལྷ་མོ་བདུན་གྱིས་ལས་བདུན་བསྒྲུབ་པའི་དངོས་གྲུབ་དེའོ། །བདེ་བ་ཆེན་པོ་སྟོན་
པ་དྲུག་པ་རྡོ་རྗེ་འཆང་གིས་བཤད་དུ་གསོལ། བཅོམ་ལྡན་རྡོ་རྗེ་ཅན་ཆེན་པོས་
བཀའ་སྩལ་པ། སྟོན་པ་དྲུག་པ་རྡོ་རྗེ་འཆང་ངོ༌
། །སྔགས་ནི་ཁྱོད་ལ་ངས་བཤད་
སྔགས་བསྡུ་བའི་ཆོ་ག་དེ་སྟོན་པ་ངས་བཤད། ལྷ་མོ་ཤེས་རབ་ཆེ་དོན་དང་ལྡན་པ་
ཁྱོད་ཉོན་ཅིག །ཞེས་ཉན་པ་རྣ་གཏད་པར་བསྐུལ་བའོ། །
དེ་ལ་དང་པོ་ལྷ་མོ་བདུན་གྱི་སྔགས་བཏུ་བ་བཤད་པ་ནི། དང་པོ་རྣམ་པར
སྣང་ནི་ཨཽ། ཨུ་སྭ་རྣམས་ཀྱི་བཞི་ཧའོ། །པུ་ཀ་སིས་པུ་ཀ་སིའི་ས་བོན་ཨུ་ལགས།
སྟོང་པས་མནན་ཞིང་ཟླ་ཕྱེད་ཐིག་ལེ་བྱས་པས་ཧཱུྃ་དུ་སོང་བའོ། །མདོག་དཀར་
མཐའ་ནི་སྭཱ་ཧཱ་སྦྱར་བཏགས་པས་ཨོཾ་ཧཱུྃ་སྭཱ་ཧཱ་ཞེས་པའོ། །
འདི་ནི་བཟླས་པ་འབུམ་གྱིས་ནི། སྔོན་དུ་བསྙེན་པ་འབུམ་བྱས་བསྒྲུབ་པ་
236-550



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ཁྲི་བྱས་ལས་སྦྱོར་ཅི་རིགས་བྱས་ནས། འགྲོ་བ་རྟག་ཏུ་རེངས་པར་བྱེད་དང་པོའི་
ལེའུ་གཉིས་པའི་ཨོཾ་ཧཱུྃ་སྭཱ་ཧཱ་རེངས་པར་བྱེད་པའི་འོ། །ཞེས་པ་དེའི་བཏུ་བའོ། །
དང༌ པོ་ ཡི་གེ་ཨོ་མོ། །དེ་ རྗེ་ ཁམས་ སྤྱོད་མ་ ཨཾ། མཐར་ནི་སྭཱ་ཧཱ། སངས་རྒྱས་
རྣམས་ཀྱི་ནི་ཨོ་ཨོཾ་སྭཱ་ཧཱ། དབང་དུ་བྱེད་པའི་བཏུ་བའོ། །རིགས་བྱེད་རྣམས་དང་
པོ་ཨོ། །དང་པོའོ་ནི་གཉིས་པ་སྡེ་ཚད་དང་པོ་གཉིས་པ་ལའོ། །སྟོང་བཅས་ཐིག་
ལེ་བྱས་པའོ། །མཐར་ནི་སྭཱ་ཧཱ་བཏགས་པ་སངས་རྒྱས་ཀྱང་སྐྱོད་ནི་ཨོཾ་ཁཾ་སྭཱ་ཧཱ་
བསྐྱོད་པར་བྱེད་པའོ། །དང་པོར་རྣམ་པར་སྣང་མཛད་ༀ། །གཉིས་པའི་གསུམ་སྡེ་
ཚན་གཉིས་པའི་གསུམ་པའི་ཛཱ། ར་དང་ལྡན་པས་རེས་ལྟ་བྱས་པས་བཛྲ། ཆུང་
མས་ཨིས་གུ་གུ་བྱས་པས་བརྫི། སྟོང་བཅས་ཐིག་ལེ་བྱས་པས་ཛཱི། སྭཱ་ཧྭ་མཐར།
མི་རྣམས་ཐམས་ཅད་སྡང་ཨོ་ཛཾ་སྭཱ་ཧཱ་སྡང་པར་བྱེད་པ་བཏུ་བའོ། །དང་པོ་ཡིག་
འབྲུ་ཨོ། ལྔ་པ་ཉིད་གསུམ་པ་ལའོ། །སྟོང་པ་ནི་ཟླ་ཚེས་ཐིག་ལེ་མཁའ་འགྲོ་ཨུས་
ཞབས་ཀྱུ་ བྱས་པས་ ཨོཾ་ཧཱུཾ་ སྭཱ་ཧཱ། མཐར་ནི་སྭཱ་ཧྭ་མངོན་སྤྱོད་ནི་ ༀ་ཧཱུྃ་སྭཱ་ ཧཱ་
འགུགས་པར་བྱེད་པའོ། །ཡང་ནི་ཡི་གེ་ཨོཾ། །ཧཱུྃ་ནི་ཁྲག་དང་འདྲ་བའི་ནི་བར་དུ་ཧཱུྃ
་
ངོ་། །མཐར་ནི་སྭཱ་ཧྭ་ཐིག་ལེ་མཆོག་ཨོཾ་ཧཱུྃ་སྭཱ་ཧཱ། དགའ་བཟང་སྣ་ཚོགས་རྟག་ཏུ་
འགུགས། ནི་ཨཱ་ཧཱུཾ་ སྭཱ་ཧྭ་འགུགས་པར་བྱེད་པའོ། །གཏི་མུག་རིགས་ཨོཾ། །གླུ་ནི་
ཡང་དག་ཨོ་གླུའོ། །མཐར་ནི་སྭཱ་ཧཱ་སྦྱར་ནས། ལྷ་དང་མི་རྣམས་ནི་ཨོ་གླུ་སྭཱ་ཧཱ་
གསོད་པར་བྱེད་པའོ། །ཞེས་པ་དེའི་བཏུ་བའོ། །
ད་ནི་ཀུ་རུ་ཀུ་ལའི་སྔགས་བཏུ་བ་ནི། དང་པོར་རྣམ་པར་ཨོཾ། དང་པོ་ཉིད་
ཀྱི་སྡེ་ཚན་དང་པོའི་དང་པོའི་ཀ །རྡོ་རྗེ་མཁའ་འགྲོ་ཨུས་ཞབས་ཀྱུ་བྱས་པའོ། །
མཐར་གནས་གཉིས་པོར་རའོ། །རྡོ་རྗེ་མཁའ་འགྲོ་ཨུ་ཐུང་གིས་ཞབས་ཀྱུ་བྱས་
236 ---551



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
པར་རུ། །ཡང་ནི་དང་པོའི་རྩེ་མོ་ཀ་རྡོ་རྗེ་མཁའ་འགྲོ་ན་ཨུ་ཐུང་ཞབས་ཀྱུ་བྱས་པ་
ཀུ། མཐར་གནས་པ་ལ། ཡང་ནི་དེ་ཉིད་ཟླ་གཉིས་རྩེག །སྟེང་དུ་ཆོམ་རྐུན་མ་ནི་
ཨེ་ཐུང་འགྲེང་བུ་བྱས། དེ་རྗེས་ཧྲི་ཡི་ནི་ཧྲི་བཏགས་པའོ། །མཐར་ཡང་སྭཱ་ཧྭ་སྤྱོད་
པ་ནི་ཨོཾ་ཀུ་རུ་ཀུལླེ་ཧཱུྃ་སྭཱ་ཧཱ། ཀུ་རུ་ཀུ་ལེའི་སྭཱ་ཧཱ་སྔགས་སོ་ཞེས་པ་དེའི་བཏུ་བའོ། །
ཨོ་ནི་དང་པོའི་ཨོ། །བཞི་པ་གསུམ་པ་དྷའོ། །ཆོམ་རྐུན་མ་ནི་ཨེས་བགྲེང་བུས་
བྱས་པ་སྟེ། མཐར་གནས་བཞི་པ་ ཝའོ། །པི་ཙུ་བཛྲ་སྦྱར་བས་ཨོ་དེ་ བ་ པི་ཙུ་
བཛ྄འོ། །ཨུ་མ་བཞི་པ་ནི་ཧའོ། །པུ་ཀ་སིས་ནི་ཨུ་ཐུང་གིས་ཞབས་ཀྱུ་བྱས་པས།
སྟོང་པས་མནན་ཐིག་ལེ། སུམ་འགྱུར་ནི་ཧཱུཾ་ཧཱུཾ་རིང་པོ་གསུམ་མོ་ལྔ་པའི་གཉིས་པ་
ལའོ། །གསུམ་པའི་དང་པོ་ཏ་ལོག །ཕཊ་དང་མཐར་སྭཱ་ཧཱ་བཏགས་པས། ཨོཾ་དྷེ་
བ་པི་ཙུ་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ། ཀྱེའི་རྡོ་རྗེའི་སྙིང་པོ་ཞེས་པའི་བཏུ་བའོ། །
སྣང་མཛད་དང་པོ་ཨོཾ་ཛ་ལ་གཉིས་ཛྭ་ལ་ཛྭ་ལ་ལྔ་པའི་བཞི་ས་བྷ་མཐར་
གནས་ཡ་བཏགས་བྱས་པས་བྱ། གྷ་སྨྲ་རི་ཨོས་ནི་རོ་བྱབ་པས་བྷོ། །ཨུས་མ་བཞི་
པ་ཧ། རྡོ་རྗེ་མཁའ་འགྲོ་ཨུ་ཞབས་ཀྱུ་དོ། །སྟོང་པས་མནན་ནི་ཟླ་ཚེས་ཐིག་ལེ།
སུམ་འགྱུར་ནི་ཧཱུཾ་རིང་པོ་གསུམ། ལྔ་པའི་གཉིས་པ་ནི་ཕའོ། །གསུམ་པའི་དང་པོ་
ཌ་ལོག །མཐར་གནས་སྭ་ཧཱ་བཏགས་པས་ཨོཾ་ཛ་ལ་ཛ་ལ་ཧཱུཾ་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ།
ཕྱག་བཞི་པའི་སྔགས་སོ་བྱ་བ་དེ་བཏུའོ། །དང་པོ་སྣང་མཛད་ༀ། །དང་པོ་ཀའོ་ནི་
ནང་གི་དཀར་མོ་ནི་ཨེས་གུ་གུ། གསུམ་པའི་དང་པོ་ཏའོ། །ནང་གི་དཀར་མོ།
ཨིས་ གུ་གུ། ཉིས་གྱུར་ནི་ཀི་ཏི་ཀི་ཏི། ལྔ་པའི་ གསུམ་ པ་བའོ། །གཉིས་པའི་
གསུམ་པ་ཛ། མེ་ཡིས་བརྒྱན་རས་ར་སྟ་བྱས་པས་བཛྲ། ཧཱུྃ་གི་རྣམ་པ་གསུམ་ཧཱུཾ་ཧཱུཾ་
ཧྭ་རིང་པོ་གསུམ། ལྔ་པའི་གཉིས་པ་ ཕའོ། །གསུམ་པའི་དང་པོ་ཊ་ལོག །ཕཊ་
236 552



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
དང་མཐར་སྭཱ་ཧཱ་བཏགས་པས། ཕྱག་དྲུག་པ་ཨོ་ཀི་ཊི་ཀི་ཊི་བཛྲ་ཧཱུྃ་ཧཱུྃ་ཧཱུྃ་ཕཊ་སྭཱ་
ཧྭ། ཕྱག་དྲུག་པའི་སྔགས་སངས་བྱ་བ་དེའི་བཏུང་བའོ། །
དང་པོ་སྣང་མཛད་ནི་ཨོ་མོ། །དང་པོ་བྱིན་ཟ་ཏའོ། །མིའི་ས་བོན་རའོ། །
རོ་ལངས་ཨེས་འགྲེང་བུ་བྱས་པ་ཏྲེ། མཐར་གནས་གསུམ་པ་ལ། གྷས་སྨ་རི་ནི་
ཨོས་ན་རོ་བྱས་དང་པོ་དང་པོ་ཀའོ། །མཐར་གནས་དང་པོ་ཡས་ཡ་ལྟ་བྱས་པས་
ཀྱང་། རྡོ་རྗེ་མ་ཨཀྟ་དེ་རིང་པོར་བཏང་
། ཆོམ་རྐུན་འགྲེང་བུ་བྱས། ལྔ་པའི་དང་
པོ་ལ། ཨུ་སྨྲ་བཞི་པ་ཧཱ། རྡོ་རྗེ་མཁའ་འགྲོ་ཨུས་ཞབས་ཀྱུ། སྟོང་བཅས་ཐིག་ལེ་
སུམ་འགྱུར་ཧཱུྃ་ཧཱུྃ་ཧཱུྃ་རིང་པོ་གསུམ་དུ་སོང་
། ཕཊ་དང་མཐར་ནི་སྭཱ་ཧཱ་བཏགས་
པས། ཕྱག་གཉིས་པ་ཞེས་པ་གོང་ལེའུ་གཉིས་པའི་ཨོ་ཏྲེ་ལོག་ཀྱ་ཀླུ་པ་ཧཱུཾ་ཧཱུཾ་ཧཱུཾ་
ཕཊ་སྭཱ་ཧཱ། ཕྱག་གཉིས་པའི་སྔགས་སོ་བྱ་བ་དེའི་བཏུ་བའོ། །
བདག་མེད་དང་ཨ་ཐུང་ངོ་། །དང་པོ་དང་པོ་ཀ་གཉིས་པ་དང་པོ་ཙ་གསུམ་
པ་ཉིད་ཀྱི་དང་པོ་ཊ་བཞི་བའི་དང་པོ་ཏ་མ་ཁོག་པ་ལྔ་པའི་དང་པོ་པ། །མཐར་
གནས་དང་པོ་ཡ་ཨུ་རྨ་དང་པོ་ཤ །དང་པོ་རྣམ་སྣང་འགོར་ཨོཾ། མཐར་ནི་སྭཱ་ཧཱ་
སྦྱར་བས་ནི། ཨོཾ་ཨ་ཀ་ཙ་ཌ་ཏ་པ་ཡ་ཤ་སྭཱཧཱ། གྲོང་ཁྱེར་དཀྲུག་པའི་སྔགས་སོ་
ཞེས་པ་དེའི་བཏུ་བའོ། །
གྲོང་ཁྱེར་དཀྲུག་པའི་སྔགས་ཀྱི་བཟླས་པ་ནི། འབུམ་སྔོན་དུ་བསྙེན་པ་
འབུམ་བྱས་སྒྲུབ་པ་ཁྲི་བྱས་ལས་སྦྱོར་བྱའོ། །མཐར་གནས་གཉིས་པ་ར། ཀའི་
རྐང་པ་གཉིས་འགྱུར། རཀྵ་རཀྵ་ཧཱུྃ་གི་རྣམ་པ་གསུམ་ཧཱུྃ་ཧཱུྃ་ཧཱུྃ་རིང་པོ་གསུམ། དང་
པོ་ཨོཾ། ཕཊ་ཉིད་ཀྱི་རྣམ་པ་ན་བཅུག་མཐར་སྭཱ་ཧཱ། ཨོཾ་རཀྵ་རཀྵ་ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ།
ས་སྦྱང་པའི་སྔགས་སོ་ཞེས་པའི་བཏུ་བའོ། །དང་པོ་རྣམ་སྣང་ཨོ། རྡོ་རྗེ་
མ་ས་
236 -553



མཐར་བt
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
ཟར་ཧཱུྃ་བཏགས་པས་འདི་ནས་བཟའ་བ་དང་བཏུང་བྱིན་གྱིས་བརླབ་པ་བརྟག་
པ་དང་པོའི་ལེའུ་གཉིས་པར་སྐུ་གསུང་ཐུགས་བྱིན་གྱིས་བརླབ་པའི་སྔགས་སོ་
ཟེར། དོན་ ལ་ བླ་ མའི་ ཞལ་ ནས་ སྐུ་ གསུང་ ཐུགས་ བྱིན་གྱིས་ བརླབ་ པ་ དང་།
ཚོགས་དང་གཏོར་མ་དང་བཟའ་བཏུང་བྱིན་གྱིས་བརླབ་པ་དང་
། མཆོད་པ་བྱིན་
གྱིས་བརླབ་པ། བདུད་རྩི་མྱང་པ་ལ་སོགས་པ་ཐམས་ཅད་སྔགས་འདིས་བྱིན་
གྱིས་བརླབ་གསུངས་སོ། །
དང་པོར་སྣང་མཛད་ཨོ། །དེ་རྗེས་ཨོ་ཨ་ཀ་རོ་མུ་ཁཾ། ཨུ་རྨ་གསུམ་པ་ས།
མཐར་གནས་བཞི་པ་ཝ། སྟེང་དུ་མེ་ར་སརྦ་བཏུས་དྷརྨ་ནམ་དེ་རྡོ་རྗེས་རྡོ་རྗེ་མའོ། །
ཨརྱ་ནུད་པ་ན་ནད་དྭད་ཏ། ཨོཾ་ཨཱ༔ཧཱུྃ་ཕཊ་སྭཱ་ཧཱ། འབྱུང་པོ་ཐམས་ཅད་ཀྱི་དང་
པོའི་ལེའུ་གཉིས་པར། །ཨོཾ་ཨ་ཀ་རོ་མུ་ཁཾ། སརྦ་དྷརྨ་ནཾ་ཨདྱ་ནུད་པན་ན་ཏུད་ཏུ་
ཨོ་ཨཧཱུྃ་ཕཊ་སྭཱ་ཧཱ། འབྱུང་པོ་ཐམས་ཅད་ཀྱི་གཏོར་མའི་སྔགས་སོ་ཞེས་པ་དེ་
མཐུན་ནོ། །དེ་ལྟར་ལེའུའི་གཞུང་ལ་ཆོས་གསུམ་དུ་བྱས་ནས་རྫོགས་སོ། །
ལེའུའི་མཚན་བྱུང་
། ཀྱེའི་རྡོ་ རྗེ་ལ་ཤྲཱི་ཧེ་བཛྲས། སྔགས་བཏུ་བ་ཞབས་
ཐག་མ་དེ་ལ་མིང་བཏགས་པ། ལེའུ་གཞུང་གཅོད་ཅིང་སྐྱོང་བའོ། །དགུ་པ་ནི་
གྲངས་སོ། །གསལ་བའི་སྒྲོན་མ་ལས་ལེའུ་དགུ་པ་རྫོགས་སོ།། 11
༈ ལེའུ་བཅུ་པ་འདིས་ནི་བརྟག་པ་དང་པོའི་ལེའུ་བཅུ་པར་ལས་ཚོགས་
གཉིས་གཉིས་བྱུང་པ་དེ་རྣམས་ལ་ལས་ཆེན་རྣམ་པ་བརྒྱད་དུ་བསྡུས་ནས་ལས་
ཆེན་བརྒྱད་པོའི་དུས་སུ་གྲོགས་འཕྲེང་བ་ཇི་ལྟ་བུ་བཟུང་པ་དང་གཅིག །ལས་དེ་
རྣམས་ཀྱི་དུས་སུ་ཁ་ཟས་ཇི་ལྟ་བུ་ཞིག་བཟའ་བྱ་བ་དེ་མ་བྱུང་བ་ལེའུ་བཅུ་པ་འདི་
ནས་སྟོན་པ་དང་
། མ་ཚང་པ་ཁ་སྐོང་བ་གཉིས་སྟོན་ཏོ། །
236554



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ལེའུ་འདི་ལ་ཆོས་གཉིས་ལ་གཞུང་། གཞུང་ལ་གཉིས་ལས། དང་པོ་ལས་
ཚོགས་བསྒྲུབ་པའི་འཕྲེང་བ་བསྟན་པ་ནི། དེ་ནས་ལེའུ་དགུ་པའི་ཆོས་ཀུན་སྣང་
གྲག་གི་ཆོས་ཐམས་ཅད་དོ། །སྡོམ་པ་གཅིག་པ་སྤྲོས་མེད་ལྷན་ཅིག་སྐྱེས་པར་རོ། །
ལེའུ་འདིས་བརྟག་པ་དང་པོའི་ལེའུ་གཉིས་པའི་མ་ཚང་བ་གཉིས་སྟོན་པའོ། །རྡོ་
རྗེ་སེམས་དཔའ་སྟོན་པ་དྲུག་པ་རྡོ་རྗེ་འཆང་དེས་གསུངས། བདག་མེད་ཆགས་
ཅན་འདུལ་བའི་བདེ་སྟོང་མཚོན། བཟླས་པའི་ཡུལ་ནི་བཟླས་པའི་ཡུལ་གྲོགས་
འཕྲེང་བ་ཞིག་བཤད། །ཤེལ་གྱིས་རེངས་པའི་བཟླས་པ་ནི་ཤེལ་ལས་བྱས་པའི་
འཕྲེང་བ་དེ་རེངས་པའི་ལས་བསྒྲུབ་པ་ལ་ཤིས་པ་ཞིག་ཡིན། དེ་བཞིན་དུ་དབང་
མ་ཙན་དན་དམར་པོའི་འཕྲེང་བ་དེ་ཤིས། ལུང་དང་གི་འཕྲེང་པ་མངོན་སྤྱོད་ཀྱི་
ལས་ལ་ཤི །ནི་རམ་ཤུ་ནི་བྷ་བ་ལ་རུས་པའི་འཕྲེང་བ་དེ་སྡང་པ་བྱ་དབྱེ་བའི་ལས་
ལ་ཤིས། རྟའི་རུས་པའི་འཕྲེང་བ་དེ་བསྐྲད་པའི་ལས་ལ་ཤིས། བྲམ་ཟེའི་རུས་
པའི་འཕྲེང་བ་དེ་དགུག་པའི་ལས་ལ་ཤིས། གླང་པོ་ཆེའི་རུས་པའི་འཕྲེང་པ་དེ་
ཆར་ ་པའི་ལས་ཤིས། མ་ཧེ་ཡིས་གསད་པ་ལ་ཞེས་པ་མ་ཧེའི་རུས་པ་ལ་
བྱས་པའི་འཕྲེང་བ་དེ་མཁའ་སྤྱོད་མའི་སྒོ་ནས། བསྒྲུབ་བྱ་གསད་པའི་ལས་ལ་
ཤིས་སོ། །
གཉིས་པ་ལས་དེ་རྣམས་བསྒྲུབ་པའི་དུས་སུ་ཁ་ཟས་གང་དང་གང་བཟའ་
ན། རེངས་པའི་འོ་མ་བཏུང་བ་ཉིད་ནི་རེངས་པའི་ལས་བསྒྲུབ་ན་འོ་མ་བཏུང་
། དེ་
བཞིན་དབང་ལ་རང་གི་འདུན་པས་ནི་དབང་གི་ལས་བསྒྲུབ་པའི་དུས་སུ་རས་
ཟས་ཡིད་ལ་གང་འདོད་བསྟེན། གསད་པ་ལ་ནི་སིཧྥ་བྱ་བ་རག་ཏ་བསྟེན། དགུག་
པའི་ལས་ལ་གཞི་མཉམ་བྱ་བ་དྲི་ཆེན་བསྟེན། སྡང་བའི་ལས་ལ་སཱ་ལུ་སྐྱེས་པ་
236-555



དུས་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
འབྲས་ས་ལུ་བསྟེན་པའོ། །ཡང་ན་སྡང་བ་ལ་ཤ་ཆེན་ནོ། །བསྐྲད་པ་ཉིད་ལ་གླ་བ་
ནི་བསྐྱེད་པའི་ལས་བསྒྲུབ་ན་དྲི་ཆུ་བསྟེན་པའོ། །ཡང་ན་ཞེས་པ་འདམ་ཀའོ། །
མཐའ་ཤཱ་དང་ཨ་ཨ་ཤྭ་དང་རྟའི་ཤ་རེངས་པའི་ལས་ལ་བསྟེན། དང་པོ་ཤཱ་སྭ་སྭ་ན་
ཁྱིའི་ཤ་དེ་དབང་གི་ལས་ལ་བ་
་ལས་ལ་བསྟེན། ན་དང་པོ་ན་ན་མི་ཤ་དེ་གསད་པའི་ལས་ལ།
གྷ་དང་པོ་གྷ་གྷ་བི་བ་ལང་ཤ་དགུག་པའི་ལས་ལ། ཧ་དང་པོ་ཉིད་ཀྱང་དེ་བཞིན་ཧ་
ཤཱ་གླང་པོ་ཆེའི་ཤ་དེ་དབྱེ་བ་དང་བསྐྲད་པ་ལ་སོགས་པའི་ལས་བསྒྲུབ་པའི་
སུ་བསྟན་པའོ། །དེ་ལྟར་ལེའུའི་དེ་ལ་ཆོས་གཉིས་སུ་བྱས་ན་གཞུང་རྫོགས་སོ། །
ལེའུའི་མཚན་ནི་ཀྱེའི་རྡོ་རྗེ་ལས་བཟླས་པའི་ལེའུ་ཞེས་པ་ནི་བཟློས་པའི་
ཡུལ་འཕྲེང་བ་ལ་མིང་བཏགས་པའོ། །ལེའུ་པ་ཏ་ལ་གཞུང་གཅོད་ཅིང་སྐྱོང་བའོ། །
བཅུ་པ་གྲངས་སོ། །གསལ་བའི་སྒྲོན་མ་ལས་ལེའུ་བཅུ་པའོ།། །།
༈ ལེའུ་བཅུ་གཅིག་པ་འདིས་ནི་བརྟག་པ་དང་པོའི་ལེའུ་ལྔ་པར་གདུལ་
བྱའི་རིགས་ལྔ་བཤད་པ་ལ། རིགས་ལྔའི་མཚན་མ་བརྟག་པ་དེ་མ་བྱུང་
། དེ་ལེའུ་
འདི་ནས་སྟོན་པས་དོན་ལྔ་པ་བརྒྱད་པ་བཅུ་པ་གསུམ་གྱི་མ་ཚང་པ་ཁ་སྐོང་པ་དང་
གཅིག །ཡང་བརྟག་པ་དང་པོའི་ལེའུ་ལྔ་པ་བརྒྱད་པ་བཅུ་པ་རྣམས་སུ་ལས་ཀྱི་
ཕྱག་རྒྱ་མ་བསྟེན་པའི་ཐབས་བཤད་པ་ལ། ལས་ཀྱི་ཕྱག་རྒྱ་མ་དང་གཉིས་ཀ་ར་
ན་བན་ཏིའི་སྦྱོར་བ་ཇི་ལྟར་བྱ་བ་དེ་མ་བྱུང་
། དེ་ལེའུ་བཅུ་གཅིག་པ་འདི་ནས་
བསྟན་པས་བརྟག་པ་དང་པོའི་ལེའུ་ལྔ་པ་དང་བརྒྱད་པ་བཅུ་པ་གསུམ་གྱི་མ་ཚང་
བ་ཁ་སྐོང་བ་དང་གཉིས་སྟོན།
ལེའུ་འདི་རང་ལ་གཉིས་ལས་གཞུང་ངོ་
། །ལེའུའི་གཞུང་ལ་གཉིས་ལས།
དང་པོ་དྲིས་ལན་སྔོན་དུ་འགྲོ་བས། གདུལ་བྱ་རིགས་ལྔའི་མཚན་ཉིད་བསྟན་པ་
236-556



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནི། ཀྱེའི་རྡོ་རྗེ་དམ་འཁྱུད་ཅིང་ཚེགས་ཀྱིས་ཞེས་པ་ནི་ཆགས་ཅན་འདུལ་བའི་
བརྡའམ། གསང་སྔགས་ཀྱི་ལམ་བདེ་སྟོང་མཚོན་པའོ། །ལུས་ཅན་རྣམས་ཀྱི་ནི་
གདུལ་བྱ་རིགས་ལྔའི་རི་མོ། །དེ་ལ་སྟོན་པ་དེ་ལ་བདག་མེད་མས་ཞུས་པ་དྲིས།
འཁོར་ལོ་འདྲེན་པ་ནི་སྟོན་པས་སོ། །ལུས་ཅན་རང་གི་རིགས་ནི་འདུལ་བྱ་རིགས་
ལྔ་པོའོ། །ལྷ་མོ་ཤེས་རབ་ཕ་རོལ་ཕྱིན་དོན་གྱི་ཡུམ་ཤེས་རབ་ཕ་རོལ་ཕྱིན་པ་སྟོང་
ཉིད་མཚོན་པ་དང་ལྡན་པ་ཁྱོད་ཉོན་ཅིག །ཉན་པར་རྣ་གཏད་པར་བསྐུལ་བའོ། །
མཚན་ཉིད་བརྟག་པ་དངོས་གང་ཞེ་ན། དང་པོའི་ལེའུ་ལྔ་པ་དང་བཅུ་པའི་
མ་ཚང་བ་སྟོན། བུད་མེད་དབང་ནི་སྐྱེས་པའི་ནི་བུད་མེད་དམ་སྐྱེད་པས་གང་རུང་
འདྲ། ཟེར་བ་ཡིན། གང་གི་སྲིན་ལག་གདུལ་བྱའི་སྲིན་ལག་རྩ་བ་ལ། རྡོ་རྗེ་རྩེ་
དགུ་པར་གྱུར་རྡོ་རྗེ་རྩེ་དགུ་པའི་ལག་རིང་ཅིག་བདུག་ན། མི་བསྐྱོད་པའི་རིགས་
མཆོག་ཉིད་ནི་མི་བསྐྱོད་པའི་རིགས་ཡིན་པས་མི་བསྐྱོད་པ་བསྒྲུབ་བོ། །དེ་བཞིན་
དུ་རྣམ་པར་སྣང་མཛད་ཀྱི་འཁོར་ལོར་འགྱུར། སྲིན་ལག་རྩ་བ་ལ་འཁོར་ལོའི་
ལག་རིས་ཅིག་འདུག་ན་རྣམ་པར་སྣང་མཛད་ཀྱི་རིགས་ཡིན། དཔག་མེད་འོད་ཀྱི་
ནི་པད་མ་ཞིག་འདུག་ན་པད་མའི་རིགས་ཡིན། རིན་འབྱུང་ནི་རིན་པོ་ཆེ་འབར་བ་
ཞིག་འདུག་ན་རིན་པོ་ཆེའི་རིགས་ཡིན། ལས་ཀྱི་རིགས་ནི་སྲིན་ལག་རྩ་བ་ན་རལ་
གྲིའི་རས་རིས་ཞིག་ལས་ཀྱི་རིགས་ཡིན་ཏེ། དོན་ཡོད་གྲུབ་པ་བསྒྲུབ་དེར་རི་མོའི་
སྒོ་ནས་བརྟག་པའོ། །
ཁ་དོག་གི་སྒོ་ནས་བརྟག་པ་ནི། རྣལ་འབྱོར་པ་གང་ནག་པ་ཡིན། རྣལ་
འབྱོར་པ་ཁ་དོག་ནག་པོར་འདུག་ན། དེའི་ལྷ་ནི་མི་བསྐྱོད་ནི་མི་བསྐྱོད་པའི་
རིགས་ཡིན། རྣལ་འབྱོར་པ་གང་ཁ་དོག་དཀར་པོར་འདུག་ན་དེའི་ལྷ་ནི་རྣམ་པར་
236 -557



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༥༽
སྣང་མཛད་ཀྱི་རིགས་ཡིན། རྣལ་འབྱོར་པ་གང་སྔོ་སངས་སུ་འདུག་ན་དེའི་ལྷ་ནི་
དོན་ཡོད་གྲུབ་པའི་རིགས་ཡིན། རྣལ་འབྱོར་པ་གང་ཁ་དོག་སེར་པོར་འདུག་ན་
རིན་འབྱུང་ གི་ རིགས་ ཡིན་རྣལ་འབྱོར་པ་གང་དཀར་དམར་དུ་འདུག་ན་འོད་
དཔག་མེད་པད་མའི་རིགས་ཡིན། རྣལ་འབྱོར་པ་གང་དཀར་སེར་དུ་འདུག་ན་དེ་
ནི་སེམས་དཔའི་རིགས་རྡོ་རྗེ་སེམས་དཔའི་རིགས་སོ། །སྐྱེ་བོ་རྣལ་འབྱོར་ཁམས་
གསུམ་སེམས་ཅན་ཐམས་ཅད། རྣལ་འབྱོར་མཐར་ཕྱིན་པས་སེམས་ཅན་ཐམས་
ཅད་རིགས་ལྔའི་རང་བཞིན་ལས་མ་འདས་པས་རྣལ་འབྱོར་པ་དེས། ང་རྒྱལ་མི་
གཅིག་རིགས་ལྔའི་རང་བཞིན་ཡིན་པས་མཉས་པ་མི་བྱ། མཐོ་མི་བརྩམ་བརྙས་
བཅོས་ མི་ བྱ། དེ་ བཞིན་ རིགས་ ལྔའི་ རང༌ བཞིན་ དུ་ འདུག་ པས། ཀུན་རྫོབ་
གཟུགས་སྐུ་ཀུན་རྫོབ་ཏུ་རིགས་ལྔའི་གཟུགས་ཅན་ལས་མ་འདས་པས། དེ་རྣམས་
བདེ་གཤེགས་རིགས་སུ་བསྒྲུབས་པས་རིགས་ལྔར་སངས་རྒྱ་བར་འགྱུར་བ་དེའི་
ཕྱིར་སེམས་ཅན་ཐམས་ཅད་ལ་བརྙས་པ་མི་བྱའོ། །
འོ་ན་བུད་མེད་ལ་མཚན་ཉིད་བརྟག་པ་དེ་མེད་དམ་ཞེ་ན། བུད་མེད་རྣམས་
ཀྱི་ནི་བུད་མེད་ཀྱི་མཚན་ཉིད་བརྟག་པ་དེ་ཉིད། ཇི་ལྟར་སྐྱེས་པ་དེ་བཞིན་ནོ། །
ཞེས་པ་བུད་མེད་ཀྱི་སྲིན་ལག་གཡོན་པ་ལ་བརྟག་སྐྱེས་པ་རྣམས་ཀྱི་གཡས་པ་ལ་
བརྟག །གཞན་མ་སྐྱེས་པ་དང་འདྲ། །དེའི་ཕྱིར་ན་ཀུན་རྫོབ་ཐ་སྙད་ཚུལ་ལས་ ནི།
དེའི་རིགས་སུ་ཡང་དེ་འགྱུར་རོ། །དེས་ནི་ལེའུ་ལྔ་པ་བརྒྱད་པ་བཅུ་པ་གསུམ་གྱི་
མ་ཚང་བའོ། །
ད་ནི་ལས་ཀྱི་མུ་ཏྲ་མ་དང་ཀ་ར་ན་བན་དྷིའི་སྦྱོར་བ་ཇི་ལྟར་བྱ་བ་ནི། བྷ་
གར་ལིང་ཀ་འོ་མཛད་ནས། །དེ་ལ་རྡོ་རྗེ་ཆེ་ཞེས་པའོ། །ལས་ཀྱི་མུ་ཏྲའི་རྟེན་པའི་
236 -558



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གནས་ནི། ཚལ་དང་ནགས་ཚལ་དེ་བཞིན་དུ། །སྐྱེ་བོ་མེད་གནས་དང་
། བདག་
གི་ཁྱིམ་གྱི་ནང་དུ་ནི་བྲང་ཁང་ངོ༌། །གཅེར་བུ་ནི་རང་དང་མུ་ཏྲ་མ་གཉིས་ཀ་གཅེར་
བུ་འཁྱུད་པའོ། །ཕྱག་རྒྱ་མེ་བྱས་མུ་ཏྲ་མ་ལ་བརྟེན་ནས་ཟག་པ་མེད་པའི་ཉམས་
མྱོང་སྐྱེ་བའོ། །རྣལ་འབྱོར་ལས་རྒྱ་བསྟེན་པའི་གང་ཟག །རིགས་མས་མུ་ཏྲའི་
མན་ངག་རྟག་ཏུ་དུས་རྒྱུན་དུའོ། །མཆོད་ལྷར་བསྐྱེད་ནས་སོ། །
ཇི་ལྟར་མཆོད་ན། འོ་དང་འཁྱུད་པ་བྱས་ནས་ནི། །དེ་བཞིན་མཁའ་འམ་
ལག་པའོ། །མ་མཆུ་ནི་མཆུ་བཞིབ་པའོ། །བྷོ་ལ་ལྡན་པས་སེན་མོ་གདབ་པ་ལ་
སོགས། །དེའི་དུས་སུ་སྦྱོར་ཐབས་འཁྱོགས་སྐེད་པའོ། །ཁརླ་ཞེས་བྱས་པས་ལས་
རྒྱའི་བརླ་ ཕྲག་གོང་དུ་བཏང་པ། དེ་བཞིན་དུ་ཡར་བཀལ་བོརླ་ཡ་གཅིག་ཀྱང་
བཀལ་བ། ཡང་ཡང་རྡོ་རྗེ་པད་མ་བསྣུན་པའོ། །སྟེང་དང་མུ་ཏྲ་འོག་ཏུ་ཐབས།
དངོས་གྲུབ་རྒྱས་པ་ཐོབ་པ་སྟེ། སངས་རྒྱས་ནི་མཆོག་གོ །དེ་ལ་ག་བུར་བཏུང་ནི་
ལུས་གཟུངས་རྒྱས་པར་བྱ་བའི་ཕྱིར། དེ་ལ་ག་བུར་བྱང་སེམས་བྱང་སེམས་རྒྱས་
པའི། ཤ་ནི་
བཟའ་བ་མི་ཤ་དང་ལུག་ཤ་བཟའ་བ། ཁྱད་པར་དུ་ནི་ཆང་ཉིད་དོ། །
ལུས་གཟུངས་རྒྱས་པའི་ཕྱིར་ཆང་བག་རེ་ཙམ་ཡང་བཏུང་ངོ་། །དེ་ནི་བརྟག་པ་
དང་པོའི་ལེའུ་ལྔ་པ་བརྒྱད་པ་བཅུ་པ་གསུམ་གྱི་མ་ཚང་བ་ཁ་སྐོང་བའོ། །
ལེའུའི་མཚན། ཀྱེའི་རྡོ་རྗེ་ལས་ལྷན་ཅིག་སྐྱེས་པ་སྦྱོར་བ་ཞེས་པ་ཞབས་
ཀྱི་ཀ་ར་ན་བན་དྷིའི་སྦྱོར་བ་ལ་མིང་བཏགས་པ་སྟེ་དོན་རིགས་ཀྱི་མཚན་མ་བརྟག་
པ་འོང་ངོ་། །ལེའུ་ནི་གཞུང་གཅོད་ཅིང་སྐྱོང་བའོ། །བཅུ་གཅིག་པ་ནི་གྲངས་སོ། །
གསལ་བའི་སྒྲོན་མེ་ལས་ལེའུ་བཅུ་གཅིག་པ་རྫོགས་སོ།། 11
༈ ལེའུ་བཅུ་གཉིས་པ་འདིས་ནི་བརྟག་པ་དང་པོའི་ལེའུ་བཅུ་པར་དབང་
236-559



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
རྣམ་པ་བཞི་བསྐུར་བ་བྱུང་ལ། དབང་རྣམ་པ་བཞིའི་ཚིགས་སུ་བཅད་པ་དེ་མ་བྱུང་
བས། །དེ་ལེའུ་འདི་ནས་སྟོན་པས་བཅུ་པོའི་མ་ཚང་པ་ཁ་སྐོང་པ་དང་གཅིག །
ཡང་བརྟག་པ་དང་པོའི་ལེའུ་བརྒྱད་པ་བཅུ་པ་གསུམ་དུ་ལས་ཀྱི་མུ་ཏྲ་ལ་བསྟེན་
ནས་ས་ཧ་ཛ་སྐྱེ་བ་ལ་མུ་ཏྲ་མ་དང་སྙོམས་འཇུག་བྱེད་པ་དང་བསྐྱེད་རིམ་བསྒོམ་
པའི་དུས་སུ་རྡོ་རྗེ་དང་པད་མ་བྱིན་གྱིས་བརླབ་པའི་སྔགས་མ་ཚང་བ་དེ་ལེའུ་འདི་
ནས་ སྟོན་ པ་ དང་ གཉིས། ཡང་བརྟག་པ་ དང་པོའི་ལེའུ་གཉིས་པའི་ སྐུ་གསུང་
ཐུགས་བྱིན་གྱིས་བརླབ་པའི་སྔགས་དེའི་དོན་དམིགས་བསལ་བ་གསལ་བར་སྟོན་
པའམ། །མ་ཚང་བ་ཁ་སྐོང་བ་དང་གསུམ་སྟོན་ཏེ། བརྟག་པ་དང་པོའི་ལེའུ་གཉིས་
པ་ལྔས་པ་བརྒྱད་པ་བཅུ་པ་བཞིའི་མ་ཚང་བ་ཁ་སྐོང་བའོ། །
དང་པོ་དབང་རྣམ་པ་ལྔའི་ཚིགས་བཤད་ནི། དེ་ནས་ལེའུ་བཅུ་གཅིག་པའི་
རྗེས་ལའོ། །རྡོ་རྗེ་ཅན་ནི་སྟོན་པའོ། །དབང་བཞིའི་ཚིགས་བཤད་བཀའ་དབང་
བཞི་བསྐུར་བའི་དུས་སུ་ཚིགས་སུ་བཅད་པ་བཞིའོ། །དང་པོ་དཀྱིལ་འཁོར་གྱི་
ཤར་ཕྱོགས་སུ་བུམ་པའི་དབང་བསྐུར་བའི་དུས་སུ་རྡོ་རྗེ་སློབ་དཔོན་གྱི་དབང་ལ་
འདིའི་ལེའུ་གསུམ་པ་བཞིན་དུ་བྱས་ལ་རྗེས་གནང་སྦྱིན་པ་ནི། རྡོ་རྗེ་རབ་གནས་
རྡོ་ རྗེ་ ཉིད། ཞེས་པ་ཚིག་བཞིས་རྡོ་རྗེ་གསོར་ཞིང་དྲིལ་བུ་དཀྲོལ་སེམས་ཅན་
ཐམས་ཅད་པ་ཆོས་བཤད་པའི་བློ་བྱས་པའོ། །
༈ དེ་ནས་དཀྱིལ་འཁོར་གྱི་ལྷོ་ཕྱོགས་སུ་གསང་བའི་དབང་བསྐུར་བའི་
དུས་སུ། དངོས་གྱིས་བྱང་སེམས་དཀར་དམར་རམ་བའི་འོ་མ་ལ་བདུད་རྩི་བཏབ་
ནས་སྟེར་བའི་དུས་སུ་ཚིགས་བཅད་འདི་བརྗོད་དོ། །ཇི་ལྟར་འདས་པའི་སངས་
རྒྱས་སྔོན་འབྱུང་དུ་ཡང་དག་པར་རྫོགས་པའི་སངས་རྒྱས། བྱང་ཆུབ་སྲས་རྣམས་
236 -560



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
ནི་རྡོ་རྗེ་སྙིང་པོ་ལ་སོགས་པས་དབང་བསྐུར་བ་ལྟར། བདག་གིས་གསང་བའི་
དབང་གིས་དོ་མོད་གསང་བའི་དབང་གི་རྫས་ཀྱིས། སེམས་ཀྱི་རྒྱུད་ཀྱིས་དབང་
བསྐུར་བྱང་ཆུབ་ཀྱི་སེམས་ཀྱི་ཆུ་རྒྱུན་གྱིས་དབང་རྫས་ཀྱི་དབང་བསྐུར་རོ། །སློབ་
མས་ཨ་ཧོ་པུ་ཀ་ཞེས་བརྗོད་པས། མགྲིན་པར་ལོངས་སྤྱོད་ཞེས་པའོ། །
དེ་ནས་དཀྱིལ་འཁོར་གྱི་ནུབ་ཕྱོགས་སུ་དབང་གསུམ་པ་ཤེས་རབ་ཡེ་
ཤེས་ཀྱི་དབང་བསྐུར་བ་ནི། སློབ་མས་སློབ་དཔོན་ལ་མུ་ཏྲ་ཕུལ་དངོས་སམ་ཡིད་
ཀྱི་རིགས་མ་སློབ་དཔོན་གྱིས་བདག་མེད་མར་བསྐྱེད་ལ་ཚིག་འདིས་སྦྱིན་པ་ནི།
ལྷ་མོ་བདག་མེད་མའོ། །དགའ་སྦྱིན་ལྷན་ཅིག་སྐྱེས་པའི་ཡེ་ཤེས་དགའ་བ་སྦྱིན།
གནས་སྦྱིན་མ་ལྷན་ཅིག་སྐྱེས་པའི་ཡེ་ཤེས་ཀྱི་གནས་ལུགས་སྟེར། སྣ་ཚོགས་
གཟུགས་ཅན་དགའ་བ་བཞི་དང་སྐད་ཅིག་མ་བཞི་མི་འདྲ་བར་བསྒྱུར་བས། ཡིད་
འོང་མ་ཡིད་དུ་འོང་པའི་མུ་ཏྲ་མའོ། །ཁྱེར་ཅིག་རང་དོན་དུ་ཁྱེར་ཅིག་གཞན་དོན་
དུ་སེམས་དཔའ་ཆེ། ཞེས་རང་གཞན་གཉིས་ཀྱི་དོན་དུ་བོས་ནས། ཁྱེར་ལ་མཆོད་
པ་དག་ཏུ་གྱིས་ལྷན་ཅིག་སྐྱེས་པའི་ཉམས་མྱོང་རྒྱུད་པ་བསྐྱེད་པ་ཞིག་ཏུ་བསྒོམས་
ཤིག །
དཀྱིལ་འཁོར་གྱི་བྱང་དུ་དབང་བཞི་པ་བསྐུར་བའི་དུས་སུ་དབང་གསུམ་
པར་གོ་ཕྱེ་བཞི་པར་ཚིག་གི་གཏན་ལ་དབབ་པ་ནི། ཡེ་ཤེས་འདི་གསུམ་པར་གོ་
ཕྱེ་ཚང་མ་མྱོང་པ་ལྟ་བུ་བཞི་པར་གཏན་ལ་ཕབ་ཚ་འཆའ་འཆའ་བ་ལ་ཚ་ཤད་པ་
ལྟ་བུ་ལྷན་ཅིག་སྐྱེས་པ། ཆེས་ཕྲ་ཤིན་ཏུ་རྟོགས་དཀའ་བར་འདུག །རྡོ་རྗེ་ལྷན་
ཅིག་སྐྱེས་པའི་ཉམས་དེ་རྡོ་རྗེ་དང་འདྲ་སྟེ། གཟུང་འཛིན་གྱི་རྣམ་རྟོག་གིས་མི་ཕྱེད་
པས་ སོ། །ནམ་མཁའི་དབྱིངས་ལྟ་བུ་དཔེ་ནམ་མཁའི་དབྱིངས་དང་འདྲ་ནམ་
236 561



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
མཁའ་མ་ཁྱབ་པ་མེད་པ་བཞིན་དུ་སྤྲོས་མེད་དེས་མ་ཁྱབ་པ་མེད་པའོ། །རྡུལ་
བྲལ་ནི་ཉོན་མོངས་པ་དང་རྣམ་རྟོག་གི །མཐར་ཕྱིར་ཞི་བ་ཉིད་ཞེས་པ་སྤྲོས་པ་
དང་མཚན་མའི་རྣམ་པར་རྟོག་པ་ཐམས་ཅད་ཞི་བས། ཁྱོད་རང་ཡང་ནི་དེའི་ཕ་
ཞེས་པ། གདོད་མ་ནས་དེའི་བདག་ཉིད་ལས་མ་འདས་སོ། །དེས་ལེའུ་བཅུ་པའི་
མ་ཚང་པ་ཁ་སྐོང་པའོ། །
ད་ནི་རྡོ་རྗེ་དང་པད་མ་བྱིན་གྱིས་བརླབ་པ་ནི། བརྟག་པ་དང་པོའི་ལེའུ་ལྔ་
པ་བརྒྱད་པ་བཅུ་པའི་ལས་བརྒྱ་དང་སྙོམས་འཇུག་བྱེད་པའི་དུས་དང་
། བསྐྱེད་
རིམ་ལ་སོགས་པའི་དུས་ཐམས་ཅད་དེ། །ཏིང་ངེ་འཛིན་གུར་གྱི་ལེའུ་བཅུ་བཞི་པ་
ནས་འོང་། སྔགས་འདིར་སྟོན། དེ་ཡང་ ཡུམ་གྱི་གསང་གནས་སྟོང་པ་ཉིད་དུ་
བསྒོམ། ཡི་གེ་ཧྲི་ལས་པད་མ། ཨས་པད་མའི་ཟེ་འབྲུ། ཕཊ་གྱིས་པད་མའི་བུག་
པ་བཀག་ནས། ཡབ་ཀྱིས་ཡུམ་ལ་བསྐུལ་བ་ནི། ཨོཾ་བཀྲ་ཤིས་པ། པད་མ་མེ་
ཏོག་པད་མ་དངོས། །སུ་ཁ་རྡ་ར་བདེ་བ་འཛིན་པ། མ་ཧ་ར་ག་སུ་ཁཾ་རྡ་ཞེས་འདོད་
ཆགས་ཆེན་པོ་བདེ་བའི་དུམ་བུ་སྟེར་བ། བདེ་བ་དུ་སྟེར་ཞེ་ན། ཙ་ཏུ་ར་བཞི་སྟེ་
དགའ་བ་རྣམ་པ་བཞིའི་བྱུང་ཁུངས་ཅན། ཨ་ནན་ཏ་བྷ་གི་ས་སྣ་ཚོགས་བྱེད་པའི་
བདག་ཉིད། ཧཱུཾ་ཧཱུཾ་ཧཱུཾ་ཞེས་སྐུ་གསུང་ཐུགས་རྣམ་པ་གསུམ། ཀ་རྒྱམ་ཀུ་རུ་ཤཱ་མེ་ནི་
དགོངས་པའམ་ལས་མཛོད་ཅིག་པའོ། །ཡབ་ ཀྱི་གསང་གནས་སྟོང་པ་ཉིད་དུ་
བསྒོམ། ཡི་གེ་ཧཱུྃ་ལས་རྡོ་རྗེ། ཨོཾ་གྱིས་རྡོ་རྗེ་ནོར་བུ། ཕཊ་སེར་པོ་ཞིག་གིས་བུག་
པ་བཀག་ལ། ཡུམ་གྱིས་ཡབ་ལ་བསྐུལ་བ་ནི། ཨོཾ་བཀྲ་ཤིས་པ་བཛྲ་མ་ཧ་དྷ་ཤ་ཞེ་
སྡང་གི་རྡོ་རྗེ་ཆེན་པོ། ཙ་ཏུ་ར་ནན་ད་ཡ་ནི་དགའ་བ་བཞིའི་འབྱུང་ཁུངས་ཅན། ཀ་
ཁ་ག་མུ་གེ་ཀ་ར་སོ་ན་ཐ། རྩ་ཁ་ཁ་མུ་ཁ་བྱ་རོག་གི་གདོང་པ་ཅན་དང་སད་པར་རོ་
236 -562



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
གཅིག་པ། ཧཱུྃ་ཧཱུྃ་ཧཱུྃ་སྐུ་གསུང་ཐུགས་རྣམ་པ་གསུམ། ཀ་རྒྱ་མ་ཀུ་རུ་ཤ་མེ། དགོས་
པའམ་ལས་མཛོད་ཅིག་པའོ། །སྤྱི་བོར་ནི་ཨོཾ་ཞེས་པ་བརྟག་པ་དང་པོའི་སྐུ་གསུང་
ཐུགས་བྱིན་གྱིས་བརླབ་པའི་སྔགས་སོ། །ཞེས་པ་དེའི་དོན་མི་གསལ་བ་གསལ་
བར་སྟོན་པ། སྤྱི་བོར་ཨོཾ་དཀར་པོ་མགྲིན་པ་ཨ་དམར་པོ་སྙིང་དཀར་ཧཱུྃ་ནག་པོ་
བཀོད་ལ་བྱིན་གྱིས་བརླབ་པའོ། །
ཡང་ན་སྤྱི་བོར་ཨོཾ་ཞེས་པ་ཨོ་གྱིས་རྡོ་རྗེ་ནོར་བུ་བྱ། སྙིང་གར་ནི་ཧཱུཾ་གིས་རྡོ་
རྗེ་བསྐྱེད་ལ་ཕཊ་གྱིས་བུག་པ་བཀག་ནས།ཟེ་འབྲུ་པད་མ་བསྣམ་པས་ཨས་པད་
མ་ཟེ་འབྲུ་ཕཊ་ཀྱིས་པད་མའི་བུག་པ་དགག་ཧྲིས་པད་མ་བསྐྱེད་ལ་ཏིང་ངེ་འཛིན་
གུར་ལེའུ་བཅུ་བཞི་པའི་ནོར་བུའི་བུ་གར་ཕཊ་ཡིག་གི་ཚིག་བདུན་གྱིས་སྟོན་ཏོ། །
དེ་ལྟར་ལེའུ་དེས་ནི་མ་ཚང་བ་ཁ་སྐོང་བ་གསུམ་དུ་བྱས་ནས་སོང་ངོ༌
། །
དེ་ལྟ་ན་བརྟག་པ་ཕྱི་མ་ལ་ལེའུ་བཅུ་གཉིས་ཡོད་པ་ལས། ལེའུ་ལྔ་པ་མན་
ཆད་ན་ལེའུ་བརྒྱད་བརྟག་པ་ཕྱི་མའི་ལེའུ་དང་པོ་དང་ལྔ་པ་དགུ་པ་བརྟག་པ་དང་
པོའི་འདི་མ་ཚང་བ་འདིས་ཁ་སྐོང་པར་བྱས་ནས་སོང་
། བརྟག་པ་འོག་མའི་ལེའུ་
གཉིས་པ་དེས་བརྟག་པ་དང་པོར་བསྐྱེད་རྫོགས་བཟླས་པ་བརྡ་དང་སྤྱོད་པ་ལ་
སོགས་པ་བྱས། དུས་ཚོད་འདི་ཚོད་ན་སངས་རྒྱས་བྱ་བ་དེ་མ་བྱུང་བ་ལ་དེ་གང་
ཟག་བརྩོན་འགྲུས་ཅན་ཞིག་གིས་བསྒོམས་པར་སོང་ན་ཟླ་བ་གསུམ་དང་ཞག་
བདུན་ན་སངས་རྒྱ་བྱ་བར་བྱས་ནས། བརྟག་པ་དང་པོའི་དངོས་གྲུབ་ཀྱི་དོན་
གཏན་ལ་དབབ་པར་བྱས་ནས་སོང་། བརྟག་པ་གཉིས་པའི་ལེའུ་གསུམ་པ་དེས་
བརྟག་པ་དང་པོའི་ངེས་པ་སྟེར་བ་དེས། ལེའུ་དང་པོའི་སྡོམ་པའི་ངེས་པ་སྟེར་བ་
དང་། ལེའུ་བཅུ་པའི་དབང་བདུན་པའི་བརྡ་བདུན་པ་ནས་བཅུ་གཅིག་པའི་བཟའ་
236-563



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༢༽
བའི་དམ་ཚིག་གི་ངེས་པ་སྟེར་བ། བརྒྱད་པ་དང་བཅུ་པའི་དགའ་བ་བཞི་དང་སྐད་
ཅིག་མ་བཞིའི་ངེས་པ་སྟེར་བ་ལ་སོགས་པ་བྱས་ནས་སོང་ངོ༌
། །
བརྟག་པ་ཕྱི་མའི་ལེའུ་བཞི་པ་དེས་བརྟག་པ་དང་པོའི་ཐེ་ཚོམ་སེལ་བ་སྟེ།
འོ་ན་ངེས་པ་སྟེར་བ་དང་ཐེ་ཚོམ་སེལ་བ་ལ་ཁྱད་པར་ཅི་ཡོད་ན་ངེས་པ་སྟེར་བ་ནི་
གོང་བཞིན་བསྐྱར་ནས་བཤད་པས་ངེས་པ་སྟེར་བ། ཐེ་ཚོམ་ནི་མ་གོ་ཐེ་ཚོམ་ཟ་
ནས་དྲིས་པའོ། །དེ་ལ་གཙོར་དྲིས་པའི་ཐེ་ཚོམ་བཞི་ཟེར། བརྟག་པ་དང་པོའི་
ལེའུ་དྲུག་པ་སྤྱོད་པའི་ལེའུར་གླུ་དང་གར་གྱི་དང་
། ལེའུ་བཞི་པ་ལྷ་དབང་བསྐུར་
བའི་དང་
། ལེའུ་གཉིས་པ་སྔགས་ཀྱི་ལེའུའི་ལྷ་མོ་བཅོ་ལྔའི་ས་བོན་དང་
། ལེའུ་
དང་པོ་རྡོ་རྗེ་རིགས་ཀྱི་ལེའུར་རྩ་སོ་གཉིས་བཤད་པའི་རྩའི་རྣམ་པར་དག་པའི་ཐེ་
ཚོམ་དང་གཙོར་དྲིས་པའི་ཐེ་ཚོམ་བཞི། ཞར་བྱུང་ལ་རྩའི་དྲིས་པའི་ཞར་ལ་བྱང་
སེམས་དེ་རང་ལུས་གཞན་ལུས་རྣམ་པ་གཉིས་ཀྱིས་སྤང་ངམ་མི་སྤང་བྱ་བ་དང༌།
ལེའུ་དང་པོའི་སྡོམ་པ་དང་། ལུས་རང་བཞིན་གྱིས་དཀོན་མཆོག་གསུམ་གྱི་བདག་
ཉིད་ཅན་དུ་གནས་པ་ལ་སོགས་པ་ཐེ་ཚོམ་སེལ་བར་བྱས་ནས་སོང་ངོ་
། །།
དེ་ལྟར་ན་བརྟག་པ་ཕྱི་མ་ལ་ཆོས་གཞུང་ཚུགས་སུ་མ་བྱས། གཉིས་པ་
དངོས་གྲུབ་གཏན་ལ་ཕབ། གསུམ་པ་ངེས་པ་བྱིན། བཞི་པས་ཐེ་ཚོམ་བསལ། ལྔ་
པ་མན་ཆད་ན་ལེའུ་བརྒྱད་ཕྱི་མའི་དང་པོ་དང་། དགུས་མ་ཚང་པ་ཁ་བསྐང་པར་
བྱས་ནས་བརྟག་པ་དང་པོར་བཏབ་བ། བརྟག་པ་དང་པོའི་ལེའུ་གཉིས་པ་མན་
ཆད་ལ་གསུམ་དུ་བྱས་པའི། ལེའུ་མདོར་བསྟན་རྒྱས་བཤད་དབང་དུ་བྱས་ནས་
ལེའུ་དང་པོར་འདིས་འདིའི་མདོར་བསྟན་དུ་བྱས་ནས་ལེའུ་དང་པོར་བཏབ། ལེའུ་
དང་པོ་ལ་གཞིའི་རྒྱུད། ཐབས་ཀྱི་རྒྱུད། འབྲས་བུའི་རྒྱུད་གསུམ་གྱི་ཚིག་གསུམ་
236 -564



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་གསལ་བའི་སྒྲོན་མ།
པོ་དེར་བསྡུས་པས། དོན་ལ་གཞི་རང་བཞིན་འབྲས་བུ་གསུམ་དུ་གུར་བརྟག་
གཉིས་ཀྱི་དོན་བཟང་གིས་དེར་བསྡུས་སོ། །དེ་གསུམ་ལ་མི་གུས་པ་བྱུང་ན་ཕྱི་
མའི་ལེའུ་བརྒྱད་པ་བཞིན་དུ་ཐེག་པ་ཐུན་མོང་གི་བསླབ་བྱ་བསྟན་པས་གཞུག །
དེ་ལྟར་ན་ཆོས་གསུམ་དུ་བྱས་གིས་སྨ་ཕྲག་ཏུ་གཞུག་ཏུ་བཏུབ་པ་ལྟ་བུ་ཞག་བྱས་
ནས་སོང་ངོ༌། །ཤྲཱི་ཧེ་བཛྲའི་རྒྱུད་འདི་ལ་བླ་མ་ནཱ་རོ་པའི་དགོངས་པས་གཉིས་
ལས་དོན་གྱི་བསྡུས་དོན་ལས་གསུམ། ཚིག་གི་བསྡུས་དོན་ལ་གཉིས་སུ་བྱས་ནས་
རྫོགས་སོ། །
ད་ནི་ལེའུའི་མཚན་བྱུང་
། རྒྱུད་ནི་ངོ་བོ་ངེས་ཚིག་དབྱེ་བ་གསུམ། ངོ་བོ་ནི་
ཐབས་ཤེས་རབ་གཉིས་མེད་དོ། །དབྱེ་བ་གཞི་རང་བཞིན་འབྲས་བུ་གསུམ་མོ། །
ངེས་ཚིག་འབྲེལ་པའི་དོན་གྱིས་སོ། །རྒྱལ་པོ་ནི་སྙིང་པོའི་དོན་དུ་འདུག་པའོ། །
ཆེན་པོ་ནི་དགྱེས་པ་རྡོ་རྗེ་འདི་ནས་ཚེ་གཅིག་གིས་སངས་རྒྱ་བའི་མན་ངག་མང་པོ་
སྟོན་པའོ། །སྒྱུ་མའི་བརྟག་པ་ནི་བརྟག་པ་གཉིས་པའི་མིང་སྟེ་བརྟག་པ་སུམ་ཅུ་སོ་
གཉིས་ལས་ནི་འདོད་ལུགས་གསུམ་ལས་ཕྱུང་པར་གུར་ལེའུ་བཞི་པའི་བརྟག་
པའི་གྲངས་ནས་གསལ་ལོ། །
ཀྱེའི་རྡོ་རྗེ་ཧེ་རུ་ཀ་བཞི་མཁའ་འགྲོ་མ་བདག་མེད་མ་ལ་སོགས་པ་ལྷ་མོ་
བཅོ་ལྔ། དྲ་བ་གཙོ་འཁོར་འབྲེལ་བའོ། །སྡོམ་པ་བདེ་སྟོང་དབྱེར་མེད་དུའོ། །
རྒྱུད་ནི་ངོ་བོ་ངེས་ཚིག་དབྱེ་བ་གསུམ། རྒྱལ་པོ་སྤང་བྱ་མི་མཐུན་པའི་ཕྱོགས་
འཇོམས་པའམ། སྙིང་པོའི་དོན། ཆེན་པོ་འདི་ནས་སངས་རྒྱ་བའི་ཐབས་ཁྱད་པར་
ཅན་འབའ་ཞིག་སྟོན་པའོ། །
གྷ་ཡ་དྷ་ར་པཎྜི་ཏ་ཤཱཀྱ་ཡེ་ཤེས་ལོ་ཙཱ་བའི་མིང་ངོ་
། །སྙིང་པོའི་རྒྱུད་མཆོག་
236 -565



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༡༥༽
ཀྱེའི་རྡོ་རྗེ། །ནཱ་རོ་པ་ཡི་དགོངས་པའི་ཡི་གེ་འདི། །སློབ་མའི་གཙོ་བོས་བསྐུལ་
བའི་ཕྱིར། །ཅུགས་ཀྱིས་བྲིས་དགེས་བདེ་སྟོང་ཤོག །རྣམ་རྟོག་ངན་པའི་མུན་པ་
ཐམས་ཅད་འཇོམས་པར་བྱེད་པའི་ཡི་གེ་ཐམས་ཅད་ཟིལ་གྱིས་གནན་པའི་ཡེ་
ཤེས་ཀྱི་གསལ་བའི་སྒྲོན་མེ་ཞེས་བྱ་བ་རྫོགས་སོ།། །།
236-566



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
e is
g?E ཏ རྟ +
#རྟ# % f;
4&ཎྞཾ ༔ ཚེ #***
*# ཆ 3%, ཚུ * *



.::.
- -



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
མེ ས་པོའི་ཤུལ་བཞག།
དེབ་ཉིས་བརྒྱ་དང་སོ་དྲུག་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
（༡༥/༣༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢པར་པར་གཞི་དང་པོ་པསྒྲིགས།
སྤྱི་ལོ་༢༠༡༡ ལོའི་ཟླ་༡༢པར་པར་ཐེངས་དང་པོ་བཏབ༔
དེབ་ཚད༑ ༨ ༨༠ X ༡༢ ནཱ*mrn ༡/༣ ༢
དཔལྕགངས
ISBN 978 7.-80253 440 - 7/B. 127
གསུང་འབུམ་ཆ་ཚང་ལ་( དེབ་༡ - ༣༤ཡོད་)སྒོར། ༡༠ ༣༠.༠༠
• ༠༠༡ ༣༧༠ 。



三
责任编辑:聪博
特约编辑:土灯益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编.…… - 北京:
中国藏学出版社,2011.12 (先哲遗书)
ISBN 978-7-80253 440 - 7
1.0俄… 1.0俄…2百….喇嘛教
- 文集 - 藏语 N.08946.6-53
中国版本图书馆CIP数据核字(2011第260106号
先對遗书
(第236卷)
俄派师徒文集
第15/34卷
俄·秋谷多吉等著
关
中国藏学出版社出版发行
(北京市北四环东路131号)
深圳市海健印刷有限公司印刷
辨率:886 x 1234馨来 1/32 印张:169.375
2011年2月第1版 2011年12月第1次印照
印数:6001-1700册
ISBN 978-7-86253 …4f … 7/8,27
本文集总定价(1-341430.00元



............::



བཀའ་བརྒྱུད་དུ་འབུ་སྔོགས་བསྒྲིགས།
༢༨
1SBN 978-7-80253-440-7
9 1178780215 3 4 40 7||
ཆོ# % ཚོi(1-34 # )： 1030. 00 TE
