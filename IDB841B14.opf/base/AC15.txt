༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2692
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
26
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག
༄༅། །རྫོག་སློབ་བརྒྱུད་དང་བཅས་པའི་གསུང་འབུམ་བཞུགས་སོ།
(NPA ༠ཤུདབ ད ་བ་འི་ དུས་ཀྱི་ ༠ ༠འོ་པོ་གྱུར་ཀྱི་བྱ་པ་མིའི་རྒྱ་ཆེར་འགྲོ་སར་ཁྲི་མ་བར་པའི་འོད་སྟེང་བྲག་ཝར་ཕཉིས་པ༢༣༠
དུ་ཡི་གེ་རྣམས་ཀྱི་དུང་སེརོ་པལ་ཡིག་ལས་བད་བ་པ་ དེ་ནི་ཨ་ལག་པ་་་ཞི་པས་ ཨི་ཙཔུ་རི་ཡི་ངོ.
༢༠༡༦༠༥༠༥༠༢༡༨་ ༡༥༠༠ད་ ༤༦ ར ་ ་༦༧༠༥།
དེའ@{{1 1རེ་་ཡིག་ལེ་ལག་དྲུག་
1 ཚོས་ང་ཡི་པ9FP4རྗེ་༧་ན་ས།
ཨེ་ཤེ་ཡ་ཁ་ལ་ཚ་འོ་་་བྱ་བའི་
ཀ4་པའི་༣༤་༧ ངཞིན་གྱི་ཡོན་ཏན་དབར་༤༦)
༠༠ངམ་རཔ་པ་ཀྱིས་ ༡༤11༢་ ལྟ་བྲོས་སོ།
ནནན་ 1: ཉེན ཉེན ༡ ཚ 1 ཚེ དེ ན པ ན པ ༡
གི144 དR 11
བ་ལོ་རས་པ་དར་གྱི་དུ༠༣ 1 44 སྣརུང་ 14 ༥ བ་ཟླ་བ་
về HH1, 6LRICANN đi e ê g (HIHI
དེབའh ཚན 1:|: : 1:（1411 1:ནུས་པར་གཙང་
1:|:34 14 115)》 80sr15 ༠༢༧ ༡༧༠༦༣༠ ༣༢ །
དུས་
14) ས པ ར ། 11 ཁོན་ཏེ ་ རྟ་°ད་ནི་ར1:3ཏུས་པ་རྟ་
དད་མilི་རིཅ11བ་ཞི་༡༢ རུང་ཆུ་རུད་བྱིན་བདུན་
༄༅། །རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
(༢༦/༣༤)
247
(༢༦/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
ཀྲུང་གོའི་བོད་རིག་པ་དཔེ་སྐྲུན་ཁང་།



@#
#e
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༦/༣༤ )
སྐྱས་བནྡེ་རྒྱ་མཚོ་གྲགས་ཀྱི་གསུང་
།
དབཔ་བརྩེགས།
PALZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་
།
es
a



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་བ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་པ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་བ་རྣམས།



(8)
དཀར་ཆག་
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
སྐྱེས་བནྡེ་རྒྱ་མཚོ་གྲགས་ཀྱི་རྣམ་ཐར་མདོར་བསྡུས།
༄༅། །དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་
ནོར་བུ་བཞུགས་སོ། །
མཆོད་པར་བརྗོད་པ་དང་རྩོམ་པར་དམ་བཅའ་བ།
ངེས་དོན་གདམས་ངག་གི་ལུགས་ཀྱིས་ཕུན་སུམ་ཚོགས་པ་ལྔ་བཤད་པ།
རྒྱུད་ཀྱི་དབུ་ཞབས་སྤྱི་དོན་གསུམ་གྱིས་བཤད་པ།
བརྟག་པ་དང་པོ།
ལེའུ་དང་པོ་རྡོ་རྗེའི་རིགས་བཤད་པ།
ལེའུ་གཉིས་པ་སྔགས་བཤད་པ།
ལེའུ་གསུམ་པ་ལྷ་བཤད་པ།
ལེའུ་བཞི་པ་ལྷ་དབང་བསྐུར་བ་བཤད་པ།
ལེའུ་ལྔ་པ་དེ་ཁོ་ན་ཉིད་བཤད་པ།
ལེའུ་དྲུག་པ་སྤྱོད་པ་བཤད་པ།
ལེའུ་བདུན་པ་བརྡ་བཤད་པ།
ལེའུ་བརྒྱད་པ་རྣལ་འབྱོར་མའི་འཁོར་ལོ་བཤད་པ།
(9).
(65)
(72)
(72)
(96)
(103)
(121)
2471



(132)
(135)
(159)
.. (165)
(166)
(176)
(185)
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལེའུ་དགུ་པ་རྣམ་པར་དག་པ་བཤད་པ།
ལེའུ་བཅུ་པ་སློབ་མ་ལ་དབང་བསྐུར་བ་བཤད་པ།
ལེའུ་བཅུ་གཅིག་པ་ལྟ་སྟངས་བཤད་པ།
བརྟག་པ་ཕྱི་མ།
ལེའུ་དང་པོ་རབ་ཏུ་གནས་པ་བཤད་པ།
ལེའུ་གཉིས་པ་དངོས་གྲུབ་གཏན་ལ་དབབ་པ་བཤད་པ།
ལེའུ་གསུམ་པ་གླེང་གཞི་དང་གསང་བའི་སྐད་བཤད་པ།
ལེའུ་བཞི་པ་ཕྱག་རྒྱ་བསྡུས་པའི་དོན་བཤད་པ།
ལེའུ་ལྔ་པ་མངོན་པར་འབྱུང་བ་བཤད་པ།
ལེའུ་དྲུག་པ་བྲིས་སྐུའི་ཆོ་ག་བཤད་པ།
ལེའུ་བདུན་པ་བཟའི་བ་བཤད་པ།
ལེའུ་བརྒྱད་པ་གདུལ་དཀའ་འདུལ་བ་བཤད་པ།
ལེའུ་དགུ་པ་སྔགས་བཏུ་བ་བཤད་པ།
ལེའུ་བཅུ་པ་བཟླས་པ་བཤད་པ།
ལེའུ་བཅུ་གཅིག་པ་ལྷན་ཅིག་སྐྱེས་པའི་སྦྱོར་བ་བཤད་པ།
ལེའུ་བཅུ་གཉིས་པ་རྡོ་རྗེ་པདྨ་བྱིན་གྱིས་བརླབ་པ་བཤད་པ།
སྦྱར་བྱང་སྨོས་པ།
བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་
སྒྲོན་མེ།
(197)
(208)
(210)
(212)
(213)
(220)
(220)
. (221)
. (222)
(225)
247-2



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
247 -1



དཔེ་སྐྲུན་གསལ་བཤད།
དཔེ་སྐྲུན་བྱེད་བཞིན་ཡོད་པ་དང་། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་ 《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་རྣམས་ དང་། འཐོར་ འཐོར་ དུ་ བཞུགས་ པའི་ དཔེ་ དཀོན་ གལ་ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་
། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ
།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
247-2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་
།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
247 -3



*



སྔོན་འགྲོའི་ཞུ་ཚིག
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང༌། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང་
། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐམས་ཅད་གཅིག་ཏུ་སྤུངས་ན་རི་རབ་
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང༌། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
247 -1



སྔོན་འགྲོའི་ཞུ་ཚིག་
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱོད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང་
། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་ རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར
བཏང་སྟེ། ཕྱི་རབས་ རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ
ནི་རྒྱ་བོད་ཡོངས་གྲགས་ལྟར་ལགས།
247 -2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་
། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། འུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྲེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང་
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
247-3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩོལ་གནང་དང་། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། ཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
247-4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་མདོ་
རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་རིག་
གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་ཚོགས་
ཕོན་ཆེན་པོ་བཞེངས་ཡོད་པ་ལ། བར་ལམ་དུ་ལོ་རྒྱུས་ཀྱི་འགྱུར་བ་འགའ་དང་
།
ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་གྱིས་ཉམ་ཉེས་
ཚབ་ཆེན་བཟོས་ཤིང་
། ད་སྐབས་ལྷག་འཕྲོ་ཅུང་ཟད་འདི་ཡང་
། གནས་ཚུལ་མང་པོ་
ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་རྗེ་གཟན་དཀར་མཆོག་
སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་མྱུར་སྐྱོབ་དང་
། དཔེ་དཀོན་
འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས། དཔལ་བརྩེགས་བོད་ཡིག་དཔེ་
རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་བདེ་ལེགས་དང༌། འགྲོ་འདུལ་རྡོ་
རྗེ། དེ་བཞིན་མཚུར་ཕུའི་མཁན་པོ་ལོ་ཡག་བཀྲ་ཤིས་སོགས་ཀྱིས་རྩ་ཆེའི་བོད་ཡིག་
དཔེ་རྙིང་མྱུར་སྐྱོབ་དང་
། ཐོས་བསམ་ཉམས་ལེན་མཁན་རྣམས་ལ་སྟབས་བདེ་བ་
དང༌། རྒྱལ་ཕྱི་ནང་གི་བོད་རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་
སོགས་ལ་དམིགས་ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་
247-5



བསྡུ་སྒྲིག་གསལ་བཤད།
སོགས་བོད་ཁུལ་གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་
ཁང་སོགས་དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་
གླིང་པའི་ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་
བསད་ཀྱིས་བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་
ཕྲེང་བཅུ་བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་
བཟོ་བ་དང་ རྩིས་འཁོར་དུ་ ཕབ་བཤུས། ཞུས་དག་སོགས་ཕྱག་ལས་གནང་བ་
བརྒྱུད། དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་ 《བཀའ་བརྒྱུད་གསུང་
འབུམ་ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་ཡིན།
ད་ལན་སྐྱས་བན་དེ་རྒྱ་མཚོ་གྲགས་ཀྱི་གསུང་དཔལ་དགྱེས་པ་རྡོ་རྗེའི་རྒྱུད་
ཀྱི་འགྲེལ་པ་ཡིད་བཞིན་ནོར་བུ་དང་
། བཅོམ་ལྡན་འདས་དཔལ་འཁོར་ལོ་བདེ་
མཆོག་གི་གསལ་བྱེད་སྒྲོན་མེ་གཉིས་ནི་འབྲས་སྤུངས་དགོན་དུ་བཞུགས་པ་ལས་
ཕབ་བཤུས་དང་སྒྲིག་ཞུས་བྱས་པ་ཡིན།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས།: སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
247-6



བསྡུ་སྒྲིག་གསལ་བཤད།
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
2477



སྐྱས་བནྡེ་རྒྱ་མཚོ་གྲགས་ཀྱི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། སྐྱེས་བན་དེ་རྒྱ་མཚོ་གྲགས།
མཚན་གྱི་རྣམ་གྲངས།
གདུང་རུས།
ཡབ་ཡུམ།
འཁྲུངས་ཡུལ།
འཁྲུངས་ལོ། དུས་རབས་བཅུ་གསུམ་པའི་ནང་དུ་བྱོན་པའི་མཁས་དབང་ཞིག །
བླ་མ། ཞང་ཡེ་ཤེས་སྙིང་པོ།
མཛད་འཕྲིན། ཁོང་གི་དགྱེས་རྡོར་རྒྱུད་འགྲེལ་གྱི་བརྒྱུད་རིམ་སྐབས་སུ་བླ་མ་མར་
པ། མེས་ཚོན་པོ། ཞང་ བསོད་ནམས་ མཁར། དེས་སྲས་ ཞང་ཡེ་ཤེས་ སྙིང་
པོ། དེས་ སྐྱེས་ རྒྱ་ མཚོ་ གྲགས་ ལ་ གནང་ ཞེས་ གསལ་ བ་ ལྟར་ན། ཁོང་ནི་
ཞང་ཡེ་ཤེས་སྙིང་པོ་ལས་རྒྱུད་དང་མན་ངག་གསན་པ་དང་
། མེས་ལུགས་ཀྱི་
བཀའ་སྲོལ་འཛིན་པ་ཞིག་ཡིན་པར་མངོན།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
ལས་ཐོབ།
སྲས་བརྒྱུད།
247 ---8



སྐྱེས་བནྡེ་རྒྱ་མཚོ་གྲགས་ཀྱི་རྣམ་ཐར་མདོར་བསྡུས།
སློབ་མ།
སྐུ་ཆེན།
འདས་ལོ།
གསུང་འབུམ། དེབ་གཅིག་ལ་ཆོས་ཚན་༢བཞུགས་པ་དཀར་ཆག་ཏུ་གསལ་བ་ལྟར་
རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
247-9



༄༅། །དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་
ནོར་བུ་ཞེས་བྱ་བ་བཞུགས་སོ། །
བཅོམ་ལྡན་འདས་འཕགས་པ་འཇམ་དཔལ་གཞོན་ནུ་གྱུར་པ་ལ་ཕྱག་
འཚལ་ལོ། །གང་ཞིག་ཐུགས་རྗེའི་གྲུ་རྫིང་ཐབས་མཁས་མཐུན་པའི་རླུང་ཉིད་
ཀྱིས། །རྗེས་འཇུག་གང་ཡིན་ཐར་པའི་ཕ་རོལ་སྒྲོལ་མཛད་བླ་མ་དང་
། །དཔལ་
དང་ལྡན་པ་ཐུབ་དཀའི་དགྲ་ལས་རྣམ་པར་རྒྱལ་གྱུར་ཞིང་
། །ཡོན་ཏན་ཀུན་གྱི་
མཆོག་མངའ་རྡོ་རྗེ་འཆང་ཆེན་དེ་ལ་འདུད། །ཀྱེའི་རྡོ་རྗེ་རྒྱུད་རྒྱལ་རིན་ཆེན་ངེས་
དོན་གདམས་པ་འདི། །རྨོངས་པའི་སྤྱོད་ཡུལ་མིན་ཡང་བླ་མའི་གསུང་གི་སྒྲོན་མ་
ཡིས། །བདག་བློ་མ་རིག་པ་མུན་པའི་སྨག་རུམ་སྟུག་པོ་བསལ་བྱས་ནས། །ཅུང་
ཟད་སྣང་བར་གྱུར་ལ་དོན་གཉེར་ཁྱེད་ཀྱིས་བསྐུལ་བས་བྲི། །
བཅོམ་ལྡན་འདས་ཀྱེའི་རྡོ་རྗེའི་རྒྱུད་ཀྱི་རྒྱལ་པོ་འདི་ལ་བླ་མ་ནཱ་རོ་པ་ཆེན་
པོའི་བཞེད་པས་བཤད་པའི་ཚུལ་ལུགས་གཉིས་སུ་གནས་པ་ཡིན་ཏེ། དྲང་བའི་
དོན་དུ་ཚོགས་པ་ལ་གཞུང་སྒྲ་ཇི་བཞིན་པར་བཤད་པ་དང་། ངེས་པའི་དོན་དུ་
སློབ་མ་ལ་གདམས་ངག་གི་ཚུལ་དུ་བཤད་པའོ། །དེ་སྐད་དུ་ཡང་རྡོ་རྗེ་མཁའ་
འགྲོ་རྒྱུད་ལས། བརྗོད་བྱ་དོན་གྱི་དགྱེས་རྡོར་དང་
། །མཚན་མ་རྟགས་ཀྱི་དགྱེས་
རྡོར་སྟེ། །ངེས་པའི་དོན་ཞེས་བྱ་བ་དང༌། །དྲང་བའི་དོན་ཞེས་བྱ་བར་གསུངས།
ཞེས་གསུངས་སོ། །
དེ་ལ་ངེས་པའི་དོན་དུ་བཤད་པ་འདི་ལ་ཕུན་སུམ་ཚོགས་པ་ལྔས་ངེས་
247 -- 1



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
པར་ བྱ་སྟེ། གནས་དང་། སྟོན་པ་དང་
། འཁོར་དང་
། དུས་དང་། ཆོས་ཕུན་ སུམ་
ཚོགས་པའོ། །དང་པོ་ནི་ཐེག་པ་ཆེན་པོ་གསང་སྔགས་ཀྱི་རྒྱུད་བཤད་པ་སྤྱིའི་
གནས་ནི་འོག་མིན་ཡིན་ལ། བྱེ་བྲག་ཏུ་འདི་གསུངས་པའི་གནས་ནི་ཆོས་འབྱུང་
གྲུ་གསུམ་གྱིས་བཅད་པའི་གཞལ་ཡས་ཁང་ཡིན་ཏེ། དེ་ཡང་དབྱིབས་གྲུ་གསུམ་
གྱིས་སྐུ་གསུང་ཐུགས་མཚོན་ཞིང་
། ཁ་དོག་དཀར་པོ་རྡོ་རྗེ་འཆང་གི་རང་བཞིན་
དང༌། ནང་ཁོང་སྟོང་གིས་སྤང་བྱས་མ་གོས་པ་དང་
། སྟེང་ཡངས་ལ་འོག་ཕྲ་བས་
ས་བཅུའི་ཡོན་ཏན་གོང་ནས་གོང་དུ་བགྲོད་པ་མཚོན་པ་ཡིན་ནོ། །
གཉིས་པའི་ངོ་བོ་ནི་དྲུག་པ་རྡོ་རྗེས་འཆང་གི་རང་བཞིན་ཡིན་ལ། རྣམ་པ་
ནི་གདུལ་བྱ་ཞེ་སྡང་དང་ལྡན་ཞིང་འདོད་ཆགས་ཅན་གདུལ་བའི་དོན་དུ་དགྱེས་
པའི་རྡོ་རྗེ་ཞལ་བརྒྱད་ཕྱག་བཅུ་དྲུག་པ་ཡུམ་བདག་མེད་མ་དང་ཞལ་སྦྱོར་གྱི་རྣམ་
པར་སྣང་བ་ཡིན་ནོ། །
གསུམ་པ་ནི་དཔའ་བོའི་འཁོར་ལོ་བྱེ་བ་ཕྲག་བརྒྱད་བཅུ་དང་། དཔའ་
མོའི་འཁོར་རི་རབ་ཀྱི་རྡུལ་དང་མཉམ་པ་རྣམས་ཡིན་ལ། དེ་རྣམས་ཀྱི་ནང་ནས་
ཀྱང་འཁོར་གྱི་གཙོ་བོ་སྡུད་པ་བོ་རྡོ་རྗེ་སྙིང་པོ་དང་ཡུམ་བདག་མེད་མ་ཡིན་ནོ། །
བཞི་པ་ནི་གནས་དེ་ཉིད་དུ་སྟོན་པ་སྟེ་དེ་རྣམས་ལྷན་ཅིག་འཛོམ་པའི་དུས་དེའི་ཚེ་
ཡིན་ནོ། །
ལྔ་པ་ནི་དགྱེས་པའི་རྡོ་རྗེའི་རྒྱུད་ཀྱི་རྒྱལ་པོ་བརྟག་པ་གཉིས་པ་འདི་ཉིད་
ཡིན་ཏེ། དེ་ཡང་བརྟག་པ་སུམ་ཅུ་པ་ལས་བཏུས་པ་ཡིན་ཞིང་
། བརྗོད་བྱའི་གཙོ་
བོ་ལྷན་ཅིག་སྐྱེས་པའི་དེ་ཁོ་ན་ཉིད་སྟོན་པར་བྱེད་པ་ཡིན་ཏེ། ཇི་སྐད་དུ། དགའ་
བྲལ་དང་པོ་མཆོག་མཐའ་ཅན། ཐམས་ཅད་རྒྱུད་དུ་སྦས་པ་སྟེ། །མཐའི་མཐའ་
247 --2



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཡིས་ དབྱེ་ བར་ བྱ། །ཞེས་ གསུངས་ པས་ སོ། །དེ་ལ་ཡང་བརྟག་ པ་ གཉིས་ ཀྱི་
བདག་ཉིད་དུ་ཡོད་པ་ལ་ལེའུ་ཉི་ཤུ་རྩ་གསུམ་དུ་ཡོད་ཅིང་། ཚིགས་སུ་བཅད་པ་
ཕྱེད་དང་བརྒྱད་བརྒྱ་ཡོད་ལ། དེ་ལ་ངེས་དོན་གདམས་ངག་གི་བཤད་པ་ཕྱེད་དང་
བརྒྱད་བརྒྱ་ཡོད་པ་ཡིན་ནོ། །
དེ་ལྟ་བུ་དང་ལྡན་པའི་ངེས་དོན་གདམས་ངག་གི་ལུགས་སུ་བཤད་པ་
འདིའི་བརྒྱུད་པ་ནི། དཔལ་རྡོ་རྗེ་འཆང་ཆེན་པོ་ཡེ་ཤེས་ཀྱི་མཁའ་འགྲོ་མ་རྣམས་
ལ་གསུངས་ཤིང་དེ་ལ་གྲུབ་པ་ཐོབ་པའི་སློབ་དཔོན་རྣམས་ཀྱིས་གསན་པ་ཡིན་ཏེ།
དེ་ཡང་བླ་མ་ཏེ་ལོ་པ་ལ་བཀའ་ཆེན་པོ་བཞིའི་གདམས་པ་མངའ་བ་ཡིན་ཡང་འདི་
ཡི་བརྒྱུད་པ་ནི་རྗེ་བཙུན་མ་སྒྲོལ་མའི་སྤྲུལ་བ་མཁའ་འགྲོ་མ་སུ་བྷ་ག་ཞེས་
སྐལ་བ་བཟང་མོས་ཏེ་ལོ་པ་དངོས་ལ་བཤད་པ་ཡིན་ལ། གཞན་ཡང་སློབ་དཔོན་
ལུ་བའི་ན་བཟའ་ཅན་གྱིས་མཁའ་འགྲོ་མ་ལ་དངོས་སུ་གསན་ནས། དེས་སློབ་
དཔོན་ལྷན་ཅིག་སྐྱེས་པའི་རོལ་པ་ལ་གནང་
། དེས་ཏེ་ལོ་པ་ལ་གནང་བ་ཡིན་ཏེ།
དེ་གཉིས་ཀྱི་གདམས་ངགོ་མཐུན་པར་བྱུང་པ་ཡིན་གསུངས་སོ། །
དེས་ནཱ་རོ་པ་ལ། དེས་བླ་མ་མར་པ་ལྷོ་བྲག་པ་ལ། དེས་བླ་མ་མེས་སྟོན་
ཚོན་པོ་དང་
། བླ་མ་ཞང་བསོད་ནམས་མཁར་ལ། དེས་སྲས་སློབ་དཔོན་ཞང་ཡེ་
ཤེས་སྙིང་པོ་ལ་གནང་བ་ཡིན་ནོ། །དེས་སྐྱས་བན་དེ་རྒྱ་མཚོའི་གྲགས་ལ་གནང་
།
དེས་སྲས་དོན་གྲུབ་སེང་གེ་ལ་གནང་། དེས་སྨོན་འགྲོའི་རས་སྟོན་ལ་གནང༌།
དེ་ལ་རྒྱུད་ཀྱི་རྒྱལ་པོ་འདི་ལ་དབུ་ཞབས་སུ་སྤྱི་དོན་གསུམ་གྱིས་ཤེས་པར་
བྱ་སྟེ། དབང་བོ་རབ་ལ་མཚན་ལ་བརྟེན་ནས་བརྒྱུད་ ལྟ་བ་བསྒོམ་པ་སྤྱོད་པ་
གསུམ་ལྷན་ཅིག་སྐྱེས་པར་སྡུས་ནས་བཤད་པ་དང་
། དབང་བོ་འབྲིང་བོ་ལ་གླེང་
247 www3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
གཞི་ལ་བརྟེན་ནས་རྒྱུ་རིམ་པ་ལྔར་བསྡུས་ཏེ་བཤད་པ་དང་
། དབང་བོ་ཐ་མ་ལ་
རྒྱུད་ཐར་ཆགས་སུ་ཕྱེ་ནས་འབྲས་བུ་སྐུ་གསུམ་དུ་བདུས་དེ་བཤད་པའོ། །དང་པོ་
ནི་ཀྱེའི་རྡོ་རྗེ་ཞེས་བྱ་བའི་རྒྱུད་ཀྱི་རྒྱལ་པོ་ཞེས་པ་སྟེ། དེ་ལ་དོན་གསུམ་གྱིས་ཤེས་
པར་བྱ་སྟེ། སྤྱིའི་ངག་དོན་དུ་བཤད་པ་དང་
། ཉམས་སུ་བླང་བའི་གདམས་ངག་དུ་
བཤད་པ་དང་། གཞུང་གི་ཚིག་དོན་དོན་དུ་བཤད་པའོ། །
དང་པོ་ནི་འོ་ན་རྒྱུད་ལྟ་བ་དང་བསྒོམ་པ་དང་སྤྱོད་པའི་ལྷན་ཅིག་སྐྱེས་པར་
བསྡུས་ནས་བཤད་ན་ལྷན་ཅིག་སྐྱེས་པར་རྒྱུད་ཐམས་ཅད་ཇི་ལྟར་འདུ་ཞེ་ན།
ལྷན་ཅིག་སྐྱེས་པའི་དོན་སྟོན་པ་ཐམས་ཅད་ལྟ་བ་ལྷན་ཅིག་སྐྱེས་པ་དང་
། སྟོང་བ་
ལ་གོམས་པར་བྱེད་པ་བསྟན་པ་ཐམས་ཅད་བསྒོམ་པ་ལྷན་ཅིག་སྐྱེས་པ་དང་
།
འདོད་པའི་ཡོན་ཏན་ལ་སྤྱོད་པར་བསྟན་པ་ཐམས་ཅད་སྤྱོད་པ་ལྷན་ཅིག་སྐྱེས་པ་
ཡིན་ནོ། །གཞན་ཡང་རྟེན་གྱི་གང་ཟག་བསྟན་པ་ཐམས་ཅད་ལྷན་ཅིག་སྐྱེས་པར་
བསྒོམ་པའི་གང་ཟག་དང་། དབང་བསྐུར་བ་བསྟན་པ་ཐམས་ཅད་ལྷན་ཅིག་སྐྱེས་
པ་རྟོགས་པར་བྱེད་པའི་ཐབས་དང༌། རྩ་དང་རླུང་དང་གཏུམ་མོ་ལ་སོགས་པ་
བསྟན་པ་ཐམས་ཅད་ཀྱང་ལྷན་ཅིག་སྐྱེས་པ་དེ་རྒྱུད་ལ་སྐྱེ་བར་བྱེད་པའི་ཐབས་ཀྱི་
བྱེ་བྲག་དང་། དམ་ཚིག་བསྟན་པ་ཐམས་ཅད་དེའི་གྲོགས་དང་
། སྤྱོད་པ་བསྟན་པ་
ཐམས་ཅད་དེ་མཐར་ཕྱིན་པར་བྱེད་པའི་རྐྱེན་དང༌། སྐུ་དང་ཡེ་ཤེས་བསྟན་པ་
ཐམས་ཅད་དེའི་འབྲས་བུའོ། །ཕྱིའི་བསྐྱེད་པའི་རིམ་པ་དང་སྦྱིན་སྲེག་ཐམས་ཅད་
འདིར་སྤང་བྱ་ཡིན་ཀྱང་ལྷན་ཅིག་སྐྱེས་པར་འདུ་བ་ཡིན་ཏེ། དེ་ལྟར་ཡང་ལེའུ་
བཅུ་པ་ལས། སྔགས་ཀྱི་བཟླས་མེད་དཀའ་ཐུབ་མེད་དང་སྦྱིན་སྲེག་མེད། དཀྱིལ་
འཁོར་ཅན་ཡང་མེད་ཅིང་དཀྱིལ་འཁོར་ཡང་ནི་མེད། །དེ་ནི་སྔགས་བཟླས་ཏེ་
247-4



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེམ་པ་ཡིད་བཞིན་ནོར་བུ།
དཀའ་ཐུབ་དང་དེ་སྦྱིན་སྲེག །དེ་ནི་དཀྱིལ་འཁོར་ཅན་དང་དེ་ནི་དཀྱིལ་འཁོར་
ཉིད། ཞེས་གསུངས་སོ། །ཉམས་སུ་བླང་བའི་གདམས་ངག་ཏུ་བཤད་པ་ནི་རང་
གི་བླ་མའི་ཞལ་ལས་ཤེས་པར་བྱའོ། །
གཞུང་གི་ཚིག་དོན་དུ་བཤད་པ་ནི། ཧེ་ནི་བདེ་བ་ཐབས་ཀྱི་ངོ་བོའོ། །བཛྲ་
ནི་སྟོང་བ་ཤེས་རབ་ཀྱི་ངོ་བོའོ། །དེ་སྐད་དུ་ཡང་
། ཧེ་ནི་སྙིང་རྗེ་ཆེན་པོ་སྟེ། བཛྲ་
ཤེས་རབ་བརྗོད་པར་བྱ། ཞེས་གསུངས་སོ། །དེས་ན་བདེ་བ་དང་སྟོང་བ་དབྱེར་
མེད་པ་ལྷན་ཅིག་སྐྱེས་པ་སྟེ། དེ་ཡང་ཞུ་བདེ་གཉིས་སྐྱེས་པའི་ཟག་པ་དང་བཅས་
པའི་བདེ་བས་རྒྱུའི་ཚུལ་དུ་བྱས་ནས་དེའི་སྐད་ཅིག་གཉིས་པ་ལ་བདེ་སྟོང་གཉིས་
ལྷན་ཅིག་སྐྱེས་ པའི་ཟག་པ་མེད་པའི་བདེ་བ་དོན་གྱི་ལྷན་ཅིག་སྐྱེས་པ་སྐྱེ་བ་ཡིན་ནོ། །དེ་སྐད་
དུ་ཡང་། ལྷན་ཅིག་སྐྱེས་པས་གང་སྐྱེས་པ། །ལྷན་ཅིག་སྐྱེས་པར་དེ་བརྗོད་བྱ། །
རང་བཞིན་ལྷན་ཅིག་སྐྱེས་ཞེས་བརྗོད། །ཅེས་གསུངས་སོ། །
དབང་པོ་འབྲིང་པོ་ལ་གླེང་གཞི་ལ་བརྟེན་ནས་བརྒྱུད་རིམ་པར་ལྔར་
བསྡུས་ཏེ་བཤད་པ་ནི། འདི་སྐད་བདག་གིས་ཐོས་པའི་དུས་ཅིག་ན་ཞེས་པ་ལ་
སོགས་པ་སྟེ། དེ་ལ་ཡང་གསུམ་སྟེ། སྤྱིའི་ངག་དོན་དུ་བཤད་པ་དང་
། ཉམས་སུ་
བླང་བའི་མན་ངག་ཏུ་བཤད་པ་དང་
། གཞུང་གི་ཚིག་དོན་དུ་བཤད་པའོ། །དང་པོ་
ནི་རྒྱུས་དབུ་ཞབས་ཐམས་ཅད་རིམ་པ་ལྔར་འདུས་ཏེ་རླུང་བསྒོམ་པ་བསྟན་པ་
ཐམས་ཅད་རྡོ་ རྗེའི་བཟླས་པ་དང་
། གཏུམ་མོ་སྦྱར་བ་བསྟན་པ་ ཐམས་ ཅད་
སེམས་དབེན་དང་། བསྐྱེད་རིམ་བསྒོམ་པ་བསྟན་པ་ཐམས་ཅད་སྒྱུ་ལུས་དང་
།
སྟོང་པ་བསྟན་པ་ཐམས་ཅད་འོད་གསལ་དང་
། ཕྱག་རྒྱ་ཆེན་པོ་བསྒོམ་པ་བསྟན་
པ་ཐམས་ཅད་ཟུང་འཇུག་ཡིན་ནོ། །གཞན་ཡང་རྟེན་གྱི་གང་ཟག་བསྟན་པ་ཐམས་
247-5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ཅད་རིམ་པ་ལྔ་ཉམས་སུ་ལེན་པའི་གང་ཟག་དང་དེའི་རྒྱུད་ལ་ཡོད་པའི་སྒྲིབ་པ་
ཐམས་ཅད་སྤང་བྱ་དང་། དབང་བསྐུར་བ་བསྟན་པ་ཐམས་ཅད་རིམ་པ་ལྔའི་སྔོན་
འགྲོ་དང་། དམ་ཚིག་བསྟན་པ་ཐམས་ཅད་དེའི་གྲོགས་དང་སྤྱོད་པ་བསྟན་
ཐམས་ཅད་དེ་མཐར་ཕྱིན་པར་བྱེད་པའི་རྐྱེན་དང་
། ལས་ཚོགས་བསྟན་པ་ཐམས་
ཅད་རིམ་པ་ལྔའི་ཡན་ལག་དང་
། སྐུ་དང་ཡེ་ཤེས་བསྟན་པ་ཐམས་ཅད་རིམ་པ་
ལྔའི་འབྲས་བུ་ཡིན་ནོ། །
དེ་ལ་སྤྱིར་རྟེན་གྱི་གང་ཟག་གི་བྱེ་བྲག་གིས་ལམ་གཉིས་ཡིན་ཏེ། ལམ་
རིམ་འཇུག་པ་དང་
། ལམ་ཅིག་ཅར་དུ་འཇུག་པའོ། །དང་པོ་ལ་གཉིས་ཏེ། ཤེས་
བྱ་ལམ་གྱི་ཚུལ་དུ་བསླབ་པ་དང་། ཤེས་བྱ་ལྟ་བའི་ཚུལ་དུ་བསླབ་པའོ། །དང་པོ་
ནི་གང་ཟག་མི་བསྐྱོད་པའི་རྟེན་ཅན་དུ་གྲུབ་པ་ཞིག་ལ་སོ་སོ་ཐར་པའི་སྡོམ་པ
བླངས་ནས་མི་དགེ་བ་བཅུ་སྤངས་ཏེ་དགེ་བ་བཅུ་དང་དུ་ལེན་པའོ། །
གཉིས་པ་ནི་བྱེ་བྲག་སྨྲ་བའི་ལྟ་བ་ལ་སོགས་པ་ནས་རིམ་པས་སློབ་པ་
ཡིན་ཏེ་བརྟག་པ་ཕྱི་མའི་ལེའུ་བརྒྱད་པར་ཤེས་པར་བྱའོ། །ལམ་ཅིག་ཅར་དུ་
འཇུག་པ་ནི་དང་པོ་རང་ནས་དགྱེས་པ་རྡོ་རྗེའི་ལམ་ལ་འཇུག་ཅིང་བསྒོམ་པ་ཡིན་
ཏེ། དེ་ཡང་གང་ཟག་གི་བྱེ་བྲག་གིས་གཉིས་ཏེ། ཆགས་ཅན་དང་ཆགས་བྲལ་གྱི་
གང་ཟག་སོ་སོ་བའི་ལམ་དང་
། དེ་ལྟ་ཐུན་མོང་བའི་ལམ་མོ། །དང་པོ་ལ་གཉིས་
ལས། དང་པོ་ཆགས་ཅན་གྱི་གང་ཟག་གི་ལམ་ནི་བདག་མེད་མའི་དཀྱིལ་འཁོར་
དུ་གཞན་ལུས་ཤེས་རབ་ལ་བརྟེན་ནས་བདེ་བ་གཙོར་བྱས་ཀྱི་དབང་བཞི་བསྐུར་
ཏེ། བདག་མེད་མའི་བསྐྱེད་པའི་རིམ་པ་བསྒོམ་ཞིང་ལས་ཀྱི་ཕྱག་རྒྱ་ལ་བརྟེན་
པའི་རྫོགས་པའི་རིམ་པ་བསྒོམ་པ་ཡིན་ནོ། །
2476



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་ཆགས་བྲལ་གྱི་གང་ཟག་གི་ལམ་ནི་ཧེ་རུ་ཀ་བཞི་པོ་གང་ཡང་
རུང་པའི་དཀྱིལ་འཁོར་དུ་རང་ལུས་ཐབས་ལྡན་ལ་བརྟེན་ནས་མི་རྟོག་པ་གཙོར་
བྱས་ཀྱི་དབང་བཞི་བསྐུར་ཏེ། ཧེ་རུ་ཀ་བཞི་པོ་གང་ཡང་རུང་པའི་བསྐྱེད་པའི་རིམ་
པ་བསྒོམ་ཞིས་གཏུམ་མོ་སྦྱར་བ་ལ་བརྟེན་ནས་རྫོགས་པའི་རིམ་པ་བསྒོམ་པ་ཡིན་
ནོ།
།
དེ་གཉིས་ཐུན་མོང་བའི་ལམ་ལ་གཉིས་ལས། དང་པོ་ལེ་ལོ་ཅན་གྱི་གང་
ཟག་གི་ལམ་ནི་ལམ་གྱི་གྲོགས་དམ་ཚིག་དང་ལྡན་པས་ལམ་དངོས་རྨི་ལམ་དང་
སྒྱུ་ལུས་སུ་བསྲེ་བ་དང༌། གཉིད་དང་འོད་གསལ་དུ་བསྲེ་བ་དང་
། སྒྱུ་ལུས་དང་
འོད་གསལ་དུ་བསྲེ་སྟེ་བསྒོམས་པས་རྨི་ལམ་དང་གཉིད་སྒྱུ་ལུས་འོད་གསལ་དུ་
ཟིན་ནས་འོང་། དེ་ཟིན་པས་འཆི་ཀ་མའི་ཤེས་པ་སྒྱུ་ལུས་འོད་གསལ་དུ་ཟིན་ནས་
འོང་
། དེ་ཟིན་པས་བར་དོར་ཟུང་འཇུག་གི་སྐུར་ལྡང་བ་འབྱུང་
། དེ་ལྟར་བྱུང་བས་
དེའི་དུས་སུ་ཐ་མལ་བའི་སྣང་བ་བདེན་པར་ཞེན་པ་ཅན་འགག །དེ་འགགས་
པས་ ཕ་མ་ལ་ཆགས་སྡང་གི་བློ་མི་སྐྱེ། དེ་མ་སྐྱེས་པས་མངལ་དུ་མི་འཇུག །
དེར་མ་ཞུགས་པས་བར་དོ་སྒྱུ་ལུས་འོད་གསལ་ཟུང་དུ་འཇུག་པའི་སྐུ་ལ་ཡུན་རིང་
དུ་གནས་ནུས། དེ་ལ་གནས་པ་དེ་ལ་ལྷ་དབང་བསྐུར་བའི་ཚུལ་དུ་སངས་རྒྱ་བ་
རང་ཤུགས་ཀྱིས་བྱུང་ནས་སངས་རྒྱ་བ་ཡིན་པས་ལེ་ལོ་ཅན་བར་མ་དོར་སངས་རྒྱ་
བའི་གདམས་ངག་ཡིན་ནོ། །
གཉིས་ པ་ བརྩོན་འགྲུས་ཅན་ གྱི་ གང་ ཟག་ གི་ལམ་ནི་ རིམ་ པ་ལྔའི་
གདམས་ངག་ལ་སོགས་པ་བསྒོམས་ནས་ སྤྱོད་པ་བརྩོམ་པ་ཡིན་ནོ། །དེ་ལས་
འདིར་རིམ་པ་ལྔ་ལ་གསུམ་སྟེ། སྦྱང་བྱའི་རིམ་པ་ལྔ་དང་
། ལམ་རིམ་པ་ལྔ་དང་
།
247-7



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
འབྲས་བུ་རིམ་པ་ལྔའོ། །དང་པོ་ནི་ཐ་མལ་བའི་རླུང་ཐམས་ཅད་རྡོ་རྗེའི་བཟླས་
པའི་སྦྱང་བྱ་ཡིན་ཞིང་
། ཐ་མལ་བའི་སེམས་ཅན་ཐམས་ཅད་སེམས་དབེན་གྱི་
སྦྱང་ བྱ་དང་། ཐ་མལ་པའི་སྣང་བ་ཐམས་ཅད་སྒྱུ་ལུས་ཀྱི་སྦྱང་བྱ་དང་
། རང་
བཞིན་སྟོང་བར་མ་ཤེས་པ་ཐམས་ཅད་འོད་གསལ་གྱི་སྦྱང་བྱ་དང༌
། བདེ་སྟོང་
ངམ་ཟུང་འཇུག་ཏུ་མི་ཤེས་པ་ཐམས་ཅད་ཟུང་འཇུག་གི་སྦྱང་བྱ་ཡིན་ནོ། །
ལམ་རིམ་པ་ལྔ་ལ་གསུམ་སྟེ། དབང་ལྟར་བཤད་པའི་རིམ་པ་ལྔ་དང་
།
མངོན་པར་རྟོགས་པའི་ རིམ་པ་ལྔ་དང་། བདག་ལྷག་པར་གནས་པའི་རིམ་པ་
ལྔའོ། །དང་པོ་ནི་བུམ་པའི་དབང་སྒྱུ་ལུས་ཡིན་ཏེ་ལུས་ཀྱི་སྒྲིབ་པ་འདག་ནུས་
བཞག་ པ་དང་། གསང་བའི་དབང་རྡོ་རྗེའི་བཟླས་ པ་ཡིན་ཏེ་ངག་གི་སྒྲིབ་པ་
འདག་པའི་ནུས་པ་བཞག་པ་དང་
། ཤེས་རབ་ཡེ་ཤེས་ཀྱི་དབང་སེམས་དབེན་
ཡིན་ཏེ་སེམས་ཀྱི་སྒྲིབ་པ་འདག་པའི་ནུས་པ་བཞག་པ་དང་། དབང་བཞི་པ་འོད་
གསལ་དང་ཟུང་འཇུག་ཡིན་ཏེ་ཆོས་སྐུ་ཐོབ་པའི་ནུས་པ་བཞག་ པ་ཡིན་ནོ། །
མངོན་པར་རྟོགས་པའི་རིམ་པ་ལྔ་ནི་ཅིག་མཐར་ཕྱིན་ནས་ཅིག་བསྒོམ་པ་སྟེ་
འཕགས་སྐོར་དུ་བཤད་པ་ལྟར་ཡིན་ནོ། །བདག་ལྷག་པར་གནས་པའི་རིམ་པ་ལྔ་
ནི་རིམ་པ་ལྔ་སྟན་ཐོག་གཅིག་ཏུ་བསྒོམ་པ་ཡིན་ནོ། །འབྲས་བུ་རིམ་པ་ལྔ་ནི་སྤྲུལ་
སྐུ་སྒྱུ་ལུས་དང་། ལོངས་སྐུ་སེམས་དབེན་དང་
། ཆོས་སྐུ་འོད་གསལ་དང་
།
ཉིད་ཀྱི་སྐུ་ཟུང་འཇུག་ཡིན་ལ། རླུང་རྡོ་རྗེའི་བཟླས་པ་ཤུགས་ལ་གནས་པ་ཡིན་ཏེ།
སྐུ་བཞི་པོ་ཐམས་ཅད་རྟོགས་པས་མི་ཕྱེད་པ་རྡོ་རྗེའི་བཟླས་པ་ཡིན་གསུངས་སོ། །
གཉིས་པ་ཉམས་སུ་བླང་པའི་གདམས་ངག་ཏུ་བཤད་པ་ལ་གསུམ་སྟེ།
སྔོན་འགྲོ་ལུས་ངག་ཡིད་གསུམ་བཅིངས་པ་དང་། དངོས་གཞི་རིམ་པ་ལྔ་བསྒོམ་
247 --8



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པ་དང་། རྗེས་མཐར་ཕྱིན་པའི་དུས་སུ་སྤྱོད་པ་བརྩམ་པའོ། །དེ་རྣམས་ནི་བླ་མའི་
ཞལ་ལས་ཤེས་པར་བྱའོ། །
གཞུང་གི་ཚིག་དོན་བཤད་པ་ནི་འདི་སྐད་ནི་རིམ་པ་ལྔའི་གདམས་ངག་
འདི་ཁོ་ན་སྐད་དུ་ཕྲི་བསྣན་མེད་པ་སྟེ། དེ་ཡང་སྔོན་འབྱུང་རྡོ་རྗེ་འཆང་གི་ཞལ་
ནས་གདུལ་བ་ཁོ་ན་བཞིན་ཡིན་ལ། རྗེས་འཇུག་ལ་བླ་མའི་ཞལ་ནས་གསུངས་པ་
ཁོ་ན་བཞིན་ཡིན་ནོ། །བདག་གིས་ནི་སྔོན་བྱུང་དུ་སྡུད་པ་པོ་ཡིན་ལ། རྗེས་འཇུག་
ལ་སློབ་མ་ཡིན་ནོ། །ཐོས་པ་ནི་ རིམ་པ་ལྔའི་གདམས་ངག་གོ །དུས་གཅིག་ནི་
དང་པོ་ཐོས་པའི་དུས་དང་བསྒོམ་པས་རྟོགས་པའི་དུས་སོ། །སུ་ལ་ཐོས་ཞེས་ན་
བཅོམ་ལྡན་འདས་ནི་སྔོན་བྱུང་དུ་རྡོ་རྗེ་འཆང་ཡིན་ལ། རྗེས་འཇུག་ལ་བླ་མ་ལ་
བྱའོ། །དེ་བཞིན་གཤེགས་པ་ཐམས་ཅད་ཀྱི་སྐུ་ནི་ལུས་རྣམ་པར་དབེན་པ་རིགས་
ལྔ་དང་རིགས་བརྒྱ་ལ་སོགས་པ་སྟེ་སྒྱུ་ལུས་སོ། །གསུང་ནི་རྡོ་རྗེའི་བཟླས་པའོ། །
ཐུགས་ནི་སེམས་དབེན་པའོ། །སྙིང་པོ་ནི་ཟུང་འཇུག་གོ །རྡོ་རྗེ་ནི་སྟོང་ཉིད་དེ་
འོད་གསལ་ལོ། །བཙུན་མོ་ནི་སྤྱོད་པའི་དུས་ཀྱི་གྲོགས་ལས་ཀྱི་ཕྱག་རྒྱའོ། །བྷ་ག་
ལ་བཞུགས་སོ་ནི་སངས་རྒྱ་བའི་གནས་སོ།
།
དབང་པོ་ཐ་མལ་རྒྱུད་ཐར་ཆགས་སུ་ཕྱེ་ནས་འབྲས་བུ་སྐུ་གསུམ་དུ་
བསྡུས་ཏེ་བཤད་པ་ལ་གསུམ་ཏེ། སྤྱིའི་ངག་དོན་དུ་བཤད་པ་དང་
། ཉམས་སུ་
བླང་བའི་མན་ངག་ཏུ་བཤད་པ་དང་
། གཞུང་གི་ཚིག་དོན་དུ་བཤད་པའོ། །དང་པོ་
ལ་གསུམ་སྟེ། གཞི་དངོས་པོའི་གནས་ལུགས་སྐུ་གསུམ་དུ་བསྟན་པ་དང་
། ལམ་
དངོས་པོའི་ གནས་ ལུགས་ སྐུ་གསུམ་དུ་བསྟན་པ་དང་། འབྲས་བུ་དངོས་པོའི་
གནས་ལུགས་སྐུ་གསུམ་དུ་བསྟན་པའོ། །དང་པོ་ལ་བཞི་སྟེ། རིགས་སུ་སྐྱེས་
2479



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
དང་། རིགས་ཀྱི་དབྱེ་བ་དང༌། རིགས་སུ་གནས་པ་དང༌། རིགས་སུ་བསྒྲུབ་པའི་
གསུངས་སོ། །དང་པོ་ནི་སྤྱིར་གླིང་བཞི་ལས་གླིང་ཁྱད་པར་དུ་འཕགས་པ་ལྷོའི་
འཛམ་བུ་གླིང་དུ། སྤྱིར་འགྲོ་བ་རིགས་དྲུག་ལས་སྟེན་ཁྱད་པར་དུ་འཕགས་པ་
མིའི་འགྲོ་བར་སྐྱེས་ཤིང་
། དེ་ལ་རིགས་ལྔའི་རྟེན་ཅན་དུ་གནས་པ་ལ་འདིར་མི་
བསྐྱོད་པའི་རྟེན་ཅན་དུ་གྲུབ་པ་སྟེ། ཇི་སྐད་དུ། རྣལ་འབྱོར་བ་གང་ནག་པོ་ཉིད།
དེའི་ལྷ་ནི་མི་བསྐྱོད་པ་ཞེས་པ་དང་
། གང་གི་སྲིན་ལག་རྩ་བ་ལ། །རྡོ་རྗེ་རྩེ་དགུ་
པར་གྱུར་པ། །མི་བསྐྱོད་པའི་རིགས་མཆོག་ཉིད། །ཅེས་གསུངས་པ་ཡིན་ནོ། །དེ་
ལྟ་བུའི་རྟེན་དེ་ཉིད་ཀྱང་གཞི་དད་པ་ཡོད་ཅིང་བརྩེ་བ་སྙིང་རྗེ་དང་ལྡན་པ་ཡིན་ནོ། །
རིགས་ཀྱི་དབྱེ་བ་ནི་ཐབས་ཀྱི་རྟེན་སྐྱེས་པ་དང༌
། ཤེས་རབ་ཀྱི་རྟེན་བུད་མེད་དམ།
ཡང་ན་དབང་བོ་རབ་འབྲིང་ཐ་མ་གསུམ་མམ། ཡང་ན་བརྩོན་འགྲུས་རབ་འབྲིང་
ཐ་མ་གསུམ་མམ། ཡང་ན་རིམ་འཇུག་དང་
། ཅིག་ཅར་དུ་འཇུག་པ་གཉིས་སམ།
ཡང་ནི་ཆགས་ཅན་དང་། ཆགས་བྲལ་གཉིས་སམ། ཡང་ན་སྡིག་ཅན་དང་
། ཆོས་
ཅན་གཉིས་ཡིན་ནོ། །
རིགས་སུ་གནས་པ་ལ་གཉིས་ཏེ། ལུས་དངོས་པོའི་གནས་ལུགས་དང་།
སེམས་ དངོས་པོའི་གནས་ལུགས་སོ། །དང་པོ་ལ་གསུམ་སྟེ་ལུས་རྫོགས་པའི་
སངས་རྒྱས་སྐུ་གསུམ་དུ་བསྟན་པ་དང་། ཐབས་དང་ཤེས་རབ་ཏུ་བསྟན་པ་དང་
།
ས་བཅུའི་བྱང་ཆུབ་སེམས་དཔར་བསྟན་པའོ། །དང་པོ་ལ་གཉིས་ཏེ། གནས་པ་
གྲུབ་པ་དང་། ཆགས་པ་ལེན་པ་སངས་རྒྱས་སུ་བསྟན་པའོ། །དེ་རྣམས་ཀྱི་ཚོགས་
བཤད་དང་མཐུན་ནོ། །སེམས་དངོས་པོའི་གནས་ལུགས་ལ་གཉིས་ཏེ། དག་པ་
ཡེ་ཤེས་ཀྱི་སེམས་དང་
། མ་དག་པ་ཉོན་མོངས་པའི་སེམས་སོ། །དང་པོ་ནི་ལུས་
247-10



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཀྱི་དབུས་ཀྱི་རྩ་ཨ་བ་དྷ་ཏཱིའི་ནང་ན་ཡེ་ཤེས་ཀྱི་རླུང་ཁ་དོག་སྣ་ལྔ་འོད་ཟེར་གྱི་
ཚུལ་དུ་ཡོད་ཅིང་
། དེའི་ནང་ན་མི་ཤིགས་པའི་ཐིག་ལེ་ཉུངས་འབྲུ་ཙམ་ཞིག་ཡོད་
ལ། དེ་ལ་རིག་པ་ཡེ་ཤེས་ཀྱི་སེམས་གནས་པ་ཡིན་ཏེ། དེའི་ངོ་བོ་ཆོས་ཉིད་སྟོང་
བའི་ཆ་ཡིན་ལ། ཆོས་ཉིད་སྟོང་བ་དེས་དངོས་པོ་ཐམས་ཅད་ལ་སྤྱི་ཁྱབ་ཏུ་གནས་
པ་ཡིན་ནོ། །མ་དག་པ་ཉོན་མོངས་པའི་སེམས་ནི་སྙིང་དཀར་ནག་གི་མཚམས་གྱི་
ནང་ན་ཐིག་ལེ་དཀར་དམར་གའུ་ཁ་སྦྱར་གྱི་ཚུལ་དུ་ཡོད་ཅིང་
། དེའི་བར་ན་ཤེས་
པའི་རྟེན་ཧཱུཾ་གི་གཟུགས་སུ་རི་མོའི་ཚུལ་དུ་ཡོད་ལ། དེ་ལ་སྲོག་གི་སེམས་ཉོན་
མོངས་དང་བཅས་ནས་གནས་པ་ཡིན་ཏེ། དེའི་ངོ་བོ་ཆོས་ཅན་སྣང་བའི་ཆ་ཡིན་
ལ། དེས་དབང་པོའི་ཤེས་པ་ཡན་ལག་ཀུན་ལ་སྤྱི་ཁྱབ་ཏུ་ཁྱབ་པར་གནས་པ་ཡིན་
ནོ། །
བཞི་པ་རིགས་སུ་བསྒྲུབ་པ་ནི་སྡོམ་པ་གསུམ་ལྡན་དུ་བསྒྲུབ་དགོས་ཏེ།
དེ་ཡང་དང་པོ་སོ་སོ་ཐར་པའི་སྡོམ་པ་ལ་གནས་པར་བྱ་བ་ནི་ཐུན་མོང་གི་སྐྱབས་
སུ་འགྲོ་བ་སྔོན་དུ་འགྲོ་བས་གསོ་སྦྱོང་ཡན་ལག་བརྒྱད་པ་དང་
། དགེ་བསྙེན་གྱི་
བསྡོམ་པ་དང༌། དགེ་ཚུལ་གྱི་བསྡོམ་པ་དང་
། དགེ་སློང་གི་སྡོམ་པ་རྣམས་ལས་
གང་ཡང་རུང་བ་བླངས་ལ་དགེ་བ་བཅུ་ལ་གནས་པར་བྱ་སྟེ། བྱེ་བྲག་པ་དང་མདོ་
སྡེ་བའི་ལྟ་བ་ལ་བསླབ་པ་བྱའོ། །
དེ་ནས་བྱང་ཆུབ་སེམས་པའི་སྡོམ་པ་དང་ལྡན་པར་བྱ་བ་ནི། སྐྱབས་སུ་
འགྲོ་བ་ཁྱད་པར་ཅན་སྔོན་དུ་སོང་བས་སྨོན་འཇུག་གཉིས་ཀྱི་སེམས་བསྐྱེད་ལ།
སེམས་ཙམ་པ་དང་དབུ་མ་བའི་ལྟ་བ་ལ་བསླབ་པར་བྱ་སྟེ། དེ་རྣམས་ནི་མཚན་
ཉིད་པའི་ལུགས་ཡིན་ཏེ་ཕྱི་ནས་སྒྲོ་འདོགས་གཅོད་པ་ཡིན་ནོ། །དེ་ནས་རིག་པ་
247 - 11



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
འཛིན་པའི་སྡོམ་པ་དང་ལྡན་པར་བྱ་བ་ནི། དང་པོར་རྒྱུད་སྡེ་གསུམ་པོ་གང་ཡང་
རུང་ བའི་དབང་བསྐུར་སྟེ་དེ་གསུམ་གྱི་བསྐྱེད་པའི་ རིམ་པ་ལ་བསླབ་བོ། །དེ་
རྣམས་ནི་ལམ་རིམ་གྱིས་འཇུག་པའི་དབང་དུ་བྱས་པའོ། །
དེ་ནས་ཅིག་ཅར་དུ་འཇུག་པ་ཡིན་ཀྱང་སྡོམ་པ་གསུམ་ལྡན་དུ་བསྒྲུབ་
དགོས་པས། དང་པོ་སྡོམ་པ་གཉིས་སྔོན་དུ་སོང་ནས་འདི་ཉིད་ཀྱི་དབང་བསྐུར་
བར་བྱ་སྟེ། བུམ་པའི་དབང་བསྐུར་བས་ལུས་ལྷ་དང་མི་འབྲལ་བའི་སྡོམ་པ་ཕོག་
པ་དང་། གསང་བའི་དབང་བསྐུར་བས་ངག་བཟླས་པ་དང་མི་འབྲལ་ཞིང་ཤ་ལྔ་
བདུད་ རྩི་ ལྔ་ ལ་ལོངས་ སྤྱོད་ པའི་ དམ་ ཚིག་ ཕོག་པ་དང་
། དབང་བཞི་གསུམ་
བསྐུར་བས་སེམས་བདེ་སྟོང་དང་མི་འབྲལ་ཞིང་ལམ་རྫོགས་རིམ་བསྒོམ་པའི་
སྡོམ་པ་ཕོག་པ་ཡིན་ནོ། །དེ་ལྟར་བཟའ་བར་བྱ་བའི་དམ་ཚིག་ལ་གནས་པ་
བསྲུང་བར་བྱ་བའི་དམ་ཚིག་ཡུལ་གྱི་ཕྱེ་ན་བཅུ་བཞི་གྱུར་ཞིང་ངོ་བོས་ཕྱེ་ནས་སྐུ་
གསུང་ཐུགས་ཀྱི་དམ་ཚིག་བསྲུང་ངོ་
། །དེ་ལྟར་གསང་སྔགས་ཀྱི་ལུགས་ཀྱིས་ནང་
ནས་སྒྲོ་འདོགས་གཅོད་པ་ཡིན་ཏེ། དེ་ཡང་བུམ་དབང་དུས་སུ་ཡེ་ཤེས་འབེབས་
པས་སྣང་བ་སེམས་སུ་ཤེས་པ་དང་
། གསང་དབང་དུས་སུ་ཐིག་ལེ་དཀར་དམར་
གྱི་རོ་ལ་ལོངས་སྤྱོད་པས་སེམས་གཟུང་འཛིན་གཉིས་དང་བྲལ་བའི་རང་ རིག་
པར་ངོ་ཤེས་པ་དང་
། ཤེས་རབ་ཡེ་ཤེས་ཀྱི་དབང་གི་དུས་སུ་ལྷན་ཅིག་སྐྱེས་པའི་
ངོས་བཟུང་བས་རང་རིག་བདེ་ཆེན་མི་རྟོག་པར་ངོ་ཤེས་པ་དང་
། དབང་བཞི་པའི་
དུས་སུ་ཆོས་ཀྱི་སྐུའི་གནས་ལུགས་བསྟན་པས་བདེ་ཆེན་ཉིད་ཀྱང་བདེན་པར་
གྲུབ་པ་མེད་ཏེ་སྤྲོས་བྲལ་དུ་ངོ་ཤེས་པ་ཡིན་ནོ། །
ལམ་དངོས་ པོའི་གནས་ལུགས་སྐུ་གསུམ་དུ་བསྟན་པ་ལ་གཉིས་སྟེ།
247 -12



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
སྤྱིའི་དོན་དང་
། ཉམས་སུ་བླང་བའི་ཚུལ་ལོ། །དང་པོ་ལ་གསུམ་སྟེ། ཐབས་རྡོ་རྗེ་
སེམས་དཔའི་ཏིང་ངེ་འཛིན་ཆོས་ཀྱི་སྐུ་དང་
། ཉམས་སུ་མྱོང་བ་སེམས་དཔའ་ཆེན་
པོ་ལོངས་སྤྱོད་རྫོགས་པའི་སྐུ་དང་
། གྲོགས་དམ་ཚིག་སེམས་དཔའ་སྤྲུལ་བའི་
སྐུའོ། །དང་པོ་ལ་གསུམ་སྟེ། ལྟ་བ་དང་
། བསྒོམ་པ་དང་
། སྤྱོད་པའོ། །དང་པོ་ལ་
གཉིས་ལ། ལྟ་བའི་གོལ་ས་ནི་སྟོང་པ་ཕྱོགས་ཆད་དམ་རྒྱ་བཀར་བ་ལ་ཞེན་ན་
ཆད་ལྟར་གོལ་ལ། རིག་པ་ལ་བདེན་པར་ཞེན་ན་རྟག་ལྟར་གོལ་བ་སྟེ། དེ་ལྟར་
གོལ་བའི་འབྲས་བུ་སངས་རྒྱས་ལ་ཡང་མི་མཐུན་པ་ཡིན་ཏེ། འཁོར་བའི་མཐར་
ལྟུང་བ་ཡིན་པས་སེམས་ཅན་གྱི་དོན་མི་འབྱུང་བ་དང་འཁོར་བ་ལས་འདའ་བར་
མི་ནུས་པ་ཡིན་ནོ། །
གཉིས་པ་གོལ་ས་བཅད་ནས་ཡང་དག་པའི་ལྟ་བ་ནི་དབང་བཞི་བསྐུར་
བའི་དུས་སུ་སྣང་པ་སེམས་སུ་ཤེས་པ་དང་
། སེམས་རང་རིག་དང་། རང་རིག་
བདེ་ཆེན་དང་། བདེ་ཆེན་སྤྲོས་བྲལ་དུ་ངོ་ཤེས་ཤིང་
། ཁྱད་པར་དུ་དབང་བཞི་
གསུམ་དུས་སུ་བདེ་སྟོང་ཟུང་འཇུག་དུ་རྟོགས་པ་དེ་ཉིད་དང་མ་བྲལ་བར་གནས་
པ་ཡིན་ནོ། །སྤྱོད་པ་ལ་ཡང་གཉིས་ལས། སྤྱོད་པའི་གོལ་ས་ནི་ལྟུང་བ་དང་ཉེས་
བྱས་ཕྲ་མོ་ལའང་མི་འཛེམ་པ་ནི་དུད་འགྲོར་གོལ་ཏེ་དེར་སྐྱེས་ལ། སེར་སྣས་ཡོ་
བྱད་ཅུང་ཟད་ཙམ་ཡང་གཏོང་མི་ནུས་ན་ཡི་དྭགས་སུ་སྐྱེ་བ་དང་
། ཟབ་མོའི་ཆོས་
ལ་མི་མོས་ན་དམྱལ་བར་སྐྱེ་བ་དང་
། དཀོན་མཆོག་གསུམ་ལ་མ་གུས་པས་ཀླ་ཀློ་
སྐྱེ་བ་དང་། ཐབས་ལ་མི་མཁས་པ་ཐམས་ཅད་འདུ་ཤེས་མེད་པའི་ལྷར་སྐྱེ་བ་
དང་། ལོག་པའི་ལམ་སྟོན་པའི་དགེ་བའི་བཤེས་གཉེན་ནམ་བླ་མ་དམ་པ་མ་ཡིན་
པ་ལ་གུས་པས་ལྟ་བ་ལོག་པར་འཛིན་པར་སྐྱེ་བ་དང་། དགེ་བ་ཅུང་ཟད་ཙམ་ཀྱང་
247--13



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
མི་བྱེད་པས་སྒྲ་མི་སྙན་དུ་སྐྱེ་བ་དང་
། གཞན་གྱི་དབང་བོ་དང་བྲལ་བས་ལྐུགས་
པར་སྐྱེ་ཞིང་། དམ་ཚིག་ཉམས་ནས་མ་བཤགས་ན་ངན་སོང་གསུམ་དུ་སྐྱེ་བ་ཡིན་
ནོ། །
གཉིས་པ་སྤྱོད་པའི་གོལ་ས་བཅད་ནས་ཡང་དག་པའི་སྤྱོད་པ་ནི་ལུས་ལྷ་
དང་མ་བྲལ་བས། ངག་ཨཱ་ལི་ཀཱ་ལིར་ཤེས་པར་བྱས་ནས་སེམས་ཡང་དག་པའི་
ལྟ་བ་དང་མ་བྲལ་བར་བྱས་ལ། ཕ་རོལ་དུ་ཕྱིན་པ་དྲུག་ལས་བསམ་གཏན་ནི་
སྤྱོད་པ
་པ་མ་ཡིན་ཏེ། བསྒོམ་པའི་ཆོས་ཡིན་པས་དེ་ཉིད་མ་རྟོགས་པའི་ཕ་རོལ་དུ་
ཕྱིན་པ་ལྟ་ཅི་རིགས་སུ་སྤྱད་ལ། དམ་ཚིག་རྣམས་མ་ཉམས་པར་བསྲུང་ཞིང་
།
གལ་ཏེ་ཉམས་ནི་ཡང་དུས་མྱུར་དུ་བཤགས་པར་བྱ་བ་ཡིན་ནོ། །བསྒོམ་པ་ལ་
ཡང་གཉིས་ལས། བསྒོམ་པའི་གོལ་ས་ནི་ཐབས་རྐྱང་པ་བསྒོམས་པས་འཁོར་
བར་གོལ་ཏེ་དེར་སྐྱེ་བ་ཡིན་ལ། ཤེས་རབ་རྐྱང་བར་བསྒོམས་པས་ཉན་ཐོས་སུ་
གོལ་ཏེ་དེར་སྐྱེ་བ་ཡིན་ནོ། །
གཉིས་པ་དེའི་གོལ་ས་བཅད་ནས་ཡང་དག་པའི་བསྒོམ་པ་ནི་ཐབས་
ཤེས་རབ་ཟུང་དུ་འབྲེལ་བ་ཡིན་ཏེ། དེ་ཡང་ཚོགས་གཉིས་བསགས་པར་བྱ་བ་
ལམ་བསྐྱེད་རྫོགས་གཉིས་བསྒོམ་པ་ཡིན་ལ། དེ་ལྟར་བསྒོམ་པ་དེ་ལ་བདུད་
བཞིའི་བར་དུ་གཅོད་པ་བྱུང་ན་གཞོམ་དགོས་སོ། །དེ་བཞིའི་འཇོམས་ལུགས་ལ་
སྤྱིར་གཉིས་ལས། དབང་པོའི་བྱེ་བྲག་གིས་བསྒོམ་བྱའི་ལམ་རབ་འབྲིང་ཐ་མ་
གསུམ་གྱི་དབང་དུ་བྱས་ནས་བདུད་བཞིའི་འཇོམས་ལུགས་ནི། སྤྱིར་དབང་བོ་
རབ་ལ་ལྟ་བ་དང་བསྒོམ་པ་དང་སྤྱོད་པ་གསུམ་ངོ་བོ་གཅིག་སྟེ་གསུམ་ཀ་ཡང་
ལྷན་ཅིག་སྐྱེས་པ་ཡིན་ལ་དེས་ན་ལྟ་བས་བདུད་ཞི་འཇོམས་པ་ཡིན་ནོ། །
247-14



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དབང་པོ་འབྲིང་རིམ་པ་ལྔ་བསྒོམ་པ་དང་དབང་བོ་ཐ་མ་ལ་ལམ་སྐུ་
གསུམ་དུ་བསྟན་པ་གཉིས་ལས་ལྟ་བ་དང་
། བསྒོམ་པ་དང་སྤྱོད་པ་གསུམ་ཐ་དད་
མ་ཡིན་ཏེ། ལྟ་བ་ནི་བདེ་བ་དང་སྟོང་པ་དབྱེར་མེད་ཡིན་ཅིང་
། བསྒོམ་པ་ ནི་
བསྐྱེད་རྫོགས་གཉིས་ཡིན་ལ། སྤྱོད་པ་ནི་གསང་སྤྱོད་དང་རིག་པ་བརྟུལ་ཤུགས་
ཀྱི་སྤྱོད་པ་ཡིན་པ་ལས་འདིར་དབང་བོ་འབྲིང་དང་ཐ་མ་གཉིས་ཀྱིས་བསྒོམས་
པས་བདུད་བཞི་འཇོམས་པ་ཡིན་ནོ། །འོ་ན་བསྒོམས་པས་བདུད་བཞི་ཇི་ལྟར་
འཇོམས་ཞེ་ན། ལྷའི་བུའི་བདུད་འོད་གསལ་བསྒོམས་པས་བཟློག་པ་དང་
། འཆི་
བདག་གི་བདུད་ལྷའི་སྐུར་སྒོམ་ཞིང་རླུང་བསྒོམས་པས་འཆི་བ་བསླུ་བ་དང་
། ཉོན་
མོངས་པའི་བདུད་བསྐྱེད་རིམ་དང་
། ཆགས་ཅན་ལས་ཀྱི་ཕྱག་རྒྱ་ལམ་དུ་བྱ་བ་
དང་ཆགས་བྲལ་གཏུམ་མོ་སྦར་བའི་རྫོགས་རིམ་ཀྱིས་བཟློག་པ་དང་
། ཕུང་བོ་
བདུད་ལ་སྐྱེ་བའི་བདུད་སྒྱུ་ལུས་འོད་གསལ་བསྲེས་ནས་བསྒོམས་པས་དང༌
།
རྒས་པའི་བདུད་བཅུད་ལེན་བྱས་པ་དང༌། ན་བའི་བདུད་ལ་འབྱུང་བ་ཕྱི་འཁྲུགས་
པ་ལ་ཕྱག་རྒྱ་ཆེན་པོས་དང་
། ཆུ་འཁྲུགས་པ་ལ་རླུང་དང་། མེ་འཁྲུགས་པ་ལ་ཐིག་
ལེ་དང་། རླུང་འཁྲུགས་པ་ལ་གཏུམ་མོས་བཟློག་པ་དང༌
། ནང་འཁྲུགས་པ་ལ་
བསྒོམ་སྐྱོན་བསལ་བའི་གདམས་ངག་གིས་བཟློག་པར་བྱའོ། །
འཆི་བའི་བདུད་ནི་འཆི་ཀ་མའི་གདམས་ངག་གིས་བཟློག་པར་བྱ་སྟེ། འཕོ་
བ་དང་གྲོང་འཇུག་གི་གདམས་ངག་ཡིན་གསུངས་སོ། །དེ་རྣམས་ཀྱི་དོན་རྒྱས་པར་ནི་
ལེའུ་ལྔ་པར་བདུད་བཞི་གཞོམ་པའི་སྐབས་སུ་འཆད་པར་འགྱུར་རོ། ། དེ་ལྟར་བདུད་
བཞི་བཅོམས་པས་ལམ་རྒྱུད་ལ་རྫོགས་པར་སྐྱེ་བ་ལ། དེ་སྐྱེས་པས་ཚོགས་གཉིས་
རྫོགས་ཏེ་སྒྲིབ་པ་གཉིས་དག་པ་ལས་འབྲས་བུ་རྡོ་རྗེ་འཆང་འབྱུང་བ་ཡིན་ནོ། །
247-15



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཞན་ཡང་བདུད་བཞི་འཇོམས་པའི་གཉེན་པོའི་ལམ་དབང་བོ་འབྲིང་
གི་ཆོས་དེ་རྣམས་ཀྱང་རྣལ་འབྱོར་གསུམ་དུ་འདུས་པ་ཡིན་ཏེ། དམན་པ་དབྱིབས་
དང༌། འཕྲིན་ ལས་ སྔགས་ དང་། ཟབ་ པ་ ཆོས་ ཀྱི་རྣལ་ འབྱོར་ རོ། །དང་ པོ་ ལ་
གཉིས་ཏེ། སྤྲོས་བཅས་ དང༌། སྤྲོས་མེད་དོ། །དང་པོ་ལ་གཉིས་ཏེ། བདག་མེད་
མའི་དཀྱིལ་འཁོར་དང་
། ཧེ་རུ་ཀའི་དཀྱིལ་འཁོར་རོ། །འཕྲིན་ལས་སྔགས་ལ་
གཉིས་ཏེ། བཟླས་པའི་སྔགས་དང་
། རྒྱུ་བ་རླུང་གི་སྔགས་སོ། །ཟབ་པ་ཆོས་ལ་
གཉིས་ཏེ། སྤྲོས་བཅས་ཆོས་དང་། སྤྲོས་མེད་ཆོས་སོ། །དང་པོ་ལ་ཡང་གཉིས་ཏེ།
རང་ལུས་ཐབས་ལྡན་དང་། གཞན་ལུས་ཤེས་རབ་བོ། །སྤྲོས་མེད་ཆོས་ཀྱི་རྣལ་
འབྱོར་ནི་སྒྱུ་ལུས་འོད་གསལ་དང་ཕྱག་རྒྱ་ཆེན་པོ་རྣམས་ཡིན་གསུངས་སོ། །དེ་
རྣམས་ནི་དབང་བོའི་བྱེ་བྲག་གིས་བསྒོམ་བྱའི་ལམ་རབ་འབྲིང་ཐ་མ་གསུམ་གྱི་
དབང་དུ་བྱས་པ་ཡིན་གསུངས་སོ། །
གཉིས་པ་དབང་བོའི་བྱེ་བྲག་གིས་རྟོགས་པ་རབ་འབྲིང་ཐ་མ་གསུམ་གྱི་
དབང་དུ་བྱས་ནས་བདུད་བཞི་འཇོམས་ལུགས་ནི་དབང་པོ་རབ་ཀྱི་རྟོགས་པ་རབ་
ནི་ལྟ་བསྒོམ་སྤྱོད་པ་གསུམ་ལྡན་ཞིག་སྐྱེས་པར་རྟོགས་པས་ལྟ་བས་བདུད་བཞི་
འཇོམས་ཤིང་དབང་བོ་འབྲིང་གི་རྟོགས་པ་འབྲིང་ནི་སེམས་ལས་སུ་རུང་ནས་ཏིང་
ངེ་འཛིན་ལ་རྩེ་གཅིག་ཏུ་འཇོག་ནུས་པས་བསྒོམས་པས་བདུད་བཞི་འཇོམས་པ་
ཡིན་པས་སྔར་བཤད་པ་ལྟར་ཡིན་ལ། དབང་པོ་ཐ་མའི་རྟོགས་པ་ཐ་མ་ནི་རྟོགས་
པ་ སྤྱིའི་རྣམ་ པ་ ཙམ་ ལས་མེད་པས་ སྤྱོད་ པ་ གཙོ་བོར་བྱས་ནས་བདུད་བཞི་
འཇོམས་པ་ཡིན་ཏེ། དེར་ཡང་བདུད་བཞི་པོ་ ཕལ་ཆེར་ནི་སྤྱོད་པའི་གོལ་ས་
བཅད་པའི་ཡང་དག་པའི་སྤྱོད་པ་རྣམས་ཀྱི་འཇོམས་པ་ལ་དགོངས་པ་ཡིན་ནོ་
247-16



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཞེས་བདག་ཅག་གི་བླ་མ་དམ་པ་རིན་པོ་ཆེའི་ཞལ་སྔ་ནས་གསུངས་སོ། །
གཉིས་ པ་ཉམས་སུ་མྱོང་བའི་སེམས་དཔའ་ཆེན་པོ་ལོངས་སྤྱོད་རྫོགས་
པའི་སྐུར་བསྟན་པ་ནི། སྔ་མ་ལྟར་ཉམས་སུ་བླངས་པ་ལས་རྟོགས་པའི་ཉམས་སུ་
མྱོང་བ་འབྱུང་བ་ཡིན་ཏེ། དེ་ལ་ཡང་གཉིས་ཏེ། བདེ་སྟོང་དབྱེར་མེད་དུ་གསལ་
བར་རྟོགས་པ་དང་
། ཡེ་ཤེས་ལྔའི་ཚུལ་དུ་རྟོགས་པའོ། །དང་པོ་ལ་གསུམ་ལས།
རྟོགས་པའི་གནས་ནི་སྙིང་ཁ་རྡོ་རྗེ་སེམས་དཔའི་ཕོ་བྲང་དུ་ཡེ་ཤེས་ཆེན་པོ་རྟོགས་
པ་ཡིན་ཏེ། དེ་ཡང་རང་གི་ལུས་ལ་ཡེ་ནས་གནས་པ་ཡིན་གྱིས་གཞན་ནས་འབྱུང་
བ་མ་ཡིན་ནོ། །
གཉིས་པ་རྟོགས་པའི་ངོ་བོ་ནི་རྟོག་མེད་ཞིག་རྟོགས་པ་ཡིན་ཞིང་
། དེ་
་གཉིད་སྟུག་པོ་ལྟ་བུ་མ་ཡིན་གྱི་གསལ་བོར་རྟོགས་པ་ཡིན་ལ། སྟོང་པ་རྐྱང་
བཀར་བ་མ་ཡིན་གྱི་བདེ་སྟོང་ཟུང་འཇུག་ཏུ་རྟོགས་པ་ཡིན་ཏེ་སྟོང་པ་ལས་བདེ་
བའི་རོ་རྙེད་པའམ་བདེ་བ་ལ་སྟོང་ཉིད་གྱི་སྟོང་རྒྱས་ཐེབས་པར་རྟོགས་པ་ཡིན་ནོ། །
ཡང་ན་གསུམ་པ་རྟོགས་པའི་ཐ་སྙད་འདོགས་ལུགས་སམ་མིང་གི་རྣམ་གྲངས་ནི་
རྡོ་རྗེ་སེམས་དཔའ་ཚུལ་དུ་རྟོགས་པ་ཞེས་ཀྱང་བྱ་སྟེ་ངོ་བོ་སྟོང་ཞིང་གསལ་བར་
རྟོགས་པས་སོ། །སེམས་པ་ཆེན་པོའི་ཚུལ་དུ་རྟོགས་པ་ཞེས་ཀྱང་བྱ་སྟེ་ཉམས་སུ་
མྱོང་བ་བདེ་ཆེན་དུ་རྟོགས་པས་སོ། །
དམ་ཚིག་ སེམས་ དཔའ་ཚུལ་དུ་རྟོགས་པ་ཞེས་ཀྱང་བྱ་ སྟེ་བདེ་སྟོང་
དབྱེར་མེད་དུ་གསལ་བ་དེ་ལས་མི་འདའ་ཞིང་ཆོས་ཐམས་ཅད་བདེ་ཆེན་གྱི་རང་
བཞིན་དུ་ཤེས་ཤིང་རྟོགས་པས་དངོས་པོ་ཀུན་ལ་ཁྱབ་པའི་ཚུལ་དུ་རྟོགས་པ་དེ་
ལས་མི་འདའ་བས་སོ། །དགྱེས་པའི་རྡོ་རྗེའི་ཚུལ་དུ་རྟོགས་པ་ཞེས་ཀྱང་བྱ་སྟེ་
247 -17



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
སྟོང་བའི་ཆ་ནས་རྡོ་རྗེ་ཡིན་ལ། བདེ་བའི་ཆ་ནས་དགྱེས་པ་ཡིན་ནོ། །
གཉིས་པ་ཡེ་ཤེས་ལྔའི་ཚུལ་དུ་རྟོགས་པ་ནི་ཆོས་ཐམས་ཅད་གཟུགས་
བརྙན་གྱི་ཚུལ་དུ་རྟོགས་པས་མེ་ལོང་ལྟ་བུའི་ཡེ་ཤེས་དང་
། ཆོས་ཐམས་ཅད་བདེ་
སྟོང་དུ་མཉམ་པར་རྟོགས་པས་ཉམ་པ་ཉིད་ཀྱི་ཡེ་ཤེས་དང་
། ཕུང་པོ་དང་ཁམས་
དང་སྐྱེ་མཆེད་ཀྱི་དེ་ཁོ་ན་ཉིད་རྟོགས་པས་སོ་སོར་རྟོགས་པའི་ཡེ་ཤེས་དང་
། རྟོག་
མེད་ཀྱི་ཚུལ་གྱིས་སེམས་ཅན་གྱི་དོན་བྱེད་པས་ བྱ་བ་གྲུབ་པའི་ཡེ་ཤེས་དང་།
ཆོས་ཀྱི་རྒྱུན་གྱི་ཏིང་ངེ་འཛིན་སྟོང་ཉིད་ལ་གནས་པས་ཆོས་ཀྱི་དབྱིངས་ཀྱི་ཡེ་ཤེས་
ཞེས་བྱའོ། །
གསུམ་ པ་ ལམ་ གྱི་ གྲོགས་ དམ་ ཚིག་ སེམས་ དཔའ་ ནི་ གཉིས་ ལས།
བཟའ་བའི་དམ་ཚིག་ནི་ཤ་ལྔ་བདུད་རྩི་ལྔ་བསྟོན་པའོ། །གཉིས་པ་བསྲུང་བའི་
དམ་ཚིག་ནི་རྩ་བའི་ལྟུང་བ་བཅུ་བཞི་ཡིན་ནོ། །
གཉིས་པ་ཉམས་སུ་བླང་བའི་ཚུལ་ལ་གསུམ་སྟེ། བརྩོན་འགྲུས་ཅན་
གྱིས་ཆོས་འདི་ཉིད་ལ་དང་
། འབྲིང་གིས་བར་མ་དོ་དང་། ཐ་མས་སྐྱེ་བ་བརྒྱུད་
ནས་སངས་རྒྱ་བའི་ཐབས་སོ། །དང་པོ་ལ་གཉིས་ཏེ། བསྐྱེད་རྫོགས་རིམ་པ་ཅན་
དུ་བསྒོམ་ པ་དང་། བསྐྱེད་རྫོགས་ཟུང་དུ་འབྲེལ་པར་བསྒོམ་པའོ། །དང་པོ་ནི་
དབང་བཞི་ཐོབ་པས་གྲོགས་དམ་ཚིག་རྣམས་བསྲུང་ཞིང་བསྐྱེད་པའི་རིམ་པ་ལ་
སེམས་མ་ཟིན་པ་ཟིན་པར་བྱ་བའི་ཐབས་ལ་བསླབས་ནས་ཟིན་པ་བརྟན་པོར་
བྱེད་པ་ཁ་དོག་དྲུག་དམིགས་པ་མི་རྟག་པ་དང་སྟོང་བ་ཉིད་ལ་སློབ་པ་བསླབས་
ནས་བརྟན་པ་བོགས་འབྱིན་པ་ལ་ཆགས་ཅན་ཡིན་ན་སྤྱོད་པ་བྱ་སྟེ། དེ་ཡང་
གསང་སྤྱོད་ཟླ་བ་གཅིག་བྱས་པས་ཡི་དམ་དང་མཁའ་འགྲོ་ལས་ཕྱག་རྒྱའི་སྣང་བ་
247 -18



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།།
སྟེར་ལ། དེ་ནས་རིག་པ་བརྟུལ་ཤུགས་ཀྱི་སྤྲོས་བཅས་ཀྱི་སྤྱོད་པ་ཟླ་བ་གཅིག་བྱ་
སྟེ། དེ་ནི་དོན་གྱིས་ལས་རྒྱ་ལ་རྟེན་པའི་རྫོགས་པའི་རིམ་པ་ཡིན་ཏེ་གང་ཟག་
དབང་པོ་རབ་ཀྱི་དབང་དུ་བྱས་པ་ཡིན་གྱིས། འབྲིང་དང་ཐ་མས་རྟགས་རྣམས་མ་
བྱུང་གི་བར་དུ་བྱའོ། །ཆགས་བྲལ་བ་ཡིན་ན་བསྐྱེད་རིམ་ལ་བརྟན་པ་ཐོབ་ནས་
རྫོགས་པའི་རིམ་པ་གང་ཡང་རུང་བ་བསྒོམས་པས་ཕྱི་རྟགས་ལྔ་དང་ནང་དུ་ཏིང་
ངེ་འཛིན་གྱི་རྟགས་ནི་རིམ་པ་བཞི་དང་ཡོན་ཏན་བརྒྱད་འབྱུང་ངོ༌
། །དེ་ནས་དེའི་
ནུས་པས་འབྱུང་བ་བཞིའི་གནོད་པས་མི་ཚུགས་པ་དང༌
། རང་སྤྱོད་པ་བྱེད་འདོད་
པ་དང་བླ་མ་དང་ཡི་དམ་གྱིས་སྤྱོད་པ་གྱིས་ཞིག་པའི་གནང་བ་བྱིན་པ་སྟེ་བཞི་དང་
ལྡན་པ་ཞིག་གིས་གསང་སྤྱོད་ཟླ་བ་གཅིག་བྱས་པས་ཕྱག་རྒྱ་མའི་གནང་བ་འབྱུང་
།
དེ་ནས་རིགས་སྤྱོད་གསུམ་རིམ་པ་བཞིན་དུ་བྱས་པས་མཐར་ཚེས་བཅོ་ལྔའི་སྔ་
དྲོའི་ཆ་ལ་སངས་རྒྱ་བ་ཡིན་ནོ། །
གཉིས་པ་བསྐྱེད་རྫོགས་ཟུང་དུ་འབྲེལ་བར་བསྒོམ་པ་ལ་གཉིས་ལས།
ལམ་ཁྲིགས་གཅིག་ཏུ་བསྡེབས་ནས་བསྒོམ་པ་ནི་བུམ་པའི་དབང་ཙམ་ཐོབ་པས་
བསྐྱེད་རིམ་འབའ་ཞིག་བསྒོམ་པར་བྱ་བ་ཡིན་ཡང་དོམ་བཞི་རྫོགས་པས་བསྐྱེད་
རྫོགས་གཉིས་ཀ་བསྒོམ་པར་བྱ་བ་ཡིན་ལ། དེ་ཡང་བསྐྱེད་རིམ་སྔོན་དུ་སོང་བས་
ལྷའི་ ་ང་རྒྱལ་གྱིས་རྫོགས་རིམ་བསྒོམ་པར་བྱ་སྟེ། སྔོན་དུ་རླུང་བུམ་པ་ཅན་ལ་
སྦྱངས་ལ་དེ་ལ་འབྱོངས་པ་ཞིག་གིས་ཆགས་ཅན་གྱི་གང་ཟག་ཡིན་ན་ལས་ཀྱི་
ཕྱག་རྒྱ་ལམ་དུ་ཁྱེར་བར་བྱ་ཞིང་རྨི་ལམ་དང་གཉིད་ཀྱི་དུས་སུ་སྒྱུ་ལུས་དང་འོད་
གསལ་བསྒོམས་ལ། རྗེས་ སྤྱོད་ལམ་གྱི་དུས་སུ་བསྲུང་བར་བྱ་བའི་དམ་ཚིག་
རྣམས་བསྲུང་སྟེ་ཐུན་མཚམས་གྱི་དུས་སུ་བཟའ་བར་བྱ་བའི་དམ་ཚིག་ཏུ་བདུད་
247-19



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
རྩིའི་བཅུད་ལེན་བྱའོ། །དེ་ལ་བདུད་བཞིའི་སྐྱོན་བྱུང་ན་བདུད་བཞི་བསལ་བའི་
ཐབས་བྱའོ། །དེ་ལྟར་བྱས་པས་ཕྱི་རྟགས་ལྔ་དང་ནང་རྟགས་ན་རིམ་པ་བཞི་དང་
།
ཡོན་ཏན་བརྒྱད་བྱུང་ནས་གསང་སྤྱོད་དང་རིག་སྤྱོད་རྣམས་སྤྱོད་པ་འཚེ་འདི་ཉིད་
ལ་ལྷ་དབང་བསྐུར་བའི་ཚུལ་གྱིས་སངས་རྒྱ་བ་ཡིན་ནོ། །རྟེན་གྱི་གང་ཟག་ཆགས་
བྲལ་ཡིན་ན་རླུང་ལ་འབྱོངས་པ་ཞིག་གིས་གཏུམ་མོ་བསྒོམ་པ་ཡིན་ཏེ་གཞན་
ཐམས་ཅད་སྔ་མ་དང་མཚུངས་སོ། །
གཉིས་པ་ལམ་སོ་སོར་བསྒོམ་པ་ནི་བསྐྱེད་རྫོགས་ཟུང་དུ་འབྲེལ་བ་གང་
ཡང་རུང་བ་བསྒོམ་ཞིང་
། གྲོགས་དམ་ཚིག་བསྲུང་བ་དང་རྐྱེན་སྤྱོད་པ་བརྩམས་པ་
ལས་འབྲས་བུ་རྡོ་རྗེ་འཆང་ཐོབ་པ་ཡིན་ནོ། །འབྲིང་བར་དོར་སངས་རྒྱ་བར་བྱེད་
པའི་ལམ་ནི་སྒྱུ་ལུས་དང་འོད་གསལ་དུ་བསྲེས་ནས་བསྒོམས་པས་བར་དོར་ལྷ་
དབང་བསྐུར་བའི་ཚུལ་གྱིས་སངས་རྒྱ་བ་ཡིན་ནོ། །ཐ་མས་སྐྱེ་བ་བརྒྱུད་ནས་
སངས་རྒྱ་བ་ནི་ལམ་མཐར་མ་ཕྱིན་པར་ཚེའི་དུས་བྱེད་པར་འདུག་ན་འཕོ་བ་དང་
གྲོང་འཇུག་ལ་བརྟེན་ནས་སྐྱེ་བ་ཕྱི་མ་ལ་ལམ་གྱི་འཕྲོ་བསྒོམས་པས་སངས་རྒྱུ་བ་
ཡིན་ནོ། །
འབྲས་བུ་དངོས་པོའི་གནས་ལུགས་སྐུ་གསུམ་དུ་བསྟན་པ་ལ་གསུམ་སྟེ།
རྒྱུ་དང་། རྐྱེན་དང་། འབྲས་བུའོ། །དང་པོ་ནི་སེམས་ཅན་གྱི་རྒྱུད་ལ་སྐུ་གསུམ་ས་
བོན་གྱི་ཚུལ་དུ་གནས་པའོ། །རྐྱེན་ནི་ལམ་དངོས་པོའི་གནས་ལུགས་རྣམས་ཡིན་
ནོ། །འབྲས་བུ་ནི་སྐུ་བཞི་ཡིན་ཏེ། དེ་ལ་ལྔ་སྟེ། དབྱེ་བ་དང་། རྒྱུ་དང་། མཚན་
ཉིད་ དང་། ངེས་ ཚིག་ དང་། མཛད་ པའོ། །དང་ པོ་ ལ་ བཞི་ སྟེ། ཆོས་ སྐུ་ དང༌།
ལོངས་སྐུ་དང་
། སྤྲུལ་སྐུ་དང་ངོ་བོ་ཉིད་ཀྱི་སྐུའོ། །རྒྱུ་ནི་གཉིས་སྟེ། ཆོས་ཀྱི་སྐུའི་
247 -20



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འཐོབ་པའི་རྒྱུ་ནི་སྔར་བསྟན་པ་ལྟར་སེམས་ཅན་གྱི་རྒྱུད་ལ་གནས་པའི་ཡེ་ཤེས་
ཆེན་པོའོ། །དེ་བཞིན་དུ་གཟུགས་སྐུ་གཉིས་ཀྱིས་འཐོབ་པའི་རྒྱུ་ནི་སྔར་བཤད་པ་
ལྟར་གཞི་དངོས་པོའི་ གནས་ལུགས་ཀྱི་ཚུལ་དུ་སྲིད་པ་སྤྲུལ་སྐུ་ལྟར་ལྟེ་བར་
འཆགས་པ་དང་ལོངས་སྐུ་ལྟར་མགྲིན་པ་འཆོགས་པའམ། ཡང་ན་བདེ་བའི་རྒྱུ་
བྱང་ཆུབ་སེམས་ཀྱི་ཐིག་ལེ་དང་ཁ་དོག་བཞིན་ལག་དང་ལྡན་པར་གྲུབ་པའོ། །
རྟོགས་པའི་རྒྱུ་ནི་བསྐྱེད་རིམ་དང་མཚན་བཅས་ ཀྱིས་རྫོགས་རིམ་ཡིན་ནོ། །
རིགས་པའི་རྒྱུ་དེ་རྣམས་ལ་སྔར་བཤད་པའི་རྒྱན་ཤེས་ཀྱང་བྱའོ། །ངོ་བོ་ཉིད་ཀྱི་
སྐུ་ནི་སྐུ་གསུམ་དབྱེར་མེད་པ་ལ་བརྟགས་པ་ཡིན་པས་རྒྱུ་ལོགས་སུ་བསྟན་དུ་
མེད་དོ། །སྐུ་བཞིའི་མཚན་ཉིད་ན་ཆོས་སྐུ་སྟོང་བ་དང་། ལོངས་སྐུ་བདེ་བ་དང་།
སྤྲུལ་སྐུ་གསལ་བ་དང་། ངོ་བོ་ཉིད་ཀྱི་སྐུ་དབྱེར་མེད་པའོ། །
སྐུ་བཞིའི་ངེས་ཚིག་ནི་ཟག་མེད་ཀྱི་ཡེ་ཤེས་ཀྱི་ལོངས་སྐུ་བདེ་བ་དང་
།
སྤྲུལ་སྐུ་གསལ་བ་ དང་། བསགས་པས་ན་དང་། ཡོན་ཏན་ཐམས་ཅད་ཀྱི་རྟེན་
བྱེད་པས་ནི་ སྐུ་སྟེ་ཆོས་སྐུ་དང་། གཟུགས་སུ་གྲུབ་པས་ན་སྐུ་སྟེ་གཟུགས་སྐུ་
གཉིས་དང་
། ཁྱབ་པས་ན་སྐུ་སྟེ་ངོ་བོ་ཉིད་ཀྱི་སྐུའོ། །སྐུ་བཞིའི་མཛད་པ་ནི་སྐུ་
གསུམ་ལ་མཛད་པ་མེད་ཀྱང་སྤྲུལ་སྐུའི་མཛད་པ་ནི་མཛད་པ་བཅུ་གཉིས་ཡིན་ནོ། །
དེ་ལྟར་རྒྱུའམ་འབྲས་བུ་དེ་རྣམས་ལ་གནམ་ས་ཁ་སྦྱོར་གྱི་གདམས་ངག་ཅེས་ཀྱང་
བྱ་སྟེ་གཞི་དངོས་པོའི་གནས་ལུགས་ས་ལྟ་བུ་དང་
། འབྲས་བུ་ངོས་པོའི་གནས་
ལུགས་གནམ་ལྟ་བུ་གཉིས་ཁ་སྦྱོར་བའི་ཚུལ་དུ་ཡོད་པ་ལ་ལམ་དངོས་པོའི་གནས་
ལུགས་ཀྱིས་དེ་གཉིས་གཅིག་ཏུ་བསྲེས་ནས་བསྒོམས་པས་སྔ་མ་གཉིས་དབྱེར་
མེད་དུ་གྱུར་པ་ལ་འབྲས་བུ་ཐོབ་པ་ཞེས་བྱའོ། །ཉམས་སུ་བླང་བའི་གདམས་ངག་
247 -21



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཏུ་བཤད་པ་ནི་དེ་རྣམས་ཀྱི་དོན་སྟོན་པའི་གཞུང་རང་རང་གི་སྐབས་སུ་ཤེས་པ་
བྱའོ། །
གཞུང་གི་དམ་ཚིག་དོན་དུ་བཤད་པ་ལ་གསུམ་ལས། ལེའུ་དང་པོ་རྒྱུད་
ཀྱི་ལུས་རྣམ་ པར་ གཞག་པ། དེ་ ལ་ གསུམ་ ལས། འབྲས་བུ་ སྐུ་བཞིའི་ གནས་
ལུགས། དེ་ལ་གཉིས་ལས། སྤྱིར་བསྟན་པ་ནི་དེ་ནས་བཅོམ་ལྡན་འདས་ཞེས་པ
ལ་སོགས་པ་སྟེ། དེ་ནས་ནི་གནས་དེ་ཉིད་དུ་སྟོན་པ་དེ་ཉིད་དང་འཁོར་དེ་རྣམས་
ལྷན་ཅིག་ཏུ་བཞུགས་པའི་རྗེས་ཐོགས་སོ། །བཅོམ་ལྡན་འདས་ནི་བདེ་སྟོང་དང་
ལྡན་པའི་སྟོན་པའོ། །བཀའ་སྩལ་ པ་ནི་ཕྱག་རྒྱ་ཆེན་པོ་སྟོང་བ་བཞི་ལྡན་གྱི་
གདམས་ངག་གོ །དེ་གང་ཡིན་ཞེ་ན། དེ་བཞིན་གཤེགས་པ་ཐམས་ཅད་ཞེས་པ་
ལ་སོགས་པ་སྟེ། དེ་བཞིན་གཤེགས་པ་ནི་སྟོང་བ་ཉིད་དུ་གཤེགས་པའོ། །ཐམས་
ཅད་ནི་སྟོང་བ་ཉིད་ལ་གཞིར་གནས་པའོ། །སྐུ་ནི་སྐུའི་སྟོང་བ་སྤྲུལ་སྐུའི་
བཞིན་ཏེ་ཡུལ་ཐམས་ཅད་རང་གི་ངོ་བོས་སྟོང་བོས་ཡུལ་གཟུགས་ལ་སོགས་པར་
གྲུབ་པར་མེད་པའོ། །གསུང་ནི་གསུང་གི་སྟོང་པ་ལོངས་སྐུའི་རང་བཞིན་ཏེ་སྟོང་
པ་ཞེས་བརྗོད་པའི་སྒྲ་དེ་ཉིད་ཀྱང་རང་གི་ངོ་བོས་སྟོང་པས་ཚིག་ཏུ་གྲུབ་པ་མེད་
པའོ། །ཐུགས་ནི་ཐུགས་ཀྱི་སྟོང་པ་ཆོས་ཀྱི་སྐུའི་རང་བཞིན་ཏེ་སྟོང་པ་ཉིད་དུ་ཤེས་
ཤིང་རྟོགས་པའི་སེམས་དེ་ཉིད་རང་གི་ངོ་བོས་སྟོང་པས་ཡུལ་ཅན་སེམས་སུ་གྲུབ་
པ་མེད་པའོ། །སྙིང་པོ་ཐམས་ཅད་སྙིང་པོའི་སྟོང་པ་ཉིད་ཀྱི་སྐུའི་རང་བཞིན་སྟེ་
སྟོང་པ་ཙམ་དུ་ཡང་གྲུབ་པ་མེད་པ་སྟེ་རང་གིས་ངོ་བོས་སྟོང་པའི་ཕྱིར་རོ། །
རྗེ་བཙུན་ནི་སྟོང་པ་བཞི་ལྡན་དེས་འབྲས་བུ་མཆོག་ཏུ་གྱུར་པ་འཐོབ་
པར་བྱེད་བ་ཡིན་པས་ལམ་ཐམས་ཅད་ལས་ཁྱད་པར་དུ་གྱུར་པས་ནའོ། །དེ་ལྟ་
247-22



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བུའི་སྟོང་བ་བཞི་ལྡན་དེས་ལམ་ཐམས་ཅད་ལ་ཁྱད་པར་བསྒོམ་པ་ཡིན་ཏེ་དེས་
ལམ་ཐམས་ཅད་ལ་རྒྱས་འདེབས་པས་ཕྱིར་བསྟན་པ་ཞེས་བྱ་བ་ཡིན་ནོ། །གསང་
བ་ནི་སྟོང་བ་དེ་ཉིད་ཉན་ཐོས་དང་རང་སངས་རྒྱས་ཀྱི་མ་རྟོགས་པ་སྟེ་དེ་དག་གི་
སྟོང་བ་ཕྱོགས་གཅིག་ལས་མ་རྟོགས་པས་སོ། །ཆེས་གསང་བ་ནི་སྟོང་ཉིད་དེས་
ལམ་ཐམས་ཅད་ལ་རྒྱས་འདེབས་པ་དེ་ཉིད་རྣལ་འབྱོར་གྱི་རྒྱུད་མན་ཆད་ཀྱིས་མ་
གས་པ་སྟེ། རྒྱུད་སྡེ་གསུམ་པ་ལ་རྫོགས་པའི་རིམ་པ་མེད་ལ་ཕ་རོལ་ཏུ་ཕྱིན་པ་
ལ་སྨིན་གྲོལ་གཉིས་མེད་པས་སྟོང་བ་ཉིད་ཀྱི་རྒྱས་གདབ་བྱའི་ལམ་རྫོགས་པར་
མེད་པས་སོ། །སྟོང་པ་བཞི་ལྡན་དེ་ཉིད་ཀྱི་རྒྱས་པར་བཤད་པ་ནི་ལེའུ་ལྔ་པ་ནས་
ངོ་བོ་གཟུགས་མི་མཐོང་པ་ལ་སོགས་པ་ཡིན་ནོ། །གཞུང་དེ་རྣམས་ཀྱི་དྲང་དོན་དུ་
འབྲས་བུ་སྐུ་བཞི་རང་གི་ངོ་བོ་བསྟན་པ་ཡིན་ཀྱང་འདིར་ངེས་དོན་དུ་འབྲས་བུ་
འཐོབ་པར་བྱེད་པའི་སྐུ་བཞིའི་མིག་གི་ཚུལ་དུ་བཏགས་ནས་བསྟན་པ་ཡིན་ནོ། །
དེ་བཞིན་དུ་ཉོན་ཅིག་པར་གདམས་པ་ནས་སེམས་དཔའ་གསུམ་གྱི་དྲིན་ལན་གྱི་
བར་ལ་ཤེས་པར་བྱའོ། །
གཉིས་པ་ཉོན་ཅིག་པར་གདམས་པ་ནི་ཨེ་མའོ་ཞེས་པ་ལ་སོགས་པ་ སྟེ།
ཨེ་མ་ཧོ་ནི་དྲང་དོན་དུ་སྟོན་པས་རྡོ་རྗེ་སྙིང་པོ་ལྷ་ཁྲོ་བོ་ཆགས་ཅན་ལ་དད་པ་ལ་ངོ་
མཚར་བ་ཡིན་ཀྱང་འདིར་ངེས་དོན་དུ་སྟོང་པ་ཉིད་བཞི་ལ་ངོ་མཚར་བ་ཡིན་ནོ། །
བྱང་ཆུབ་སེམས་དཔའ་ནི་སྒྱུ་ལུས་རྟོགས་པའོ། །སེམས་དཔའ་ཆེན་པོ་ནི་ཟུང་
འཇུག་རྟོགས་པའོ། །རྡོ་རྗེ་སྙིང་པོ་ནི་འོད་གསལ་རྟོགས་པའོ། །དེས་ན་དོན་ནི་
འོད་གསལ་སྟོང་པ་དང་སྒྱུ་ལུས་སྣང་ལ་རང་བཞིན་མེད་པ་གཉིས་ཟུང་འཇུག་
དབྱེར་མེད་དུ་རྟོགས་པའི་སྡུད་པ་པོ་ལ་བོས་པའོ། །ལེགས་སོ་དང་པོ་ནི་སྒྱུ་ལུས་
247 -23



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
འོད་གསལ་རྟོགས་པའོ། །ལེགས་སོ་གཉིས་པ་ནི་ཟུང་འཇུག་རྟོགས་པ་སྟེ་རྗེས་སུ་
ཡི་རང་བའམ་བསྔགས་པ་བརྗོད་པའོ། །རྡོ་རྗེའི་སེམས་དཔའ་ནི་འོད་གསལ་སྟེ་
རྟོགས་པས་མི་ཕྱེད་ཅི་སྲིད་གསུམ་སྟོང་ཉིད་དུ་རོ་གཅིག་པར་བསྒོམ་པ་ཡིན་པས་
ཆོས་སྐུའོ། །སེམས་དཔའ་ཆེན་པོ་ནི་གཏུམ་མོ་སྟེ་བདེ་བ་ཆེན་པོ་སྐྱེ་བས་ལོངས་
སྐུའོ། །དམ་ཚིག་སེམས་དཔའ་ནི་སྒྱུ་ལུས་ཏེ་སྣང་ཀྱང་རང་བཞིན་མེད་པ་ལས་མ་
འདས་སྤྲུལ་སྐུའོ། །ཀྱེའི་རྡོ་རྗེ་ནི་ལས་རྒྱ་ལམ་དུ་བྱ་བ་སྟེ་ལྷན་ཅིག་པའི་དགའ་བ་
བདེ་སྟོང་དབྱེར་མེད་དུ་རྒྱུད་ལ་སྐྱེ་བས་ངོ་བོ་ཉིད་ཀྱི་སྐུ་ཞེས་བྱའོ། །ཡང་ན་ཐབས་
རྡོ་རྗེའི་སེམས་དཔའ་དང་སྡེ་སྲིད་པ་གསུམ་གྱི་ཐ་མལ་བའི་ལུས་ངག་ཡིད་གསུམ་
གྱིས་རྟོགས་པས་མི་ཕྱེད་པར་བསྒོམ་པ་ཆོས་སྐུའི་རང་བཞིན་དང༌
། ཉམས་སུ་
མྱོང་བ་སེམས་དཔའ་ཆེན་པོ་སྟེ་རྟོགས་པའི་ཡེ་ཤེས་རྒྱུད་ལ་སྐྱེ་བ་ལོངས་སྐུ་དང་
།
གྲོགས་དམ་ཚིག་སེམས་དཔའ་སྟེ་དམ་ཚིག་གི་གྲོགས་བྱེད་པས་སྤྲུལ་སྐུའོ། །
ཀྱེའི་རྡོ་རྗེ་ནི་དེ་གསུམ་སྟོན་པར་བྱེད་པའི་རྒྱུད་ཀྱི་མཚན་ཡིན་ནོ། །
གཉིས་པ་ཐབས་ལམ་གྱི་གནས་ལུགས་བསྟན་པ་ལ་གཉིས་ཏེ།
བསྟན་པ་དང་། བྱེ་བྲག་ཏུ་བསྟན་པའོ། །དང་པོ་ལ་གཉིས་ལས། དྲིས་པ་ནི་རྡོ་རྗེ་
སྙིང་པོས་ཞེས་པ་ལ་སོགས་པ་སྟེ། གང་ཕྱིར་རྡོ་རྗེ་སེམས་དཔའ་ལགས་ནི་ཐབས་
དྲིས་པའོ། །ཇི་ལྟར་སེམས་དཔའ་ཆེན་པོ་ནི་ཉམས་སུ་མྱོང་པ་དྲིས་པའོ། །གང་
གིས་དམ་ཚིག་སེམས་དཔའ་ལགས་ནི་ལམ་གྱི་གྲོགས་དྲིས་པའོ། །གཉིས་པ་
ལན་སྟན་པ་ནི་བཅོམ་ལྡན་འདས་ཀྱིས་ཞེས་པ་ལ་སོགས་པ་སྟེ། རྡོ་རྗེ་མི་ཕྱེད་
ཅེས་པ་ལ་སོགས་པ་ནི་ཐབས་རྡོ་རྗེ་སེམས་དཔའི་ལན་སྟོན་པ་ཡིན་ཏེ། རྡོ་རྗེ་མི་
ཕྱེད་ཅེས་པ་ནི་གསུམ་སྟེ། ལུས་རྡོ་རྗེ་ནི་བུམ་པའི་དབང་ཐོབ་ནས་ལུས་ལྷརསྒོམ་
247 -24



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པ་ཡིན་ཏེ་ཐ་མལ་གྱི་ལུས་ཀྱི་རྟོག་པ་མེད་པས་སོ། །ངག་རྡོ་རྗེ་ནི་གསང་དབང་
ཐོབ་ནས་སྔགས་ཀྱི་བཟླས་པ་བྱ་བ་ཡིན་ཏེ་ཐ་མལ་གྱི་ངག་གིས་མི་ཕྱེད་པས་སོ། །
སེམས་རྡོ་རྗེ་ནི་དབང་བཞི་གསུམ་ཐོབ་ནས་རྫོགས་པའི་རིམ་པ་བསྒོམ་པ་ཡིན་ཏེ་
ཐ་མལ་གྱི་སེམས་ཀྱི་མི་ཕྱེད་པས་སོ། །
འོ་ན་རང་ཉིད་གཅིག་པུའི་ལུས་ངག་ཡིད་གསུམ་གྱི་རྟོག་པས་མི་ཕྱེད་
པར་བསྒོམས་པས་ཆོག་གམ་ཞེ་ན། སེམས་དཔའ་སྲིད་པ་གསུམ་གཅིག་པ་ནི་རྡོ་
རྗེ་གསུམ་དུ་སེམས་དཔའ་དེ་ཉིད་ཀྱི་ཁམས་གསུམ་གྱི་ལུས་ངག་ཡིད་གསུམ་རྟོག་
པ་ཐམས་ཅད་ཀྱིས་ཀྱང་དབྱེར་མི་ཕྱེད་པར་རོ་གཅིག་པར་བསྒོམ་པའོ། །འདིས་
ནི་ཤེས་རབ་ཀྱི་རྡོ་རྗེ་གསུམ་བསྒོམ་པའི་ཤེས་རབ་བོ། །རིགས་པ་ནི་རྡོ་རྗེ་གསུམ་
པོ་དེས་སྤང་བྱ་སྤོང་ཞིང་ལོག་རྟོག་སེལ་བའི་འོ། །དེའི་དོན་ནི་ཐབས་རྡོ་རྗེ་སེམས་
དཔའ་ཏིང་ངེ་འཛིན་བསྐྱེད་རྫོགས་གཉིས་བསྒོམས་པས་ཐ་མལ་པའི་ལུས་ངག་
ཡིད་གསུམ་གྱི་རྟོག་པ་སྤོང་པར་བྱེད་པ་ཡིན་ནོ་ཞེས་པའོ། །ཡང་ན་ཆོས་སྐུ་སྟོང་
ཉིད་ལམ་དུ་བྱ་བའི་གདམས་ངག་ཡིན་སྟེ། དེའི་ལྟར་ན་ཚིག་ནི་རྡོ་རྗེ་མི་ཕྱེད་ནི་
རྣམ་པར་རྟོག་པས་སོ། །སེམས་དཔའ་སྲིད་པ་གསུམ་གཅིག་པ་ནི་ཁམས་གསུམ་
སྟོང་པ་ཉིད་དུ་རོ་གཅིག་པ་བསྒོམ་པའོ། །
ཡེ་ཤེས་ཆེན་པོ་ལ་སོགས་པ་ནི་ཉམས་སུ་མྱོང་བ་སེམས་དཔའ་ཆེན་པོའི་
ལན་ལོན་པ་ཡིན་ཏེ། ཡེ་ཤེས་ནི་དབྱེ་ན་གཉིས་ཏེ། དཔེའི་ཡེ་ཤེས་དང་
། དོན་གྱི་
ཡེ་ཤེས་ སོ། །དཔེའི་ཡེ་ཤེས་ནི་ རྗེས་སུ་མཐུན་པ་ཙམ་ཉམས་སུ་མྱོང་བའོ། །
དོན་གྱི་ཡེ་ཤེས་ནི་མེ་ལོང་ལྟ་བུ་ལ་སོགས་པའི་ཡེ་ཤེས་ལྔའི་ཚུལ་དུ་ཉམས་སུ་
མྱོང་བའོ། །ཆེན་པོ་ནི་གསལ་བའི་ཆ་ནས་སོ། །རོ་ནི་ཟག་པ་མེད་པའི་བདེ་བ་
247 --25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཆེན་པོའི་ཡེ་ཤེས་ ཀྱིའོ། །གང་པ་ནི་དངོས་པོ་ཐམས་ཅད་ལ་ཁྱབ་ པ་ སྟེ་ཆོས་
ཐམས་ཅད་བདེ་བ་ཆེན་པོའི་རང་བཞིན་དུ་རྟོགས་པའོ། །སེམས་དཔའ་ཆེན་པོ་ནི་
ཉམས་སུ་བླངས་པ་ལས་དེ་རྟོགས་པའོ། །ཡང་ན་ལོངས་སྐུ་བདེ་བ་ལམ་དུ་བྱ་
བའི་གདམས་ངག་ཡིན་ཏེ། དེའི་ལྟར་ན་ཚིག་དོན་ནི་ཡེ་ཤེས་ཆེན་པོའི་རོས་གང་
པ་ནི་སྤྱི་བོ་ནས་བྱང་ཆུབ་སེམས་ཀྱི་ཐིག་ལེ་ལྟེ་བར་ཕབ་པས་བདེ་བ་ཆེན་པོས་
གང་བ་དེ་རྒྱུད་ལ་སྐྱེ་བའོ། །རྟག་ཏུ་དམ་ཚིག་ལ་སྤྱོད་ཅེས་པ་ལ་སོགས་པ་ནི་
གྲོགས་དམ་ཚིག་སེམས་དཔའ་ལན་སྟོན་པ་ཡིན་ཏེ། དམ་ཚིག་ལ་སྤྱོད་པ་ནི་
དབང་ཐོབ་ནས་བཟའ་བ་དང་བསྲུང་བའི་དམ་ཚིག་ལས་མ་ཉམས་པར་བྱེད་ཅིང་
ལམ་ཉམས་སུ་ལེན་པའོ། །ཡང་ན་སྤྲུལ་སྐུ་གསལ་བ་ལམ་དུ་བྱ་བའི་གདམས་
ངག་ཡིན་ཏེ། དེའི་ལྟར་ན་ཚིག་དོན་ནི་རྟག་ཏུ་དམ་ཚིག་ལ་སྤྱོད་ཕྱིར་ནི་ཡིག་འབྲུ་
དང་ཐིག་ལེ་གསལ་བར་རྒྱུན་དུ་བསྒོམ་པ་ལས་བདེ་སྟོང་ཟུང་འཇུག་གི་དོན་
གསལ་བའི་རང་བཞིན་ལས་མ་འདས་པ་རྒྱུད་ལ་སྐྱེ་བའོ། །
གཉིས་པ་བྱེ་བྲག་ཏུ་བསྟན་པ་ལ་གཉིས་ཏེ། རྒྱུད་ཀྱི་མཚན་བསྟན་པའི་
སྒོ་ནས་རྒྱུད་ཀྱི་བརྗོད་བྱ་ཉོན་ཅིག་ པར་གདམས་པ་དང་། རྒྱུད་ཀྱི་བརྗོད་བྱ་
བཤད་པ་དངོས་བསྟན་པའོ། །དང་པོ་ནི་རྡོ་རྗེ་སྙིང་པོས་ཞེས་པ་ལ་སོགས་པ་སྟེ།
དེ་ ལ་ གསུམ་སྟེ། དོན་ ལྟར་བཤད་ པ་ དང༌། ཡི་གེའི་སྒྲ་ལྟར་ བཤད་ པ་ དང་།
ཉམས་སུ་བླང་བའི་ཚུལ་དུ་བཤད་པའོ། །དང་པོ་ནི་ཧེ་ནི་སྙིང་རྗེ་ཆེན་པོ་ཉིད་ནི་
སྙིང་ རྗེ་གསུམ་གྱིས་སེམས་ཅན་གྱི་དོན་མི་སྤོང་བ་ཐབས་ཀྱི་ཆ་ཡིན་ལ། དེ་ལ་
ཡང་གསུམ་སྟེ། སེམས་ཅན་ལ་དམིགས་པའི་སྙིང་རྗེ་སྟེ་དེ་རྣམས་ཀྱི་སྡུག་བསྔལ་
ལ་དམིགས་པ་དང་
། ཆོས་ལ་དམིགས་པའི་སྙིང་རྗེ་སྟེ་སེམས་ཅན་རྣམས་ཀྱིས་
247-26



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
རྣམ་པར་དཀར་བའི་ཆོས་མ་རྟོགས་པ་ལ་དམིགས་པ་དང་
། དམིགས་པ་མེད་
པའི་སྙིང་རྗེ་སྟེ་སེམས་ཅན་ལ་ཕྱོགས་རིགས་སུ་ཆད་པ་མེད་པར་དམིགས་པའོ། །
བཛྲ་ལ་ཤེས་རབ་བརྗོད་པར་བྱ་བ་ནི་ཤེས་རབ་གསུམ་གྱིས་རང་གི་རྒྱུད་སྦྱོང་བ་
ཤེས་ རབ་ ཀྱི་ཆ་ཡིན་ཏེ། དེ་ལ་ཡང་གསུམ་སྟེ། ཐོས་པ་དང་
། བསམ་པ་དང་།
བསྒོམ་པའི་ཤེས་རབ་པོ། །
ཐབས་དང་ཤེས་རབ་བདག་ཉིད་རྒྱུད་ནི་ཧེ་བཛྲའི་མཚན་སྡོམ་པས་
དགྱེས་པའི་རྡོ་རྗེ་ཞེས་བྱ་བ་ཡིན་ལ། དེ་ལ་གསུམ་ལས། གཞི་དང་ལམ་དང་
འབྲས་བུ་དངོས་པོའི་གནས་ལུགས་སོ། །དེ་རྣམས་གསུམ་ཀ་ལའང་ཐབས་དང་
ཤེས་རབ་ཀྱི་ཆ་གཉིས་ཀ་ཡོད་པའི་ཕྱིར་རོ། །ཡི་གེའི་སྒྲ་ལྟར་བཤད་པ་ལ་གཉིས་
ལས། ཡི་གེ་ཕྲལ་བའི་དབང་དུ་བྱས་དེ་བཤད་པ་ནི་ཧེ་ཞེས་པ་ལ་སོགས་པ་སྟོན་
པ་ཡིན་ལ། དེ་ཡང་ཧེས་ཐབས་མཚོན་པ་ཡིན་ཏེ། སྤྱིར་ཡི་གེ་འབྲིད་པ་དང་སྣོན་
པ་བསྒྱུར་བས་བཤད་པ་གསུམ་ལས་འདིར་བསྣན་པ་དང་བསྒྱུར་བའི་དབང་དུ་
བྱས་ནས་བཤད་ན་ཧེ་མཎྜལ་ཞེས་པ་བསྣན་ན་ཧེ་རུ་ཀའི་དཀྱིལ་འཁོར་ཏེ། དེའི་
དཀྱིལ་འཁོར་དུ་དབང་ལེན་པ་དང་
། དེའི་བསྐྱེད་པའི་རིམ་པ་བཞི་དང་
། དེ་ལ་
བརྟེན་ནས་ཡབ་ཧེ་རུ་ཀ་འདུ་ཤེས་གསུམ་ལྷན་གྱིས་གཞན་ལུས་ཤེས་རབ་ལ་རྟེན་
པའི་རྫོགས་པའི་རིམ་པ་གོ་བ་ཡིན་ནོ། །
ཧེ་ཧཱུྃ་དུ་བསྒྱུར་ན་སྙིང་ག་ཆོས་ཀྱིས་འཁོར་ལོ་མཚོན་ཞིང་
། །ཧེ་ཧཾ་དུ་
བསྒྱུར་ནས་སྤྱི་བོ་བདེ་བ་ཆེན་པོའི་འཁོར་ལོ་མཚོན་སྟེ། དེ་གཉིས་ཀྱིས་རང་ལུས་
ཐབས་ལྡན་ལ་བརྟེན་པའི་རྫོགས་པའི་རིམ་པ་གོ་བའོ། །ཧེ་ཞེས་པ་དེས་ཕྱག་རྒྱ་
ཆེན་པོའི་གནང་བ་གསུམ་ཡང་གོ་བ་ཡིན་ནོ། །བཛྲ་ཞེས་པ་ནི་ཤེས་རབ་མཚོན་
247-27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
པ་ཡིན་ཏེ། བཛྲ་མཎྜལ་ལ་ཞེས་བསྣན་ན་ཤེས་རབ་ཀྱི་དཀྱིལ་འཁོར་སྟེ། དེའི་
དཀྱིལ་འཁོར་དུ་དབང་ལེན་པ་དང་
། དེའི་བསྐྱེད་པའི་རིམ་པ་དང་། ལས་རྒྱ་མ་
བདག་མེད་མའི་འདུ་ཤེས་གསུམ་ལྡན་གོ་བའོ། །བཛྲ་ སྟོང་པ་ཉིད་ཡིན་ལ་དེ་
ཨས་མཚོན་པས་ཨ་ཡིས་ལྟེ་བ་སྤྲུལ་བའི་འཁོར་ལོ་མཚོན་ཅིང་
། ཨ་ཨོཾ་དུ་བསྒྱུར་
ན་མགྲིན་པ་ལོངས་སྤྱོད་ཀྱིས་འཁོར་ལོ་མཚོན་པའོ། །གཞན་ཡང་དེས་སྟོང་པ་
བཞིས་ལྡན་གྱི་ཕྱག་རྒྱ་ཆེན་པོ་ཡང་གོ་བ་ཡིན་ནོ། །དེ་དག་གི་ལམ་དངོས་པོའི་
གནས་ལུགས་སོ། །
གཉིས་ པ་མཚན་གྱི་ ཡི་གེ་བསྡོམ་ནས་བཤད་ པའི་དབང་དུ་བྱས་ཏེ་
བཤད་པ་ནི། ཐབས་དང་ཤེས་རབ་བདག་ཉིད་ཅེས་པ་སྟེ། དེ་ལ་གཉིས་ལས།
འབྲས་བུ་དངོས་པོའི་གནས་ལུགས་བཤད་པ་ནི་ཐབས་ནི་བདེ་བ་ཡིན་ཏེ། དེ་
ཡང་ཟག་མེད་ཀྱི་བདེ་བ་སངས་རྒྱས་ཀྱི་རྒྱུད་ལ་ཡོད་པའི་ན་ཡོངས་སུ་བདེ་བའོ། །
ཤེས་ རབ་ནི་སྟོང་པ་ཡིན་ཏེ་སངས་རྒྱས་ཀྱི་རྒྱུད་ལ་ཡོད་པའི་ཤེས་བྱ་ཇི་ལྟ་བའི་
ཤེས་པའི་སྟོང་བའོ། །
གཉིས་པའི་གཞི་དངོས་པོའི་གནས་ལུགས་སུ་བཤད་པ་ནི་ཐབས་ཀྱི་
བདག་ནི་ལུས་དངོས་པོའི་གནས་ལུགས་གཟུགས་སྐུ་དང་རྣམ་པའི་ཆར་སྣང་བ་
དང་། སེམས་དངོས་པོའི་གནས་ལུགས་མ་དག་པའི་སེམས་ཡིན་ནོ། །ཤེས་རབ་
ཀྱི་བདག་ཉིད་ནི་ལུས་ཆོས་སྐུ་དང་རང་བཞིན་མེད་པའི་ཆ་དང་
། སེམས་དག་
པའི་སེམས་ཡིན་ནོ། །རྒྱུད་ནི་ཐབས་ཤེས་རབ་ཀྱི་ཆ་ཟུང་དུ་འཇུག་པ་སྟེ་གཞི་
ལམ་འབྲས་བུ་གསུམ་གྱིའོ། །ང་ནི་དོན་གྱི་ལྷ་གཅིག་པའི་རང་བཞིན་རྟོགས་པའི་
རྡོ་ རྗེ་ འཆང་ངོ༌། །བཤད་ པར་ བྱ་ནི་ཟུང་འཇུག་གི་རྒྱུད་དེའོ། །ཉོན་ནི་འཁོར་
247 --28



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
རྣམས་ལ་གདམས་པའོ། །ཉམས་སུ་བླང་པའི་ཚུལ་དུ་བཤད་པ་ནི་ངོ་བོ་ཉིད་ཀྱི་
སྐུ་བདེ་སྟོང་དབྱེར་མེད་ལམ་དུ་བྱ་བའི་གདམས་ངག་ཡིན་ཏེ། དེའི་ཚིག་དོན་ནི་ཧེ་
ནི་སྙིང་རྗེའི་རང་ཐབས་ནི་བདེ་བའོ། །བཛྲ་ཤེས་རབ་ནི་སྟོང་པའོ། །དེ་རྣམས་ཀྱི་
གདམས་ངག་ཐམས་ཅད་བླ་མའི་ཞལ་ལས་ཤེས་པར་བྱའོ། །
གཉིས་པ་རྒྱུད་ཀྱི་བརྗོད་བྱ་བཤད་པ་དངོས་བསྟན་པ་ལ་གསུམ་སྟེ།
འཕྲིན་ལས་སྔགས་དང་
། དམན་པ་དབྱིབས་དང་
། ཟབ་པ་ཆོས་ཀྱི་རྣལ་འབྱོར་
བསྟན་པའོ། །དང་པོ་ནི་ལྟ་སྟངས་ཞེས་པ་ལ་སོགས་པ་སྟེ། འདི་ཉིད་ལ་གསུམ་
ལས། དབྱིབས་དང་སྦྱར་བ་ནི་ལེའུ་གཉིས་པར་བཤད་པའི་ལས་སྦྱོར་གྱི་ལྷ་ལ་
བརྟེན་ནས་ལས་འདི་རྣམས་བསྒྲུབ་པ་ཡིན་ཏེ་ལྟ་སྟངས་དགུག་ནི་དེའི་དུས་ཀྱི་ལྟ་
སྟངས་སྤྱོད་པའོ། །བདེ་ཆེན་ནི་ལྟ་སྟངས་ཀྱི་དབང་དུ་བྱ་བ་སྟེ་དེའི་ལྷ་དཀར་མོའོ། །
དོན་བྱེད་རྣམ་མང་ནི་སྡང་པར་བྱེད་པའི་ལྷ་རྡོ་རྗེ་མཁའ་འགྲོ་མ་དང་
། ཆར་དབབ་
ཅིང་གཅད་པ་དང་། རྡོ་རྗེ་གྲི་གུག་གི་ཆོ་ག་དང་ལྷ་དགྱེས་པ་དང་ཚ་བ་ལ་གདུང་
བ་དང་ཆང་སྐྱུག་པ་དང་རྡོ་རྗེ་སྐར་མ་དང་དྲུག་གཞན་ཚར་གཅོད་པ་མངོན་སྤྱོད་
ཡིན་པས་ལྷ་བདག་མེད་མ་དང་
། ཀུ་རུ་ཀུ་ལླེས་དབང་དུ་བྱ་བ་ལ་ལྷ་དེ་ཉིད་དང་
།
རབ་ཏུ་མྱོས་མ་དབང་དུ་བྱ་བ་དང་ཟླ་བ་དང་ཉི་མ་དབང་དུ་བྱོ་བ་ལའང་སྐར་མའོ། །
རངས་པར་བྱེད་པ་ནི་དེའི་ལྷ་རྡོ་རྗེ་མའོ། །བསྐྱོད་པ་ཉིད་ནི་དེའི་ལྷ་ཆུ་ལྷ་མའོ། །
སྡེ་རེངས་བྱེད་ནི་དགྲའི་སྡེ་གསོད་པ་སྟེ་དེའི་ལྷ་མཁའ་སྤྱོད་མའོ། །མངོན་སྤྱོད་ནི་
ལྟུང་པ་སྟེ་དེའི་ལྷ་བདག་མེད་མའོ། །
གཉིས་པ་སྔགས་དང་སྦྱར་བ་ནི་ལྟ་ལྟངས་དགུག་པ་དང་ཞེས་པ་ལ་
སོགས་པ་སྟེ་ལེའུ་གཉིས་པའི་ལས་སྦྱོར་གྱིས་སྔགས་ལ་བརྟེན་ནས་ལས་འདི་
247 ---29



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
རྣམས་བསྒྲུབ་པ་ཡིན་ཏེ་སྔགས་དེ་རྣམས་ངེས་དོན་དུ་རྒྱུ་བའི་རླུང་གི་བཟླས་པའི་
སྔགས་ཡིན་ནོ། །དེ་ཡང་དགུག་པའི་སྔགས་ཨོཾ་ཧཱུྃ་སྭཱ་ཧཱ་ཞེས་པ་ལ་སོགས་པ་སྟེ།
འདི་རྣམས་དྲང་དོན་ལས་སོ་སོར་བསྒྲུབ་པའི་སྔགས་དང་སྦྱར་བ་མིན་ཀྱང་འདིར་
ངེས་པའི་དོན་དུ་རླུང་བཟུང་བས་འོད་གསལ་ལམ་གཏུམ་མོ་བསྒོམ་པ་ཡིན་ནོ། །
གསུམ་པ་ཆོས་དང་སྦྱར་བ་ནི་གཉིས་ལས། འོད་གསལ་དང་སྦྱར་བ་ནི་
ལྟ་ལྟངས་ཞེས་པ་ལ་སོགས་པ་སྟེ། ལྟ་ལྟངས་ནི་གསུམ་སྟེ། སེམས་སྟོང་པ་ལ་
སྦྱོར་བ་ཁྲོ་བོ་བདུད་རྩི་འཁྱིལ་བའི་ལྟ་ ལྟངས་སྨིན་ ཕྲག་ཏུ་ལྟ་བ་དང༌། རྡོ་ རྗེ་
སེམས་དཔའ་ཞི་བའི་ལྟ་ལྟངས་སྣ་རྩེར་ལྟ་བ་དང་། སེང་གེ་ཀུན་ཏུ་འགྱིངས་པའི་
ལྟ་ལྟངས་ཐོང་ག་གཡས་གཡོན་དུ་ལྟ་བའོ། །དགུག་པ་དང་ནི་ལྟ་ལྟངས་དེ་གསུམ་
ལ་བརྟེན་ནས་སེམས་སྟོང་ཉིད་དུ་འགུགས་པ་ཡིན་ཏེ། དེ་ཡང་དང་པོ་ནམ་མཁའ་
ལ་སྟོང་བ་ལ་སེམས་གཏད་ཅིང་
། དེ་ན་བར་སྣང་སྟོང་བ་ལ་སེམས་གཏད་ལ་རྒྱུན་
དུ་བསྒོམ་པའོ། །བརྡའ་ཆེན་ནི་འོད་གསལ་རྟོགས་པའི་རྟགས་ཡིན་ཏེ་དུ་བ་ལ་
སོགས་པ་འབྱུང་བའོ། །དོན་བྱེད་རྣམ་མང་བརྗོད་པ་ནི་རྟོག་པ་སྤོང་ཞིང་སངས་
རྒྱས་ཀྱིས་ཡོན་ཏན་བསྐྱེད་པའོ། །རེངས་པར་བྱེད་པ་ནི་ཤེས་པ་མི་རྟོག་པར་རོ། །
སྤྱོད་པ་ཉིད་ནི་རྟོག་པ་གནས་ནས་སོ། །སྟེ་ནི་རྟོག་པའི་འོ། །མངོན་སྤྱོད་ནི་རྟོག་
པ་བཙན་ཐབས་སུ་སྤོང་བའོ། །དེའི་དོན་རྒྱས་པར་བཤད་པ་ནི་ལེའུ་ལྔ་པ་ལས།
བསྒོམ་པ་པོ་མེད་བསྒོམ་པོའང་མེད། །ཅེས་པ་ལ་སོགས་པས་སྟོན་པ་ཡིན་ནོ། །
གཉིས་ལ་གཏུམ་མོ་དང་སྦྱར་བ་ནི་ལྟ་ལྟངས་གྱེན་དུ་ལྟ་བ་སྤྱི་བོའི་ཧཾ་ལ་ལྟ་ཞིང་
།
འོག་ཏུ་ལྟ་བ་ལྟེ་བའི་ཨ་ལ་ལྟ་བ་ལ་སོགས་པའོ། །དགུག་དང་ནི་གཏུམ་མོ་སྦྱར་
བས་སྤྱི་བོ་ནས་བྱང་ཆུབ་སེམས་ཀྱི་ཐིག་ལེ་ལྟེ་བར་འགུགས་པའོ། །བརྡ་ཆེན་ནི་
247-30



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བྱང་ཆུབ་སེམས་ཀྱི་ཐིག་ལེ་དེས་སེམས་སྟོང་བ་ལ་སྦྱོར་བ་བརྡའོ། །ཡང་ན་སྔ་མ་
ལྟར་རྟགས་ཡིན་ནོ། །དོན་བྱེད་ལ་སོགས་པ་ནི་སྔ་མ་དང་མཐུན་ནོ། །དེའི་དོན་
རྒྱས་པར་འོག་ནས་འཆད་པ་ཡིན་ནོ། །
གཉིས་པ་དམན་པ་དབྱིབས་ནི་རྣལ་འབྱོར་བརྟན་པ་ལ་གཉིས་ལས།
དང་པོ་ཤེས་རབ་ཀྱི་དཀྱིལ་འཁོར་བསྟན་པ་ནི་ཇི་ལྟར་ཤེས་པ་
་ལྟར་ཤེས་པ་ལ་སོགས་པ་སྟེ།
ཇི་ལྟར་རིགས་ནི་ས་བོན་དང་ཕྱག་མཚན་དང་ལྷ་མོའི་གནས་པའོ། །རྣལ་འབྱོར་
མ་ནི་ལྷ་མོ་བཅོ་ལྔའོ། །བསྐྱེད་དང་ནི་མངོན་པར་བྱང་ཆུབ་པ་ལྔས་ལྷ་མོའི་སྐུར་
རོ། །གནས་ནི་དཀྱིལ་འཁོར་གཞལ་ཡས་ཁང་ངོ༌
། །བྱེད་རྒྱུ་ནི་དེའི་རྒྱུ་དེ་འབྱུང་
བ་བཞི་བྷཾ་དང་ལྔའོ། །གཉིས་པ་ཐབས་ཀྱི་དཀྱིལ་འཁོར་ བསྟན་པ་ལ་གསུམ་
ལས། དབྱེ་བ་བསྟན་པ་ནི་ལྷ་རྣམས་ཇི་ལྟར་འབྱུང་བའོ་ཞེས་པ་སྟེ་ཧེ་རུ་ཀའི་
བཞིའི་དཀྱིལ་འཁོར་གྱིའོ། །
གཉིས་པ་བསྒོམ་པའི་ཚུལ་ནི་དོན་བྱེད་ཞེས་པ་ལ་སོགས་པ་སྟེ། དོན་
བྱེད་ཡེ་ཤེས་ནི་བུམ་པའི་དབང་གི་དོན་བྱེད་པའི་ཡེ་ཤེས་ནི་བུམ་དབང་དུས་སུ་
སྐུའི་ཡེ་ཤེས་བབ་པ་དང་
། གསང་བའི་དབང་གི་དོན་བྱེད་པའི་ཡེ་ཤེས་ནི་གསང་
དབང་དུས་སུ་གསུང་གི་ཡེ་ཤེས་བབ་པ་དང་
། དབང་བཞི་གསུམ་གྱི་དོན་བྱེད་
པའི་ཡེ་ཤེས་ཀྱི་ཐུགས་ཀྱི་ཡེ་ཤེས་བབ་པའོ། །རྣམ་ཤེས་ནི་བུམ་དབང་བསྐུར་
ནས་ལུས་ལྷའི་རྣམ་པར་ཤེས་པའི་གདམས་ངག་བསྟན་པ་དང་། གསང་དབང་
བསྐུར་ནས་ངག་སྔགས་ཏེ་རྡོ་རྗེའི་བཟློས་པའི་སྔགས་ཀྱི་རྣམ་པར་ཤེས་པའི་
གདམས་ངག་བསྟན་པ་དང་དབང་བཞི་གསུམ་བསྐུར་ནས་ཡིད་ཆོས་ཀྱི་རྣམ་པར་
ཤེས་པའི་གདམས་ངག་སྟོན་པ་ཡིན་པ་ལས་འདིར་དང་པོ་དེ་ཉིད་ཡིན་ནོ། །ཧེ་རུ་
247-31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཀ་ནི་གཟུགས་ཀྱི་ཧེ་རུ་ཀའི་དབང་དུ་བྱས་ནས་གཟུགས་སྐུ་ཡིན་ཏེ་ཧེ་རུ་ཀ་
བཞིའོ། །བསྐྱེད་པའི་རྒྱུ་ནི་རྒྱུའི་ཧེ་རུ་ཀ་མངོན་པར་བྱང་ཆུབ་པ་ལྔས་བསྐྱེད་པ
ཡིན་ཅིང་། འབྲས་བུའི་ཧེ་རུ་ཀ་ནི་ཡབ་ཡུམ་བསྲུབས་པ་ལས་བྱུང་བའི་བྱང་ཆུབ་
སེམས་ཀྱི་ཐིག་ལེ་ལས་བསྐྱེད་པ་ཡིན་ནོ། །
དང་པོ་གཅིག་ནི་བསྒོམ་པར་བྱ་བ་ནི་ཧེ་རུ་ཀའི་ལྷ་བཞི་པོ་དེ་རྣམས་
ལས་གང་ཡང་རུང་བ་ཞིག་གོ །དོན་གྱི་ཧེ་རུ་ཀའི་དབང་དུ་བྱས་ན་ནི་ཆོས་སྐུ་ཡིན་
ཏེ་ཧེ་ནི་དང་པོ་རྒྱུས་སྟོང་པ། རུ་ནི་བར་དུ་ཚོགས་པ་དང་བྲལ་བ། ཀ་ནི་ཐ་མ་གང་
དུ་ཡང་མི་གནས་པའོ། །དེ་བསྐྱེད་པའི་རྒྱུ་ནི་ལྷན་ཅིག་སྐྱེས་པའོ། །དེ་ཉིད་གང་
ཡིན་ཞེ་ན། དང་པོ་གཅིག་ནི་བསྒོམ་པར་བྱ་ནི་ ཨེ་ཀ་ཞེས་ པའི་ཨེས་ སྟོང་པ་
མཚོན་ལ་སུ་ཀ་ཞེས་པ་བདེ་བ་སྟེ་བདེ་སྟོང་དབྱེར་མེད་པའི་དེ་ཁོ་ན་ཉིད་དོ། །
ར་སྐབས་སུ་བབ་པའི་དོན་ནི་གཟུགས་ཀྱི་ཧེ་རུ་ཀ་ཡིན་ནོ། །རྡོ་རྗེ་སྙིང་པོ་ནི་
མངོན་བྱུང་དུ་སྡུད་པ་པོ་ཡིན་ལ། རྗེས་འཇུག་ལ་རྟེན་གི་གང་ཟག་བསྟན་པའོ། །
དངོས་པོ་ཉིད་ཀྱི་རྣམ་གྲོལ་ཞིང་ནི་ལྷ་བསྒོམས་པས་ཐ་མལ་བའི་རྟོག་པ་ལས་
གྲོལ་བའོ། །དངོས་པོའི་འཆིང་བས་འཆི་བར་འགྱུར་ནི་ཐ་མལ་པའི་དངོས་པོ་ལ་
ཞེན་ན་འཁོར་བར་འཆིང་བའོ། །དེ་ ཡོངས་ཤེས་ པས་ ནི་ སྣོད་ཀྱི་འཇིག་རྟེན་
གཞལ་ཡས་ཁང་དང་ནང་བཅུད་ཀྱི་སེམས་ཅན་ལྷར་ཤེས་པས་སོ། །གྲོལ་བ་ཡིན་
ན་ཐ་མལ་པའི་སྣོད་དང་བཅུད་དུ་སྣང་བའི་རྟོག་པ་ལས་སོ། །དངོས་པོ་མེད་པ་ནི་
སྟོང་པ་ཉིད་དོ། །དངོས་ནི་རྟེན་དང་བརྟེན་པའི་ལྷ་ཚོགས་སོ། །འོ་ན་ལྷར་ཞེན་ན་
འཁོར་བར་འཆིང་བར་འགྱུར་རོ་ཞེ་ན། དངོས་པོ་མེད་པ་ཡོངས་ཤེས་པས་ཏེ་སྟོང་
བས་རྒྱས་འདེབས་པའོ། །
247-32



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གསུམ་ པ་ འཇུག་ སྡུ་ བ་ ནི་ དེ་ ལྟར་ ཧེ་རུ་ཀ་ བསྒོམ་བྱ་ ཞེས་ པ་ སྟེ།
གཟུགས་ཀྱི་ཧེ་རུ་ཀ་སྒྱུ་མ་ལྟ་བུར་བསྒོམ་པ་དང་། དོན་གྱི་ཧེ་རུ་ཀ་སྟོང་པ་འོད་
གསལ་དུ་བསྒོམ་པའོ། །
གསུམ་པ་ཟབ་པ་ཆོས་ཀྱི་རྣལ་འབྱོར་བསྟན་པ་ལ་གཉིས་ཏེ། རྟོགས་
པའི་ཡེ་ཤེས་བསྟན་པ་དང༌། དེ་རྟོགས་པའི་ཐབས་བསྟན་པའོ། །དང་པོ་ནི་ལུས་
ལ་ཡེ་ཤེས་ཆེན་པོ་གནས་ཞེས་པ་ལ་སོགས་པ་སྟེ། དེ་ལ་གསུམ་སྟེ། ཡེ་ཤེས་ཀྱི་
གནས་ལུགས་དང་། ཡེ་ཤེས་ཀྱི་རྟོགས་ལུགས་དང་
། ཡེ་ཤེས་དེའི་བསྒོམ་ལུགས་
སོ། །དང་པོ་ལ་གཉིས་ཏེ། ཡེ་ཤེས་ཆོས་ཉིད་ ཀྱི་ཚུལ་དུ་ གནས་ པའི་ གནས་
ལུགས་དང་། ཡེ་ཤེས་རིག་པའི་ཚུལ་དུ་གནས་པའི་གནས་ལུགས་སོ། །དང་པོ་ནི་
ལུས་ཞེས་པ་ནི་ཆོས་ཉིད་སྟོང་པ་ཉིད་ལ་བྱ་སྟེ་ཆོས་ཐམས་ཅད་དེ་ལས་མ་འདས་
པས་སོ། །ཡེ་ཤེས་ནི་གསལ་བ་སྟེ་རང་གི་རིག་པའོ། །གནས་ནི་རིག་པ་ཆོས་ཉིད་
ལ་ཐིམ་པའི་ཚུལ་དུ་གནས་པ་ཡིན་སྟེ་རིག་པ་ཙམ་དུ་ཡང་ཡང་དག་པར་གྲུབ་པ་
མེད་པ་སྟེ་ནམ་མཁའ་ལ་སྤྲིན་ཐིམ་པ་བཞིན་ནོ། །འོ་ན་སྟོང་པ་ཕྱོགས་གཅིག་ལ་
ཡེ་ཤེས་གསལ་རིག་སྟེ་གཅིག་པུ་སྟོང་ཉིད་ཡིན་ནམ་ཞེ་ན། ཆེན་པོ་ཞེས་པ་སྟེ་
ཆོས་ཐམས་ཅད་སྟོང་ཉིད་དུ་གནས་པས་སོ། །འོ་ན་ཆོས་ཉིད་སྟོང་པ་དེ་ལ་བདེན་
པའི་ངོས་བཟུང་ཅན་ཞིག་ཡོད་དམ་ཞེ་ན། དེའི་མཚན་ཉིད་གསུངས་པ་རྟོག་པ་
ཐམས་ཅད་ཡང་དག་སྤངས་ཞེས་པ་སྟེ། རྟོག་པ་ནི་བདེན་པའི་དངོས་པོའི་འོ། །
འོ་ན་སྟོང་པ་ལ་ཕྱོགས་ཆད་ཡོད་དམ་ཞེ་ན། དངོས་པོ་ཀུན་ལ་ཁྱབ་པའོ་ཞེས་པ་
སྟེ་འཁོར་འདས་ཀྱི་ཆོས་ཀྱི་དངོས་པོ་ཐམས་ཅད་སྟོང་པའོ། །
འོ་ན་སྟོང་པ་ཉིད་ལ་སྐྱེས་འགག་ཡོད་དམ་ཞེ་ན། ལུས་གནས་ལུས་ལ་
247 --33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
མ་སྐྱེས་པའོ་ཞེས་པ་སྟེ་སྐྱེ་འགག་དང་ཕྲལ་བའོ། །ཡེ་ཤེས་རིག་པའི་ཚུལ་གནས་
པའི་གནས་ལུགས་ནི་ལུས་ལ་ཡེ་ཤེས་ཆེན་པོ་གནས་ཞེས་པ་ལ། ཡེ་ཤེས་གནས་
པའི་རྟེན་ལུས་ཡིན་ཏེ་ལུས་རུང་བའི་གཞལ་ཡས་ཁང་གི་ཚུལ་དུ་གནས་པ་ཡིན་
ཞིང་
། དེ་ལ་རྩ་ཐམས་ཅད་དཔག་བསམ་གྱི་ཤིང་གི་ཚུལ་དུ་གནས་ལ། དེ་ཡང་
རྩའི་གཙོ་མོ་གསུམ་ལས་ལ་ལ་ན་དང་རངས་ན་གཉིས་འཁོར་བའི་རྩ་ཡིན་ཅིང་།
ཨ་བ་དྷཱ་ཏཱི་མྱ་ངན་ལས་འདས་པའི་རྩ་ཡིན་ནོ། །
དེའི་ནང་ན་ཡེ་ཤེས་ལྔའི་རང་བཞིན་གྱི་རླུང་འོད་ཟེར་ཁ་དོག་སྣང་ལྔར་
གནས། དེའི་ནང་ན་ཟས་དང་འབྱུང་བ་ལྔའི་དྭངས་མ་མི་ཤིགས་པའི་ཐིག་ལེ་དར་
དཀར་གྱི་སྐུད་པ་ལྟ་བུ་ཡོད། འབྲུ་བརྒྱར་བཤགས་པའི་ཚད་ཙམ་ཡོད་དེ་དེ་ལ་
རང་བཞིན་གྱི་ཨ་བ་དྷུ་ཏཱི་ཡང་འདོད་དོ། །དེ་ལ་སྙིང་ཀའི་ཐད་ཀ་ན་ཐིག་ལེ་ཉུངས་
འབྲུ་ཙམ་དུ་གནས། ཐིག་ལེ་དེ་ལ་ཁྲག་གི་དྭངས་མ་མཚལ་ལྟ་བུ་གནས། དབུས་
ཀྱི་དྭངས་མ་གསེར་གྱི་རླངས་པ་ཙམ་ཞིག་གནས། དྲོད་ཀྱི་དྭངས་མ་མེ་ལོང་གི་
འོད་ཙམ་ཅིག་གནས་སོ། །དེ་ལྟ་བུའི་ཐིག་ལེ་དེ་ལ་ཤེས་པའི་དྭངས་མ་ཀུན་
གཞིའི་རྣམ་པར་ཤེས་པ་གནས། དེ་ལ་གསལ་ལ་མ་བསྒྲིབས་པའི་ཡེ་ཤེས་རིག་
པའི་ཆ་དེ་གནས་པ་ཡིན་ནོ། །ཡེ་ཤེས་རྟོགས་པའི་གནས་ནི་སྙིང་ཀ་ཡིན་ཏེ་དེ་ན་
ཤེས་ པ་ གནས་ པས་ སོ། །མཚན་ཉིད་ནི་བདེ་ལ་མི་རྟོག་པར་རྟོགས་པའོ། །
རྟོགས་པའི་ཐབས་ནི་བསྐྱེད་རྫོགས་གཉིས་བསྒོམ་པའོ། །ཡེ་ཤེས་ཀྱི་ངོ་བོ་ནི་རྟོག་
པ་ཐམས་ཅད་ཡང་དག་སྤངས་ཞེས་པ་སྟེ་རྟོག་པ་དང་བྲལ་བའོ། །འོ་ན་སྟོང་ཉིད་
ཕྱོགས་གཅིག་རྟོགས་པའི་ཡེ་ཤེས་གཅིག་ཡིན་ནམ་ཞེ་ན། ཡེ་ཤེས་ཀྱི་ཡོན་ཏན་ནི་
དངོས་པོ་ཀུན་ལ་ཁྱབ་པ་པོ་ཞེས་པ་སྟེ་ཆོས་ཅན་གཅིག་གིས་ཆོས་ཉིད་རྟོགས་ཙམ་
247 -34



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ན་ཐམས་ཅད་ཀྱི་རྟོགས་པའོ། །འོ་ན་ཡེ་ཤེས་དེ་ལུས་ལ་སྐྱེས་སམ་ཞེ་ན། ལུས་ལ་
བརྟེན་ནས་གནས་པ་ཡིན་ཀྱང་ལུས་ལས་མ་སྐྱེས་ཏེ། ལུས་རྫུན་པ་ཡིན་ལ་ཡེ་
ཤེས་བདེན་པའི་རང་བཞིན་ཡིན་པས་སོ།
།
གཉིས་པ་རྟོགས་ལུགས་ལ་གཉིས་ལས། ཆོས་ཉིད་ཀྱི་རྟོགས་ལུགས་ནི་
ཆོས་ཐམས་ཅད་སྟོང་པར་རྟོགས་པ་ཡིན་ཏེ། དེའི་ཚིག་དོན་བཤད་ན་ལུས་ལ་ཡེ་
ཤེས་ཆེན་པོ་གནས་ནི་སྟོང་ཉིད་ལ་རིག་པ་ཐིམ་པའི་ཚུལ་དུ་ངོ་བོ་ཉིད་ཀྱིས་
གནས་པ་དེ་ཁོ་ན་ལྟར་རྟོགས་པའོ། །རྟོག་པ་ཐམས་ཅད་ན་ཞེས་པ་ལ་སོགས་པ་
སྔ་མ་ལྟར་ཤེས་པར་བྱའོ། །གཉིས་པ་ཡེ་ཤེས་ཀྱི་རྟོགས་ལུགས་ནི་ཡེ་ཤེས་ལྔའི་
ཚུལ་རྟོགས་པ་ཡིན་ཏེ། ལུས་ལ་ཡེ་ཤེས་ཆེན་པོ་གནས་ནི་ལུས་ལ་ཡེ་ཤེས་རིག་
པའི་ཆ་ངོ་བོ་ཉིད་ཀྱིས་གནས་པ་དེ་རྟོགས་པའོ། །རྟོག་པ་ཐམས་ཅད་ལོ་སོགས་
པ་སྔར་བཤད་པ་ལྟར་ཤེས་པར་བྱའོ། །
གསུམ་པ་ཡེ་ཤེས་དེའི་བསྒོམ་ལུགས་ལ་གཉིས་ཏེ། ཉམས་སུ་བླང་བའི་
གདམས་ངག་དང་། ཚིག་དོན་བཤད་པའོ། །དང་པོ་ལ་གཉིས་ཏེ། མཉམ་པར་
བཞག་པ་དང་། རྗེས་ཐོབ་ཀྱི་དུས་སོ། །དང་པོ་ལ་གསུམ་ཏེ་རྣམ་པར་གྲོལ་བའི་
ལམ་ལྟར་དུ་བསྒོམ་པ་རིག་པ་རྩ་ནང་དུ་གཞུག་པ་དང་
། ཚིགས་པའི་ལམ་ལྟར་དུ་
བསྒོམ་པ་རིག་པ་ཐིག་ལེར་བཞུག་པ་དང་
། བདག་བྱིན་གྱིས་བརླབ་པའི་ལམ་
ལྟར་དུ་བསྒོམ་པ་རིག་པ་འོད་གསལ་དུ་གཞུག་པའི་གདམས་ངག་གོ །རྗེས་ཐོབ་
ཀྱི་དུས་ནི་ཟབ་པའི་ལམ་ལྟར་དུ་བསྒོམ་པ་རིག་པ་ཟུགས་འཇུག་ཏུ་གཞུག་པའི་
གདམས་ངག་གོ །དེ་རྣམས་ནི་བླ་མའི་ཞལ་ལས་ཤེས་པར་བྱའོ། །
ཚིག་དོན་བཤད་པ་ནི་གཉིས་ལས། མཉམ་བཞག་ལྟར་བཤད་ན་ལུས་
247 -35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལ་ཡེ་ཤེས་ཆེན་པོ་གནས་ཞེས་པ་ནི་ལུས་ཀྱི་གནས་རྣམས་སུ་ཡེ་ཤེས་ཏེ་སེམས་
ཉིད་རིག་པ་བཅུན་ནས་གནས་པའོ། །དེ་ལྟར་བྱས་པས་ཉམས་སུ་མྱོང་བ་ཇི་ལྟ་བུ་
ཞིག་སྐྱེ་ཞེ་ན། རྟོག་པ་ཐམས་ཅད་ཡང་དག་སྤངས་ཞེས་པའོ། །སེམས་རིག་པའི་
ངོ་བོ་གཅིག་ཏུ་རྟོག་པ་མེད་པ་ཙམ་ཡིན་ནམ་ཞེ་ན། དངོས་པོ་ཀུན་ལ་ཁྱབ་པ་པོ་
ཞེས་པའོ། །འོ་ན་སེམས་རིག་པ་དེ་ལུས་ལ་བཅུག་པས་ལུས་ལས་ཉམས་སུ་མྱོང་
བའི་རྟོག་མེད་དེ་སྐྱེའམ་ཞེ་ན། ལུས་གནས་ལུས་ལ་མ་སྐྱེས་པའོ་ཞེས་སོ། །
གཉིས་པ་རྗེས་ཐོབ་ཟབ་པའི་ལམ་ལྟར་དུ་བཤད་ན་ལུས་ནི་ཕྱག་བཅུ་
དྲུག་གི་ཐོད་པའོ། །ཡེ་ཤེས་ནི་ཕུན་སུམ་ཚོགས་པའི་ཡེ་ཤེས་དེ་རྟགས་བཅུ་དྲུག་
ཡིན་ཏེ། དེ་ཡང་རྟོགས་པའི་ཡེ་ཤེས་ནི་རྟགས་བརྒྱད་མཚོན་པ་ལྷ་མོ་བརྒྱད་དང་
།
སྤངས་པའི་ཡེ་ཤེས་ཕྱི་རྟགས་བརྒྱད་མཚོན་པ་སེམས་ཅན་བརྒྱད་དེ་ལྟ་བུའི་ཕྱག་
མཚན་གཅིག་དང་ལྡན་པའི་ལྷའི་སྐུར་བསྒོམ་པའོ། །རྟོག་པ་ཐམས་ཅད་ཡང་དག་
སྤངས་ནི་དེའི་དུས་སུ་སྣང་སྟོང་དབྱེར་མེད་དང་རིག་སྟོང་དབྱེར་མེད་དུ་བསྒོམ་
པའོ། །ཡང་ན་རྟགས་ཀྱི་ཡེ་ཤེས་བཅུ་དྲུག་པོའི་ངོ་བོ་རྟོག་པ་ཐམས་ཅད་སྤངས་
པའོ། །འོ་ན་ལྷའི་སྐུ་དང་སེམས་རིག་པ་གཉིས་སྟོང་པར་བསྒོམ་ཙམ་ཡིན་ནམ་
ན། དངོས་པོ་ཀུན་ལ་ཁྱབ་པ་པོ་ཞེས་པའོ། །ལུས་གནས་ལུས་ལས་མ་སྐྱེས་པ་ནི་
ལྷ་དང་སེམས་ཅན་ཐོད་པ་ན་གནས་ཀྱང་དེ་ལས་མ་སྐྱེས་པའོ། །
གཉིས་པ་དེ་རྟོགས་པའི་ཐབས་ལ་བཞི་སྟེ། འཁོར་ལོ་བཞིས་བསྒྲུབ་
པའི་རྒྱུ་གནས་པ་རྩའི་ གྲངས་བསྟན་པ་ལ་གཉིས་ལས། དྲི་བ་བསྟན་པ་ནི་ཀྱེ་
བཅོམ་ལྡན་འདས་ཞེས་པ་ལ་སོགས་པ་སྟེ། རྡོ་རྗེའི་ལུས་ནི་ལུས་ལ་རྩ་བརྟེན། དེ་
ལ་རླུང་བརྟེན་དེ་ལ་ཐིག་ལེ་བརྟེན། དེ་ལ་ཤེས་པ་བརྟེན། ཤེས་པ་ལ་ཡེ་ཤེས་
247-36



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བརྟེན་པས་སོ། །
གཉིས་པ་ལན་ལ་གསུམ་ལས། གྲངས་བསྟན་པ་ནི་བཅོམ་ལྡན་ཞེས་པ་
ལ་སོགས་པ་སྟེ། རྩ་རྣམས་ནི་སུམ་ཅུ་རྩ་གཉིས་ཏེ་ཞེས་པ་ནི་གཉིས་ཏེ། འཁོར་
འདས་ཀྱི་གནས་ལུགས་དང་
། རྩའི་གནས་ལུགས་སོ། །དང་པོ་ལ་གཉིས་ཏེ། རྩ་
བཅུ་དྲུག་གིས་མཚོན་ནས་འཁོར་བའི་གནས་ལུགས་བསྟན་པ་དང་
། རྩ་བཅུ་དྲུག་
གིས་མཚོན་ནས་མྱ་ངན་ལས་འདས་པའི་གནས་ལུགས་བསྟན་པའོ། །
དང་པོ་ལ་ཆོས་བཅུ་དྲུག་སྟེ། ལུས་གྱི་གྲུབ་ཚུལ་བཞི་དང་། ཆགས་ཚུལ་
བཞི་དང་
། གནས་ ཚུལ་ བཞི་དང་། འཆི་ཚུལ་བཞིའོ། །དང་ པོ་ བཞི་ནི་བར་དོ་
ལུས་ཚོལ་གྱི་ཤེས་པ་དང་
། འཕེན་བྱེད་ལས་གྱི་རླུང་དང་། ཕ་མ་གཉིས་ཀྱི་འདུ་
སྦྱོར་དང་། བདུད་རྩི་གཉིས་འདྲེས་ཀྱི་ཐིག་ལེའོ། །ཆགས་ཚུལ་བཞི་ནི་ལྟེ་བ་སའི་
ཁམས་སུ་ཆགས་པ་དང༌། སྙིང་ཁ་ཆུའི་ཁམས་སུ་ཆགས་པ་དང་། མགྲིན་པ་མེའི་
ཁམས་སུ་ཆགས་པ་དང་། སྤྱི་བོ་རླུང་གི་ཁམས་སུ་ཆགས་པའོ། །གནས་ཚུལ་བཞི་
ནི་ལྟེ་བ་ན་ཤེས་པ་དྲོད་ཀྱི་ཚུལ་དུ་གནས་པ་དང༌། སྙིང་ག་ན་ཤེས་པ་དྲན་རིག་གི་
ཚུལ་དུ་གནས་པ་དང་
། མགྲིན་པ་ན་ཤེས་པ་རོའི་ཚུལ་དུ་གནས་པ་དང་། སྤྱི་བོ་
ན་ཤེས་པ་བདེ་བའི་ཚུལ་དུ་གནས་པའོ། །འཆི་ཚུལ་བཞི་ནི་ས་ཆུ་ལ་ཐིམ་པ་དང་
།
ཆུ་མེ་ལ་ཐིམ་པ་དང་།མེ་རླུང་ལ་ཐིམ་པ་དང་
། རླུང་རྣམ་བར་ཤེས་པ་ལ་ཐིམ་པའོ། །
བཅུ་དྲུག་པོ་དེ་རྣམས་འཁོར་བའི་གནས་ལུགས་ཡིན་པ་ཅིས་སྙམ་ན་དེ་རྣམས་
རྟེན་འབྲེལ་བཅུ་གཉིས་ཀྱི་ཚུལ་གྱིས་འཁོར་བར་རྒྱུན་དུ་གནས་པའི་ཆོས་ཡིན་
པས་སོ། །
མྱ་ངན་འདས་པའི་གནས་ལུགས་བཅུ་དྲུག་སྟེ། སྦ་བ་བཞི་དང་
། རྐྱེན་
247-37



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
བཞི་དང་
། རྟགས་བཞི་དང༌། འབྲས་བུ་བཞིའོ། །དང་པོ་བཞི་ནི་ལུས་སྦ་དང་
།
བརྗོད་པའི་ངག་སྦ་བ་དང་
། སེམས་སྦ་དང༌། རླུང་སྦ་བའོ། །དང་པོ་ནི་ལུས་ཆོས་
འབྱུང་གིས་བཅད་པའི་གཞལ་ཡས་ཁང་གི་ནང་དུ་ཡི་དམ་གྱི་ལྷ་ཧེ་རུ་ཀ་གང་རུང་
ངམ་བདག་མེད་པར་བསམ་པའོ། །བརྗོད་པའི་ངག་སྦ་ནི་ཡི་དམ་ལྷ་མགྲིན་པར་
སྦ་བ་སྟེ་ངག་ཨཱ་ལི་ཀཱ་ལིར་བསམས་པ་སྟེ་སྔགས་བཟླས་པའོ། །སེམས་སྦ་བ་ནི་
ཡི་དམ་ལྷའི་ཐུགས་ཀ་ཧཱུཾ་ལ་སྦ་བ་སྟེ་སེམས་ཀྱི་ངོ་བོ་ཧཱུྃ་དུ་གནས་པར་བསྒོམ་པའོ། །
དེ་གསུམ་ནི་བསྐྱེད་པའི་རིམ་པའོ། །རླུང་སྦ་བ་ནི་ཡི་དམ་ལྟར་བསྒོམ་པའི་ལྟེ་བ་
སྤྲུལ་བའི་འཁོར་ལོའི་རྩ་འདབ་ཐམས་ཅད་དཔག་བསམ་གྱི་ཤིང་བུ་བསམ་པའི་
ལྟེ་བའི་
ཨ་ལ་རླུང་བསྟིམས་ལ་སྦ་བ་སྟེ་གཏུམ་མོ་སྦྱར་བའོ། །དེ་ནི་རྫོགས་པའི་
རིམ་པ་སྟེ་དོན་ནི་བསྐྱེད་རྫོགས་བསྒོམ་པའོ། །རྐྱེན་བཞི་ནི་རྣམ་པ་གསལ་བའི་
རྐྱེན་ ལྷ་ བསྒོམ་ པ་ དང༌། བདེ་བའི་ རྐྱེན་ཐིག་ལེ་དབབ་ པ་ དང༌། དྲོད་ ཀྱི་རྐྱེན་
གཏུམ་མོ་སྦྱར་བ་དང༌། མི་རྟོག་པའི་རྐྱེན་རླུང་དྷུ་ཏིར་གཞུག་པ་སྟེ། དང་པོ་ནི་
བསྐྱེད་རིམ་ཡིན་ལ། ཕྱི་མ་གསུམ་ནི་རྫོགས་རིམ་སྒོམ་པ་ཡིན་ནོ། །རྟགས་བཞི་
ནི་དང་པོ་རྣམ་པ་གསལ་བའི་རྟགས་ནི་ཅིར་སྣང་ལྟར་གསལ་བའོ། །གཉིས་
ཐིག་ལེ་མཐར་ཕྱིན་པའི་རྟགས་མེ་གསེབ་ཏུ་གནས་ཀྱང་མི་འཚིག་པའོ། །གསུམ་
པ་གཏུམ་མོ་མཐར་ཕྱིན་པའི་རྟགས་ནི་གངས་ཀྱི་གསེབ་ཏུ་བསྡད་ཀྱང་ལུས་དྲོ་
བའོ། །
བཞི་པ་རླུང་མཐར་ཕྱིན་པའི་རྟགས་ནི་ཆུ་ལ་ས་བཞིན་དུ་འགྲོ་བར་ནུས་
ཤིང་ཆུ་ནང་དུ་བསྒོམས་ཀྱང་སུབས་པ་མི་འོང་ལ་མདུང་གི་རྩེ་མོའི་སྟེང་དུ་ཡང་
བསྒོམ་དུ་བཏུབ་པའོ། །འབྲས་བུ་བཞི་ནི་སྐུ་བཞིའོ། །འོ་ན་བཅུ་དྲུག་པོ་དེ་རྣམས་
247 --38



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མྱ་ངན་ལས་འདས་པའི་གནས་ལུགས་ཡིན་པ་ཅིས་སྙམ་ན། དེ་རྣམས་ཀྱིས་ས་
བཅུ་བགྲོད་པའི་ཚུལ་དུ་བྱས་ནས་མྱ་ངན་ལས་འདས་པ་འཐོབ་པར་བྱེད་པའི་ཆོས་
ཡིན་པས་སོ། །
གཉིས་པ་རྩའི་གནས་ལུགས་ནི་སྤྱིར་ལུས་ལ་རྩ་སྟོང་ཕྲག་བདུན་ཅུ་རྩ་
གཉིས་སུ་དྲ་མིག་གི་ཚུལ་དུ་འཛིངས་ནས་ཡོད་ལ། དེ་ལ་བསྡུས་ན་རྩ་བརྒྱད་ཉི་
ཤུར་ཡོད་ཅིང་
། དེ་ལ་བསྡུས་ན་རྩ་སུམ་ཅུ་རྩ་གཉིས་ཡོད། དེ་ལ་བསྡུས་ན་རྩ་
གཙོ་མོ་གསུམ་ཡིན་ཞིང་
། དེ་གསུམ་ཀྱང་ལུས་ཀྱི་ནང་ན་ཐང་ཤིང་ངམ་ཆུ་ཤིང་གི་
ཚུལ་དུ་ཡོད་ལ། དེ་ལ་སྙིང་ཆུ་ཞིང་གི་མེ་ཏོག་གི་ཚུལ་དུ་ཐུར་ལ་འཕྱང་བ་ཡིན་ནོ། །
དེ་ཡང་རྩ་སུམ་ཅུ་རྩ་གཉིས་ནི་སྤྱི་བོ་ལ་སོགས་པའི་གནས་བཞི་ན་རྩ་འདབ་
བརྒྱད་བརྒྱད་ཀྱི་ཚུལ་དུ་གནས་ཤིང་
། དེ་རྣམས་ཀྱི་ཡལ་ག་ལུས་ཐམས་ཅད་ལ་
ཁྱབ་པར་གནས་སོ། །བྱང་ཆུབ་ཀྱི་སེམས་སུམ་བཅུ་རྩ་གཉིས་འབབ་པ་ཞེས་པ་
ནི་བདེ་བ་ཆེན་པོ་གནས་ནས་འཛག་པའི་ཞེས་པ་ནི་ཐ་མལ་བའི་འབབ་ལུགས་
ཡིན་ཏེ། རྩ་གསུམ་གཉིས་ཀྱི་རྩ་བའི་ཆ་ཨ་བ་དྷཱ་ཏཱི་ནང་ན་ཡར་ལྟེ་བའམ་རྐང་པ་
ནས་སྤྱི་བོའི་བར་དུ་འབབ་ཅིང་
། བཅུ་དྲུག་ནས་གནམ་སྟོང་གི་བར་དུ་ཐུར་ལ་ཨ་
བ་དྷཱུ་ཏཱིའི་ནང་ན་མར་སྤྱི་བོ་ནས་ལྟེ་བའམ་རྐང་པའི་བར་དུ་རྒྱུའོ། །དེ་སྐད་དུ་
བརྟག་པ་ཕྱི་མ་ནས། བཅོ་ལྔའི་ཆའི་བདག་ཉིད་ཀྱི་ཞེས་པ་ལ་སོགས་པ་གསུངས་
སོ། །རྣལ་འབྱོར་བའི་འབབ་ལུགས་ཡིན་ཏེ་རྩ་སུམ་ཅུ་རྩ་གཉིས་པོ་ཐམས་ཅད་
ནས་བྱང་ཆུབ་ཀྱི་སེམས་འབབ་པ་སྟེ་རྩ་དེ་རྣམས་ཐམས་ཅད་བྱང་ཆུབ་སེམས་
ཀྱིས་གང་ནས་འོང་བ་ཡིན་ནོ། །
རྩ་དེ་རྣམས་ཀྱི་མིང་གང་ཡིན་ཞེ་ན། མི་ཕྱེད་མ་དང་ཞེས་པ་ལ་སོགས་
247 --39



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
པ་འབྲེལ་བས་བསྟན་ནོ། །གཞན་ཡང་རླུང་ཨ་བ་དྷུ་ཏཱིར་བཙུད་པས་མི་རྟོག་པ་
སྐྱེས་པ་ལ་རྩ་སུམ་ཅུ་རྩ་གཉིས་ཀྱང་མིང་གིས་བཏགས་པ་ཡང་ཡིན་ཏེ། དེ་ཡང་
རྩ་ཨ་བ་བྷཱུ་ཏཱིར་རླུང་ཚུད་ཙམ་ན་ཤེས་པ་རིག་པའི་ཆ་ཡང་དེར་ཚུད་ནས་འོང་ལ།
དེ་ཚུད་པས་གཟུང་འཛིན་གྱི་རྟོག་པ་འགག །དེ་འགགས་པས་མི་རྟོག་པ་ཆོས་
ཉིད་ཀྱི་དོན་རྟོགས། དེ་རྟོགས་པས་སྤང་བྱ་ཐམས་ཅད་སྤངས་ནས་ཆོས་སྐུ་ཐོབ་པ་
ཡིན་ནོ། །
དེས་ན་མི་ཕྱེད་མ་ནི་རླུང་དྷུ་ཏིར་ཚུད་ཙམ་ན་རྟོགས་པས་མི་ཕྱེད་པས་སོ། །
ཕྲ་གཟུགས་མ་ནི་མི་རྟོག་པ་ཕྲ་བ་སྐྱོ་བས་སོ། །བརྩེ་བ་མ་ནི་མི་རྟོག་པ་ལ་བརྩེ་བ་
སྟེ་རྒྱུད་ལ་སྐྱེ་བའོ། །གཡོན་པ་མ་ནི་སྟོང་ཉིད་ཤེས་རབ་ཀྱི་ཆ་རྟོགས་པས་སོ། །
ཐུང་དུ་མ་ནི་རྟོག་པ་ཐུང་སྟེ་སྤངས་པའོ། །རུས་སྦལ་སྐྱེས་མ་ནི་ཤེས་པའམ་བློ་དེ་
རྟོག་མེད་དུ་གནས་པའོ། །བསྒོམ་པ་མ་ནི་བློ་མི་རྟོག་པ་ལ་གནས་པའོ། །དབང་
མ་ནི་རྟོག་ པ་མི་རྟོག་པར་དབང་དུ་བྱེད་པའོ། །སྐྱོན་མ་ནི་རྟོག་པ་སྤོང་བའོ། །
འཇུག་མ་ནི་མི་རྟོག་པ་ལ་བློ་འཇུག་པས་སོ། །མ་མོ་ནི་སྟོང་ཉིད་རྟོགས་པ་ལ་
བྱའོ། །མཚན་མོ་ནི་རྟོག་པ་ནུས་པས་སོ། །བསིལ་སྦྱིན་མ་ནི་ཉོན་མོངས་པའི་
གདུང་བ་སེལ་བས་སོ། །ཚ་བ་མ་ནི་མི་རྟོག་པའི་རོ་དང་ལྡན་པའོ། །
རྐྱང་མ་ནི་རྟོག་པ་བཏང་བའོ། །ཀུན་དྷར་མ་ནི་བདེ་སྟོང་ལ་གནས་པས་
སོ། །རོ་མ་ནི་ཟག་མེད་ཀྱི་རོ་རྟོགས་པས་སོ། །གཞོལ་མ་ནི་མི་རྟོག་པ་ལ་ ་བློ་
གཞོལ་ཞིང་འཕྱོགས་པའོ། །རངས་མ་ནི་ཡིད་མི་རྟོག་པར་རེངས་པས་སོ། །ཤིན་
ཏུ་གཟུགས་ཅན་མ་ནི་མི་རྟོག་པའི་རང་བཞིན་ནོ། །སྤྱི་མ་ནི་བདེ་བ་སྨིན་པས་སོ། །
རྒྱུན་སྦྱིན་མ་ནི་ཐར་པའི་རྒྱུ་བྱེད་པས་སོ། །སྦྱོར་བྲལ་མ་ནི་ཉོན་མོངས་པའི་སྦྱོར་
247-40



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བ་དང་བྲལ་བའོ། །སྡུག་གུ་མ་ནི་རྟོགས་བྱ་རྟོགས་པའོ། །གྲུབ་མ་ནི་མི་རྟོག་པ་
ལྷུན་གྱིས་གྲུབ་པས་སོ། །འཆོད་མ་ནི་རྣམ་པར་རྟོག་པ་འཇོམས་པས་སོ། །ཡིད་
བཟང་མ་ནི་ཤེས་པ་བདེ་སྟོང་དུ་གནས་པས་སོ། །གསུམ་སྐོར་མ་ནི་སྐུ་གསུང་
ཐུགས་སོ། །འདོད་མ་ནི་བདེ་བ་འདོད་པས་ནའོ། ཁྱིམ་མ་ནི་ལམ་འབྲས་གཉིས་
ཀ་མི་རྟོག་
་པར་གནས་པས་སོ། །གཏུམ་མོ་ནི་རྣམ་པར་རྟོག་པ་སྤངས་པས་སོ། །
བདུད་བྲལ་མ་ནི་ཉོན་མོངས་པའི་བདུད་དང་བྲལ་བས་སོ། །དེ་ལྟར་རླུང་ཨ་བ་དྷཱ་
ཏེར་བཅུད་པས་མི་རྟོག་པ་སྐྱེས་པ་ལ་རྩ་སུམ་ཅུ་རྩ་གཉིས་སུ་མིང་བཏགས་པ་
ཡིན་ནོ། །རྩ་ སུམ་ཅུ་ རྩ་ གཉིས་ ནི་ རང་ གི་ ལུས་ ལ་ གནས་ པའི་ ཆ་ནས་ མིང་
བཏགས་པ་ཡིན་ནོ། །
གཉིས་ པ་ རྩ་གཙོ་མོ་གསུམ་དུ་བཞག་པ་ནི་དེ་རྣམས་ཀྱི་ཞེས་པ་ལ་
སོགས་པ་སྟེ། རྐྱང་མ་དང་རོ་མ་ནི་འཁོར་བ་བསྐྱེད་པའི་རྩ་ཡིན་ཏེ་དེ་གཉིས་སུ་
རླུང་རྒྱུས་པས་རྣམ་རྟོག་སྐྱེ་བ་ཡིན་པས་སོ། །ཀུན་དྷར་མ་ནི་མྱང་ངན་ལས་འདས་
པ་བསྐྱེད་པའི་རྩ་ཡིན་སྟེ། དེར་རླུང་ཚུད་ཙམ་ན་མི་རྟོག་སྐྱེ་བས་སོ། །རྐྱང་མ་མི་
བསྐྱོད་འབབ་པ་སྟེ་ལ་སོགས་པ་ནི་ཐ་མལ་བའི་དུས་སུའོ། །
གསུམ་པ་རྩའི་རྣམ་དག་བསྟན་པ་ནི་བཅོམ་ལྡན་འདས་ཞེས་པ་ལ་
སོགས་པ་སྟེ། སྲིད་གསུམ་ཞེས་པ་ལ་སོགས་པ་ནི་རྩའི་རང་བཞིན་རྣམ་པར་དག་
པ་སྟེ། རྩ་སུམ་བཅུ་རྩ་གཉིས་པ་ཐམས་ཅད་བྱང་ཆུབ་སེམས་ཀྱིས་གང་བའི་དུས་
སུ་རྩའི་རང་བཞིན་ཆོས་ཐམས་ཅད་སྟོང་པ་རྟོགས་པ་འོང་བ་ཡིན་ཏེ། རླུང་ཨ་བ་
དྷཱ་ཏཱིར་ཚུད་པའི་དུས་སུ་ཡང་དེ་ལྟར་འོང་ངོ༌
། །སྲིད་གསུམ་ཐམས་ཅད་ནི་སྟོང་
ཉིད་དུ་ཡོངས་སུ་གྱུར་པའོ། །གཟུང་བ་ནི་རྩ་ལ་སོགས་པའི་ཡུལ་ཐམས་ཅད་དོ། །
247 --41



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
འཛིན་པ་ནི་སེམས་སོ། །ཡང་ན་ཞེས་པ་ལ་སོགས་པ་ནི་རྣམ་པར་དག་པ་སྟེ། རྩ་
སུམ་ཅུ་རྩ་གཉིས་བྱང་ཆུབ་སེམས་ཀྱིས་ཁེངས་པའི་དུས་སུ་རང་གི་སྣང་བ་ལ་རྩ་
སུམ་ཅུ་རྩ་གཉིས་པོ་ཐམས་ཅད་ལྷ་མོ་བཅོ་ལྔར་སྣང་ལ། རྩ་ནང་གི་ཐིག་ལེ་
ཐམས་ཅད་ཧེ་རུ་ཀ་འབའ་ཞིག་ཏུ་སྣང་བ་འོང་ངོ་། དེ་ནི་བསྐྱེད་པའི་རིམ་པ་ལ་
འབྱོངས་པའི་དུས་སུ་ཡང་འོང་ངོ་
། །
གཉིས་པ་སེམས་དབེན་སྐྱེ་བའི་རྟེན་སྡོམ་པ་བསྟན་པ་ལ་གཉིས་ལས།
མདོར་བསྟན་པ་ནི་སྡོམ་པའི་ཞེས་པ་ལ་སོགས་པ་སྟེ། སྡོམ་པ་ཞེས་བྱ་བ་ནི་སྣང་
བ་ཐམས་ཅད་སེམས་སུ་སྡོམ་པ་དང༌། སེམས་རང་རིག་པ་ཙམ་དུ་སྡོམ་པ་དང་
།
རང་རིག་བདེ་ཆེན་དུ་སྡོམ་པ་དང་
། བདེ་ཆེན་སྤྲོས་བྲལ་དུ་སྡོམ་པས་ནི་སྤྲོས་བྲལ་
དེར་ཆོས་ཐམས་ཅད་སྡོམ་པ་ཡིན་ནོ། །དབྱེ་བ་ནི་སྤྲོས་བྲལ་ཉིད་ལ་དབྱེ་བ་མེད་
མོད་ཀྱི། འོན་ཀྱང་སྤྲོས་བྲལ་སྐྱེ་བར་བྱེད་པའི་རྟེན་རླུང་དང་རྩའི་འཁོར་ལོ་ཡིན་
པས་དེ་གཉིས་ཀྱི་དབྱེ་བའོ། །
གཉིས་པ་རྒྱས་པར་བཤད་པ་ལ་གཉིས་ལས། རྒྱུ་བའི་རླུང་གྱི་སྡོམ་པ་ནི་
ཨཱ་ལི་ཀཱ་ལི་ནི་ཞེས་པ་ལ་སོགས་པ་སྟེ། ཨཱ་ལི་ཀཱ་ལི་ཞེས་པ་ནི་རང་གི་ལུས་ལ་
འབྱུང་བ་བཞིའི་རླུང་རྒྱུ་བ་དང་འབྱུང་བ་དང་འོང་བ་དང་གནས་པ་གསུམ་ཨོཾ་ཨཱ་
གསུམ་དུ་སྡོམ་པ་སྟེ་འདུས་པའོ། །ཡང་ན་ཨཱ་ལི་ནི་གཡོན་གྱི་རླུང་ཐམས་ཅད་
དབྱངས་ཡིག་ཏུ་ སྡོམ་ པ་ སྡེ་འདུས་པའོ། །ཀཱ་ལི་ནི་གཡས་ཀྱི་རླུང་ཐམས་ཅད་
གསལ་བྱེད་སུམ་ཅུ་རྩ་བཞིར་སྡོམ་པ་སྟེ་འདུས་པའོ། །ཟླ་བ་ནི་གཡོན་ངོས་ཀྱི་རྩ་
དང་སྣ་བུག་གོ །ཉི་མ་ནི་གཡས་ངོས་ཀྱི་རྩ་དང་སྣ་བུག་གོ །ཤེས་རབ་ཀྱི་གཡོན་
ངོས་ཀྱི་རྩ་དང་སྣ་བུག་རྣམས་དེའི་ངོ་བོའོ། །ཐབས་ནི་གཡས་ངོས་ཀྱི་རླུང་དང་རྩ་
247-42



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དང་སྣ་བུག་རྣམས་དེའི་ངོ་བོ་ཡིན་ནོ་ཞེས་པའི་ཐ་ཚིག་གོ །དེ་གཉིས་ལ་ཐབས་
དང་ཤེས་རབ་ཀྱི་སྡོམ་པ་ཞེས་ཀྱང་བྱའོ། །
གཉིས་པ་རྩའི་འཁོར་ལོའི་སྡོམ་པ་ལ་གཉིས་ལས། སྡོམ་པ་ནི་ཆོས་དང་
ཞེས་པ་ལ་སོགས་པ་སྟེ། སྡོམ་པར་གི་ལུས་ལ་གནས་བཞི་ལ་ཆོས་སྐུ་ལ་སོགས་
པ་དང་སྐུ་ལ་སོགས་པའི་མིང་གིས་བཏགས་པ་སྟེ་དེ་རྣམས་ཀྱིས་ངོ་བོ་ཉིད་ཡིན་
པའི་ཕྱིར་རོ། །འཁོར་ལོ་བཞི་ལ་རྩ་འདབ་དུ་ཡོད་ཞེ་ན། སྤྲུལ་པའི་ཞེས་པ་ལ་
སོགས་པ་སྟེ་སྤྲུལ་པ་ནི་ལྟེ་བ་ལ་བརྟེན་ནས་ལུས་ཐམས་ཅད་བསྐྱེད་ཅིང་སྤྲུལ་
བས་སོ། །པད་མ་འདབ་མ་ཞེས་པ་ནི་ཐ་མལ་གྱི་དུས་སུ་རྩ་གུག་འབུར་ཀྱོག་ཏུ་
གནས་པ་ཡིན་ཀྱང་བསྒོམ་པའི་དུས་སུ་པད་མའི་རྣམ་པར་བསྒོམ་པའོ། །དྲུག་ཅུ་
རྩ་བཞི་ནི་ཞག་གཅིག་ལ་དབྱུག་གུ་དྲུག་ཅུ་རྩ་བཞི་ཡོད་པ་དང་ཆ་མཐུན་པའོ། །
ཆོས་ནི་ཆོས་ཐམས་ཅད་སེམས་སུ་འདུས་ཤིང་སེམས་གཙོ་བོར་སྙིང་ག་ན་གནས་
པས་སོ། །འདབ་མ་བརྒྱད་ནི་ཐུན་བརྒྱད་དང་ཆ་མཐུན་པའོ། །ལོངས་ སྤྱོད་ནི་
མགྲིན་པ་རོ་དྲུག་ལ་ལོངས་སྤྱོད་པས་སོ། །བཅུ་དྲུག་ནི་འཕོ་བ་བཅུ་དྲུག་ཡོད་པ་
དང་ཆ་མཐུན་པའོ། །བདེ་བ་ཆེན་པོ་ནི་སྤྱི་བོ་ན་ཀུན་རྫོབ་བྱང་ཆུབ་ཀྱི་སེམས་
གནས་པས་ན་སྟེ། དེ་ནས་སྐུ་གསུང་ཐུགས་གཅིག་ཏུ་འདུས་པ་བདེ་བ་ཆེན་པོའི་
སྐུའི་ངོ་བོ་ཡིན་ནོ། །སུམ་ཅུ་རྩ་གཉིས་ནི་ཆུ་ཚོད་སུམ་ཅུ་རྩ་གཉིས་ཡོད་པ་དང་ཆ་
མཐུན་པའོ། །
དེ་རྣམས་ཀྱི་ལྟེ་བ་ལ་ཡི་གེ་བཞིར་སྣང་བ་ལ་སེམས་སྡོམ་པ་ཡིན་ཏེ། ལྟེ་
བ་ན་ཨ་དང་། སྙིང་ག་ན་ཧཱུྃ་དང་
། མགྲིན་པ་ན་ཨོ་དང་
། སྤྱི་བོ་ན་ཧཾ་དུ་གནས་
པའོ། །སྡོམ་ཆོས་ནི་ཨེ་ཝཾ་མ་ཡ་ཞེས་པ་ལ་འབྱུང་བ་བཞིའི་སྡོམ་ཆོས་ཡིན་ཏེ།
247-43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཨེའི་རྣམ་པ་ལྷ་མོ་སྤྱན་ནི་འབྱུང་བ་ས་ཡིན་པ་ལྟེ་བ་ནས་སའི་རླུང་རྒྱུ་བའོ། །ཝཾ་གྱི་
རྣམ་པ་བདག་མར་བརྗོད་ན་སྙིང་ག་ན་ཆུའི་རླུང་རྒྱུ་བའོ། །མས་ནི་ལྷ་མོ་གོས་
དཀར་མོ་ནི་མགྲིན་པ་ནས་མེའི་རླུང་རྒྱུ་བའོ། །ཡའི་རྣམ་པས་སྒྲོལ་མར་བརྗོད་ན
སྤྱི་བོ་ནས་རླུང་གི་རླུང་རྒྱུ་བ་ཡིན་ནོ་ཞེས་པའི་ཐ་ཚིག་གོ །སྐད་ཅིག་མ་བཞི་སྡོམ་
ཆོས་ནི་འཁོར་ལོའི་ གྲངས་ ཞེས་པ་ལ་སོགས་པ་སྟེ། སྐད་ཅིག་མ་བཞི་ནི་ རང་
ལུས་ཐབས་ལྡན་གྱི་དུས་ཚད་བཞིའི་ཆ་ནས་བཞག་པའོ། །རྣམ་པ་སྣ་ཚོགས་ནི་ལྟེ་
བར་དགའ་བ་ཉམས་སུ་མྱོང་བའི་དུས་བདེ་བ་མ་འདུ་སྐྱེ་བས་སོ། །རྣམ་པར་སྨིན་
པ་ནི་སྙིང་གར་མཆོག་དགའི་དུས་སུ་སྔར་བས་ཀྱང་བདེ་བ་ཆེར་སྐྱེས་པས་སོ། །
རྣམ་པར་མེད་པ་ནི་མགྲིན་པར་ཁྱད་པར་གྱི་དགའ་བའི་དུས་སུ་རྟོག་པའི་རྣམ་པ་
ཕལ་ཆེར་མེད་པས་སོ། །མཚན་ཉིད་དང་བྲལ་བ་ནི་སྤྱི་བོར་ལྷན་ཅིག་སྐྱེས་པའི་
དགའ་བའི་དུས་སུ་རྟོག་པའི་མཚན་ཉིད་ཐམས་ཅད་དང་བྲལ་བའོ། །དགའ་བ་
བཞིའི་སྡོམ་ཆོས་ནི་དགའ་བ་བཞིའི་ཞེས་པ་ལ་སོགས་པ་སྟེ་དེ་ནི་ཉམས་མྱོང་གི་
ཆ་ནས་བཞག་པའོ། །དགའ་བ་ནི་ལྟེ་བའི་ཨཾ་གྱི་སྟེང་དུ་ཐིག་ལེ་བཞག་ནས་དེ་ལ་
སེམས་ གཏད་ནས་བསྒོམ་པའི་དུས་སུ་ ཉམས་ སུ་ མྱོང་ བའི་བདེ་སྐྱེས་པའོ། །
མཆོག་དགའ་ནི་སྙིང་གར་རོ། །དགའ་བྲལ་ནི་ཁྱད་པར་གྱི་དགའ་བ་སྟེ་མགྲིན་
པར་རོ། །ལྷན་ཅིག་སྐྱེས་པ་ནི་སྤྱི་བོར་རོ། །
བདེན་པ་བཞི་ནི་སྡོམ་ཆོས་ནི་འཕགས་པའི་ཞེས་པ་ལ་སོགས་པ་སྟེ།
བདེན་པ་བཞི་ནི་སྤང་བྱ་དང་ལམ་ཉམས་སུ་བླང་བྱའི་ཆ་ནས་བཞག་པའོ། །སྡུག་
བསྔལ་ནི་ཉེར་ལེན་གྱི་ཕུང་པོ་ལྔ་ཡིན་ཞིང་དེ་ཉིད་བསྐྱེད་རིམ་གྱི་སྦྱང་བྱ་ཡིན་ལ།
དེ་ཉིད་དང་པོར་ལྟེ་བར་འཆགས་པ་ཡིན་པས་ལྟེ་བར་སྡོམ་པའོ། །ཀུན་འབྱུང་ནི་
247-44



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལས་དང་ཉོན་མོངས་པ་ཡིན་ཏེ་དེ་ཉིད་རྫོགས་པའི་རིམ་པའི་སྦྱང་བྱ་ཡིན་ཞིང་
།
དེ་ཉིད་སེམས་ལ་གནས་པ་ཡིན་ལ། སེམས་སྙིང་ལ་བརྟེན་པ་ཡིན་པས་དེར་སྡོམ་
པའོ། །འགོག་ པ་ ནི་ སྡུག་ བསྔལ་ རྒྱུ་ དང་ བཅས་ པ་ འགགས་ པ་ ཡིན་ ཏེ། དེ་
འགགས་ནས་ཆོས་ཉིད་མངོན་དུ་རྟོགས་པ་ཡིན་ལ། མགྲིན་པར་ཐིག་ལེ་བཏེགས་
ནས་དེ་ལ་སེམས་གཏད་པའི་དུས་སུ་ཆོས་ཉིད་རྟོགས་པ་དེ་ཁྱད་པར་ཅན་དུ་གྱུར་
པས་དེར་སྡོམ་པའོ། །ལམ་ནི་དེ་ཁོ་ན་ཉིད་འཚོལ་བ་ཡིན་ཏེ་འདིར་སྤྱིར་བསྐྱེད་
རྫོགས་གཉིས་ཡིན་ལ། བྱེ་བྲག་ཏུ་རྫོགས་པའི་རིམ་པ་མཐར་ཕྱིན་པ་སྤྱི་བོར་བྱང་
ཆུབ་སེམས་ཀྱི་ཐིག་ལེ་ལ་སེམས་གཏད་པའི་དུས་སུ་ལྷན་ཅིག་སྐྱེས་རྒྱུད་ལ་སྐྱེས་
པ་དེས་དེ་ཁོ་ན་ཉིད་འཚོལ་བར་བྱེད་པས་དེར་སྡོམ་པའོ། །
དེ་ཁོ་ན་ཉིད་བཞིའི་སྡོམ་ཆོས་ནི་དེ་ཁོ་ན་ཉིད་ཞེས་པ་ལ་སོགས་པ་སྟེ།
དེ་ཁོ་ན་ཉིད་བཞི་ནི་རྟོགས་བྱའི་ཆ་ནས་བཞག་པའོ། །བདག་ནི་གང་ཟག་དང་
ཆོས་ཀྱིའོ། །དེ་ཁོ་ན་ཉིད་ནི་སྟོང་པའོ། །དོན་ནི་གང་ཟག་དང་ཆོས་ཀྱི་བདག་གི་
ཆོས་ཐམས་ཅད་སྟོང་པར་རྟོགས་པ་སྟེ། དེ་ཉིད་དང་པོར་ལྟེ་བར་རྗེས་སུ་མཐུན་
པ་ཙམ་སྐྱེ་བའོ། །སྔགས་ནི་ཡིད་སྐྱོབ་པའོ། །དེ་ཁོ་ན་ནི་སྟོང་པའོ། །དོན་ནི་སྟོང་
ཉིད་རྟོགས་པས་ཡིད་སྐྱོབ་པ་དོན་གྱི་ལྷན་ཅིག་སྐྱེས་པ་སྟེ། དེ་ལྟ་བུའི་རྟོགས་པ་
སྔར་བས་མཆོག་ཏུ་གྱུར་པ་སྙིང་གར་སྐྱེ་བའོ། །ལྷ་ནི་ལུས་ལས་བྱུང་བའི་བདེ་
བའོ། །དེ་ཁོ་ན་སྟོང་པའོ། །དོན་ནི་བདེ་སྟོང་དབྱེར་མེད་པས་དོན་གྱི་ཡེ་ཤེས་ཡིན་
སྟེ། དེར་མགྲིན་པར་ཁྱད་པར་དུ་གྱུར་པ་ཅན་སྐྱེ་བའོ། །ཡེ་ཤེས་ཀྱི་ཁོ་ན་ཉིད་ནི་
སྤྲོས་པ་ཐམས་ཅད་དང་བྲལ་བར་རྟོགས་པ་སྤྱི་བོར་སྐྱེ་བའོ། །སྡེ་པ་བཞིའི་སྡོམ་
ཆོས་ནི་སྡེ་པ་བཞི་ནི་ཞེས་པ་ལ་སོགས་པ་སྟེ། དེ་ནི་མིང་མཐུན་རྒྱུ་མཚན་དུ་བྱས་
247 -45



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
པའི་སྡོམ་ཆོས་ཡིན་ནོ། །གནས་བསྟན་པ་ནི་ལྟ་བར་དང་པོར་ལུས་འཆགས་པའི་
གཞི་བྱེད་ཅིང་
། དེ་ནས་ལུས་ཐམས་ཅད་འཕེལ་བར་བྱེད་པས་ལྟེ་བ་ལ་དེ་སྐད་
ཅེས་བྱའོ། །ཐམས་ཅད་ཡོད་པར་སྨྲ་བ་ནི་ཆོས་ཐམས་ཅད་ཇི་ལྟར་གནས་པ་ལྟར་
བརྗོད་པའི་རྒྱུ་སེམས་ཡིན་ལ། སེམས་སྙིང་ལ་བརྟེན་པ་ཡིན་པས་སྙིང་ག་ལ་དེ་
སྐད་ཅེས་བྱའོ། །ཀུན་གྱི་བཀུར་བ་ནི་མགྲིན་པར་རོ་ཐམས་ཅད་ཀྱིས་བཀུར་པ་སྟེ་
རོ་དྲུག་ལ་ལོངས་སྤྱོད་པས་མགྲིན་པར་ལོངས་སྤྱོད་ཀྱི་འཁོར་ལོ་ལ་དེ་སྐད་ཅེས་
བྱའོ། །དགེ་འདུན་ཕལ་ཆེན་པ་ནི་སྤྱི་བོ་ནི་ཀུན་རྫོབ་བྱང་ཆུབ་ཀྱི་སེམས་བདེ་བ་
ཆེན་པོའི་ངོ་བོ་དེ་ནི་གནས་པས་སོ། །
གསུམ་པ་རླུང་རྡོ་རྗེའི་བཟླས་པ་ནི་ཟླ་བ་དང་ཞེས་པ་ལ་སོགས་པ་སྟེ།
འདི་ལ་གསུམ་སྟེ། ལམ་གྱི་དབང་དུ་བྱས་ན་རླུང་བུམ་པ་རྐྱེན་གྱི་གདམས་ངག་
དང་། ཐ་མལ་གྱི་དབང་དུ་བྱས་ནས་ངག་དོན་དུ་བཤད་པ་དང་། གཞུང་གི་ཚིག་
དོན་དུ་བཤད་པའོ། །དང་པོ་ནི་བླ་མའི་ཞལ་ལས་ཤེས་པར་བྱའོ། །
གཉིས་པ་ནི་རྟེན་ལུས་ལ་སའི་རླུང་གིས་སྲ་ཞིང་བརྟན་པར་བྱེད་པ་དང་
།
ཆུའི་རླུང་གིས་རླན་ཞིང་སྡུད་པར་བྱེད་པ་དང༌
། མེའི་རླུང་གིས་དྲོ་ཞིང་འཕེལ་བར་
བྱེད་པ་དང༌
། རླུང་གི་རླུང་གིས་བསྐྱེད་ཅིང་རྐང་ལག་བརྐྱང་བསྐུམས་ལ་སོགས་
པ་བྱེད་པའོ། །རྟེན་པ་སེམས་ལ་སའི་རླུང་གིས་སྲོག་གནས་པ་དང་ཤེས་པ་ཡུལ་
ལ་འཛིན་པར་བྱེད་པ་དང་
། ཆུའི་རླུང་གིས་ཡུལ་སྡུད་པར་བྱེད་པ་དང་
།
།
ཡུལ་ལ་འཕེལ་ཞིང་རྒྱས་པར་བྱེད་པ་དང་
། རླུང་གི་རླུང་གིས་ཡུལ་བསྐྱེད་པ
བྱེད་པའོ། །
གཞུང་གི་ཚིག་དོན་དུ་བཤད་པ་ནི་ཟླ་བ་ནི་གཡོན་གྱི་རྩ་དང་སྣ་བུག་གོ །
མེས་
མར་
247 -46



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཉི་མ་ནི་གཡས་ཀྱི་རྩ་དང་སྣ་བུག་གོ །ཨཱ་ལི་ནི་གཡོན་གྱི་རླུང་ངོ༌། །ཀཱ་ལི་ནི་
ཐབས་ཏེ་གཡས་ཀྱི་རླུང་ངོ༌
། །འཕོ་བ་ནི་ཞག་གཅིག་ལ་རླུང་སྣ་བུག་གཡས་
གཡོན་དུ་འཕོ་བ་བཅུ་དྲུག་བྱེད་པ་སྟེ། དེ་ཡང་འཕོ་པ་གཅིག་ལ་རླུང་སྟོང་སུམ་རྒྱ་
ལྔ་བཅུ་རྒྱུ་ཞིང་
། དེ་ལྟ་བུ་བཅུ་དྲུག་ལ་ཉི་ཁྲི་ཆིག་སྟོང་དྲུག་རྒྱ་ཡོད་པ་ཡིན་ནོ། །
དབྱིག་གུ་ནི་ཆུ་ཚོད་ཁེངས་པ་དང་སྟོང་བ་རེ་རེ་དབྱིག་པ་རེ་བརྡེག་པ་སྟེ། དབྱུག་
གུ་གཅིག་ལ་རླུང་སུམ་བརྒྱ་སུམ་བཅུ་རྩ་བྱེད་དང་བརྒྱད་རྒྱུ་བའོ། །ཆུ་ཚོད་ནི་
ཁེངས་པ་དང་སྟོང་བ་གཉིས་ལ་གཅིག་ཏུ་བརྩིས་པ་སྟེ། ཆུ་ཚོད་གཅིག་ལ་
ཀ་ལ་རླུང་
དྲུག་བརྒྱ་བདུན་བཅུ་རྩ་ལྔ་རྒྱུ་བའོ། །ཐུན་ཚོད་ནི་ཉིན་ཞག་གཉིས་ལ་ཐུན་བཞིར་
བྱས་ན་ཐུན་རེ་རེ་ལ་རླུང་ལྔ་སྟོང་བཞི་བརྒྱ་རེ་རྒྱུ་ཞིང་
། ཉིན་མཚན་རེ་རེ་ལ་ཐུན་
བཞི་བཞི་བྱས་ན་བརྒྱད་ཏེ། དེ་ལྟ་བུའི་ཐུན་གཅིག་ལ་རླུང་ཉིས་སྟོང་བདུན་བརྒྱ་
རྒྱུ་བའོ། །
བཞི་པ་སེམས་དབེན་བསྒོམ་པ་ནི་ཐབས་གཏུམ་མོ་སྦྱར་བ་ནི་ལྟེ་བར་
གཏུམ་མོ་འབར་བ་ཡིས་ཞེས་པ་ལ་སོགས་པ་སྟེ། འདི་ལ་གཉིས་ཏེ། ཉམས་སུ་
བླང་པའི་ལམ་དུ་བཤད་པ་དང་
། གཞུང་གི་ཚིག་དོན་དུ་བཤད་པའོ། །དང་པོ་ལ་
གཉིས་ཏེ། ལམ་སོ་སོར་ཉམས་སུ་བླང་པ་དང་། ལེའུ་དང་པོའི་ཆོས་ཐམས་ཅད་
ལམ་ཁྲིགས་ཅིག་ཏུ་ཉམས་སུ་བླང་པའོ། །དང་པོ་ནི་ལམ་གང་ཡང་རུང་བ་རེ་རེས་
ཀྱང་མཆོག་གི་འབྲས་བུ་འཐོབ་པར་བྱེད་པ་ཡིན་ལས་འདིར་ཡང་ཡི་གེའི་དོན་གྱི་
གཏུམ་མོའི་གདམས་ངག་གིས་ཉམས་སུ་བླང་བར་བྱ་སྟེ། དེ་ནི་བླ་མའི་ཞལ་ལས་
ཤེས་པར་བྱའོ། །
གཉིས་པ་ནི་རྩ་སུམ་ཅུ་རྩ་གཉིས་ཀྱིས་རང་གིས་འཁོར་ལོ་བཞིའི་རྒྱུ་
247-47



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བསྟན། རྩ་གཙོ་མོ་གསུམ་གྱིས་གཡས་གཡོན་གྱིས་རླུང་ཨ་བ་དྷཱ་ཏཱིར་གཞུག་པའི་
གནས་བསྟན། འཁོར་ལོ་བཞི་ལུས་ཀྱི་གནས་ཚུལ་བསྟན། རླུང་གིས་གཏུམ་མོའི་
སྦྱོར་བྱེད་བསྟན། ཨེ་ཝཾ་མ་ཡས་འཁོར་ལོ་བཞི་ནི་འབྱུང་བ་བཞིའི་རླུང་གི་གནས་
ཚུལ་བསྟན། ཨཱ་ལི་ཀཱ་ལི་ལ་སོགས་པས་འབྱུང་བ་བཞིའི་རླུང་གིས་རྒྱུ་བའི་སྒོ་
ནས་རྒྱུ་བའི་གྲངས་བསྟན། ལྟེ་བར་གཏུམ་མོ་སྦྱར་བ་ལ་སོགས་པས་གཏུམ་མོ་
སྦྱར་བ་དངོས་བསྟན། སྦྱར་ནས་ཉམས་སུ་བླང་བའི་ཚུལ་རྡོ་རྗེ་སེམས་དཔས་
བསྟན། དེ་རྒྱུན་ཏུ་ཉམས་སུ་བླངས་པ་ལས་ཉམས་སུ་མྱོང་བ་སེམས་དཔའ་ཆེན་
པོས་བསྟན། རྗེས་སྤྱོད་དུས་སུ་ལམ་གྱི་གྲོགས་དམ་ཚིག་དགོས་པས་དམ་ཚིག་
སེམས་དཔས་བསྟན། སྐད་ཅིག་མ་བཞིས་གཏུམ་མོ་སྦར་བས་དགའ་བ་བཞི་སྐྱེ་
བའི་དུས་ཚད་བསྟན། དགའ་བ་བཞིས་འཁོར་ལོ་བཞིའི་ཐིག་ལེ་ལས་སེམས་
གཏད་པའི་དུས་སུ་ཉམས་སུ་མྱོང་བ་བསྟན། བདེན་པ་བཞིས་དེ་ལྟར་ཉམས་སུ་
བླངས་པས་སྤང་བྱ་སྡུག་བསྔལ་དང་ཀུན་འབྱུང་གི་བདེན་པ་སྤོང་བ་ཡིན་ཞིང་།
ལུས་ལ་ཡེ་ཤེས་ཆེན་པོ་གནས་པ་རང་རིག་མངོན་སུམ་དུ་བྱེད་པས་འགོག་པའི་
བདེན་པ་ཡིན་ལ། རྒྱུན་ཏུ་ཐིག་ལེ་ལ་སེམས་གཏད་པ་ལ་བརྟེན་ནས་དབང་གི་
དུས་ ཀྱི་ཉམས་སུ་མྱོང་བ་བསྒོམ་པ་ལམ་གྱི་བདེན་པ་ཡིན་ནོ། །དེ་ཁོ་ན་ཉིད་
བཞིས་ དེ་ ལྟར་ཉམས་སུ་བླངས་པའི་རྟོགས་ ཚུལ་བསྟན། སྡེ་པ་བཞིས་གནས་
སྐབས་ སྲིད་ པ་ འཁོར་ ལོ་ བཞིར་ འཆགས་ པའི་ དུས་ན་ གཞག་ གོ །དེ་བཞིན་
གཤེགས་པ་ལ་སོགས་པས་དེ་ལྟར་ཉམས་སུ་བླངས་པའི་འབྲས་བུ་སྐུ་བཞི་བསྟན་
པ་ཡིན་ནོ། །
གཞུང་གི་ཚིག་དོན་དུ་བཤད་པ་ལ་གཉིས་ལས། བསྐྱེད་པའི་རིམ་པ་
247 ---48



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དང་སྦྱར་ན་ནི་ལྟེ་བའི་གཞལ་ཡས་ཁང་གི་པད་མའི་ལྟེ་བའོ། །འབར་བ་ནི་རྒྱུའི་
ཧེ་རུ་ཀ་མངོན་བྱང་ལྔས་བསྐྱེད་དེ་དེས་འཁོར་རྣམས་བསྐྱེད་ནས་འབྲས་བུའི་ཧེ་རུ་
ཀ་བསྐྱེད་པ་ཡབ་ཡུམ་ཞལ་སྦྱོར་དུ་བཞུགས་པ་འདོད་ཆགས་ཆེན་པོའི་མེ་འབར་
བའོ། །དེ་བཞིན་གཤེགས་པ་ལྔ་བསྲེགས་ཤིང་ནི་རྒྱུའི་རྡོ་རྗེ་འཆང་གི་ཡབ་ཞུ་
བའོ། །སྤྱན་ལ་སོགས་པ་ཡང་བསྲེགས་ཏེ་ནི་ཡུམ་ཞུ་བའོ། །རི་བོང་ཅན་ཧཾ་ནི་
ཐིག་ལེར་ཞུ་ནས་གནས་པའོ། །འཛག་ནི་གླུས་བསྐུལ་བའོ། །
གཉིས་པ་རྫོགས་པའི་རིམ་པ་དང་སྦྱར་བ་ལ་གཉིས་ལས། འོད་གསལ་
དང་སྦྱར་བ་ནི་ལྟེ་བ་ནི་དབུས་ཡིན་ལ་དེ་ནི་མཐའ་སྤང་བ་སྟེ་སྟོང་པའོ། །གཏུམ་
མོ་ནི་རྟོག་པ་སྤངས་པ་ལ་གཏུམ་པས་སོ། །འབར་བ་ནི་མི་རྟོག་པར་རོ། །དེ་
བཞིན་གཤེགས་ལྔ་བསྲེགས་ཤིང་ནི་དེའི་དུས་སུ་ཕུང་པོ་ལྔའི་རྟོག་པ་བསྲེགས་
པའོ། །སྤྱན་ལ་སོགས་པ་ཡང་བསྲེགས་ཏེ་ནི་འབྱུང་བ་བཞིའི་རྟོག་པ་བསྲེགས་
པའོ། རི་བོང་ཅན་ཧཾ་ནི་སེམས་ཀྱི་ཐིག་ལེ་སྟེ་སྟོང་བའོ། །འཛག་ནི་རྟགས་ཏེ་དུ་བ་
ལ་སོགས་པའོ། །གཉིས་པ་གཏུམ་མོ་དང་སྦྱར་བ་ནི་སྒྲ་ཇི་བཞིན་པ་སྟེ་གོ་སླའོ། །
གསུམ་པ་ལེའུའི་མཚན་བསྟན་པ་ནི་རྡོ་རྗེ་རིགས་ཀྱི་ཞེས་པ་ལ་སོགས་
པའོ། །ལེའུ་དང་པོའི་བཤད་པ་བསྟན་ཟིན་ཏོ།། །།
ལེའུ་གཉིས་པ་ལ་གསུམ་ལས། བཤད་པར་དམ་བཅའ་བ་ནི་དེ་ནས་
ཞེས་པ་ལ་སོགས་པ་སྟེ། སྔགས་ནི་ངེས་དོན་གྱི་སྔགས་རང་བཞིན་ལྷན་ཅིག་སྐྱེས་
པ་ཡིན་ནོ། །དེ་ལྟར་ཡང་སྔགས་རྣམས་ཀུན་གྱི་མཚན་ཉིད་ནི། །སངས་རྒྱས་ཀུན་
གྱི་ཐུགས་ཡིན་ཏེ། །ཆོས་ཀྱི་སྙིང་པོ་བསྒྲུབ་བྱེད་པ། །ཆོས་ཀྱི་དབྱིངས་ཀྱི་དོན་དང་
ལྡན། །སྔགས་ཀྱི་མཚན་ཉིད་ཡིན་པར་འདོད། །ཅེས་གསུངས་སོ། །
247-49



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཉིས་ ་པ་གཞུང་བསྟན་པ་ལ་བཞི་ལས། སྔགས་གཙོ་བོར་གྱུར་པའི་
ལས་ཚོགས་ནི་ཨཱ་ཞེས་པ་ལ་སོགས་པ་སྟེ། འདིས་ནི་གཏུམ་མོ་བཙན་ཐབས་ཀྱི་
གདམས་ངག་སྟོན་པ་ཡིན་ཏེ། རླུང་བཙན་ཐབས་སུ་བཟུང་བས་གཏུམ་མོ་བཙན་
ཐབས་སུ་འབར་ནས་དྲོད་བཙན་ཐབས་སུ་སྐྱེས་པས་བདེ་བ་བཙན་ཐབས་སུ་
སྐྱེས་ཏེ་མི་རྟོག་པ་བཙན་ཐབས་སུ་སྐྱེ་བའོ། །
ཨོཾ་ནི་མཆོག་ཏུ་གྱུར་པའོ། །ཨཱ་ནི་སྟོང་པའོ། ཁ་རོ་མུ་ཁཾ་ནི་དགའ་འོ། །
སརྦ་དྷརྨ་ནི་ཆོས་ཐམས་ཅད་དོ། །ཨརྱ་ནུད་པན་ན་ཏྭད་ཏ་བཟོད་མ་ནས་མ་སྐྱེས་
པའོ། །ཨོཾ་ནི་ཀུན་བཏགས་སོ། །ཨ་ནི་ཡོངས་གྲུབ་པའོ། །ཧཱུཾ་ནི་གཞན་དབང་ངོ་
། །
ཕཊ་ནི་ཀུན་བཏགས་གཞན་དབང་སྤོང་བའོ། །སྭཱ་ཧཱ་ཞི་བའོ། །འབྱུང་པོ་ནི་རླུང་
ལ་བརྟེན་ནས་རྣམ་པར་རྟོག་པ་འབྱུང་བའོ། །ཐམས་ཅད་ནི་བཟུང་བའི་ཡུལ་དང་
འཛིན་པའི་སེམས་ཀྱི་རྟོག་པའོ། །
གཏོར་མ་ནི་སྟོབས་སྐྱེད་པ་སྟེ་རླུང་བཟུང་བས་བསྒྲུབ་པ་པོའི་ལུས་ལ་
དྲོད་དང་བདེ་བའི་སྟོབས་བསྐྱེད་ཅིང་
། སེམས་ལ་མི་རྟོག་པའི་སྟོབས་བསྐྱེད་པའོ། །
སྔགས་ནི་ཆོས་ཀྱི་སྙིང་པོ་བསྒྲུབས་པས་སོ། །ཧཱུྃ་ཞེས་པ་ལ་སོགས་པ་ནི་འོད་
གསལ་སྤྲོས་གཞི་གཅད་པ་ཡིན་ཏེ། དེ་བཞིན་གཤེགས་པ་རྣམས་ཀྱི་ས་བོན་ནི་
རྣམ་པར་སྣང་མཛད་གྱི་བྷཾ་གྱིས་མཚོན་ནས་སྐུའི་ སྤྲོས་ པ་ གཅད་པ་དང་། དེ་
བཞིན་དུ་ཛཾ་གིས་གསུང་དང༌
། ཧཱུྃ་གིས་ཐུགས་དང་
། ཁཾ་གིས་འཕྲིན་ལས་ཀྱི་སྤྲོས་
པ་གཅད་པའོ། །ཨོཾ་ནི་རིན་ཆེན་འབྱུང་ལྡན་གྱི་ས་བོན་གྱི་ཡོན་ཏན་ཡིན་ཏེ་སྔ་མ་
ལྟར་བསྒོམས་པས་ནང་རྟགས་དང་ཕྱི་རྟགས་འབྱུང་བའོ། །དེ་ཉིད་ཀྱི་རྒྱས་པར་
བཤད་པ་ནི་ༀ་ཧཱུྃ་སྭཱ་ཧཱ་ཞེས་པ་ལ་སོགས་པར་འབྲེལ་ཏེ་ཨོཾ་ནི་འོད་གསལ་ཏེ་
247 -50



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མཆོག་ཏུ་གྱུར་པའོ། །ཡང་ན་ཁས་ལེན་པའོ། །ཧཱུཾ་སྭཱ་ཧཱ་ནི་ཐུགས་ཀྱི་སྤྲོས་པ་ཞི་
བའོ། །རེངས་པར་ནི་སེམས་སྟོང་པ་ཉིད་ལའོ། །ཨོྃ་ཨོཾ་སྭཱ་ཧཱ་ནི་སྤྲོས་པ་ཞི་བའི་
ཡོན་ཏན་མཆོག་ཏུ་གྱུར་པ་སྟེ་ཕྱི་ནང་གི་རྟགས་འབྱུང་བའོ། །དབང་དུ་ནི་སྟོང་པ་
ཉིད་དབང་དུ་བྱེད་པའོ། །
ཨོཾ་ཁཾ་སྭཱ་ཧཱ་ནི་འཕྲིན་ལས་ཀྱི་སྤྲོས་པ་ཞི་བའོ། །སྐྱོད་པ་ནི་རྟོག་པའོ། །
ཨོཾ་ཛི་སྭཱ་ཧཱ་ནི་གསུང་གི་སྤྲོས་པ་ཞི་བའོ། །སྡང་བར་བྱེད་པ་ནི་ཡེ་ཤེས་དང་སྤང་བྱ་
གཉིས་དབྱེ་བའོ། །ཨོཾ་ཧཱུཾ་སྭཱ་ཧཱ་ནི་སྐུའི་སྤྲོས་པ་ཞི་བའི་མཆོག་གམ་ཁས་ལེན་པའོ
། །
མངོན་སྤྱོད་ནི་རྟོག་པ་སྤོང་བ་ལའོ། །ཨཱ་དེ་ཝ་པི་ཙུ་ཞེས་པ་ནི་སྒྲ་ཇི་བཞིན་པ་ངེས་
དོན་ཡིན་ཏེ་ཨོཾ་ནི་འགོ་འདྲེན་པའོ། །གང་གིས་འགོ་འདྲེན་ཞེ་ན། དེ་བ་ནི་ལྷ་སྟེ་
བསྐྱེད་རིམ་གྱིས་སོ། །པི་ཙུ་ནི་འཇམ་པར་བྱེད་པའོ། །གང་གིས་འཇམ་པར་བྱེད་
ན་ཧཱུཾ་གསུམ་ནི་ལུས་ངག་ཡིད་གསུམ་གྱི་སྟེ་ལུས་ལྷ་ངག་སྔགས་ཡིད་གཏུམ་
ཙམ་ཡོད་ཀྱིས་སོ། །ཕཊ་ནི་ཚར་གཅད་པའོ། །སྭཱ་ཧཱ་ནི་ཞི་བར་གྱུར་ཅིག་པའོ། །
ཀྱེའི་རྡོ་རྗེ་ནི་བདེ་སྟོང་གསང་སྔགས་ཐམས་ཅད་ནི་སྙིང་པོ་ལ་སོགས་པ་ཐམས་
མོ་
ཅད་དོ། །
ཨོཾ་གྱི་རྣམ་པ་ནི་བཀྲ་ཤིས་པའམ་འགོ་འདྲེན་པ་སྟེ་བསྐྱེད་རིམ་སྔོན་དུ་
བསྒོམ་ནའོ། །མཐར་གྱི་སྭཱ་ཧཱ་ནི་སྐུ་གསུང་ཐུགས་ནི་ངོ་བོ་སྐུ་གསུམ་ཐོབ་ཙམ་ན་
རྣམ་རྟོག་དང་ཉོན་མོངས་ཐམས་ཅད་ཞི་བར་གྱུར་བའོ། །ཧཱུཾ་ནི་སེམས་ཡིན་ལ།
ཕཊ་ནི་རྣམ་རྟོག་དང་ཉོན་མོངས་ཚར་གཅོད་པའོ། །ནང་དུ་ནི་སེམས་པའོ། །ༀ་
ནི་མཆོག་ཏུ་ གྱུར་ པ། ཏྲེ་ལོཀྱ་ནི་ འཇིག་རྟེན་ གསུམ་ གྱི། ཀྱེ་བ་ནི་བདེ་བ། ཧཱུྃ་
གསུམ་གྱི་ལུས་ངག་ཡིད་གསུམ་གྱི་རྟོག་པ། ཕཊ་ཚར་གཅོད་པ། སྭཱ་ཧཱ་ཞི་བའོ། །
247 -51



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ཕྱག་གཉིས་ནི་བདེ་བ་དང་སྟོང་བ་སྟེ་ལུས་ལྷ་ངག་སྔགས་ཡིད་གཏུམ་མོ་གསུམ་
གྱིས་ཛྭ་ལ་ནི་གཏུམ་མོ་འབར་བ། ཛ་ལ་ནི་བདེ་བ་འབར་བའོ། །བྷོ་དགྱེས་པའི་
དོན། ཕྱག་བཞི་ནི་དགའ་བ་བཞི་ནི་ཉམས་སུ་མྱོང་པ་རྟོག་པའི་བདུད་བཞི་འགག་
པའོ། །ཀི་ཌི་ནི་ཚངས་གཅིག་པ། གང་ནི་ཧཱུྃ་གསུམ་ལུས་ངག་ཡིད་གསུམ་གྱི་རྟོག་
པའོ། །ཕྱག་དྲུག་ནི་ཕར་ཕྱིན་དྲུག་གི་ཡོན་ཏན་དང་ལྡན་པའོ། །
ཨོཾ་ཨ་ཀ་ཞེས་པ་ལ་སོགས་པ་ནི་སྡེ་ཚན་གྱི་ཡི་གེ་བརྒྱད་ཡིན་ནོ། །
གྲོང་ཁྱེར་དཀྲུག་པ་ཞེས་པ་ནི་གསུམ་སྟེ། ཕྱི་དང་ནང་གི་དང་འཆི་བདག་གི་གྲོང་
ཁྱེར་དཀྲུག་པའོ། །དང་པོ་ནི་ལག་པ་ལ་འཁྲུལ་འཁོར་དུ་བཀོད་ནས་འཕྲིན་ལས་
བཞི་བསྒྲུབ་པ་ཡིན་ཏེ་ཚོགས་པ་ལ་དྲང་དོན་དུ་བཤད་པའོ། །ཕྱི་མ་གཉིས་ནི་ངེས་
དོན་དུ་བཤད་པ་ཡིན་ཏེ་བླ་མའི་ཞལ་ལས་ཤེས་པར་བྱའོ། །ཨ་ཨཱ་ཞེས་པ་ལ་
སོགས་པ་ནི་བདག་མེད་མའི་འཕོ་བའི་བསྟན་པ་ཡིན་སྟེ། དེ་ལ་བཞི་ལས། འཕོ་
བའི་དུས་ནི་འཆི་རྟགས་བྱུང་ན་འཆི་བའི་དུས་སུ་བྱ་སྟེ། དེ་ལས་གཞན་དུ་བྱས་ན་
ལྟུང་བ་བརྒྱད་པ་འོང་ངོ༌
། །ཇི་སྐད་དུ་སཾ་བུ་ཊ་ལས། དུས་ལ་བབ་ན་འཕོ་བྱའི། །
དུས་མིན་ལྷ་རྣམས་གསོད་པར་བྱེད། །ཞེས་གསུངས་སོ། །
གཉིས་པ་བསྒྲུབ་པའི་རྟེན་ནི་བདག་ཉིད་བདག་མེད་པར་བསྒོམ་པའོ། །
གསུམ་པ་ཤེས་པ་རྟེན་ལ་བསྡུ་བ་ནི་མདུན་དུ་བདག་མེད་མ་སྤྱན་དྲངས་ལ་
བཞུགས་སུ་གསོལ་བའོ། །བཞི་པ་འཕོ་བ་དངོས་བྱ་བ་ནི་བླ་མའི་ཞལ་ལས་ཤེས་
པར་བྱའོ། །ཨོཾ་ཨཱ་ཧཱུཾ་ནི་སྦྱང་གཞི་ལ་སྦྱར་ན་ལུས་ངག་ཡིད་གསུམ་སྒྲིབ་པ་དང་
བཅས་པ་ཡིན་ལ། འབྲས་བུ་ལ་སྦྱར་ན་སྐུ་རྣམ་པ་གསུམ་ཡིན་ཀྱང་འདིར་སྦྱོང་
བྱེད་ཐབས་ཀྱི་རིམ་པ་དང་སྦྱར་ན་གཉིས་ཏེ། སྒྱུ་ལུས་ལྟར་ཉམས་སུ་བླང་བ་དང་།
247 ---52



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འོད་གསལ་ལྟར་ཉམས་སུ་བླང་བའི་ཐབས་སོ། །དང་པོ་ནི་འགྲོ་བ་དང་འཆག་པ་
དང་འདུག་པ་དང་ཉལ་བའི་དུས་ཐམས་ཅད་དུ་ལྟ་བ་བསྒོམ་པ་སྤྱོད་པ་གསུམ་
དང་མ་བྲལ་བར་བྱེད་པའོ། །
གཉིས་ པ་ལ་ཡང་ གཉིས་ལས། གཉིད་ཀྱི་དུས་སུ་མཉམ་པར་བཞག་
ནས་བསྒོམ་པ་ནི། སངས་རྒྱས་ཀྱི་སྐུ་གསུང་ཐུགས་ཀྱི་བཅུད་ཡི་གེ་གསུམ་ལ་
བསྡུས་ནས་སྐུ་གསུང་ཐུགས་ཀྱི་ཆེ་བ་དང་ལྡན་པའི་ངང་ལས་འོད་གསལ་སྟོང་
ཉིད་དུ་བསྒོམ་པ་ཡིན་ནོ། །
གཉིས་པ་སད་པའི་དུས་སུ་འོད་གསལ་སྤྲོས་གསུམ་བཅད་པའི་ཚུལ་དུ་
བསྒོམ་པ་ནི། གནས་གསུམ་བསྲེ་བ་དང་
། སྤྲོས་གསུམ་གཅད་པ་དང་
། མཐའ་
གཉིས་དོར་བ་དང་
། སེམས་དབུ་མ་ལ་འཇུག་པའི་རིམ་པ་སྟེ། དེ་རྣམས་ཀྱང་
དང་པོར་རིམ་འཇུག་དང་། བར་དུ་ཐོག་བབས་དང་
། ཐོ་མར་ལྷུན་གྲུབ་ཏུ་རྒྱུད་ལ
སྐྱེ་བ་ཡིན་ནོ། །དེ་རྣམས་ནི་རང་གི་བླ་མ་དམ་པའི་ཞལ་གྱི་བུམ་པ་ནས་གདམས་
ངག་གི་བདུད་རྩི་ཐོབ་པར་བྱ་བ་གལ་ཆེའོ། །ཚིག་དོན་ནི་ཨཱི་སྐུ་བྱིན་གྱིས་བརླབ་
པའི་སྔགས་ནི་སྐུའི་སྤྲོས་པ་ལྟེ་བར་གཅད་པ་སྟེ་ལུས་འཆགས་པའི་གཞི་ལྟེ་བ་
ཡིན་པས་སོ། །ཨཱ་གསུང་ནི་གསུང་གི་སྤྲོས་པ་མགྲིན་པར་གཅད་པ་སྟེ་ངག་གི་
འབྱུང་བའི་གནས་དེ་ཉིད་ཡིན་པས་སོ། །ཧཱུཾ་ཐུགས་ནི་ཐུགས་ཀྱིས་སྤྲོས་པ་སྙིང་
གར་གཅད་པ་སྟེ་སེམས་ཀྱི་རྟེན་དེ་ཉིད་ཡིན་པས་སོ། །ཨོཾ་ནི་མཆོག་ཏུ་གྱུར་པའོ། །
རཀྵ་རཀྟ་ནི་རྟོག་པ་ལས་སྲུང་ཞིང་བསྲུང་བའོ། །ཧཱུྃ་ཧཱུྃ་ཧཱུྃ་ཕཊ་སྭཱ་ཧཱ་ནི་སྐུ་གསུང་
ཐུགས་ཀྱི་སྤྲོས་པ་ཞི་བའོ། །ས་སྦྱང་བ་ནི་རྟོག་པའམ་ཉོན་མོངས་པ་སྦྱང་བའོ། །
སྔགས་ནི་དེ་དག་ལས་ཡིད་སྐྱོབ་པའོ། །
247-53



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
པཱི་ཧཱུྃ་སྭཱ་ཧཱ་ཞེས་པ་ལ་སོགས་པ་ནི་འོད་གསལ་ཐོག་བབས་ཀྱི་གདམས་
ངག་བསྟན་པ་ཡིན་ཏེ། དེ་ཉམས་སུ་ལེན་པའི་གདམས་ངག་ལ་གསུམ་སྟེ། བརྟེན་
པ་ སེམས་ ཀྱི་སྒྲོ་འདོགས་གཅོད་ པ་ དང་། བརྗོད་པ་ངག་གི་སྒྲོ་འདོགས་དང་
།
རྟེན་ ལུས་ ཀྱི་ སྒྲོ་འདོགས་ གཅད་ པའོ། །དང་ པོ་ ལ་ གཉིས་ཏེ། ཕྱི་ ཡུལ་ གྱི་སྒོ་
འདོགས་གཅད་པ་དང་། ནང་ཤེས་པའི་སྒྲོ་འདོགས་གཅད་པའོ། །དེའི་མན་ངག་
ནི་བླ་མའི་ཞལ་ལས་ཤེས་པར་བྱའོ། །ཚིག་དོན་ནི་ཨཱ་ནི་ཁས་ལེན་པའོ། །ཧཱུཾ་ནི་
སེམས་སོ། །སྭཱ་ཧཱ་ནི་དེའི་སྒྲོ་འདོགས་ཞི་བའོ། །འགུགས་པ་ནི་སྟོང་པ་ཉིད་ལའོ། །
ཨོཾ་གྷི་སྭཱ་ཧཱ་ནི་གླུ་ཏེ་ཡོན་ཏན་ཡིན་པས་སྤྲོས་པ་ཞི་བས་ཡོན་ཏན་མཆོག་ཏུ་གྱུར་
པའོ། །གསོད་པ་ནི་སྤང་བྱའོ། །ཨོཾ་ནི་རྟེན་ལུས་ཀྱི་སྒྲོ་འདོགས་སོ། །ཀུ་རུ་ཀུ་ལ་
ནི་སྐུལ་བར་བྱེད་པ་སྟེ་སྟོང་ཉིད་དུའོ། །ཧྲི་ནི་བརྗོད་པ་ངག་གི་སྒྲོ་འདོགས་སོ། །
ཀུ་རུ་ཀུ་ལླེའི་སྔགས་ནི་སེམས་སྟོང་པ་ཉིད་ལ་སྐུལ་ཞིང་དབང་དུ་བྱེད་པའོ། །
གཉིས་པ་རྫས་གཙོ་བོའི་ལས་ཚོགས་ནི་ཨ་ཕུའི་ཞེས་པ་ལ་སོགས་པ་ནི་
དེའི་དོན་ནི་འདིར་ནང་གི་ཆར་དབབ་པ་གཏུམ་མོའི་དོན་སྟོན་པ་ཡིན་ཏེ། ཚིག་གི་
དོན་བཤད་ན་དབེན་པའི་ གནས་ སུ་ནི་བསྒྲུབ་པོའི་ གནས་སོ། །དེ་ནས་ སློབ་
དཔོན་ནི་སྒྲུབ་པ་པོའམ་རང་གི་སེམས་པ་ཉིད་དོ། །མ་རུང་བའི་སེམས་ཀྱིས་ནི་
ཉོན་མོངས་པ་ལ་ཁྲོས་པའི་ཚུལ་གྱིས་གཏུམ་མོ་སྦྱར་བའོ། །ལུས་ཀྱི་གནས་གང་
དུ་སྦར་ཞེ་ན། དེའི་འགྲམ་དུ་ཞེས་པ་སྟེ་རང་གི་ལུས་དེའི་འགྲམ་སྟེ་ལྟེ་བར་རོ། །
དཀྱིལ་འཁོར་བཞེངས་པར་བྱ་སྟེ་ནི་རྩ་མདུད་ཀྱི་ཚུལ་དུའོ། །དེ་ཡང་ཇི་ལྟར་ཞེ་ན།
དཀྱིལ་འཁོར་གྲུ་གསུམ་པ་བྱས་ཏེ་ནི་ལྟེ་བར་ཆོས་འབྱུང་གི་དབྱིབས་རྩ་མདུད་གྲུ་
གསུམ་པ་བསམས་པའོ། །དེའི་ནི་རྩ་མདུད་གྲུ་གསུམ་མོ། །ཨ་ནི་དེའི་ནང་དུ་
247-54



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཏུམ་མོ་དྲོད་ཀྱི་ཡི་གེ་ཨ་གནས་པའོ། །ཕུ་ནི་དེ་ཉིད་སྦྱོར་བྱེད་ཀྱི་རླུང་ངོམ། ཡང་
ན་སྙིང་གའི་ཧཱུྃ་ལ་བྱའོ། །མཐའ་ཡས་ནི་ཐམས་ཅད་ལ་ཁྱབ་པས་སྟེ་སྟོང་ཉིད་དོ། །
གཟུགས་བརྙན་ནི་སྟོང་ཉིད་མཚོན་པའི་ཨའོ། །བྱས་པ་ནི་ལྟེ་བར་བསམ་པའོ། །
དེ་ལས་གཞན་བསྒོམ་དུ་མེད་དམ་ཞེ་ན། སྔགས་བཟླས་ཏེ་དེ་ནི་སྔགས་ཀྱི་འཕྲེང་
བ་བསྒོམ་པའོ། །ཨོྃ་གླུ་རུ་ཞེས་པ་ལ་སོགས་པ་ནི་ཧཾ་ནས་ཨའི་བར་ལ་ཁ་དོག་
དམར་པོར་སྦྲེངས་ནས་ཡོད་པར་བསམ་པའོ། །
འོ་ན་ཇི་ལྟར་དུ་སྦྱར་ཞེ་ན། མཐའ་ཡས་མནན་པ་ནི་སྟོང་པ་མཚོན་པའི་
ཨ་ལ་སྟེང་རླུང་མནན་ནས་རླུང་སེམས་དེར་གཏད་པའོ། །དེ་ལྟར་བྱས་པས་ཇི་
ལྟར་འབྱུང་ཞེ་ན། བདུད་རྩི་ལྔས་ནི་ལྔའི་དྭངས་མ་སྟེ་བྱང་ཆུབ་སེམས་ཀྱི་ཐིག་
ལེའོ། །ཀླུག་ནི་སྤྱི་བོ་ན་ཧཾ་གིས་ཚུལ་ཁུད་ནས་འཛག་པའོ། །མེ་ཏོག་ནག་པོ་ནི་
མཆོད་ནི་དེ་ལ་བརྟེན་ནས་ཆོས་ཉིད་མི་འགྱུར་བའི་དོན་རྒྱུད་ལ་སྐྱེ་བའོ། །ཀླུ་ནི་
རྟོག་པའོ། །འདུལ་བ་ནི་དེ་སྤོང་བའོ། ཁུ་བ་ནི་ཐིག་ལེའོ། །བྱུག་ནི་ཐིག་ལེ་བབ་
པས་སྤྲོ་གླུ་རུ་ལ་སོགས་པའི་ཡི་གེ་རྣམས་ལ་རིག་པས་དེ་རྣམས་གསོས་པའོ། །
གླང་ པོ་ཆེའི་ཆ་ནི་ཐིག་ལེའོ། །མགོ་བོ་བྱུག་ནི་ཨཱ་ལ་ཐིམ་པའོ། །ཇི་ལྟར་ཞེ་ན།
རླུང་གི་ཕྱོགས་ནི་ལྟེ་བའིའོ། །རྫིང་བུ་ནི་བྱང་ཆུབ་སེམས་ཀྱིའོ། །མཐའ་ཡས་ནི་
སྟོང་པ་མཚོན་པའི་ཨའོ། ཁམ་ཕོར་ཁ་སྦྱར་ནི་འཁོར་ལོ་བཞི་ཁ་སྦྱར་གྱི་ཚུལ་དུ་
གནས་པའོ། །གཞག་ནི་ཨོཾ་ལས་ཐིམ་པའི་ཐིག་ལེ་སྟོན་པའོ། །བ་ནག་མོ་ནི་ཆོས་
ཉིད་དོ། །འོ་མ་ནི་དེ་རྟོགས་པའི་རྟེན་ཐིག་ལེའོ། །དགང་ནི་ཐིག་ལེས་འཁོར་ལོ་
བཞི་དགང་བའོ། །དེ་ལྟར་བྱས་པས་རྒྱུད་ལ་ཇི་ལྟར་སྐྱེ་ཞེ་ན། གཞོན་ནུ་མ་ནི་
སྒོམ་བྱེད་ཀྱི་ཤེས་པ་དང་པོའམ་གསར་བའོ། །ནག་མོ་ནི་ཆོས་ཉིད་དོ། །བཀལ་
247-55



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བའི་སྐུད་པ་ནི་རྟོགས་པའི་ཤེས་པའོ། །དཀྲི་ནི་ཉམས་སུ་མྱོང་བའི་རྒྱུད་པའོ། །
དེ་ཡང་ཇི་ལྟར་ཞེ་ན། དུར་ཁྲོད་ནི་རྟོག་པ་དོར་ནས་མི་རྟོག་པའི་ཁྲོད་ན་
གནས་པའོ། །རྡུལ་མཚོན་ནག་པོ་དེས་མཚོན་ནས་ཆོས་ཀྱི་དབྱིངས་ཀྱི་ཡེ་ཤེས་ཀྱི་
ཚུལ་དུ་རྟོགས་པའི་བྱུང་བའོ། །དཀར་པོ་ནི་མེ་ལོང་ལྟ་བུའི་ཡེ་ཤེས་སོ། །སེར་པོ་
ནི་མཉམ་པ་ཉིད་ཀྱི་ཡེ་ཤེས་སོ། །དམར་པོ་ནི་སོ་སོར་རྟོགས་པོའི་ཡེ་ཤེས་སོ། །
ལྗང་ཁུ་ནི་བྱ་བ་གྲུབ་པའི་ཡེ་ཤེས་སོ། །དཀྱིལ་འཁོར་བཞེངས་སོ་ནི་དེ་ལྟར་ཡེ་
ཤེས་ལྔའི་ཚུལ་དུ་རྒྱུད་ལ་སྐྱེ་བའོ། །དུར་ཁྲོད་ཅེས་པ་ལ་སོགས་པ་ནི་མི་རྟོག་པའི་
ཡེ་ཤེས་ཀྱི་སྲད་བུས་ཤེས་པའི་རྒྱུད་པ་ཐིག་གདབ་པའོ། །
དེ་ལས་ཞན་ཡང་ཇི་ལྟར་དུ་རྒྱུད་ལ་སྐྱེ་ཞེ་ན། ཀྱེའི་རྡོ་རྗེ་ཞེས་པ་ལ་
སོགས་པ་སྟེ། ཀྱེའི་རྡོ་རྗེ་ནི་སྤྱི་བོ་ནས་ཐིག་ལེ་ཕབ་ནས་ལྟེ་བ་ལ་སོགས་པའི་ཐིག་
ལེ་ལ་སེམས་གཏད་ནས་བསྒོམས་པས་ཉམས་སུ་མྱོང་བ་བདེ་སྟོང་དབྱེར་མེད་
རྒྱུད་ལ་སྐྱེ་བའོ། །ཞལ་བརྒྱད་ནི་རྣམ་པར་ཐར་པ་བརྒྱད་དམ་ཡོན་ཏན་བརྒྱད་
འབྱུང་བའོ། །ཞབས་བཞི་ནི་བསྡུས་པའི་དངོས་པོ་བཞི་རྟོགས་པའམ། རྟགས་ནི་
རིམ་བཞི་ལ་བྱ་གསུངས་སོ། །ཕྱག་བཅུ་དྲུག་ནི་སྟོང་པ་ཉིད་བཅུ་དྲུག་གམ། ཕྱི་
ནང་གི་གྲུབ་རྟགས་བཅུ་དྲུག་ལ་བྱ་གསུངས་སོ། །སྤྱན་ཉི་ཤུ་རྩ་བཞི་ནི་ཞལ་རེ་རེ་
སྤྱན་གསུམ་གསུམ་ཡོད་པ་སྟེ་དེས་མཚོན་ནས་འདིར་སྐུ་གསུང་ཐུགས་ཀྱི་དེ་ཁོ་ན་
ཉིད་རྟོགས་ པ་ སྟེ་ གསལ་བདེ་ མི་རྟོག་ པ་ རྒྱུད་ལ་སྐྱེ་བའོ། །འཇིགས་ པའང་
འཇིགས་ པར་མཛད་པ་ནི་སྤང་བྱ་ཐམས་ཅད་སྤོང་བའོ། །གལ་ཏེ་ཞེས་པ་ལ་
སོགས་པ་ནི་དེ་ལྟར་བསྒོམས་པས་གཏུམ་མོ་མ་སྦྱོར་ནས་བྱང་ཆུབ་སེམས་ཀྱི་ཆར་
མི་འབབ་ན་བདེ་སྟོང་རྒྱུད་ལ་མི་སྐྱེ་བའོ། །དེའི་ཚེ་ནི་ལྟེ་བར་གཏུམ་མོ་འབར་བ་
247 56



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཙམ་མོ། །མགོ་ནི་སྒྲུབ་པ་པོའི་འོ། །འགས་ནི་མགོ་ན་བ་ལ་སོགས་པའི་ནད་ཏུ་
འགྱུར་བས་ནས་ལོག་ནོན་སྤོགས་པའི་གནད་གལ་ཆེ་བ་ཡིན་ནོ། །ཆར་དབབ་པ་
ནི་ནང་གིའོ། །སྤྲིན་བྲལ་བ་ནི་གཏུམ་མོ་སྦྱར་བས་ཐིག་ལེ་ཕབ་ནས་བསྒོམས་པ་
ལས་ཉམས་སུ་མྱོང་བ་སྐྱེ་ནས་རིམ་པ་བཞིན་དུ་འཁོར་ལོ་བཞིར་གོང་ནས་གོང་དུ་
བཏེག་པས་རྣམ་རྟོག་གི་སྤྲིན་བྲལ་སྟེ་སྤངས་པའོ། །དུར་ཁྲོད་ནི་རྟོག་པ་དོར་ནས་
མི་རྟོག་པའི་ཁྲོད་ན་གནས་པའོ། །རས་ནི་ཆོས་ཉིད་ཀྱི་རས་ལ་འདུག་པ་སྟེ་དེ་ལ་
གནས་ནའོ། །ཉེ་བར་ནི་ཐར་པ་དང་ངོ༌
། །ཨོ་ ཨ་རྒྱ་ཞེས་པ་ལ་སོགས་པ་ནི་
སྔགས་བརྗོད་པས་རླུང་ཕྱིར་འགྲོ་འཕྲོ་ལ་བཟུང་བ་མཚོན་ནོ། །ཕ་རོལ་གྱི་སྡེ་རྣམ་
པར་གཞིག་པའི་ཕྱིར་ཞེས་པ་ནི་བྱང་ཆུབ་སེམས་ཀྱི་བདེ་བ་ལ་བརྟེན་པ་ཡིན་ཏེ།
དེ་ལ་ཡང་སྟེང་སྒོ་དང་འོག་སྒོ་གཉིས་ལས་འདིར་སྟེང་སྒོ་ལ་བརྟེན་ནས་བསྒོམ་པ་
ཆགས་བྲལ་གྱི་དབང་གསུམ་པ་ལམ་དུ་ཁྱེར་ནས་རང་ལུས་ཐབས་ལྡན་གྱི་མན་
ངག་ཡིན་ནོ། །ཕ་རོལ་གྱི་སྡེ་ནི་རྣམ་རྟོག་དང་ཉོན་མོངས་པའོ། །གཞིག་པ་ནི་
འཇོམས་ཤིང་སྤོང་བར་བྱེད་པའོ། ཁ་ཏི་ཀ་ནི་བྱང་ཆུབ་སེམས་ཀྱི་ཐིག་ལེའོ། །
བསྒྲུབ་པ་
པ་ནི་དེ་ཉིད་དབབ་པའི་ཐབས་སོ། །བདུད་རྩི་ལྔ་ནི་དེའི་དུས་སུ་ཁ་ཟས་
སུ་བསྟེན་པའོ། ཁ་ཏི་ཀ་ནི་ཐིག་ལེ་དང་ངོ་། ཀུ་ཐ་ར་ཙྪིན་ད་ནི་སྤང་བྱ་གཅོད་བྱེད་
ཀྱི་ཤེས་པའོ། །ལྷན་ཅིག་བཏགས་པའི་རི་ལུ་བྱས་ཏེ་ཐིག་ལེ་བསྒོམ་པ་ལ་བརྟེན་
ནས་ཤེས་པ་བདེ་སྟོང་དུ་རྟོགས་པའོ། །
འོ་ན་ཐིག་ལེ་དབབ་པའི་ཐབས་གང་ཡིན་ཞེ་ན། སྔགས་ནི་ཨོཾ་བཛྲ་ཀ་ཏ་
རི་ཞེས་པ་ལ་སོགས་པ་ནི་སྔགས་པ་དེ་ཉིད་བརྗོད་པའམ་དེས་མཚོན་པའི་རླུང་
ཕྱིར་འགྲོ་འཕྲོ་ལ་གཟུང་ཞིང་མི་ནུས་ན་ནང་དུ་དྲངས་ལ་གཟུང་བའོ། །དངོས་
247 - 57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གྲུབ་ནི་སྐུ་བཞིའོ། །བྱེ་བ་དང་འབུམ་ཞེས་པ་ནི་ཡང་དང་ཡང་དུ་གོམས་པར་བྱ་བ་
ལ་དགོངས་པ་ཡིན་གསུངས་སོ། །དེ་ལྟར་འོག་མ་ཐམས་ཅད་ལའང་ཤེས་
བྱའོ། །དེ་བསྒྲུབ་པ་ལ་ནི་ཐིག་ལེ་དབབ་པའི་ཐབས་རྒྱུན་དུ་བསྒོམ་པའོ། །རིལ་
བ་སྤྱི་བླུགས་ནི་བསྒྲུབ་པ་པོའི་སྤྱི་བོའི་ཐིག་ལེ་བབ་པའོ། །མགྲིན་པར་སྐོར་ཞིང་
མགྲིན་པ་ན་མར་བབ་པའོ། །བསྐོར་ནས་ནི་རྡོ་རྗེ་ནོར་བུའི་བར་དུ་བབ་པར་རྒྱུན་
དུ་བསྒོམས་པས་དེ་ཕེབས་པའོ། །བཅད་ན་ཞེས་པ་ལ་སོགས་པ་ཐིག་ལེ་བཟུང་
བ་མདོར་བསྟན་པ་ཡིན་ཏེ། བཅད་ན་ནི་དེར་ཐིག་ལེ་བཟུང་ནས་བདེ་སྟོང་གི་དོན་
ལ་གོམས་པར་བྱས་པས་རྣམ་རྟོག་དང་ཉོན་མོངས་པ་ཐམས་ཅད་སྤངས་ནའོ། །
དགྲ་ནི་འབྲས་བུ་ཐོབ་ཏུ་མི་སྟེར་བ་ནི་རྣམ་རྟོག་དང་ཉོན་མོངས་པའོ། །འོག་ནི་རྩ་
བས་ཏེ་མ་རིག་པའོ། །རྡོ་ རྗེ་ནི་སྟོང་ཉིད་བདེ་བ་ཆེན་པོའོ། །གྲི་གུག་ནི་དེས་
ཐམས་ཅད་གཅོད་པའོ། །
ལྷ་རྣམས་ཞེས་པ་ལ་སོགས་པ་ནི་ཐིག་ལེ་བཟུང་བ་རྒྱས་པར་བཤད་པ་
ལྷ་ནི་ཉོན་མོངས་ པ་ ལ་ རོལ་ པའི་ དོན་ གྱིས་ནི་ལྷ་ སྟེ་ དུག་གསུམ་མོ། །
དྭགས་པ་ནི་སྤོང་པ་སྟེ་ཐིག་ལེ་དབབ་པའི་ཐབས་ཀྱིས་གཏུམ་མོ་རང་ཤུགས་ལ
འབར་ནས་ཐིག་ལེ་ཕབ་ནས་བཟུང་བས་བདེ་སྟོང་གི་དོན་སྐྱེས་ནས་རྣམ་རྟོག་ཏུ་
ཉོན་མོངས་བཤིགས་ནས་དེ་དག་ལས་རྒྱལ་བར་བྱེད་པའོ། །ཐིག་ལེ་བསྒྲུབ་པ་ནི་
ཀུན་རྫོབ་ཀྱི་ཐིག་ལེ་བཟུང་བ་ལ་བརྟེན་ནས་དོན་དམ་གྱི་ཐིག་ལེ་བདེ་སྟོང་བསྒྲུབ་
པའོ། །ཚངས་པ་ནི་ཉོན་མོངས་པ་དག་པར་བྱེད་པའི་འོ། །ས་བོན་ནི་ཐིག་ལེའོ། །
རྒྱལ་ལ་བསྒྲུབས་ནས་ནི་ཉོན་མོངས་པ་ལ་རྒྱལ་བར་བྱེད་པའི་ཐིག་ལེ་བསྒྲུབས་ཏེ་
བཟུང་ནས་སོ། །ཀུ་ཐ་ར་ཙྪིན་ད་ནི་གཉེན་པོའོ་ཤེས་པའོ། །བསྲེས་ལ་ནི་སེམས་
247 -58



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དང་ཡེ་ཤེས་སུ་བསྲེས་པའོ། །ཉི་མ་གཟས་ཟིན་པ་ན་ནི་གཡས་ཀྱི་རླུང་ཨ་བ་དྷཱ་
ཏཱིར་ཚུད་པའི་དུས་སུའོ། །མི་བསྐྱོད་པ་ནི་ཤེས་པ་ལ་རྟོགས་པས་སོ། །བརྟགས་
ནས་ནི་རྟོག་པ་སྤངས་ནས་སོ། །དགྲ་སྟ་ནི་སྟ་རེ་ལྟར་རྟོག་པ་གཤོག་ཅིང་སྤྱོང་
བའོ། །རྐང་པ་མནན་ནི་གཉེན་པོའི་ཤེས་པས་རྣམ་རྟོག་སྤངས་པའོ། །ཐིག་ལེ་ནི་
དོན་དམ་སེམས་ཀྱིའོ། །གང་ལ་ནི་དུག་གསུམ་མོ། །ཕྱག་བྱས་པ་ནི་དུག་གསུམ་
སྤོང་བ་ལ་འདུར་པའོ། །དུག་གསུམ་སྤངས་ནས་ཉོན་མོངས་པའི་ཚོགས་གཞན་
ཡང་སྤང་དགོས་པས་ན་ཚ་བས་ནི་དོན་གྱི་ལྷན་ཅིག་སྐྱེས་པས་སོ། །གདུང་བ་ནི་
སྤང་བྱ་མ་ལུས་པ་སྤང་པར་བྱ་བའི་དོན་དུའོ། །ཨརྒ་ནི་སྟོང་ཉིད་དོ། །ལོ་མ་ནི་
བདེ་བ་གསལ་བ་མི་རྟོག་པའོ། །དུག་ནི་ཞེ་སྡང་ངོ་
། །སྐུ་ཚེ་ནི་འདོད་ཆགས་སོ། །
ཙི་ཏྲ་ཀ་ནི་གཏི་མུག་གོ ཁུ་བ་ནི་དེ་གསུམ་གྱིས་ས་བསྐྱེད་པའི་ཉོན་མོངས་པའི་
ཚོགས་སོ། །དགྲ་ནི་དེ་རྣམས་ཀྱིས་ཐར་པའི་གེགས་བྱེད་པས་སོ། །མིང་བྲི་བ་ནི་
དེ་རྣམས་ལ་དམིགས་ཤིང་ངོ་
། །འབྲོས་ཕུབ་ཀྱི་མེ་ནི་རྟོགས་པའི་ཡེ་ཤེས་སོ། །
གདུངས་ཏེ་ནི་དེས་སྤང་བྱ་ཐམས་ཅད་གདུངས་བསྲེགས་ཤིང་བཅོམ་པའོ། །ཚ་
བའི་ཆོ་ག་ནི་སྤང་བྱ་རྣམས་ཀྱིས་བསྲེགས་པ་ལ་དེ་སྐད་ཅེས་བྱའོ། །
ཆང་སྐྱུག་པར་ཞེས་པ་ལ་སོགས་པ་ནི་ལོག་ནོན་ཕྱོགས་པའི་ཐབས་
བསྟན་པ་ཡིན་ཏེ། དེ་ལྟར་བྱས་པས་གཏུམ་མོ་རང་ཤུགས་ལ་འབར་ནས་ལུས་ལ་
དྲོད་སྐྱེས་ནས་སེམས་ལ་བདེ་བ་མ་སྐྱེས་ན་ཐིག་ལེ་མ་ཕེབས་པའི་རྟགས་ཡིན་
པས་ལོག་ནོན་སྤོགས་པའི་ཐབས་བྱའོ། །ཆང་སྐྱུག་པ་ནི་སྤྱི་བོའི་ཧཾ་ལས་ཐིག་ལེ་
དབབ་པའོ། །བསྒྲུབ་བྱ་ནི་བསྒྲུབས་ པའོ། །ཡཾ་ གི་རྣམ་པ་ནི་ དེ་ལས་རླུང་གི་
དཀྱིལ་འཁོར་རོ། །མཾ་གི་རྣམ་པ་ནི་རླུང་གི་སྟེང་དུ་མཾ་དམར་པོ་དྲོད་ཀྱི་བདག་ཉིད་
247 -59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ཅན་བསྒོམ་པའོ། །ཆང་ལྟེ་བར་ནི་ཧཾ་ལས་བྱང་ཆུབ་སེམས་མཾ་གི་སྟེང་ན་མར་
འབབ་པར་བསྒོམ་པའོ། །སྐྱུག་པར་ཧཾ་ལས་ཐིག་ལེའོ། །ཆང་སྐྱུག་གོ་ནི་ཐིག་ལེ་
འབབ་པའོ། །རབ་ཏུ་མྱོས་མ་ཞེས་པ་ལ་སོགས་པ་ནི་བྱང་ཆུབ་སེམས་ཀྱི་བདེ་བ་
འོག་སྒོ་ལ་བརྟེན་པ་ཆགས་ཅན་གྱི་དབང་གསུམ་པའི་ཉམས་མྱོང་བ་དེ་ཉིད་ལམ་
དུ་ཁྱེར་བ་གཞན་ལུས་ཤེས་རབ་ཀྱི་མན་ངག་བསྟན་པ་ཡིན་ནོ། །རབ་ཏུ་མྱོས་མ་
ནི་སེམས་ཉིད་ཆོས་ཉིད་དམ་ཡེ་ཤེས་སོ། །དབང་དུ་ནི་དེ་ཉིད་མངོན་དུ་གྱུར་པར་
བྱ་བར་རོ། །མྱང་ངན་མེད་པ་ནི་ཉོན་མོངས་པ་མེད་པའོ། །བརྒྱད་ནི་རྣམ་པར་
ཐར་པ་བརྒྱད་དམ་ཡོན་ཏན་བརྒྱད་དམ་སྐུ་གསུམ་ཡེ་ཤེས་ལྔ་སྟེ་བརྒྱད་ཐོབ་པར་
འདོད་པ་ལའོ་གསུང་ངོ་། །མྱ་ངན་ནི་ཉོན་མོངས་པའོ། །དེ་མེད་པའི་འོག་ནི་ཉོན་
མོངས་པ་སྤངས་པའི་རྗེས་ལ་སེམས་ཡེ་ཤེས་སུ་སོང་བར་བྱ་བ་སྟེའོ། །གོས་ནི་
ཆོས་ཉིད་སྟོང་པའོ། །དམར་པོ་ནི་གཉིས་མེད་ཀྱི་དོན་ལ་འདོད་ཅིང་ཆགས་པའོ། །
དེའི་དོན་ནི་ཉོན་མོངས་པ་མེད་པའི་ཡོན་ཏན་བརྒྱད་ཐོབ་པར་འདོད་པ་
ལ་ཉོན་མོངས་པ་སྤངས་པའི་ཡེ་ཤེས་རྟོགས་དགོས་ལ། དེ་རྟོགས་པར་འདོད་པ་
ལ་ཆོས་ཉིད་ཀྱི་དོན་རྟོགས་པར་འདོད་པ་ཞིག་དགོས་སོ་ཞེས་པའོ། །མྱོས་བྱེད་ནི་
བདེ་སྟོང་དུ་མྱོས་པར་བྱེད་པའི་འོ། །འབྲས་བུ་ཟ་ཞིང་ནི་འོག་གི་སྣ་རྩེར་ཐིག་ལེ་
བསྒོམ་པའོ། །ཀ་ཀཱ་མ་ཙི་ཀ་ནི་དོན་དམ་བྱང་ཆུབ་ཀྱིས་སེམས་སོ། ཁུ་བ་ནི་ཐིག་
ལེ་སྟེ་རྡོ་རྗེ་བུམ་པར་ཐིག་ལེ་བཟུང་བས་སོ། །ཐིག་ལེ་བྱས་ནས་ནི་དེ་ལ་བརྟེན་
ནས་དོན་དམ་བྱང་ཆུབ་སེམས་རྟོག་པར་བྱས་ནས་སོ། །སྔགས་ནི་རྟོག་པ་ལས་
ཡིད་སྐྱོབ་པར་བྱེད་པའོ། །ཟླ་བ་དང་ཉི་མ་ཞེས་པ་ལ་སོགས་པ་ནི་གཏུམ་མོ་སྦར་
བས་རླུང་ཨ་བ་དྷཱ་ཏཱིར་བཟུང་དགོས་པས་དེའི་ཐབས་བསྟན་པ་ཡིན་ཏེ། ནང་གི་
247-60



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཉི་ཟླ་རྣམ་པར་འཛིན་པའི་གདམས་ངག་ཅེས་བྱ་བ་ཡིན་ནོ། །
དེ་ལ་སྤྱིར་རླུང་ཨ་བ་དྷཱ་ཏཱིར་ཚུད་པའི་དུས་ལ་གཉིས་ཏེ། རང་བཞིན་
གྱིས་ཚུད་པའི་དུས་དང་། བསྒོམས་པས་ཚུད་པའི་དུས་སོ། །དང་པོ་ལ་བརྒྱད་ཏེ།
རླུང་གཡས་གཡོན་འཕོ་བ་དང༌། སྙོམས་འཇུག་གི་བདེ་བ་དང་། གཉིད་འཐུག་པོ་
དང་། བརྒྱལ་བ་དང་། ཆང་གིས་གཟི་བ་དང་
། ཞེ་སྡང་དྲག་པོ་སྐྱེས་ པ་ དང་།
མིག་གིས་གཟུགས་སྡུག་པ་མཐོང་བ་དང་
། འཆི་བའི་དུས་སོ། །དེ་རྣམས་ཀྱི་དུས་
སུ་རྟོགས་པའི་རྒྱུ་བ་མེད་པ་ཙམ་ཡིན་གྱི། ཆོས་ཉིད་ཇི་ལྟ་བའི་དོན་རྟོགས་པ་མེད་
པས་ཡང་དག་པའི་ལམ་དུ་མི་འགྱུར་ཏེ་ཐ་མལ་བའི་ཤེས་པ་དྲན་མེད་ཙམ་ཡིན་
ནོ། །
བསྒོམས་པས་ཚུད་པའི་དུས་ལ་གཉིས་སྟེ། རང་གི་རང་གིས་ཚུད་པ་
དང་། རྐྱེན་གྱི་སྟོབས་ཀྱིས་ཚུད་པའོ། །དང་པོ་ནི་མི་རྟོག་པ་བསྒོམས་པས་ངའམ་
ཤུགས་ཀྱིས་རླུང་དབུ་མར་ཚུད་པ་སྟེ་དེའི་དུས་སུ་ཆོས་ཉིད་ཇི་ལྟ་བའི་དོན་རྟོགས་
པའོ། །
གཉིས་ པ་ ལ་ གསུམ་ སྟེ། དབང་ གསུམ་ པའི་ དུས་ དང་། གཉིད་འོད་
གསལ་དུ་ཟིན་པ་དང༌
། རླུང་གིས་གཏུམ་མོ་མེ་སྦར་བའི་དུས་སོ། །འོ་ན་རླུང་དབུ་
མར་ཚུད་པ་དེ་རྣམས་བོགས་གང་ཆེ་ཞེ་ན། རང་གི་ངང་གིས་ཚུད་པ་ལ་སོགས་པ་
གསུམ་པས་རླུང་གིས་གཏུམ་མོ་སྦྱར་ནས་ཚུད་པ་བོགས་ཆེ་བ་ཡིན་གསུངས། དེ་
ཅིས་ཞེ་ན། སྔ་མ་རྣམ་པ་མི་རྟོག་པ་བྱུང་ཡང་བདེ་གསལ་མི་འབྱུང་བ་སྲིད་པ་ཡིན་
པས། ཕྱི་མ་དེ་ལ་བདེ་བ་མི་འབྱུང་བའི་དོགས་མེད་ཅིང་
། མི་རྟོག་པ་རང་ཤུགས་
ལའང་ཟག་པ་མེད་པའི་བདེ་བ་ཆེན་པོ་ཞེས་བྱ་བ་ཡིན་གསུངས་སོ། །འོ་ན་རླུང་
247-61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
དབུ་མར་ཚུད་པར་མི་རྟོག་པ་མི་སྐྱེའམ་ཞེ་ན། རླུང་དབུ་མར་མ་ཚུད་པའི་མི་རྟོག་
པ་དེ་ཞི་ནས་ལྟེངས་པོ་བྱ་བ་ཡིན་ཏེ་དངོས་སུ་ཚོར་བ་བཏང་སྙོམས་སུ་འགྲོ་ཉེན་
ཡོད་ ལ། དེ་ལྟ་ མ་ ཡིན་ན་ ཁམས་ གོང་ མའི་ སྙོམས་ འཇུག་ཏུ་ འགྲོ་ཉེན་ཡོད་
གསུངས་སོ། །ཚིག་དོན་ལ་ཟླ་བ་ནི་ལ་ལ་ནཱའོ། །ཉི་མ་ནི་ར་ས་ནཱའོ། །དབང་དུ་
བྱ་བ་ནི་དེ་གཉིས་ཀྱི་རླུང་དྷུ་ཏཱིར་གཟུང་པའོ། །ས་ལུ་ནི་རྟོག་པའོ། །བརྟགས་པ་
ནི་སྤངས་པའོ། །འགྱུར་བ་ནི་རྟོག་པ་མི་རྟོག་པར་འགྱུར་བའོ། །ཉི་མ་དང་ཟླ་བ་
བྱས་ནས་ནི་རྩ་གཉིས་སུ་རླུང་དགང་བའོ། །རྡོ་རྗེའི་ཆུ་ནི་སྟོང་ཉིད་ཀྱིས་བརླན་
པའི་ཨ་བ་བྷཱུ་ཏཱིའོ། །དེ་ལ་གཞུག་ཅིང་ནི་རྩ་གཉིས་ཀྱི་རླུང་ཨ་བ་བྷུ་ཏཱིར་གཞུག་
པའོ། །
སྔགས་བཟླས་ཏེ་ཨོཾ་བཛྲ་རྐམ་ཞེས་པ་ལ་སོགས་པ་ནི། སྔགས་དེ་ཉིད་
བརྗོད་པའམ་དེས་མཚོན་པའི་རླུང་ཕྱིར་འགྲོ་འཕྲོ་ལ་གཟུང་ཞིང་མི་ནུས་ན་ནང་དུ་
དྲངས་གཟུང་ངོ༌
། །བྱེ་བ་ནི་ཡང་དང་ཡང་དུ་གོམས་བར་བྱ་མཚོན་ནོ། །ཉི་མ་དང་
ཟླ་བ་ཡང་དག་པར་གནས་ཏེ་གཡས་གཡོན་གྱི་རླུང་ཨ་བ་དྷཱ་ཏཱིའི་ནང་ན་གནས་
པའོ། །ཉིན་མཚན་བྱེ་བྲག་མེད་པ་ནི་བདེ་བ་དང་སྟོང་པ་དབྱེར་མེད་པའོ། །ཨོཾ་ན་
ག་ན་ག་ཞེས་པ་ལ་སོགས་པ་ནི་སྐབས་སུ་ཚོགས་ཀྱི་འཁོར་ལོ་བྱ་བ་བསྟན་པ
མིན་ཏེ། ཨོཾ་ནི་ཚོགས་ཀྱི་འཁོར་ལོ་བྱས་པས་བཀྲ་ཤིས་པར་འགྱུར་བའོ། །ན་ག་
ན་ག་ནི་གོ་རིམ་བཟློག་ན་ཚོགས་དང་ཚོགས་ཞེས་པ་སྟེ་འདུས་པ་ཕོ་མོའོ། །
སྔགས་ནི་ཐ་མལ་བ་ལས་ཡིད་སྐྱོབ་པར་བྱེད་པའོ། །དུས་མ་ཡིན་པ་ནི་སངས་
ས་རྒྱ་
བའི་འོ། །དོན་བསྒྲུབ་པ་ནི་དམ་ཚིག་ཉམས་པ་གསོ་བ་དང་ཚོགས་ཁྱད་པར་ཅན་
བསགས་པའི་དགོས་པའོ། །འོ་ན་འདུས་པ་ཕོ་མོ་རྣམས་ཀྱི་མཚན་ཉིད་ཇི་ལྟ་བུ་
247-62



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཞེས་ན། གཞོན་ནུ་མ་ནི་སྒོམ་བྱེད་ཀྱི་ཤེས་པ་གསང་བའོ། །མིག་ནི་ཤེས་རབ་ཀྱི་
མིག་དང་ལྡན་པའོ། །བརྒྱ་རྩ་བརྒྱད་ནི་གྲངས་ཉེ་བར་མཚོན་པ་ཙམ་སྟེ་ཇི་ལྟར་
འཚོགས་པའོ། །མངོན་པར་བསྔགས་ནས་ནི་དབང་དང་དམ་ཚིག་གིས་སོ། །མེ་
ཏོག་ པ་ ལ་སོགས་ པའི་ མཆོད་ པ་ནི་ཕྱི་རོལ་ དུ་ དཀྱིལ་ འཁོར་ ལ་ བྲིས་ཤིང་
བསྒྲུབས་པའི་ལྷ་ཚོགས་ལ་མེ་ཏོག་ལ་སོགས་པས་མཆོད་པ་དང་
། ནང་དུ་རང་
རང་གི་རྒྱུད་ལ་དེའི་དུས་སུ་བཟོད་པའི་མེ་ཏོག་དང་ཡེ་ཤེས་ཀྱི་བདུག་སྤོས་དང་
ཤེས་རབ་ཀྱི་མར་མེ་དང་ཟག་མེད་ཀྱི་དྲི་ཆབ་དང་ཏིང་ངེ་འཛིན་གྱི་ཞལ་ཟས་
རྣམས་ ཀྱིས་ མཆོད་ པའོ། །སྙན་པན་དབབ་པ་ནི་འདུས་པའི་ཕོ་མོ་རྣམས་ལ་
ཚོགས་འཁོར་བྱེད་པར་རོ། །བཅུ་བཞི་པ་འམ་ནི་དུས་དེ་མར་ངོའི་འོ། །སྔ་དྲོའི་
དུས་སུ་ནི་འདུས་པ་ཕོ་མོ་རྣམས་སྔ་བར་འདུས་ཤིང་འཚོགས་པར་བྱ་བའོ། །
འདུས་ན་ཇི་ལྟར་བྱ་ཞེ་ན། ངའི་རྫས་སུས་ཁྱེར་སྤྲོས་ནི་ངག་གི་བརྡའ་བསྟུན་པ་སྟེ་
མོ་རྣམས་ཀྱིས་དྲིས་པའོ། །དེ་ལ་དེས་ན་ཕོ་རྣམས་ཀྱིས་ལན་འདེབས་པ་མཚོན་
ནོ། །
དེ་ནས་རྫས་ཇི་ལྟར་བྱིན་གྱིས་བརླབ་ཞེ་ན། བུམ་པ་ནི་ཆང་བླུག་པའི་འོ། །
སོགས་ནི་ཤ་ལྔ་དང་བདུད་རྩི་ལྔའི་གསུམ་བསྡུའོ། །འབྲུ་མར་ནི་བྱང་ཆུབ་སེམས་
ཀྱི་ཐིག་ལེའོ། །ཨ་ལ་ཏ་ཀའི་ཁུ་བ་ནི་རཀྟའོ། །སྔགས་ནི་ཨཱ་ཨཱ་ཧཱུཾ་ངོ་
། །བརྒྱ་རྩ་
བརྒྱད་རྩ་མཚོན་པ་སྟེ་གསུམ་མམ་ཉི་ཤུ་རྩ་གཅིག་ཀྱང་རུང་ངོ་། །མངོན་པར་
བསྔགས་ནི་བྱིན་གྱིས་བརླབ་པའོ
། །འོ་ན་ཚོགས་ཀྱི་ཁ་ཟས་ལ་ལོངས་སྤྱོད་པའི་
རྫས་ལ་ཇི་ལྟར་བྱ་ཞེ་ན། མངོན་པར་བསྔགས་པའི་ཞེས་པ་ནི་ཡབ་ཡུམ་ཐམས་
ཅད་འདུ་ཤེས་གསུམ་ལྡན་དུ་བསྒོམ་པའོ། །ཨ་ལ་ཏ་ཀའི་ཁུ་བ་ནི་རཀྟ་ཡིན་ལ།
247 -63



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
འབྲུ་མར་ནི་ཐིག་ལེ་ཡིན་པས་སྙོམས་འཇུག་བྱས་པས་དེ་གཉིས་ལ་བརྟེན་ནས་
བདེ་བ་སྐྱེ་བའོ། །གང་ལ་ཞེ་ན། སྔགས་པ་ནི་སྒྲུབ་པ་པོ་རྣམས་སོ། བདེ་བ་དེ་ཇི་
ལྟ་བུ་ཞེ་ན། འཐེ་བོ་རྒན་པོ་ནི་གདོད་མ་ནས་གྲུབ་པའི་ཡེ་ཤེས་ཆེན་པོའོ། །
བསྐུས་ནས་ནི་ཟག་མེད་ཀྱི་དྲིའི་བྱུག་པ་བྱེད་པ་སྟེ་ཟག་མེད་ཀྱི་བདེ་བའོ། །བླུགས་
པ་ནི་རྟོགས་པའི་ཡེ་ཤེས་སོ། །བདེ་གང་ཞེ་ན། གཞོན་ནུ་མ་ནི་སྒོམ་བྱེད་ཀྱི་ཤེས་
པ་ལའོ། །བསྟན་ནི་དེ་རྟོགས་པ་སྟེ་དོན་ལ་ཤེས་པ་མ་བུ་ཕྲད་པའོ། །སྐར་མ་ནི་
ཡེ་ཤེས་ཏེ་དོན་ལ་དབྱིངས་དང་ཡེ་ཤེས་དབྱེར་མེད་པར་རྟོགས་པར་བྱེད་པའི་
རྩིས་ ཡིན་ནོ། །དེ་ལྟར་རྟོགས་པའི་དུས་ནི་སྤྱོད་པ་གླང་པོ་རྩམ་པའི་དུས་ཀྱི་
ཚོགས་འཁོར་གྱི་དུས་ཡིན་ཏེ་དེའི་དུས་སུ་བུམ་པའི་ཆང་ཁོལ་བ་དང་
། ཚོགས་ཀྱི་
རྫས་ལ་ནང་རྟོགས་ཏྲིར་འོང་བ་དང་
། ཕྱི་རྟགས་སྒྲར་འོང་བ་ཡིན་ནོ། །
གསུམ་པ་ཏིང་ངེ་འཛིན་གཙོ་བོའི་ལ་ཚོགས་ནི་བེ་དྷ་ལ་ཡ་ཞེས་
སོགས་པའི་སྔར་བསྟན་པའི་རྫོགས་པའི་རིམ་པ་གང་ཡང་རུང་བ་ལ་བསྒོམས་
པས་ཕྱིའི་རྟགས་དུ་བ་ལ་སོགས་པ་ལྔ་དང་
། ནང་གི་རྟགས་ཡོན་ཏན་བརྒྱད་བྱུང་
ཙམ་ན་བེ་དྷུ་ཡང་ཞེས་པ་ལ་སོགས་པ་བརྗོད་ཙམ་གྱིས་གླང་པོ་ཆེ་ལ་སོགས་པ་
འབྲོས་པ་ཡིན་ཏེ། ནང་དུ་ཡེ་ཤེས་རྟོགས་པའི་བྱིན་རླབས་ཀྱིས་ཕྱིའི་དངོས་པོ་
རྣམས་ཟིལ་གྱིས་གནོན་ནུས་པ་འོང་བ་ཡིན་ནོ། །
བཞི་པ་ལས་སྒྲུབ་པའི་ལྷ་བསྟན་པ་ནི་རྡོ་རྗེ་མ་དང་ཞེས་པ་ལ་སོགས་པ་
སྟེ། དྲང་དོན་ལ་སྒྲ་ཇི་བཞིན་པ་ཡིན་ཀྱང་ངེས་དོན་དུ་བཤད་ན་རྡོ་རྗེ་མ་ནི་སྔར་
བསྟན་པ་བཞིན་དུ་འོད་གསལ་བསྒོམ་པས་རྡོ་རྗེ་མ་སྟེ་སྟོང་ཉིད་དུ་རེངས་པས་
སེམས་སྟོང་པ་ཉིད་དུ་རྟོགས་པའོ། །དཀར་མོ་ནི་སྟོང་ཉིད་དབང་དུ་བྱས་པས་
247-64



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མ་
ཞུགས་
ནག་པོའི་རྟོག་པ་མེད་པས་སོ། །ཆུ་མ་ནི་རྟོག་པ་བསྒྲད་པས་མི་རྟོག་པའི་བརླན་
དང་ལྡན་པས་སོ། །རྡོ་རྗེ་མཁའ་འགྲོ་མ་ནི་ཡེ་ཤེས་དང་སྤང་བྱར་ཕྱེ་བས་སྟོང་པ་
ཆོས་ཉིད་ཀྱི་དོན་རྟོགས་པས་སོ། །བདག་མེད་མ་ནི་རྟོགས་པ་སྤངས་པས་བདག་
མེད་པར་རྟོགས་པས་སོ། །ས་སྤྱོད་མ་ནི་སེམས་སྟོང་ཉིད་ལ་བཀུག་པས་ས་
པ་གཞི་
པ་སྤྱོད་པ་ལྟར་སེམས་སྟོང་ཉིད་ལ་ལོངས་སྤྱོད་པའོ། །མཁའ་སྤྱོད་མ་ནི་རྣལ་
འབྱོར་ནི་སྤངས་བྱ་བསད་པས་ཡོན་ཏན་ནམ་མཁའ་ལྟ་བུ་ལ་སྤྱོད་པའོ། །བརྟུལ་
ཤུགས་ཅན་ནི་སྤང་བྱ་ཐམས་ཅད་བཏུལ་ནས་སྤོང་བྱེད་ཀྱི་གཉེན་པོ་ལ་
པའི་གང་ཟག་གོ །ལེའུ་གཉིས་པ་བཤད་ཟིན་ནོ།། །།
ལེའུ་གསུམ་པ་ལ་གསུམ་ལས། བཤད་པར་དམ་བཅའ་བ་ནི། དེ་ནས་
ནི་ལེའུ་གཉིས་པར་བསྟན་པའི་གཏུམ་མོ་བསྒོམ་པའི་རྗེས་ལོ་རྟགས་དང་ཡོན་ཏན་
འབྱུང་བས་སོ། །ལྷ་ནི་གཏུམ་མོ་བསྒོམས་པ་ལས་བདེ་བ་དང་སྟོང་པ་རྒྱུན་ཏུ་
འབྱུང་བས་ན་སྟེ། དེ་ཡང་བདེ་བ་ཤས་ཆེ་བའི་ལྷ་ཧེ་རུ་ཀ་དང་སྟོང་པ་ཤས་ཆེ་བའི་
ལྷ་བདག་མེད་མ་སྟེ། བདེ་སྟོང་དབྱེར་མེད་པའི་བདེ་བ་ཆེན་པོ་དེ་ཉིད་ལ་རྟེན་
གཞལ་ཡས་ཁང་དང་བརྟེན་པ་ལྷ་ཞེས་ཀྱང་བྱ་སྟེ། དེ་ལྟར་ཡང་བརྟག་པ་ཕྱི་མའི་
ལེའུ་གསུམ་པ་ལས། དཀྱིལ་ནི་སྙིང་པོས་ཞེས་བརྗོད་དེ། བྱང་ཆུབ་སེམས་ནི་
བདེ་ཆེན་པོ། །
དང་པོ་མཐར་བྱེད་ཅེས་བྱ་བའི། །ལེན་པར་བྱེད་པས་འཁོར་ཞེས་བྱ། །
འདུས་པ་དཀྱིལ་འཁོར་ཉིད་དུ་བརྗོད། འཁོར་ལོ་ཞེས་བྱ་ནམ་མཁའ་ཁམས་ཞེས་
གསུངས་སོ། །དེས་ན་སྒྲུབ་པ་པོའི་ལུས་ལ་ཟག་མེད་ཀྱི་བདེ་བར་རོལ་ཅིང་དེ་
ཉིད་འབྱུང་བས་ལྷ་ཞེས་བྱའོ། །དེ་ལྟར་ཡང་། གང་ཕྱིར་ལུས་ལས་འབྱུང་བ་ཉིད།
247 --65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
ལྷ་ཞེས་མངོན་པར་བརྗོད་པར་བྱ་ཅེས་སོ། །
གཉིས་པ་གཞུང་གི་དོན་ལ་གསུམ་ལས། ཕྱག་གཉིས་པའི་དོན། དེ་ལ་
གཉིས་ལས། སྤྲོས་མེད་ནི་དང་པོར་ཞེས་པ་ལ་སོགས་པ་སྟེ། དྲང་དོན་བསྐྱེད་
པའི་རིམ་པ་ལྟར་བཤད་པ་ན་ཚོགས་བཤད་དང་ཐུན་མོང་གི་བསྐྱེད་པའི་རིམ་པ་
ལ་བསླབ་པའི་མན་ངག་འདིར་ཤེས་པར་བྱའོ། །ངེས་དོན་དུ་བཤད་ན་འཁོར་ལོ་
བཞིར་ཉམས་སུ་མྱོང་ཚུལ་ནི་དང་པོ་བྱམས་པ་བསྒོམས་པར་བྱ་བ་ནི་ལེའུ་གཉིས་
པོར་བསྟན་པ་བཞིན་དུ་གཏུམ་མོ་བསྒོམས་པས་བྱང་ཆུབ་ཀྱི་སེམས་ཕབ་ནས་ལྟེ་
བའི་ཨཾ་གིས་སྟེང་དུ་བཞག་ནས་བསྒོམས་པའི་དུས་སུ་ཚད་མེད་པ་བཞི་ལས་
བྱམས་པ་ཡིན་ལ། དེས་མཚོན་ནས་དགའ་བ་བཞི་ལས་དགའ་བའི་ཡེ་ཤེས་སྐྱེས་
པ་ཡིན་ནོ། །དེ་བཞིན་དུ་སྙིང་རྗེ་སྙིང་ཁར་མཆོག་དགའ་འོ། །དགའ་བ་ནི་མགྲིན་
པར་ ཁྱད་ པར་ གྱི་དགའ་བའོ། །བཏང་སྙོམས་ནི་ སྤྱི་བོར་ལྷན་ཅིག་ སྐྱེས་ པའི་
དགའ་བའོ། །ཡང་ན་ནི་དེ་ལྟར་བསྒོམས་པ་ལས་བདེ་བའི་ཡེ་ཤེས་སྐྱེ་ལ་དེ་ལ་
བརྟེན་ནས་སོ། །སྟོང་པ་བྱང་ཆུབ་ནི་དོན་དམ་བྱང་ཆུབ་ཀྱི་སེམས་སྐྱེ་བའོ། །དེ་
ལྟར་རྟོགས་པའི་རྟགས་ཇི་ལྟར་འོང་ཞེ་ན།
གཉིས་པ་ནི་དེ་ལྟར་རྟོགས་པའི་སྐད་ཅིག་གཉིས་པའོ། །ས་བོན་ནི་དུ་བ་
དང་སྨིག་རྒྱུ་ལྟ་བུ་སྟེ་དེ་དག་ལ་བརྟེན་ནས་བཏགས་གཞན་ཐམས་ཅད་འབྱུང་
བས་སོ། །གཟུགས་བརྙན་ནི་མེ་སྟག་གམ་མེ་ཁྱེར་ལྟ་བུའི་འོ། །ཡིག་འབྲུ་ནི་མི་
འགྱུར་བ་སྟེ་རྟགས་སྔ་རྣམས་ནི་བད་ཀན་གྱི་མིག་རབ་རིབ་དང་རླུང་གི་ནད་ལས་
ཀྱང་འབྱུང་ལ་མར་མེ་ལྟ་བུ་བྱུང་ན་མ་གྱུར་བའི་རྟགས་ཡིན་པས་སོ། །རེ་བ་ཉི་མ་
ནི་བསྐྱེད་རིམ་དུས་སུ་རཾ་ལས་ཉི་མ་བསྐྱེད་པ་ལྟར་འདིར་ཉི་མ་ལྟ་བུའི་རྟགས་ཏེ་
247-66



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
སྣོད་བཅུད་ཐམས་ཅད་ཉི་མ་ཤར་བ་ལྟར་གསལ་བའོ། །སྣ་ཚོགས་རྡོ་རྗེ་ནི་གཞན་
ལྟ་བུའོ། །འོ་ན་སྟོང་ཉིད་དོན་དམ་བྱང་ཆུབ་ཀྱི་སེམས་དེ་ཉིད་ཇི་ལྟར་བསྒོམ་ཞེ་
ན། རྡོ་རྗེ་ནི་སྟོང་ཉིད་དོ། །ར་བ་དང་གུར་ནི་སྟོང་བ་ཉིད་ཀྱིའོ། །རྣམ་པར་བསྒོམ་
པ་ཉིད་ནི་ཆོས་ཐམས་ཅད་སྟོང་པ་ཉིད་དུ་བསྒོམ་པའོ། །དེ་ལ་དགོས་པ་ཅི་ཡོད་ཞེ་
ན། དང་པོ་ནི་སྟོང་པ་ཉིད་དོ། །བསྒོམ་པ་ན་དེ་ལྟར་བསྒོམ་པ་བྱས་པ་དེ་ལས་སོ། །
བརྗོད་པ་ནི་རྟོགས་པར་རོ། །དེ་སྟེང་ན་ཆོས་དབྱིངས་སོ། །རྣལ་འབྱོར་པ་གནས་
ནི་ཆོས་དབྱིངས་གདན་དུ་བྱས་པ་སྟེ་ཉམས་སུ་མྱོང་བའོ། །ཧེ་རུ་ཀ་ནི་དོན་གྱི་ཧེ་རུ་
ཀ་སྟེ་བདེ་སྟོང་ཟུང་འཇུག་གི་ངོ་བོའོ། །རང་གི་སྙིང་གར་རེ་བ་བསྒོམ་ནི་རང་གི་
རིག་ པས་ སེམས་དེ་ཉིད་ལ་ན་གནས་ ཞེས་ པའོ། །དེ་ལས་ནི་སེམས་སོ། །ཉི་
དཀྱིལ་འཁོར་ནི་ཆོས་ཐམས་ཅད་མཉམ་པ་ཉིད་ཀྱི་ཡེ་ཤེས་ཀྱི་ངོ་བོ་སྟེ་ཐམས་ཅད་
སྟོང་པ་ཉིད་དུ་མཉམ་པའོ། །འོ་ན་དངོས་པོ་སྣང་བ་འདི་རྣམས་ཅི་ཡིན་ཞེ་
ན།
དེར་ནི་ཧཱུཾ་ནི་རྣམ་པ་ཉིད་ནི་རང་རིག་པའི་སྣང་བ་ཙམ་ཡིན་ནོ། །
ཐབས་ནི་བདེ་བའམ་སྣང་བའོ། །ཤེས་རབ་ནི་བདེ་བའམ་སྣང་བའི་ངོ་
བོ་སྟོང་བའོ། །ཧཱུཾ་ནི་བདེ་སྟོང་དབྱེར་མེད་ཀྱི་སེམས་སོ། །རྡོ་རྗེ་ནི་སྟོང་པའོ། ཁ་
དོག་ནག་པོ་ནི་ཆོས་ཉིད་མ་བཅོས་པའོ། །འཇིགས་པ་ཆེན་པོ་ནི་དེའི་དོན་མངོན་
དུ་གྱུར་པའོ། །རྡོ་རྗེ་ནི་སྟོང་བའོ། །ལྟེ་བའི་དབུས་གནས་ནི་བདེ་བའོ། །ཡང་ནི་
ཧཱུྃ་ནི་སེམས་སོ། །དེ་ཉིད་ནི་བདེ་སྟོང་དབྱེར་མེད་པའོ། །ཧཱུཾ་གི་རྣམ་པ་ནི་སེམས་
ཉིད་ཀྱི་སྣང་བའོ། །གྱུར་ནི་སེམས་བདེ་སྟོང་དུའོ། །ཞེ་སྡང་བདག་ཉིད་ནི་རྡོ་རྗེ་
སེམས་དཔའ་སྟེ་བདེ་སྟོང་དབྱེར་མེད་ཀྱི་དོན་རྟོགས་པའོ། །རྡོ་རྗེ་སྐྱེ་བ་ནི་སྟོང་བ་
གོམས་པ་ལ
པ་ལས་སོ། །ནག་པོ་ནི་ཆོས་ཉིད་རྟོགས་པའོ། །འདམ་སྐྱེས་སྔོན་པོ་འདྲ་
247 -67



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༽
བ་ནི་ཡེ་ཤེས་རྟོགས་པའི་དོན་དེ་ཉིད་པད་མའི་འདབ་མ་དེའི་དྲ་བར་རྒྱས་ཤིང་
ཁོང་དུ་ཆུད་པའོ། །ཡང་ན་ཆོས་ཉིད་མི་འགྱུར་བ་ལས་རྟོགས་པའི་སྐྱོན་གྱིས་མ་
གོས་པའོ། །སྔོ་དང་ཉི་མ་ནི་ཆོས་ཉིད་དང་ཡེ་ཤེས་དབྱེར་མེད་པའོ། །དད་པ་ནི་
དེ་ལྟར་ཉམས་སུ་ལེན་པའི་གང་ཟག་སྟེ་དད་པ་གསུམ་དང་ལྡན་པའོ། །ངེས་པར་
ནི་ཐེ་ཚོམ་གྱི་བློ་དང་འབྲལ་བའོ། །ནམ་མཁའ་རྗེ་བཙུན་ཞེས་པ་ནི་དེའི་དུས་སུ་
དགོད་ན་སྤྱི་བོའི་སྟེང་འདུ་བླ་མ་བསྒོམ་པའོ། །རྡོ་རྗེ་སྐྱེ་བ་སྙིང་རྗེ་ཆེན་ནི་རང་གི་
སྟོང་ཉིད་ རྗེས་ སུ་མཐུན་ པ་ ཉམས་ སུ་ མྱོང་བ་ ལ་བརྟེན་ནས་ སེམས་ཅན་ལ་
དམིགས་པའི་སྙིང་རྗེ་བསྒོམ་པའོ། །སངས་རྒྱས་རྣམས་ཞེས་པ་ལ་སོགས་པ་ནི་དེ་
ལ་སྐྱོ་ན་རང་གི་སྙིང་ག་ནས་ལྷ་མོ་བརྒྱད་སྤྲོས་ལ་བླ་མ་ལ་མཆོད་པར་བྱེད་པར་
བསམ་པའོ། །
གཉིས་པ་སྤྲོས་བཅས་དཀྱིལ་འཁོར་གྱི་འཁོར་ལོའི་ཚུལ་ནི་ཨཱ་ལི་ཞེས་
པ་ལ་སོགས་པ་སྟེ་བསྐྱེད་རིམ་ལ་སྒྲ་ཇི་བཞིན་པ་ཡིན་ལ། འདིར་ངེས་དོན་དུ་
ལེའུ་གཉིས་པར་བཤད་པའི་ལམ་ཉམས་སུ་བླངས་པ་ལས་རྟོགས་པ་འབྱུང་ཚུལ་
སྟོན་པ་ཡིན་ཏེ། དེ་ལ་གསུམ་ལས། རྟོགས་ཚུལ་དྲུག་ལས། ཐབས་ཤེས་རབ་ཀྱི་
ཚུལ་དུ་རྟོགས་པ་ནི་ཨཱ་ལི་ནི་ཤེས་རབ་སྟོང་བའི་ཆའོ། །ཀཱ་ལི་ནི་ཐབས་བདེ་བའི་
ཆེའོ། །ས་བོན་ནི་རང་གི་སེམས་ཉིད་དོ། །སོན་པ་ནི་ཐབས་ཤེས་རབ་ཏུ་རྟོགས་
པའོ། །ཟབ་པ་དང་རྒྱ་ཆེ་བའི་ཚུལ་དུ་རྟོགས་པ་ནི་མཆོག་ཏུ་དགའ་བ་ནི་ལྷན་ཅིག་
སྐྱེས་པ་ཟབ་པའི་ཆེ་བའོ། །ནམ་མཁའ་ནི་དེ་དེང་འདྲ་བར་ལྷན་ཅིག་སྐྱེས་པ་དེས་
ཐམས་ཅད་ལ་ཁྱབ་པ་སྟེ་རྒྱ་ཆེ་བའི་ཆའོ། །རང་གི་ལུས་མཚུངས་རྣམ་པར་སྤྲོ་ནི་
དེ་ལྟར་རྟོགས་ཀྱི་སེམས་ཅན་གྱི་དོན་བྱ་བའོ། །བསྡུས་ནས་ནི་སེམས་ཅན་གྱི་དོན་
247-68



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བྱེད་ཀྱི་བྱ་བྱེད་ཀྱི་སེམས་ཀྱིས་རྟོག་པ་བསྡུས་ནས་ཡོ་གའི་ནི་རྣལ་འབྱོར་པའོ། །
ཞེ་སྡང་ནི་ཆོས་ཀྱི་དབྱིངས་སོ། །བདག་ཉིད་གྱུར་ནི་རྟོགས་པའོ། །དབྱིངས་དང་
ཡེ་ཤེས་ཀྱི་ཚུལ་དུ་རྟོགས་པ་ནི་སྔོ་དང་ནི་ཆོས་ཀྱི་དབྱིངས་སོ། །ཉི་མ་ནི་ཡེ་ཤེས་
སོ། །མཚུངས་པའི་མདོག་ནི་མཉམ་པ་སྟེ་དབྱིངས་དང་ཡེ་ཤེས་དབྱེར་མེད་དུ་
རྟོགས་པའོ། །བན་དུ་དམར་པོའི་སྤྱན་ནི་ཐུགས་ རྗེ་ སྟེ་དེ་ལྟར་རྟོགས་ཙམ་ན་
སེམས་ཅན་རྣམས་ལ་ཐུགས་རྗེ་ངང་གིས་སྐྱེ་བའོ། །སྐྲ་སེར་གྱེན་དུ་ནི་དེ་ལྟར་
སྐྱེས་པའི་དུས་སུ་ནང་ན་ཡེ་ཤེས་འབར་བའོ། །
འོ་ན་ཡེ་ཤེས་དེ་ཉིད་གང་ཡིན་ཞེ་ན། ཕྱག་རྒྱ་སྔ་ནི་ཡེ་ཤེས་ལྔའོ། །ལྔ་
པོ་གང་ཞེ་ན། འཁོར་ལོ་ཞེས་པ་ལ་སོགས་པ་ནི་ཆོས་ཀྱི་དབྱིངས་ཀྱི་ཡེ་ཤེས་ལ་
སོགས་ པའོ། །བརྒྱད་གཉིས་ ནི་ སྟོང་ བ་ བཅུ་ དྲུག་ གི་ ཚུལ་ དུ་ རྟོགས་ པའོ། །
དབྱེར་མེད་ཀྱི་ཚུལ་དུ་རྟོགས་པ་ནི་རྡོ་རྗེ་ནི་སྟོང་བའོ། །ཐོད་པ་ནི་བདེ་བའོ། །
གཡོན་པ་ནི་ཤེས་རབ་ཀྱི་ཆའོ། ཁ་ཊཾ་ག་རི་སྟོང་བ་ཉིད་དང་སྨོན་པ་མེད་པ་དང་
མཚན་མ་མེད་པའོ། །གཡས་ པ་ནི་ཐབས་ཀྱི་ཆའོ། །རྡོ་རྗེ་ནག་པོ་ནི་ཆོས་ ཀྱི་
དབྱིངས་སོ། །དོན་ནི་བདེ་སྟོང་ངམ་ཐབས་ཤེས་རབ་བམ་དབྱིངས་ཡེ་ཤེས་དབྱེར་
མེད་ཀྱི་ཚུལ་དུ་རྟོགས་ཞེས་པའོ། །འོ་ན་གང་ལ་རྟོགས་ཞེ་ན། ཧཱུྃ་གི་ཡི་གེ་འདོན་
པའི་མཆོག་ནི་རྟགས་པ་ཐམས་ཅད་སེམས་ལས་བྱུང་ཞིང་སེམས་ཀྱི་རྟོགས་པའོ། །
རྣལ་འབྱོར་མོ་བརྒྱད་ནི་རྣམ་ཐར་བརྒྱད་ཀྱི་ཚུལ་དུ་རྟོགས་པའོ། །
གཉིས་པ་གང་གིས་རྟོགས་པ་ནི་དུར་ཁྲོད་ནི་རྟོག་པ་དོར་ཅིང་མི་རྟོག་
པའི་ཁྲོད་ན་གནས་པའོ། །མགོན་པོ་རོལ་ནི་སྒྲུབ་པ་པོའི་སེམས་བདེ་སྟོང་ལ་རོལ་
བའོ། །
247 -69



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
གསུམ་པ་དུས་ནམ་གྱི་ཚེ་རྟོགས་པ་ནི་དབུགས་རྒྱུ་ནི་ཡེ་ཤེས་ཀྱི་རླུང་ཨ་
བ་དྷཱ་ཏཱིར་རྒྱུ་བའོ། །ཕྱག་བཞི་པ་བསྟན་པ་ནི་ཕྱག་བཞི་ཞེས་པ་ལ་སོགས་པ་སྟེ་
བསྐྱེད་རིམ་ལ་སྒྲ་ཇི་བཞིན་པ་ཡིན་ལ། ངེས་དོན་དུ་བཤད་ན་ཕྱག་བཞི་ནི་ལྟེ་བ་
ལ་སོགས་པའི་གནས་བཞིར་བྱང་ཆུབ་སེམས་ཀྱི་ཐིག་ལེ་བཏེག་པའི་དུས་སུ་
དགའ་བ་བཞི་སྐྱེ་པའོ། །བདུད་བཞི་ནི་ལྟེ་བ་ལ་སོགས་པར་བཞིར་ཕུང་པོ་དང་
ཁམས་ལ་སོགས་པའི་གཟུང་བའི་རྟོག་པ་རགས་པ་དང་ཕྲ་བ་དང་སྐྱེ་མཆེད་དྲུག་
གི་འཛིན་པའི་རྟོག་པ་རགས་པ་དང་ཕྲ་བའི་རྟོག་པ་བཞིའོ། །རྣམ་པ་རྒྱལ་བ་རྣམ་
པར་དག་པ་ནི་རྟོག་པ་དེ་རྣམས་འགག་པའོ། །གང་དུ་བརྗོད་པའི་གཟུགས་ནི་
རྟོགས་པའི་ཡེ་ཤེས་མཚོན་པའོ། །སྐུ་མདོག་ནི་དབྱིངས་ཡེ་ཤེས་དབྱེར་མེད་པའོ། །
ཧཱུྃ་ལས་ནི་དེ་རྣམས་ ཀྱང་ སེམས་ལས་བྱུང་ཞིང་སེམས་ལ་འཆར་བའོ། །ཕྱག་
གཡོན་པ་ནི་ཤེས་རབ་ཀྱི་ཆའོ། །དང་ནི་སྔོན་དུའོ། །སྐྱེས་པའི་ཐོད་པ་ནི་བདེ་
བའོ། །ལྷ་དང་ནི་ང་རྒྱལ་ལོ། །ལྷ་མ་ཡིན་ནི་ཞེ་སྡང་ངོ༌
། ཁྲག་ནི་འདོད་ཆགས་ཏེ།
བཀང་བ་ནི་ཉོན་མོངས་པ་ཐམས་ཅད་བདེ་བར་ཉམས་སུ་མྱོང་བའོ། །གཡས་ནི་
ཐབས་ཀྱི་ཆའོ། །རྡོ་རྗེ་ནི་སྟོང་པའོ། །ཤེས་རབ་ལ་འཁྱུད་པ་ནི་བདེ་བ་ཐམས་
ཅད་ཀྱིས་ཆས་སྟོང་པ་ཤེས་རབ་ཀྱི་ཆ་ལའོ། །འོ་ན་དེ་གཉིས་ཐ་དད་དམ་ཞེ་ན།
ཤེས་རབ་རྡོ་རྗེ་ཕག་མོ་ནི་སྟོང་ཉིད་དོ། །བཅོམ་ལྡན་འདས་ཀྱི་གཟུགས་ཅན་ནི་
ཐབས་བདེ་བའི་རང་བཞིན་ཅན་ནོ། །
གསུམ་པ་ཕྱག་དྲུག་པ་ནི་བསྐྱེད་པའི་རིམ་པ་བསྒོམ་པའི་དུས་སུ་སྒྲ་ཇི་
བཞིན་པ་ཡིན་ལ། ངེས་དོན་རྫོགས་རིམ་ངེས་དོན་ནི་ཕྱག་དྲུག་ནི་ཕ་རོལ་དུ་ཕྱིན་
པ་དྲུག་གི་དོན་དང་ལྡན་པའོ། །ཞལ་གསུམ་ནི་རྩ་གསུམ་མོ། །གཡོན་དམར་བ་
247 -70



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཉི་མ་ལྟ་བུའི་རོ་མ་ཐབས་ཀྱི་ཆའོ། །གཡས་དཀར་བ་ལྟ་བུ་ནི་རྐྱང་མ་ཤེས་རབ་ཀྱི་
ཆའོ། །དང་པོ་སྔོན་པོ་ནི་དང་པོར་གྲུབ་པའི་ཨ་བ་དྷུ་ཏཱིའི་སྔོ་བས་དབྱེར་མེད་ཀྱི་
ཆའོ། །གཅེར་བུ་ནི་རྩ་དབུ་མ་དེར་རླུང་ཚུད་པའི་དུས་སུ་སྤང་བྱ་གཟུང་འཛིན་དང་
བྲལ་བའོ། །གོང་དུ་བརྗོད་པ་ནི་ཕྱག་གཉིས་པའི་སྐབས་སུའོ། །སྐུ་མདོག་ནི་སྔོ་
དང་ཉི་མ་སྟེ་ཆོས་དབྱིངས་དང་ཡེ་ཤེས་དབྱེར་མེད་པའོ། །གཟུགས་ཅན་ནི་སྤྱན་
དམར་བ་ལ་སོགས་པ་སྟེ། རྟོགས་པའི་ཡེ་ཤེས་མཚོན་པའོ། །
ཕ་རོལ་དུ་ཕྱིན་པ་རྣམ་པར་དག་པ་ནི་རྟོག་པ་ཁྱད་པར་ཅན་གྱི་དུས་སུ་
ཕ་ཕྱིན་དྲུག་གི་ཡོན་ཏན་དང་ལྡན་པ་སྟེ། ནམ་མཁའ་མཛོད་ཀྱི་ཏིང་ངེ་འཛིན་ལ་
མངའ་བརྙེས་པ་ལ་སོགས་པ་དང་། ཉེས་པ་གང་གིས་ཀྱང་མ་གོས་པ་དང་
། ཁོང་
ཁྲོ་མེད་ཅིང་དཀའ་བ་བཟོད་པ་དང་
། རྩོམ་པ་རྒྱུན་མི་འཆད་པ་དང་
། ཆོས་ཉིད་
ལ་རྒྱུན་དུ་མཉམ་པར་འཇོག་པ་དང་
། དེ་ཁོ་ན་ཉིད་མངོན་དུ་རྟོགས་པ་དང་ལྡན་
པའོ། །རྩེ་ གསུམ་པ་ནི་རྣམ་ཐར་སྒོ་གསུམ་དང་ལྡན་པའོ། །རྡོ་རྗེ་ནི་བདེ་བའི་
ས་ཀྱི་ཆའོ། །དྲིལ་བུ་ནི་སྟོང་པ་ཤེས་རབ་ཀྱི་ཆའོ། །གྲི་གུག་ནི་སྤང་བྱ་རྣམ་
པར་རྟོག་པ་གཅོད་པའོ། །སྙོམས་པར་འཇུག་པ་ནི་བདེ་བ་ཐབས་ཀྱི་ཆེས་སྟོང་པ་
ཤེས་རབ་ཀྱི་ཆའོ། །འོ་ན་དེ་གཉིས་ཐ་དད་དམ་ཞེ་ན། བཅོམ་ལྡན་འདས་ཞེས་པ་
ལ་སོགས་པའོ། །གཡས་པ་ནི་ཐབས་སོ། །གཡོན་པ་ནི་ཤེས་རབ་བོ། །གྲི་གུག་
གི་སྤང་བྱ་གཅད་པའོ། །ཐོད་པ་ནི་བདེ་བའོ། །རོ་ནི་ཆོས་ཀྱི་ཆོས་ཀྱི་དབྱིངས་སོ། །
དོན་ནི་ཐབས་དང་ཤེས་རབ་དབྱེར་མེད་པར་རྟོགས་པས་སྤང་བྱ་རྣམ་རྟོག་བཅད་
ནས་ཁམས་གསུམ་ཐམས་ཅད་བདེ་སྟོང་དབྱེར་མེད་པར་རྟོགས་པའོ་ཞེས་པའོ། །
ལེའུ་གསུམ་པ་བཤད་ཟིན
ད་ཟིན་ཏོ།
11
247 ཕགསལ7༔



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལེའུ་བཞི་པ་ལ་གསུམ་ལས། བཤད་པར་དམ་བཅའ་བ་ནི། ལྷ་དབང་
བསྐུར་བ་ཞེས་པ་ལ་གཉིས་ཏེ། དྲང་དོན་དང་། ངེས་དོན་དུ་བཤད་པའོ། །དང་པོ་
ནི་བསྐྱེད་རིམ་གྱི་དུས་སུ་ལྷ་ལ་རིགས་ཀྱི་བདག་པོས་རྒྱས་འདེབས་པ་ལ་ལེའུ་
འདི་བྱུང་བ་ཡིན་ནོ། །གཉིས་པ་ནི་བསྐྱེད་རྫོགས་མཐར་ཕྱིན་པའི་དུས་སུ་སངས་
ཇི་ལྟར་རྒྱ་བའི་གནས་ལུགས་ཞིག་སྟོན་པ་ཡིན་ལ། གཞན་ཡང་ལམ་བསྒོམ་པའི་
དུས་སུ་སྐབས་སུ་དབང་དང་དམ་ཚིགས་ཉམས་པ་གསོལ་བའི་ཐབས་སུ་ཡང་
འདི་ལྟར་བྱེད་པ་ཡིན་ནོ། །
གཉིས་པ་གཞུང་བསྟན་པ་ལ་གཉིས་ཏེ། དབང་བསྐུར་བའི་ཐབས་དང་
།
ཐུན་མཚམས་བསྟན་པའོ། །དེ་དག་ནི་སྒྲ་ཇི་བཞིན་པ་ཉིད་ཡིན་ནོ། །གསུམ་པ་
གཞུང་བསྡུ་བ་ནི། དབང་གི་ལེའུ་བཞི་པ་བཤད་ཟིན་ཏོ།། །།
ལེའུ་ལྔ་པ་ལ་གསུམ་ལས། བཤད་པར་དམ་བཅའ་བ་ནི། དེ་ནས་ཞེས་
པ་ལ་སོགས་པ་སྟེ། དེ་ནས་དེ་ཁོ་ན་ཉིད་མི་ཤེས་ན་རྟོགས་པའི་ཡེ་ཤེས་ཡོད་ཀྱང་
དེ་ལ་ཞེན་པ་འོང་པས། དེ་སྤོང་བ་ལ་དེ་ཁོ་ན་ཉིད་དགོས་པས་སོ། །དེ་ཁོ་ན་ཉིད་
ཞེས་པ་ལས་གསུམ་སྟེ། དེའི་མཚན་ཉིད་དང་
། དབྱེ་བ་དང་། གྲངས་ངེས་སོ། །
དང་པོ་ནི་མ་བཅོས་ལྷུན་གྲུབ་ཏུ་གནས་པའོ། །
གཉིས་པ་ལ་བཞི་སྟེ། བདག་དང་སྔགས་དང་། ལྷ་དང་། ཡེ་ཤེས་ཀྱི་དེ་
ཁོ་ན་ཉིད་དོ། །དང་པོ་ལ་གཉིས་ཏེ། རྟེན་ལུས་ཀྱི་དེ་ཁོ་ན་ཉིད་དང་
། བརྟེན་པ་
སེམས་ ཀྱི་དེ་ཁོ་ཉིད་དོ། །ལྷའི་དེ་ཁོ་ན་ཉིད་ལ་གཉིས་ཏེ། ཐབས་ཀྱི་ལྷ་དང་
།
ཤེས་རབ་ཀྱི་ལྷའོ། །
སྔགས་ལ་གཉིས་ཏེ། རྡོ་རྗེའི་བཟླས་པ་དང་
། གསལ་བ་རྡོ་རྗེའི་བཟླས་
247-72



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པའོ། །གསུངས་སོ། །དང་པོ་ནི་རླུང་འབྱུང་འཇུག་གནས་པ་གསུམ་ཡི་གེ་གསུམ་
གྱི་རང་བཞིན་དུ་བཟླས་པའོ། །གཉིས་པ་ནི་སྙིང་པོ་དང་ རྩ་ སྔགས་ལ་བཟླས་
པའོ། །ཡེ་ཤེས་ལའང་གཉིས་ཏེ། སྤྱི་དང༌
། བྱེ་བྲག་གོ །དང་པོ་ནི་དབྱིངས་དང་
ཡེ་ཤེས་དབྱེར་མེད་དུ་རྟོགས་པའོ། །གཉིས་པ་ནི་ཡེ་ཤེས་ལྔའོ། །ཡང་ན་དང་པོ་
ནི་བདེ་སྟོང་དབྱེར་མེད་དུ་རྟོགས་པ་ཡིན་ལ། གཉིས་པ་ནི་ཐབས་དང་ཤེས་རབ་
བམ་ཟབ་པ་དང་རྒྱ་ཆེ་ བའམ། དབྱིངས་དང་ཡེ་ཤེས་ལ་སོགས་ པའི་དུས་ སུ་
རྟོགས་པ་ལ་བྱ་གསུངས་སོ། །
གསུམ་པ་གྲངས་ངེས་པ་ནི། དེ་ཁོ་ན་ཉིད་ལ་གསུམ་དང་ལྔ་ལ་སོགས་
པ་ནི། མ་ཆོག་པ་དང་མི་དགོས་པས་བཞི་ཁོ་ནར་གྲངས་ངེས་ཏེ། དེ་བཞི་ཡང་སྐུ་
དང་གསུང་དང་ཐུགས་དང་འཕྲིན་ལས་བཞིའི་རང་བཞིན་ཡིན་པས་སོ། །དེ་ཡང་
སྐུ་བདག་ དང་། གསུང་སྔགས་དང་། ཐུགས་ ཡེ་ཤེས་དང་འཕྲིན་ལས་ ཀྱི་རང་
བཞིན་ལྷའི་དེ་ཁོ་ན་ཉིད་ཡིན་ནོ། །ཡང་ན་རྟེན་གྱི་གང་ཟག་གཅིག་གི་ཉམས་སུ་
བླང་བྱ་ཐམས་ཅད་དེ་ཁོ་ན་བཞིར་འདུས་པ་ཡིན་པས་བཞིར་གྲངས་ངེས་ཏེ། དེ་
ཡང་བདག་ཅེས་པས་སྐྱེ་མཆེད་བཅུ་གཉིས་ཀྱིས་བསྡུས་པའི་རྟེན་གྱི་གང་ཟག་
ཡིན་ལ། །དེ་ཉིད་ཀྱང་ལུས་དང་སེམས་སུ་འདུས་པས་དེ་གཉིས་ཀྱི་དངོས་པོའི་
གནས་ལུགས་ཤེས་པར་བྱ་བའོ། །སྔགས་ཀྱི་དེ་ཁོ་ན་ཉིད་ནི་གཉིས་ཏེ། དོན་གྱི་
སྔགས་ནི་ཆོས་ཀྱི་སྙིང་པོ་བསྒྲུབ་པར་བྱེད་པའི་ཐབས་སུ་གྱུར་པ་རྩ་རླུང་ལ་སོགས་
པ་ཐམས་ཅད་ཡིན་ལ། ཚིག་གི་སྔགས་ནི་སྙིང་པོ་ལ་སོགས་པ་བསྐྱེད་རིམ་གྱི་
ཆོས་སོ། །ལྷའི་དེ་ཁོ་ན་ཉིད་ནི་གཉིས་ཏེ། བསྐྱེད་རིམ་གྱི་ལྷ་དང་། རྟེན་ལྷ་གང་
གི་རིགས་ཡིན་པའོ། །ཡེ་ཤེས་ཀྱི་དེ་ཁོ་ན་ཉིད་ནི་ལམ་ཉམས་སུ་བླངས་པས་
247 -73



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རྟོགས་པའི་ཡེ་ཤེས་སོ། །ཞེས་བདག་གི་བླ་མ་གསུངས་སོ། །དེ་ལ་དེ་ཁོ་ན་ཉིད་
ཅེས་པའི་དོན་ནི་ཐ་སྙད་ཀུན་རྫོབ་ཙམ་དུ་རང་གི་ངོ་བོའམ་རང་བཞིན་ཇི་ལྟར་
གནས་པའི་མཚན་ཉིད་ཡིན་ལ། དོན་དམ་དུ་སྤྲོས་པ་ཐམས་ཅད་དང་བྲལ་བ་ལ་
དེ་སྐད་བརྗོད་པ་ཡིན་ནོ། །འདིར་ནི་དེ་དག་གཉིས་ཀ་སྟོན་པ་ཡིན་ནོ། །དེ་ཡང་
དེ་ཁོ་ན་བཞི་ལས། ལེའུ་འདིར་ནི་བདག་དང་ལྷའི་དེ་ཁོ་ན་གཉིས་འདྲ་དོན་སྒྲ་ཇི་
བཞིན་པའི་ཚུལ་དུ་དངོས་སུ་སྟོན་པ་ཡིན་ལ། སྔགས་ ཀྱི་དེ་ཁོ་ན་ཉིད་ཉེ་བར་
མཚོན་པ་ཙམ་ཞིག་དང༌
། ཡེ་ཤེས་ཀྱི་དེ་ཁོ་ན་ཉིད་ངེས་དོན་གྱི་སྒྲ་ཇི་བཞིན་མ་
ཡིན་པའི་ཚུལ་གྱིས་སྟོན་པ་ཡིན་ནོ། །སྔགས་ཀྱི་དེ་ཁོ་ན་ཉིད་དངོས་སུ་ནི་ལེའུ་
གཉིས་པར་བསྟན་ཞིང་། ཡེ་ཤེས་ཀྱི་དེ་ཁོ་ན་ཉིད་ལེའུ་གསུམ་པར་ངེས་དོན་གྱི་
ཚུལ་དུ་བརྗོད་བྱའོ་གཙོ་བོར་བསྟན་ཅིང་། དྲང་དོན་གྱི་ཚུལ་དུ་ལྷའི་དེ་ཁོ་ན་
བསྟན་པ་ཡིན་ནོ། །
གཉིས་པ་གཞུང་གི་དོན་ལ་གཉིས་ཏེ། ཀུན་རྫོབ་ཐབས་ཀྱི་དང༌
། དོན་
དམ་གྱི་དེ་ཁོ་ན་ཉིད་དོ། །དང་པོ་ལ་གཉིས་ལས། བདག་གི་དེ་ཁོ་ན། དེ་ལ་ལྔ་
ལས། ཤེས་བྱ་སྤྱིའི་དེ་ཁོ་ན་ནི། ངོ་བོས་ཞེས་པ་ལ་སོགས་པ་སྟེ། དེ་ཡང་དེ་ཁོ་ན་
ཉིད་རྟོགས་པའི་ཐབས་ལ་སྤྱིར་གསུམ་སྟེ། རིགས་པ་ལ་བརྟེན་ནས་བསྒོམ་པ་
དང༌། སྔགས་ལ་བརྟེན་ཏེ་བསྒོམ་པ་དང་
། ཏིང་ངེ་འཛིན་ལ་བརྟེན་ཏེ་བསྒོམ་པའོ། །
དང་པོ་ནི་མཚན་ཉིད་ཀྱི་དབུ་མ་པའི་ལུགས་ཡིན་ཞིང་
། གཉིས་པ་ནི་བསྐྱེད་རིམ་
གྱི་ཡེ་ཤེས་ཀྱི་ཚོགས་ཡིན་ལ། གསུམ་པ་ནི་རྫོགས་པའི་རིམ་པ་སྟེ་ཕྱག་རྒྱ་ཆེན་པོ་
རང་སྣང་གི་དོན་བསྒོམ་པ་ཡིན་གསུངས་སོ། །
གཉིས་པ་རྟེན་ཐབས་ཤེས་རབ་ཀྱི་དེ་ཁོ་ན་ནི། སྐྱེད་བྱེད་ཅེས་པ་ལ་
247-74



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
སོགས་པ་སྟེ། སྐྱེད་བྱེད་ནི་དྲང་དོན་དུ་ཐིག་ལེ་ཡིན་ལ། ངེས་དོན་དུ་ཆོས་སྐུའོ། །
མ་ནི་དྲང་དོན་དུ་རང་ལས་རྒན་པ་ནི་ཕྱག་རྒྱ་མའམ་བླ་མའི་ཕྱག་རྒྱ་མ་ཡིན་ལ།
ངེས་དོན་ཆོས་ཉིད་ཡེ་ནས་ལྷུན་གྲུབ་ཏུ་གནས་པའོ། །སྲིང་མོ་ནི་དྲང་དོན་དུ་རང་
དང་དབང་སྟབས་གཅིག་ཏུ་བསྐུར་བའི་གཞོན་ནུ་མ་ཡིན་ལ། ངེས་དོན་དུ་ཡེ་ཤེས་
བཞིའོ། །རྣལ་འབྱོར་ནི་དྲང་དོན་དུ་ཡབ་ཡུམ་ཐབས་ཤེས་རབ་ཟུང་དུ་འབྲེལ་
བའོ། །རིག་པས་ནི་རྒྱུ་ཡབ་ཡུམ་བསྲུབས་པ་ལས་རིག །དུས་མཚན་ཉིད་དང་
བྲལ་བའི་སྐད་ཅིག་མའི་དུས་སུ་རིག །གང་ རིག་ན་ལྷན་ཅིག་སྐྱེས་པ་རིག །
གནས་གང་དུ་རིག་ན་རྡོ་རྗེ་བུམ་ནང་དུ་རིག ཚུལ་ཇི་ལྟར་རིག་ན་རྡོ་རྗེ་བུམ་ནང་
དུ་ཐིག་ལེ་བཟུང་བ་ལས་རིག་གོ །
ངེས་དོན་དུ་བཤད་ན། རྣལ་འབྱོར་དུ་དེ་ཁོ་ན་བསྒོམ་པའོ། །རིག་པ་ནི་
རྒྱུ་དེ་ཁོ་ན་ཉིད་བསྒོམས་པ་ལས་རིག །དུས་བསྒོམས་མཐར་ཕྱིན་པའི་དུས་སུ་
རིག །གང་རིག་ན་ཆོས་ཉིད་རྟོགས་པའི་ཡེ་ཤེས་རིག །གནས་སྙིང་གར་རིག །
ཚུལ་ཇི་ལྟར་རིག་ན་དུས་ཐམས་ཅད་དུ་རིག་པའོ། །རྟག་ཏུ་མཆོད་ནི་གང་ལ་རྣམ་
པར་དག་པ་ལུས་ཀྱི་ལྷ་ལ་མཆོད། གང་གིས་ནི་དེ་ཁོ་ན་ཉིད་རྟོགས་པ་དང་ལྡན་
པའི་སྒྲུབ་པ་པོས་མཆོད། གང་གི་ཆེད་དུ་ན་སེམས་རྣམ་པ་དག་པ་བདེ་བ་ཆེན་པོ་
རྟོགས་པའི་དོན་དུ་མཆོད། དུས་རྒྱུན་དུ་མཆོད། ཚུལ་ལམ་ཐབས་ནི་བསྒོམ་པའི་
ཚུལ་གྱིས་མཆོད་པའོ། །གར་མ་ཞེས་པ་ལ་སོགས་པ་ནི་དྲང་དོན་དུ་བཤད་ན་
རིགས་ལྔའི་ཕྱག་རྒྱ་མ་ཡིན་ཏེ། ལམ་ཉམས་སུ་ལེན་པའི་དུས་སུ་རིག་པའི་ཡོན་
ཏན་ལྔ་ལ་ལོངས་སྤྱོད་པའི་ཚུལ་དུ་བསླབ་ཏེ། དེ་ལྔ་བདེ་བའི་གྲོགས་སུ་ལམ་དུ་
ཁྱེར་བ་ཡིན་ནོ། །
247-75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དེ་ ལ་ ལྔ་ སྟེ། གཟུགས་ དང་། སྒྲ་དང༌། དྲི་ དང༌། རོ་དང་
། རེག་ བྱ་ ལ་
བསླབ་པའོ། །དེ་ལ་བཞི་སྟེ། བྱང་ཆུབ་ཀྱི་སེམས་དབབ་པ་དང་
། གཟུང་བ་དང་།
བཟློག་པ་དང་། རྩ་ མིག་ཏུ་གདབ་པའོ། །དེ་ དག་གིས་ནི་ལས་ཀྱི་ཕྱག་རྒྱ་ལ་
བརྟེན་པའི་རིམ་པ་ལྔ་སྟན་ཐོག་གཅིག་ཏུ་བསྒོམ་པའི་གདམས་ངག་ཡིན་ཏེ། དེའི་
དུས་སུ་རླུང་བསྡམ་པ་རྡོ་རྗེའི་བཟླས་པ་དང་། ལྷན་ཅིག་སྐྱེས་པ་ལ་སེམས་གནས་
པ་སེམས་དབེན་དང་
། རང་དང་ཕྱག་རྒྱ་མ་ལྷ་ཡབ་ཡུམ་དུ་བསྐྱེད་པ་སྒྱུ་ལུས་དང་
།
ཤེས་པ་དང་ཡེ་ཤེས་སྟོང་ཉིད་དུ་རྟོགས་པའི་འོད་གསལ་དང་
། བདེ་སྟོང་དབྱེར་
མེད་རྟོགས་པ་ཟུང་འཇུག་ཡིན་ནོ། །དེ་རྣམས་ཀྱི་གདམས་ངག་གི་བླ་མའི་ཞལ་
ལས་ཤེས་པར་བྱའོ། །
ངེས་དོན་དུ་བཤད་ན། ཉམས་སུ་མྱོང་བའི་དུས་ཀྱི་རྟོགས་པའི་ཡེ་ཤེས་
ཏེ། གར་མ་ནི་ཡེ་ཤེས་ཀྱི་སྤྲུལ་པ་དུ་མར་སྣང་བས་སོ། །ཚེས་མ་ནི་ཤེས་པ་མི་
རྟོག་པར་སྒྱུར་བས་སོ། །རྡོ་རྗེ་མ་ནི་རྟོག་པས་མི་ཕྱེད་པས་ན་སྟེ། རྟོག་པའི་རྨེ་
བརྩོག་ཐམས་ཅད་དང་བྲལ་བས་གཡུང་མོའོ། །གདོལ་མ་ནི་རྟོག་པ་ཐམས་ཅད་
བསད་པས་སོ། །བྲམ་ཟེ་མོ་ནི་སྤང་བྱ་ཐམས་ཅད་དང་བྲལ་བས་སོ། །ཐམས་
དང་ཤེས་རབ་ཆོ་ག་ཡིས་ནི་རང་དང་ཕྱག་རྒྱ་མ་ལྷ་ཡབ་ཡུམ་དུ་བསྐྱེད་པའོ། །དེ་
ཉིད་ནི་ལྷན་ཅིག་སྐྱེས་པའི་འོ། །མཆོད་ནི་གསང་བའི་མཆོད་པས་སོ། །བྱེ་བ་ནི་
རྟོགས་པས་སོ། །བསྟེན་པ་ནི་ལྷན་ཅིག་སྐྱེས་པའོ། །
གསུམ་པ་ཤེས་རབ་ཀྱི་རྟེན་མ་གསང་བར་བསྟེན་པའི་ཉེས་པ་ནི། མ་
གསང་བ་ནི་རྣམ་རྟོག་ལ་མ་གསང་བ་སྟེ། ཐ་མལ་བའི་རྟོག་པ་དང་བཅས་པས་
ལས་ཀྱི་ཕྱག་རྒྱ་བསྟེན་ནའོ། །ས་སྤྱོད་ནི་རྒྱལ་པོའི་ཆད་པ་ལ་སོགས་པའོ། །
247 ---76



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བཞི་ པ་ གསང་ སྟེ་བསྟེན་པའི་ དགོས་ པ་ནི། རིགས་ལྔའི་ གར་མ་ལ་
སོགས་པའོ། །ལྔ་པ་ཤེས་རབ་ཀྱི་གཏན་ལ་ཕྱག་རྒྱར་གཞག་པ་ནི། དྲང་དོན་དུ་རྡོ་
རྗེ་ནི་གསང་པའི་རྡོ་ རྗེའོ། །གདབ་པ་ནི་གསང་པའི་པད་མ་ལའོ། །ཕྱག་རྒྱ་ནི་
གདབ་བྱང་པད་མི་དང་ལྡན་པའི་བུད་མེད་ལའོ། །ངེས་དོན་དུ་རྡོ་རྗེ་ནི་ལྷན་ཅིག་
སྐྱེས་པའི་ཡེ་ཤེས་སོ། །གདབ་པ་ནི་ཤེས་པའི་རྒྱུད་ལའོ། །ཕྱག་རྒྱ་ནི་འདེབས་
བྱེད་ཀྱི་ཡེ་ཤེས་དེ་ཉིད་ལའོ། །
གཉིས་པ་རྣམ་པ་ལྷའི་དེ་ཁོ་ན་ཉིད་ལ་ལྔ་ལས། རིགས་ལྔར་དབྱེ་བ་ནི།
རྡོ་རྗེ་ཞེས་པ་ལ་སོགས་པ་སྟེ། དྲང་དོན་དུ་བཤད་ན་མི་བསྐྱོད་པ་དང་མཐའ་ཡས་
དང་དོན་གྲུབ་དང་རྣམ་སྣང་དང་རིན་འབྱུང་གི་རིགས་རྣམས་ཡིན་ལ། ངེས་དོན་
དུ་བཤད་ན། རང་གི་ཤེས་པ་ཡེ་ཤེས་ལྔར་རྟོགས་པའི་རིགས་ལྔ་ཡིན་ཏེ། རྡོ་རྗེ་
ནི་རྟོག་པས་མི་ཕྱེད་པས་ཏེ་ཆོས་ཀྱི་དབྱིངས་ཀྱི་ཡེ་ཤེས་ཏེ། པད་མ་ནི་ཉོན་མོངས་
པས་མ་གོས་པར་ཡུལ་སོ་སོའི་ཆོས་ཉིད་རྟོགས་པའི་སོ་སོར་རྟོག་པའི་ཡེ་ཤེས་སོ། །
ལས་ནི་ཐར་པ་འཐོབ་པའི་ལས་བྱེད་པ་སྟེ་བྱ་བ་གྲུབ་པའི་ཡེ་ཤེས་སོ། །དེ་བཞིན་
གཤེགས་པ་ནི་དེ་བཞིན་ཉིད་རྟོགས་པ་སྟེ་ཆོས་ཀྱི་དབྱིངས་ཀྱི་ཡེ་ཤེས་སོ། །རིན་
ཆེན་ཉིད་ནི་ཡོན་ཏན་འབྱུང་བ་སྟེ་ཆོས་ཐམས་ཅད་མཉམ་པ་ཉིད་དུ་རྟོགས་པའི་ཡེ་
ཤེས་སོ། །སྙིང་རྗེ་ཆེན་པོ་ནི་དམིགས་པ་མེད་པའི་འོ། །
གཉིས་པ་རིགས་དང་ཕྱག་རྒྱར་བསྡེབ་པ་ནི། དྲང་དོན་དུ་བཤད་ན་སྒྲུབ་
པ་བོ་རིགས་གང་ཡིན་ཕྱག་རྒྱ་ཡང་དེའི་རིགས་ཅན་དང་བསྡེབ་པ་ཡིན་ཏེ་སྒྲ་ཇི་
བཞིན་པ་ཡིན་ནོ། །ངེས་དོན་དུ་བཤད་ན། རྡོ་ རྗེ་ ནི་ཆོས་ཀྱི་དབྱིངས་ཡིན་ལ།
ཕྱག་རྒྱ་ནི་དེའི་ཡེ་ཤེས་སོ། །གཡུང་མོ་ནི་སྤངས་བྱ་ཐམས་ཅད་དང་བྲལ་བས་སོ། །
247-77



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
རིན་ཆེན་ནི་མཉམ་པ་ལས་ཡིན་ལ། གདོལ་མ་ནི་ཡེ་ཤེས་དེས་རྟོགས་པ་ཐམས་
ཅད་གསོད་པས་སོ། །གཡུང་མོ་ནི་ཡེ་ཤེས་དེ་ཉིད་ཉོན་མོངས་པའི་རྨེ་བརྩོག་
ཐམས་ཅད་དང་བྲལ་བའོ། །པད་མ་ནི་སོ་སོར་རྟོག་པའི་ཡེ་ཤེས་ཏེ། གར་མ་ནི་
ཡེ་ཤེས་དེའི་སྤྲུལ་བ་དུ་མར་སྣང་བས་ཡུལ་སོ་སོའི་ཆོས་ཉིད་རྟོགས་པའོ། །ལས་
ནི་བྱ་བ་གྲུབ་པའི་ཡེ་ཤེས་ཡིན་ལ། ཚོས་མ་ནི་ཡེ་ཤེས་དེས་སེམས་ཅན་ཐམས་
ཅད་ཀྱི་ཤེས་པ་མི་རྟོག་པར་སྒྱུར་བའོ། །དེ་བཞིན་གཤེགས་པ་ནི་ཆོས་ཀྱི་དབྱིངས་
ཀྱི་ཡེ་ཤེས་ཡིན་ལ། བྲམ་ཟེ་མོ་ནི་ཡེ་ཤེས་དེ་ཉིད་སྤང་བྱ་དང་ཐམས་ཅད་དང་
བྲལ་བས་སོ། །རིན་ཆེན་ནི་མཉམ་པ་ཉིད་ཀྱི་ཡེ་ཤེས་ཡིན་ལ། གདོལ་མ་ནི་ཡེ་
ཤེས་དེས་རྟག་པ་གསོད་པས་སོ། །
གསུམ་པ་དེ་བཞིན་གཤེགས་པའི་ངེས་ཚིག་ནི། དཔལ་ལྡན་ཞེས་པ་ལ་
སོགས་པ་སྟེ། དྲང་དོན་དུ་བཤད་ན་ཚོགས་གཉིས་དང་ལྡན་པས་དེ་བཞིན་ཉིད་ལ་
དང་། སླར་མི་ལྡོག་པར་གཤེགས་པ་སྟེ། ཆོས་སྐུ་དང་གཟུགས་སྐུ་ལ་དེ་བཞིན་
གཤེགས་
པར་བརྗོད་པ་སྟེ། དེའི་ རིགས་དང་ལྡན་པའི་རང་དང་ཕྱག་རྒྱ་མའོ། །
ངེས་དོན་དུ་བཤད་ན་དཔལ་ནི་གཉིས་སུ་མེད་པའི་ཡེ་ཤེས་སོ། །དེ་བཞིན་ཉིད་ནི་
དོན་གྱི་ལྷན་ཅིག་སྐྱེས་པའོ། །གཤེགས་པ་ནི་གང་ནས་གཤེགས་ན་སྤྱི་བོ་ནས་
གཤེགས། གང་དུ་ན་ལྟེ་བར་གཤེགས། གང་གཤེགས་ན་བྱང་ཆུབ་སེམས་ ཀྱི་
ཐིག་ལེའོ། །རྣམ་པ་ཇི་ལྟར་ལ་དཀར་ལ་བསིལ་བར་ གཤེགས། ལམ་གང་ན་
མར་ན་རྩ་ཨ་བ་དྷ་ཏི་ན་མར་གཤེགས།རླུང་གང་གིས་ནང་གཏུམ་མོ་སྦར་བ་ལས་
སོ། །དེ་བཞིན་སླར་གཤེགས་པ་ཉིད་ནི་གང་ནས་བཞིན་ལྟེ་བ་ནས་ཐིག་ལེ་ཡར་
ལ་ གཤེགས། གནས་ གང་ དུ་ ན་ སྤྱི་ བོར་ གཤེགས། གང་ ན་ ཐིག་ ལེ། རྣམ་ པ་
247-78



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དཀར་ལ་བསིལ་བ། ལམ་ཨ་བ་དྷཱ་ཏཱི་ན་ཡར། རྒྱུ་འབྱུང་བ་བཞིའི་རླུང་གིས་ཕུལ་
ནས་སོ། །ཤེས་རབ་རིག་པ་ནི་ལྟེ་བ་ན་ཐིག་ལེ་གནས་པ་ལ་རླུང་སེམས་གཏད་
པས་ཉམས་སུ་མྱོང་བས་བདེ་སྟོང་སྐྱེ་བ་ལ་དེ་སྐད་ཅེས་བྱའོ། །ཡང་ན་དེ་བཞིན་
གཤེགས་པ་ནི་བྱང་ཆུབ་སེམས་ཀྱི་ཐིག་ལེ་དབབ་པའི་དུས་སུ་སྤྱི་བོ་ནས་རྡོ་རྗེ་
ནོར་བུར་གཤེགས་པ་ཡིན་ལ། སླར་ཡང་གཤེགས་པ་ནི་བཟླས་པའི་དུས་སུ་རྡོ་རྗེ་
ནོར་བུ་ནས་སྤྱི་བོར་གཤེགས་པ་ཡིན་གསུངས་སོ། །
བཞི་པ་རིགས་དུ་མར་དབྱེ་བ་ནི། རིགས་ནི་ཞེས་པ་ལ་སོགས་པ་སྟེ།
དྲང་དོན་སྒྲ་ཇི་བཞིན་པར་བཤད་ན། རྣམ་པ་དྲུག་ནི་རིགས་ལྔ་རྡོ་རྗེ་འཆང་དང་
དྲུག་ གོ །རྣམ་པ་ལྔ་ནི་རྡོ་རྗེ་དང་ པད་མའི་རིགས་ལ་སོགས་པའོ། །སྐུ་གསུང་
ཐུགས་ནི་རྣམ་སྣང་ལ་སོགས་པའོ། །ངེས་དོན་ལྟར་ན། དྲུག་ནི་ཡེ་ཤེས་ལྔའི་ཚུལ་
དང་ལྷན་ཅིག་སྐྱེས་པའི་ཡེ་ཤེས་སོ། །ལྔ་ནི་ཡེ་ཤེས་ལྔའི་ཚུལ་དུ་རྟོགས་པའོ། །སྐུ་
གསུང་ཐུགས་ནི་གསལ་བདེ་མི་རྟོགས་པའོ། །
ལྔ་པ་རིགས་ཀྱི་ངེས་ཚིག་ནི། དྲང་དོན་ལ་རིགས་ནི་རྡོ་རྗེའི་རིགས་ལ་
སོགས་པ་སྟེ་དག་བྱེད་དོ། །འབྱུང་བ་དང་ཕུང་བོ་རིག་བྱའོ། །བསྒྲང་བྱ་ནི་དག་བྱ་
ལྔ་མཚོན་གྱིའོ། །ངེས་དོན་ལ། རིགས་ནི་བདེ་བའི་གནས་སྐབས་ལྔའོ། །འབྱུང་
བ་དང་ཕུང་པོ་ནི་སྙོམས་འཇུག་གི་གནས་སྐབས་ལྔ་སྟེ། རེག་པ་སྲ་བ་ས་དང་
གཟུགས་ཀྱི་ཕུང་པོ་ལ་སོགས་པའོ། །དེ་ལྟར་དྲང་དོན་དུ་བཤད་པ་ནི་སྒྲ་ཇི་བཞིན་
པའི་བཤད་པ་སྟེ། རང་དང་ཕྱག་རྒྱ་ལྷ་གང་གི་རིགས་ཡིན་པ་བསྟན་པ་ཡིན་ལ།
ངེས་དོན་དུ་བཤད་པ་ནི་སྒྲ་ཇི་བཞིན་མ་ཡིན་པའི་བཤད་པ་སྟེ། རང་གིས་ཕྱག་རྒྱ་
མ་བསྟེན་པའི་ཉམས་སུ་མྱོང་བའི་ཡེ་ཤེས་བསྟན་པ་ཡིན་པས། རིམ་པ་བཞིན་དུ་
247 79



དུ་སྤྲོས
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ལྷ་དང་ཡེ་ཤེས་ཀྱི་དེ་ཁོ་ན་ཉིད་ཅེས་བྱ་སྟེ། རང་རང་གི་ངོ་བོའམ་རང་བཞིན་
བསྟན་པ་ཡིན་ནོ། །གཉིས་པ་དོན་དམ་གྱི་དེ་ཁོ་ན་ཉིད་བསྟན་པའོ། །
དོན་དམ་གྱི་ངོ་བོ་ཉིད་སྤྲོས་བྲལ་དུ་བསྟན་པ་ནི། སྒོམ་པ་པོ་མེད་ཞེས་
པ་ལ་སོགས་པ་སྟེ། འདིས་ནི་བདག་ལ་སོགས་པ་བཞིའི་དེ་ཁོ་ན་ཉིད་དུ་དོན་དམ་
པ་ཐམས་ཅད་དང་བྲལ་བའི་སྟོང་པ་ཉིད་དུ་སྟོན་པ་ཡིན་ཏེ། སྒོམ་པ་པོ་
མེད་ནི་བདག་གི་ནི་དེ་ཁོ་ན་ཉིད་དོ། །བསྒོམ་པའང་མེད་ནི། ཡེ་ཤེས་ཀྱི་དེ་ཁོ་ན་
ཉིད་དོ། །ལྷ་རྣམས་སྔགས་ཀྱང་ཡོད་མ་ཡིན་ནི་དེ་དག་གི་དེ་ཁོ་ན་ཉིད་བསྟན་
པའོ། །དེས་ན་དེ་རྣམས་ཐམས་ཅད་ཀྱི་ངོ་བོ་སྤྲོས་པ་ཐམས་ཅད་དང་བྲལ་བ་ནི་
ཕྱག་ རྒྱ་ ཆེན་ པོའི་ དོན་ ཡིན་ པས། དོན་དམ་སྤྲོས་ བྲལ་ གྱི་ ཕྱག་ རྒྱ་ ཆེན་ པོའི་
གདམས་ངག་ཅེས་བྱ་བ་སྟོན་པ་ཡིན་ཏེ། དེ་ལ་དོན་བརྒྱད་ཀྱི་ཤེས་པར་བྱ་སྟེ།
ཕྱག་རྒྱ་ཆེན་པོ་བསྒོམ་པའི་རྟེན་གྱི་གང་ཟག་དང་། ངོ་བོ་དང་
། རྟོགས་པའི་དུས་
དང་། ཉམས་ སུ་ མྱོང་ བའི་ རང་ བཞིན་ དང་། རྟོགས་ པའི་ ཐབས་ དང་། རྟོགས་
པའི་རྟགས་དང༌། དྲོད་ཚད་དང་། བོགས་དབྱུང་བའོ། །དང་པོ་ནི་དབང་པོ་ཡང་
རབ་བོ། །ངོ་བོ་ནི་སྣང་སྟོང་དབྱེར་མེད་དམ། རིག་སྟོང་དབྱེར་མེད་དམ། བདེ་
སྟོང་དབྱེར་མེད་དམ། གསལ་སྟོང་དབྱེར་མེད་དམ། དབྱིངས་ཡེ་ཤེས་དབྱེར་མེད་
པའོ། །རྟོགས་པའི་དུས་ནི། དབང་ བཞི་ གསུམ་ གྱི་ དུས་ སུའོ། །དེའི་ཉམས་སུ་
མྱོང་བའི་རང་བཞིན་ནི་བདེ་བ་གསལ་བ་མི་རྟོག་པའོ། །
རྟོགས་ པའི་ ཐབས་ ལ་ དྲུག་ སྟེ། ཕྱག་ རྒྱ་ ཆེན་ པོ་ སྐྱེ་ བའི་ རྟེན་ དང༌།
མཚན་ ཉིད་དང་
། མཉམ་ ཉིད་ ཀྱི་ཡེ་ཤེས་ སུ་ བསྟན་ པ་ དང་། དེའི་ཆོས་དང་
།
གྲུབ་མཐའ་དང་། ཉམས་སུ་བླང་བའི་ཐབས་སོ། །དང་པོ་ལ་གཉིས་ཏེ། ཚེ་འདི་
247 -80



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལ་གནས་པའི་དུས་ཀྱི་རྟེན་དང་། སྲིད་པ་བར་དོར་གནས་པའི་དུས་ཀྱི་རྟེན་ནོ། །
དང་པོ་ནི་ལུས་ལ་རྩ་བརྟེན། །དེ་ལ་རླུང་བརྟེན། དེ་ལ་ཐིག་ལེ་བརྟེན། དེ་ལ་
སེམས་སམ་ཤེས་པ་བརྟེན། དེ་ལ་ཕྱག་རྒྱ་ཆེན་པོའི་ཡེ་ཤེས་བརྟེན་པའོ། །
གཉིས་པ་ནི་བར་དོའི་ཤེས་པ་ལ་ལུས་དང་རྩ་དང་རླུང་དང་ཐིག་ལེ་མེད་
ཀྱང་། དེའི་དུས་ཀྱི་ཤེས་པ་ལ་ཕྱག་རྒྱ་ཆེན་པོའི་ཡེ་ཤེས་གསལ་ལ་རྟོག་པ་མེད་པ་
སྔར་ནས་བསྒོམ་པ་དེ་དང་མ་བྲལ་བར་གནས་པ་འོང་བ་ཡིན་ནོ། །མཚན་ཉིད་ནི་
གཉིས་སུ་མེད་པའི་སྟོང་ཉིད་འོད་གསལ་བའི་ཚུལ་ཅན་ཏེ། དེ་ཡང་རྒྱུ་རྐྱེན་གྱིས་
མ་བསྐྱེད་པར་གྲུབ་པ། རྒྱུན་རྟོག་པ། ཀུན་ལ་ཁྱབ་པ། ཐོག་མ་མེད་པ་ནས་རང་
ཆས་སུ་གནས་པའོ། །མཉམ་པ་ཉིད་ཀྱི་ཡེ་ཤེས་ཏེ། སངས་རྒྱས་ཀྱི་ཐུགས་ལ་
ཡོད་པའི་ཡེ་ཤེས་དང་
། སེམས་ཅན་གྱི་རྒྱུད་ལ་ཡོད་པའི་ཡེ་ཤེས་གཉིས་ལ་ཁྱད་
པར་མེད་སྟེ། འཁོར་འདས་ཐམས་ཅད་ཡེ་ཤེས་ཆེན་པོར་རོ་གཅིག་པས་སོ། །
དེའི་ཆོས་ནི་སྤྲོས་བྲལ་བདེ་བ་ཆེན་པོའོ། །གྲུབ་མཐའ་ནི་རྟག་ཆད་ཀྱི་མཐའ་ལས་
གྲོལ་བ། མི་བསམ་པ། མི་སྤྱོད་པ། མ་ཡེངས་པ། མི་འཛིན་པ། སེམས་ཀྱི་རང་
བཞིན་དུ་གནས་པའོ། །
ཉམས་སུ་བླང་པའི་ཐབས་ལ་གཉིས་ཏེ། མཉམ་བཞག་དང་། རྗེས་ཐོབ་
བོ། །དང་པོ་ལ་གསུམ་སྟེ། སེམས་སྟོང་བ་ལ་སྦྱོར་བ་ཁྲོ་བོ་བདུད་རྩི་འཁྱིལ་བའི་
ལྟ་སྟངས་དང་། རྡོ་རྗེ་སེམས་དཔའི་ལྟ་སྟངས་དང་། སེང་གེ་ཀུན་ཏུ་འགྱིང་བའི་
ལྟ་ སྟངས་ བྱ་ བའོ། །རྗེས་ ཐོབ་ ལ་ བཞི་ སྟེ། བསྒོམ་ པའི་ ཐབས་ གསུམ་ དང་།
གྲོགས་དྲུག་དང་
། དམ་ཚིག་བཞི་དང་། གོལ་ས་གཅོད་པ་གསུམ་མོ། །དང་པོ་ལ་
གསུམ་སྟེ། དབང་བོའི་པད་མ་ཉམས་སུ་མྱོང་བ་དང་། སྙིང་གི་པད་མ་ཉམས་སུ་
247-81



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
མྱོང་བ་དང་། མཁའི་པད་མ་ཉམས་སུ་མྱོང་བའོ། །དེ་རྣམས་རེ་རེ་ལའང་གསུམ་
གསུམ་ སྟེ། རང་བཞིན་དང་
། ཐབས་ དང༌། ཚད་དོ། །དེ་རྟོགས་པའི་རྟགས་ནི།
ཕྱི་རྟགས་ལྔ་དང་། ནང་རྟགས་བརྒྱད་དོ། །དེའི་དྲོད་ཚད་ནི་རྣལ་འབྱོར་བཞིའི་
ཚུལ་དུ་རྟོགས་པས་འཇིག་རྟེན་གྱི་ཆོས་བརྒྱད་ཀྱིས་མི་གནོད་པའོ། །རྟོགས་
བོགས་དབྱུང་བ་ནི་སྤྱོད་པ་རྩོམ་པའོ། །དེ་རྣམས་ཞིབ་ཏུ་གཞན་དུ་བསྟན་པ་ལས་
ཤེས་པར་བྱའོ། །ཚིག་དོན་ནི། སྒོམ་པ་པོ་མེད་ནི་དོན་དམ་ཕྱག་རྒྱ་ཆེན་པོ་རྟོགས་
པའི་ངོ་ནའོ། །ཡང་དག་གནས་ནི་ཀུན་རྫོབ་སྒྱུ་མ་ཙམ་དུའོ། །
གཉིས་པ་དེ་ཉིད་རིགས་དྲུག་ཏུ་བསྟན་པ་ནི། རྣམ་སྣང་ནི་དོན་དམ་སྟོང་
ཉིད་ལྷན་ཅིག་སྐྱེས་པའི་ཕྱག་རྒྱ་ཆེན་པོ་དེ་ལས་ཆོས་ཐམས་ཅད་འཕྲུལ་བའི་ཚུལ་
དུ་རྣམ་པར་སྣང་བས་དེ་ལ་དེ་སྐད་ཅེས་བཏགས་པའོ། །མི་སྐྱོད་ནི་རྟོག་པས་སོ། །
དོན་ཡོད་ནི་རང་དོན་འབྱུང་བས་སོ། །རིན་ཆེན་ནི་གཞན་དོན་འབྱུང་བས་སོ། །
དཔག་མེད་ནི་རིགས་སྤྱོད་ཀྱིས་དཔག་པར་མི་ནུས་པས་སོ། །སེམས་དཔའ་ནི་
རིག་སྟེ་དབྱེར་མེད་པའོ། །
གསུམ་པ་འཇིག་རྟེན་དང་འདས་པའི་ལྷར་བསྟན་པ་ནི། ཚངས་པ་ཞེས་
པ་ལ་སོགས་པ་མདོར་བསྟན་པའོ། །དེ་ཉིད་རྒྱས་པར་བཤད་པ་ནི། ཚངས་པ་
སྒྲིབ་བྲལ་ནི་ཕྱག་རྒྱ་ཆེན་པོ་ཆོས་ཀྱི་སྐུ་ལ་སྒྲིབ་པ་ཐམས་ཅད་དང་བྲལ་བས་སོ། །
འཇུག་ཕྱིར་ནི་ཆོས་ཉིད་སྤྲོས་བྲལ་དེ་ཆོས་ཐམས་ཅད་ལའོ། །རྟག་ཏུ་དགེ་བས་ནི་
སྤང་བྱ་ཐམས་ཅད་དང་ངོ་བོ་ཉིད་ཀྱི་བྲལ་བའི་ཆས་ནས་སོ། །ཐམས་ཅད་ཅེས་
སོགས་ནི་འདས་པའི་ལྷ་སྟེ། ཀུན་གྱི་བདག་ཉིད་གནས་ནི་མ་ལུས་པའི་ རང་
བཞིན་དུ་གནས་པ་ཐམས་ཅད་དོ། །དམ་པའི་བདེ་བ་ནི་ཆོས་ཉིད་དོན་དམ་གྱིའོ། །
247 --.82



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བདེ་བ་ནི་ཟག་མེད་ཀྱིའོ། །རྟོགས་ནི་བསྒོམས་པ་ལས་སོ། །
བཞི་པ་ལྷ་དང་བཅོམ་ལྡན་འདས་སུ་བསྟན་པ་ནི། གང་ཕྱིར་ལུས་ལས་
བྱུང་བ་ནི་བདེ་བ་དེ་ཉིད་དོ། །སངས་རྒྱས་ནི་བདེ་བ་རྟོགས་པའིའོ། །བཅོམ་ལྡན་
ནི་སྐལ་ལྡན་མ་ཡིན་ཞེས་པའོ། །དབང་ཕྱུག་ནི་ལ་སོགས་ནི་ཕྱག་རྒྱ་ཆེན་པོ་སྤྲོས་
བྲལ་དེས་ཆོས་ཐམས་ཅད་སྟོང་ཉིད་དུ་མངའ་མཉེས་པ་དང༌
། མཆོག་ཏུ་གྱུར་པ་
དང་གཉིས་སུ་མེད་པ་དང་ཐམས་ཅད་ལ་ཁྱབ་པ་དང་། ངོ་བོ་གསལ་བ་དང་
།
རྒྱུན་མི་ཆད་པར་གནས་པ་དང་
། དབང་ཕྱུག་དང་གཟུགས་བཟང་དང་དཔལ་དང་
གྲོགས་པ་དང་ཡེ་ཤེས་དང་བརྩོན་འགྲུས་ཕུན་སུམ་ཚོགས་པའོ། །ཡང་ན་ཉོན་
མོངས་ ལ་སོགས་བདུད་འཇོམས་ཕྱིར་ནི་དོན་དམ་སྤྲོས་བྲལ་དེས་སོ། །གཞན་
ཡང་ཚིག་རྐང་པ་འདི་གཉིས་ཀྱིས་བདུད་བཞིའི་གཞོམ་ལུགས་སྟོན་པ་ཡིན་ཏེ། དེ་
ཡང་སངས་རྒྱས་བསྒྲུབ་པར་བྱེད་པ་ལ་བར་དུ་གཅོད་པར་བྱེད་པའི་བགེགས་
བདུད་བཞི་ཡིན་པས། །འདས་པའི་ སངས་ རྒྱས་ ཀྱིས་ ཀྱང་ དེ་བཞི་བཅོམ་ནས་
སངས་རྒྱས་པར་གྱུར་ཞིང་
། མ་འོངས་པའི་སངས་རྒྱས་རྣམས་ཀྱིས་སངས་རྒྱ་བར་
འགྱུར་ལ། ད་ལྟ་བའི་སངས་རྒྱས་རྣམས་ཀྱིས་ཀྱང་དེ་བཞི་བཅོམ་པས་སངས་རྒྱ་
བ་ཡིན་པས། དེ་བཞི་འཇོམས་པའི་ཐབས་བསྟན་པ་ཡིན་ནོ། །དེ་ལ་བདུད་བཞི་
ནི་ལྷའི་བུའི་བདུད་ཀྱིས་འདུ་ཤེས་ཕྱིན་ཅི་ལོག་ཏུ་སྒྱུར་བར་བྱེད་པ་དང་
། འཆི་
བདག་གི་བདུད་ཀྱིས་ཚེའི་བར་ཆོད་བྱེད་པ་དང༌
། ཉོན་མོངས་པའི་བདུད་ཀྱིས་
ལམ་གྱིས་བར་ཆོད་བྱེད་པ་དང་
། ཕུང་པོའི་བདུད་ཀྱིས་ཏིང་ངེ་འཛིན་གྱི་བར་ཆོད་
བྱེད་པས་དེ་རྣམས་སྤང་དགོས་པ་ཡིན་ནོ། །
དེ་ལ་ལྷའི་བུའི་བདུད་ལ་དྲུག་སྟེ། བདུད་འཇུག་པའི་རྒྱུ་དང་
། བདུད་
247-83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༦
ངོས་ བཟུང་ པ་ དང་། བདུད་ ཀྱི་ འཇུག་ ཚུལ་དང་། ཞུགས་པའི་རྟགས་དང་
། དེ་
བཟློག་པའི་ཐབས་དང་
། བཟློགས་པའི་ཚད་དོ། །དང་པོ་ནི་ལོག་པའི་སྦྱིན་
བཏང་པ་དང་། ལོག་པའི་ཚུལ་ཁྲིམས་བསྲུངས་པ་ལས་འབྱུང་བ་ཡིན་ནོ། །ངོས་
བཟུང་བ་ལ་བཞི་སྟེ། གཙོ་བོ་ནི་བདུད་ཀྱི་རྒྱལ་པོ་དགའ་རབ་དབང་ཕྱུག་གོ །
ཡུམ་ནི་སྐྲ་ཅན་དང་། ཉེ་བའི་སྐྲ་ཅན་དང་
། མུན་ཅན་དང་། ཉེ་བའི་མུན་ཅན་ནོ། །
འཁོར་ནི་གནོད་སྦྱིན་ཕོ་མོར་གཏོགས་པའི་སྟེ་ཐམས་ཅད་དོ། །སྤྲུལ་པ་ནི་སློབ་
དཔོན་དང་ཕ་མ་ལ་སོགས་པའི་གཉེན་འདུན་ཐམས་ཅད་དོ། །འཇུག་ཚུལ་ལ་
གཙོ་བོའི་འཇུག་ཚུལ་ནི། གང་ཟག་སྡོམ་པ་གསུམ་དང་ལྡན་པ་ཞིག་གིས་ཡང་
དག་པའི་ལམ་ལ་ཞུགས་ནས་ཡང་དག་པའི་ཏིང་ངེ་འཛིན་ལ་གནས་པའི་དུས་སུ།
བདུད་ཀྱི་དད་པ་ཁྱད་པར་ཅན་བསྐྱེད་ཅིང་
། སྙིང་རྗེ་ཁྱོད་པར་བསྐྱེད་པར་བྱེད་པ་
ཡིན་ལ། དེ་ནས་འགྲོ་སྙིང་འདོད་པ་དང་། ཁ་འདོད་འབོད་པ་དང་
། རྫས་གཞན་
ལ་སྟེར་བ་ལ་དགའ་བ་དང་
། འཁོར་བ་ལ་སྐྱེས་ནས་ཏིང་ངེ་འཛིན་གྱི་ཉམས་
བཟང་པོ་སྐྱེ་བ་དང་
། དེ་ནས་རྟགས་ཁྱད་པར་ཅན་མཐོང་སྟེ། གཟུགས་རྣམས་སྣ་
ཚོགས་མཐོང་བ་དང་། སྒྲ་སྣ་ཚོགས་ཐོས་པའོ། །
དེ་ནས་ཡུམ་བཞིའི་འཇུག་ཚུལ་ནི། ཡུམ་བཞི་ འདོད་པའི་མེ་ཏོག་གི་
མདའ་འཕངས་པས་ ཕོག་ནས། ང་རྒྱལ་སྐྱེ་བ་དང་
། ཞེ་སྡང་སྐྱེ་བ་དང་། བརྒྱལ་
བ་བྱེད་པ་དང་། འབོག་པར་བྱེད་པ་དང༌། རྨོངས་པར་བྱེད་པ་ཡིན་ནོ། །དེ་ནས་
བདུད་ཀྱི་འཁོར་རྣམས་ཀྱིས་གང་ཟག་དེ་ལ་འདུ་ཤེས་སྣ་ཚོགས་པ་སྐྱེད་པར་བྱེད་
པ་ཡིན་ནོ། །དེ་ནས་བདུད་ཀྱི་སྤྲུལ་པ་སློབ་དཔོན་དང་ཕ་མ་ལ་སོགས་པས་འདུ་
ཤེས་ཕྱིན་ཅི་ལོག་ལ་བཀོད་ནས་ལོག་ལྟ་རྒྱུད་ལ་སྐྱེད་པར་བྱེད་པ་ཡིན་ནོ། །
247-84



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ། །
ཞུགས་པའི་རྟགས་ནི། ཡང་དག་པའི་ཏིང་ངེ་འཛིན་བསྒོམས་པ་ལས་
ལོག་ནས་ལམ་ཕྱིན་ཅི་ལོག་ལ་ཞུགས་པ་ཡིན་ནོ། །དེ་ནས་བཟློག་པའི་ཐབས་ལ་
གཉིས་ཏེ། དེ་ལ་བདུད་དུ་ཤེས་པ་དང་
། ཡང་དག་པའི་ལྟ་བས་རྒྱས་གཏབ་པའོ། །
དང་པོ་ནི་བདུད་ལ་བདུད་དུ་ཤེས་ནི་དེ་རང་ལོག་ཏུ་འགྲོ་སྟེ། སྔ་མའི་ཡང་དག་
པའི་ལམ་ལ་འཇུག་པར་འགྱུར་བ་དང་ཤུགས་ལ་འོང་བ་ཡིན་ནོ། །
གཉིས་པ་ནི་བརྟག་པ་དང་པོའི་ལེའུ་གཉིས་པར་བསྟན་པའི་འོད་གསལ་
བསྒོམ་པ་ཡིན་ནོ། །ཟློག་པའི་ཚད་ནི་ལམ་ལོག་པ་སྟོན་པའི་སློབ་དཔོན་ལ་ཞེ་
སྡང་སྐྱེས་པ་ཡིན་ནོ། །བདུད་དེས་མ་ཚུགས་ཀྱང་འཆི་བདག་གི་བདུད་འཇུག་
པའི་ཉེན་ཡོད་པས། དེ་ལ་དགུ་སྟེ། བདུད་ངོས་བཟུང་བ་དང་། འཇུག་པའི་དུས་
དང་། འཇུག་ པའི་ གནས་ དང་། ཞུགས་ པའི་རྟགས་དང་
། འཇུག་པའི་ རྒྱུ་ དང་།
བཟློག་ པའི་ ཐབས་ དང་། ཟློག་པའི་ཚད་དང་
། མི་འཇུག་པའི་ཐབས་དང་། མ་
བཟློགས་ན་ཐབས་གཞན་བྱ་བའོ། །དང་པོ་ནི་འཆི་བདག་གིས་ཀྱེ་གཤིན་རྗེ་དང་
།
།
བན་བོན་མཐུ་བྱེད་ཀྱི་སྲུང་མའོ། །
གཉིས་པ་ནི་ཞག་གི་ སྲོད་དང་ཐོ་རངས་དང་། ཟླ་བའི་འཕོ་དུས་བཅུ་
གཉིས་དང་
། ལོའི་ཉི་མ་ལྡོག་པའི་མཚམས་གཉིས་སོ། །གསུམ་པ་ནི་ཁ་དང་སྣ་
བུག་གཉིས་སོ། །ཞུགས་པའི་རྟགས་གཉིས་ཏེ། ཕྱིའི་འཆི་རྟགས་དང་
། ནང་གི་
འཆི་རྟགས་སོ། །དང་པོ་ནི་སྣའི་བར་ཤ་ཆད་ན་ཞག་བདུན་འཆི་བ་དང་
། མིག་གི་
ཆུ་ཆོད་ན་ཞག་ལྔ་ན་དང་། འགྲམ་པ་དང་ཁུར་ཚོས་བར་ན་རི་མོ་ཤོང་ཤོང་པོ་བྱུང་
ན་ཞག་གཅིག་ན་དང་
། རྣ་བའི་གཤོག་པ་ལྟེབས་ན་ཆུ་ཚོད་ལྔ་དང་
། ལྕེ་ལ་རི་མོ་
ནག་མོ་བྱུང་ན་ཞག་གཉིས་ན་དང༌
། སྟེང་འོག་གི་སོ་འཐམས་ན་ཞག་གསུམ་ན་
247-85



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
དང༌། འགྲམ་ལོག་ཀྱི་རྩེ་འགྲམ་གྱི་རྩ་གཉིས་འཕར་འཕྲོ་ཆད་ན་ཟླ་བ་ཕྱེད་ན་
དང་། བྲང་གི་དྲ་བ་ཞོམ་ནའང་ཟླ་བ་ཕྱེད་ན་དང༌
། སེན་མོའི་བཀྲག་གློ་བུར་དུ་
ཤོར་ནས་དཀར་པོར་སོང་ན་ཞག་བརྒྱད་ནས་ཆི་བའི་རྟགས་ཡིན་ནོ། །
ནང་གི་འཆི་རྟགས་ནི། ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་རྒྱ་རྒྱུ་བ་
ལས། ཞག་གཅིག་ལ་དུས་སྦྱོར་བཅུ་གཉི་ཆུ་ཚོད་དྲུག་ཅུ་ཡོད་པའི། །དུས་སྦྱོར་རེ་
རེ་ལ་ཆུ་ཚོད་ལྔ་ལྔའི་ཡུན་ལ་རླུང་སྟོང་བརྒྱད་བརྒྱ་བ་རེ་རྒྱུ་བ་ཡིན་པ་ལ། སྣ་བུག་
གཡས་ནས་རླུང་རྒྱུ་བའི་དུས་སྦྱོར་རེ་རེ་ལ་རླུང་ལྔ་ཆོད་ནས་ལོ་གཉིས་ན་འཆི་ལ།
དེ་བཞིན་དུ་བཅོ་ལྔ་ཆད་ན་ལོ་གཅིག་ནི་དང་
། །ཉི་ཤུ་ཆད་ན་ཟླ་བ་དྲུག་ན་དང་
།
ཉི་ཤུ་རྩ་ལྔ་ཆད་ན་ཟླ་བ་གསུམ་ན་དང༌། ཉི་ཤུ་རྩ་དྲུག་ཆད་ན་ཟླ་བ་གཉིས་ན་
དང༌། ཉི་ཤུ་རྩ་བདུན་ཆད་ན་ཟླ་བ་གཅིག་ན་དང༌
། ཉི་ཤུ་རྩ་བརྒྱད་ཆད་ན་ཟླ་བ་
ཕྱེད་ན་དང༌། ཉི་ཤུ་རྩ་དགུ་ཆད་ན་ཞག་བརྒྱད་ན་དང་
། སུམ་བཅུ་ཐམ་པ་ཆད་ན་
ཞག་བཞི་ན་འཆི་བའི་རྟགས་ཡིན་ནོ། །
འཇུག་ པའི་རྒྱུ་ ལ་ གཉིས་ཏེ། ཕྱིའི་རྒྱུ་དང༌
། ནང་གི་རྒྱུའོ། །དང་པོ་ལ་
གཉིས་སྟེ། ཕྱིའི་འབྱུང་བ་བཞི་འཁྲུགས་པ་དང་། ཕྱིའི་ལྷ་འཁྲུགས་པའོ། །དང་པོ་
ནི་ས་དང་ཆུ་དང་མེ་དང་རླུང་འཁྲུགས་པས་འཆི་བའི་བདུད་ཀྱི་རྒྱུ་འགྱུར་པའོ། །
གཉིས་པ་ནི་འཇིག་རྟེན་པའི་ལྷ་འཁྲུགས་པའོ། །
ནང་གི་རྒྱུ་ལ་གཉིས་ཏེ། ནང་གི་འབྱུང་བ་འཁྲུགས་པ་དང་
། ནང་གི་ལྷ་
འཁྲུགས་པའོ། །དང་པོ་ནི་རླུང་དང་མཁྲིས་པ་དང་བད་ཀན་དང་འདུས་པའི་ནད་
དོ། །གཉིས་པ་ནི་བླ་མ་དང་ཡིད་དམ་གྱི་ལྷ་ལ་སོགས་པ་ལ་དམ་ཚིག་ཉམས་པའོ། །
བཟློག་ པའི་ཐབས་ལ་གཉིས་ཏེ། ཕྱིའི་འཆི་བ་བསླུ་བ་དང་
། ནང་གི་
247 ***86



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འཆི་བ་བསླུ་བའི་ཐབས་སོ། །དང་པོ་ནི་རང་ཉིད་ཡི་དམ་གྱི་ལྷར་བསྒོམས་ལ།
ཕྱིའི་འཆི་ལྟས་གང་དུ་བྱུང་བའི་གནས་དེ་ཉིད་དུ་ཡི་དམ་གྱི་ལྷའི་ས་བོན་བསམ་
ལ། དེ་ལས་བདུད་རྩི་བྱུང་བས་རང་གི་ལུས་ཐམས་ཅད་ཁེངས་པར་བསམ་
ཞིང་།
ཁྱད་པར་དུ་སྣའི་རྩེ་མོ་ལ་སོགས་པ་གང་ཡིན་པའི་གནས་དེ་བདུད་རྩིས་གང་པར་
བསམས་ལ། ཡི་དམ་གྱི་ལྷའི་སྔགས་ལ་བཟླས་པ་བྱ་བ་ཡིན་ནོ། །གཞན་ཡང་
བསྲུང་བའི་འཁོར་ལོ་ལུས་ལ་གདགས་སོ། །
ནང་ གི་ འཆི་ བ་ བསླུ་ བའི་ ཐབས་ ནི། རླུང་ ཨ་ བ་ དྷཱ་ ཏཱི་ གཟུད་ པའི་
གདམས་ངག་བྱ་སྟེ། དེར་རླུང་བཙུད་པས་འབྱུང་བ་བཞིའི་རླུང་དེའི་ནང་དུ་འདུས་
ནས་འོ། །དེ་ལྟར་འདུས་པས་འབྱུང་བ་བཞི་དབང་དུ་འདུ། དེ་ལྟར་འདུས་པས་
སེམས་ལ་དབང་སྒྱུར་ནུས་པ་ཡིན་པས་འཆི་བདག་གི་བདུད་ལས་རྒྱལ་ནས་འོང་
བ་ཡིན་ནོ། །
མི་འཇུག་པའི་ཐབས་ལ་གཉིས་ལས། འཆི་བདག་ལས་ཀྱི་གཤིན་རྗེ་མི་
འཇུག་པའི་ཐབས་ནི། ནུབ་མོ་རང་ཉལ་བའི་དུས་སུ་རང་གི་ལུས་ཏེ་ཧེ་རུ་ཀ་གང་
ཡང་རུང་བར་བསམས་ལ། དེ་གྱུར་པ་ལས་ཐོད་པ་ཇ་རིལ་སྐྱ་བོ་ཞིག་ཏུ་གྱུར་པར་
བསམས་ལ་གཉིད་ལོག་པའོ། །
གཉིས་པ་བན་བོན་མཐུ་བྱེད་ཀྱི་སྲུང་མ་མི་འཇུག་པའི་ཐབས་ནི། ནུབ་
མོ་ཉལ་བའི་དུས་རང་གི་ལུས་ཧེ་རུ་ཀར་བསམས་ལ། དེ་ལས་ཁ་རཾ་ཁར་གྱུར་
པར་བསམས་ལ་གཉིད་ལོག་པའོ། །ཉིན་མོའི་དུས་ཐམས་ཅད་དུ་སྣ་བུག་གཉིས་
ཀྱི་སྒོར་ རང་གི་དྲི་ཆུའི་ཐིག་ལེ་རེ་རེ་བྱས་ལ། དེའི་སྟེང་ན་ཧཱུྃ་རེ་རེ་གནས་པར་
བསམས་ལ། ཁྱོར་བ་ རེ་ ཁ་ན་མར་ བཏུང་ བར་ བྱའོ། །མ་བཟློགས་ན་ ཐབས་
247 -87



ངོ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གཞན་བྱ་བ་ནི། གོང་དུ་འཕོ་བ་བྱ་སྟེ། ལེའུ་གཉིས་པར་བཤད་པའི་འཆི་བདག་
གི་གྲོང་ཁྱེར་དཀྲུག་པའི་གདམས་ངག་བྱའོ། །
བདུད་དེས་མ་ཚུགས་ཀྱང་ཉོན་མོངས་པའི་བདུད་འོང་བས། དེ་ལ་ལྔ་
སྟེ། བདུད་ངོས་ བཟུང་བ་དང་། འཇུག་ཚུལ་དང་
། བཟློག་ ཐབས་ དང་། ཟློགས་
པའི་ ས་མཚམས་དང་
། ཟློགས་པའི་རྟགས་སོ། །དང་པོ་ལ་བཞི་སྟེ། རྒྱུ་དང་།
བོ་དང་། ཡན་ལག་དང་། ཉེ་བའི་ཡན་ལག་གོ །དང་པོ་ནི་མ་རིག་པ་སྟེ། དེ་ཡང་
ཉོན་མོངས་པ་ཅན་གྱི་མ་རིག་པས་མེད་པ་ལ་མེད་པར་མ་ཤེས་པ་དང་
། དེ་མ་
རིག་པའི་མ་རིག་པས་གཟུང་འཛིན་དུ་ཞེན་པ་ལ་བརྟེན་ནས་ཉོན་མོངས་པ་འབྱུང་
བ་ཡིན་ནོ། །ངོ་བོ་ནི་དུག་གསུམ་སྟེ་འདོད་ཆགས་ཞེ་སྡང་གཏི་མུག་གོ །ཡན་ལག་
ནི་ཐེ་ཚོམ་དང་ལོག་ལྟ་གཉིས་སོ། །ཉེ་བའི་ཡན་ལག་ནི། ང་རྒྱལ་དང་ཕྲག་དོག་
དང་ སེར་ སྣ་ ལ་ སོགས་པ་ཉོན་མོངས་ པ་དང་ཉེ་ བའི་ ཉོན་མོངས་ པའི་ སྡེར་
གཏོགས་པ་ཐམས་ཅད་དོ། །
འཇུག་ཚུལ་ནི། མ་རིག་པས་རྒྱུ་བྱས་ནས་མཉམ་བཞག་དང་རྗེས་ཐོབ་
ཀྱི་དུས་ཐམས་ཅད་དུ་འོང་སྟེ། དེ་ཡང་མཉམ་བཞག་གི་དུས་སུ་བདུད་ཀྱི་ངོ་བོ་
དུག་གསུམ་འཇུག་སྟེ། རྒྱུད་ལ་ཉོན་མོངས་པ་འདོད་ཆགས་བསྐྱེད་པས་སེམས་
འཕྲོར་བཅུག་ནས་ཏིང་ངེ་འཛིན་ལས་ སེམས་རྒོད་དུ་འཇུག་པ་དང་། ཞེ་སྡང་
བསྐྱེད་པས་རྒྱུད་དཀྲུགས་ནས་སེམས་གནས་སུ་མི་སྟེར་ཏེ་བསམ་གཏན་ལ་སྐྱོ་
བར་བྱེད་པ་ལ། གཏི་མུག་བསྐྱེད་པས་བསམ་གཏན་ལས་སེམས་བྱིང་དུ་འཇུག་
པར་བྱེད་པའོ། །དེ་ནས་རྗེས་ཐབས་ཀྱི་དུས་སུ་བདུད་ཀྱི་ཡན་ལག་འཇུག་སྟེ། ཐེ་
ཚོམ་བསྐྱེད་པས་བླ་མའི་བཀའ་དང་བཅོམ་ལྡན་འདས་ཀྱི་བཀའ་ལ་ཐེ་ཚོམ་ཟར་
247 - 88



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།།
འཇུག་པར་བྱེད་པ་དང་། ལོག་ལྟ་བསྐྱེད་པས་ཐེ་ཚོམ་ལ་བརྟེན་ནས་ལྟ་བའི་ལོག་
ལྟ་ཕྱི་པ་དང་
། ཉན་རང་གི་ལྟ་བ་དང་
། སྤྱོད་པའི་ལོག་ལྟ་དེ་དག་གི་སྤྱོད་ཚུལ་
དང་། བསྒོམ་པའི་ལོག་ལྟ་སྡང་བ་རྐྱ་བཀར་བ་དང་ཐབས་རྐྱང་པ་སྟེ་ལོག་ལྟ་དེ་
རྣམས་སྐྱེད་པར་བྱེད་དོ།
བདུད་ཀྱི་ཉེ་བའི་ཡན་ལག་ནི། རྗེས་ཐོབ་ཀྱི་དུས་སུ། ང་རྒྱལ་དང་ཕྲག་
དོག་དང་གཡོ་དང་སྒྱུ་དང་སེར་སྣ་དང་ངོ་ཚ་བ་དང་ཁྲེལ་མེད་པ་དང་འགྱོད་པ་དང་
རྒྱགས་པ་དང་གཡེང་བ་དང་བག་མེད་པ་དང་འཆབ་པ་དང་འཚིག་པ་དང་ཁྲོ་བ་
དང་འཁོན་དུ་འཛིན་པ་དང་ལེ་ལོ་རྣམས་འབྱུང་ངོ༌
། མཉམ་བཞག་ གི་དུས་སུ་
རྨུགས་པ་དང་གཉིད་དང་རྒོད་པ་རྣམས་འབྱུང་བ་ཡིན་ནོ། །
བཟློག་ པའི་ ཐབས་ ལ་ གཉིས་ཏེ། བསྐྱེད་ པའི་ རིམ་པ་ དང་། རྫོགས་
པའི་རིམ་པའོ། །དང་པོས་ནི་ཉོན་མོངས་པ་དེ་རྣམས་རགས་པའི་ཆ་ཟློག་པར་
བྱེད་པ་ཡིན་ཏེ། དེ་ལ་གཉིས་ཏེ། ཐབས་ཀྱི་བསྐྱེད་པའི་རིམ་པ་ལེའུ་གསུམ་པ་
དང་། བརྟག་པ་ཕྱི་མའི་ལེའུ་ལྔ་པར་བསྟན་པ་དང་
། ཤེས་རབ་ཀྱི་བསྐྱེད་པའི་
རིམ་པ་ལེའུ་བརྒྱད་པར་བསྟན་པའོ། །རྫོགས་པའི་རིམ་པ་ནི་ཉོན་མོངས་པ་དེ་
རྣམས་ ཕྲ་བའི་ཆ་ ཟློག་པར་བྱེད་པ་ཡིན་ཏེ། དེ་ལའང་གཉིས་ཏེ། ཆགས་ཅན་
ལས་ཀྱི་ཕྱག་རྒྱ་ལམ་དུ་བྱ་བ་ལེའུ་བརྒྱད་པར་བསྟན་པ་དང་། ཆགས་བྲལ་གྱིས་
གཏུམ་མོ་ལམ་དུ་བྱ་བ་ལེའུ་དང་པོར་བསྟན་པའོ། །
ཟློགས་པའི་ས་མཚམས་ནི། མཚན་ཉིད་ཀྱི་ཕ་རོལ་དུ་ཕྱིན་པའི་དབང་
དུ་བྱས་ན། ས་དང་པོ་བདེན་པ་མཐོང་བའི་དུས་དང་མཚུངས་པར་འདིར་སྔགས་
ཀྱི་ལམ་བསྒོམས་པས་བདེ་བ་སྟོང་པ་མི་རྟོག་པ་གསལ་བ་སྟེ་བཞི་ལྡན་དུ་རྒྱུད་ལ་
247-89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སྐྱེས་པའི་དུས་སུ་ཉོན་མོངས་པ་མངོན་རྒྱུ་ས་བོན་དང་བཅས་པ་ཟློག་པ་ཡིན་ནོ། །
དེ་ ཡང་ སྔགས་ ཀྱི་ ལམ་བསྒོམ་ པ་ ལ་ གཉིས་ ལས། མཚན་ བཅས་ སུ་
བསྒོམ་པ་ནི་བསྐྱེད་རིམ་དང་རླུང་དང་གཏུམ་མོ་དང་ལས་རྒྱ་ལ་བརྟེན་ནས་བསྒོམ་
པ་སྟེ། དེ་ལྟར་བསྒོམས་པས་མཉམ་བཞག་དང་རྗེས་ཐོབ་གཉིས་ཀ་ལ་ཤེས་པ་
བདེ་བ་སྟོང་པ་མི་རྟོག་པ་ལྷའི་རྣམ་པ་གསལ་བ་བཞི་ལྡན་དུ་རྒྱུད་ལ་སྐྱེའོ། །
གཉིས་པ་མཚན་མ་མེད་པ་བསྒོམ་པ་ནི་འོད་གསལ་རིམ་འཇུག་དང་ཐོག་བབས་
དང་ལྷུན་གྲུབ་ཀྱི་ཚུལ་དུ་བསྒོམ་པ་སྟེ། དེ་ལྟར་བསྒོམས་པས་མཉམ་བཞག་གི་
དུས་སུ་བདེ་བ་དང་སྟོང་པ་མི་རྟོག་པ་རིག་པའམ་ཉམས་གསལ་བ་སྟེ་བཞི་ལྡན་དུ་
རྒྱུད་ལ་སྐྱེ་ཞིང་
། རྗེས་ཀྱི་དུས་སུ་བདེ་སྟོང་མི་རྟོག་པ་ལྷའི་རྣམ་པ་གསལ་བ་
འ་བཞི་
ལྡན་དུ་རྒྱུད་ལ་སྐྱེའོ། །དེ་ཡང་བདེ་བ་ནི་ཟག་མེད་ཀྱི་བདེ་བ་སྟེ་བརྗོད་པར་མི་
ནུས་པ་དང་། སྟོང་པ་ནི་ཆོས་ཐམས་ཅད་ནམ་མཁའི་དཀྱིལ་ལྟ་བུ་དང་
། མི་རྟོག་
པའི་གཟུང་འཛིན་གྱི་རྣམ་པར་རྟོག་པ་མེད་པ་དང་
། གསལ་བ་ནི་གཉིད་འཐུག་པོ་
ལྟར་དྲན་མེད་མ་ཡིན་པར་རང་རིག་གི་ཚུལ་དུ་ཉམས་མྱོང་དང་རྟོགས་པ་གསལ་
བ་ཡིན་གསུངས་སོ། །
དེ་ཡང་བདེ་བ་སྐྱེས་ཀྱང་སྟོང་པ་མ་སྐྱེས་ན་སོ་སོར་རྟོགས་པའི་ཤེས་
རབ་ཀྱིས་ལུང་རིགས་ཀྱི་སྒོ་ནས་ཆོས་ཐམས་ཅད་སྟོང་པ་ཉིད་དུ་གཏན་ལ་ཕེབས་
པ་ཡིན་པས། ལུས་རིགས་ཀྱིས་ལྟ་བ་སྟོང་པ་ཉིད་དུ་གཏན་ལ་དབབ། སྟོང་པ་
ཉམས་སུ་མྱོང་བ་ལ་སྐྱེས་ཀྱང་མི་རྟོག་པ་མ་སྐྱེས་ན་རླུང་ཨ་བ་དྷཱ་ཏཱིར་མ་ཚུད་
ཡིན་པས་རླུང་དེར་གཟུད་པའི་གདམས་ངག་བྱ། སྟོང་པ་དང་མི་རྟོག་པ་སྐྱེས་ཀྱང་
བདེ་བ་མ་སྐྱེས་ན་གཏུམ་མོ་མེ་འབར་བ་ཡིན་པས་གཏུམ་མོ་སྦྱར། དེ་རྣམས་
247 -90



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཐམས་ཅད་ཡོད་ཀྱང་ལྷའི་རྣམ་པ་གསལ་བ་མེད་ན་བསྐྱེད་པའི་རིམ་པ་ལ་བརྟན་
པ་མ་ཐོབ་པ་ཡིན་ལ། བསྐྱེད་རིམ་གནད་ཀྱི་ཆོས་དྲུག་ལ་བསླབ་པ་དང་
། གཉིད་
འཐུག་པོ་དྲན་མེད་དུ་སོང་ནས་གསལ་བ་མེད་ན་བྱིང་རྨུགས་སུ་སོང་བ་ཡིན་ཞིང་
ཞི་གནས་རྐྱང་བར་སོང་བ་ཡིན་པས། ཚོགས་དྲུག་རང་ཡན་དུ་ལྷུན་པར་བཞག་
ནས་ལུས་སེམས་ཧུར་བྱུང་ལ་སྔར་གྱི་ལམ་བསྒོམ་པར་བྱའོ་ཞེས་བདག་གི་བླ་མ་
རིན་པོ་ཆེའི་ཞལ་ནས་གསུངས་སོ། །
ཉོན་མོངས་པའི་བདུད་ཟློགས་པའི་དྲོད་ཚད་དམ་རྟགས་ནི། འཇིག་རྟེན་
གྱི་ཆོས་བརྒྱད་ལ་བློ་ལོག་ནས་ རྐྱེན་གཞན་གྱིས་སྒྱུར་བར་མི་ནུས་པ་ཡིན་ནོ། །
ཕུང་པོའི་བདུད་ཀྱིས་ཏིང་ངེ་འཛིན་གྱི་བར་དུ་གཅོད་པ་ལ་གཉིས་ཏེ། དབྱེ་བ་
དང་། བཟློག་ཐབས་ སོ། །དང་པོ་ལ་བཞི་ སྟེ། སྐྱེ་ བ་ དང༌། རྒ་ པ་ དང་། ན་ བ་
དང་།
འཆི་ བའི་བདུད་དོ། །ན་བའི་བདུད་ལ་གཉིས་ཏེ། འབྱུང་བ་ཕྱི་འཁྲུགས་
པས་ན་བ་ དང་། ནང་འཁྲུགས་པས་ན་བའོ། །དང་པོ་ལ་བཞི་སྟེ། ས་དང་། ཆུ་
དང་། མེ་དང་། རླུང་འཁྲུགས་པའོ། །བཟློག་པའི་ཐབས་ལ། སྐྱེ་བ་བདུད་བཟློག་
པ་ནི། སྔར་སྐྱེ་བ་བླངས་པའི་བདུད་བཟློག་པར་མི་ནུས་ཏེ་སྐྱེས་ཟིན་པའི་ཕྱིར་རོ། །
ཕྱིས་སྐྱེས་བ་ལེན་པའི་བདུད་བཟློག་པའི་ཐབས་བསྟན་པ་ནི། བརྟག་
པ་ཕྱི་མའི་ལེའུ་གཉིས་བསྟན་པའི་གཉིད་དང་རྨི་ལམ་ལ་བརྟེན་ནས་སྒྱུ་ལུས་དང་
འོད་གསལ་དུ་བསྒོམས་པས་བར་དོར་འཚང་རྒྱ་བར་བྱེད་པའི་ཐང་
རྒས་པའི་བདུད་བཟློག་པའི་ཐབས་ནི། བརྟག་པ་ཕྱི་མའི་ལེའུ་གསུམ་
པར་བསྟན་པའི་ཤ་ལྔ་བདུད་རྩི་ལྔ་ལ་སོགས་པའི་བཅུད་ལེན་བྱའོ། །ས་འཁྲུགས་
པའི་སྐྱོན་བཟློག་པའི་ཐབས་ནི། ལེའུ་ལྔ་པར་བསྟན་པའི་ཕྱག་རྒྱ་ཆེན་པོ་བསྒོམ་
རི་ཐབས་སོ། །
247 91



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
པ་ཡིན་ནོ། །འོ་ན་ལམ་གཞན་བསྒོམས་པས་ཀྱང་
། ས་འཁྲུགས་ཀྱི་སྐྱོན་བཟློག་
པ་མ་ཡིན་ནམ་ཞེ་ན། སྤྱིར་ལམ་གང་ཡིན་ཡང་ཡིན་ཏེ། ལམ་བསྒོམ་པ་མངོན་དུ་
གྱུར་ པ་ དང་། ལམ་བསྒོམ་པ་མཐར་ཕྱིན་པའོ། །དང་པོ་ནི་བསྒོམས་ པའི་ལམ་
རང་གི་ངོ་བོ་མངོན་དུ་གྱུར་པ་སྟེ། རྟགས་འགའ་རེ་ཙམ་བྱུང་བའི་དུས་ཡིན་ནོ། །
གཉིས་པ་རྟོགས་པ་མཐར་ཕྱིན་པ་སྟེ། རྟགས་མ་ལུས་པར་རྫོགས་པའི་
དུས་སོ། །དེ་ལ་ལམ་གང་བསྒོམས་ཀྱང་སྟོང་པ་མཐར་ཕྱིན་པའི་དུས་སུ་བདུད་
གང་ཡིན་པ་ཐམས་ཅད་ཀྱང་ཟློག་པར་ནུས་པ་ཡིན་མོད་ཀྱི། འདིར་བསྒོམ་པ་
མངོན་དུ་གྱུར་པ་ཙམ་གྱི་དུས་སུ་སའི་སྐྱོན་ཟློག་པར་བྱེད་པ་ན་ཕྱག་རྒྱ་ཆེན་པོ་
བསྒོམས་པ་ཁོ་ནས་བྱེད་པ་ཡིན་ཏེ། དེའི་ངོ་ན་དངོས་པོ་ཐམས་ཅད་སྣང་བ་ཙམ་
དུ་འདུག་ཀྱང་བདེན་པར་གྲུབ་པ་མེད་པ་མངོན་དུ་གྱུར་པའི་ཕྱིར་རོ། །འོ་ན་
བདུད་གཞན་ཐམས་ཅད་ཀྱང་དེས་བཟློགས་པ་ཆོག་པས་ལམ་གཞན་བསྒོམས་
པས་བདུད་གཞན་བཟློགས་པར་བཤད་པ་ལ་དགོས་པ་མེད་པར་འགྱུར་རོ་ཞེ་ན།
དེ་ནི་བདེན་མོད་ཀྱི། འོན་ཀྱང་ཕྱག་རྒྱ་ཆེན་པོ་མངོན་དུ་གྱུར་པ་དེ་ཉིད་པས་ལམ་
གཞན་མངོན་དུ་གྱུར་པ་མྱུར་ཞིང་དེ་རྣམས་མངོན་དུ་གྱུར་པ་ཙམ་གྱིས་བདུད་
གཞན་རྣམས་ཟློགས་པར་ནུས་པ་ཡིན་ཞེས་གསུངས་སོ། །དེ་བས་ན་ཆུ་འཁྲུགས་
པའི་སྐྱོན་ནི་ལེའུ་དང་པོར་བསྟན་པའི་རླུང་བསྒོམ་པ་ཁོ་ནས་ཟློག་པ་ཡིན་ཏེ།
ལམ་གཞན་མངོན་དུ་གྱུར་པ་ཙམ་གྱིས་མི་བཟློགས་གསུངས་སོ། །དེ་བཞིན་དུ་མེ་
འཁྲུགས་པ་ནི་ལེའུ་གཉིས་པར་བསྟན་པའི་སྟེང་སྒོ་དང་འོག་སྒོ་ལ་བརྟེན་པའི་
ཐིག་ལེ་བསྒོམས་པ་ ཐིག་ནས་ ཟློགས་ པ་ ཡིན་ནོ། །དེ་ནི་སམ་བུའི་བརྟག་པ་
བདུན་ པ་ རབ་ བྱེད་དང་པོ་ལས་ རྫས་ ཀྱིས་ ཀྱང་ ཟློགས་པར་བཤད་དོ། །རླུང་
247 -92



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འཁྲུགས་པ་ནི་ལེའུ་གཉིས་པར་བསྟན་པའི་གཏུམ་མོ་བཙན་ཐབས་སུ་སྦར་བ་ཁོ་
ནས་ཟློགས་པ་ཡིན་ལ། དེ་ལྟར་གཉིས་ཀྱང་ལམ་གཞན་བསྒོམས་པས་དེ་ཉིད་
མངོན་དུ་གྱུར་པ་ཙམ་གྱིས་ཟློགས་པར་མི་ནུས་གསུངས་སོ། །
བདུད་ཟློག་པར་བྱེད་པའི་ཐབས་དེ་རྣམས་ཐམས་ཅད་ཀྱང་ལམ་མངོན་
དུ་གྱུར་པ་ཙམ་གྱིས་བདུད་དེ་རྣམས་བཟློག་པར་ནུས་པ་ལ་དགོངས་ནས་དེ་ལྟར་
བཤད་པ་ཡིན་གྱི། ལམ་བསྒོམ་པ་མཐར་ཕྱིན་པར་བསྒོམས་ན་གང་རུང་རེ་རེ་
ཀྱང་འབྲས་བུ་མཆོག་ཏུ་གྱུར་པ་འཐོབ་པར་བྱེད་པ་ཡིན་ནོ་ཞེས་ནཱ་རོ་བ་བཞེད་པ་
ཡིན་ནོ། །འབྱུང་ བ་ ནང་ འཁྲུགས་ ཀྱིས་ ན་ བའི་ བདུད་ བཟློག་ པ་ ནི་ བླ་ མའི་
གདམས་ངག་གིས་བསྟན་པ་ཡིན་ཏེ། དེ་ཡང་ཕལ་ཆེར་བསྒོམ་སྐྱོན་ལས་གྱུར་པ་
བསལ་པའི་ཐབས་གཙོ་བོར་བསྟན་པ་ཡིན་ལ། ཐ་མལ་བའི་ནད་ལ་ཡང་
ང་འདི་
ལྟར་བྱས་པས་ཕལ་ཆེར་སེལ་བ་ཡིན་གསུངས་སོ། འཆི་བའི་བདུད་ནི་འཆི་ཀ་
མའི་གདམས་ངག་གིས་བཟློག་པའི་ཡིན་ཏེ། ལེའུ་ལྔ་པར་བསྟན་པའི་འཕོ་བ་
དང་། ལེའུ་དང་པོར་བསྟན་པའི་བདག་མེད་མའི་འཕོ་བ་བྱ་བ་དང་། ལེའུ་བདུན་
པར་བསྟན་པའི་གྲོང་འཇུག་བྱ་བའོ། །
ལྔ་པ་མཁའ་འགྲོ་མར་བསྟན་པ་ནི། གང་ཕྱིར་ཞེས་པ་ལ་སོགས་པ་སྟེ།
སྐྱེ་འགྲོ་ནི་སྐྱེ་གནས་བཞི་དང་འགྲོ་བ་རིགས་དྲུག་གིས་བསྡུས་པའོ། །ཤེས་རབ་
ནི་སྟོང་བ་ཉིད་དོ། །སྐལ་བ་ནི་ཡོན་ཏན་ནོ། །སྟོན་པ་ནི་སྐྱེད་པའོ། །ཤེས་རབ་
སྲིང་མོ་ནི་ སྟོང་པ་ཉིད་ལ་དེ་སྐད་ཅེས་ བྱ་སྟེ། དེས་ཡོན་ཏན་བསྐྱེད་དེ་ ཕན་
བཏགས་པའོ། །བཙོ་བླག་མ་ནི་སོགས་པ་ནི་མདོར་བསྟན་པའོ། །སེམས་ཅན་
ཞེས་པ་ལ་སོགས་པ་ནི་རྣམས་ཀྱི་རྒྱས་པར་བཤད་པ་ཡིན་ཏེ། སེམས་ཅན་ཐམས་
247 -93



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཅད་རྟོག་པའོ། །འཚེད་མ་ནི་མེད་པར་བྱེད་པའོ། །ཡང་ན་སྟོང་པ་ཉིད་ཀྱི་ངོ་བོ་
ཉིད་དུ་སྒྱུར་བའོ། །ཡོན་ཏན་ནི་སངས་རྒྱས་ཀྱིའོ། །སྙིང་རྗེ་ནི་དམིགས་པ་མེད་
པའིའོ། བཅོམ་ལྡན་འདས་ནི་རྟོག་པ་བཅོམ་པའི་འོ། །མི་རིག་ནི་རྣམ་རྟོག་གིས་
སོ། །
དྲུག་པ་ལུས་ངག་ཡིད་གསུམ་གྱི་སྤྲོས་པ་བཅད་པ་ནི། ཨཱ་ལི་ཞེས་པ་ལ་
སོགས་ པ་ནི་ཐ་མལ་པའི་ངག་ལ་ཞེས་པའི་སྤྲོས་པ་འཕྲིན་ལས་སྔགས་ཀྱིས་
བཟླས་པས་གཅོད་པ་ཡིན་པ་ལས། འདིར་དོན་དམ་སྤྲོས་བྲལ་གྱིས་དེ་ཁོ་ན་ཉིད་
ལ་ངག་ཏུ་བརྗོད་པ་ཐམས་ཅད་ཀྱང་ཨཱ་ལི་ཀཱ་ལིའི་རང་བཞིན་ལས་མ་འདས་པས་
སྔགས་ཀྱི་བཟླས་པ་ཡིན་པས་ངག་གི་སྤྲོས་པ་གཅོད་པའོ། །རྐང་པའི་རྗེས་ནི་
ཞེས་པ་ལ་སོགས་པ་ནི་དམན་པ་དབྱིབས་ལ་བརྟེན་ནས་ཐ་མལ་བའི་ལུས་སུ་
ཞེན་པའི་སྤྲོས་པ་གཅོད་པ་ཡིན་པས། འདིར་དོན་དམ་དུ་དཀྱིལ་འཁོར་གྲུབ་པ་
མེད་པས། རང་གི་རྐང་བའི་རྗེས་གཞག་པའི་ས་གཞི་ཐམས་ཅད་རྟེན་གྱི་དཀྱིལ་
འཁོར་ཡིན་ལ། ལྷར་གྲུབ་པ་མེད་པའི་ཕྱིར་རྐང་རྗེས་འཇོག་བྱེད་ཀྱི་སེམས་ཅན་
ཐམས་ཅད་བརྟེན་པའི་དཀྱིལ་འཁོར་དུ་བརྗོད་པར་བྱའོ། །དེ་ལྟར་ཕྱག་རྒྱ་ཡང་
དོན་དམ་དུ་གྲུབ་པ་ཞིག་མེད་པས་ལག་པ་དང་སོར་མོ་གང་ལྟར་བསྒྱུར་བ་ཐམས་
ཅད་ཕྱག་རྒྱར་འགྱུར་བ་ཡིན་ནོ། །གང་ཕྱིར་ཞེས་པ་ལ་སོགས་པ་ནི་ཟབ་པ་ཆོས་
ལ་བརྟེན་ནས་ཐ་མལ་བའི་ཡིད་ལ་ཞེན་པའི་སྤྲོས་པ་གཅོད་པ་ཡིན་པ་ལས།
འདིར་དོན་དམ་དུ་ཟབ་པའི་ཆོས་གྲུབ་པ་མེད་པས་རང་གི་ཡིད་ལ་གང་བསམ་པ་
ཐམས་ཅད་བསམ་གཏན་ཡིན་ཏེ་བདེན་པའི་རང་བཞིན་ཞེན་པར་མི་བསྒོམ་པའི་
ཕྱིར་རོ། །
24794



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།།
བདུན་པ་དེ་གསུམ་གྱི་སྤྲོས་པ་གཅོད་པ་དེ་རྟོགས་པའི་ཐབས་ནི། ཇི་
ལྟར་ནི་དེའི་ཐབས་སོ། །ཕ་ནི་བླ་མའོ། །བདེ་ཐོབ་ནི་བུམ་དབང་གི་དུས་སུ་གཙོ་
བོར་ལུས་ལ་བདེ་བ་ཐོབ་པ་དེ། བདེ་བའི་གནས་ལུགས་ལ་བདེ་བའི་ཐབས་ཡེ་
ཤེས་ཕབ་པས་སྐུ་གསུང་ཐུགས་ཀྱི་ཡེ་ཤེས་འབབ་ནས་སོ། །དེ་ནས་བརྟེན་ནས་
དམན་པ་དབྱིབས་ཀྱི་རྣལ་འབྱོར་རྟོགས་པ་འབྱུང་བའོ། །གསང་དབང་གི་དུས་སུ་
ངག་ལ་བདེ་བ་ཐོབ་སྟེ། བདེ་བའི་གནས་མགྲིན་པར། ཐབས་བདུད་རྩི་དཀར་
དམར་ལ་ལོངས་སྤྱད་པས། དེ་ལ་བརྟེན་ནས་འཕྲིན་ལས་སྔགས་ཀྱི་རྣལ་འབྱོར་
རྟོགས་པ་འབྱུང་ངོ༌། །
དབང་བཞི་གསུམ་གྱི་དུས་སུ་སེམས་ལ་བདེ་བ་ཐོབ་སྟེ་དབང་པོ་རབ་ལ་
དོན་གྱི་བདེ་བ་རྟོགས་འབྲིང་དང་ཐ་མ་དཔེའི་བདེ་བ་རྟོགས་ལ། གནས་རྡོ་རྗེ་
བུམ་པའི་ནང་དུ། ཐོབས་ཡབ་ཡུམ་གཉིས་བསྲུབས་པས་ཐིག་ལེ་ཕབ་ནས་བཟུང་
པ་ལས་སོ། །དེ་ལ་བརྟེན་ནས་ཟབ་པ་ཆོས་ཀྱི་རྣལ་འབྱོར་རྟོགས་པས་འབྱུང་ངོ༌། །
དེའི་བདེ་བ་ནི་ལུས་ངག་ཡིད་གསུམ་གྱིའོ། །རང་གིས་ནི་སློབ་མའོ། །བཟའ་ནི་
བསྒོམ་
པ་པ་སྟེ་རྣལ་འབྱོར་གསུམ་པོ་ཅི་རིགས་པར་རོ། །བདེ་བ་གང་གིས་ནི་རྣལ་
འབྱོར་གསུམ་པ་བསྒོམས་པའིའོ། །འཆི་ནི་ལུས་ངག་ཡིད་གསུམ་གྱི་ཐ་མལ་གྱི་
རྟོག་པ་འགག་པའོ། །དེའི་ནི་རྣལ་འབྱོར་ནི་གསུམ་གྱིས་རྟོག་པ་འགག་པའོ། །
གཞན་ཡང་ཚིག་རྐང་ཕྱི་མ་དེ་གཉིས་ལ་བརྟེན་ནས་འཆི་ཁ་མའི་གདམས་ངག་
གོང་དུ་འཕོ་བའི་མན་ངག་རྣམས་དང་
། བར་དོ་བཙན་ཐབས་ཀྱི་གདམས་ངག་
བསྟན་ པ་ ཡང་ ཡིན་ཏེ། དང་ པོ་ ལ་ གསུམ་སྟེ། སྦྱངས་ཏེ་འཕོ་བ་ དང་། བཙན་
ཐབས་སུ་འཕོ་བ་དང་། ལུས་བཅོས་པས་འཕོ་བའོ། །
247 -95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
དེའི་ཚིག་དོན་ནི། བདེ་བ་གང་གིས་ནི་འཕོ་བའི་འོ། །དེའི་ནི་འཆི་བའི་
དུས་སོ། །བསམ་གཏན་ནི་གོང་དུ་འཕོ་བའི་འོ། །བར་དོ་བཙན་ཐབས་ལ་གཉིས་
ཏེ། བདེ་ བའི་ ལམ་ དུ་ བྱ་ བ་ དང༌། མི་ རྟོག་ པ་ ལམ་ དུ་ བྱ་ བའོ། །དེ་ དག་ གི་
གདམས་ངག་ནི་གཞན་དུ་བསྟན་པ་ལས་ཤེས་པར་བྱའོ། །དེའི་ཚིག་དོན་ནི།
བདེ་བ་ནི་བདེ་བ་དང་མི་རྟོག་པའི་ལམ་གྱིའོ། །དེའི་བར་དོའི་དུས་སོ། །བསམ་
གཏན་ནི་བར་དོའིའོ། །ལེའུ་ལྔ་པ་བཤད་ཟིན་ཏོ།། །
ལེའུ་དྲུག་པ་ ལ་ གསུམ་ ལས། བཤད་པར་དམ་བཅའ་བ་ནི། དེ་ནས་
ཞེས་པ་ལ་སོགས་པ་སྟེ། སྤྱོད་པ་ནི་སྤྲོས་མེད་ཀྱི་སྤྱོད་པ་ཡིན་ཏེ། རྡོ་རྗེ་ཐོད་པ་
ཞེས་བྱ། ཨ་བ་དྷཱ་ཏཱིའི་སྤྱོད་པ་ཞེས་བྱ། འབུ་སུ་ཀུ་པ་ཞེས་བྱ་སྟེ། རིམ་པ་བཞིན་
དུ་རྣམ་པར་རྟོག་པ་མེད་པ་དང་
། བདེ་སྟོང་ལ་གནས་པ་དང་། ཐ་མལ་པའི་སྤྱོད་
པ་ ཀུན་ སྤངས་པ་དང་། ཁ་ཟས་ཟ་བ་དང་། བཤང་སར་འགྲོ་བ་དང་དུས་ཀྱི་
གཉིད་ལོག་པ་མ་གཏོགས་ པ་བྱ་བ་གང་ཡང་མི་བྱེད་པས་སོ། །ཕ་རོལ་ཕྱིན་
མཆོག་ནི་མཁའ་ལ་བྱ་བཞིན་དུ་རྒྱུ་བའི་ཐབས་ཡིན་ཞིང་འཁོར་བ་ལས་ཕ་རོལ་དུ་
འགྲོ་བའི་གཟིངས་ལྟ་བུ་ཡིན་ནོ། །གང་གིས་ནི་དེ་ལྟ་བུའི་སྤྱོད་པའོ། །དངོས་གྲུབ་
མཐར་ནི་མཐར་ཐུག་པའོ། །རྒྱུ་ནི་ངོས་ཀྱི་རྒྱུ་སྤྱོད་པའོ། །
གཉིས་པ་གཞུང་ལ་བདུན་ལས། སྤྱོད་པའི་རྒྱན་ནི། བསྒོམ་པ་པོ་ཡིས་
ནི་སེམས་ཅན་དོན་གྱི་ལྷན་ཅིག་སྐྱེས་པ་དང་ལྡན་པའི་གང་ཟག་གོ །རྣམ་འཛིན་
པ་ནི་ཕྱག་རྒྱ་ལྔ་རྒྱན་དུ་བསྟེན་པའོ། །དེ་རྣམས་གང་ཡིན་ཞེ་ན། རྣ་བ་དག་ པ
ཞེས་པ་ལ་སོགས་པ་སྟེ་དེ་ལྔ་ཡང་རིགས་ལྔའི་ཁ་དོག་དང་མཐུན་པའི་རུས་པའི་
རྒྱན་དུ་བཞེད་དོ། །འོ་ན་དེ་ལྔ་བསྟེན་པ་ལ་དགོས་ཅི་ཡོད་ཞེ་ན། འཁོར་ལོའི་
247 -96



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཟུགས་ཀྱི་མི་བསྐྱོད་པ་ཞེས་པ་ལ་སོགས་པར་འབྲེལ་ཏེ། རིགས་ལྔ་དང་མཉམ་
པར་ལྡན་པའི་དགོས་པ་ཡོད་དོ་ཞེས་པའི་དོན་ནོ། །རྒྱན་གྱི་རྣམས་ལ་གཞན་ཇི་
ལྟར་འཛིན་ཞེ་ན། རྐུན་མའི་སྐྲ་ཞེས་པ་ལ་སོགས་པར་འབྲེལ་སྟེ། རྐུན་མ་ནི་རང་
གི་སྲོག་བརྐུས་པ་སྟེ་འགེགས་ནས་ཤི་བའོ། །ཅོད་པན་ནི་ཐོར་ཅོག་ལྔའོ། །དེ་ལ་
ཧཱུྃ་བྱུང་ནི་ཉེ་བར་མཚོན་པ་ཙམ་སྟེ། དབུས་སུ་ཧཱུཾ་དང་
། ཤར་དུ་ཧཱུཾ་དང་
། ལྷོར་ཨཾ་
དང་
། ནུབ་ཏུ་ཛི་དང་
། བྱང་དུ་ཁཾ་ངོ་
། ཡང་ན་ཧཱུྃ་ལས་བྱུང་བའི་ སྣ་ཚོགས་རྡོ་རྗེའོ
། །
གཉིས་པ་ཁ་ཟས་ནི། བཟའ་བ་མི་འཆི་བཅུ་ཕྱེད་དེ་ཞེས་པར་འབྲེལ་ཏེ། དེ་ཡང་
སྤྱིར་ཁ་ཟས་དེ་བསྟན་པའི་དུས་ལ་གཉིས་ལས། སྔར་ལམ་བསྒོམ་པའི་དུས་སུ་ནི་
ཤ་ལྔ་བདུད་རྩི་ལྔ་པོ་ཐམས་ཅད་བསྟེན་པ་ཡིན་ཏེ། དེ་ལ་ཤ་ལྔ་པོ་ཡང་སྲོག་
གཅད་པའི་སྐྱོན་གྱིས་མ་གོས་པར་བྱས་ལ་བསྟེན་པ་ཡིན་གྱི། མ་བྱིན་པར་བླངས་
པ་ལ་འགལ་བ་མེད་དོ། །
གཉིས་པ་སྤྱོད་པའི་དུས་ལ་གཉིས་ཏེ། སྤྱོད་པ་རྩོམ་པ་ལ་འཇུག་པའི་
དུས་དང་། སྤྱོད་པ་མངོན་དུ་གྱུར་པའི་དུས་སོ། །དེ་ལ་འདིར་བཅུ་ཕྱེད་ཅེས་པ་ནི་
སྤྱོད་པ་ལ་འཇུག་པའི་དུས་སུ་བསྟེན་པ་ལ་དགོངས་པ་ཡིན་ཏེ། དེ་ལྔ་མ་བྱིན་པར་
བླངས་ཀྱང་འགལ་བ་མེད་ལ། དེ་ཡང་རྡོ་རྗེ་ཐོད་སྦྱོར་གྱི་ཆོ་གས་བཟའ་བར་བྱའོ། །
འོ་ན་ཤ་ལྔ་མི་བསྟེན་པའི་རྒྱུ་མཚན་ཅིས་ཞེ་ན། དེ་ནི་སྲོག་གཅོད་པའི་ཤ་ལྔ་
དགག་པའི་དོན་དུ་ཡིན་ལ། མ་བྱིན་པར་བླངས་ནས་བསྟེན་ལ་འགལ་བ་མེད་དེ། །
སེར་སྣ་ཅན་ལ་དབྲོག་པར་ཡང་གཞུང་གཞན་ལས་བཤད་པའི་ཕྱིར་རོ། །ཕྱིས་
སྤྱོད་
་པ་མངོན་དུ་གྱུར་པའི་དུས་སུ་བདུད་རྩི་ལྔ་དང་ཤ་ལྔའི་ངོས་བཟུང་མེད་པར་
ཁ་ཟས་གང་ཡང་སྤྱད་པར་བྱ་སྟེ། གཉིས་འཛིན་གྱི་རྟོག་པ་མེད་པར་ལོངས་སྤྱོད་
247 -97



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
པ་ཡིན་དེའི་ཕྱིར་རོ། །ཤ་ལྔ་ལ་སྲོག་གཅོད་པའི་ཚུལ་གྱིས་ཀྱང་སྤྱད་པར་བྱ་སྟེ།
དེའི་དུས་སུ་གཞན་དོན་དུ་གསད་པ་དང་གསོལ་བ་ནུས་པ་ཡིན་པའི་ཕྱིར་རོ། །
དེའི་དུས་སུ་རྡོ་རྗེ་ཐོད་སྦྱོར་གྱི་ཆོ་ག་ཡང་མེད་དགོས་ཏེ། ཐམས་ཅད་བདུད་རྩི་
ཆེན་པོར་ལོངས་སྤྱོད་པ་ཡིན་པའི་ཕྱིར་རོ། །
འོ་ན་བདུད་རྩི་ལྔ་པོ་དེ་ཉིད་གང་ཡིན་ཞེ་ན། སྨན་ནི་ཞེས་པ་ལ་སོགས་
པར་འབྲེལ་ཏེ། སྨན་ནི་དྲི་ཆེན་དང་ཀླད་པའོ། །ཆུ་ནི་དྲི་ཆུ་དང་བྱང་ཆུབ་ཀྱི་
སེམས་དཀར་དམར་རོ། །དེ་ལྟར་བདུད་རྩི་ལྔ་པོ་ཡང་དབང་པོའམ་དབང་བཞི་
རྫོགས་པའི་རྟེན་ལས་བྱུང་བ་བསྟེན་པར་བྱའོ། །དབང་མ་རྫོགས་པའམ་མ་ཐོབ་
པའི་རྟེན་ལས་བྱུང་བ་བསྟེན་པར་མི་བྱ་སྟེ། དེ་ནི་མ་རུང་པའམ་མ་སྨིན་པའི་རྫས་
སོ། །འོ་ན་ཤ་ལྔ་ཡང་དབང་མ་བསྐུར་བའམ་མ་རྫོགས་པ་ལས་བྱུང་བ་རྣམས་མི་
བསྟེན་ནམ་ཞེ་ན། ཤ་ལྔ་ལ་ནི་དབང་བསྐུར་བའམ་རྫོགས་པ་མི་དགོས་ཏེ། དུད་
འགྲོའི་རྟེན་རྣམས་ལ་དབང་བསྐུར་དུ་མི་བཏུབ་པས་བཅོམ་ལྡན་འདས་ཀྱི་བྱིན་
གྱིས་བརླབས་པའི་ཤ་ཡིན་པའི་ཕྱིར་རོ། །
གསུམ་པ་གནས་ནི། ཤིང་གཅིག་དང་ནི་དུར་ཁྲོད་དང་ཞེས་པར་འབྲེལ་
ཏེ། སྤྱིར་ གནས་ ལ་ གསུམ་ སྟེ། དབང་ བསྐུར་ བའི་ གནས་ དང༌། བསྒོམ་ པའི་
གནས་དང་། སྤྱོད་པ་རྩོམ་པའི་དུས་ཀྱི་གནས་སོ། །དང་པོ་ནི་ལེའུ་བཅུ་པ་ལས།
ཚལ་ དང་ སྐྱེ་ བོ་ མེད་ གནས་ དང་། །བྱང་ ཆུབ་ སེམས་ དཔའི་ ཁྱིམ་ དང་ ནི། །
དཀྱིལ་འཁོར་པ་ཡི་ནང་དུ་ཡང་། །ཞེས་ གསུངས་སོ། །བསྒོམ་པའི་ གནས་ ལ་
གཉིས་ལས། ལས་དང་པོ་པའི་གནས་ནི། བརྟག་པ་ཕྱི་མའི་ལེའུ་གཉིས་པ་ལས།
རང་གི་ཁྱིམ་དུ་མཚན་དུས་སུ། ཞེས་གསུངས་སོ། །
247 -98



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་མཚན་མ་རྙེད་པའི་དུས་ཀྱི་གནས་ནི། ཤིང་གཅིག་དང་ནི་དུར་
ཁྲོད་ལ་སོགས་པ་ཡིན་ནོ། །སྤྱོད་པ་རྩོམ་པའི་དུས་ཀྱི་གནས་ནི། ལེའུ་བདུན་པ་
ལས་གསུངས་པའི། །གནས་དང་ཉེ་བའི་གནས་ལ་སོགས་པ་ཡིན་ནོ། །དེ་ལས་
འདིར་ནི་མཚན་མ་རྙེད་པ་སྟེ། སྤྱོད་པ་ལ་འཇུག་པའི་དུས་ཀྱི་གནས་ཡིན་ནོ། །
ཚིག་དོན་ནི། འདི་རྣམས་ལ་དོན་ཕྱི་ནང་དེ་ཁོ་ན་གསུམ་གྱིས་ཤེས་པར་བྱ་སྟེ།
ཤིང་གཅིག་ནི་ཕྱིའི་དབང་དུ་བྱས་ན་ཤིང་གཞན་གྱི་གྲིབ་མས་དེ་ལ་མ་ཕོག་ཅིང་
དེའི་གྲིབ་མ་གཞན་ལ་མ་ཕོག་པ་ཡིན་ཞིང་
། ནང་གི་དབང་དུ་བྱས་ནས་རྩ་ཨ་བ་
དྷཱ་ཏཱི་ཡིན་ལ། དེ་ཁོ་ན་ཉིད་ཀྱི་དབང་དུ་བྱས་སྟོང་ཉིད་འོད་གསལ་ཡིན་ནོ། །དུར་
ཁྲོད་ནི་ཕྱིའི་རོ་གསར་རྙིང་གནས་པ་ཡིན་ཞིང་
། ནང་གི་དབུགས་ཕྱི་ནང་དུ་རྒྱུ་
བའི་དུས་ཡིན་ལ། དེ་ཁོ་ནའི་མི་རྟོག་པ་རྒྱུད་ལ་སྐྱེས་པ་ཡིན་ནོ། །མ་མོའི་ཁྱིམ་ནི་
ཕྱིའི་ལས་ཀྱི་མཁའ་འགྲོ་མ་གནས་པ་ཡིན་ཞིང་
། ནང་གི་རྩ་སུམ་ཅུ་རྩ་གཉིས་ལྷ་
མོ་བཅོ་ལྔའི་རང་བཞིན་ཡིན་ལ། དེ་ཁོ་ན་ཉིད་ཀྱི་ཆོས་ཉིད་སྟོང་པ་དེ་གདོད་མ་
ནས་གྲུབ་པ་ཡིན་ནོ། །མཚན་མོ་ནི་ཕྱིའི་ཉི་མ་ནུབ་པའི་དུས་ཡིན་ཞིང༌
། ནང་གི་
མ་རིག་པ་ཡིན་ལ། དེ་ཁོ་ན་ཉིད་ཀྱི་སྤང་བྱ་གདོད་མ་ནས་སྤངས་པའི་སྟོང་ཉིད་
ཡིན་ནོ། །དབེན་པ་ནི་ཕྱིའི་གྲོང་ཁྱེར་རམ་སྐྱེ་བོ་འདུས་པའི་དབེན་པ་ཡིན་ཞིང་
།
ནང་གི་རླུང་ཨ་བ་དྷཱ་ཏཱིར་ཚུད་པ་ཡིན་ལ། དེ་ཁོ་ནའི་སྤང་བྱའི་དབེན་པ་ཡིན་ནོ།
བས་མཐའ་ནི་ཕྱིའི་གྲོང་ཁྱེར་ཟད་པའི་མཐའ་ཡིན་ཞིང་
། ནང་གི་སྒྲིབ་པ་ཟད་པའི་
མཐའ་སྟེ་ཤེས་བྱའི་སྒྲིབ་པ་ཕྲ་མོ་ཙམ་ཡོད་པ་ཡིན་ལ་དེ་ཁོ་ནའི་རྟོག་པ་ཟད་པས་
ཡེ་ཤེས་རྟོགས་པའི་མཐའ་འབྲས་བུ་ཐོབ་པ་ཡིན་ནོ། །བསྒོམ་པ་བཟང་པོར་ནི་
བདེ་སྟོང་དང་མི་འབྲལ་བའོ། །
247 -99



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
བཞི་པ་དུས་ནི། ཅུང་ཟད་དྲོད་ནི་ལུད་ཀྱི་དྲོད་གཏུམ་མོ་འབར་བས་ལུས་
ལ་དྲོད་སྐྱེས་པ་ཡིན་ལ། སེམས་ཀྱི་དྲོད་ཡེ་ཤེས་རྟོགས་པས་རྟོགས་བདེ་བ་དང་
ལྡན་པ་ཡིན་ཏེ། དེ་དག་གི་ལུས་ལས་འབྱུང་བ་བཞིས་མི་གནོད་ཅིང་
། སེམས་ལ་
རྣམ་རྟོག་གིས་མི་གནོད་པ་ཡིན་ནོ། །གལ་ཏེ་སྤྱོད་པ་བྱེད་འདོད་པས་ནི་རང་གི་
བསམ་པ་ལའོ། །གྲུབ་འགྱུར་ནི་ཚེ་འདི་ལ་འབྲས་བུ་ཐོབ་པར་དང་
། བླ་མའི་
གནང་བ་གྲུབ་པའོ། །
ལྔ་པ་སྤྱོད་པའི་གྲོགས་ནི། ཤིན་ཏུ་བཞིན་བཟང་ཞེས་པ་ལ་སོགས་
སྟེ། རྡོ་ རྗེ་ བུ་ མོ་ནི་རྡོ་ རྗེའི་ རིགས་ཀྱིའོ། །ཁྱེར་ནས་ནི་ གྲོགས་ སུའོ། །རྡོ་ རྗེའི་
རིགས་ཀྱི་དངོས་མེད་ན་ནི་དེ་ཉིད་འདིར་རབ་ཡིན་པ་ལས་མ་སྙེད་ནའོ། །རང་
འདོད་ལྷ་ནི་འབྲིང་ཡིན་ཏེ་རང་གང་མོས་པའི་བུ་མོ་ཞིག་ལ་བྱའོ། །ཡང་ན་རྡོ་རྗེ་
འཆང་གིས་རིགས་ཀྱི་བུ་མོ་ཡིན་པར་སེམས་ཏེ། ཕྱི་མའི་ལེའུ་བཅུ་གཅིག་པ་ལས།
རྣལ་འབྱོར་པ་གང་དཀར་དང་སེར། དེ་ནི་སེམས་དཔའི་རིགས་སུ་འགྱུར། །ཞེས་
གསུངས་པས་སོ། །ཡང་ན་གཞན་གྱི་རིགས་ལས་བྱུང་ནི་འདིར་ཐ་མ་སྟེ། རྣམ་
སྣང་དང་རིན་འབྱུང་ལ་སོགས་པའི་རིགས་ཀྱི་བུ་མོ་གྲོགས་སུ་ཁྲིད་པའོ། །འོ་ན་
ཕྱག་རྒྱ་མའི་གྲོགས་ལ་དགོས་པ་ཅི་ཡོད་སྙམ་ན། ཐབས་ལ་ཤེས་རབ་དང་ལྡན་
པའི་དགོས་པ་ཡོད་སྟེ། ཐབས་རྐྱང་པ་དང་ཤེས་རབ་རྐྱང་པས་ཚེ་འདི་ཉིད་ལ་
སངས་མི་རྒྱ་བའི་ཕྱིར་རོ། །དེས་ན་རྒྱུད་གཉིས་ཅིག་ཅར་དུ་དུས་གཅིག་ལ་སངས་
རྒྱ་བ་ཡིན་ན། འོ་ན་དེའི་དུས་སུ་ཐབས་དང་ཤེས་རབ་བསྲུབ་སྦྱོར་བྱེད་པ་ལ་རྡོ་རྗེ་
ལས་སུ་རུང་དགོས། དེ་ལས་སུ་རུང་བར་བྱེད་པ་ལ་ཉོན་མོངས་པ་ཆགས་པས་
ཀུན་ནས་བསླངས་པ་དགོས་པ་ཡིན་པ་ལས། དེའི་དུས་སུ་འདོད་ཆགས་ཀྱི་ཉོན་
247 -100



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ་
མོངས་པ་སྤངས་ནས་མེད་པའི་ཕྱིར་རྡོ་རྗེ་ལས་སུ་རུང་བ་མེད་པས་ཡབ་ཡུམ་གྱི་
བསྲུབ་སྦྱོར་མི་བཏུབ་པར་འགྱུར་རོ་ཞེ་ན། དེའི་དུས་སུ་ཡབ་ཡུམ་གྱིས་བསྲུབ་
པའི་བརྡ་བྱས་པ་ཙམ་གྱིས་བདེ་བ་རྒྱུད་ལ་སྐྱེས་པ་ཡིན་ནོ། །འོ་ན་གྲོགས་དེ་ཉིད་
ཐ་མལ་པ་ལ་སྤྱོད་དམ་ཞེ་ན། བྱང་ཆུབ་ཀྱི་ས་བོན་བཅུག་པས་ནི་སྐྱབས་སུ་འགྲོ་
བ་དང་སེམས་བསྐྱེད་པ་དང་དབང་བཞི་བསྐུར་བས་སོ། །དགའ་བས་ནི་དེ་ཁོ་ན་
ཉིད་ཀྱི་ཉམས་སྐྱེ་བར་བྱ་བའི་ཕྱིར་རོ། །རྡོ་རྗེ་ནི་སྟོང་བའོ། །ཐེར་པ་ནི་དོན་གྱི་
ལྷན་ཅིག་སྐྱེས་པ་རྟོགས་པའོ། །
དྲུག་པ་ཕྱག་མཚན་ནི། །ཅང་ཏེའུའི་སྒྲ་ནི་བཟླས་པ་སྟེ་ཞེས་པར་འབྲེལ་
ཏེ་ཅང་ཏེའུ་ནི་གཡས་པས་བཟུང་ནས་སྒྲ་ཨཱ་ལི་ཀཱ་ལི་བཟླས་པར་གྲགས་པའོ།
ཁ་རཾ་ག་ནི་གཡོན་པའི་གྲུ་ཁུགས་སུ་བཟུང་ནས་ཆོས་ཐམས་ཅད་སྟོང་པ་ཉིད་སུ་
མཚོན་པའོ། །རྡོ་རྗེ་ཐོད་པ་ནི་རྡོ་རྗེའི་ཡུ་བ་ཅན་གྱི་ཐོད་པ་གཡོན་དུ་བཟུང་པ་སྟེ་
བདེ་བ་མཚོན་པའོ། །
བདུན་པ་བསམ་པའི་ངེས་པ་ནི། ཧེ་རུ་ཀ་སྦྱོར་སྐྱེས་བུ་ཉིད་ཞེས་པ་ལ་
སོགས་པར་འབྲེལ་ཏེ། དེ་ཡང་དེའི་དུས་ཀྱི་བསམ་པ་ལ་གཉིས་ཏེ། གཞན་དོན་
ཀུན་རྫོབ་བྱང་ཆུབ་ཀྱི་སེམས་དང་
། རང་དོན་དོན་དམ་བྱང་ཆུབ་ཀྱི་སེམས་དང་
ལྡན་པའོ། །ཧེ་རུ་ཀ་སྦྱོར་ནི་ལུས་ངག་ཡིད་གསུམ་ཧེ་རུ་ཀའི་སྐུ་གསུང་ཐུགས་སུ་
བསྒོམ་པའོ། ཁ་དོག་ལྔ་ནི་འཁོར་ལོ་ལ་སོགས་པའི་ཕྱག་རྒྱ་ལྔའོ། །རིགས་ལྔ་
དག་དང་མཉམ་ལྡན་པ་ནི་ཕྱག་རྒྱ་ལྔ་རྒྱན་ཏུ་བསྟེན་པའོ། །རིགས་ནི་གཅིག་ནི་
དོན་དམ་པར་རོ། ཁ་དོག་ནི་སྔོན་པོ་ལ་སོགས་པའི་འོ། །དབྱེ་བ་ནི་རིགས་ལྔའི་
འོ། །འོ་ན་ཕྱག་མཚན་དང་བདག་ཉིད་དང་གླུ་གར་ཇི་ལྟར་བསམ་ཞེ་ན། ཁ་ཊཾ་ག་
247 --101



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
གཟུགས་ཤེས་རབ་སྟེ་ཞེས་པར་འབྲེལ་ཏེ། ཁ་ཊཾ་གའི་གཟུགས་ཀྱིས་ཤེས་རབ་
མཚོན་པ་དང་། ཅང་སྟེའི་གཟུགས་ཀྱིས་སྟེ། ཨཱ་ལི་ཀཱ་ལིའི་སྒྲས་གཞན་དོན་བྱེད་
པའི་ཐབས་མཚོན་པའོ། །ཞེ་སྡང་རྣམ་དག་ནི་མི་སྐྱོད་པའི་ངོ་བོའོ། །སྔགས་ནི་ཨཱ་
ལི་ཀཱ་ལིའོ། །
གར་ནི་བསྒོམ་ པར་ བྱས་ པ་ནི། འོ་ན་བསམ་ པ་ཉོན་མོངས་ པ་ དང་
བཅས་ པས་ བྱའམ་ཞེ་ན། བརྐམ་ དང༌ རྨོངས་ དང་ འཇིགས་ དང་ ཁྲོ་ ཞེས་ པར་
འབྲེལ་ ལོ། །བརྐམ་ པ་ནི་ཆགས་པའི་ སྒོ་ནས་རྒོད་ པའོ། །འཇིགས་དང་ཁྲོ་ནི་
བག་ཚ་བས་ཁྲོ་བ་སྟེ་འགྱོད་པའོ། །སྤྱོད་པ་བྱ་ནི་སྒྲིབ་པ་ལྔ་པོ་དེ་མེད་པའི་སྒོ་ནས་
སོ། །འོ་ན་དེའི་དུས་སུ་རང་གི་ལུས་གཞན་ལ་སྦྱིན་པར་གཏང་མ་ཞེ་ན། ལུས་ཀྱི་
སྦྱིན་པ་ཞེས་པ་ལ་སོགས་པའོ། །འོ་ན་བཟའ་བ་ལ་སོགས་པ་ལ་
སོགས་པ་ལ་ཇི་ལྟར་སྤྱད་ཞེ་
ན། བཟའ་བཅའ་ཞེས་པ་ལ་སོགས་པའོ། །
འོ་ན་ཐམས་ཅད་རྣམ་པར་རྟོག་པ་ཡིན་ན་བླ་མ་ལ་ཕྱག་མི་བྱའམ་ཞེ་ན།
དངོས་གྲུབ་རྙེད་པའི་ཞེས་པ་ལ་སོགས་པ་སྟེ། བླ་མ་མངོན་ཕྱག་འཚལ་ཞེས་པ་ནི།
དེས་མཚན་ནས་ བླ་མའི་ཆོས་དྲུག་བྱ་བ་སྟེ། བླ་མ་བསྒོམ་དང་བླ་མ་མཆོད། །
བསྟོད་དང་གསོལ་བ་གདབ་པ་དང་
། །གནས་སུ་བཞུགས་དང་བྱིན་གྱིས་བརླབ། །
དེ་དྲུག་བླ་མའི་ཆོས་དྲུག་ཡིན། །ཞེས་པའི་གདམས་ངག་གི་ཚིགས་སུ་བཅད་པའི་
ཚུལ་གྱིས་ཤེས་པར་བྱའོ། །གཞན་ཡང་ཚིག་འདི་ལ་བརྟེན་ནས་བླ་མ་ལ་བརྟེན་
པའི་སྒྱུ་ལུས་ཀྱང་ཤེས་པར་བྱོས་ཤིག་ཞེས་གསུངས་སོ། །
འོ་ན་དེའི་དུས་སུ་ལས་དང་པོ་པའི་བྱ་བ་རྣམས་བྱའམ་ཞེ་ན། བསླབ་པ་
དང་ཞེས་པ་ལ་སོགས་པ་སྟེ། ལས་དང་པོ་པའི་བྱ་བའི་དེ་རྣམས་སྤྱོད་པའི་དུས་སུ་
247 --102



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བཀག་པ་ཡིན་ཏེ། དེའི་དུས་སུ་ཉེས་པ་མཐའ་དག་ལས་གྲོལ་སྟེ་ཡོན་ཏན་དུ་
འགྱུར་བ་ཡིན་པའི་ཕྱིར་རོ། །ངོ་ཚ་ནི་འཛེམ་པའོ། །འབྲས་བུ་ཉིད་ནི་འཁོར་བའི་
ཆོས་རྣམས་སོ། །དངོས་པོ་ཀུན་ནི་གཟུགས་ལ་སོགས་པའོ། །དེའི་རང་བཞིན་
གྱིས་ལྷན་ཅིག་སྐྱེས་པ་དེ་ཁོ་ན་ཉིད་ཀྱིའོ། །རྣམ་པར་གྲོལ་ནི་དེའི་དུས་སུ་དེ་
རྣམས་ཐམས་ཅད་བདེན་པའི་ངོས་བཟུང་དུ་གྲུབ་པ་མེད་པའི་ཕྱིར་རོ། །རྣལ་
འབྱོར་ལྡན་ནི་ལྷན་ཅིག་སྐྱེས་པའི་འོ། །རྟག་ཏུ་སྙིང་རྗེ་ནི་ཆོས་ལ་དམིགས་པའི་
འོ། །རྣལ་འབྱོར་ལྡན་ནི་ལྷན་ཅིག་སྐྱེས་པའི་འོ། །དེས་ན་སྤྱོད་པ་རྩོམ་པའི་དུས་
སུ་ཀུན་རྫོབ་བྱང་ཆུབ་ཀྱི་སེམས་གཙོ་ཆེ་ལ། སྤྱོད་པ་མངོན་དུ་གྱུར་ཙམ་ན་དོན་
དམ་བྱང་ཆུབ་ཀྱི་སེམས་གཙོ་ཆེ་བ་ཡིན་ནོ། །དེའི་དུས་སུ་སྔགས་ཀྱི་ལེའུ་བཤད་
པའི་ལས་ཚོགས་ཐམས་ཅད་ཀྱང་བསམ་གཏན་ལ་བརྟེན་པ་ཙམ་གྱིས་འགྲུབ་
པར་འགྱུར་བའོ། །ལེའུ་དྲུག་པ་བཤད་ཟིན་ཏོ།། 11
ལེའུ་བདུན་པ་ལ་གསུམ་ལས། བཤད་པར་དམ་བཅའ་བ་ནི། དེ་ནས་
ཞེས་པ་ལ་སོགས་པ་སྟེ། བརྡའི་ལེའུ་ནི་བརྡ་བསྟུན་པ་དེ་ཉིད་ཚོགས་ཀྱི་འཁོར་
ལོའི་དུས་སུ་བྱེད་པ་ཡིན་པས། ཚོགས་ཀྱི་འཁོར་ལོ་བྱ་བ་ལ་དོན་དྲུག་གིས་ཤེས་
པར་བྱ་སྟེ། གནས་དང་། དུས་དང་། རྫས་དང་། སྒྲུབ་པ་པོ་དང་
། ཇི་ལྟར་བྱ་བའི་
ཐོབས་དང་། དགོས་པའོ། །
དང་པོ་གཉིས་ལས་རང་བཞིན་གནས་སྐབས་དང་འབྲེལ་བའི་ཚོགས་
འཁོར་གྱི་གནས་ནི། རང་གི་ཁྱིམ་མམ་དུར་ཁྲོད་ལ་སོགས་པར་བྱ་སྟེ། བརྟག་པ་
ཕྱི་མའི་ལེའུ་གཉིས་པ་ལས། རང་གི་ཁྱིམ་དུ་མཚན་དུས་སུ། །ཞེས་པ་དང༌། ཕྱི་
མའི་ལེའུ་བདུན་པ་ལས། དུར་ཁྲོད་རིའི་བྱ་སྐྱིབས་དང་
། །དེ་བཞིན་མི་མེད་གྲོང་
247 --103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཁྱེར་དང་
། །ཡང་ན་དབེན་པའམ་རྒྱ་མཚོའི་མཐར། །བཟའ་བ་འདི་ནི་རབ་ཏུ་
བཟའ། །ཞེས་གསུངས་སོ། །
གཉིས་པ་སྤྱོད་པ་དང་འབྲེལ་བའི་ཚོགས་འཁོར་གྱི་གནས་ནི་གནས་
མཆོག་བཅུ་གཉིས་ཀྱིས་བསྡུས་པའི་ཕྱི་གནས་སུམ་བཅུ་རྩ་བཞི་གང་ཡང་རུང་བ་
རྣམས་ སོ། །དུས་ལའང་ གཉིས་ ལས། ཚོགས་ ཙམ་ གསོག་ པ་ དང་འབྲེལ་བའི་
དུས་སུ་ནི། ཟླ་བ་མར་ངོའི་བཅོ་ལྔ་དང་ཉི་ཤུ་དགུ་དང་ཉི་ཤུ་གསུམ་ལ་བྱ་སྟེ།
ལེའུ་འདི་ཉིད་ལས་ཡི་དྭགས་ཟླ་ཕྱེད་བཅུ་བཞི་དང་
། །དེ་བཞིན་དུ་ཡང་བརྒྱད་པ་
ཉིད། །ཞེས་གསུངས་སོ། །གཉིས་པ་སྤྱོད་པ་དང་འབྲེལ་བའི་དུས་ནི། ནུས་པ་
ཐོབ་ནས་སྤྱོད་པ་རྩོམ་པའི་དུས་སུ་བྱ་བ་ཡིན་གྱི་ཚེ་གྲངས་ལ་ངེས་པ་ཅན་མེད་དེ།
དེའི་དུས་སུ་གང་གི་ཡང་ངོ་བཟུང་ཐམས་ཅད་དེ་འབྲལ་བའི་ཕྱིར་རོ། །
རྫས་ལའང་གཉིས་ལས། ཚོགས་ཙམ་སོགས་དང་འབྲེལ་བའི་བརྡས་ནི།
ཤ་ལྔ་བདུད་རྩི་ལྔ་ཆང་དང་བཅས་པ་སྟེ། ཕྱི་མའི་ལེའུ་བདུན་པ་ལས། དམ་ཚིག་
མ་ལ་ཏེན་དྷི་ནཾ། །སྟག་གི་པགས་པའི་སྟེང་དུ་བཟའ། །འབད་པས་རྒྱལ་པོ་སཱ་
ལུའི། །བཟའ་བ་དེར་ནི་བཟའ་བ་ཉིད། །ཞེས་གསུངས་སོ། །
གཉིས་པ་སྤྱོད་པ་དང་འབྲེལ་བའི་རྫས་ནི། རྫས་ལ་ངོས་བཟུང་མེད་དེ་
དེ་གང་རྙེད་པ་ལ་ བྱ། ལེའུ་དྲུག་པར། བཟའ་བཅའ་དེ་བཞིན་བཏུང་བ་ཉིད། །
ཇི་ལྟར་རྙེད་ པ་ རབ་ཏུ་བཟའ། །ཞེས་ གསུངས་ པའི་དོན་འདི་ཉིད་ནས། རྒྱལ་
མཚན་ དང་ ནི་ མཚོན་ བསྣུན་ ཉིད། །ལན་ བདུན་ པའང་ བཟའ་ བར་ བྱ། །ཞེས་
གསུངས་པ་ཡིན་ནོ། །སྒྲུབ་པ་པོ་ནི་སློབ་དཔོན་བསྙེན་པ་རབ་འབྲིང་ཐ་མ་གསུམ་
སྐྱོལ་པའམ། སྤྱོད་པ་རྩོམ་ནུས་པ་ཞིག་གིས་བྱ་ཞིང་
། འདུས་པ་ཕོ་མོ་དབང་བཞི་
247 104



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཀ་ཐོབ་པ་རྣམས་ཀྱིས་བྱ་བ་ཡིན་གྱིས། བུམ་དབང་ཐོབ་པ་ཙམ་གྱིས་ཀྱང་ཚོགས་
ཀྱི་འཁོར་ལོ་བྱར་མི་བཏུབ་ལ། ཚོགས་ཀྱི་མཆོད་པའམ་དཔའ་བོའི་སྟོན་མོ་ཙམ་
ལ་རུང་ངོ༌། །
ཇི་ལྟར་བྱ་བའི་ཐབས་ལ་གསུམ་སྟེ། སྔོན་འགྲོ་དང་། དངོས་གཞི་དང་།
རྗེས་ལ་བྱ་བའོ། །དང་པོ་ནི་ཚོགས་ཁང་བུ་སུམ་རིམ་མམསུམ་ཐོག་པར་བྱས་ལ།
ཕྱི་རའམ་འོག་ཁང་དུ་བརྡ་བསྟུན་པར་བྱ་སྟེ། དེ་ཡང་ཕོ་རྣམས་གཡས་གྲལ་དང་།
མོ་རྣམ་གཡོན་གྲལ་དུ་བྱས་ལ། ལུས་དང་ངག་གི་བརྡ་བསྟུན་པར་བྱ་སྟེ། མོ་
རྣམས་ཀྱི་བརྡ་བྱ་ཞིང་
། ཕོ་རྣམས་ཀྱིས་ལན་གདབ་པར་བྱའོ། །དེའི་དགོས་པ་ནི་
འདུས་པ་རྣམས་སྤྱན་དང་མིང་སྲིང་དུ་ཤེས་པར་དང་། གཞན་གྱིས་མི་གོ་བའི་ཆེད་
དུའོ། །དེ་ནས་ དུར་ཁྲོད་གནས་འདི་ཉམས་རེ་དགའ། །ཞེས་ པ་ ལ་སོགས་ པ་
བརྗོད་ཅིང་། བརྡ་མ་མཐུན་པ་རྣམས་དམ་ཚིག་དང་མི་ལྡན་པ་ཡིན་པས་དེ་ནས་
གདོན་ཞི། མཐུན་པ་རྣམས་བར་ཁང་དུ་ཕྱིན་ལ་རྫས་རྣམས་ཆ་གསུམ་དུ་བགོས་
ཏེ། སུམ་ཆ་དེའི་ནུབ་མོ་སློབ་དཔོན་ལ་དྲངས། སུམ་ཆ་འདུས་པ་ཕོ་མོ་རྣམས་
ལོངས་སྤྱད། །སུམ་ཆ་ནང་ པར་ ལོངས་སྤྱད་པའི་ཕྱིར་གཞག་གོ །དེ་ནས་ནང་
རིམ་མམ་སྟེང་ཁང་དུ་རྒྱས་པར་བྱེད་ན་ཐབས་ཧེ་རུ་ཀ་གང་ཡང་རུང་བའི་དཀྱིལ་
འཁོར་རམ། ཤེས་རབ་བདག་མེད་མའི་དཀྱིལ་འཁོར་བྲི་བ་ལས་སོགས་པ་བྱའོ། །
དེ་ནས་དཀྱིལ་འཁོར་གྱི་དབུས་སུ་ཚོགས་སམ་སོགས་པའི་དུས་སུ་ཕོ་ཐོད་དུ་ཤ་
ལྔ་དང་མོ་ཐོད་དུ་བདུད་རྩི་ལྔ་དང་། སྐྱེས་པའི་ཐོད་པ་ཆ་གཅིག་པར་ཆང་གཞག་
གོ །སྤྱོད་པ་དང་འབྲེལ་བའི་དུས་སུ་ཕོ་ཐོད་དུ་བཟའ་བ་དང་མོ་ཐོད་དུ་བཏུང་བ
གང་རྙེད་འཇོག་པ་ཡིན་གསུངས་སོ། །གཞན་ཡང་མཆོད་རྫས་དང་གཏོར་མ་ལ་
247105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སོགས་པར་བཤམས་ལ། རྣལ་འབྱོར་པ་རྣམས་ཀྱི་གདན་ཚོགས་ཙམ་གསོག་པའི་
དུས་སུ་སྟག་གི་པགས་པའམ་དུར་ཁྲོད་ཀྱི་རས་ལ་བྱ་ཞིང་
། སྤྱོད་པ་དང་འབྲེལ་ན་
རོ་ལ་བྱའོ། །
དེ་ནས་དངོས་གཞི་ནི། ཚོགས་ཀྱི་བདག་པོ་རུས་པའི་རྒྱན་ལ་སོགས་
པར་བརྒྱན་ནས། ཧེ་རུ་ཀའི་ང་རྒྱལ་དུ་བྱས་ལ་དབུས་སུ་གུང་གྲལ་དུ་བཞུགས་ལ།
ལས་ཀྱི་སློབ་དཔོན་གྱིས་ཁྲོ་བོ་དབྱུག་སྔོན་ཅད་ཀྱི་ཆ་བྱད་དུ་བྱས་ལ་སྒོ་སྲུང་ངོ་
། །
དེ་ནས་གུས་པ་ཕོ་མོ་རྣམས་ཀྱིས་སྒོ་དབྱེ་བའི་གསོལ་བ་བཏབ་པས་སྒོ་ཕྱེ་ལ་ནང་
དུ་འོངས་ཏེ་བླ་མ་དང་དཀྱིལ་འཁོར་ལ་བསྐོར་བ་དང་ཕྱག་བྱས་ལ་མེ་ཏོག་ཕུལ་
སྟེ། ཕོ་རྣམས་གཡས་གྲལ་དང་མོ་རྣམས་གཡོན་གྲལ་དུ་བྱའོ། །དེ་ནས་དབྱུག་
སྔོན་ཅན་གྱིས་ཚོགས་ཀྱི་བདག་པོ་ལ་མིག་གཡོན་གྱི་རྩོད་པ་བྱ་སྟེ། དེའི་དགོས་
པ་ནི་ཡི་དམ་གྱི་ལྷའི་རིགས་གང་ཡིན་པ་དང་
། དེའི་ཡོན་ཏན་ཤེས་པའི་ཆེད་དུ་
ཡིན་ནོ། །དེ་ནས་འདུས་པ་རྣམས་ལ་གནས་གསུམ་དུ་ཡི་གེ་གསུམ་གྱིས་དྲིའི་
ཐིག་ལེ་བྱའོ། །དེ་ནས་ཚོགས་ཀྱི་འཁོར་ལོའི་འདུ་བ་བསྒྲག་ཏེ། དེས་ནི་གནས་
སྐབས་དེའི་དམ་ཚིག་ཤེས་པར་འགྱུར་བའི་དགོས་པ་ཡོད་དོ། །དེ་ནས་ཚོགས་ཀྱི་
བདག་པོ་ལངས་ལ་རང་གི་ལག་མཐིལ་གཉིས་སུ་ཨ་ལས་ཟླ་བར་བསམས་པའི་
དབུས་སུ་ཧཱུྃ་དཀར་པོ་ལས་རྡོ་རྗེ་དཀར་པོ་རྩེ་ལྔ་པར་བསམས་ལ། རྡོ་རྗེ་ལག་པ་
གཉིས་ལ་ཐིམ་པས་རྡོ་རྗེ་བསམས་ལ། དཀྱིལ་འཁོར་གྱི་ལྷ་ལ་ཕྱག་བཙལ་སྟེ།
མེ་ཏོག་གཏོར་ལ་གསོལ་བ་གདབ་ཅིང༌
། སེམས་ཅན་ཐམས་ཅད་འཁོར་བ་ལས་
བསྒྲལ་བའི་དོན་དུ་ཚོགས་ཀྱི་འཁོར་ལོ་བྱ་སྙ་དུ་དམ་བཅའོ། །
དེ་ནས་བསྲུང་བ་མཚམས་ཀྱི་འཁོར་ལོ་བསྒོམས་ལ། དེའི་ནང་དུ་བསོད་
247 - 106



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ནམས་ཀྱི་ཚོགས་བསགས་པ་ལ་སོགས་པ་སྔོན་དུ་འགྲོ་བས། ཡེ་ཤེས་ཚོགས་ཀྱི་
རྗེས་ལ་བདག་ཉིད་གཙོ་བོ་ཡབ་ཡུམ་དུ་བསྒོམས་ལ། ཡེ་ཤེས་ཀྱི་ལྷ་གཞུག་པ་ལ་
སོགས་པ་བྱས་ཏེ། མཁའ་གསང་བྱིན་གྱིས་བརླབས་ནས། དེར་དཀྱིལ་འཁོར་གྱི་
ལྷ་རྣམས་བསྐྱེད་ནས། མདུན་དུ་གཞལ་ཡས་ཁང་བསྐྱེད་པའི་ནང་དུ་དབྱུང་པར་
བྱ་ཞིང། །དེ་རྣམས་ལ་ཡེ་ཤེས་ཀྱི་འཁོར་ལོ་གཞུག་པ་ལ་སོགས་པ་བདུད་རྩི་མྱང་
བའི་མཐར་ཐུག་པར་བྱས་ཏེ། བཟླས་པ་ཅི་རིགས་པར་བྱའོ། །དེ་ནས་གནས་
མཆོག་བཅུ་གཉིས་ཀྱི་མཁའ་འགྲོ་མ་རྣམས་དང་
། ཕྱོགས་སྐྱོང་རྣམས་ཀྱང་སྤྱན་
དྲངས་ལ། མདུན་དུ་མཎྜལ་ལ་ཚོམ་བུ་བྱས་པའི་སྟེང་དུ་བཞུགས་པར་བསམ་མོ། །
དེ་ནས་ཐོད་པའི་ཆང་རྡོ་རྗེ་ཐོད་སྦྱོར་གྱིས་བྱིན་གྱིས་བརླབས་ལ། ཡི་གེ་
གསུམ་གྱིས་རྫ་ས་ཐམས་ཅད་གཏོར་བས་ཡེ་ཤེས་ཀྱི་བདུད་རྩིར་བསམ་མོ། །དེ་
ནས་ཡེ་ཤེས་ཀྱི་མཁའ་འགྲོ་མ་རྣམས་སྤྱན་དྲངས་པ་དང་
། ཕྱག་བཙལ་བ་དང་།
མཆོད་ པ་ དང་། བསྟོད་ པ་ བྱས་ལ། དཀྱིལ་ འཁོར་ གྱི་ལྷ་ཚོགས་ ལ་ཚོགས་ ཀྱི་
མཆོད་པ་བྱའོ། །དེ་ལྟར་ བྱས་ པས་སྤྱོད་པ་དང་འབྲེལ་བའི་དུས་ཡིན་ན། ནང་
རྟགས་དྲིར་འོང་སྟེ་གར་བྱས་པའི་བྱིན་རླབས་ཡིན་ལ། ཕྱི་རྟགས་སྒྲར་འོང་སྟེ་གླུ་
གླངས་པའི་བྱིན་རླབས་ཡིན་ཏེ། གླུ་གར་བྱས་པས་མཁའ་འགྲོ་མ་རྣམས་འདུས་
པའི་རྟགས་ཡིན་ནོ། །ཚོགས་ཙམ་གསོག་པ་དང་འབྲེལ་བའི་དུས་སུ་དེ་དག་གི་
འོང་བའི་ངེས་པ་མེད་དོ། །དེ་ནས་རྟོག་པ་བྲལ་བའི་ཆོ་ག་བྱས་ལ། ཚོགས་ཀྱི་
རྫས་ཐམས་ཅད་ཀྱི་ཕུད་གཏོར་མར་དབུལ་ཞིང་། རྫས་ཐམས་ཅད་བགོས་ལ་བླ་
མ་ལ་སོགས་པ་ལ་ཚིགས་སུ་བཅད་པ་བརྗོད་ཅིང་དྲང་པར་བྱ་སྟེ། པད་མའི་ལག་
པས་དྲངས་པ་དང་བླང་བ་བྱའོ། །དེ་ལ་ཁ་ཅིག་ན་རེ་ཚིགས་བཅད་དང་པད་མའི་
247 -107



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ལག་སྐོར་གྱིས་འདྲེན་པ་དང་བླང་པ་དེ་རྟེན་རབ་ཏུ་བྱུང་བ་ཡིན་ན་དེ་ལ་བྱེད་པ་
ཡིན་གྱི། གཞན་རྣམས་ལ་མི་དགོས་ཟེར་ལ། ཁ་ཅིག་ན་རེ་དེ་ལྟར་ཐམས་ཅད་ལ་
བྱེད་པ་ཡིན་ཟེར་མོད་ཀྱི། འོན་ཀྱང་རྟོག་པ་བྲལ་བའི་དུས་སུ་སློབ་དཔོན་ནས་
བརྩམས་ནས་ཐམས་ཅད་ལ་དེ་ལྟར་བྱེད་པ་ཡིན་ལ། འདིའི་དུས་སུ་ཐམས་ཅད་
ལ་དེ་ལྟར་བྱ་མི་དགོས་སོ་གསུངས་སོ། །
དེ་ནས་རྫས་བཟའ་བཏུང་བྱས་པའི་ལྷག་མ་རྣམས་སྣོད་ཅིག་ཏུ་བསྡུས་
ལ་གཞག་གོ །དེའི་རྗེས་ལ་ཚོགས་ཀྱི་བདག་པོས་སྣང་བ་མཐའ་ཡས
མཐའ་ཡས་ཀྱི་ང་རྒྱལ་
གྱིས་གླུ་བླང་བ་དང༌
། རྣམ་པར་སྣང་མཛད་ཀྱི་ང་རྒྱལ་གྱིས་གར་བྱའོ། །དེའི་རྗེས་
ལ་འདུས་པ་ཕོ་རྣམས་ཀྱིས་བྱ། དེ་ནས་མོ་རྣམས་ཀྱིས་བྱ། དེ་ནས་ཐམས་ཅད་
བསྲེས་ལ་བྱ་སྟེ། གླུ་ནི་སྔགས་ཀྱི་རང་བཞིན་ཡིན་ལ། གར་ནི་བསྒོམ་པའི་རང་
བཞིན་ཡིན་ནོ། །གླུ་གར་བྱས་པའི་དགོས་པ་ནི་མཁའ་འགྲོ་མ་རྣམས་འདུས་པས།
དེ་ན་གནས་པ་རྣམས་ལ་མི་མ་ཡིན་ལས་སྲུང་བ་དང་
། ཁམས་གསུམ་ཐམས་ཅད་
དབང་དུ་འདུ་བར་འགྱུར་བ་ཡིན་ནོ།
།
དེ་ནས་གཏོར་མ་ཐམས་ཅད་བྱིན་གྱིས་བརླབས་ལ། དཀྱིལ་འཁོར་གྱི་
ཟུར་བཞིར་བཞག་པའི་གཏོར་མ་རྣམས་རིམ་པ་བཞིན་དུ། བླ་མ་དང་ཡི་དམ་ལྷ་
ཚོགས་འབྱུང་པོ་ཐམས་ཅད་པར་བཅས་པ་དང་། ཆོས་སྐྱོང་རྣམས་དང་། མཁའ་
འགྲོ་མ་རྣམས་དང་། ཕྱོགས་སྐྱོང་རྣམས་ལ་དབུལ་ཞིང་། ལྷག་མིང་གཏོར་མ་ཡི་
གེ་གསུམ་གྱིས་བྱིན་གྱིས་བརླབས་ལ། ཨ་ཁ་རོས་ལྷག་མ་ལ་དབང་བ་རྣམས་ལ་
སྦྱིན་ནོ། །
དེ་ནས་ཚོགས་ཁང་དེ་ཉིད་དུ་ཧེ་རུ་ཀ་ཡབ་ཡུམ་གྱི་ང་རྒྱལ་གྱིས་སྙོམས་
247 -108



པ་རང་ལ་
དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པར་ཞུགས་པས་རྡོ་རྗེ་བུམ་ནང་དུ་ཐིག་ལེ་བཟུང་སྟེ། ལྷན་ཅིག་སྐྱེས་པའི་དོན་ལ་
བསྒོམས་པས་རྟོག་པ་འགགས་ནས། བདེ་ལ་མི་རྟོག་པ་ཉི་མ་ཤར་བ་ལྟ་བུ་ཞིག་
རྒྱུ་ལ་སྐྱེ་སྟེ། ཤེས་བྱ་ཐམས་ཅད་གཟུགས་བརྙན་ནམ་སྤྲུལ་པ་ལྟ་བུར་ཤེས་པ་འོང་
ངོ༌། །དེ་ནས་རྗེས་ལ་བྱ་བ་ནི། ལྷ་ཚོགས་རྣམས་ལ་དྲིན་ལན་གྱི་མཆོད་པ་དང༌
།
བསྟོད་པ་བྱས་ལ། བཟོད་པར་གསོལ་ཏེ། ཡེ་ཤེས་པ་གཤེགས་ནས། དམ་ཚིག་
་ང་ལ་བསྡུའོ། །དེ་ནས་ནང་པར་རྫས་སུམ་ཆ་པོ་ལ་ལོངས་སྤྱད་ལ། ཨེ་མ་བུ་
ནི་སྙིང་རྗེ་ཆེ། །ཞེས་པ་ལ་སོགས་པ་བརྗོད་ལ། འདུས་པ་རྣམས་སོ་སོར་དགྱེས་
པར་བྱའོ། །དེ་ལྟ་བུའི་ཚོགས་ཀྱི་འཁོར་ལོ་དེ་ཉིད་དུས་ཇི་ཙམ་དུ་བྱ་ཞེ་ན། དེ་ལ་
ལུགས་གཉིས་ལས། ཚོགས་ཙམ་གསོག་པའི་དབང་དུ་བྱས་ན་དེ་ལྟ་བུ་དེ་ཞག་
གཅིག་བྱེད་པ་ཡིན་ནོ། །
གཉིས་པ་སྤྱོད་པ་དང་འབྲེལ་བའི་དབང་དུ་བྱས་ན། སྔ་མ་ལྟར་ཟླ་བ་
གཅིག་ཏུ་གསང་ནས་བྱེད་པ་ཡིན་ཏེ། དེ་ལྟར་བྱས་པས་མཁའ་འགྲོ་མ་ཐམས་
ཅད་མཉེས་ནས། ཡུལ་དང་གནས་འདི་སྐད་བྱ་བ་ན། ཕྱག་རྒྱ་མ་འདི་སྐད་བྱ་བ་
ཡོད་ཀྱིས། དེ་དང་འགྲོགས་ལ་གནས་མཆོག་བཅུ་གཉིས་ཀྱིས་བསྡུས་པའི་ཡུལ་
རྣམས་སུ། སྤྲོས་བཅས་ཀྱི་སྤྱོད་པ་ཟླ་བ་གཅིག་དུ་སྤྱོད་ཅིག །ཞེས་པའི་གནང་བ་
སྟེར་བར་འགྱུར་རོ། །
དེ་ནས་རྣལ་འབྱོར་བ་དེས་ཏིང་ངེ་འཛིན་ནམ་སྔགས་ཀྱི་ནུས་པའམ།
རྫས་ཀྱི་རྟེན་ཅིང་འབྲེལ་བའི་ནུས་པས་ལུང་བསྟན་པའི་ཕྱག་རྒྱ་མ་དེ་བཀུག་ནས།
དེ་ལ་སྐྱབས་སུ་འགྲོ་བ་དང་སེམས་བསྐྱེད་པ་སྔོན་དུ་སོང་བས་དབང་བཞི་བསྐུར་
དེ་ལམ་བསྒོམས་པའི་གདམས་ངག་བསླབས་ནས། དེ་དང་བསམ་པ་གཅིག་ཏུ་
247-109



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
བྱས་ལ། ཧེ་རུ་ཀ་དང་བདག་མེད་མའི་ཆ་བྱད་ཀྱིས། གནས་བཅུ་གཉིས་སུ་ས་
བཅུ་ གཉིས་ ཀྱི་ཡོན་ཏན་རྫོགས་པར་ བྱ་ བའི་ ཕྱིར་བགྲོད་ པར་ བྱ་སྟེ། དེ་ཡང་
གནས་ལ་ལར་ཁྲུས་ཙམ་བྱ། ལ་ལར་ཆུ་བདུད་རྩིར་བྱིན་གྱིས་བསླབས་ལ་བཏུང་
།
ལ་ལར་ཆོས་ཐམས་ཅད་ནམ་མཁའ་ལྟ་བུར་བསྒོམ། ལ་ལར་ཚོགས་ཀྱི་འཁོར་ལོ་
བྱ། ལ་ལར་དཔའ་བོ་འདུས་པའི་གནས་སུ་ཕྱིན་ལ་སྙོམས་པར་འཇུག་པ་བྱ། ལ་
ལར་དཔའ་བོ་འདུས་པའི་གནས་སུ་ཕྱིན་ལ་ནུས་པ་འགྲན་པར་བྱའོ། །གནས་
བཅུ་གཉིས་སུ་ཕྱིན་པ་ལ་དགོས་པ་ཅི་ཡོད་སྙམ་ན། གནས་བཅུ་གཉིས་པོ་དེ་སྤྲུལ་
པའི་མཁའ་འགྲོ་དང་མཁའ་འགྲོ་མས་བྱིན་གྱིས་བརླབས་པའི་གནས་ཡིན་པས།
ས་བཅུ་གཉིས་ཀྱི་ཡོན་ཏན་རྒྱུད་ལ་སྐྱེ་བ་ཡིན་ནོ། །དེ་ནས་ཤིན་ཏུ་སྤྲོས་མེད་ཀྱི་
སྤྱོད་པ་ཞེས་བྱ་བ། སྨྱོན་པ་ལྟ་བུའི་སྤྱོད་པ་དང་
། ཁྱི་ལྟ་བུའི་སྤྱོད་པ་བྱེད་པ་ཡིན་
ནོ། །
ཚོགས་འཁོར་བྱས་པའི་དགོས་པ་ནི། གནས་སྐབས་ཀྱི་བར་ཆད་སེལ་
བ་དང་། ཚོགས་གསོག་པ་དང་། དམ་ཚིག་ཉམས་པ་གསོ་བ་དང་
། ལས་ཀྱི་ཕྱག་
རྒྱའི་ལུང་བསྟན་པ་འོང་བ་དང་
། ཏིང་ངེ་འཛིན་བོགས་འབྱིན་པའི་དགོས་པ་ཡོད་
པ་ཡིན་ནོ། །
གཉིས་པ་གཞུང་གི་དོན་ལ་བརྒྱད་ལས། བརྡའི་དགོས་པ་ཡོད་པ་ནི།
གང་གིས་ཞེས་པ་ལ་སོགས་པ་ནི་དྲང་དོན་དུ་སྒྲ་ཇི་བཞིན་པ་ཡིན་ལ། ངེས་དོན་དུ་
གང་གིས་ནི་ཚོགས་ཀྱི་འཁོར་ལོའི་དུས་ཀྱི་ལུས་དང་ངག་གི་བརྡའོ། །སྤྱན་ནི་ཡེ་
ཤེས་ལྔའི་ཚུལ་དུ་རྟོགས་པའོ། །གང་གི་དུས་སུ་ཞེ་ན། སྲིང་མོར་ནི་ལས་རྒྱ་མ་
དང་སྤྱོད་པ་བཙལ་པ་ལས་སོ། །
247 -110



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་བརྡ་བསྟུན་པ་ལ་གསུམ་ལས། ལྟ་བའི་བརྡ་ནི། གང་ཞིག་
སོར་མོ་གཅིག་ནི་གཡས་ཀྱི་མཛུབ་མོའོ། །སྟོན་པ་ནི་དེ་ཁོ་ན་ཉིད་ཡིན་ཞེས་པའི་
བརྡའོ། །གཉིས་པ་ནི་ཐབ་ཤེས་རབ་ཀྱི་དེ་ཁོ་ནའོ། །གཡོན་གྱི་ནི་ཤེས་རབ་དང་
ལྡན་པ་ལ་སྙུན་མི་མངའ་འམ་དྲི་བ་ཡིན་ལ། དེའི་ཤུགས་ལ་ཐབས་དང་ལྡན་པ་ལ་
སྙུན་མི་མངའ་ཞེས་པ་ལན་ནོ། །གང་ཞིག་སྲིན་ལག་ནི་སྤྱོད་པ་ཟབ་མོ་ དང་ལྡན་
ནམ་ཞེས་དྲིས་པའོ། །དེའི་མཐེ་ཆུང་ནི་སྤྱོད་པ་མས་འཛེག་ཏུ་བྱེད་ཅེས་ལན་
བཏབ་པའོ། །གང་ཞིག་གུང་མོ་ནི་ལྟ་བ་དབུ་མ་རྟོགས་སམ་དྲིས་པའོ། །དེའི་
མཛུབ་མོ་ནི་དེ་ཉིད་མཛུབ་ཚུགས་སུ་རྟོགས་ཀྱིས་པའོ། །གཉིས་པ་བསྒོམ་པའི་
བརྡ་ནི། གང་ཞིག་སྲིན་ལག་ནི་ཕྱག་རྒྱ་ཆེན་པོ་ཟབ་པའི་བསྒོམ་པ་ཤེས་སམ་པར་
དྲི་བའོ། །དེའི་མགྲིན་པ་ནི་དེའི་ལན་ཏེ་ཕྱག་རྒྱ་ཆེན་པོའི་སྒོམ་ཡོད་ཀྱིས་པའོ། །
གང་ཞིག་གོས་ནི་ཉི་ཟླའི་གོས་ཏེ་ཐབས་ཤེས་རབ་ཀྱི་གོས་ཡོད་དམ་དྲིས་པའོ། །
དེའི་རྩེ་གསུམ་ནི་རྩ་གཉིས་ཀྱི་རླུང་དྷུ་ཏིར་འཛུད་ཤེས་ཀྱིས་པའོ། །ནུ་མ་སྟོན་ནི་
ཐིག་ལེ་འདྲེན་ནུས་བསམ་དྲིས་པའོ། །དེའི་མཚམས་ནི་སྨིན་ཕྲག་སྟེ་ནུས་ཀྱིས་
པར་ཁས་ལེན་པའོ། །སོ་ནི་རྟོག་པ་ཟ་བུས་བསམ་པའོ། ཁ་ནི་ནུས་ཀྱིས་པའོ།
ཁྲོ་གཉེར་ནི་དཔྲལ་བའི་སྟེ་ཆོས་ཐམས་ཅད་སྟོང་པ་གནད་ཀྱི་སྒོར་འདུས་བསམ་
པའོ། །གཙུག་ཕུད་གྲོལ་བ་ནི་རྟོག་པ་སོ་སོ་ནས་བཏང་ན་འདུས་ཀྱིས་པའོ། །
དཔྲལ་བ་ནི་བདེ་བ་ཆེན་པོ་རྟོགས་སམ་པའོ། །དེའི་རྟོག་པ་བརྒྱབ་ནི་རྟོག་
སྤུངས་པའི་སྒོ་ནས་རྟོགས་པར་ནུས་ཀྱིས་པའོ། །
གསུམ་པ་སྤྱོད་པའི་བརྡ་ནི། གང་ཞིག་རྐང་མཐིལ་ནི་མ་རིག་པའི་ས་
གཞི་གནོན་ནུས་བསམ་པའོ། །ལྟོ་ཡི་ནི་བདེ་བ་ཆེན་པོའི་ཉམས་དང་ལྡན་པའི་
247 -111



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦)
ལྟོས་མ་རིག་པའི་ས་གཞི་མནན་ནས་ཐར་པའི་གནས་སུ་བརྩེ་བར་བྱ་ཞེས་པའོ། །
ཡང་ན་གྲོགས་ལས་ཀྱི་ཕྱག་རྒྱ་དང་བརྩེ་བར་བྱ་བའོ། །ཕྱག་རྒྱ་ནི་དྲི་བའོ། །ཨེ་
མ་ནི་ངོ་མཚར་བའོ། །བུ་ནི་དབང་བསྐུར་བའིའོ། །གལ་ཏེ་འབྲེང་ས་ལག་
ས་ལག་སྟོན་ན་
ནི་མོ་རྣམས་ཀྱི་འཕྲེང་པ་གཏོད་པའི་ཚུལ་དུ་བྱེད་པའོ། །འདུ་བར་ནི་ཕྱིས་ཀྱང་
ཚོགས་ཀྱི་འཁོར་ལོ་ལ་འདུས་པ་ཕོ་མོ་རྣམས་སོ། །འཕྲེང་བ་མངོན་པར་བཏང་བ་
ནི་ཕོ་རྣམས་ཀྱིས་འཕྲེང་བ་བོར་ནས་བཏང་བའི་ཚུལ་བྱེད་པའོ། །དམ་ཚིག་ལ་ནི་
ཚོགས་འཁོར་ལ་གྱེས་ནས་ཀྱང་བཟའ་བ་དང་སྲུང་བའི་འོ། །དེ་ལ་ཕྱི་རོལ་ནི་
གནས་དང་ཉེ་བའི་ གནས་ ལ་ སོགས་ པའོ། །བཟང་པོའི་ སྤྱོད་ཡུལ་ནི། ཤ་ལྔ་
བདུད་རྩི་ལྔ་དང་ཡབ་ཡུམ་བསྲུབས་པའི་འོ། །དེ་ལ་ནི་ཚོགས་ཀྱི་འཁོར་ལའོ། །
འདུ་བ་ནི་དེའི་གནས་སོ། །
གསུམ་པ་གནས་ལ་གཉིས་ལས་མདོར་བསྟན་པ་ནི། ཀྱེ་བཅོམ་ལྡན་
འདས་ཞེས་པ་ལ་སོགས་པ་སྟེ། གནས་བཅུ་གཉིས་པོ་འདི་རྣམ་དྲང་དོན་དུ་ཕྱིའི་
ཡུལ་སུམ་ཅུ་རྩ་བཞིར་ཕྱེ་བ་རྣམས་ཀྱང་། འདིར་ངེས་དོན་དུ་ནང་གི་རྩ་ལ་བཤད་
པ་ཡིན་ཏེ། གནས་རྒྱས་པར་ཕྱེ་ན་རྩ་སུམ་ཅུ་རྩ་གཉིས་ཡིན་ལ། བསྡུས་པ་འཁོར་
ལོ་བཞི་ཡིན་ཏེ། འཁོར་ལོ་བཞིའི་རྩ་སུམ་ཅུ་རྩ་གཉིས་པོ་དེ་རྣམས་ལ་གནས་སུ་
འཇོག་པའི་རྒྱུ་མཚན་ནི། དེ་རྣམས་ན་རླུང་དང་ཐིག་ལེ་རྒྱུ་བས་གནས་སུ་བཞག་
པའམ། རྩ་སུམ་ཅུ་རྩ་གཉིས་མ་རྣལ་འབྱོར་བ་བཅོ་ལྔའི་ངོ་བོར་གནས་ལ། དེ་
རྣམས་ཀྱི་ནང་དུ་བྱང་ཆུབ་སེམས་ཀྱི་ཐིག་ལེ་དཔའ་བོའི་ངོ་བོར་གནས་པ་དང་རྒྱུ་
བས་ན་གནས་ཞེས་བྱའོ། །
དེས་ན་དེ་རྣམས་ལས་བཅུ་གཉིས་སུ་གཞག་སྟེ། དེ་ཡང་ལུས་དྲུག་ལ་
247 -112



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལམ་ལྔ་དང་ས་བཅུ་གཉིས་སུ་འཇོག་པ་ཡིན་པ་ལས། ལུས་དྲུག་ནི། སྒྱུ་མའི་ལུས་
དང༌། སྔགས་ཀྱི་ལུས་དང་
། ཡིད་ཀྱི་ལུས་དང་
། ཡེ་ཤེས་ཀྱི་ལུས་དང་
། ཆོས་ཀྱི་
སྐུའི་ལུས་དང་
། ཟུང་འཇུག་གི་ལུས་སོ། །
དེ་རྣམས་ལ་ལམ་ལྔར་འཇོག་པ་ནི། དང་པོ་གཉིས་ནི་ཚོགས་ཀྱི་ལམ་
ཡིན་ལ། གསུམ་པ་ནི་སྦྱོར་བའི་ལམ་དང་། བཞི་པ་ནི་མཐོང་བ་དང་སྒོམ་པ་དང་
མི་སློབ་པའི་ལམ་དང་གསུམ་ཡིན་ཞིང་། ལྔ་པ་དང་དྲུག་པ་རྗེས་སུ་མཐུན་པ་ཙམ་
ལམ་གྱི་དུས་ནའང་ཡོད་ཀྱང་
། མཚན་ཉིད་པ་འབྲས་བུ་ཐོབ་པའི་དུས་ན་ཡོད་པ་
ཡིན་པས་མི་སློབ་པའི་ལམ་འབའ་ཞིག་ཅེས་བྱ་བ་ཡིན་ནོ། །དེ་ལ་སྒྱུ་མའི་ལུས་ནི་
རྒྱུའི་རྒྱུད་རྟེན་གྱི་གང་ཟག་མི་བསྐྱོད་པའི་རྟེན་ཅན་དུ་གྲུབ་པ་ཞིག་གིས། ཐེག་པ་
ཐུན་མོང་གི་བསླབ་བྱ་རྣམས་ལ་བསླབ་པའམ། ཡང་ན་ཅིག་ཅར་དུ་འཇུག་པས་
སོ་སོར་རྟོགས་པའི་ཤེས་རབ་ཀྱིས་ཆོས་ཐམས་ཅད་རང་བཞིན་མེད་པར་གཏན་
ལ་ཕབ་ལ། ཐེག་པ་ཁྱད་པར་གྱི་ཆོས་ལ་བསླབ་སྟེ། དེ་ཡང་སྔོན་དུ་དབང་བཞི་
བསྐུར་ནས་བསྐྱེད་པའི་རིམ་པ་སྒྱུ་མ་ལྟ་བུ་ལ་བསླབ་པར་བྱ་སྟེ། དེ་ཉིད་ལ་གཏན་
པ་ཐོབ་པའི་དུས་སུ་ལུས་ལྷར་བསྒོམ་པའི་རང་གི་རང་བཞིན་སྒྱུ་མ་ལྟ་བུ་རྟོགས་
ཤིང་ད་ལྟར་སྣང་བ་ཡིན་ནོ། །
སྔགས་ཀྱི་ལུས་ནི་དེའི་དུས་སུ་རང་གི་ལུས་ལ་རྒྱུ་བའི་རླུང་ཐམས་ཅད་
ཕྱིར་འབྱུང་བ་ཐམས་ཅད་ཧཱུྃ་དང་
། ནང་དུ་འཇུག་པ་ཐམས་ཅད་ཨོཾ་དང་། ནང་ན་
གནས་པ་ཐམས་ཅད་ཨའི་རྣམ་པར་ཤེས་པར་བྱས་ལ། རྡོ་རྗེའི་བཟླས་པ་ལ་
སེམས་བཟུང་བས་དེ་ལྟར་དངོས་སུ་སྣང་བའི་ཉམས་འབྱུང་བ་ཡིན་ནོ། །ཡིད་ཀྱི་
ལུས་ནི་རང་ལུས་ སམ་གཞན་ལུས་ལ་བརྟེན་ནས་སྤྱི་བོ་ལྟེ་བར་བྱང་ཆུབ་ཀྱི་
247--113



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༦༽
སེམས་ཀྱི་ཐིག་ལེ་བབ་པའི་དུས་ལ་བྱ་སྟེ། དེ་ཡང་རང་ལུས་ཐབས་ལྡན་ལ་བརྟེན་
པའི་དུས་སུ་ལྟ་བར་གཏུམ་མོ་སྦར་བས། སྤྱི་བོ་ནས་བྱང་ཆུབ་སེམས་ཀྱི་ཐིག་ལེ་
ལྟེ་བར་བབ་པར་བསམས་པས། དེར་བདེ་བ་ཆ་འཕྲ་མོ་ཉམས་སུ་མྱོང་པ་ཡིན་ལ།
ཕྱིས་མངོན་དུ་གྱུར་ཙམ་ན་གཏུམ་མོ་དངོས་སུ་འབར་ནས་སྤྱི་བོ་ནས་དངོས་སུ་
བྱང་ཆུབ་སེམས་ཀྱི་ཐིག་ལེ་ལྟེ་བར་ཕབ་ནས་བདེ་ལ་མྱོང་བ་ཡིན་ནོ། །གཞན་
ལུས་ཤེས་རབ་ལ་བརྟེན་པའི་དུས་སུ་ཕྱག་རྒྱ་མ་དང་བསྲུབ་སྦྱོར་བྱས་པས། སྤྱི་བོ་
ནས་བྱང་ཆུབ་སེམས་ཀྱི་ཐིག་ལེ་ལྟེ་བར་བཅས་པ་ལ་སོགས་པ་ཡིན་ལ། ཕྱིས་
མངོན་དུ་གྱུར་པའི་དུས་སུ་ལས་ཀྱི་ཕྱག་རྒྱ་ལ་བསྲུབ་པའི་བརྡ་བྱས་པས་དེ་ལྟར་
དངོས་སུ་འབབ་པ་ཡིན་ནོ། །ལམ་གཉིས་པོ་དེ་གང་ཡང་རུང་བ་མངོན་དུ་གྱུར་
པའི་དུས་སུ་ཡིད་ཀྱི་བསྒོམ་པ་ལ་བརྟེན་ནས་བྱང་ཆུབ་སེམས་ཀྱི་ཐིག་ལེ་ལྟེ་བར་
འབེབས་པས་ན་ཡིད་ཀྱི་ལུས་ཞེས་བྱ་གསུངས་སོ། །
ཡེ་ཤེས་ཀྱི་ལུས་ནི་འདིར་བཤད་པའི་བཅུ་གཉིས་པོ་ལ་ས་བཅུ་གཉིས་
སུ་འཇོག་པ་ཡིན་ཏེ། དེ་ཡང་གཉིས་ཏེ། གྱེན་ལ་བགྲོད་པའི་ས་བཅུ་གཉིས་རང་
ལུས་ཐབས་ལྡན་པ་བརྩི་བ་དང་། ཐུར་དུ་བགྲོད་པའི་ས་བཅུ་གཉིས་གཞན་ལུས་
ཤེས་རབ་ལ་བརྩི་བའོ། །དང་པོ་ནི་ལྟེ་བར་གཏུམ་མོ་སྦར་བས་སྤྱི་བོ་ནས་ཐིག་
ལེས་ཕབ་པ་དེ་སྙིང་ག་ལ་སོགས་པ་བརྟེན་ནས་བསྒོམ་པའི་དུས་སུ་ཡང་ཆ་མཐུན་
པ་ཙམ་བརྩི་བར་བྱ་བ་ཡིན་ལ། འདིར་སྙིང་ག་ལ་སོགས་པའི་རྩ་འདབ་དང་
བཅས་ པ་ཐིག་ལེས་གང་བ་ལ་བརྩི་བར་བྱ་སྟེ། དེ་ཡང་ལྟེ་བའི་རྩ་འདབ་དང་
བཅས་པ་ཐམས་ཅད་ཐིག་ལེས་ཁེངས་པ་ནི་སྔར་གྱི་ཡིད་ཀྱི་ལུས་ཞེས་བྱ་བ་སྦྱོར་
བ་ལམ་ཡིན་པས་འདིར་མི་བརྩིའོ། །
247 -114



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དེ་ནས་སྙིང་གའི་ཤར་ནུབ་ཀྱི་རྩ་འདབ་གཉིས་ཁེངས་པ་ནི་ས་དང་པོ་
བགྲོད་པ་དང་། དེའི་ལྷོ་བྱང་གཉིས་ཀྱི་རྩ་འདབ་ཁེངས་པ་ས་གཉིས་པ་དང་
།
ཤར་ལྷོ་མཚམས་དང་ནུབ་བྱང་མཚམས་ཀྱི་རྩ་འདབ་གཉིས་ཁེངས་པས་གསུམ་པ་
དང་། ལྷོ་ནུབ་མཚམས་དང་བྱང་ཤར་མཚམས་ཀྱི་རྩ་འདབ་ཁེངས་པའི་དུས་སུ་
ས་བཞི་པ་བསྒྲོད་པའོ། །དེ་བཞིན་དུ་མགྲིན་པ་དང་སྤྱི་བོའི་འཁོར་ལོ་ལ་ཡང་ས་
ལྔ་པ་དང་བཅུ་གཉིས་ཀྱི་བར་དུ་ཤེས་པར་བྱའོ། །ཐུར་དུ་བགྲོད་པ་ནི་དང་པོ་
ལས་ཀྱི་ཕྱག་རྒྱ་ལ་སློབ་པའི་དུས་སུ་ཡང་མཐུན་པ་ཙམ་བརྩི་བར་བྱ་བ་ཡིན་ཀྱང་
།
འདིར་ནི་སྤྱོད་པའི་དུས་སུ་ཡབ་ཡུམ་གཉིས་སྙོམས་པར་འཇུག་པའི་བརྡ་བྱས་པ་
ཙམ་གྱིས་བྱང་ཆུབ་སེམས་ཀྱི་ཐིག་ལེ་ལྟེ་བ་ལ་སོགས་པར་དངོས་སུ་འབབ་པ་
ཡིན་ཏེ། དེའི་དུས་སུ་ལྟེ་བའི་འོག་ཏུ་སོར་གཅིག་ཏུ་སླེབ་པ་ནི་ས་དང་པོ་དང་
། དེ་
བཞིན་དུ་སོར་བརྒྱད་ཀྱི་བར་དང་
། རྡོ་ རྗེའི་རྩ་བ་ནས་བུམ་པའི་བར་དུ་སོར་
བཞིའི་སར་ཐིག་ལེ་སླེབས་པ་ལ་ས་བཅུ་གཉིས་ཀྱི་བར་དུ་བརྩི་བ་ཡིན་ནོ། །
དེ་ལྟར་ལམ་གཉིས་ལ་གྱེན་དང་ཐུར་དུ་བགྲོད་པའི་ས་བཅུ་གཉིས་སོ་
སོར་བརྩིས་ཀྱང་
། ལམ་གཉིས་པོ་གང་ལྟར་བསྒོམས་ཀྱང་གང་རུང་རེ་རེའི་དུས་
སུ་ཐིག་ལེ་གྱེན་དང་ཐུར་གཉིས་ཀར་དུས་གཅིག་ཏུ་འཕེལ་བ་ལ་ཁྱད་པར་མེད་དེ།
སྤྱི་བོ་ནས་རྡོ་རྗེ་བུམ་པའི་བར་དུ་རྩའི་ནང་ཐམས་ཅད་ཐིག་ལེས་ཁེངས་ནས་འོང་
བ་ཡིན་གསུངས་སོ། །དེ་ལྟར་ཐུར་དུ་བགྲོད་པ་ལ་ལྟེ་བའི་འོག་ནས་རྡོ་རྗེ་བུམ་
པའི་བར་དུ་བརྩི་བ་དེ་ལུགས་གཅིག་ཡིན་ལ། ཡང་ན་རྡོ་རྗེའི་རྩ་བ་ནས་བུམ་པའི་
བར་དུ་ནས་རེ་བ་བཅུ་གཉིས་ལ་བརྩི་བ་ཡང་ལུགས་གཅིག་ཡིན་ནོ། །དེ་རྣམས་
ནི་བླ་མ་ནཱ་རོ་བའི་བཞེད་པ་ཡིན་ནོ། །
247 -115



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
བླ་མ་མར་པའི་བཞེད་པས། དེ་ལྟར་གྱེན་དུ་བགྲོད་པའི་ས་བཅུ་གཉིས་
འཁོར་ལོ་གསུམ་ལ་འདོད་པ་དེ་མི་རིགས་ཏེ། ལྟེ་བའི་རྩ་འདབ་རྣམས་གནས་
བཅུ་གཉིས་ཀྱི་ཁོངས་སུ་མ་འདུས་པར་འགྱུར་སྟེ། འཁོར་ལོ་བཞིའི་རྩ་སུམ་ཅུ་རྩ་
གཉིས་གནས་བཅུ་གཉིས་འདོད་པ་ཡིན་པའི་ཕྱིར་རོ། །གལ་ཏེ་དེ་ལྟར་འདོད་ན་
ཡིན་ན་སྔར་གྱི་དམ་བཅའ་དང་འགལ་ཞིང་
། རྒྱུ་མཚན་ཀྱང་ཁས་བླངས་པས་
གྲུབ་བོ་སྙམ་དུ་དགོངས་ནས། གཏུམ་མོ་སྦྱར་བས་ཐིག་ལེ་ཕབ་ནས། འཁོར་ལོ་
བཞིར་དགའ་བ་བཞི་ཉམས་སུ་མྱོང་བའི་བདེ་བ་ལ་ས་དང་གནས་བཅུ་གཉིས་སུ་
བརྩི་བར་འདོད་པ་ཡིན་ཏེ། དེ་ཡང་སྔར་བཤད་པའི་སྒྱུ་མའི་ལུས་དང་
། སྔགས་
ཀྱི་ལུས་ནི་ཚོགས་ལམ་ཡིན་ལ། དེ་གཉིས་སྔོན་དུ་སོང་བས་གཏུམ་མོ་སྦྱར་བས་
སྤྱི་བོ་ནས་ཐིག་ལེ་ལྟེ་བར་ཕབ་པ་ནི་ཡིད་ཀྱི་ལུས་ཏེ་སྦྱོར་ལམ་ཡིན་ནོ། །
དེ་ནས་འཁོར་ལོ་བཞིར་དགའ་བོ་དང་མཆོག་དགའ་དང་དགའི་བྲོལ་
དང་ལྷན་ཅིག་སྐྱེས་པའི་དགའ་བ་བཞིའི་ཚུལ་དུ་སྐྱེ་བ་ལ་ཡེ་ཤེས་ཀྱི་ལུས་ སུ་
འཇོག་པ་ཡིན་ཏེ། དེ་ཡང་ཤེས་པ་རགས་པ་ལ་དགའ་བ་བཞིར་སྐྱེ་ཡང་
། ཤེས་པ་
ཕྲ་བ་ལ་དགའ་བ་རེ་རེ་ལ་ཡང་བཞི་བཞི་བཅུ་དྲུག་ཏུ་སྐྱེ་བས། དགའ་བའི་དགའ་
བ་ལ་སོགས་པ་གསུམ་པོ་བཞི་ནི་ཐོབ་ཆ་ཡིན་པས། ས་གཅིག་གཉིས་ཀྱི་མཉམ་
བཞག་རྣམ་པར་མི་རྟོག་པ་ཡིན་ལ། དགའ་བྲལ་བཞི་ནི་སྤང་བྱ་ཡིན་པས་དེ་
རྣམས་ ཀྱི་རྗེས་ཐོབ་རྟོག་བཅས་ཡིན་ནོ། །དེ་ཡང་འདི་ལྟར་ལྟེ་བའི་འཁོར་ལོ་
དབུས་ ཀྱི་ལྟེ་བ་དང༌། ཤར་དང་ལྷོའི་འདབ་མ་གཉིས་ཏེ་གསུམ་དུ་ཐིག་ལེས་
ཁེངས་པའི་དུས་སུ་དགའ་བའི་དགའ་བ་སྟེ། ས་དང་པོ་བགྲོད་པ་སྟེ་གནས་ཞེས་
བྱའོ། །དེ་བཞིན་དུ་ནུབ་དང་བྱང་དང་ཤར་ལྷོའི་འདབ་མ་གསུམ་དུ་ཐིག་ལེས་
247 www 1 16



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཁེངས་པ་དགའ་བའི་མཆོག་དགའ་སྟེ། ས་གཉིས་པ་དང་ཉེ་བའི་གནས་སོ། །
ལྷོ་ནུབ་དང་ནུབ་བྱང་དང་བྱང་ཤར་གྱི་འདབ་མ་གསུམ་དུ་ཐིག་ལེས་
ཁེངས་པའི་དགའ་བ་ལྷན་ཅིག་སྐྱེས་པ་སྟེ། ས་བཞི་པ་དང་ཞིང་སྟེ། དེ་རྣམས་ནི་
སའི་མཉམ་བཞག་རྣམ་པར་མི་རྟོག་པ་ཡིན་ལ། དེ་ནས་སླར་རྟོག་པར་ལངས་པ་
ནི་དགའ་པའི་དགའ་བྲལ་ཏེ། ས་དེ་རྣམས་ཀྱི་རྗེས་ཐོབ་རྟོག་བཅས་ཡིན་ནོ། །དེ་
བཞིན་དུ་སྙིང་ག་ལ་སོགས་པའི་འཁོར་ལོ་གསུམ་ལ་ཡང་བརྩིས་པས་ས་དང་
གནས་བཅུ་གཉིས་སུ་འདོད་པ་ཡིན་ཞེས་བཞེད་དོ། །
བླ་མ་མེའི་ཞལ་ནས་ནཱ་རོ་བའི་བཞེད་པ་དེ་ལ་སྐྱོན་མེད་དེ་ཁྱབ་པ་མི་
འགྲུབ་པ་ཡིན་ཏེ། དེ་ཡང་འདི་ལྟར་ལྟེ་བའི་གཏུམ་མོ་སྦྱར་བས་སྤྱི་བོའི་ཐིག་ལེ་
ལྟེ་བར་བབ་པས། དེའི་རྩ་འདབ་ཐམས་ཅད་ཐིག་ལེས་གང་བ་ནི་སྦྱོར་བ་ལམ་
དང་འཐུང་གཅོད་ཞེས་བྱ་བ་ཡིན་ལ། དེ་ནས་སྙིང་ག་ལ་སོགས་པའི་རྩ་འདབ་
སྐྱོན་མ་ལ་སོགས་པ་བཅུ་དྲུག་ཁེངས་པའི་སྔར་བཤད་པ་ལྟར། ས་དང་པོ་དང་
གནས་ལ་སོགས་པ་བརྒྱད་ཡིན་ལ། སྤྱི་བོའི་ཕྱོགས་བཞིའི་འདབ་མ་གྲུབ་མ་ལ་
སོགས་པ་བཞི་ཁེངས་པ་ནི་ས་དགུ་པ་དང་དུར་ཁྲོད་ཡིན་ལ། ཤར་ལྷོ་དང་ལྷོ་ནུབ་
དང་ནུབ་བྱང་མཚམས་གསུམ་གྱི་རྩ་འདབ་འདོད་མ་ལ་སོགས་པ་གསུམ་ཁེངས་
པ་ནི་ས་བཅུ་པ་དང་ཉེ་བའི་དུར་ཁྲོད་དོ། །བྱང་ཤར་མཚམས་ཀྱི་རྩ་འདབ་བདུད་
བྲལ་མ་ཁེངས་པ་ནི་ས་བཅུ་གཅིག་ཀུན་ཏུ་འོད་དང་ཉེ་བའི་འཐུང་གཅོད་ཞེས་བྱ་
བ་ཡིན་ནོ། །
དེ་ལྟར་ཡང་རྒྱུད་གཞན་ལས། གནས་ནི་རབ་ཏུ་དགའ་བའི་ས། ཞེས་པ་
ལ་སོགས་པ་ས་བཅུའི་བར་ལ་གསུངས་པས། དེའི་ཤུགས་ཀྱིས་འཐུང་གཅོད་
247-117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
སྦྱོར་བའི་ལམ་དང་། ཉེ་བའི་འཐུང་གཅོད་བཅུ་གཅིག་ཀུན་ཏུ་འོད་ཡིན་ནོ། ། དེས་
ནས་གདམས་ངག་ཐམས་ཅད་ལུང་དང་མི་འགལ་བ། ལུང་ཐམས་ཅད་ཉམས་
མྱོང་དང་མི་འགལ་བ། དེ་ཐམས་ཅད་རྟོགས་པའི་ཡེ་ཤེས་དང་མི་འགལ་བ། དེ་
ཐམས་ཅད་ཐོབ་བྱའི་འབྲས་བུ་དང་མི་འགལ་བ་ཞིག་དགོས་པ་ཡིན་ཞེས་བླ་མ་ནཱ་
རོ་བ་ཆེན་པོ་བཞེད་པ་ཡིན་ནོ་གསུངས་སོ། །ཆོས་ཀྱི་སྐུའི་ལུས་ནི་ལམ་དུ་བྱས་ན་
སྔ་མ་ལྟར་སྤྱི་བོ་ནས་རྡོ་རྗེ་བུམ་པའི་བར་གྱི་རྩ་གང་དག་ཡིན་པ་རྣམས་བྱང་ཆུབ་
སེམས་ཀྱིས་གང་བའི་དུས་སུ་རྒྱུད་པ་ཟག་མེད་ཀྱི་བདེ་བ་སྐྱེ་བ་ཡིན་ལ། འབྲས་
བུའི་དབང་དུ་བྱས་ན་ཆོས་ཀྱི་སྐུ་ཡིན་ནོ། །ཟུང་འཇུག་གི་ལུས་ནི་ལམ་གྱི་དབང་
དུ་བྱས་ན། དེའི་དུས་སུ་བདེ་སྟོང་ཟུང་འཇུག་རྒྱུད་ལ་སྐྱེ་བ་ཡིན་ལ། འབྲས་བུའི་
དབང་དུ་བྱས་ན་ལོངས་སྐུ་ཡིན་ནོ། །
གཉིས་ པ་ རྒྱས་པར་བཤད་ པ་ནི། ཀྱེ་བཅོམ་ལྡན་འདས་ཞེས་པ་ལ་
སོགས་པ་ནི། དྲང་དོན་གྱི་བཤད་པ་དང་འདྲ་སྟེ། སྒྲ་ཇི་བཞིན་པ་ཉིད་ཡིན་ཏེ།
ཚོགས་པ་ལ་བཤད་པ་དང་མཐུན་ནོ། །
བཞི་པ་དུས་ནི། སེམས་ཅན་ཞེས་པ་ལ་སོགས་པ་སྟེ། ཡི་དྭགས་ཞེས་པ་
ལ་སོགས་པ་ནི་དྲང་དོན་དུ་སྒྲ་ཇི་བཞིན་པ་ཡིན་ལ། ངེས་དོན་ནི་ཡི་དྭགས་ནི་རླུང་
དྷཱ་ཏཱིར་ཚུད་པས་རྟོག་པ་འགགས་པའོ། །ཟླ་ཕྱེད་ནི་རླུང་དྷུ་ཏཱིར་ཚུད་ནས་ཇི་ཙམ་
གནས་པའི་ཚད་རབ་བོ། །བཅུ་བཞི་ནི་འབྲིང་ངོ་བརྒྱད་པ་ནི་ཐ་མའོ། །
ལྔ་པ་དམ་རྫ་ས་ནི། རྒྱལ་མཚན་ནི་རྣམ་པར་རྟོག་པའོ། །མཚོན་བསྣུན་
ནི་རྟོག་པ་བསད་པ་སྟེ། དེའི་དོན་ནི་སྤྱོད་པ་དང་འབྲེལ་བའི་རྫས་ཡིན་པས་གང་
རྙེད་པ་ལ་བྱ་སྟེ། བཟང་ངན་གྱི་རྣམ་རྟོག་མེད་པར་བྱེད་པའོ། །ལན་བདུན་པོ་ནི་
247.118



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཐིག་ལེའོ། །བཟའ་ནི་དེ་ཉིད་དབབ་པ་ལ་སོགས་པས་བདེ་བ་ཉམས་སུ་བླང་
བའོ། །གསད་པ་ནི་རྟོག་པ་ངན་པ་སྟོང་པ་ཉིད་དོ། །སྙིང་རྗེ་མེད་ན་ནི་སྟོང་པ་ལ་
སྙིང་རྗེ་མེད་ནའོ། །མི་འགྲུབ་ནི་བྱང་ཆུབ་ཏེ་ཉན་ཐོས་སུ་འགྲོ་བས་སོ། །ཐམས་
ཅད་གདུག་པ་ནི་རྟོག་པ་ངན་པའི་འོ། །གཞུག་པ་ནི་སྟོང་པར་རོ། །ཆོ་ག་ནི་གཙོ་
བོས་དགག་པར་བྱ་ནི་དེའི་དུས་སུ་མཚན་བཅས་ཀྱི་ཆོ་ག་ཐབས་ཀྱི་གཙོ་བོར་བྱེད་
པ་དགག་པ་སྟེ་མཚན་མེད་བསྒོམ་པ་ཡིན་ནོ། །
དྲུག་པ་བསམ་པའི་ངོ་བོ་ནི། དེ་ལ་འདི་ལྟར་ཞེས་པ་ནི་དེ་ལྟར་དུ་མཚན་
མེད་བསྒོམ་ཞིང་སྟོང་པ་ཉིད་དང་སྙིང་རྗེ་དབྱེར་མེད་དུ་བསམས་པ་ལས་ཕྱག་རྒྱ་
ཆེན་པོའི་ཉམས་སྐྱེ་བས་དེའི་དུས་དེ་ལའོ། །ཉིན་མོ་བཅོམ་ལྡན་རྡོ་རྗེ་ཅན་ནི་སྣང་
བའི་ཆ་སྟེ་ཡེ་ཤེས་སམ་ཐབས་སོ། །མཚན་མོ་ཤེས་རབ་བརྟག་པར་བྱ་ནི། སྟོང་
པའི་ཆ་སྟེ་དབྱིངས་སམ་ཤེས་རབ་བོ། །མི་བྱ་ཅུང་ཟད་ནི་ཉམས་མྱོང་བདེ་སྟོང་
དང་ལྡན་པ་དེ་ལའོ། །རྟག་ཏུ་མི་ཟད་ཡོད་མོ་ཡིན་ནི་ཁ་ཟས་ལ་བཟང་ངན་དུ་
ཆགས་པ་སྤང་བའི་དོན་དུའོ། །འདི་ལ་ནི་དབྱིངས་དང་ཡེ་ཤེས་གཉིས་མེད་དུ་
རྟོགས་པའོ། །མི་བསམ་ཡོད་མ་ཡིན་ནི་གཉིས་ འཛིན་ གྱི་བློ་བཀག་པའི་འོ། །
བཟང་ངན་ནི་གྲོགས་ལས་ཀྱི་ཕྱག་རྒྱ་ལའོ། །ཇི་ལྟར་བདག་ཉིད་ནི་དབྱིངས་ཡེ་
ཤེས་གཉིས་སུ་མེད་པ་དེ་ཉིད་རང་ཉིད་ཅིའི་ངོ་བོར་ཡང་མ་གྲུབ་པའོ། །དེ་ལྟར་
གཞན་ནི་ཅིར་ཡང་མ་གྲུབ་པ་དེ་ཉིད་གཞན་སྣང་ལ་སྣང་ཚུལ་མ་འགགས་པར་ཇི་
ལྟར་ཡང་སྣང་བའོ། །དེ་བཞིན་བདག་ནི་ང་མཆོག་ཉིད་ནི་རང་གི་རྒྱུད་དབྱིངས་
ཡེ་ཤེས་གཉིས་མེད་དུ་རྟོགས་པ་བཞིན། སྣོད་བཅུད་ཐམས་ཅད་ཀྱང་དེ་ལྟར་ལྷན་
ཅིག་སྐྱེས་པར་འཆར་བའོ། །འདི་ལྟར་ནི་གོང་དུ་བསྟན་པ་དེ་ལྟར་རོ། །སྤྱད་ནི་
247 119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལྷན་ཅིག་སྐྱེས་པའི་རང་བཞིན་དུའོ། །
ཡན་ལག་ཇི་སྙེད་བསྒྱུར་བ་ནི། ག་རྒྱུར་བསམ་པའོ། །ཚིག་རྣམས་རབ་
ཏུ་རྒྱས་པ་ཉིད་ནི་བརྗོད་པ་ཐམས་ཅད་སྔགས་སུ་ཤར་བར་བསམ་པའོ། །ཧེ་རུ་ཀ་
དཔལ་ནི་སྐྱེ་འགག་གནས་གསུམ་མེད་པའི་གཉིས་སུ་མེད་པའི་ཡེ་ཤེས་ཏེ་དོན་གྱི་
ཧེ་རུ་ཀ་དཔལ་ལོ། །གནས་བཞུགས་པ་ནི་གོ་འཕང་ཐོབ་པ་ལ་བཞུགས་པས་སོ། །
དེ་སྙེད་ནི་དེ་ལྟར་རྟོགས་ན་ཡན་ལག་བསྒྱུར་བ་མཐོང་བ་དང༌
། ཚིག་བརྗོད་པ་
ཐོས་པའོ། །
བདུན་པ་དོན་གྱི་ཧེ་རུ་ཀ་བསྟན་པ་ནི། བྲི་ནི་གཉིས་མེད་ནི་དབྱིངས་
དང་ཡེ་ཤེས་སོ། །རྒྱུ་སོགས་ནི་རྒྱུ་ལས་འབྲས་བུ་སྐྱེ་བའོ། །ཚོགས་ནི་འབྱུང་བ་
བཞིའི་ཚོགས་འགགས་ པའོ། །གང་དུ་ནི་དངོས་པོའོ། །བརྒྱད་པ་ཤ་ཟོས་པའི་
དགོས་པ་ནི། རྡོ་རྗེ་ཐོད་པ་ནི་སྟོང་པ་དང་བདེ་བའོ། །སྦྱོར་བ་ནི་ཟུང་འཇུག་གོ །
སྐྱེ་བོ་ནི་འཕགས་པའི་ཆོས་མ་ཐོབ་པའོ། །གང་དང་གང་ནི་ཟློས་པའི་སྒྲའོ། །ཤ་
ནི་ཕུང་པོ་ཁམས་དང་སྐྱེ་མཆེད་དུ་རྟོག་པའི་འོ། །བཟའ་ནི་སྟོང་པར་རོ། །སེམས་
ཅན་ནི་རྟོག་པའི་འོ། །དབང་དུ་ནི་སྟོང་པར་རོ། །
གཞན་ཡང་ཚིགས་སུ་བཅད་པ་གཅིག་པོ་འདི་ལ་བརྟེན་ནས་རྣམ་ཤེས་
གྲོང་དུ་འཇུག་པའི་གདམས་ངག་སྟོན་པ་ཡིན་པས། དེ་ལ་གསུམ་སྟེ། སྔོན་འགྲོ་
མངོན་ཤེས་འབྱུང་བའི་རྒྱུ་ལ་བསླབ་པ་དང་
། ཉམས་ཆད་པའི་ཚད་ལ་གནས་ལ་
བསླབ་པ་དང་། རྟེན་གཞན་ལ་འཇུག་པ་དངོས་ཀྱི་གདམས་ངག་གོ །
གཉིས་པ་ལ་བཞི་སྟེ། སྤྲུལ་པའི་ལུས་ལ་བསླབ་པ་དང་
། མཎྜལ་སྟེང་གི་
ཧཱུྃ་ལ་ཚད་པ་དང་
། ཐོད་པའི་ཧཱུྃ་ལ་ཚད་པ་དང་
། བྱ་རོ་བྱེ་རོ་ལ་ཚད་པའོ། །རྟེན་
247 -w120



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལ་འཇུག་པ་དངོས་ལ་གསུམ་སྟེ། རྟེན་རོའི་མཚན་ཉིད་དང་
། གཟེར་གསུམ་གྱི་
ཤེས་པ་རྟེན་ལ་གཞུག་པ་དང་
། བརྟན་ཞིང་སླར་མི་ལྡོག་པར་བྱ་བའོ། །གཉིས་པ་
ལ་གསུམ་སྟེ། དྲོད་ཀྱི་གཟེར་དང་
། དབུགས་ཀྱི་གཟེར་དང་
། ཤེས་པའི་གཟེར་
རོ། །དེ་རྣམས་ནི་བླ་མའི་ཞལ་ལས་ཤེས་པར་བྱའོ། །
ཚིག་དོན་ནི། རྡོ་རྗེ་ནི་རླུང་སྟེ། དེ་གཟུང་བས་སྟོང་པ་ཉིད་རྒྱུད་ལ་
པ་སྐྱེ་
བས་སོ། །ཐོད་པ་ནི་བདེ་བ་སྐྱོང་བ་སྟེ། རླུང་བཟུང་བས་སྟོང་པ་དང་བདེ་བ་རྒྱུད་
ལ་སྐྱེ་བའོ། །སྦྱོར་བ་ནི་རླུང་རབ་འབྲིང་ཐ་མའི་ཚད་ཟིན་པའི་འོ། །སྐྱེ་བོ་གང་དང་
གོང་རྣམས་ནི་ཤ་ནི་རྟེན་ཁྱད་པར་ཅན་གྱི་རོའོ། །མཁས་པ་ནི་སྔོན་འགྲོ་དང་
ཉམས་ཚད་པ་དང་དངོས་གཞིའི་གདམས་ངག་ལའོ། །བཟའ་བྱ་བ་ནི་དེ་ལྟར་
བསྒོམ་པའོ། །སེམས་ཅན་ཏེ་དེ་ནི་རྟེན་ཁྱད་པར་ཅན་གང་དང་ཡིན་པའི་འོ། །
དབང་དུ་འགྱུར་ནི་སེམས་ཅན་གང་ཡིན་པ་དེའི་ལུས་སོ། །ལེའུ་བདུན་པ་བཤད་
ཟིན་ཏོ།།
11
ལེའུ་བརྒྱད་པ་ལ་གསུམ་ལས། བཤད་པར་དམ་བཅའ་བ་ནི། དེ་ནས་
ཞེས་ པ་ལ་སོགས་ཏེ། རྣལ་འབྱོར་མའི་འཁོར་ལོ་འདུ་བ་ནི། བསྐྱེད་རིམ་ལྟར་ན་
རྣལ་འབྱོར་མ་བཅོ་ལྔ་དཀྱིལ་འཁོར་གཅིག་གི་ནང་དུ་འདུ་བའོ། །རྫོགས་པའི་
རིམ་པ་ལྟར་ན་རྩ་སུམ་ཅུ་རྩ་གཉིས་རྣལ་འབྱོར་མ་བཅོ་ལྔའི་རང་བཞིན་དུ་འདུ་བ་
ཡིན་ལ། རྣལ་འབྱོར་པ་བཅོ་ལྔའི་ཐམས་ཅད་ཤེས་རབ་ཀྱི་རང་བཞིན་ཡིན་པས།
མཚོན་བྱ་དོན་གྱི་ལྷན་ཅིག་སྐྱེས་པར་འདུ་བ་བསྟན་པ་ཡིན་ཏེ། ལྷན་ཅིག་སྐྱེས་
པའི་ཡེ་ཤེས་རྒྱུད་པ་དེ་བཤད་པར་བྱ་བའོ། །
གཞུང་བསྟན་པ་ལ་གཉིས་ཏེ། བསྐྱེད་པའི་རིམ་པ་དང་
། རྫོགས་པའི་
247 -w121



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
རིམ་པའོ། །དང་པོ་ནི་ཚོགས་པ་ལ་བཤད་པ་དང་མཐུན་ཏེ། སྒྲ་ཇི་བཞིན་པ་ཡིན་
ནོ། །རྫོགས་པའི་རིམ་པ་ལ་བཞི་ལས། མཚམས་སྦྱར་བ་ནི། བསྐྱེད་པའི་རིམ་པ་
ཉིད་དང་ནི་ཞེས་པ་ལ་སོགས་པའོ། །
གཉིས་ པ་རྫོགས་པའི་རིམ་པ་དངོས་ལ་གསུམ་ལས། ལས་ཀྱི་ཕྱག་རྒྱ་
ལ་བརྟེན་ནས་དེའི་ལྷན་ཅིག་སྐྱེས་པ་བསྒོམ་པའི་གཏན་ལ་དབབ་པའོ། །དེ་ལ་
གཉིས་ཏེ། ཉམས་སུ་བླང་བའི་གདམས་ངག་དང་། གཞུང་གི་དོན་བཤད་པའོ། །
དང་ པོ་ ལ་ གཉིས་ ཏེ། དཔེ་དང་། དོན་ནོ། །དེ་ ལ་ གཉིས་ཏེ། དབང་ བཞི་ པའི་
དུས་ཀྱི་དོན་དང་
། མཚོན་བྱ་དོན་གྱི་རྣལ་འབྱོར་རོ། །དེ་ལ་གསུམ་སྟེ། ལྷན་ཅིག་
སྐྱེས་པ་དོན་གྱི་རྣལ་འབྱོར་དང་། ལུས་གནས་སྔགས་ཀྱི་རྣལ་འབྱོར་དང་
། མཚན་
མ་སྔགས་ཀྱི་རྣལ་འབྱོར་རོ། །དང་པོ་ལ་གཉིས་ཏེ། རྟེན་མེད་དུ་བསྒོམ་པ་དང་།
རྟེན་ ཅན་ དུ་ བསྒོམ་པའོ། །དེ་ ལ་ ལྔ་ སྟེ། གཟུགས་དང་། སྒྲ་དང་། དྲི་དང༌
། རོ་
དང་། རེག་བྱ་ལ་བསླབ་པའོ། །དེ་ལ་གཉིས་ཏེ། ཐིག་ལེ་ཕབ་ལ་གཟུང་བ་དང་
།
ཐིག་ལེ་བཟློག་པའོ། །དང་པོ་ལ་གཉིས་ཏེ། འཕྲུལ་འཁོར་གསུམ་གྱི་སྦྱོར་བས་རྡོ་
རྗེ་བུམ་ནང་དུ་གཟུང་བ་དང༌། སྐུ་གསུང་ཐུགས་ཀྱི་གཟེར་གསུམ་བཏབ་པས་
ལྷན་ཅིག་སྐྱེས་པ་རྒྱུད་ལ་བསྐྱེད་པའོ། །དང་པོ་ལ་གསུམ་སྟེ། ལུས་དང་། ཏིང་ངེ་
འཛིན་དང་། ངག་གིས་འཕྲུལ་འཁོར་རོ། །ཕྱི་མ་ལ་གསུམ་སྟེ། སྐུ་དང་། ཐུགས་
དང་། གསུང་གི་གཟེར་གཉིས་གདབ་པའོ། །ཐིག་ལེ་བཟློག་པ་ལ་གསུམ་སྟེ།
ལུས་དང་། ཏིང་ངེ་འཛིན་དང་
། ངག་གི་འཁྲུལ་འཁོར་ལ་བརྟེན་ནས་བཟློག་པའོ། །
ལུས་གནས་སྔགས་ཀྱི་རྣལ་འབྱོར་ལ་གཉིས་ཏེ། རྡོ་རྗེ་ནི་བུམ་ནང་དུ་
ཐིག་ལེ་ལ་དབང་གི་ཉམས་དྲན་པར་བྱ་བ་དང་། བསྡུ་བ་བཞིའི་སྒོ་ནས་དབང་གི་
247-122



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཉམས་དྲན་པར་བྱས་ལ་བསྒོམ་པའོ། །མཚན་མ་སྔགས་ཀྱི་རྣལ་འབྱོར་ལ་བཞི་སྟེ།
བླ་མ་དང་ཡི་དམ་ལྷ་ལ་བདེ་བའི་མཆོད་པ་དབུལ་བ་དང་། རྡོ་རྗེ་དང་པད་མ་ནས་
བདེ་བ་དྲངས་པ་དང་། རླུང་དང་རྣམ་ཤེས་ཨ་ཝ་དྷུ་ཏཱིར་གཞུག་པ་དང༌
། རྡོ་རྗེ་
ཐོད་སྦྱོར་བྱ་བའོ། །དེ་རྣམས་ཞིབ་ཏུ་གཞན་དུ་བཀོད་པ་ལས་ཤེས་པར་བྱའོ། །
གཞུང་གི་དོན་བཤད་པ་ལ་གཉིས་ཏེ། ངག་དོན་དང༌། ཚིག་དོན་ནོ། །
དང་པོ་ནི་ལས་ཀྱི་ཕྱག་རྒྱ་ལ་སྙོམས་པར་འཇུག་པའི་སྒོ་ནས་དཔེའི་ལྷན་ཅིག་
སྐྱེས་པ་སྒོམ་པ་ཡིན་ཏེ། དེ་ཡང་རྒྱུ་ནི་ཡབ་ཡུམ་གཉིས་སྙོམས་འཇུག་བྱས་པ་
ལས་སྐྱེད་པ་དང༌། གནས་ནི་རྡོ་རྗེའི་རྩ་བ་དང་རྐེད་པ་དང་བུམ་པའི་ནང་དང་
།
དེ་ནས་བྷ་གར་ཐིག་ལེ་ཤོར་བ་དང་། མཚོན་བྱ་ནི་དགའ་བ་བཞི་དང་
། མཚོན་
བྱེད་ནི་སྐད་ཅིག་མ་བཞི་དང་
། ཉམས་སུ་མྱོང་བ་ནི་བདེ་བ་གཡོ་བ་དང་
། བདེ་བ་
སྨིན་པ་དང་
། བདེ་ལ་མི་རྟོག་པ་དང་
། བདེ་བ་དང་བྲལ་བ་ཡིན་ལ། བསྒོམ་བྱ་ནི་
དགའ་བ་གསུམ་པོ་མ་ཡིན་ཞིང་ལྷན་ཅིག་སྐྱེས་པའི་དགའ་བ་གཅིག་པོ་ཁོ་ན་ཡིན་
ཏེ། དགའ་བོ་དང་མཆོག་དགའ་གཉིས་མྱོང་རྟོག་དང་དགའ་བྲལ་དྲན་རྟོག་ཡིན་
པ་ན། དེ་གསུམ་གྱི་ངོ་བོ་རྟོག་བཅས་ཡིན་པའི་ཕྱིར། འཁོར་བ་བསྐྱེད་པའི་རྒྱུར་
འགྱུར་བས་བསྒོམ་བྱ་མ་ཡིན་ལ། ལྷན་ཅིག་སྐྱེས་པ་ནི་རྡོ་རྗེ་བུམ་ནང་དུ་ཐིག་ལེ་
བཟུང་བ་ལ་བརྟེན་ནས་ཞུ་བདེ་ལྷན་ཅིག་སྐྱེས་པ་ཞེས་བྱ་བ་དུས་སྐད་ཅིག་ཡུད་
ཙམ་ཐང་གཅིག་རང་རིག་ཏུ་མངོན་སུམ་གྱིས་རྟོགས་པའི་དཔེའི་ཚུལ་དེས་དོན་གྱི་
ལྷན་ཅིག་སྐྱེས་པ་རྟོག་པའི་རྒྱུ་བྱེད་པས་ན་དེ་ཉིད་བསྒོམ་བྱ་ཡིན་ལ། དཔེ་དོན་
གཉིས་ལ་བདེ་ལ་མི་རྟོག་པའི་ཙམ་དུ་ཆོས་མཐུན་པའང་ཡོད་པས་ཀྱང་དེ་ཉིད་
བསྒོམ་བྱ་ཡིན་ནོ། །འོ་ན་དགའ་བ་གསུམ་པོ་བསྒོམ་བྱ་རང་མ་ཡིན་ན་དེའི་དུས་
247-123



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སུ་བསྐྱེད་པ་ལ་དག་པ་མེད་དོ་ཞེས་ན། དེ་གསུམ་དཔེའི་ལྷན་ཅིག་སྐྱེས་པ་རྟོགས་
པར་བྱེད་པའི་ཡན་ལག་ཏུ་བྱུང་བ་ཡིན་ནོ། །
ཚིག་དོན་ལ་གསུམ་ལས། ལས་ཀྱི་ཕྱི་ལ་སྙོམས་པར་འཇུག་པའི་སྒོ་
ནས་ཐིག་ལེ་ངོས་གཟུང་བ་ནི། ནམ་ཞིག་ཞེས་པ་ལ་སོགས་ པ་སྟེ། ཚིག་འདི་
རྣམས་ཀྱི་དོན་ནི་གོང་དུ་གསུངས་པའི་ནམ་མཁའི་ཁམས་ སུ་ བྷ་ག་བསམ། །
དབུས་སུ་རྣམ་པར་བསྒོམ་པ་ནི། །འཁོར་ལོའི་སྔོན་དུ་ཅི་རིགས་པར། །ལྷ་རྣམས་
ཇི་ལྟར་འབྱུང་བ་ཉིད། །ཅེས་པའི་རྡོ་རྗེའི་ཚིག་འདི་ཉིད་ལས་ཀྱི་ཕྱག་རྒྱ་ལ་བརྟེན་
པའི་རྫོགས་པའི་རིམ་པ་ལ་སྦྱར་ནས་བཤད་པ་ཡིན་ནོ། །ནམ་མཁའི་ཁམས་ནི་རྡོ་
རྗེའི་ཚིག་བརྗོད་པ་སྟེ། བྷ་ག་ཆོས་འབྱུང་དེ་ན་སྟོང་པར་ཡོད་པས་སོ། །པད་མ་ནི་
དེའི་བཤད་པ་སྟེ་དེ་དང་འདྲ་བར་དེ་ལ་བརྟེན་ནས་རྟོགས་པའི་ཡེ་ཤེས་རྣམ་རྟོག་
དང་བྲལ་བའོ། །དེ་ཉིད་གང་ཡིན་ཞེ་ན། བྷ་ག་ནི་འཇོམས་པའི་དོན་ཏེ་ལས་རྒྱའི་
བྷ་གར་ཐིག་ལེ་བཟུང་བའི་དུས་སུའམ་དེ་ནས་ཐིག་ལེ་གྱེན་ལ་འཁོར་ལོ་བཞིར་
བཟློག་པའི་དུས་སུའོ། །
གང་ གིས་ འཇོམས་ ཞེ་ན། ཡེ་ཤེས་ བརྗོད་ནི་ དགའ་ བ་ བཞིའི་འོ། །
བསྒོམ་པ་ནི་ཡབ་ཡུམ་ལྷར་བསྒོམ་པའི་པད་མ་དང་རྡོ་རྗེའི་དབུས་སུའོ། །གང་ལ་
བརྟེན་ནས་བསྒོམ་ཞེ་ན། སྙོམས་འཇུག་ཉིད་ནི་རྡོ་རྗེ་དང་པད་མའི་འོ། །དེའི་ནི་
སྙོམས་ འཇུག་གོ །བདེ་བ་ནི་ལྷན་ཅིག་ སྐྱེས་ པའི་འོ། །འཁོར་ ལོར་ བརྗོད་ནི།
བདེ་བའི་ཚོགས་ཐམས་ཅད་ལྷན་ཅིག་སྐྱེས་པ་དེར་འདུས་པས་སམ། ཐིག་ལེ་
གྱེན་ལ་བཟློག་པའི་དུས་སུ་འཁོར་ལོ་བཞིར་བདེ་བ་ཉམས་སུ་མྱོང་བས་སོ། །
རིམ་པ་ཇི་བཞིན་ནི་དགའ་བ་བཞིའི་འོ། །རང་རིག་ཉིད་ནི་བརྗོད་པའི་ཚིག་མི་
247-124



།
དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
རྟོགས་ཏེ། རང་རིག་པ་ཉིད་དུ་རྟོགས་པའོ། །ལྷ་ཞེས་བྱ་བ་ནི་བདེ་བ་རོལ་བས་
ནའོ། །བྱང་ ཆུབ་ སེམས་ ནི་ དེའི་ བདེ་ བའོ། །ཇི་ ལྟར་ འབྱུང་ བ་ ནི་ ཡབ་ཡུམ་
བསྲུབས་པ་ལས་སོ། ཁུ་བ་ནི་ཐིག་ལེའོ།
གཉིས་
ས་པ་རྟེན་གྱི་སྒོ་ནས་ཉམས་སུ་མྱོང་པའི་བདེ་བའི་དབྱེ་བ་ནི། ལྷན་
ཅིག་སྐྱེས་པ་རྣམ་པ་གཉིས་ནི། ཉམས་སུ་མྱོང་བ་དཔེ་ཞུ་བདེ་ལྷན་ཅིག་སྐྱེས་པ་
དང་། དོན་བདེ་སྟོང་ལྷན་ཅིག་སྐྱེས་པོ་དང་། རྟེན་ཐབས་དང་ཤེས་རབ་བོ། །རེ་
ཞིག་ནི་རིམ་པ་སྟོན་པའི་ཚིག་གོ །བཙུན་མོ་ཞེས་པ་ལ་སོགས་པ་ནི་རྟེན་ནོ། །
ཀུན་རྫོབ་ཞེས་པ་ལ་སོགས་པ་ནི་ཉམས་མྱོང་དེ་ཀུན་རྫོབ་ཞུ་བདེ་དང་དོན་དམ་
བདེ་སྟོང་ངོ༌། །ཕྱི་ནས་ནི་རྟེན་ཕོ་མོ་གཉིས་སམ་ཉམས་མྱོང་དོན་གཉིས་སུ་ཕྱེ་
བའི་འོ། །དེའི་ ནི་སྐྱེས་བུའོ། །དེའི་ ཁུ་ བ་ནི་བུད་མེད་དོ། །བཞིའི་ ནི་བདེ་བ་
ཐབས་ཀྱི་གཉིས་ཤེས་རབ་ཀྱི་གཉིས་ཏེའོ། །སྐྱེ་མེད་ནི་དགའ་བ་བཞི་རིམ་པར་
རོ། །འདི་རྣམས་ནི་རྟེན་ཕོ་མོ་གཉིས་གཉིས་ལ། གཉིས་གཉིས་པོའོ། །
གསུམ་པ་རྒྱུད་ལ་སྐྱེ་བའི་རིམ་པའི་སྒོ་ནས་དཔེའི་ཡེ་ཤེས་བསྟན་པ་ནི་
གསུམ་ལས། མདོར་བསྟན་པ་ནི། དགའ་བ་ཞེས་པ་ལ་སོགས་པ་སྟེ། རྡོ་རྗེའི་རྩ་
བར་ཐིག་ལེ་ཕྱིན་པ་ལ་སོགས་པའོ། །ཤིན་ཏུ་བདེ་དགའ་ནི་ཁྱད་པར་གྱི་དགའ་
བ་སྟེ། སེམས་གནད་ལ་འབེབས་པའི་དུས་ཡིན་པའི་ཕྱིར་རོ། །དེས་ནི་དགའ་བ་
གསུམ་པོའོ། །ཐམས་ཅད་རིག་ནི་ལྷན་ཅིག་སྐྱེས་པའི་དགའ་བའོ། །
གཉིས་པ་རྒྱས་པར་བཤད་པ་ནི། དགའ་བས་ཞེས་པ་ལ་སོགས་པ་སྟེ།
དགའ་བྲལ་ནི་ཐིག་ལེ་འཛིན་མ་ནུས་ནའོ། །
གསུམ་པ་རྒྱས་བཤད་ནི། དང་པོ་ཞེས་པ་ལ་སོགས་པ་སྟེ། སྲིད་པ་ནི་
247 -125



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
འཁོར་བ་སྐྱེད་པས་སོ། །མྱ་ངན་འདས་ནི་མྱོང་བ་འདི་དང་དེ་ལྟ་བའི་འོ། །དབུ་མ་
ནི་མཆོག་དགའ་དང་དགའ་བྲལ་གྱི་མྱོང་བ་གཉིས་ཀྱིའོ། །འདིས་ནི་དགའ་བ་
གསུམ་པོའོ། །འདི་ལ་ནི་ལྷན་ཅིག་སྐྱེས་པའོ། །ཐབས་དང་ཤེས་རབ་མེད་ནི་སྣང་
བ་དང་སྟོང་པ་དབྱེར་མེད་པའོ། །
གཉིས་པ་ཡིད་ཀྱི་ཕྱག་རྒྱ་ལ་བརྟེན་ནས་སྣང་བ་ཐམས་ཅད་ལྷན་ཅིག་
སྐྱེས་པར་གཏན་ལ་དབབ་པ་ལ་གཉིས་ཏེ། ཉམས་སུ་བླང་བའི་གདམས་ངག་
དང༌། གཞུང་གི་ཚིག་དོན་བཤད་པའོ། །དང་པོ་ནི་བླ་མའི་གདམས་ངག་ལགས་
སུ་བཀོད་པ་ལས་ཤེས་པར་བྱའོ། །
གཉིས་པ་ལ་བཞི་ལས། དོན་གྱི་ལྷན་ཅིག་སྐྱེས་པ་ཐོས་བསམ་ལས་མི་
རྟོགས་པར་བསྟན་པའི་སྒོ་ནས་བསྒོམས་པ་ལས་རྟོགས་པར་བསྟན་པ་ནི། གཞན་
གྱིས་བརྗོད་མིན་ཞེས་པ་ནི། དོན་གྱི་ལྷན་ཅིག་སྐྱེས་པ་དེ་གཞན་གྱི་བརྗོད་པའི་སྒྲ་
ཐོས་པ་ལས་མི་རྟོགས་ཏེ། བརྗོད་པའི་སྒྲ་ལས་འདས་པས་སོ། །གང་དུ་ཡང་ནི་
མི་རྙེད་དེ་ནི་བསམ་པ་ཙམ་གྱིས་ཀྱང་མི་རྟོགས་ཏེ། དེས་རྟོགས་ན་བསྒོམ་པའི་
འབད་པ་དོན་མེད་པར་འགྱུར་བས་སོ། །འོ་ན་ལྷན་ཅིག་སྐྱེས་པ་དེ་ཐབས་གང་
གིས་ ཀྱང་མི་རྟོགས་སམ་ཞེ་ན། བླ་མའི་དུས་ཐབས་བསྟེན་པ་དང་ནི། དབང་
གསུམ་པའི་དུས་སུ་རྡོ་རྗེ་བུམ་པའི་ལྷན་ཅིག་སྐྱེས་པ་ངོས་བཟུང་ནས། བཞི་པའི་
དུས་སུ་བླ་མའི་ཚིག་གིས་གཏན་ལ་ཕབ་པ་དེ་ཡིད་ཀྱི་ཕྱག་རྒྱ་ལ་བརྟེན་ནས་
བསྒོམས་པ་དང་ངོ༌། །བདག་གིས་བསོད་ནམས་ནི་ཚེ་སྔ་མ་ལ་བསོད་ནམས་ཀྱི་
ཚོགས་བསགས་པ་ལས་རྟོགས་པའོ། །འོ་ན་ཐོས་བསམ་བྱེད་པ་དོན་མེད་དུ་
འགྱུར་རོ་ཞེ་ན། ཐོས་བསམ་གཉིས་ ཀྱིས་ ལྷན་ཅིག་སྐྱེས་པའི་དོན་སྤྱི་ཙམ་ནི་
247 -126



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དངོས་སུ་རྟོགས་ཤིང་
། དོན་རང་གི་རང་གི་མཚན་ཉིད་རྟོགས་པའི་གྲོགས་ཙམ་
བྱེད་པ་ཡིན་པས། དོན་རང་གི་མཚན་ཉིད་རྟོགས་པའི་རྒྱུའི་གཙོ་བོ་བསྒོམ་པ་ཡིན་
ཏེ། དེའི་དུས་ སུ་སྣང་བ་སེམས་དང༌། དེ་རང་རིག་དང་
། དེ་བདེ་ཆེན་དང་
། དེ་
སྤྲོས་བྲལ་དུ་འདུས་པར་ཤེས་པར་བྱས་ལ་རྒྱུན་དུ་བསྒོམ་སྟེ། དེ་ཡང་ཕྱིའི་སྣང་
ཞེན་ཐམས་ཅད་ལུས་ལ་སྡུད། དེ་ཐིག་ལེ་ལ་སྡུད། དེ་སེམས་ལ་སྡུད་པ་དང་
།
སེམས་བདེ་ཆེན་ལ་སྡུད་པ་དང༌། བདེ་ཆེན་འོད་གསལ་ཙམ་དུ་གནས་པ་སྟེ།
དཔེར་ན་ནམ་མཁའ་ལྟ་བུའོ། །དེ་ནི་ཕྱི་ནང་གཅིག་ཏུ་བསྲེ་བ་དང་། དཔེ་དོན་
གཅིག་ཏུ་བསྲེ་བ་དང༌
། སྣང་རྟགས་གཅིག་ཏུ་བསྲེ་བ་དང་
། འཁོར་འདས་གཅིག་
ཏུ་བསྲེ་བ་དང་། འདྲ་གཉིས་གཅིག་ཏུ་བསྲེ་བའི་བསྒོམ་པ་ཞེས་བྱ་བ་ཡིན་ཏེ། དེ་
དག་གཉིས་སུ་མེད་ཅིང་དབྱེར་མེད་པའི་སྤྲོས་བྲལ་དུ་བསྒོམ་པའོ། །
གཉིས་པ་རྟོགས་པའི་ཐབས་དུ་མ་རོ་གཅིག་གི་བསྒོམ་པ་ལ་གཉིས་ཏེ།
མཉམ་བཞག་གི་བསྒོམ་པ་དང་། རྗེས་ཀྱི་ཤེས་པའོ། །དང་པོ་ལ་གཉིས་ལས།
མདོར་ བསྟན་ པ་ནི། དམན་ པ་འབྲིང་དང་ཞེས་པ་ལ་སོགས་པའོ། །གཉིས་པ་
བཤད་པའི་ཚུལ་གྱིས་སྣང་བ་རོ་གཅིག་ཏུ་བསྒོམ་པ་ནི། དམན་པ་རྣམས་ནི་ཕྲ་
བའི་དོན་ནི་ཕྲ་རབ་བོ། །དངོས་པོ་ནི་རི་དང་ཁང་ཁྱིམ་ལ་སོགས་པའོ། །དབུ་མ་
ནི་ཀ་བ་དང་བུམ་པ་ལ་སོགས་པའོ། །དབང་པོ་དྲུག་ནི་དེ་དྲུག་དང་ལྡན་པའི་
བཅུད་ཀྱི་སེམས་ཅན་ནོ། །འདི་ཀུན་ནི་བསྟན་གཡོའོ། །ང་ཉིད་མེད་ནི་ལྷན་ཅིག་
སྐྱེས་པར་གཅིག་པའོ། །མཉམ་ཉིད་མཚུངས་པར་ནི་ལྷན་ཅིག་སྐྱེས་པར་རོ། །རོ་
མཉམ་དེ་ཉིད་བསྒོམས་པས་ནི་མདོར་བསྟན་གྱི་ཚིག་བརྗོད་པ་སྟེ། ཟག་མེད་ཀྱི་
རོ་མཉམ་ཞིང་མཚུངས་པའི་དེ་ཁོ་ན་ཉིད་དོ། །མཉམ་ཞེས་བྱ་བ་མཚུངས་པར་
247 ---127



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
བརྗོད་ནི་སྐྱེ་མེད་ལྷན་ཅིག་སྐྱེས་པའི་མིང་གི་རྣམ་གྲངས་སོ། །དེའི་འཁོར་ལོ་ནི་
ལྷན་ཅིག་སྐྱེས་པ་རྟོགས་པའི་དུས་སུ་ཐམས་ཅད་བདེ་སྟོང་དབྱེར་མེད་དུ་འཆར་
བས་སོ། །རོ་གཅིག་ནི་སྣོད་བཅུད་ཐམས་ཅད་ལྷན་ཅིག་སྐྱེས་པའི་དེ་ཁོ་ནར་རོ། །
འདིས་ནི་དེ་ལྟ་བུའི་ལྷན་ཅིག་སྐྱེས་པས་སོ། །དོན་གྱིས་ནི་རོ་མཉམ་ཞིང་ཐ་མི་
དད་པར་རོ། །
གཉིས་པ་རྗེས་ཐོབ་ཀྱི་ཤེས་པ་ནི། ང་ལས་ནི་ལྷན་ཅིག་སྐྱེས་པའོ། །
གནས་གསུམ་ནི་ས་འོག་ལ་སོགས་པའོ། །
གསུམ་པ་དེ་རྒྱུན་དུ་བསྒོམས་ན་གང་ཟག་གང་གིས་ཀྱང་འགྲུབ་པར་
བསྟན་པ་ནི། དེ་ལྟར་ནི་ཐམས་ཅད་ལྷན་ཅིག་སྐྱེས་པའི་རང་བཞིན་དུའོ། །བསོད་
ནམས་ཆུང་བ་ནི་ཚེ་སྔ་མ་ལ་བསོད་ནམས་མ་བསགས་པའོ། །དེ་ནི་ཞེས་པ་ནི་
འབྲས་བུའོ། །
བཞི་པ་དེ་རྒྱུན་དུ་བསྒོམས་པས་ན་ཉོན་མོངས་པ་ཐམས་ཅད་སྤོང་བར་
བསྟན་པ་ནི། བཟའ་དང་ཞེས་པ་ལ་སོགས་པ་སྟེ། བླུགས་པ་ནི་ཁྲུས་སོ། །ཉལ་
བ་ནི་ ཐིག་ལེའམ་འོད་གསལ་དུའོ། །ལོག་ པ་ནི་ལྡང་བའོ། །སེམས་དཔའ་ནི་
བསྐྱེད་རྫོགས་སོ། །ཕྱག་རྒྱ་ཆེན་པོ་ནི་འབྲས་བུའོ། །
གསུམ་པ་ཡེ་ཤེས་ཀྱི་ཕྱག་རྒྱ་ལ་བརྟེན་ནས་མཐར་ཐུག་གི་ལྷན་ཅིག་
སྐྱེས་པ་ངོས་བཟུང་བ་ལ། བསྒོམ་པའི་གདམས་ངག་ནི་གཞན་དུ་བསྟན་པ་ལས་
བཤད་པར་བྱའོ། །
གཞུང་གི་ཚིག་དོན་བཤད་པ་ལ་ལྔ་ལས། བསྒོམ་པ་མཚན་མེད་ཡིན་
པར་བསྟན་པ་ནི། གང་ཕྱིར་ཞེས་པ་ལ་སོགས་པ་སྟེ། མི་བསྒོམ་པ་ནི་མཚན་
247--128



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བཅས་སོ། །འགྲོ་བ་ནི་རིགས་དྲུག་གོ །བསྒོམ་པར་བྱ་ནི་སྣ་ཚོགས་པར་སྣང་ཡང་
ངོ་བོ་གང་དུ་ཡང་མ་གྲུབ་པར་རོ། །ཡོངས་ཤེས་ན་ནི་སྐྱེ་བ་མེད་པར་རོ། །བསྒོམ་
པ་མིན་གྱི་མཚན་བཅས་སུའོ། །ཚིགས་སུ་བཅད་པ་དེ་ལ་བརྟེན་ནས་ཕྱག་རྒྱ་ཆེན་
པོ་སྙིང་པོའི་དོན་གྱི་འདམས་ངག་ཀྱང་ཤེས་པར་བྱའོ། །བདག་ནི་ལྷན་ཅིག་སྐྱེས་
པའོ། །
གཉིས་ པ་ སྟེ་བསྒོམས་པས་སྤང་བྱ་སྤངས་ནས་ རང་ གཞན་ གྱི་དོན་
བསྒྲུབ་པར་བསྟན་པ་ནི། དམ་པའི་དེ་ཉིད་ནི་ལྷན་ཅིག་སྐྱེས་པའོ། །དེ་རྣམས་ནི་
སྣོད་བཅུད་དོ། །དམ་པ་གཅིག་ཡོད་མིན་ནི་ལྷན་ཅིག་སྐྱེས་པའི་རང་བཞིན་ལོག་
ནའོ། །རང་རིག་ནི་རྟེན་གྱི་གང་ཟག་གིའོ། །བདེ་བ་ཆེན་པོ་ཉིད་ནི་ཉམས་སུ་མྱོང་
བའོ། །རང་རིག་ནི་ལྷན་ཅིག་སྐྱེས་པའོ། །བྱང་ཆུབ་ནི་འབྲས་བུའོ། །རང་གིས་ནི་
རྟེན་གྱི་གང་ཟག་གོ །རིག་པ་ནི་བསྒོམས་པ་ལས་སོ། །འགྱུར་བ་ནི་མ་བསྒོམས་
པ་ལས་མ་རྟོགས་པར་རོ། །རང་གིས་ནི་སེམས་ཉིད་དོ། །འཕྲོག་པ་ནི་འབྲས་
བུའོ། །རང་གིས་བྱེད་ནི་སྤང་བྱ་སྤོང་བ་དང་མི་སྤོང་བ་ཐམས་ཅད་དོ། །ཡང་ན་
འཕྲོག་པ་ནི་སྤང་བྱ་སྤོང་བའོ། །རང་གིས་བྱེད་ནི་གཞན་དོན་ནོ་གསུངས་སོ། །
གསུམ་པ་བསྒོམས་པ་ལས་རྟོགས་པའི་སེམས་ཀྱི་ཆེ་བ་ནི། རང་རིག་ནི་
སེམས་ཉིད་ལྷན་ཅིག་སྐྱེས་པའོ། །རྒྱལ་པོ་ནི་རྟོག་པ་ལས་སོ། །རང་གཙོ་བོ་ནི་
དོན་གྱི་ཡེ་ཤེས་རྟོགས་ཙམ་ནའོ། །དེ་ཉིད་གཙོ་བོ་ཡིན་པ་ཅིའི་ཕྱིར་ཞེ་ན། འདོད་
ཆགས་ནི་དེ་དམ་པར་དག་པའི་སྣང་བ་མཐའ་ཡས་ཏེ་སོ་སོར་རྟོག་པའི་ཡེ་ཤེས་
སོ། །དེ་བཞིན་དུ་ཞེ་སྡང་ནི་མི་བསྐྱོད་པ་སྟེ་ཆོས་ཀྱི་དབྱིངས་ཀྱི་ཡེ་ཤེས་སོ། །ཕྲག་
དོག་ནི་དོན་ཡོད་གྲུབ་པ་སྟེ་བྱ་བ་གྲུབ་པའི་ཡེ་ཤེས་སོ། །གཏི་མུག་ནི་རྣམ་པར་
247 -129



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སྣང་མཛད་སྟེ་མེ་ལོང་ལྟ་བུའི་ཡེ་ཤེས་སོ། །ང་རྒྱལ་ནི་རིན་ཆེན་འབྱུང་ལྡན་ཏེ་
མཉམ་པ་ཉིད་ཀྱི་ཡེ་ཤེས་སོ། །དེ་ཀུན་གནས་ནི་ཉམས་དགའ་བར་ནི་དེ་ཐམས་
ཅད་བསྡུས་པའི་ངོ་བོ་དྲུག་པ་རྡོ་རྗེ་འཆང་སྟེ་ལྷན་ཅིག་སྐྱེས་པ་ཆོས་ཀྱི་སྐུའོ། །བཅུ་
དྲུག་ཆར་ཡང་མི་ཕོད་དོ་ནི་དོན་གྱི་ཡེ་ཤེས་ཆོས་སྐུ་རྟོགས་པ་དེའི་ཡོན་ཏན་གྱིའོ། །
བཞི་པ་ཡེ་ཤེས་ཀྱི་མཚན་ཉིད་བསྟན་པ་ནི། འོ་ན་མཐར་ཐུག་གི་དགའ་
བ་དོན་གྱི་ལྷན་ཅིག་སྐྱེས་པ་ཆོས་ཀྱི་སྐུ་དེ་རྒྱུ་མེད་པ་ལས་བྱུང་ངམ་སེམས་པ་ལ་
མཁའ་མཉམ་ནི་མི་རྟོག་པའི་དཔེའོ། །འོ་ན་དེ་ཉིད་ཉི་ཚེ་བའི་སྟོང་པ་རྐྱ་བཀར་བ་
ཡིན་ནམ་སེམས་པ་ལ། ལྷན་ཅིག་ཐབས་དང་བཅས་ནི་བདེ་བ་དང་སྟོང་པ་དབྱེར་
མེད་པར་རོ། །ཐབས་ནི་བདེ་བའོ། །ཤེས་རབ་ནི་སྟོང་པའོ། །འཇིག་རྟེན་གསུམ་
པོ་ནི་སྤང་བྱ་འཇིག་ཅིང་ཡོན་ཏན་ཐམས་ཅད་བརྟེན་པའི་སྐུ་གསུམ་མ། །དེ་ལས་
ནི་བདེ་སྟོང་དབྱེར་མེད་དེ་ལས་སོ། །འོ་ན་ལྷན་ཅིག་སྐྱེས་པ་སྟེ་ཆོས་འབྱུང་གཅིག་
པུ་ལས་བྱུང་ངམ་སེམས་པ་ལ། ཁུ་བའི་རྣམ་པ་ནི་བྱང་ཆུབ་སེམས་ཀྱི་ཐིག་ལེའོ། །
བཅོམ་ལྡན་ནི་དེ་ལ་བརྟེན་ནས་རྟོག་པ་བཅོམ་ཞིང་བདེ་བ་དང་ལྡན་པའོ། །འོ་ན་
དེ་ལས་བྱུང་བའི་བདེ་བ་ཙམ་པོ་དེ་ལྷན་ཅིག་སྐྱེས་པ་ཡིན་ནམ་སེམས་པ་ལ། དེའི་
བདེ་བ་ནི་ཁུ་བ་ལས་བྱུང་བའོ། །འདོད་པར་བརྗོད་ནི་དེ་ལ་བརྟེན་ནས་འདོད་
པའི་འབྲས་བུ་འབྱུང་བས་མར་བརྗོད་པའོ། །འོ་ན་བདེ་བ་དེ་གཟུགས་ཅན་ཡིན་
ནམ་ཞེ་ན། གཅིག་དང་དུ་མ་བྲལ་བ་དེའོ། །འོ་ན་དུས་ནམ་གྱི་ཚེ་རྟོགས་ཞེ་ན།
སྐད་ཅིག་ནི་རྟོགས་པའིའོ། །མཆོག་དགའ་བ་ནི་ལྷན་ཅིག་སྐྱེས་པའོ། །རང་གིས་
ནི་རྟེན་གྱི་གང་ཟག་གོ །རིག་པ་ནི་བསྒོམས་པ་ལས་སོ། །ཡེ་ཤེས་ནི་ལྷན་ཅིག་
སྐྱེས་པའོ། །ངག་གི་ལམ་ནི་བརྗོད་པའི་ཚིག་གོ །སྤྱོད་ཡུལ་ནི་རྟོགས་པའི་འོ། །
247--130



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ། །
འདི་ནི་རྟོགས་པའི་ཡེ་ཤེས་སོ། །བྱིན་རླབས་ནི་བསྒོམས་པའི་འོ། །ཀུན་མཁྱེན་
ཡེ་ཤེས་དེ་ལྟ་བུ་ནི་རང་གིས་དེ་ལྟར་རྟོགས་པའི་ཡེ་ཤེས་དེ་ལས་ཐ་དད་པ་གཅིག་
ཐམས་ཅད་མཁྱེན་པའི་ཡེ་ཤེས་ལོགས་གཅིག་པ་མེད་དོ་ཞེས་པའོ།
གཞན་ཡང་ཆོས་འབྱུང་ལས་སྐྱེས་ཡེ་ཤེས་ནི་ཞེས་པ་ལ་སོགས་པའི་
ཚིགས་སུ་བཅད་པ་གཅིག་ལ་བརྟེན་ནས་བོདོག་མའི་བྱིན་རླབས་འཕོ་བའི་
གདམས་ངག་བསྟན་པ་ཡིན་པ་ལས། དེ་ཉིད་ཇི་ལྟར་བྱ་བའི་རིམ་པ་ནི། རང་
ཉིད་ཀྱི་བླ་མའི་གདམས་ངག་དང་ཕྱག་ལེན་ལས་ཤེས་པར་བྱོས་ཤིག །དེའི་ལྟར་
ན་ཚིག་གི་དོན་ནི། ཆོས་འབྱུང་ནི་ཆོས་འབྱུང་གྲུ་གསུམ་གྱི་དབུས་སུ་ཕྱི་ནང་
གསང་བའི་མཎྜལ་བྱེད་པས་སམ། ཡང་ན་རང་དང་སློབ་མ་ལ་བྱིན་གྱིས་བརླབས་
པའི་དུས་སུ་ལྟེ་བ་དང་སྨིན་ཕྲག་ཏུ་ཆོས་འབྱུང་བསྒོམས་པས་སོ། །དེ་ལས་སྐྱེས་
པའི་ཡེ་ཤེས་ནི་ཉམས་སུ་མྱོང་བའི་ཡེ་ཤེས་སོ། །མཁའ་མཉམ་ཞེས་པ་ལ་སོགས་
ནི་སྔར་བཤད་པ་དང་མཚུངས་སོ། །འཇིག་རྟེན་གསུམ་པོ་ནི་སྐུ་གསུང་ཐུགས་ཀྱི་
ཡེ་ཤེས་བབས་པའོ། །དེ་ལས་ནི་བྱིན་གྱིས་བརླབས་པའོ། །
ལྔ་པ་ཡེ་ཤེས་དེ་རྟོགས་པའི་དུས་སུ་བསམ་པ་རོ་གཅིག་ཏུ་ཤེས་པར་བྱ་
བ་ནི། ས་དང་ཞེས་པ་ལ་སོགས་པ་ནི། སེམས་ཉིད་ལྷན་ཅིག་སྐྱེས་ཆོས་ཀྱི་སྐུ་དེ་
རྟོགས་པའི་དུས་སུ་ཟད་པར་གྱི་ཏིང་ངེ་འཛིན་ལ་མངའ་བརྙེས་པས། ས་ལ་ཆུ་
བཞིན་དུ་འཛུལ་བ་དང༌
། ཆུ་ལ་ས་བཞིན་དུ་མི་འབྱིང་བ་དང་
། རླུང་གིས་མི་
འཁྱག་པ་དང་། མེས་མི་འཚིག་པ་དང༌། གཡང་ལ་མི་ལྟུང་བ་སྟེ་འབྱུང་བ་ ལྔའི་
གནོད་པ་དང་བྲལ་བའོ
། །རང་གཞན་རིག་པའི་ཚོར་བ་ནི་ཇི་ལྟ་བ་དང་ཇི་སྙེད་པ་
མཁྱེན་པའི་ཡེ་ཤེས་སོ། །ཀུན་གྱི་སྔ་མ་དེ་རྣམས་སོ། །སྐད་ཅིག་མི་གནོད་ནི་ལྷན་
247-131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཅིག་སྐྱེས་པ་རྟོགས་པའི་དུས་སུའོ། །མཐོ་རིས་མིང་ཡུལ་རྐང་འོག་ནི་འཇིག་རྟེན་
གསུམ་མོ། །སྐད་ཅིག་ལ་ནི་གཟུགས་གཅིག་འགྱུར་ནི་རྟོགས་པའི་སྐད་ཅིག་
གཅིག་ ལ་བདེ་བ་ཆེན་པོའི་ རང་བཞིན་དུ་ཤེས་པར་འགྱུར་བའོ། །རང་གཞན་
ཆའི་རྣམ་རྟོག་ནི་གཟུང་བ་དང་རྟོག་པ་ངན་པ་རྣམས་དང་བྲལ་བས་སོ། །
གསུམ་པ་རྒྱུད་ཀྱི་ཆེ་བ་ནི། ཐམས་ཅད་རིག་བྱེད་གྲུབ་མཐའ་དང་ཞེས་
པ་ལ་སོགས་པའོ། །བཞི་པ་རྫོགས་པའི་རིམ་པ་བསྒོམ་པ་དཔེའི་ཚུལ་གྱིས་དོན་
གཏན་ལ་དབབ་པ་ནི། ཆུ་བོའི་རྒྱུན་གྱི་རབ་འབབ་དང་ཞེས་པ་ལ་སོགས་པའོ། །
ལེའུ་བརྒྱད་པ་བཤད་ཟིན་ཏོ།། 11
ལེའུ་དགུ་པ་འདི་ལ་དོན་གསུམ་ལས། དང་པོར་བཤད་པར་དམ་བཅའ་
བ་ནི། དེ་ནས་ཞེས་པ་ལ་སོགས་པ་སྟེ། མཆོག་ཏུ་རྣམ་པར་དག་པ་ཞེས་པ་ནི་
འཁོར་ལོ་གསུམ་གྱི་གདམས་ངག་ལ་བརྟེན་ནས་ཁམས་གསུམ་འཁོར་བ་ལས་
སྒྲོལ་བའི་ཐབས་སུ་རྣམ་དག་གི་ལེའུ་འདི་བྱུང་བ་ཡིན་ཏེ། དེ་ལ་འཁོར་ལོ་གསུམ་
ནི་ རང་ བཞིན་ སྟོང་པ་ཉིད་ ཀྱི་འཁོར་ལོ་དང༌། སྣང་ བ་ ལྷའི་ འཁོར་ ལོ་ དང་།
ཉམས་མྱོང་བདེ་ཆེན་གྱི་འཁོར་ལོ་ཡིན་ཞིང་
། འཁོར་བ་ལས་གྲོལ་བའི་ཐབས་ནི་
སྣང་བ་ཡུལ་ལ་ཞེན་པ་སྣང་བ་ལྷའི་འཁོར་ལོས་སྤོང་བ་དང་
། ལྷ་ལ་ཞེན་པ་ལྷའི་
རྣམ་དག་ཤེས་པ་སློང་བ་དང༌། རྣམ་དག་ལ་ཞེན་པ་ཉམས་མྱོང་བདེ་ཆེན་གྱི་
འཁོར་ ལོས་ སྤོང་བ་དང་། ཉམས་མྱོང་ལ་ཞེན་པ་ རང་བཞིན་ནི་སྟོང་ཉིད་ཀྱི་
འཁོར་ལོས་སྤོང་བ་ཡིན་ཏེ། དེ་ཉིད་ལ་སྤོང་བ་བཞི་རྒྱུད་ཀྱི་གདམས་ངག་ཞེས་
ཀྱང་མིང་གདགས་སོ། །དེ་ལྟར་རང་བཞིན་སྟོང་ཉིད་ཀྱི་འཁོར་ལོ་ཤེས་པས་རྟག་
པར་འཛིན་པའི་ལྟ་བ་ལས་གྲོལ་ཞིང་
། སྣང་བ་ལྷའི་འཁོར་ལོར་ཤེས་པས་སྤྱོད་པ་
247 132



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འོག་མ་ལས་གྲོལ་ལ། ཉམས་མྱོང་བདེ་ཆེན་གྱི་འཁོར་ལོ་རྣམ་པར་མི་རྟོག་པ
ཤེས་པས་བསྒོམ་པ་ལོག་པ་ལས་གྲོལ་བ་ཡིན་ནོ། །
གཉིས་པ་གཞུང་ལ་གཉིས་ལས། མདོར་བསྟན་པ་ནི། ངེས་པར་ཞེས་པ་
ལ་སོགས་པ་སྟེ། དག་པ་ནི་རང་བཞིན་སྟོང་ཉིད་དང་ཉམས་མྱོང་བདེ་ཆེན་དུའོ། །
ཕྱི་ནས་རེ་རེས་ནི་ཆོས་ཅན་སྣང་བའི་ཆའོ། །ལྷ་རྣམས་ནི་སྣང་བ་ལྷའི་འཁོར་
ལོའོ། །
གཉིས་པ་རྒྱས་པར་བཤད་པ་ལ་གསུམ་ལས། རང་བཞིན་སྟོང་ཉིད་ཀྱི་
འཁོར་ལོ། །དེ་ལ་གསུམ་ལ། རང་བཞིན་སྟོང་ཉིད་ཀྱི་འཁོར་ལོ་བསྒོམས་པ་སྤང་
བྱ་སྤོང་བར་བསྟན་པ་ནི། ཕུང་པོ་ལྔ་དང་ཞེས་པ་ལ་སོགས་པ་ནི་ཆོས་ཅན་ནོ། །
ཉོན་མོང་ ཤེས་ བྱའི་སྒྲིབ་ པ་ སྦྱང་ བྱ་ནི་ དགོས་ པའོ། །རང་ རིག་ནི་རང་གིས་
བསྒོམས་པ་ལས་རིག་ཅིང་རྟོགས་པ་དེའོ། །བདག་ཉིད་དག་པ་ཉིད་ནི་གདོད་མ་
ནས་ངོ་བོ་ཉིད་ཀྱི་བདག་ཉིད་ཀྱིས་དག་པ་ཡིན་ཞེས་པའོ། །དག་པ་གཞན་ནི་ཕ་
རོལ་ཕྱིན་པའམ་བསྒོམ་པའི་ཐབས་སོ། །ཡུལ་གྱི་དངོས་པོ་དག་བྱ་ནི་རྣམ་པ་ལྷ་
དང་རང་བཞིན་སྟོང་ཉིད་དུའོ། །རང་གིས་ནི་རྟེན་གྱི་གང་ཟག་གོ །རིག་པའི་ནི་
བསྒོམས་པ་ལས་སོ། །བདེ་བ་མཆོག་ནི་ཉམས་སུ་མྱོང་བའི་འོ། །མཐོང་བ་ནི་
ཉམས་སྣང་ངོ༌། །དངོས་པོ་དེ་ཀུན་ནི་རྣམ་པ་ལྷ་དང་ཉམས་མྱོང་བདེ་ཆེན་དང་ཐ་
མལ་བའི་སྣང་བ་དང་
། རྣལ་འབྱོར་བའི་ཉམས་སྣང་གིའོ། །དག་པ་ནི་དེ་རྣམས་
ཀྱི་རང་བཞིན་སྟོང་ཉིད་དུའོ། །
གཉིས་པ་དེའི་ཞར་ལ་མ་དག་པའི་འཁོར་ལོ་བསྟན་པ་ནི། ཀྱེ་བཅོམ་
ལྡན་འདས་ཞེས་པ་ལ་སོགས་པ་སྟེ། མ་དག་པ་དེ་རྣམས་མ་དག་པར་བརྟེན་ན་
247 ----133



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
སྐྱོན་དུ་འཁོར་བ་བསྐྱེད་པའི་རྒྱུ་ཡིན་ལ། དེ་རྣམས་དག་པར་བྱས་ནས་བསྟེན་ན་
ཡོན་ཏན་དུ་ཐར་པ་འཐོབ་པའི་རྒྱུ་ཡིན་ཏེ། དཔེར་ན་ཡིད་བཞིན་གྱི་ནོར་བུ་རིན་
པོ་ཆེ་དང་འདྲའོ། །མ་དག་པ་དེ་རྣམས་མ་བརྟེན་ན་སྐྱོན་ཡོན་གཉིས་འཆར་མི་
སྐྱེད་དོ། །
གསུམ་པ་འཁོར་ལོ་གསུམ་གྱི་ཚུལ་དུ་ཤེས་པར་བྱས་ཏེ་དག་པར་བྱས་
ནས་བསྟེན་པ་ནི། དག་པས་ཞེས་པ་ལ་སོགས་པ་སྟེ། དེ་ཡང་རང་བཞིན་སྟོང་
ཉིད་ཀྱི་འཁོར་ལོ་དེ་ཉིད་དངོས་སུ་རླུང་ཨ་བ་དྷཱ་ཏཱིར་ཚུད་པ་ལས་རྟོགས་ལ།
གཞན་ཡང་སྣང་བ་ལྷའི་འཁོར་ལོ་བུམ་པའི་དབང་ཐོབ་ནས་དེ་ལྟར་བསྒོམས་པ་
ལས་རྟགས་ཤིང་
། ཉམས་མྱོང་བདེ་ཆེན་གྱི་འཁོར་ལོ་དབང་བཞི་གསུམ་གྱི་དུས་
ནས་རྟོགས་པ་ཡིན་ནོ། །
གཉིས་པ་སྣང་བ་ལྷའི་འཁོར་ལོ་ལ་དྲུག་ལས། ཕུང་པོ་ལྔའི་རྣམ་དག་ནི།
གཟུགས་ཕུང་ཞེས་པ་ལ་སོགས་པའོ། །གཉིས་པ་ལྷ་དགོད་པའི་རྣམ་པ་ནི། དེ་
ནས་ཞེས་པ་ལ་སོགས་པའོ། །
གསུམ་པ་ཡུལ་གྱི་རྣམ་དག་ནི། གཟུགས་ལ་དཀར་མོར་ཞེས་ པ་ལ་
སོགས་པ་སྟེ། རྣམ་དག་ནི་ལྷ་ཐམས་ཅད་དྲན་པ་ཙམ་དུ་བསྒོམ་པ་ཡིན་གྱིས་ཞལ་
ཕྱག་ཅན་དུ་སྐབས་འདིར་བསྒོམ་མི་དགོས་ཏེ། སྣང་བའི་མཚན་ཉིད་མི་འདྲ་བ་ལ་
ཞེན་པ་སྤོང་བའི་དོན་དུ་དེ་ལྟར་བསྒོམ་པ་ཡིན་ནོ། །
བཞི་པ་གཙོ་བོའི་རྣམ་དག་ནི། ཕྱག་གི་དག་པ་ཞེས་པ་ལ་སོགས་པ་སྟེ།
སྣང་བ་ཡུལ་ལ་སོགས་པའི་ཞེན་པ་ལྷས་སྤོང་བ་ཡིན་ན། ལྷ་ལ་ཞེན་པ་ཅིས་སྤོང་
ཞེ་ན། ལྷ་ལ་ཞེན་པ་ལྷའི་རྣམ་དག་ཤེས་པས་སྤོང་བ་ཡིན་པས། གཙོ་བོ་རྣམ་དག་
247-134



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བྱུང་བ་ཡིན་ནོ། །ལྔ་པ་འབྱུང་བའི་རྣམ་དག་ནི། ས་ནི་སུ་ཀ་སི་ཞེས་བརྗོད་ཅེས་
པ་ལ་སོགས་པའོ།
།
དྲུག་པ་ཉོན་མོངས་པའི་རྣམ་དག་ནི། ཞེ་སྡང་ཞེས་བཤད་རྡོ་རྗེ་མ་ཞེས་
པ་ལ་སོགས་པའོ། །
གསུམ་པ་ཉམས་མྱོང་བདེ་ཆེན་གྱི་འཁོར་ལོ་ནི། གང་དང་གང་གིས་ནི་
ཟློས་པའི་སྒྲ་སྟེ་ཞེན་པ་དང་བཅས་པའོ། །འཆིང་ནི་འཁོར་བར་རོ། །དེ་དང་དེས་
ནི་ དེ་ཁོ་ན་ཉིད་དུ་ཤེས་པའོ། །དེ་ཉིད་རྣམ་ སྤངས་ནི་དེ་ཁོ་ན་ཤེས་ ཀྱང་མ་
བསྒོམས་ནའོ། །དེ་ཕྱིར་ནི་ཞེན་ན་འཆིང་ཞིང་ཤེས་ན་གྲོལ་བ་ཡིན་ཀྱང་བསྒོམ་
དགོས་པའོ། །དྲི་མེད་ན་དེ་ཁོ་ན་ཉིད་དམ་དོན་དམ་པར་རོ། །རང་བཞིན་དག་
པའི་གྲོལ་བ་ལ་ནི་རླུང་འདིར་ཚུད་པས་རང་བཞིན་སྟོང་ཉིད་ཤེས་པ་དང་། བུམ་
དབང་བསྐུར་བས་སྣང་བ་ལྷར་ཤེས་པ་དང༌། དབང་བཞི་གསུམ་བསྐུར་བས་
ཉམས་མྱོང་བདེ་ཆེན་དུ་ཤེས་པའོ། །འགྲོ་བར་ཤེས་ནི་བགྲོད་པར་བྱ་བའི་གནས་
རྡོ་རྗེ་འཆང་གི་སར་རོ། །ལེའུ་དགུའ་པ་བཤད་པ་ཟིན་ཏོ།།
11
ལེའུ་བཅུ་པ་ལ་གསུམ་ ལས། བཤད་པར་དམ་བཅའ་བ་ནི། དེ་ནས་
ཞེས་པ་ལ་སོགས་པའོ། །
གཉིས་ པ་ གཞུང་ ལ་ བཞི་ ལས། བུམ་ པའི་ དབང་། དེ་ ལ་ བཞི་ ལས་
བསྙེན་པ་ནི། འཁོར་ལོའི་བདག་པོའི་བཟླས་པ་འབུམ། དཀྱིལ་འཁོར་ཅན་གྱི་དེ་
བཞིན་ཁྲི། །ཞེས་པ་སྟེ། ངག་དོན་གདམས་ངག་གི་དབང་དུ་བྱས་ན། སྤྱིར་བསྙེན་
པ་ལ་གསུམ་ལས། དབང་པོ་རབ་ཀྱི་བསྙེན་པ་ནི། མཚན་མ་རྟགས་ཀྱི་བསྙེན་པ་
ཡིན་ཏེ། དེ་ ཡང་ ཡི་ དམ་ ལྷའི་ཞལ་མཐོང་ བ་ དང་། སྤྲུལ་བའི་ དཀྱིལ་འཁོར་
247--135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཞན་ལ་སྟོན་ནུས་པ་དང་
། ཕྱག་མཚན་རྡོ་རྗེ་དྲིལ་བུ་བར་སྣང་ལ་འཇོག་ནུས་པ་
ཡིན་ཏེ། དེ་ནི་བསྒོམ་པ་གཙོའི་གྱུར་གྱི་བཟླས་པ་ཡིན་ནོ། །
གཉིས་པ་དབང་པོ་འབྲིང་གི་བསྙེན་པ་ནི་གྲངས་ཀྱི་བསྙེན་པ་ཡིན་ཏེ།
དེ་ཡང་གཙོ་བོ་ལ་འབུམ་ཕྲག་གཅིག་དང་། འཁོར་རྣམས་ལ་ཁྲི་ཕྲག་རེ་རེ་བཟླས་
པ་སྟེ། དེ་ལ་གཙོ་བོའི་བཟླས་པ་བྱེད་པའི་དུས་སུ་གཙོ་བོ་རང་དུ་བསམས་ལ་བྱ་
ཞིང་། དེའི་ ཐུན་ ཞབས་ ལ་ གཙོ་བོའི་ སྔགས་ ལ་ ཡེ་ཤེས་ དབབ་ པའི་ སྔགས་
བཏོགས་ལ་བརྒྱ་རྩ་བརྒྱད་བཟླས་ཏེ། ཡེ་ཤེས་དབབ་པའི་སྔགས་དེའི་རྟེན་དྲིལ་
བུའི་ལྕེ་བཀྱིགས་པ་ལ་བསྟིམ་མོ། །འཁོར་རྣམས་ཀྱི་བཟླས་པ་བྱེད་པའི་དུས་
འཁོར་ རང་ རང་དུ་མོས་པ་བྱས་ལ། དེ་རྣམས་ ཀྱི་ས་བོན་ནམ་མིང་ མཚན་ གྱི་
སྔགས་ལ་བཟླས་པ་བྱ་སྟེ། བླ་མ་མར་པའི་ཕྱག་བཞེས་ས་བོན་གྱི་སྔགས་ཨོཾ་ཨ་
སྭཱ་ཧཱ། ཨོཾ་ཧཱུཾ་སྭཱ་ཧཱ་ཞེས་པ་ལ་སོགས་པ་ལ་མཛད་གསུངས་སོ། །
གསུམ་པ་དབང་པོ་ཐ་མའི་བསྙེན་པ་ནི་ཐུན་གྱི་བསྙེན་པ་ཞེས་བྱ་བ་ཡིན་
ཏེ། ཐུན་གསུམ་དུ་ཅི་རིགས་པར་བསྒོམ་བཟླས་པ་བྱེད་པ་ཡིན་ནོ། །ཚིག་དོན་ནི་
གོ་སླའོ། །
གཉིས་ པ་ ས་ ཆོག་ ནི། ཚལ་ དང༌ སྐྱེ་བོ་ མི་ གནས་ དང་། ཞེས་ པ་ ལ་
སོགས་པར་འབྲེལ་ཏེ། དེའི་ངག་དོན་ལ་གཉིས་སྟེ། ས་བརྟག་པ་དང་། ས་སྦྱང་
བའོ། །དང་ པོ་ ལ་ བཞི་སྟེ། གནས་ བརྟག་ པ་ དང་། ཕྱོགས་བརྟག་ པ་ དང་། ཁ་
དོག་ བརྟག་ པ་ དང༌། དབྱིབས་བརྟག་ པའོ། །དེ་ལ་གསུམ་སྟེ། འོག་དང་
། སྟེང་
དང་། ལོགས་བརྟག་པའོ། །ས་སྦྱང་བ་ལ་གཉིས་སྟེ། ལས་དང་བྱ་བས་སྦྱང་བ་
དང༌། ཏིང་ངེ་ འཛིན་ གྱིས་སྦྱང་བའོ། །དང་པོ་ལ་གསུམ་སྟེ། སའི་ལྷ་མོ་ལ་ ས་
247--136



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བསླང་པ་དང་། བགེགས་བསྐྲད་པ་དང་
། ས་སྦྱང་བའོ། །
དང་པོ་ནི་མཎྜལ་ཁྲུ་གང་བ་བྱས་པའི་སྟེང་དུ་ཨོཾ་མེ་དི་ནི་བཛྲ་བན་དྷ་ཧཱུྃ་
ཞེས་པས། པད་མའི་ལག་སྐོར་གྱི་ཕྱག་རྒྱ་ས་ལ་ལན་གསུམ་བརྡབས་པས་སའི་
སེར་ཀ་ན་ཡར་སའི་ལྷ་མོ་བྱུང་བར་བསམས་ལ། དེ་ལ་སའི་ལྷ་མོ་སྤྱན་དྲངས་ལ་
བཅུག་ སྟེ། མཆོད་ པ་ དང་ གསོལ་ བ་ བཏབ་ལ། ནམ་ མཁའ་ ལ་ བཞུགས་ སུ་
གསོལ་པའོ། །བགེགས་སྐྲད་པ་ནི། འབྱུང་པོ་ལ་གཏོར་མ་གཏོང་བ་དང༌། སྟང་
སྟབས་བྱ་བ་དང་། ཚིགས་སུ་བཅད་པས་བགེགས་བསྐྲད་པར་བྱའོ། །
ས་སྦྱང་དངོས་ནི། ས་པུས་ནུབ་ཙམ་བརྐོས་ལ། སའི་སྐྱོན་རྡོ་བ་དང་
བོང་པ་རྣམས་བསལ་ལ། ཁུང་བུ་དེ་ཆུ་དང་ས་དེ་ཉིད་ཀྱིས་བཀང་ལ་མཎྜལ་བྱ་སྟེ།
འབྱོར་བ་ཆུང་པའི་དབང་དུ་བྱས་ན་ལོགས་རེང་པ་ཁྲུ་གསུམ་དང་མཐེ་བོང་གསུམ་
ལྷག་པར་བྱ་ཞིང་། སློབ་མ་འབྱོར་བ་ཚེ་ན་རྒྱུ་ལ་ངེས་པ་མེད་དོ། །དེ་ནས་དེ་ལ་
རང་གི་ལྷའི་སྔགས་ཟློས་ཤིང་དྲི་ཞིམ་པོའི་ཆུས་ཆག་ཆག་གདབ་བོ། །
ཏིང་ངེ་འཛིན་གྱིས་སྦྱང་བ་ལ་གསུམ་སྟེ། བསྲུང་བའི་འཁོར་ལོ་བྱ་བ་
དང༌། མཎྜལ་རིན་པོ་ཆེ་སྣ་ལྔར་བྱིན་གྱིས་བརླབ་པ་དང་
། སློབ་དཔོན་ལ་སློབ་
མས་ཕྱོགས་བཞི་ནས་གསོལ་བ་གདབ་པའོ། །ཚིག་དོན་ནི་གོ་སླའོ། །
གསུམ་པ་དཀྱིལ་འཁོར་བསྒྲུབ་པ་ལ་སྤྱི་དབང་བོའི་བྱེ་བྲག་གིས་གསུམ་
ལས། དབང་ པོ་ རབ་ནི་ཏིང་ ངེ་ འཛིན་ གྱི་ དཀྱིལ་འཁོར་བསྒྲུབ་པ་ཡིན་ཞིང་
།
དབང་པོ་འབྲིང་གིས་ནི་རས་རིས་དཀྱིལ་འཁོར་དུ་སྤྲུལ་ནས་སྒྲུབ་པ་ཡིན་ཏེ། དེ་
གཉིས་ལ་ས་ཆོག་དང་ཐིག་དང་ཚོན་མི་དགོས་པ་ཡིན་ནོ། །དབང་པོ་ཐ་མས་རྡུལ་
ཚོན་གྱི་དཀྱིལ་འཁོར་བསྒྲུབ་དགོས་པས་ས་ཆོག་ལ་སོགས་པ་དགོས་པ་ཡིན་ལ།
247 --137



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དེའི་ དབང་ དུ་ བྱས་ ནས་ དཀྱིལ་ འཁོར་ བསྒྲུབ་ པ་ ལ་ ལྔ་ ལས། ཐིག་
གདབ་པ་ནི། རང་འདོད་ལྷའི་གཟུགས་ཀྱིས་ནི། ཞེས་པར་འབྲེལ་ཏེ། ངག་དོན་
ནི་ གཉིས་ཏེ། ཐིག་ བྱིན་གྱིས་བརླབ་པ་དང་། གདབ་པ་དངོས་སོ། །དང་པོ་ནི་
རས་བལ་ལ་སྲད་བུ་རྐྱང་ལྔ་བྱས་ལ། དེ་ལྔ་ཡང་ཁྲག་ཆེན་གྱིས་རླན་ཕབ་ལ་ཚོན་
རྩེ་ལྔས་ཁ་དོག་ལྔར་བསྒྱུར་ཏེ། དེ་ལྔ་ལ་ཧཱུྃ་ཧཱུྃ་ཨོཾ་ཛཾ་ཁཾ་ལྔ་བསམས་ལ། དབུས་ཀྱི་
ཧཱུཾ་ལས་མི་བསྐྱོད་པ་དང་
། དཀར་པོའི་ཧཱུཾ་ལས་རྣམ་སྣང་དང་
། སེར་པོའི་ཨོཾ་ལས་
རིན་འབྱུང་དང་
། དམར་པོའི་ཛཾ་ལས་སྣང་བ་མཐའ་ཡས་དང་
། ལྗང་ཁུའི་ཁམ་
ལས་དོན་གྲུབ་ཏུ་བསམས་ལ། ཐུགས་ཀའི་ས་བོན་གྱི་འོད་ཟེར་གྱིས་ཡེ་ཤེས་ཀྱི་
སྲད་བུ་སྤྱན་དྲངས་ལ། དམ་ཚིག་གི་སྲད་བུ་ལྷར་བསྐྱེད་པ་ལ་བསྟིམ་ལ་དབྱེར་
མེད་དུ་བྱ་སྟེ། དེ་ལ་མཆོད་པ་དང་བསྟོད་པ་དང་བདུད་རྩི་མྱངས་ལ། སློབ་དཔོན་
ཧེ་རུ་ཀ་ཞལ་གཅིག་ཕྱག་གཉིས་པར་བསམ་པ་དང༌། གྲོགས་བདག་མེད་པར་
བསམས་པ་འགྲེལ་བར་བྱའོ། །གདབ་པ་དངོས་ནི་བླ་མའི་ཕྱག་ལེན་ལྟར་ཤེས་
པར་བྱའོ། །དེའི་ཚིག་དོན་ནི་གོ་བར་བྱའོ། །
གཉིས་པ་ཚོན་བྲི་བ་ནི། རྡུལ་མཚོན་དམ་པའི་ཚོན་དང་ནི། །ཞེས་
སོགས་པར་འབྲེལ་ཏེ། དེའི་མན་ངག་ལ་གཉིས་ཏེ། བྱིན་གྱིས་བརླབ་པ་དང་།
བྲི་བ་དངོས་སོ། །དང་པོ་ལ་གཉིས་ཏེ། ཚོན་གྱི་རྒྱུ་དང་
། ཚོན་བྱིན་གྱིས་བརླབ་
པའོ། །དང་པོ་ནི་རབ་རིན་པོ་ཆེ་ལྔ་དང་
། འབྲིང་འབྲས་ཕྱེ་ལ་ཁ་དོག་བསྒྱུར་བ་
དང་། ཐ་མ་དུར་ཁྲོད་ཀྱི་སོ་ཕག་ལ་སོགས་པའོ། །བྱིན་གྱིས་བརླབ་པ་ནི། ཚོན་
སྔོན་པོ་ལ་ཧཱུྃ་དང་
། དཀར་པོ་ལ་ཧཱུྃ་དང་
། སེར་པོ་ལ་ཨོཾ་དང་། དམར་པོ་ལ་ཛི་
དང་། ལྗང་ཁུ་ལ་ཁཾ་བྲིས་ལ་དེ་རྣམས་ལས་ རིགས་ལྔའི་དམ་ཚིག་པར་བསྐྱེད་
247-138



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ནས། ཐུགས་ཀ་ནས་འོད་ཟེར་འཕྲོས་པས་ཡེ་ཤེས་ཀྱི་ཚོན་སྤྱན་དྲངས་ལ་དམ་
ཚིག་པ་ལ་བསྟིམ་ནས་དབྱེར་མེད་དུ་བྱས་ཏེ་མཆོད་བསྟོད་བདུད་རྩི་མྱང་བ་བྱའོ། །
བྲི་བ་དངོས་ནི། པན་ཙའི་རྩིག་པ་ནི་ནང་ངོས་ནས་ནག་པོ་དང་
། དཀར་པོ་དང་།
སེར་ པོ་དང་། དམར་ པོ་དང༌། ལྗང་ ཁུ་ བྲི་ ཞིང་། ནང་ གི་ པད་མ་བཞི་དང༌ ཕྱི་
འཕར་གྱི་བརྒྱད་པོ་ཐམས་ཅད་དམར་པོར་བྱའོ། །ཚིག་དོན་ནི་གོ་སླའོ།
གསུམ་པ་ལྷའི་མཚན་མ་དགོད་པ་ནི། འཕར་མ་གཉིས་བཟང་རྣམ་བྲིས་
ནས། །མྱུ་གུ་དཀར་པོ་ལ་སོགས་བྲི། །ཞེས་པར་འབྲེལ་ཏེ། སྐུ་དང་སྔགས་སུ་མི་
འབྲི་བར་ཕྱག་མཚན་དུ་བྲི་བ་ཡིན་ཏེ། འདིར་ཐུགས་ཀྱི་རིགས་ཀྱི་བརྟག་པ་ཡིན་
པས་སོ། །
བཞི་པ་མཆོད་རྫས་དགོད་པ་ནི། མེ་ཏོག་སྣ་ཚོགས་ཉེ་བར་བརྒྱན་ཞེས་
པ་ལ་སོགས་པ་སྟེ། གོ་བར་སླའོ། །
ལྔ་པ་དཀྱིལ་འཁོར་གྱི་ལྷ་མཆོད་ལ་བདག་འཇུག་བྱ་བ་ནི། རྡོ་རྗེ་སེམས་
དཔའ་བསྙེམས་བྱས་ནས་ཞེས་པ་ལ་སོགས་པར་འབྲེལ་ཏེ། དེའི་མན་ངག་ལ་
ལུགས་གཉིས་སྟེ། ཡེ་ཤེས་ཀྱི་ལྷ་ཕབ་ལ་བཞུགས་སུ་གསོལ་བ་ནི། བདག་ཉིད་
དཀྱིལ་ འཁོར་གྱི་ཤར་ཕྱོགས་ སུ་བསྡད་ལ། བསོད་ནམས་ཚོགས་ནས་གཞལ་
ཡས་ཁང་བསྐྱེད་པའི་བར་དུ་བྱས་ནས། སྔར་གྱི་སྟ་གོན་གྱི་དུས་སུ་ལྷ་ནམ་མཁའ་
ལ་བཞུགས་པ་རྣམས་གཞལ་ཡས་ཁང་གི་ནང་དུ་ཕབ་ལ། རང་རང་གི་གནས་སུ་
བཞུགས་སུ་གསོལ་ཏེ། དེ་ལ་མཆོད་པ་དང་། བསྟོད་པ་དང་། བདུད་རྩི་མྱང་བར་
བྱའོ། །དེ་ནས་བདག་འཇུག་བྱ་ལུགས་གཅིག་ཡིན་ནོ། །
གཉིས་པ་དམ་ཚིག་བསྐྱེད་པ་ལ་ཡེ་ཤེས་པ་གཞུག་པ་ནི། བསོད་ནམས་
247 -139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཚོགས་ལ་སོགས་པ་སྔ་མ་ལྟར་བྱས་ལ། གཞལ་ཡས་ཁང་གི་ཤར་སྒོའི་ནང་དུ་
བདག་ཉིད་རྒྱུའི་རྡོ་རྗེ་འཆང་ཡབ་ཡུམ་གྱི་ཚུལ་དུ་བསྐྱེད་ནས། བདུད་རྩི་མྱང་བའི་
བར་དུ་བྱས་ལ། བདག་ཉིད་ཡབ་ཡུམ་སྙོམས་པར་ཞུགས་པས་དཀྱིལ་འཁོར་གྱི་
ལྷ་ཚོགས་ཡུམ་གྱི་མཁའི་ནང་དུ་བསྐྱེད་ནས། གཞལ་ཡས་ཁང་གི་རང་རང་གི་
གནས་སུ་བཏོན་ལ། དེ་ལ་སྟ་གོན་དུས་ཀྱི་ལྷ་ནམ་མཁའ་ལ་བཏེག་པ་དེ་རྣམས་
གཞུག་ཅིང་
། དབང་བསྐུར་བ་དང་། སྐྱེད་མཆེད་བྱིན་གྱིས་བརླབ་པ་དང༌
། སྐུ་
གསུམ་ཐུགས་བྱིན་གྱིས་བརླབ་པ་དང་
། མཆོད་པ་དང་
། བསྟོད་པ་དང་
། བདུད་
རྩི་མྱང་བ་བྱ་བའོ། །དེ་ནས་བདག་འཇུག་བྱ་སྟེ། དེ་ ཡང་ཏིང་ངེ་འཛིན་གྱིས་
དཀྱིལ་འཁོར་གྱི་གཙོ་བོས་དབང་བསྐུར་བར་བསམས་ཞིང་། རང་གི་རང་ལ་བུམ་
པའི་ དབང་རྣམས་བསྐུར་བར་བྱའོ། །དེའི་དགོས་པ་ནི་ཡི་དམ་ ལྷའི་ནུས་
བདག་ལ་སྐོར་ཅིང་
། བདག་གི་ནུས་པ་སློབ་མ་ལ་བསྐོར་བ་ཡིན་ནོ། །དེའི་རྒྱུ་
མཚན་ཅིའི་ཕྱིར་སྙམ་ན། སློབ་དཔོན་གྱི་དཀྱིལ་འཁོར་གྱི་ལྷ་ལ་ནུས་པ་དངོས་སུ་
བླང་དུ་ཡོད་པ་ཡིན་ཏེ། སྔར་དབང་ཐོབ་པས་ཡི་དམ་གྱི་ལྷར་བཟུང་བ་དང་
།
མཆོད་པའི་སྒོ་ནས་ཡི་དམ་གྱི་ལྷ་མཉེས་པར་བྱ་བ་དང་
། བསྒོམས་པའི་སྒོ་ནས་
མངོན་དུ་བྱ་བ་དང་
། དེ་ལ་བསྒོམ་བཟླས་བྱས་པའི་སྒོ་ནས་ཉེ་བར་བྱ་བ་རྣམས་
བྱས་པའི་ཕྱིར་རོ། །སློབ་མས་དཀྱིལ་འཁོར་གྱི་ལྷ་ལས་ནུས་པ་དངོས་སུ་བླང་དུ་
མེད་དེ། སྔར་དབང་མ་ཐོབ་པས་དཀྱིལ་འཁོར་གྱི་ལྷ་ལ་ཡི་དམ་དུ་མ་བཟུང་བའི་
ཕྱིར་རོ། །
དེ་ནས་རྡུལ་ཚོན་གྱི་སྟེང་གི་དཀྱིལ་འཁོར་གྱི་ལྷ་ཚོགས་ཀྱིས་སློབ་དཔོན་
གྱི་དབང་བསྐུར་བ་ཡིན་གྱི། སློབ་མ་ལ་དབང་མི་བསྐུར་སྟེ། དེའི་དུས་སུ་དཔང་
247 --140



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པོ་ཙམ་བྱེད་པ་ཡིན་པ་བདག་གི་བླ་མ་རིན་པོ་ཆེ་གསུངས་སོ། །ཚིག་གི་དོན་ལ་གོ་
བར་སླའོ། །
བཞི་པ་དབང་བསྐུར་བ་བསྟན་པ་ནི། གང་ཞིག་དབང་ནི་རབ་ཕྱེ་བ་
ཞེས་ པ་ལ་སོགས་པར་འབྲེལ་ཏེ། དེའི་གདམས་ངག་ལ་གཉིས་སྟེ། འཇུག་པ་
དང༌། དབང་ བསྐུར་ བའོ། །དང་ པོ་ ལ་ གཉིས་ཏེ། ཕྱིའི་ འཇུག་ པ་ དང་། གསང་
བའི་འཇུག་པའོ། །དང་པོ་ནི་སྒོ་བཞི་ནས་འཇུག་པ་ནི་སྐྱེ་རྒ་ན་འཆི་བཞི་ལས་
གྲོལ་བའམ་ཐར་པ་བྱེད་པའི་བརྡའ་ཡིན་ལ། གདོང་གཡོགས་བཅིངས་པ་ནི་ཉོན་
མོངས་པས་གཡོགས་ནས་གནས་པའི་བརྡ་ཡིན་ནོ། །
གཉིས་པ་ནི་སྐུ་གསུང་ཐུགས་ཀྱི་ཡེ་ཤེས་དབབ་པ་ནི། སངས་རྒྱས་ཀྱི་
སྐུ་གསུང་ཐུགས་ཀྱི་རིགས་སུ་རྒྱས་གདབ་པའི་བརྡ་དང་། སྣང་བ་དྲི་བའི་དངོས་
གྲུབ་གང་འགྲུབ་ཀྱི་བརྟག་པ་དང་
། མེ་ཏོག་གཏོར་བ་ནི་ལྷ་ངོས་འཛིན་པ་དང་
།
མེ་ཏོག་མགོ་ལ་བཅིང་བ་ནི་ཡི་དམ་གྱི་ལྷ་དང་དངོས་བསྒྲུབ་གང་འགྲུབ་གཏན་ལ་
ཕེབས་པ་དང་། གདོང་གཡོགས་དགྲོལ་བ་ནི་མ་རིག་པ་བསལ་ནས་སྤངས་པའི་
བརྡ་དང་། དཀྱིལ་འཁོར་གྱི་ལྷ་ཚོགས་བསྟན་པ་ནི་ཡི་དམ་ལྷ་དང་ངོ་སྤྲད་པ་ཡིན་
ནོ། །
དབང་བསྐུར་བ་ལ་གསུམ་སྟེ། ལྷ་ལྟར་དབང་བསྐུར་བ་དང་། རྒྱལ་བུ་
ལྟར་དབང་བསྐུར་བ་དང་། འཇིག་རྟེན་བྱིས་པ་ལྟར་དབང་བསྐུར་བའོ། །དང་པོ་
ནི་སློབ་མ་ཤར་ཕྱོགས་སུ་སེང་གེའི་ཁྲིའི་སྟེང་དུ་གཞག་ལ། སྟེང་དུ་གདུགས་
དབུབ་པ་དང་སྔ་རེ་བྲེས་ཏེ། བཀྲ་ཤིས་ཚིགས་སུ་བཅད་པ་བརྗོད་ཅིང་
། ལྷར་
བསྐྱེད་ན། མཆོད་ པ་ དང་། བགེགས་བསྐྲད་ པ་ བྱས་ ལ། ལྷ་དེ་ཉིད་ལ་དབང་
247--141



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
རྣམས་བསྐུར་བར་བྱའོ། །
གཉིས་པ་ནི་སློབ་དཔོན་དང་བསྒྲུབ་པའི་གྲོགས་མཆོག་ཧེ་རུ་ཀ་ཡབ་
ཡུམ་དུ་བསྒོམས་ལ། བྱང་ཆུབ་སེམས་ཀྱི་གང་པར་བསམས་པའི་བུམ་པས་དབང་
བསྐུར་བ་ཡིན་ཏེ། དེ་ཡང་སློབ་མ་མི་བསྐྱོད་པའི་ཡབ་ཡུམ་དུ་བསམས་ལ། ཆུའི་
དབང་བསྐུར་བ་དང་། རིན་ཆེན་འབྱུང་ལྡན་ཡབ་ཡུམ་དུ་སྤྲུལ་ལ། རིན་པོ་ཆེའི་
དབུ་རྒྱན་དང་ཅོད་པན་གྱི་དབང་བསྐུར་བ་དང༌། སྣང་པ་མཐའ་ཡས་ཡབ་ཡུམ་དུ་
བསམས་ ལ་ རྡོ་ རྗེའི་ དབང་ བསྐུར་ བ་ དང༌། དོན་ ཡོད་ གྲུབ་ པ་ ཡབ་ ཡུམ་ དུ་
བསམས་ལ་དྲིལ་བུའི་དབང་བསྐུར་བ་དང་སྣང་པར་སྣང་མཛད་ཡབ་ཡུམ་དུ་
བསམས་ལ་མིང་གི་དབང་བསྐུར་བ་དང་། བརྟུལ་ཤུགས་དང་
། རྗེས་སུ་སྣང་བ་
བྱ་སྟེ། དེ་རྣམས་ནི་སློབ་དཔོན་གྱི་དབང་བདུན་ཞེས་བྱ་བ་ཡིན་ནོ། །
གསུམ་པ་ནི་འཇིག་རྟེན་ན་བྱིས་པ་མའི་མངལ་དུ་ཟླ་བ་བཅུ་བསྡད་ནས་
སྐྱེ་བའི་དུས་སུ། དང་པོ་ཁྲུ་མ་དང་བཅས་ཤིང་ལག་པས་གདོང་བ་བཀབ་ནས་
མའི་སྐྱེ་གནས་ནས་འཐོན་པ་དང་
། དེ་ནས་ཁྲུས་བྱེད་པ་དང༌། མགུར་ཆུ་དང་།
མགོ་ལ་རྒྱན་འདོགས་པ་དང་། ལག་གདུབ་དང་གཡས་གཡོན་དུ་འཇུག་པ་དང་།
མིང་འདོགས་པ་དང་
། འགྲོ་བ་དང་། སྨྲ་བ་ལ་སོགས་པའི་བྱ་བ་སློབ་པ་དང་
།
རྗེས་སུ་བསྟན་པ་ཡིན་ཏེ། རིམ་པ་བཞིན་དུ་ལོ་བཅུ་ལོན་ནས་བསམ་པ་ཡོད་ཅིང་
བརྡ་ ཕྲད་ པའི་ དུས་ དང་། སྟོད་ གཡོགས་ སྨད་ གཡོགས་ བསྐོན་ ཅིང་ དགོང་
གཡོགས་བཅིང་པ་དང༌། སྒོ་བཞི་ནས་གཟུག་ཅིང་ཡེ་ཤེས་དབབ་པའི་སྒོ་ནས་
འཇུག་པ་དང་། ཆུ་དང་དབུ་རྒྱན་དང་། རྡོ་རྗེ་དང་
། དྲིལ་བུ་དང་། མིང་གི་དབང་
དང་། ལུང་བསྟན་པ་དང་
། རྗེས་སུ་གནང་བ་རྣམས་བྱེད་པ་ཡིན་ནོ། །
247-142



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དེ་ ཡང་ སློབ་ དཔོན་ དབང་ བོ་ རབ་ ཀྱིས་ ཞག་ གཅིག་ལ་ ཐམས་ཅད་
རྫོགས་པར་བྱེད་པ་ཡིན་ཞིང་
། འབྲིང་གི་བསྙེན་པ་སྔོན་དུ་སོང་བས། ས་ཆོག་
དང་སྟ་གོན་དུ་ནུབ་གཅིག་ལ་བྱས་ནས་དབང་བསྐུར་བ་རྣམས་ནུབ་གཅིག་ལ་
བྱས་པས། ཞག་གཉིས་ལ་རྫོགས་པར་བྱེད་པ་ཡིན་ལ། དབང་བོ་ཐ་མས་བསྙེན་
པ་སྔོན་དུ་སོང་བས། ས་ཆོག་ནུབ་གཅིག་དང་
། སྟ་གོན་ནུབ་གཅིག་དང༌
། དབང་
བསྐུར་བ་ནུབ་ གཅིག་ལ་སྟེ། ཞག་གསུམ་ལ་རྫོགས་པར་བྱེད་པ་ཡིན་ནོ། །དེ་
རྣམས་ཀྱི་ཆོ་ག་ཐམས་ཅད་མ་ལུས་པ་རྒྱུད་འདི་ཉིད་ནས་གསུངས་པ་མེད་མོད་ཀྱི།
སྤྱིར་རྒྱུད་ཐམས་ཅད་ལ་གསུངས་པ་རྣམས་བླ་མ་གོང་མའི་གདམས་ངག་གིས་
འདིར་བླངས་ནས་བྱེད་པ་ཡིན་ཏེ། དེ་སྐད་དུ་ཡང་གསང་བ་སྤྱི་རྒྱུད་ལས། གང་
དག་དུ་ནི་རང་ཉིད་ཀྱི། །ལས་ཀྱི་ཆོ་ག་རྣམས་མེད་པ། །དེ་ནི་སྤྱིའི་རྒྱུད་དག་ལས། །
གསུངས་པའི་ཆོ་ག་མཁས་པས་བསྟེན། །ཞེས་གསུངས་པ་ཡིན་ནོ། །ཚིག་དོན་ནི་
གོ་བར་སླའོ། །
གཉིས་པ་གསང་བའི་དབང་ནི། དེར་ནི་རིགས་ལྔ་ལས་བྱུང་བ། ཞེས་པ་
ལ་ སོགས་ པའི་ འབྲེལ་ བར་ སྟོན་ཏེ། དེའི་ གདམས་ ངག་ ནི། བུམ་ པའི་ དབང་
བསྐུར་བའི་ནུབ་
བའི་ནུབ་མོ་དེ་ཉིད་བསྐུར་བའམ། ཡང་ན་དུས་ཕྱིར་སྐུར་བ་སྟེ། དེའི་ལྟར་
ན་བདག་མེད་མའི་བྱིན་རླབས་འཕོ་བ་སྔོན་དུ་སོང་བ་ལ་བརྟེན་ཏེ་བསྐུར་བ་ཡིན་
ནོ། །དེ་ཡང་ལས་ཀྱི་ཕྱག་རྒྱ་མཚན་ཉིད་དང་ལྡན་པ་ལ། བུམ་པའི་དབང་བསྐུར་
བས་སྡོམ་པ་རྣམས་དང་ལྡན་པར་བྱས་ནས། དེ་ཉིད་ཁྲུས་བྱས་ཤིང་རྒྱན་བཏགས་
ལ། དྲི་ཞིམ་པའི་བྱུག་པ་བྱས་པ་སྔོན་དུ་སོང་བས་བླ་མ་ལ་ཕུལ་ལ། དེ་དག་ལ་
མཆོད་པ་དང་། བསྟོད་པའི་ཚུལ་གྱིས་གསོལ་བ་གདབ་པར་བྱ་སྟེ། བརྟག་པ་ཕྱི་
247 -143



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
མའི་ལེའུ་གསུམ་པ་ནས་བཤད་པའི། བཅོམ་ལྡན་ཞི་བ་ཆེན་པོ་ཀྱེ། །རྡོ་རྗེ་མི་
ཕྱེད་གཅིག་བཞེད་པ། །ཞེས་པ་ལ་སོགས་པའོ་སོ། །དེ་ནས་བླ་མས་ལས་ཀྱི་ཕྱག་
རྒྱ་དེ་ཉིད་བདག་མེད་མའི་འདུ་ཤེས་གསུམ་ལྡན་དུ་བསྐྱེད་ཅིང་
། རང་ཉིད་ཧེ་རུ་
ཀའི་འདུ་ཤེས་གསུམ་ལྡན་དུ་བསྐྱེད་ལ། མཁའ་གསང་ བྱིན་གྱིས་བརླབས་ཏེ་
བསྲུབས་སྦྱོར་བྱས་པས། རྡོ་རྗེ་བུམ་ནང་དུ་ཐིག་ལེ་ཕབ་ནས། དེར་ཐིག་ལེ་ཅུང་
ཞིག་བཟུང་ཞིང་ལྷན་ཅིག་སྐྱེས་པ་སྐད་ཅིག་ཡུད་ཙམ་ཐང་ཅིག་ཙམ་བསྒོམས་ལ།
དེ་ནས་གསང་བའི་དབང་བསྐུར་བར་བྱའོ། །
དེ་ལ་གསུམ་སྟེ། བེའུ་ཞོ་འཐུང་གི་ཚུལ་དང༌། བུང་བ་སྦྲང་རྩི་འཇིབ་
པའི་ཚུལ་དང་
། ཐུངས་དཔལ་བེའུ་འི་ཚུལ་དུ་བསྐུར་བའོ། །དང་པོ་ནི་སློབ་དཔོན་
རླུང་ལས་སུ་རུང་བ་དང་སློབ་མ་རྣམ་པར་རྟོག་པ་ཤེས་ཆུང་བའི་དབང་དུ་བྱས་པ་
སྟེ། ཡབ་ ཀྱི་ ཐིག་ལེ་ ཡུམ་ གྱི་ བྷ་ གར་ ཤོར་ བའི་དུས་སུ། བྷ་ ག་ དེ་ པད་ མར་
བསམས་པའི་བུམ་པའི་ནང་ན་ཐེག་ལེ་དཀར་ཕུང་ངེ་གནས་པར་བསམས་ལ།
སློབ་མའི་ལྕེ་རྡོ་རྗེ་ཁོང་སྟོང་བར་བསམས་པའི་ལྕེས་བླ་མའི་རྡོ་རྗེ་ལ་འཇིབས་
པས་མགྲིན་པར་ཐིག་ལེས་གང་བར་བསམས་པས་ལུས་སེམས་བདེ་བར་སྐྱེའོ། །
གཉིས་པ་ནི་སློབ་དཔོན་རླུང་ལས་སུ་མ་རུང་བ་དང་སློབ་མ་རྣམ་རྟོག་
ཤས་ཆུང་བའི་དབང་དུ་བྱས་པ་སྟེ། ཡབ་ཀྱི་ཐིག་ལེ་ཡུམ་གྱི་བྷ་གར་ཤོར་བའི་
དུས་སུ། བྷ་ག་དེ་པད་མར་བསམས་པའི་པད་མའི་ལྟེ་བར་ཐིག་ལེ་རྡུལ་ཆུ་སྤུངས་
པ་བཞིན་དུ་བསམས་ལ། སློབ་མའི་ལྕེ་ཁོང་སྟོང་དུ་བསམས་པས་ཐིག་ལེ་པད་མ་
ནས་འཇིབ་པའི་ཚུལ་གྱིས་བླང་ཞིང་། ཐིག་ལེས་མགྲིན་པ་གང་བར་བསམས་
པས་ལུས་སེམས་བདེ་བ་སྐྱེ་བ་ཡིན་ནོ། །
247 -144



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གསུམ་པ་ནི་བླ་མ་རླུང་ལས་སུ་མ་རུང་བ་དང་། སློབ་མ་རྣམ་རྟོག་ཤས་
ཆེ་བའི་དབང་དུ་བྱས་པ་ཡིན་ཏེ། ཡབ་ཀྱི་ཐིག་ལེ་ཡུམ་གྱི་བྷ་གར་ཤོར་བའི་དུས་
སུ། ཡབ་ཀྱི་རྡོ་རྗེ་ཁོང་སྟོང་དུ་ར་བསམ་ཞིང་
། ཡུམ་གྱི་བྷ་ག་པད་མར་བསམས་
པའི་པད་མའི་ལྟེ་བ་ལ་ཐིག་ལེ་རྩ་ཁར་ཟིལ་པ་ཆགས་པ་བཞིན་དུ་གནས་པར་
བསམས་ལ། དེ་ལས་སློབ་དཔོན་གྱི་ལྕེས་བླངས་ནས་ཉ་ཕྱིས་སམ་དུ་ཆོས་སུ་
བླུགས་ཏེ། མངར་གསུམ་དང་བསྲེགས་པ་ལ་ཨོཾ་ཨཱ་ཧཱུྃ་གིས་བདུད་རྩིར་བྱིན་གྱིས་
བརླབ་བོ། །དེ་ནས་དབང་རྫས་ལ་ཐེ་ཚོམ་དང་ཡིད་གཉིས་ཟ་བར་སྲིད་པས།
ལས་རྒྱ་དང་སློབ་མའི་གདོང་པ་དར་གྱི་བཀབ་ལ། སློབ་དཔོན་གྱི་ཐུགས་ཀར་
པད་མ་བསམས་པའི་སྟེང་དུ་ལག་པ་གཡོན་པ་ཤེས་རབ་ཀྱི་རང་བཞིན་གྱིས་
བདུད་རྩིའི་རོའི་སྣོད་བཟུང་སྟེ། ལག་པ་གཡས་པ་ཐབས་ཀྱི་རང་བཞིན་གྱི་སྲིན་
མཐེབ་གཉིས་ཀྱིས་བདུད་རྩི་བླངས་ལ་ཨ་ཧོ་སུ་ཀ་ཞེས་བརྗོད་དེ། སློབ་མའི་ལྕེ་
ཐོག་བཞག་ཅིང་
། །དེ་བཞིན་དུ་ལས་ཀྱི་ཕྱག་རྒྱས་ཀྱང་སློབ་མའི་ལྕེ་ཐོག་ཏུ་
བཞག་པས། སློབ་མས་ལྕེ་ཁོང་སྟོང་བར་བསམས་ལ། ཨ་ཧོ་སུ་ཀ་ཞེས་བརྗོད་ལ་
མིད་པ་མགྲིན་པ་ཁེངས་ནས་བདེ་བ་སྐྱེའོ། །དེ་དག་གི་དུས་སུ་སློབ་དཔོན་གྱི་
ལེའུ་བཅུ་གཉིས་པར་བསྟན་པའི། ཇི་ལྟར་འདས་པའི་སངས་རྒྱས་ཀྱིས། །བྱང་
ཆུབ་སྲས་རྣམས་དབང་བསྐུར་ལྟར། །བདག་གིས་གསང་བའི་དབང་གིས་ནི། །
སེམས་ཀྱི་རྒྱུན་གྱིས་དབང་བསྐུར་རོ། །ཞེས་བརྗོད་པར་བྱའོ། །སློབ་མ་ལ་བཟའ་
བར་བྱ་བའི་དམ་ཚིག་ཤ་ལྔ་བདུད་རྩི་ལྔའི་དམ་ཚིག་དབོག་གོ །ཚིག་གི་དོན་ནི་
གོ་སླའོ། །
གསུམ་པ་དབང་གསུམ་པ་བསྟན་པ་ལ་གཉིས་ཏེ། དེའི་གདམ་ངག་
247--145



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
དང༌། གཞུང་གི་ཚིག་དོན་ནོ། །དང་པོ་ནི་སློབ་མས་སྔར་ནས་དྲི་ཆུ་འཛིན་པ་ལ་
བསླབ་པའམ། ཡང་ན་རླུང་བུམ་པ་ཅན་ལ་བསླབ་བོ། །ཡང་ན་བླ་མའི་ཆོས་དྲུག་
བྱས་ལ། བླ་མའི་བྱིན་བརླབས་བཅུག་པའི་དུས་སུ་བླ་མ་བདུད་རྩིར་ཞུ་ནས་ཐིག་
ལེ་སྲན་མ་ཙམ་གཅིག་དུ་གྱུར་ཏེ། རྡོ་རྗེ་བུམ་པའི་ནང་ན་གནས་པར་བསམས་ཏེ་
དེ་ ལ་ དམིགས་ པ་ གཏད་ ན་ ཅུང་ ཞིང་ བསྒོམ་མོ། །དེ་ ལྟར་ ཡང་ དང༌ ཡང་ དུ་
བསྒོམས་པས་རྨི་ལམ་དུ་རྡོ་རྗེ་བུམ་ནང་ནས་ཐིག་ལེ་ཤོར་བ་རྨི་ན། དབང་གསུམ་
པའི་དུས་སུ་ལྷན་ཅིག་སྐྱེས་པ་མ་རྟོགས་པའི་རྟགས་ཡིན་པས། བླ་མའི་ཆོས་དྲུག་
ལ་ནན་ཏན་བསྐྱེད་ལ་བསྒོམ་མོ། །རྨི་ལམ་དུ་རྡོ་རྗེ་བུམ་པའི་ནང་དུ་ཐིག་ལེ་ཟིན་
པ་རྨིས་ན། དབང་གསུམ་པའི་དུས་ སུ་ ལྷན་ཅིག་སྐྱེས་པ་ ཟིན་ནས་འོང་ བའི་
རྟགས་ཡིན་ནོ། །ཡང་ན་སྔ་མ་ལྟར་བསྒོམས་པའི་དུས་སུ་རྡོ་རྗེ་བུམ་པའི་ནང་དུ་
རྣམ་པ་ཐིག་ལེར་གསལ་བ་དང་། སེམས་ཀྱི་བདེ་བ་སྐྱེས་ན་དབང་གསུམ་པའི་
དུས་སུ་ལྷན་ཅིག་སྐྱེས་པ་རྟོགས་ནས་འོང་བའི་རྟགས་ཡིན་ནོ།
དེ་ནས་དབང་གསུམ་པའི་རྟེན་ལས་ཀྱི་ཕྱག་རྒྱ་མའི་མཚན་ཉིད་ནི།
རིགས་ནི་རྡོ་རྗེའི་རིགས་ ཀྱི་བུ་མོ། ཆ་བྱད་ནི་རིང་བ་མ་ཡིན། ཐུང་བ་མ་ཡིན།
དཀར་བ་མ་ཡིན། གནག་པ་མ་ཡིན་པ་སྟེ། དམར་གནག་དང་ སྔོན་དམར་དུ་
འདུག་པ། རྐེད་སྐབས་ཕྱེད་པ། དྲི་ཞིམ་པ། སྤྱོད་པ་དལ་བ། མིག་ ཕྲ་ལ་དཀྱུས་
རིང་བ། སྐད་སྙན་པ། སྐྱ་སེར་ལ་ལི་བ། བྷ་ག་རུ་སྦལ་གྱི་རྒྱབ་ལྟ་བུར་ཡོད་པ།
སྨིན་ཕྱག་ན་གཉེར་མ་གསུམ་ཡོད་པ་ཡིན་ནོ། །དེ་ལྟ་བུ་སྟེ་གོང་དུ་དབང་བཞི་
རྫོགས་པར་ཐོབ་ན་ལེགས། དེ་ལྟར་མ་ཡིན་ན་ཡང་བུམ་དབང་ཐོབ་པར་བྱས་ལ།
དེ་ལྟ་བུ་དེ་གཡོན་ངོས་སུ་བཞག་ལ། བདག་མེད་པར་བསམས། བླ་མ་གཡས་སུ་
།
247 -146



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བཞུགས་ཏེ་ཧེ་རུ་ཀར་བསམས་ལ། བླ་མ་མཆོད་པ་དང་བསྟོད་པའི་ཚུལ་གྱིས་
གསོལ་བ་གདབ་པ་གསང་དབང་དུས་སུ་བཤད་པ་ལྟར་བྱའོ། །
དེ་ནས་ཕྱག་རྒྱ་མ་དེ་ཁྲུས་བྱ་ཞིང་དྲིས་བྱུགས་ཏེ་རྒྱན་བཏགས་ལ། ལག་
པ་གཡས་པའི་སྲིན་ལག་ལ་དར་དམར་པོ་བཏགས་ཏེ། སློབ་མའི་ལག་པ་གཡོན་
པས་འཛིན་དུ་བཅུག་ལ། ལེའུ་བཅུ་གཉིས་པ་ནས་བཤད་པའི། ལྷ་མོ་དགའ་སྦྱིན་
གནས་སྦྱིན་མ། །སྣ་ཚོགས་གཟུགས་ཅན་ཡིད་འོང་མ། །ཞེས་པ་ལ་སོགས་པ་
བརྗོད་ལ་གཏད་པའོ། །
དེ་ནས་ལས་རྒྱ་མ་དེ་གཅེར་བུར་བྱས་ཏེ། བྷ་ག་བགྲད་ནས་སློབ་མ་ལ་
བསྟན་ལ། དེ་ནས་སློབ་མས་ཁས་བླང་བ་བྱས་ལ། ལས་རྒྱའི་བཤང་ལམ་དུ་ཕྱིང་
པ་མར་གྱིས་བྱུགས་པ་བཅུག་ལ། མཁལ་ཁུང་གཉིས་སུ་དར་གྱི་ལྡེ་རེ་རེ་བཞག་
ནས། མེན་དྲིས་རྐེད་པ་བསྡམས་པས་རྩ་བཙལ་ཏེ། རྩ་རབ་ལ་དེ་ལྟར་བྱས་པ་དེ་
ཉིད་ཀྱིས་རྩ་བཙལ་མི་དགོས་པར་མཐོང་ནས་འོང་ཞིང་། ཐ་མ་ལ་སོར་དྲུག་གི་ས་
ན་ཡོད་པས་བཙལ་ཡང་མི་རྙེད་ལ། འབྲིང་ལ་སོར་བཞི་ནི་ཡོད་དེ་བཙལ་བའི་
སྙེད་པ་ཡིན་པས། སྲིན་ལག་གཡོན་པས་བྷ་གའི་གཡོན་ཕྱོགས་ན་ཡར་སོར་བཞི་
བཏང་ནས་བུད་པས་རྩ་རྙེད་ན་དེའི་རྟགས་སུ་ལས་རྒྱ་ལ་ཧ་ཧ་དང་སིང་སིང་ཞེས་
པའི་སྐད་འོང་ལ། དེ་ལྟར་བྱུང་ན་རྩ་སྣ་བསྲིང་པར་བྱ་སྟེ། སྲིན་ལག་གིས་དལ་
བུས་མར་ལ་བཞོས་པས་ནར་གྱིས་འོང་། དེ་ལྟར་བྱུང་ན་རྩ་སྣ་ལ་དང་པོར་ལྕེས་
དྲིལ་ཞིང་། དེ་ནས་སྲིན་ལག་གི་རྩེ་མོས་བྲུད་པས་རྩ་དེ་སྦོམ་ལྟང་གིས་འོང་ངོ་
། །
དེ་ལྟར་བྱས་པས་མ་རྙེད་ན་གསེར་གྱི་ཐུར་མ་སོར་བཞི་པ་གཅིག་ལ་མང་
དང་ཐང་ཆུས་བསྐུས་ལ། དེས་སྔ་མ་ལྟར་བཙལ་བས་རྙེད་ནས་འོང་ངོ༌
། །
ལ་མངར་གསུམ་
247 -147



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
དེ་ནས་རང་ཧེ་རུ་ཀ་འདུ་ཤེས་གསུམ་ལྡན་དུ་བྱ་ཞིང་
། ལས་ཀྱི་ཕྱག་རྒྱ་
མ་བདག་མེད་མར་འདུ་ཤེས་གསུམ་ལྡན་དུ་བྱས་ལ། ལས་རྒྱ་མ་པང་པར་བླངས་
ཏེ་རྡོ་རྗེ་བུམ་ནང་དུ་རྩ་སྣ་དེ་བཅུག་ནས་བསྲུབས་པས། ཐིག་ལེ་རྡོ་རྗེ་བུམ་པའི་
ནང་དུ་ཕེབས་པ་དང༌
། རྩ་སྣ་དེས་ཐིག་ལེ་རྡོ་རྗེ་བུམ་ནང་དུ་ཁེགས་ནས་ལྷན་ཅིག་
སྐྱེས་པའི་དགའ་བ་སྐྱེ་སྟེ། དེ་ནི་རྩ་གཉིས་མཉམ་པར་སྦྱོར་བའི་མན་ངག་ཞེས་བྱ་
བ་ཡིན་ནོ། །གལ་ཏེ་རྩེ་བཙལ་ཐབས་རྣམས་བྱས་ཀྱང་མ་རྙེད་ན། རང་རླུང་བུམ་
པ་ཅན་ལ་གོམས་པར་བྱས་པ་ཡིན་ན། ལས་རྒྱུ་དང་བསྲུབས་པ་ལས་ཐིག་ལེ་རྡོ་
རྗེ་བུམ་པའི་ནང་དུ་རང་ཤུགས་ལ་ཟིན་ནས་འོང་སྟེ། དེ་ནི་བུམ་པའི་ ་ཞབས་
ཚགས་ཅན་གྱི་གདམས་ངག་ཞེས་བྱ་བ་ཡིན་ནོ། །གལ་ཏེ་རྩ་ཡང་མ་རྙེད་ཅིང་རླུང་
ཡང་ལས་སུ་མ་རུང་ན། སྔར་ནས་དྲི་ཅུ་ལ་སྦྱངས་ལ། ལས་རྒྱ་ཕང་པར་བླངས་ཏེ་
བསྲུབས་ པ་ ལས། མཆོག་ དགའི་ ཡེ་ཤེས་ སྐྱེས་ པའི་དུས་སུ། ལུས་ཀྱི་ འཁྲུལ་
འཁོར་ནི་མིག་འབྲས་གཉིས་གྱེན་ལ་ཟློག་པ་དང༌
། ལྕེ་རྐན་ལ་སྦྱར་བ་དང་
། བྱིན་
ཤ་བསྒྲིམ་པ་དང་
། རྒྱུ་ཞབས་ཡར་ལ་བརྔུབ་པ་དང་། རྐང་ལག་གི་སོར་མོ་རྣམས་
བསྐུམ་ལ། རྐང་བའི་མཐེ་བོང་གཉིས་བརྐྱང་བ་དང་
། ལག་པའི་མཐེ་བོང་གཉིས་
ཀྱི་སྲིན་ལག་གི་གདོན་རྩ་གཉིས་བསྡོམ་པ་དང་
། འོག་རླུང་བསྡམ་པ་རྣམས་བྱའོ། །
ངག་ གི་འཁྲུལ་འཁོ ར་ནི། ཨོཾ་ཨཱ་ཧཱུྃ་ཞེས་བརྗོད་པའམ། ཨཱ་ལི་ཀཱ་ལི་
རྣམས་ བརྗོད་ པའམ། ཧ་ ཧ་ ཧ་ སིང་སིང་ཞེས་བརྗོད་པའོ། །ཏིང་ ངེ་ འཛིན་ གྱི་
འཁྲུལ་འཁོར་ནི་རྡོ་རྗེ་བུམ་པའི་ནང་དུ་ཨོཾ་དཀར་པོ་གཅིག་བསམ་ཞིང་
། བུ་ག་
ཕཊ་སེར་པོས་བཀག་པར་བསམས་ལ། ལས་ཀྱི་ཕྱག་རྒྱ་ལ་བསྲུབ་སྦྱོར་བྱས་པས་
རྡོ་རྗེ་བུམ་ནང་དུ་རྩ་གསུམ་འདུས་པའི་གནས་སུ་ཐིག་ལེ་ཆགས་ནས་ཉམས་སུ་
247 --148



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མྱོང་བ་ལྷན་ཅིག་སྐྱེས་པའི་དགའ་བ་སྐྱེ་སྟེ། དུས་སྐད་ཅིག་ཡུད་ཙམ་ཐང་ཅིག་
ཙམ་ཞིག་རྟོགས་ལ། དེ་ཉིད་ས་ན་རྡོ་རྗེ་འཆང་གི་ས་ཞེས་བྱ་བ་ཡིན་ཏེ། སྟོང་ཉིད་
ཆོས་སྐུའི་རང་བཞིན་རྟོགས་པའོ། །
རྟོགས་ལུགས་ཇི་ལྟར་དུ་རྟོགས་ཞེ་ན། དེ་ལ་གཉིས་ལས། ལུགས་བྱུང་
གི་ཚུལ་དུ་རྟོགས་པ་ནི། སྐད་ཅིག་དང་པོ་ལ་དགའ་བའི་ཡེ་ཤེས་སྐྱེ་སྟེ་སྣང་བ་
མཆེད་པ་དང་
། གཉིས་པ་ལ་མཆོག་དགའི་ཡེ་ཤེས་སྐྱེ་སྟེ་སྣང་བ་མཆེད་པ་དང་
།
གསུམ་པ་ལ་དཔེའི་ལྷན་ཅིག་སྐྱེས་པའི་ཡེ་ཤེས་སྐྱེ་སྟེ་སྣང་བ་ཉེ་བར་ཐོབ་པའོ། །
བཞི་པའི་དུས་སུ་དགའ་བྲལ་སྐྱེ་སྟེ་སྣང་བ་དེ་རྣམས་མེད་པར་རྟོག་པར་ལངས་
པའོ། །དེ་རྣམས་ཐ་མལ་བའི་ལུགས་དང་མཐུན་པར་བྱུང་བས་ལུགས་འབྱུང་ཞེས་
བྱ་གསུངས་སོ། །
གཉིས་པ་ལུགས་ལས་བཟློག་པའི་ཚུལ་དུ་རྟོགས་པ་ནི། ལྷན་ཅིག་སྐྱེས་
པའི་ཡེ་ཤེས་ཀྱི་དུས་སུ་དོན་གྱི་ལྷན་ཅིག་སྐྱེས་པ་རྟོགས་པ་གཅིག་ཁོ་ན་ལ་བྱ་སྟེ།
དེ་ནི་དབང་བོ་རབ་ལ་སྐྱེ་བ་ཡིན་ནོ། །དགའ་བ་གཞན་གསུམ་པོ་ནི་ལྷན་ཅིག་
སྐྱེས་པ་རྟོགས་པར་བྱེད་པའི་ཡན་ལག་ཙམ་ཡིན་གསུངས་སོ། །དེ་ནི་ཐ་མལ་བའི་
ལུགས་ལས་བཟློག་པའི་ཚུལ་དུ་སྐྱེ་བས་ལུགས་བཟློག་ཞེས་བྱའོ། །དེ་དག་གི་
དུས་སུ་ངན་རྟགས་གཉིས་འབྱུང་བ་སྲིད་དེ། སྲོག་ནོར་བུར་ཟད་པ་
ཟད་པ་དང་།
རྟགས་བྷ་གར་ཤར་བའོ། །
དང་པོ་ནི་རྡོ་རྗེ་བུམ་པའི་ནང་དུ་ཐིག་ལེ་ཕབ་ནས་ལྷན་ཅིག་སྐྱེས་པ་སྐྱེས་
པའི་དུས་སུ། རྩ་ལ་ན་ཚ་བྲེང་པ་ཞིག་བྱུང་ན་ལས་ཟད་པའི་འཆི་ལྟས་ཡིན་པས།
སྲོག་རྩ་ཆད་པ་ཡིན་ནོ། །དེ་བཟློག་པའི་ཐབས་ནི། རྡོ་རྗེ་བུམ་པའི་བུ་ག་བགག་
247--149



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
པའི་ཕཊ་དེ་མི་དམིགས་པར་བྱས་ལ། རྡོ་རྗེ་བུམ་ནང་དེར་རང་གི་བླ་མ་བསྒོམས་
ན་ཟློགས་ གསུངས་། ཡང་ན་ཕྱི་མའི་ལེའུ་འི་བཞི་ པའི་སྐབས་སུ་འཆད་པའི་
གནད་དབྱུང་གཉིས་ལས། རྩའི་གནད་དབྱུང་བྱེད་པ་ཡིན་ཏེ། དེ་ངེས་པ་ཁོ་ནར་
ཟློག་པ་གསུངས་སོ། །དེ་རྣམས་གང་གིས་ཀྱང་མ་ཟློགས་ན་ལས་ཟད་པའི་ལྟས་
ཡིན་པས། འཆི་ཀ་མའི་གདམས་ངག་ལ་ནན་བྱ་གསུངས་སོ། །
གཉིས་པ་ནི་དགའ་བྲལ་གྱི་དུས་སུ་ཐིག་ལེ་ནག་པོར་བྷ་གར་སོང་བ་
སྙམ་བྱེད་ན་ཟླ་བ་དྲུག་ན་འཆི་བའི་རྟགས་ཡིན། དམར་པོར་སོང་བ་སྙམ་བྱེད་ན་
ནད་ཀྱིས་ཐེབས་པའི་རྟགས་ཡིན། སེར་པོར་སོང་བ་སྙམ་བྱེད་རིགས་རྒྱུད་ཆད་
པའི་ རྟགས་ ཡིན། ལྗང་ ཁུར་སོང་བ་སྙམ་བྱེད་ན་ ལས་ ཚོགས་མི་འགྲུབ་ པའི་
རྟགས་ཡིན་ནོ། །དེ་ལ་བཟློག་པའི་ཐབས་ནི། འབྱུང་བ་བཞིའི་ཐིག་ལེར་བཅིང་
བ་ལ་སྦྱང་ངོ་ཞེས་གསུངས། ཡང་ན་རླུང་གི་གནད་དབྱུང་བྱས་པས་ངེས་པ་ཁོ་ནར་
ཟློགས་གསུངས། ཡང་ན་དེ་རྣམས་གང་གིས་ཀྱང་མ་ཟློགས་ན་འཆི་བ་བསླུ་བའི་
གདམས་པ་ལ་འབད་པར་བྱའོ་གསུངས་སོ། །དེ་རྣམས་ནི་སྲོག་གསོལ་བའི་མན་
ངག་ཞེས་བྱ་བ་ཡིན་ནོ། །
དེའི་དུས་སུ་ལྷན་ཅིག་སྐྱེས་པ་རྟོག་པའི་རྟགས་ནི། ལུས་བར་སྣང་ལ་
གནས་པ་སྙམ་བྱེད་པ་དང་། ཤེས་བྱ་ཐམས་ཅད་ཟླ་བ་ཤར་བའམ་ཉི་མ་ཤར་
སྙམ་བྱེད་པ་འོང་ངོ༌
། །དབང་ གསུམ་ པའི་ དུས་ སུ་ གལ་ཏེ་ལྷན་ཅིག་སྐྱེས་པ་
སྙོམས་འཇུག་དང་པོ་ལ་མ་ཟིན་ན་འདོད་ཆགས་ཀྱི་དབང་དུ་སོང་བ་ཡིན་པས།
སྙོམ་འཇུག་བསྐྱར་ཞིང་བྱས་པས་ཟིན་ནས་འོང་ངོ༌
། །དགའ་བ་དེ་རྣམས་ཀྱི་དུས་
སུ་རིམ་པ་བཞིན་དུ་ཟླ་བ་སྤྲིན་མཐོང་པ་ལྟ་བུ་དང་
། གྲུབ་པ་སྒྱུ་མ་ལྟ་བུ་དང་།
247--150



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལམ་ལྟ་བུ་དང་། ཉལ་བ་དང་སད་པ་དབྱེར་མེད་པའི་རྟགས་དགའ་བ་བཞི་དང་
སྦྱར་རོ། །དེ་ནས་ དེའི་དུས་སུ་ཐིག་ལེ་ཡར་ལ་ཟློགས་ན་བཟློག་པར་ བྱ། མ་
ཟློགས་ན་ཐིག་ལེ་བྷ་གར་བཏང་ལ་དེ་ནས་ལྕེས་བླངས་ལ་མིད་པར་བྱའོ། །
གཞུང་གི་ཚིག་དོན་བཤད་པ་ལ་ལྔ་ལས། གསུམ་པ་རྟེན་ལས་ཀྱི་ཕྱག་
རྒྱ་བསྟན་པ་ནི། རོ་ནི་ལྷན་ཅིག་སྐྱེས་པའི་འོ། །མཉམ་ནི་སློབ་དཔོན་དང་ལས་ཀྱི་
ཕྱག་རྒྱ་མའི་འོ། །སློབ་མའི་སྤྱོད་ཡུལ་ནི་འདིར་དབང་གསུམ་པའི་དུས་སུའོ། །དེ་
ཉིད་ལ་ནི་བླ་མས་གནང་ན་གསང་དབང་གི་དུས་སུ་ཕྱག་རྒྱ་མའོ། །སྤང་བར་བྱ་
ནི་དབང་གསུམ་པའི་དུས་སུ་འོ། །རང་རིག་ཡེ་ཤེས་ནི་ལྷན་ཅིག་སྐྱེས་པའི་འོ། །
གཉིས་པ་དེའི་དུས་སུ་ཉམས་སུ་མྱོང་པའི་ཡོན་ཏན་ནི། རང་གཞན་ནི་
རང་རིག་དང་གཞན་རིག་གི་རྣམ་པར་རྟོག་པ་རྣམས་སོ། །མཁའ་མཉམ་ནི་མི་
རྟོག་པའི་དཔེའོ། །རྡུལ་ནི་རྟོག་པའི་འོ། །སྟོང་པ་ནི་གཟུང་འཛིན་གཉིས་ཀྱིས་སོ། །
དངོས་པོ་ནི་གཟུགས་སོ། །དངོས་མེད་ནི་ཚོར་བ་ལ་སོགས་པའོ། །བདག་ཉིད་ནི་
རང་བཞིན་ནོ། །མཆོག་ནི་ལྷན་ཅིག་སྐྱེས་པའོ། །ཐབས་དང་ཤེས་རབ་ཉིད་དུ་
འདྲེས་ནི་སྣང་བ་དང་སྟོང་པ་གཅིག་ཏུ་གྱུར་པ་སྟེ་དབྱེར་མེད་པའོ། །ཆགས་པ་ནི་
དགའ་བ་དང་མཆོག་དགའོ། །ཆགས་བྲལ་ནི་དགའ་བྲལ་ལོ། །རྣམ་པར་འདྲེས་
ནི་ལྷན་ཅིག་སྐྱེས་པར་རོ། །དེ་ཉིད་ནི་ལྷན་ཅིག་སྐྱེས་པའོ། །སྲོག་ནི་ཐམས་ཅད་
དང་གནས་པའོ། །ཡི་གེ་ནི་མི་འགྱུར་བའི་དོན་གྱིས་ནའོ། །འགྲོ་བའི་བདག་ཉིད་
ནི་རིགས་དྲུག་ཀྱང་དེ་ལས་མ་འདས་པའོ། །ཐམས་ཅད་ནི་དངོས་པོའོ། །དངོས་
དང་དངོས་མེད་ནི་སྣང་བ་དང་སྲིད་པས་སྡུས་པའི་འོ། །དེ་ནི་ལྷན་ཅིག་སྐྱེས་པའོ། །
གཞན་ནི་དབང་བོ་དྲུག་དང་བཅས་པའི་སེམས་ཅན་ནོ། །གང་རྣམས་ནི་སྣོད་དོ། །
247-151



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དེ་རྣམས་ནི་བཅུད་དོ། །རྣམ་པར་ཤེས་པ་ཀུན་གྱི་ཚུལ་ནི་ལྷན་ཅིག་པ་དེ་ཉིད་སྒོ་
ལྔའི་རྣམ་པར་ཤེས་པའི་སྣང་བ་བྱུང་བའོ། །ཡང་ན་རྣམ་ཤེས་ཚོགས་བརྒྱད་དོ། །
སྐྱེས་བུ་ཞེས་པ་ལ་སོགས་པ་ནི་མུ་སྟེགས་པས་བཏགས་པའི་འོ། །དུས་ནི་དུས་
གྱུར་སྨྲ་བའོ། །དངོས་པོ་ཀུན་ནི་གཞན་དང་ནས་གང་ཟག་གི་བར་གྱིའོ། །རང་
བཞིན་འདི་ནི་ལྷན་ཅིག་སྐྱེས་པས་ཀུན་ལ་ཁྱབ་པས་སོ། །སྒྱུ་མའི་གཟུགས་ཀྱིས་
ཡང་དག་གནས་ནི་དག་པ་ལ་ལྷ་དང་གཞལ་ཡས་ཁང་དང་
། མ་དག་པ་ལ་སྣོད་
བཅུད་དུ་སྣང་བ་ཙམ་མོ། །
གསུམ་པ་ཉམས་སུ་མྱོང་བའི་དགའ་བའི་དབྱེ་བ་ནི། དང་པོ་ནི་རྣམ་པ་
སྣ་ཚོགས་ཀྱི་སྐད་ཅིག་མའོ། །
བཞི་པ་དེ་ལ་འཁོར་རྣམས་སྐྲག་པ་བསལ་བ་ནི། དེ་བཞིན་གཤེགས་པ་
རྣམས་དང་ནི་ཞེས་པ་ལ་སོགས་ཏེ། དེ་སྐད་ནི་ཐམས་ཅད་ཀྱི་བདག་ཉིད་ལྷན་
ཅིག་ སྐྱེས་ པ་ ཡིན་ པར་ རོ། །མཆོག་ཏུ་ངོ་མཚར་ནི་ལྷན་ཅིག་སྐྱེས་པ་ལའོ། །
བརྒྱལ་ཞིང་ནི་ཐམས་ཅད་ལ་ལྷན་ཅིག་སྐྱེས་པས་ཁྱབ་ཅེས་པ་དེའི་དོན་མ་རྟོགས་
པས་སེམས་སོ། །ས་ལ་འགྱེལ་བ་ནི་ལུས་སོ། །དགའ་བ་འགྲོ་བའི་གཟུགས་ནི་
རྟོག་པའོ། །མཆོག་དགའ་ནི་རྟོག་པ་མངོན་གྱུར་རོ། །དགའ་བྲལ་ནི་དྲན་རྟོག་གོ །
གསུམ་ལ་ལྷན་ཅིག་སྐྱེས་པ་མེད་ནི། མཚན་ཉིད་མི་མཐུན་པས་སོ། །
དོན་ནི་དགའ་བ་གསུམ་ལྷན་ཅིག་སྐྱེས་པས་མ་ཁྱབ་སྙམ་དུ་གྱུར་པའོ། །སྐུ་གཅིག་
པ་ནི་ལྷན་ཅིག་སྐྱེས་པ་ཆོས་སྐུའི་རང་བཞིན་ནོ། །འདོད་ཆགས་ནི་མཆོག་དགོའོ། །
ཆགས་བྲལ་ནི་དགའ་བྲལ་ལོ། །དབུ་མ་ནི་དགའ་བའོ། །དེ་ཉིད་ནི་ལྷན་ཅིག་
སྐྱེས་པའོ། །ཐམས་ཅད་བདག་ནི་ངོ་བོའི་ཆ་ནས་སོ། །ཡང་ན་ཀུན་གྱིས་རྣམ་པར་
247-152



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
སྤངས་ནི་མཚན་ཉིད་ཀྱི་ཆ་ནས་སོ། །
ལྔ་པ་ལྷན་ཅིག་སྐྱེས་པ་བསྒོམས་པ་ལས་དོན་གྱི་ལྷན་སྐྱེས་རྟོགས་པའི་
ཚུལ་ནི། དང་པོ་སྤྲིན་དང་འདྲ་བ་ཡིན་ནི། བུམ་པའི་དབང་གིས་དུས་སུ་ཆོས་
ཐམས་ཅད་སེམས་སུ་རྟོགས་པའི་དཔེ་སྟེ་ཡེ་ཤེས་རྗེས་སུ་མཐུན་པ་ཙམ་མོ། །
གྲུབ་པ་སྒྱུ་མ་ལྟ་བུ་ནི་གསང་དབང་གི་དུས་སུ་སེམས་རང་རིག་ཏུ་རྟོགས་པའི་དཔེ་
སྟེ། ཡེ་ཤེས་ཀྱི་ཆ་ཙམ་སྣང་བའོ། །རྨི་ལམ་ནི་དབང་གསུམ་པའི་དུས་སུ་རང་
རིག་བདེ་ཆེན་དུ་རྟོགས་པའི་དཔེ་སྟེ། ཡེ་ཤེས་ཐང་གཅིག་ཙམ་རྟོགས་པའོ། །
ཉལ་དང་ལོག་པ་ནི་བཞི་པའི་དུས་སུ་བདེ་ཆེན་སྤྲོས་བྲལ་དུ་རྟོགས་པའི་དཔེ་སྟེ།
མཉམ་ རྗེས་ ཀྱི་དུས་ཐམས་ཅད་དུ་དེའི་རྒྱུན་དང་མ་བྲལ་བར་གནས་པའོ། །
དངོས་གྲུབ་མཚན་ཉིད་མི་ཕྱེད་པའི་ནི་གསུམ་པའི་དུས་ཀྱི་ལྷན་ཅིག་སྐྱེས་པ་དེ་
རྒྱུན་དུ་བསྒོམས་ནའོ། །
བཞི་པ་དབང་བཞི་པ་བསྟན་པ་ལ་གཉིས་ཏེ། དེའི་གདམས་ངག་དང་
གཞུང་གི་ཚིག་དོན་ནོ། །དང་པོ་ནི་སྔོན་དུ་བླ་མ་ལ་ཡུལ་ཕུལ་བས་མཉེས་པར
བྱས་ལ། དེ་ནས་ཡབ་ཡུམ་གཉིས་ཀྱིས་ཕྱག་བཙལ་ནས། བཅོམ་ལྡན་ཞི་བ་ཆེན་
པོ་ཀྱེ། །ཞེས་ ་པ་ལ་སོགས་པས་གསོལ་བ་གདབ་བོ། །དེ་ནས་བླ་མས་བཞི་པོའི་
གདམས་ངག་དབོག་པ་ལ་གསུམ་སྟེ། ཡུལ་དུ་བྱས་པ་བཞི་པ་ རང་། །འདྲ་བ་
མཚོན་པའི་བཞི་པ་དང་། །དཔེ་དོན་བསྲེ་བའི་བཞི་པའོ། །དང་པོ་ནི་ཆོས་སྐུ་ལ་
ཡོད་པའི་ཡོན་ཏན་བཤད་པ་སྟེ། དེའི་གནས་ལུགས་ཀྱི་ཆོས་རྣམས་སྟོན་པ་ཡིན་
ནོ། །
གཉིས་པ་ནི་དབང་གསུམ་པའི་དུས་སུ་ཉམས་སུ་མྱོང་བ་དང་འབྲས་
247 153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༥)
བུའི་དུས་ཀྱི་ཆོས་སྐུ་གཉིས་བདེ་བ་ཙམ་དུ་འདྲ་ཞིང་མི་རྟོག་པ་ཙམ་དུ་འདྲ་བ་ཡིན་
ལ། དེ་ལྟར་འདྲ་བ་དེ་ལ་བརྟེན་ནས་ དོན་ངོས་ཤེས་ཤིང་རྟོགས་ པ་ ཡིན་ ཏེ།
དཔེར་ན་མེ་ལོང་གི་ནང་དུ་ཤར་བའི་བྱད་ལ་བརྟེན་ནས་རང་གི་བྱད་དངོས་ཤེས་
ཤིང་རྟོགས་པ་བཞིན་ནོ། །
གསུམ་པ་ནི་དབང་གསུམ་པའི་དུས་སུ་ཉམས་སུ་མྱོང་བ་དེ་དང༌
། བཞི་
པའི་དུས་ཀྱི་གདམས་ངག་གཅིག་ཏུ་བསྲེས་ནས་བསྒོམ་པར་བྱེད་པ་སྟེ། ཕྱག་རྒྱ་
ཆེན་པོའི་གདམས་ངག་སྟོན་པ་ཡིན་ནོ། །དེ་ལྟར་བཞི་པའི་གདམས་ངག་ཕོག་པ་
དེ་རྣམས་བསྒོམས་པ་ལས་རང་གི་ལུས་ལ་ཡེ་ནས་གནས་པའོ་དེ་རྟོགས་པ་འོང་བ་
ཡིན་ཏེ། དེ་ཡང་གནས་སྙིང་ག་རྡོ་རྗེ་སེམས་དཔའི་ཕོ་བྲང་དུ། ངོ་བོ་སྟོང་པ་རྡོ་རྗེ་
སེམས་དཔའི་ཚུལ་དུ་རྟོགས་པ་དང་
། བདེ་བ་སེམས་དཔའ་ཆེན་པོའི་ཚུལ་དུ་
རྟོགས་ པ་དང་། ཁྱབ་ པ་དམ་ཚིག་སེམས་ དཔའི་ཚུལ་དུ་རྟོགས་པ་དང་། ཟུག་
འཇུག་དགྱེས་པའི་རྡོ་རྗེའི་ཚུལ་དུ་རྟོགས་པ་དང་
། ཡེ་ཤེས་ལྔའི་ཚུལ་དུ་རྟོགས་པ་
ཞེས་བྱ་བ་འོང་བ་ཡིན་ཞེས་བསྟན་པར་བྱའོ། །དེ་ནས་དམ་ཚིག་དང་སྡོམ་
དབོག་སྟེ། དེ་ཡང་དགོངས་ཚིག་བཞིའི་དོན་བཤད་པར་བྱའོ། །
དེ་ལྟར་དབང་བཞི་བསྐུར་བའི་དུས་སུ་ལྟ་བ་དང་། དབང་གི་རྟགས་
དང༌། གདམས་ངག་དང༌། སྡོམ་པ་གང་ཡིན་ཞེ་ན། བུམ་པའི་དབང་བསྐུར་བའི་
དུས་ སུ་ སྣང་བ་ སེམས་ སུ་ ངོ་ སྤྱད་པའི་ལྟ་བ་ དང་། དབང་རྟགས་ ཟླ་བ་སྤྲིན་
མཐོངས་དང་། ལྟ་བ་སྒོམ་པའི་གདམས་ངག་བསྟན་པ་དང་
། ཐུན་མོང་དང་ཁྱད་
པར་གྱི་སྡོམ་པ་རྣམས་ཕོག་པ་ཡིན་ལ། གསང་བའི་དབང་བསྐུར་བའི་དུས་སུ་
སེམས་རང་རིག་ཏུ་ངོ་སྤྲད་པའི་ལྟ་བ་དང་
། སྒྱུ་མ་ལྟ་བུའི་རྟགས་དང་
། རླུང་དང་
247 -154



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཏུམ་མོའི་གདམས་ངག་སྟོན་པ་དང་
། བཟའ་བའི་དམ་ཚིག་ཕོག་པ་ཡིན་ཞིང་།
ཤེས་རབ་ཡེ་ཤེས་ཀྱི་དབང་བསྐུར་བའི་དུས་སུ་རང་རིག་བདེ་ཆེན་དུ་ངོ་སྤྲད་པའི་
ལྟ་བ་དང་། རྨི་ལམ་ལྟ་བུའི་རྟགས་དང་
། ལས་ཀྱི་ཕྱག་རྒྱའི་གདམས་ངག་དང་།
དགོངས་ཚིག་བཞིའི་སྡོམ་པ་དང་དམ་ཚིག་ཕོག་པ་ཡིན་ལ། དབང་བཞི་པའི་དུས་
སུ་བདེ་ཆེན་སྤྲོས་བྲལ་དུ་ངོ་སྤྲད་པའི་ལྟ་བ་དང་
། རྟགས་ཉལ་དང་སད་པ་དབྱེར་
མེད་པ་ལྟ་བུའི་རྟགས་དང་
། ཕྱག་རྒྱ་ཆེན་པོའི་གདམས་ངག་སྟོན་པ་དང་
། སྡོམ་
པ་དང་དམ་ཚིག་ནི་གསུམ་པའི་དང་མཐུན་པ་ཡིན་ནོ། །
དེ་ལ་དབང་པོ་རབ་ཀྱི་ལྟ་བ་དང་སྒོམ་པ་དང་སྤྱོད་པ་གསུམ་གཅིག་ཏུ་
ལམ་དུ་འཁྱེར་བ་ཡིན་ཏེ། དེ་གསུམ་ཀ་ལྷན་ཅིག་སྐྱེས་པ་ཡིན་པས། དེས་ལྟ་བ
གཙོ་བོར་བྱས་ནས་བདུད་བཞི་འཇོམས་པ་ཡིན་ནོ། །དབང་བོ་འབྲིང་གིས་ལྟ་བ་
དང་བསྒོམ་པ་དང་སྤྱོད་པ་གསུམ་ཐ་དད་ཀྱི་ཚུལ་དུ་ལམ་དུ་འཁྱེར་བ་ཡིན་ཏེ།
དེས་བསྒོམ་པ་གཙོ་བོར་བྱས་ནས་བདུད་བཞི་འཇོམས་པ་ཡིན་ནོ། །དབང་པོ་ཐ་
མས་ལྟ་བ་སྒོམ་པ་སྤྱོད་པ་གསུམ་ཐ་དད་ཀྱི་ཚུལ་དུ་ལམ་དུ་འཁྱེར་བ་ལས། སྤྱོད་
པ་གཙོ་བོར་བྱས་ནས་བདུད་བཞི་འཇོམས་པ་ཡིན་ནོ། །དེ་ཡང་དབང་བོ་རབ་ལྟ་
བ་གཙོ་བོར་བྱེད་པ་ལ། བསྒོམ་པ་པོ་ལ་སོགས་པ་རྩ་ཐ་དད་དུ་སྣང་བ་མེད་ཅིང་
།
སྔགས་བཟླས་པ་ལ་སོགས་པ་ལས་དང་པོ་པའི་བྱ་བ་རྣམས་མེད་དོ། །དབང་པོ་
འབྲིང་པོ་དང་ཐ་མ་ལ་དེ་ལས་བཟློགས་ནས་བསྒོམ་པ་པོ་ལ་སོགས་པ་ཐ་དད་དུ་
སྣང་བ་ཡོད་ཅིང་། སྔགས་བཟླས་པ་ལ་སོགས་པ་ལས་དང་པོ་པའི་བྱ་བ་རྣམས་
ཡོད་པ་ཡིན་ནོ། །
གཞུང་གི་ཚིག་དོན་ལ་བཞི་ལས། དེ་ཁོ་ན་ཉིད་བསྟན་པ། དེ་ལ་གཉིས་
247 - 155



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
ལས། རྟོགས་པ་ཉམས་སུ་མྱོང་བའི་རྣམ་དག་ནི། ཕྱི་ནས་ནི་དབང་གསུམ་པ་
བསྐུར་ བའི་འོ། །རྣམ་ དག་ནི་ རང་བཞིན་ གྱིས་ སོ། །འཁོར་བ་ནི་ དེའི་ གནས་
ལུགས་སོ། །མཆོག་དགར་བསྒོམ་པ་མེད་ནི། དོན་གྱི་ཡེ་ཤེས་རྟོགས་པའི་དུས་
སུའོ། །ལུས་ནི་རྣམ་པར་སྨིན་པའི་ལུས་སུ་སྣང་བ་དང་ཞེན་པའོ། །གཟུང་བ་ནི་
ཡུལ་དུ་རྟོག་པའོ། །འཛིན་པ་ནི་སེམས་སུ་རྟོག་པའི་འོ། །སྐྱུག་བྲོ་ནི་ཐ་མལ་བས་
བཟུང་བའི་འོ། །རྨོངས་པ་ནི་གཉིས་སུ་འཛིན་པའི་འོ། །མཐོང་བྱ་ནི་ལྷན་ཅིག་
སྐྱེས་པ་དེ་མིག་གི་ཡུལ་དུ་གྱུར་པའི་གཟུགས་ལྟ་བུ་ཞིག་མེད་ཅེས་པའོ། །
གཉིས་པ་རང་བཞིན་ཤེས་པའི་རྣམ་དག་ནི། བསྒོམ་དང་ནི་བསྒོམ་པའི་
ཐབས་ སོ། །བསྒོམ་པོ་ནི་རྟེན་གྱི་གང་ཟག་གོ །རློམ་སེམས་ནི་རྟོག་པའི་འོ། །
སྣ་ཚོགས་ནི་ལྷན་ཅིག་སྐྱེས་པ་ཉིད་དེ་ལྟར་སྣ་ཚོགས་སུ་སྣང་བའོ། །
གཉིས་པ་ཡབ་ཡུམ་བསྲུབས་པ་ལས་རྟོགས་པའི་ལྷན་ཅིག་སྐྱེས་པ་ལ་
དོན་གྱི་ལྷན་སྐྱེས་རྟོགས་པ་མེད་པར་དགག་པའི་སྒོ་ནས་བསྟན་པ་ནི། རྡོ་རྗེ་སྙིང་
པོ་ཞེས་པ་ལ་སོགས་པ་སྟེ། ལུས་གདོད་མ་ནས་རང་བཞིན་མེད་པའི་དག་པ་ནི།
ཅིའི་ཕྱིར་འབྱུང་བ་མ་དག་པའི་བདག་ཉིད་ལས་བསྐྱེད་ཅིང་གྲུབ་པ་ལགས་ཞེས་
དྲིས་པའོ། །དེའི་ལན་ནི་དེ་ནས་ཞེས་པ་ལ་སོགས་པ་སྟེ། རྟོག་པའི་རློམ་སེམས་
མེད་པའི་ལྷན་ཅིག་སྐྱེས་པའི་ཡེ་ཤེས་ཆེན་པོ་དེའི་རང་བཞིན་གྱི་བདག་ཉིད་
སེམས་ཅན་གྱི་ལུས་ཐམས་ཅད་ལ་བརྟེན་པའི་ཚུལ་དུ་གནས་པས་དག་པ་ཡིན་
ཀྱང་། དེ་ལྟར་མ་རྟོགས་པས་གནས་སྐབས་གློ་བུར་བས་མ་དག་པར་འབྱུང་བ་
བཞིའི་བདག་ཉིད་དུ་སྣང་བའོ། །
ཀྱེ་བཅོམ་ལྡན་འདས་ཞེས་པ་ལ་སོགས་པ་ནི། འོ་ན་ཅིའི་ཕྱིར་ཕུང་པོ་
247-156



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འབྱུང་བ་ཆེན་པོ་ལས་གྱུར་པ་ལགས་ཞེས་དྲིས་པའོ། །བཅོམ་ལྡན་འདས་ཀྱི་ཞེས་
པ་ལ་སོགས་པ་ནི་ལན་ཏེ། ས་ཆུ་མེ་རླུང་བཞི་ནི་དགའ་བའི་དུས་སུ་ཡིན་ལ།
ནམ་མཁའ་ནི་མཆོག་དགའི་དུས་སུའོ། །དེས་ན་རྒྱུ་ཡབ་ཡུམ་བསྲུབས་སྦྱོར་གྱི་
འབྱུང་བ་ལས་བྱུང་བའི་བདེ་བ་ཟག་བཅས་ལས་མ་འདས་པས་འབྲས་བུ་ཡང་
ཟག་བཅས་ཀྱི་ཕུང་པོར་སྨིན་པ་ཡིན་ཞེས་པའོ། །གཞན་ཡང་ཚིགས་སུ་བཅད་པ་
འདི་རྣམས་ཀྱིས་འབྱུང་བ་ལྔ་ལམ་དུ་བྱ་བའི་མན་ངག་སྟོན་པ་ཡིན་ཏེ། དེའི་ལྟར་
ན་ཚིག་དོན་བཤད་ན། རྡོ་རྗེ་སྙིང་པོ་ཞེས་པ་ལ་སོགས་པ་ནི། ལུས་གདོད་མ་ནས་
བཞིན་མེད་པའི་དག་པ་ཡིན་ན་ཅིའི་ཕྱིར་ན་ལུས་ལ་འབྱུང་བ་ལྔའི་འཁོར་
ལོའི་བདག་ཉིད་གནས་པ་ལགས་ཞེས་དྲིས་པའོ། །དེ་ནས་ཞེས་པ་ལ་སོགས་པ་
ནི་ལན་ཏེ། ལུས་རྟོག་པའི་རློམ་སེམས་མེད་པའི་རང་བཞིན་གྱིས་རྣམ་པར་དག་
པའི་བདག་ཉིད་ཡིན་ཡང་སེམས་ཅན་གྱི་ལུས་ཐམས་ཅད་ལ་འབྱུང་བའི་འཁོར་
ལོ་རྣམས་གནས་ཞེས་པའོ། །
ཀྱེ་ཞེས་པ་ལ་སོགས་པ་ནི། འབྱུང་བ་ཆེན་པོ་ལས་གྱུར་པའི་འཁོར་ལོ་
ཕུང་པོ་ལ་གནས་པ་ལགས་ཞེས་དྲིས་པའོ། །བཅོམ་ལྡན་འདས་ཀྱིས་ཞེས་པ་ལ་
སོགས་པ་ནི་ལན་ཏེ། བྷོ་ལ་ནི་སྟེང་མའི་འཁོར་ལོ་ཐབས་ཀྱི་ཆའོ། །ཀ་ཀོ་ལ་ནི་
འོག་ཆའི་འཁོར་ལོ་སྟེ་ཤེས་རབ་ཀྱི་ཆའོ། །སྦྱོར་བས་ནི་ཐབས་དང་ཤེས་རབ་ཀྱི་
ཚུལ་དུ་ཁ་སྦྱོར་དུ་གནས་པའོ། །རེག་པས་སྲ་བའི་ཆོས་ཀྱིས་ནི་སའི་མཚན་ཉིད་
དོ། །དེ་ལས་ནི་ཐབས་ཤེས་རབ་ཀྱི་ཚུལ་ལོ། །སྐྱེ་བར་འགྱུར་ནི་གནས་པ་སྟེ། ལྟེ་
བར་སའི་དཀྱིལ་འཁོར་གྲུ་བཞི་སེར་པོ་ལ་རྡོ་རྗེ་རྒྱ་གྲམ་གྱིས་མཚན་པའོ། །བྱང་
སེམས་ཁུ་བའི་རྣམ་པ་ནི་སྙིང་གར་ཆུའི་དཀྱིལ་འཁོར་ཟླུམ་པོ་དཀར་པོ་ཁུ་བའི་
247 157



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
རང་བཞིན་གྱི་ཝཾ་གིས་མཚན་པར་བསམ་པའོ། །ཆུའི་ཁམས་ནི་འབྱུང་བར་འགྱུར་
ནི་མགྲིན་པའི་མེས་བཞུ་ནས་སོ། །བསྐྱོད་པ་ནི་སྤྱི་བོའི་རླུང་གིས་སོ། །དྲོད་སྐྱེ་ནི་
མགྲིན་ པར་ མེའི་ དཀྱིལ་ འཁོར་ ཟུར་ གསུམ་ པ་ དམར་ པོ་ རཾ་ གྱིས་ མཚན་ པ་
བསམས་པ་ལས་མེ་འབར་བའོ། །འགྲོ་བས་ནི་ཐུར་ལ་གཡོས་པས་སོ། །རླུང་ནི་
སྤྱི་བོར་རླུང་གི་དཀྱིལ་འཁོར་ཟླ་གམ་སྔོན་པོ་བན་ད་དང་བཅས་པ་བརྩམ་པའོ། །
བདེ་བས་ནི་དེ་ལྟར་བསྒོམས་པས་ལུས་སེམས་ལའོ། །ནམ་མཁའ་ནི་ལྟེ་བའི་
འོག་ཏུ་འབྱུང་བ་ནམ་མཁའ་གྲུ་གསུམ་སྔོན་པོ་ཨེས་མཚན་པ་བསམ་མོ། །ཡོངས་
སུ་བསྐོར་ནི་ལུས་ཀྱི་གནས་ལྔར་རོ། །འབྱུང་བ་ཆེ་བདེ་ནི་འབྱུང་བའི་འཁོར་ལོ་
ལས་བྱུང་བའི་འོ། །དེ་ཉིད་ནི་མིན་ནི་དེ་ཁོ་ན་ཉིད་མ་ཡིན་ཏེ་བདེ་སྟོང་ཟུག་འཇུག་
ཏུ་རྒྱུད་ལ་སྐྱེ་དགོས་ཞེས་པའི་ཐ་ཚིག་གོ །
གསུམ་པ་དེ་ལ་བརྟེན་ནས་རྟོགས་པའི་ལྷན་ཅིག་སྐྱེས་པ་རྟོགས་པ་དོན་
གྱི་ལྷན་ཅིག་སྐྱེས་པ་ཡིན་པར་བསྒྲུབ་པའི་སྒོ་ནས་བསྟན་པ་ནི། ལྷན་ཅིག་སྐྱེས་
པས་ནི་དཔེ་དོན་གཉིས་གཅིག་བསྲེས་ནས་བསྒོམས་པ་ལས་སོ། །ཡང་ན་ཞུ་བདེ་
ལྷན་ཅིག་སྐྱེས་པའི་འོ་གསུངས། འོ་ན་རང་བཞིན་གྱི་ལྷན་སྐྱེས་དེ་གཞན་ལ་མེད་
དམ་ཞེ་ན། རྣམ་པ་ཐམས་ཅད་ནི་འཁོར་འདས་ཀྱི་ཆོས་ཀྱིའོ། །སྡོམ་པ་ནི་ལྷན་
ཅིག་སྐྱེས་པའོ། །ཕྱག་རྒྱ་ནི་རང་བཞིན་གྱི་ལྷན་ཅིག་སྐྱེས་པ་སྟེ། དེས་ཐམས་ཅད་
ལ་རྒྱས་ཐེབས་པའི་ཚུལ་དུ་ཁྱབ་པའོ། །རྒྱུ་དང་བྲལ་བ་ནི་དེའི་རང་གི་ངོ་བོ་ལའོ། །
ཡང་ན་ཕྱག་རྒྱ་མ་ལ་བརྟེན་ནས་ཟག་བཅས་ཀྱི་བདེ་བ་རྒྱུའི་ཚུལ་དུ་མྱོང་བ་དང་
བྲལ་བ་ལས་སོ། །སྙིང་རྗེ་ནི་དམིགས་པ་མེད་པའི་སྟེ་ཟག་མེད་ཀྱི་བདེ་བ་ལ་བྱ་
གསུངས། བྱང་ཆུབ་སེམས་ནི་དོན་དམ་མོ། །རབ་ཏུ་ནི་དེ་ཉིད་རྟོགས་ཙམ་ནའོ
། །
247-158



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བཞི་པ་དེ་རྟོགས་པའི་དུས་སུ་ཐམས་ཅད་དེར་འདུས་པ་ལས་དང་པོ་
པའི་བྱ་བ་དོར་བར་བསྟན་པ་ནི། སྔགས་ཀྱི་ཞེས་པ་ལ་སོགས་པ་སྟེ། དེ་ཞེས་པ་
ནི་དོན་གྱི་ཡེ་ཤེས་སོ། །སྔགས་བཟླས་ནི་དེ་ཁོ་ནའི་འོ། །དཀའ་ཐུབ་ནི་སྤང་བྱ་
སྤངས་པས་སོ། །སྦྱིན་སྲེག་དེ་ཁོ་ནའི་འོ། །དཀྱིལ་འཁོར་ཅན་ནི་དོན་དམ་བྱང་
ཆུབ་སེམས་ཀྱིའོ། །དཀྱིལ་འཁོར་ནི་ཆོས་ཐམས་ཅད་ཀྱི་རྟེན་དུ་གྱུར་པས་སོ།
མདོར་བསྡུས་ནི་དོན་ནོ། །སེམས་ནི་དག་པའི་འོ། །དེ་ལྟར་བཤད་པ་དེ་རྣམས་ནི་
དྲང་དོན་སྒྲ་ཇི་བཞིན་པའི་བཤད་པ་ཡིན་ནོ། །
ལེའུ་བཅུ་པ་འདིའི་ངེས་དོན་ནི། རང་བཞིན་ལྷན་ཅིག་སྐྱེས་པ་རྟོགས་
པའི་དུས་བསྟན་པ་ཡིན་ཏེ། དབང་དང་སྔགས་བཟླས་པ་དང་ལྷ་བསྒོམ་པ་ལ་
སོགས་པ་ཐམས་ཅད་ལྷན་ཅིག་སྐྱེས་པ་དེ་ཉིད་ཡིན་པའི་ཕྱིར་རོ། །དེས་ན་ལྟ་བ་
སྒོམ་པ་སྤྱོད་པ་གསུམ་ཀ་ཡང་ལྷན་ཅིག་སྐྱེས་པ་ཡིན་ནོ། །
གསུམ་པ་གཞུང་བསྡུ་བ་ནི་དབང་གི་ཞེས་པ་ལ་སོགས་པའོ། །ལེའུ་བཅུ་
པ་བཤད་ཟིན་ཏོ།།
I
ལེའུ་བཅུ་གཅིག་པ་ལ་ལྔ་ལས། ངེས་དོན་དུ་རླུང་བུམ་པ་ཅན་བསྒོམ་པ།
དེ་ལ་ལྔ་ལས། རླུང་རྩ་ནང་དུ་གཟུད་པའི་ཐབས་སྟང་སྟངས་བཞི་བསྟན་པ་ནི།
མཉམ་པར་ནི་རྩ་གཡས་གཡོན་གཉིས་རླུང་རྩ་དབུ་མ་ཨ་བ་དྷཱ་ཏཱིར་གཞུག་པའོ། །
མ་རུང་བ་ནི་དེས་རྟོག་པ་བཟློག་པས་སམ། ཡང་ན་དེར་རླུང་བཙན་ཐབས་སུ་
གཞུག་པས་སོ། །དཔྲལ་བའི་རླུང་དྷུ་ཏིར་ཚུད་པའི་དུས་སུ་མི་རྟོག་པ་དཔྲལ་བའི་
དབྱིངས་ལྟ་བུར་རྟོགས་པའམ། ཡང་ན་རླུང་ཨ་བ་དྷཱ་ཏཱིར་འཇུག་པའི་དུས་སུ་ལྟ་
སྟངས་མིག་འབྲས་གཉིས་གྱེན་ལ་བཟློགས་ནས་དཔྲལ་བའི་མཛོད་པར་ལྟ་བའོ། །
247-199



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦)
རྟག་ཏུ་ནི་ཡང་དང་ཡང་དུ་གོམས་པར་བྱས་པ་ལས་སོ། །ལྟུང་བར་ནི་རྩ་གཡས་
གཡོན་གྱི་རླུང་རྩ་ཨ་བ་དྷཱ་ཏཱིར་ཚུད་པའམ་རྟོག་པ་མི་རྟོག་པར་ལྟུང་བའོ། །དབང་
ནི་རླུང་ཨ་བ་དྷཱ་ཏཱིར་ཚུད་པའི་དུས་སུ་མི་རྟོག་པ་ལ་དབང་བྱེད་པས་སོ། །དེའི་ལྟ་
སྟངས་ནི་མིག་འབྲས་གཉིས་ཀྱིས་སོ། །གཡོན་ན་ནི་སྙིང་གར་ལྟ་བ་སྟེ་དེར་མི་
རྟོག་པ་ཤེས་རབ་ཀྱི་ཆ་སྐྱེ་བའི་གནས་ཡིན་པས་སོ། །གཡོན་པ་ནས་ནི་གཟུགས་
བརྙན་གཉིས་ནི་མིག་འབྲས་གཉིས་དང་པོར་གཡོན་ངོས་སུ་བསྐུལ་ལ་གཡས་སུ་
བཀུག་ནས་ལྟེ་བར་བལྟས་པས་གཡོན་ནས་རྒྱུ་བའི་རླུང་ཨ་བ་དྷཱ་ཏཱིར་སིབ་ཀྱིས་
སོང་བར་བསམ་པའོ། །གཡས་པའི་ཆ་ལ་ནི་མིག་འབྲས་གཉིས་དང་པོར་གཡས་
ངོས་སུ་བསྐུལ་ལ་གཡོན་དུ་བཀུག་ནས་ལྟེ་བར་བལྟས་པས་གཡས་ནས་རྒྱུ་བའི་
རླུང་ཨ་བ་དྷཱ་ཏཱིར་སིབ་ཀྱིས་སོང་བར་བསམ་པའོ
། །དགུག་པ་ཉིད་ནི་རླུང་ཨ་བ་
ཏཱིར་རླུང་ངམ། དེར་རླུང་བཙུད་པས་མི་རྟོག་པའོ། །སྟེང་ནས་ཀྱང་ནི་གཟུགས་
བརྙན་གཉིས་མིག་འབྲས་གཉིས་སོ། །དབུ་མ་ནི་སྣ་རྩེར་གཏད་པའོ། །རེངས་པ་
ནི་རླུང་ཨ་བ་དྷུ་ཏཱིར་ཚུད་པས་ཤེས་པ་མི་རྟོག་པ་ལའོ
། །
གཉིས་པ་རྒྱུ་བ་རླུང་གི་གནས་ཚུལ་བསྟན་པ་ནི། དབྱུང་བ་ནི་རྩ་གཉིས་
ཀྱི་རླུང་ཨ་བ་བྷཱུ་ཏཱིའི་ནང་དུ་དབྱུང་པའམ། ཡང་ན་ཨ་བ་དྷཱ་ཏཱིར་རླུང་བཟུང་ནས་
ཕྱིར་གཏོང་བའི་སྤྱི་བོ་ན་ཕར་ལ་གཏང་བའམ། རྡོ་རྗེ་བུམ་ནང་ནས་གཏང་བར་
བསམ་ཞིང་ཕྱིར་དབྱུང་བའོ། །ལྟུང་བར་བྱེད་ནི་དེ་ལྟར་ཨ་བ་དྷཱ་ཏཱིར་བཟུང་བས་
རྟོག་པ་མི་རྟོག་པར་རོ། །
རྡུབ་པ་ནི་རྩ་གཉིས་ཀྱི་རླུང་དྷུ་ཏཱིར་རོ། །དབང་དུ་བྱེད་ནི་མི་རྟོག་པའོ། །
དག་པ་ནི་རྩ་གཉིས་ཀྱི་རླུང་དྷུ་ཏིར་རོ། །དགུག་པ་ནི་ཤེས་པ་མི་རྟོག་པ་ལའོ། །ཞི་
247-160



དཔལ་དགྱེས་པ་
ཀྱི་འགྲེལ་པ་ཡིད་བཞིན་ནོར་བུ།
བ་ནི་རླུང་དྷུ་ཏིར་བཟུང་པས་རྟོག་པའོ། །རེངས་པ་ནི་མི་རྟོག་པ་ལའོ། །
གསུམ་པ་ནི་རླུང་འདུ་འཛུད་པའི་རྟེན་རྩ་བསྟན་པ་ནི། རློན་པའི་ཤིང་ནི་
དེ་ལས་ཆུ་འཛག་པ་དང་འདྲ་བར་སྤྱི་བོ་ནས་ཨ་བ་དྷཱ་ཏཱི་ན་མར་བྱང་ཆུབ་ཀྱི་
སེམས་འཛག་པས་ནའོ། །མེ་ཏོག་ནི་སྙིང་ག་ཆུ་ཤིང་གི་མེ་ཏོག་ལྟ་བུ་ཡོད་པས་ན་
སྟེ་གནས་དེར་རོ། །རྡོ་རྗེ་ཤིང་ནི་འོ་མ་ཅན་གྱི་ཤིང་དང་འདྲ་བར་ལྟེ་བ་ནས་ཨ་བ་
དྷུ་ཏཱིའི་ནང་ན་མར་ཐིག་ལེ་འཛག་པའོ། །གཡོ་བཅས་རྩ་ནི་དེ་དང་འདྲ་བར་ར་ས་
ན་དང་ལ་ལ་ན་ནས་འབྱུང་བ་བཞིའི་རླུང་རྒྱུན་དུ་གཡོ་ཞིང་རྒྱུ་བའི་གནས་མགྲིན་
པའོ། །འོ་ན་རླུང་ཨ་བ་དྷཱ་ཏཱིར་ཚུད་པས་དེ་ལྟར་མི་རྟོག་པའི་ཡེ་ཤེས་འཆར་བའི་
གནད་ཅི་ཡིན་ཞེ་ན། རྩ་ཨ་བ་དྷུ་ཏཱིའི་ནང་ན་ཡེ་ཤེས་ཀྱི་རླུང་ཁ་དོག་སྣ་ལྔའི་
བདག་ཉིད་དུ་གནས། དེའི་ནང་ནས་འབྱུང་བ་བཞིའི་དྭངས་མ་མི་ཤིགས་པའི་
ཐིག་ལེ་དར་དཀར་གྱི་སྐུད་པ་ལྟ་བུའི་དབུས་ན་བྱང་ཆུབ་ཀྱི་སེམས་ཉུངས་འབྲུ་
ཙམ་གནས། དེ་ལ་རྣམ་པར་ཤེས་པའི་སེམས་གནས། དེ་ལ་ཡེ་ཤེས་གནས་
ཡིན་ལ། རྣམ་པར་ཤེས་པ་དེ་ཉིད་འབྱུང་པ་བཞིའི་རླུང་ལ་ཞོན་ནས་ཕྱི་ནང་དུ་
རྒྱུས་པས་རྣམ་རྟོག་སྣ་ཚོགས་བྱུང་བས། རྣམ་ཤེས་ཀྱི་སེམས་ལ་ཡེ་ཤེས་གནས་
ཀྱང་མ་རྟོགས་པ་ཡིན་ནོ། །དེས་ན་ཨ་བ་དྷཱུ་ཏཱིའི་ནང་དུ་འབྱུང་བ་བཞིའི་ལས་ཀྱི་
རླུང་བཅུག་པས་རླུང་ཕྱི་ནང་དུ་རྒྱུ་བ་འགགས་ནས། འབྱུང་བ་བཞིའི་རླུང་ཨ་བ་དྷཱ་
ཏཱིའི་ནང་དུ་གནས། དེ་ལྟར་གནས་པས་རྣམ་པར་ཤེས་པའི་སེམས་ཀྱིང་ཨ་བ་
ཏཱིའི་ ནང༌ དུ་ གནས། དེ་ ལྟར་ གནས་ པས་ རྣམ་ རྟོག་ ཐམས་ ཅད་ འགག །དེ་
འགགས་པས་མི་རྟོག་པའི་ཡེ་ཤེས་འཆར་བ་ཡིན་ནོ། །
བཞི་པ་རླུང་སྦྱོང་བའི་ཚད་བསྟན་པ་ནི། ཟླ་དྲུག་ཞེས་པ་ལ་སོགས་པ་སྟེ།
པ་
247 -161



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
འགྲུབ་འགྱུར་ནི་རླུང་བུམ་པ་ཅན་ནོ། །འདི་ལ་ནི་རླུང་ཨ་བ་དྷུ་ཏཱིར་བཅུག་ནས་
བསྒོམ་པའོ། །སངས་རྒྱས་རྫུ་འཕྲུལ་བསམ་མི་ཁྱབ་ནི་དེའི་ཕན་ཡོན་བསྟན་པ་སྟེ།
སངས་རྒྱས་ནི་རླུང་ལས་རྣམ་པར་རྒྱལ་བའི་ཏིང་ངེ་འཛིན་གྲུབ་པས་རྣམ་པར་རྟོག་
པ་སངས་ནས་མི་རྟོག་པའི་ཡེ་ཤེས་རྒྱས་པས་སོ། །རྫུ་འཕྲུལ་བསམ་མི་ཁྱབ་ནི་
ཟད་པར་པའི་ཏིང་ངེ་འཛིན་གྲུབ་ནས་ཆུ་ལ་ས་བཞིན་དུ་འགྲོ་བ་དང་
། ཆུ་ནང་དུ་
བསྒོམས་ཀྱང་སུབས་པར་མི་འགྱུར་བ་དང་
། རྐང་འགྱོགས་ཀྱི་དངོས་གྲུབ་ཐོབ་
པ་དང་། མི་འཆི་བའི་དངོས་གྲུབ་ཐོབ་པ་འོང་ངོ༌
། །
ལྔ་པ་རླུང་བསྒོམས་པའི་བྱང་ཆུབ་སེམས་དཔས་གསད་པའི་ལས་མི་བྱ་
བར་བསྟན་པ་ནི། ལྟ་སྟངས་བཞི་པོ་ནི་དེ་བཞི་ལ་བརྟེན་ནས་རླུང་དྷུ་ཏཱིར་གཞུག་
པའོ། །མཁས་པས་ནི་རླུང་བསྒོམ་པ་ལའོ། །སེམས་ཅན་ནི་རྣམ་རྟོག་དང་བཅས་
པའི་རླུང་ངོ༌
། །གསད་པ་ནི་ཁ་སྦྱོར་དབྱེ་བའི་ཚུལ་གྱིས་བསམ་པ་ཞེ་སྡང་བས་སོ། །
འདི་ལ་རླུང་བསྒོམས་པའི་བྱང་ཆུབ་སེམས་དཔས་སོ། །སེམས་ཅན་བསླུ་བ་ནི་
བསམ་པས་སོ། །བྱ་བ་མ་ཡིན་ནི་སྦྱོར་བ་དྲག་པོས་སོ། །སེམས་ཅན་གནོད་པ་ན་
བསམ་པས་སོ། །
གཉིས་པ་རླུང་བསྒོམ་པའི་དུས་སུ་བཟའ་བའི་དམ་ཚིག་ནི། དེ་ལ་ཞེས་
པ་ལ་སོགས་པ་སྟེ། ན་དང་ལ་སོགས་པ་ནི་མི་དང་བ་ལང་དང་གླང་པོ་ཆེ་དང་རྟ་
དང་ཁྱིའི་ཤའོ། །
གསུམ་པ་སྐྱེ་བ་བདུན་པ་བསྟན་པ་ནི། ཀྱེའི་རྡོ་རྗེ་ཞེས་པ་ལ་སོགས་པ་
སྟེ། སྐྱེ་བ་བདུན་པ་ནི་ནང་གི་སྐྱེ་བ་བདུན་པ་བྱང་ཆུབ་སེམས་ཀྱི་ཐིག་ལེ་སྟེ། དེ་
ཡང་ཟས་ཟོས་པའི་དྭངས་མ་ཁྲག་དང་
། དེའི་དྭངས་མ་ཆུ་སེར་དང་
། དེའི་དྭངས་
247 162



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མ་ བོད་ ཀན་ དང༌། དེའི་དྭངས་ མ་ ཞག་ དང༌། དེའི་དྭངས་མ་ཚིལ་ དང་། དེའི་
དྭངས་མ་རྐང་མར་དང་། དེའི་དྭངས་མ་ཐིག་ལེའོ། །དེ་ནས་མཚོན་ནི་རང་ལུས་
ཐབས་ལྡན་ན། གཞན་ལུས་ཤེས་རབ་ལ་བརྟེན་ནས་ཐིག་ལེའི་རྣལ་འབྱོར་ལ་
རྒྱུན་དུ་གོམས་པར་བྱེད་པའོ། །དགའ་བྲལ་དགའ་བ་ནི་རྟོག་པའོ། །དེ་ལ་སྨོད་པ་
ནི་རྟོག་པ་སྤོང་བར་བྱེད་པའོ། །ལན་བདུན་པས་ནི་འགྲུབ་པར་འགྱུར་ནི་འབྲས་
བུ་སྐུ་བཞིའོ། །སྐད་སྙན་ཞེས་པ་ལ་སོགས་པ་ནི་གནས་སྐབས་ཀྱི་ཡོན་ཏན་ནོ། །
གྲིབ་མ་ནི་སྙིགས་མའོ། །མཐོང་ནས་ནི་དྭངས་མ་དང་སྙིགས་མའི་བྱེ་བྲག་ཤེས་
ནས་སོ། །ཟོས་པ་ནི་ཉམས་སུ་པའོ། །སྐད་ཅིག་ནི་མཁྱེན་པའི་འོ། །མཁའ་སྤྱོད་
ནི་ཆོས་སྐུ་ཡིན་ལ། དེའི་བྱིན་རླབས་ཀྱིས་གཟུགས་སྐུ་འབྱུང་བའོ། །
བཞི་པ་ལྷ་མོ་ཀུ་རུ་ཀུ་ལླེ་བསྒྲུབ་པ་ནི། ཀུ་རུ་ཀུ་ལླེའི་སྒྲུབ་ཐབས་ཞེས་
པ་ལ་སོགས་པ་སྟེ། ངག་དོན་གྱི་གདམས་ངག་ནི། གནས་དབེན་པར་སྟན་བདེ་
བ་ལ་འདུག་ལ། བདག་ཉིད་ལྷ་མོ་ཀུ་རུ་ཀུ་ལླེར་མོས་པ་བྱས་པའི་སྙིང་གར་ཟླ་བ་
ལ་ཧྲི་བསམས་པའི་འོད་ཟེར་གྱིས་བླ་མ་དང་ཀུ་རུ་ཀུ་ལླེ་མདུན་དུ་སྤྱན་དྲངས་ཏེ།
དེ་དག་ལ་ཕྱག་འཚལ་བ་དང༌
། སྙིང་གའི་ཧྲི་ལས་ལྷ་མོ་རྣམས་སྤྲོས་ལ་མཆོད་པ་
རྣམས་བྱ་བ་དང༌། སྡིག་པ་བཤགས་པ་ལ་སོགས་པ་བདུན་པོ་རྣམ་པར་དག་པར་
བྱས་ ལ། མཆོད་ པའི་ལྷ་མོ་རྣམས་ སྙིང་ གར་ བསྡུ་ ཞིང་། སྤྱན་དྲངས་པ་རྣམས་
གཤེགས་སུ་གསོལ་ལ། ཚད་མེད་པ་བཞི་དང་། ཡེ་ཤེས་ཀྱི་ཚོགས་དང་
། བསྲུང་
པའི་འཁོར་ལོ་བྱས་ལ། དེའི་དབུས་སུ་པད་མ་འདབ་མ་བརྒྱད་པའི་ལྟེ་བ་ལ་མི་
རོའི་སྙིང་གར་ཟླ་བ་བསམ་ཞིང་། དེའི་སྟེང་དུ་ཧྲི་ལས་ཨུཏྤལ་དྲི་ཡིས་མཚན་པ་
ལས་འོད་ཟེར་འཕྲོས་འདུས་པ་ལས་ལྷ་མོ་ཀུ་རུ་ཀུ་ལེར་བསམ་སྟེ། དེ་ ཡང་
247 w163



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སེམས་དཔའ་སུམ་རྩེག་ཏུ་བསམ་པ་དང་
། ཡེ་ཤེས་པ་གཞུག་པ་དང་
། དབང་
བསྐུར་ཞིང་སྣང་བ་མཐའ་ཡས་ཀྱིས་རྒྱས་གདབ་པ་དང་
། སྐྱེ་མཆེད་དང་སྐུ་གསུང་
ཐུགས་བྱིན་གྱིས་བརླབ་པ་དང་
། མཆོད་པ་དང་
། བསྟོད་པ་དང་
། བདུད་རྩི་མྱང་
བ་རྣམས་ བྱས་ ལ། ལེའུ་ གཉིས་ པར་ བསྟན་ པའི་ སྔགས་ ལ་ བཟླས་པ་ བྱ་ སྟེ།
བསྙེན་པ་ཚད་དུ་ཕྱིན་པར་བྱའོ། །
དེ་ནས་ལས་ལ་སྦྱར་བ་བྱ་སྟེ། རང་གི་སྙིང་གའི་ཏིང་ངེ་འཛིན་སེམས་
དཔའ་ཧྲི་ལ་ཨ་ཐུང་ངུ་བརྒྱད་ཀྱིས་བསྐོར་བར་བསམ་ཞིང་
། གང་དབང་དུ་བྱ་བར་
འདོད་པ་དེའི་སྙིང་ག་ན་ཤེས་པའི་རྟེན་ཨཱ་ལི་ཐུང་ངུ་དམར་པོ་བརྒྱད་བསམས་ལ།
རང་གི་སྙིང་གའི་ཨ་བརྒྱད་པོ་ སྟག་སྦྲང་བརྒྱད་དུ་གྱུར་ཏེ་དེ་ནས་ཐོན་ནས།
བསྒྲུབ་བྱའི་སྙིང་ཁའི་ཨཱ་ལི་བརྒྱད་ཁས་བླངས་ཏེ། རང་གི་སྙིང་གར་ཞུགས་ནས་
ཧྲི་ལ་བསྐོར་ནས་ཡོད་པར་བསམས་ལ། ཧཱུྃ་ལས་འོད་ཟེར་བྱུང་བས་སྟག་སྦྲང་
བརྒྱད་འོད་དུ་ཞུ་ནས་བྲི་ལ་ཐིམ་པས། ཧྲི་དེ་ཉིད་འོད་དང་ལྡན་ཞིང་བཀྲག་དང་
ལྡན་པར་གྱུར་ པར་བསམ་ཞིང་
། སྔགས་ལ་བསྒྲུབ་བྱའི་མིང་དང་བསྐུལ་ཚིག་
བཅུག་ལ་བཟླས་ཏེ། སྔགས་ཀྱི་གྲངས་གཞུང་ནས་གསུངས་པ་ལྟར་བྱའོ། ཚིག་
དོན་གོ་བར་སླའོ། །
ལྔ་པ་བརྟག་པའི་གཞུང་བསྡུ་བ་ནི། ཀྱེའི་རྡོ་རྗེ་ཞེས་པ་ལ་སོགས་པ་སྟེ།
རྡོ་རྗེ་ནི་འོད་གསལ་རྟོགས་པའོ། །སྙིང་པོ་ནི་ཟུང་འཇུག་རྟོགས་པའོ། །བྱང་ཆུབ་
པ་ནི་ཡང་བྱ་སྤངས་ཤིང་ཐོབ་བྱ་ཐོབ་པའོ། །བརྟག་པ་ནི་ཆོ་ག་ཞིབ་མོ་སྟོན་པའོ། །
རྒྱལ་པོ་ནི་སྤང་བྱ་ལས་རྣམ་པར་རྒྱལ་བའི་ཏིང་ངེ་འཛིན་བསྟན་པའོ། །བརྟག་པ
དང་པོའི་གདམས་ངག་གི་བཤད་པ་བསྟན་ཟིན་ཏོ།། །།
247 --164



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
༈ བརྟག་པ་ཕྱི་མ་ཤིན་ཏུ་རྒྱས་པར་བཤད་པ་ལ་ལེའུ་བཅུ་གཉིས་ཡོད་
པ་ལས། ལེའུ་དང་པོ་ལ་ གསུམ་ལས། ཞུས་པ་ནི་རྡོ་ རྗེ་ སྙིང་ པོས་ཞེས་པ་ལ་
སོགས་ པ་ སྟེ། རབ་ གནས་ ནི་ གཉིས་ལས། དྲང་དོན་གྱི་དབང་ དུ་ བྱས་ན་སྐུ་
གསུང་ཐུགས་ཀྱི་རྟེན་རབ་ཏུ་གནས་པ་ཡིན་ཏེ་ཚོགས་པ་ལ་བཤད་པ་དང་མཐུན་
ནོ། །ངེས་དོན་གྱི་དབང་ དུ་ བྱས་ན་ གཉིས་མེད་ ཀྱི་དོན་ རོབ་ཏུ་གནས་ པ་ སྟེ།
མཚོན་བྱ་དོན་གྱི་ལྷན་ཅིག་སྐྱེས་པའི་ཡེ་ཤེས་རྟོགས་པ་སྟེ་འོད་གསལ་ཆོས་ཀྱི་སྐུ་
མངོན་དུ་གྱུར་པའོ། །མཚན་ཉིད་བཟང་པོ་ནི་གཞན་ལས་མཆོག་ཏུ་གྱུར་པས་ །
རིམ་པ་ནི་ལྷན་ཅིག་སྐྱེས་པ་འོད་གསལ་ཆོས་སྐུ་དེ་བསྒོམས་པའི་རྟགས་ཏེ། ཕྱི་
རྟགས་ནང་རྟགས་ཀྱིའོ། །
གཉིས་པ་ལན་ལ་གསུམ་ལས། རབ་ཏུ་གནས་པ་སྟོན། དེ་ལ་ངེས་དོན་
དུ་བཤད་ན་ གསུམ་ ལས། སྔོན་དུ་འགྲོ་བ། དེ་ ལ་ གཉིས་ལས། བསྙེན་པ་ནི།
རང་འདོད་ནི་ལྷན་ཅིག་སྐྱེས་པ་ཆོས་སྐུའི་རང་གི་ངོ་བོ་དེ་འདོད་པར་བྱ་བ་ཡིན་
པས་སོ། །ལྷ་མཉམ་ནི་དེ་ཉིད་ཀྱི་དོན་ལ་རོལ་ཞིང་ལུས་ངག་ཡིད་གསུམ་དེའི་ངོ་
བོར་ མཚུངས་ པར་ བསྒོམ་པའོ། །རབ་ མཐོང་ སྔགས་ ཀྱི་ཕ་རོལ་ སོན་ནི་ ལམ་
གོམས་པ་མངོན་དུ་གྱུར་པས་རྟགས་མཐོང་བ་དེ་ཉིད་དོན་གྱི་སྔགས་བསྒོམས་
པའི་རྟགས་ཡིན་ཏེ། དེ་ཡང་ཕྱི་རྟགས་དུ་བ་ལ་སོགས་པ་ལྔ་དང་
། ནང་རྟགས་ཟླ་
བ་སྤྲིན་མཐོང་ལ་སོགས་པ་བཞི་འབྱུང་བའོ། །
གཉིས་པ་ས་ཆོག་སྔོན་དུ་སོང་བའི་སྟ་གོན་ནི། སྟ་གོན་ནི་སེམས་ལ་ཉོན་
མོངས་པའི་རྒྱུ་བ་འགག་པའོ། །ལ་སོགས་ནི་ས་ཆོག་ནི་སྣང་སྲིད་ཐམས་ཅད་སྒྱུ་
མར་ཤེས་པའོ། །ཅི་གསུངས་སྦྱིན་སྲེག་ནི་དེ་ལྟར་རྣམ་པར་རྟོག་པ་ཐམས་ཅད་ཞི་
247-165



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བའི་ངོ༌། །སྔ་བར་ནི་སྔོན་དུའོ། །སྐུ་གཟུགས་སྦྱང་པ་ནི་བསྒྲུབ་པ་པོས་ཆོས་སྐུ་
འོད་གསལ་གྱི་དོན་ལ་བསྒོམས་པས་སོ། །དཀྱིལ་འཁོར་ནི་སྙིང་པོ་ལེན་པར་བྱེད་
པའི་འོ། །
གཉིས་པ་དངོས་གཞི་ནི། ནམ་མཁའ་ནི་ལྷན་ཅིག་སྐྱེས་པ་ཆོས་ཀྱི་སྐུའི་
དཔེའོ། །སངས་རྒྱས་ནི་དོན་ནོ། །སྐུ་གཟུགས་སྙིང་གར་རབ་ཏུ་གཞུག་ནི་བསྒྲུབ་
པ་པོས་སེམས་ཉིད་དེ་ལྟར་མངོན་སུམ་དུ་རྟོགས་པའོ། །
གསུམ་པ་རྗེས་ལ་མཆོད་པ་ནི། སྣ་ཚོགས་ཧཱུྃ་ནི་རྟོག་པ་སྣ་ཚོགས་དང་
ལྡན་པའི་སེམས་སོ། །རྫོགས་པ་ནི་ལམ་མཐར་ཕྱིན་པའི་དུས་སོ། །མེ་ཏོག་ཞེས་
པ་ལ་སོགས་པ་ནི་ལྷ་དབང་བསྐུར་བའི་ཚུལ་དུ་མཆོད་པར་བྱེད་པའི་སྣང་བ་
འབྱུང་བའོ། །
གཉིས་པ་སྦྱིན་སྲེག་ལ་སྤྱིར་གསུམ་ལས། ཕྱིའི་སྦྱིན་སྲེག་ནི་སྒྲ་ཇི་བཞིན་
པའོ། །ནང་གི་སྦྱིན་སྲེག་ནི་གཏུམ་མོ་སྦྱར་བའོ། །དེ་ཁོ་ན་ཉིད་ཀྱི་སྦྱིན་སྲེག་ནི་
དོན་གྱི་ཡེ་ཤེས་རྟོགས་པའོ། །དེ་ལས་དེར་དངོས་སུ་ཕྱིའི་སྦྱིན་སྲེག་སྟོན་པ་ཡིན་
ཏེ་གོ་བར་སླའོ། །ལེའུ་དང་པོའི་བཤད་པའོ།། །།
ལེའུ་གཉིས་པ་ལ་ལྔ་ལས། འོད་གསལ་ཟུང་འཇུག །དེ་ལ་གཉིས་ལས
དྲིས་པ་ནི། རྡོ་རྗེ་སྙིང་པོས་ཞེས་པ་ལ་སོགས་པ་སྟེ། ནམ་མཁའ་ལྟ་བུའི་ནི་འོད་
གསལ་ལོ། །ལྷའི་གཟུགས་ཀྱིས་ནི་ཟུང་འཇུག་གོ །དེ་དག་གིས་གང་སྤོང་ཞེ་ན།
ཆོས་ཀུན་ལ་ནི་སྤང་བྱ་རིགས་ཀྱིའོ། །འབྲས་བུ་གང་ན། རྒྱ་མཚོ་ནི་ཟབ་པའི་ཆ་
ནས་སྟེ་ཆོས་སྐུའོ། །སྐུ་བ་ནི་དེ་ལ་བརྟེན་ནས་དེའི་སྟེང་དུ་འཕྱོ་བ་སྟེ་གཟུགས་སྐུ་
གཉིས་སོ། །རང་འདོད་ནི་རང་འབྲས་བུ་སྐུ་གསུམ་པོ་དེ་རྣམས་ཐོབ་པར་འདོད་
247 --- 166



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པའོ། །སེམས་ཅན་ནི་བསྒྲུབ་པ་པོའོ། །ཇི་ལྟར་འགྲུབ་པར་འགྱུར་ནི་འབྲས་བུའོ། །
དོན་ནི་འོད་གསལ་ཟུག་འཇུག་བསྒོམས་པ་ཁོ་ན་ལ་བརྟེན་ནས་སྤང་བྱ་རིགས་
ཐམས་ཅད་སྤངས་པའི་འབྲས་བུ་སྐུ་གསུམ་ཇི་ལྟར་འཐོབ་པར་འགྱུར་ཞེས་དྲིས་
པའོ། །
གཉིས་ པ་ ལན་ ལ་ གསུམ་ ལས། དང་ པོར་ བསྒོམ་ པ་ བསྟན་ པ་ ནི།
བཅོམ་ལྡན་འདས་ ཀྱིས་ཞེས་པ་ལ་སོགས་པ་སྟེ། བདག་མེད་ནི་སྟོང་པ་འོད་
གསལ་ལོ། །རྣལ་འབྱོར་ལྡན་ནི་དེ་བསྒོམ་པའི་འོ། །ཧེ་རུ་ཀ་དཔལ་ནི་སྒྱུ་མ་ལ་
སོགས་པས་སྟོང་པ་དང་
། ཚོགས་པ་དང་བྲལ་བ་དང་། གང་དུ་ཡང་མི་གནས་
པའི་གཉིས་སུ་མེད་པའི་ཡེ་ཤེས་ཏེ། དོན་གྱི་ཧེ་རུ་ཀའི་ངོ་བོ་ཟུང་འཇུག་སྒོམ་མོ། །
གཞན་པ་ནི་འོད་གསལ་ཟུང་འཇུག་ལས་སོ། །
གཉིས་པ་རྒྱས་པར་བཤད་པ་ལ་གཉིས་ལས། མཉམ་བཞག་ནི། དང་
པོ་ཞེས་པ་ལ་སོགས་པ་སྟེ། སྔགས་པ་ནི་ཤེས་པའོ། །སེམས་གཅིག་ཏུ་མཉམ་
བཞག་ནི་འོད་གསལ་ལོ། །གནས་བཟང་པོ་གང་ཞེ་ན། རང་གི་ཁྱིམ་ནི་དབེན་
ཞིང་བར་ཆད་མི་འབྱུང་བའོ། །རྣལ་འབྱོར་མ་བསྒོམ་ནི་འོད་གསལ་སྟེ་རིན་ཆེན་
འབར་བའི་རྫོགས་པའི་རིམ་པའོ། །ཡང་ན་ཧེ་རུ་དཔལ་གཟུགས་ནི་ཟུང་འཇུག་
བདེ་བ་ཆེན་པོའོ། །དེ་དག་བསྒོམ་པའི་མན་ངག་ནི་གཞན་དུ་བཀོད་པ་ལས་ཤེས་
པར་བྱའོ། །
གཉིས་པ་རྗེས་ཐོབ་ནི། རྐང་པ་འཁྲུད་དང༌། ཞེས་པ་ལ་སོགས་པ་ནི་
རྗེས་སྤྱོད་ལམ་གྱི་དུས་སུ་རང་བདག་མེད་མའི་རྣམ་པར་བསྒོམ་པའོ། །བཅོམ་
ལྡན་འདས་མ་བསྟེན་པ་ནི་ཕྱག་རྒྱ་མ་བསྟེན་པའི་དུས་སོ། །ཤེས་རབ་ནི་འོད་
247 -167



པའི་ ཐབས་ ནི།
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གསལ་བསྒོམ་པའི་འོ། །བརྟུལ་ནི་ཉོན་མོངས་པའོ། །ཞུགས་པ་ནི་ཡེ་ཤེས་ལའོ། །
རྣལ་འབྱོར་མ་ནི་བདག་མེད་མའོ། །
གསུམ་པ་འཇུག་བསྡུ་བ་ནི། གཞན་གྱི་ཚུལ་ནི་ཉོན་མོངས་པའི་སེམས་
སོ། །གདུག་པའི་སེམས་ནི་ཞེ་སྡང་ངོ༌
། །མ་རིག་པ་ནི་ཉོན་མོངས་པ་དང་དེ་མ་
ཡིན་པའི་འོ། །མཁས་པ་ནི་འོད་གསལ་ཟུང་འཇུག་བསྒོམ་པ་ལའོ། །
གཉིས་ པ་ བར་ དུ་ བསྟན་ པ་ ལ་ གསུམ་ ལས། བརྟན་
བསམ་གཏན་ནི་འོད་གསལ་ཟུང་འཇུག་བསྒོམ་པའི་འོ། །ཟླ་བ་ཕྱེད་དུ་ནི་རིན་
ཆེན་འབར་བ་དང་ཐིག་ལེ་བསྒོམ་པ་མཐར་ཕྱིན་སྟེ་ལུས་དྲོ་ཞིང་སེམས་ལ་བདེ་བ་
སྐྱེས་པའི་རྗེས་ལ། འོད་གསལ་གྱི་དོན་ལ་ཟླ་བ་ཕྱེད་རྒྱུན་མ་ཆད་བར་བསྒོམ་
པའོ། །བསམ་ པ་ ཐམས་ ཅད་ནི་ཉོན་མོངས་ པའི་ འོ། །ལྷའི་ གཟུགས་ནི་འོད་
གསལ་གྱི་རྗེས་ལ་སྣང་ལ་རང་བཞིན་མེད་པའི་ཟུང་འཇུག་གི་ཚུལ་གྱིས་སོ། །ཉི་
མ་གཅིག་དུ་ནི་ཐུན་དུ་བཅད་པ་མེད་པར་ཐུན་གཅིག་དུ་བསྒོམ་པའོ། །བསྒོམས་
པས་ནི་འོད་གསལ་ཟུང་འཇུག་གོ །རང་གཞན་དོན་ནི་ཆོས་སྐུ་དང་གཟུགས་སྐུའོ། །
འཁོར་བར་ཐབས་གཞན་ནི་འཁོར་བར་གནས་པ་ལས་སྒྲོལ་བའི་ཐབས་སོ། །
གཉིས་པ་བརྟན་པའི་རྟགས་ནི། རིག་མ་ནི་འོད་གསལ་དང་ཟུང་འཇུག་
གི་ དོན་ ནོ། །འཕྲལ་ དུ་ རྟགས་ སམ་ ཕན་ ཡོན་ ནོ། །ཡང་ ན་ ཡེ་ ཤེས་ སོ། །
འཇིགས་སྨྱོ་ཞེས་པ་ལ་སོགས་པ་ནི་ཚེ་འདིའི་སྐྱོན་ཡིན་ཏེ། འཇིགས་པ་ནི་གདོན་
གྱིས་སམ་འཇིགས་པ་བརྒྱད་དོ། །སྨྱོ་བ་ནི་འབྱུང་བ་འཁྲུགས་ནས་སོ། །སྡུག་
བསྔལ་ནི་ལུས་ཀྱི་ན་ཚའོ། །མྱ་ངན་གདུང་པ་ནི་སེམས་ཀྱི་སྡུག་བསྔལ་ལོ། །འཚེ་
བ་ནི་མི་དང་མི་མ་ཡིན་པའི་འོ། །འདོད་ཆགས་ནི་ལ་སོགས་པ་ནི་ཚ་ཕྱི་མའི་སྐྱོན་
247 mm 168



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཏེ། འབྲས་བུ་ངན་སོང་གསུམ་འབྱིན་པར་བྱེད་པའི་འོ། །བསྒྲུབ་པ་པོ་ནི་འོད་
གསལ་ཟུང་འཇུག་དེ་ལྟར་ཉམས་སུ་བླངས་པའི་འོ། །ཉོན་མི་མོངས་ནི་འཇིགས་
པ་ལ་སོགས་པའི་སྡུག་བསྔལ་དང་ཉོན་མོངས་པས་ཚེ་འདི་དང་ཕྱི་མ་ལའོ། །ཕན་
པ་ནི་བདེ་བའོ། །གནོད་པ་ནི་སྡུག་བསྔལ་ལོ། དེ་ལྟར་ནི་ལས་རྒྱུ་འབྲས་ཀྱི་དོན་
ནོ། །ཅི་ལྟར་དེ་ན་ནི་དེ་ལྟར་སྤྱོད་པའི་བསྒྲུབ་པ་བོའོ། །ངུ་འབོད་གནས་ནི་དམྱལ་
བའི་གནས་དེར་མི་གནས་པའོ། །
གསུམ་པ་ཞར་ལ་གང་ཟག་གང་གིས་ཀྱང་འགྲུབ་པར་བསྟན་པ་ནི།
མཚམས་མེད་ལྔ་ནི་བྱེད་པ་དང་ཞེས་པ་ལ་སོགས་པའོ།
གསུམ་པ་མཐའ་མ་བོགས་དབྱུང་ལ་གཉིས་ལས། ཧེ་རུ་ཀའི་སྤྱོད་པ་ནི།
ཟླ་བ་གཅིག་ཏུ་གསང་ལ་སྤྱོད་ཞེས་པ་ལ་སོགས་པ་ནི་གསང་སྤྱོད་ཡིན་ནོ། །
སྔགས་པ་ལ་ཞེས་པ་ལ་སོགས་པས་རིག་པ་བརྟུལ་ཤུགས་ཀྱི་སྤྲོས་མེད་ཀྱི་སྤྱོད་པ་
བསྟན་པ་ཡིན་ལ། སྤྲོས་མེད་ནི་བརྟག་པ་དང་པོའི་ལེའུ་དྲུག་པར་བསྟན་པ་ཟིན་
ཞིང་
། ཤིན་ཏུ་སྤྲོས་མེད་ནི་ལེའུ་གསུམ་པར་འཆད་པ་ཡིན་ནོ། །གཉིས་པ་བདག་
མེད་མའི་སྤྱོད་པ་ནི། རྡོ་རྗེ་སྙིང་པོས་གསོལ་པ་ཞེས་པ་ལ་སོགས་པའོ། །
གཉིས་པ་བསྒོམས་པའི་འབྲས་བུ་ལ་གསུམ་ལས། མདོར་བསྟན་པ་ནི།
འཆགས་པ་ནི་སྐྱེ་བ་དང་སྡུག་བསྔལ་སྟེ། དེ་དག་གི་ཤེས་རབ་ཆོས་སྐུ་དང་ཐབས་
ལོངས་སྐུ་ལ་གནོད་པར་མི་འགྱུར་སྟེ་ཆོས་སྐུ་སྟོང་བ་ལ་སྐྱེ་བ་མེད་པ་དང་
།
ལོངས་སྐུ་བདེ་བ་ལ་སྡུག་བསྔལ་མེད་པའི་ཕྱིར་རོ། །འཇིག་པ་ནི་འགག་པ་སྟེ་
དེས་ཐབས་སྤྲུལ་སྐུ་ལ་གནོད་པར་མི་འགྱུར་སྟེ། སྤྲུལ་སྐུ་གསལ་བ་ལ་འགག་པ་
མེད་པས་སོ། །
247 --169



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཉིས་པ་རྒྱས་པར་བཤད་པ་ནི། གང་ཕྱིར་ཐབས་ནི་སྣང་བའི་ཆ་སྟེ་
ལོངས་སྐུ་དང་སྤྲུལ་སྐུའོ། །འབྱུང་བ་ཉིད་ནི་བདེ་བ་དང་
། གསལ་བ་སྟེ་ཞི་བ་མྱང་
འདས་ཀྱི་མཐའ་ལ་མི་གནས་པའོ། །འཇིག་པ་ནི་འཁོར་བའི་ཆོས་ཐམས་ཅད་
འགག་པའོ། །ཤེས་རབ་ནི་སྟོང་པའི་ཆ་སྟེ་ཆོས་སྐུའོ། །སྲིད་མཐར་བྱེད་ནི་སྲིད་
པའི་མཐའ་ལ་མི་གནས་པའོ། །
གསུམ་ པ་ འཇུག་ བསྡུ་ བ་ནི། དེས་ ན་ རབ་ འཇིག་ ཡོད་ མ་ ཡིན་ ནི་
གཟུགས་སྐུ་གཉིས་ལའོ། །དེ་ཉིད་ལ་ནི་ཆོས་སྐུ་དེ་ཁོ་ན་ཉིད་ལའོ། །ལ་ལར་ནི་
འཇིག་རྟེན་གྱི་ཁམས་སོ། །འཇིག་ནི་སྤྲུལ་སྐུ་མྱ་ངན་ལ་འདའ་བའི་ཚུལ་བསྟན་
པས་འཇིག་པར་འགྱུར་སྟེ་མི་བཞུགས་ཀྱང་
། འཇིག་པའི་དངོས་པོ་དེ་གཏན་མེད་
པ་མ་ཡིན་ཏེ་གཞན་ན་བཞུགས་པས་ཟད་པ་སྟེ་འགག་པ་མེད་དོ། །
གཉིས་པ་བར་དོ་སྒྱུ་ལུས་འོད་གསལ་བསྒོམ་པ་ནི། བསྐྱེད་པའི་རིམ་
པའི་ཞེས་པ་ལ་སོགས་པ་སྟེ། ཇི་ལྟར་ཉམས་སུ་བླང་བའི་གདམས་ངག་ནི་གཞན་
དུ་བཀོད་པ་ལས་ཤེས་པར་བྱའོ། །ཚིག་གི་དོན་ནི། བསྐྱེད་པའི་ནི་ལྷའི་བསྐུར་རོ། །
རིམ་པ་ནི་ཆོ་གའོ། །རྣལ་འབྱོར་ནི་བསྒོམ་པ་སྟེ་སྔོན་དུ་བྱའོ། །བརྟུལ་བ་ནི་ཐ་
མལ་བའི་ལུས་ངག་སེམས་སོ། །ཞུགས་ནི་ཡི་དམ་ལྷའི་སྐུ་གསུང་ཐུགས་སུའོ། །
སྤྲོས་པ་ནི་རང་གཞན་ཐམས་ཅད་ཀྱི་སྣང་བའོ། །སྤྲོས་པ་རྨི་ལམ་ལྟར་བྱས་ནས་
ནི་སྣང་
་བ་ཐམས་ཅད་རང་བཞིན་མེད་པར་ཤེས་པར་བྱ་བའོ། །སྤྲོས་པ་ཉིད་ནི་
རྣམ་པ་སྣང་བའི་འོ། །སྤྲོས་མེད་བྱེད་ནི་གཉིད་དང་འོད་གསལ་བསྲེས་པའི་དུས་
སུའོ། །ཇི་ལྟར་སྒྱུ་མ་རྨི་ལམ་དང་ནི་རྨི་ལམ་དང་སྒྱུ་ལུས་སུ་བསྲེ་བའོ། །ཇི་ལྟར་
བར་མའི་སྲིད་ཡིན་པ་ནི་བར་དོ་སྒྱུ་ལུས་འོད་གསལ་དུ་འཛིན་པའོ། །དེའི་གནད་
247 -170



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཅི་ལས་འབྱུང་ན། རྟག་ཏུ་སྦྱོར་བའི་གོམས་པ་ནི་གཉིད་དང་རྨི་ལམ་སྒྱུ་ལུས་འོད་
གསལ་དུའོ། །དེ་དག་འབྱོངས་བའི་དུས་སུ་ཇི་ལྟར་འབྱུང་ཞེ་ན། དཀྱིལ་འཁོར་
ནི་རྨི་ལམ་སྒྱུ་ལུས་སུ་འབྱོངས་བའི་དུས་སུ་རྨི་ལམ་གྱི་སྣང་བ་ཐམས་ཅད་ཡི་དམ་
གྱི་ལྷའི་སྣང་བར་འཆར་ལ་གཉིད་འོད་གསལ་དུ་འབྱོངས་བའི་དུས་སུ་དཀྱིལ་
འཁོར་ནི་སྙིང་པོ་ལེན་པའི་དོན་ཏེ། གཉིད་ཀྱི་དུས་ཐམས་ཅད་དུ་བདེ་སྟོང་དབྱེར་
མེད་དུ་རྒྱུད་ལ་སྐྱེ་བའོ། །
གསུམ་པ་རིག་སྟོང་དབྱེར་མེད་ཀྱི་ཐིག་ལེ་བསྒོམ་པ་ནི། ཕྱག་རྒྱ་ཆེན་
པོའི་དབང་བསྐུར་བ་ནི། དབང་བཞི་པའི་དུས་སུ་དོན་གྱི་ལྷན་ཅིག་སྐྱེས་པའི་
གདམས་ངག་བསྟན་པའོ། །ཇི་ལྟར་ཤེས་པ་ནི་བླ་མའི་མན་ངག་གིས་བསྒྲུབ་
པོས་ སོ། །བདེ་ཆེན་ནི་སྟོང་པ་ཉིད་ཆོས་སྐུའི་དོན་ནོ། །འདིའི་ནི་དབང་བཞི་
གསུམ་མོ། །གཞན་ལས་ནི་དོན་གྱི་ཡེ་ཤེས་རྟོགས་ནས་ དེའི་དོན་ཐིག་ལེར་
བསྒོམས་པ་ལ་བརྟེན་ནས་སྣང་བ་ཐམས་ཅད་དེ་ཁོ་ན་ཉིད་ཀྱི་དཀྱིལ་འཁོར་སྙིང་
པོ་ལེན་བའི་དོན་དུ་འཆར་བ་ཡིན་གྱི་དེ་ལས་གཞན་པ་ལས་སོ། །འོ་ན་ཐིག་ལེ་དེ་
ཇི་ལྟར་བསྒོམ་ཞེ་ན། བདེ་བ་གནག་ཅིང་ཞེས་པ་ལ་སོགས་པ་སྟེ། དེ་ཉིད་བསྒོམ་
པའི་གདམས་ངག་ནི་བླ་མའི་ཞལ་ལས་ཤེས་པར་བྱའོ། །
ཚིག་དོན་ནི། བདེ་བ་གནག་པ་ནི་རྣ་བར་ཐིག་ལེ་ནག་པོ་བསྒོམ་པའོ། །
བདེ་བ་སེར་ནི་སྣ་ལའོ། །བདེ་བ་དམར་པོ་ནི་ལྕེ་ལའོ། །བདེ་བ་དཀར་ནི་མིག་
ཏུའོ། །བདེ་བ་ ལྗང་ ཁུ་ ནི་ ལྟེ་ བར་ རོ། །བདེ་ བ་ སྔོ་ནི་ སྙིང་ གར་ རོ། །དེ་ ལྟར་
བསྒོམས་པ་ལ་དགོས་པ་ཅི་ཡོད་ཞེ་ན། བདེ་བ་རྒྱུ་དང་མི་རྒྱུ་ཀུན་ནི་བཅུད་དང་
སྣོད་ཀྱི་བསྡུས་པའི་ཡུལ་དྲུག་པོ་ཐམས་ཅད་བདེ་བར་འཆར་བའོ། །བདེ་བ་ཤེས་
247 -171



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
རབ་ནི་རང་བཞིན་སྟོང་བའི་ཆ་ནས་སོ། །བདེ་བ་ཐབས་ནི་ཉམས་སུ་མྱོང་བའི་ཆ་
ནས་སོ། །དེ་བཞིན་ཀུན་ཏུ་རྒྱུ་སྐྱེས་བདེ་ནི་དབང་པོ་གཉིས་སྦྱོར་གྱི་བདེ་བ་ཡང་
བདེ་སྟོང་དུ་སྐྱེ་བའོ། །བདེ་བ་དངོས་པོ་དངོས་མེད་བདེ་ནི་དངོས་པོ་དང་དངོས་
མེད་ཀྱིས་བསྡུས་པའི་ཆོས་ཐམས་ཅད་རང་བཞིན་མེད་པར་ཤེས་པའོ། །འོ་ན་
བདེ་བ་ཞེས་བྱ་བ་དེ་ཉིད་རང་ངོ་བོ་གང་ཡིན་ཞེ་ན། རྡོ་རྗེ་ནི་སྟོང་པ་ཡིན་ལ།
སེམས་དཔའ་ནི་རིག་པ་སྟེ། བདེ་བ་སྟེ། བདེ་སྟོང་དབྱེར་མེད་པ་རྡོ་རྗེ་འཆང་གི་
ངོ་བོ་ལ་བདེ་བ་ཞེས་བརྗོད་དོ། །
བཞི་པ་བསྐྱེད་རྫོགས་ཟུང་འཇུག་ཏུ་བསྒོམ་པ་ལ་གཉིས་ལས། དྲིས་པ་
ནི། རྡོ་རྗེ་སྙིང་པོ་ཞེས་པ་ལ་སོགས་པ་སྟེ། རྫོགས་པའི་རིམ་པ་ནི་འདིར་ཐིག་ལེ་
བདེ་བའི་ངོ་བོར་བསྒོམ་པའི་འོ། །དེའི་བདེ་བ་ནི་དེ་ལྟར་བསྒོམས་པ་ལ་བརྟེན་
ནས་སྐྱེས་པའི་བདེ་བ་དེའོ། །བདེ་ཆེན་ནི་བདེ་སྟོང་དབྱེར་མེད་དོ། །
གཉིས་པ་ལན་ལ་གཉིས་ལས། མདོར་བསྟན་པ་ནི། བཅོམ་ལྡན་འདས་
ཀྱི་ཞེས་པ་ལ་སོགས་པ་སྟེ། ལུས་ཀྱི་དངོས་མེད་གང་ལས་བདེ་ནི་སྤྱིར་སྔགས་ཀྱི་
སྒོར་ཞུགས་ཏེ་བུམ་དབང་ཐོབ་ནས་ལུས་ལྷ་དང་མི་འབྲལ་བ་དགོས་པས་ལུས་
བསྐྱེད་རིམ་གྱི་དངོས་པོ་མེད་ན་གང་ལ་ཐིག་ལེ་བསྒོམས་པ་ལས་བདེ་བ་སྐྱེ་ཞེས་
པའོ། །འགྲོ་བ་ནི་བསྒྲུབ་པ་པོའི་ལུས་ལྷར་བསྐྱེད་པའོ། །
གཉིས་པ་རྒྱས་པར་བཤད་པ་ལ་གསུམ་ལས། དཔེའི་སྒོ་ནས་བསྐྱེད་
རྫོགས་ གཉིས་བསྒོམ་དགོས་པ་ནི། ཇི་ལྟར་མེ་ཏོག་ཞེས་པ་ལ་སོགས་པ་སྟེ།
གཟུགས་སོགས་ནི་ཕུང་པོ་ལྔ་ལྡན་གྱི་ལུས་སོ། །
གཉིས་པ་འབྲས་བུ་སྐུ་གསུམ་ལམ་དུ་བྱེད་པས་བསྐྱེད་རྫོགས་གཉིས་
247 -172



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བསྒོམ་དགོས་པ་ནི། དངོས་པོ་ནི་གཟུགས་ལ་སོགས་པའི་ཡུལ་ཐམས་ཅད་ལ་
བདེ་བས་ཁྱབ་སྟེ། ཐམས་ཅད་བདེ་བར་ཤར་བའི་ཆ་ནས་ཏེ་ལོངས་སྐུ་ཡིན་པས་
དེ་ལམ་དུ་བྱེད་པའོ། །དངོས་པོ་མ་ཡིན་ནི་ཡུལ་རྣམས་ལ་བདེ་བའི་མཚན་ཉིད་
རྟོགས་པ་མེད་པའི་ཆ་ནས་སོ། །དེ་ལྟ་ཡུལ་རྣམས་ལ་བདེ་བའི་མཚན་ཉིད་མེད་
ཀྱང་དངོས་པོར་སྣང་བ་ཙམ་དུ་འདུག་པ་ནི་སྤྲུལ་སྐུ་ལམ་དུ་བྱེད་པའོ་གསུངས།
དངོས་པོ་རྟོགས་ཕྱིར་ནི་དངོས་པོའི་གནས་ལུགས་སྟོང་ཉིད་རྟོགས་པས་སོ། །
སངས་རྒྱས་ང་ནི་རྟོག་པ་སངས་ནས་མི་རྟོག་པའི་བདེ་བ་ཆེན་པོ་རྒྱས་པ་ང་སྟེ་ཆོས་
སྐུ་ཡིན་པས་དེ་ལམ་དུ་བྱེད་པའོ། །ང་མི་ཤེས་ནི་དེ་ལྟར་ལམ་དུ་ཁྱེར་མི་ཤེས་
པའོ། །
འོ་ན་བདེ་སྟོང་བསྒོམས་པས་དེ་ལྟར་གནས་པ་འོང་ངམ་ཞེ་ན། རྡོ་རྗེ་
བཙུན་མོའི་བྷ་ག་ནི་སྟོང་ཉིད་བསྐྱེད་ཅིག་བདེ་བ་དང་ལྡན་པས་ན་སྟེ། ཟུང་འཇུག་
གི་ངོ་བོའོ། །ཨེའི་རྣམ་པའི་ཆ་བྱད་གཟུགས་ནི་སྐུ་གསུང་ཐུགས་གསུམ་ཀ་སྟོང་
ཉིད་དུ་རོ་གཅིག་པའི་རང་བཞིན་ནོ། །སངས་རྒྱས་ནི་དེ་དང་འདྲ་བའི་བདེ་བའོ། །
རིན་ཆེན་ཟ་མ་ཏོག་ནི་དེ་དང་འདྲ་བའི་སྟོང་ཉིད་དེ། དེས་ན་བདེ་སྟོང་ཟུང་འཇུག་
གོ །བདེ་བ་ཅན་དུ་ནི་བདེ་བ་དང་ ལྡན་པའི་ གནས་ཏེ། བདེ་སྟོང་ཟུང་འཇུག་
མཚོན་པའི་གནས་ནི་ཕུན་སུམ་ཚོགས་པའོ། །རྟག་ཏུ་བཞུགས་ནི་དུས་ཕུན་སུམ་
ཚོགས་པའོ། །ང་ནི་ལོངས་སྐུ་ཕུན་སུམ་ཚོགས་པ་ལྔ་ལྡན་ཐམས་ཅད་ཀྱང་ངེས་
དོན་གྱི་དབང་དུ་བྱས་ན་ཆོས་སྐུ་ལོངས་སྐུ་སྤྲུལ་སྐུ་ལས་མ་འདས་པའོ། །འཇིག་
རྟེན་སྟོན་པ་ནི་སྤྲུལ་སྐུའོ། །བསྒྲུབ་བྱ་ནི་གང་དང་གང་འདུལ་བ་ལ་དགོངས་ནས་
གནས་ལ་སོགས་པ་ཕུན་སུམ་འཚོགས་པ་བཞིའོ། །འཇིག་རྟེན་ནི་སྤྲུལ་སྐུའི་ཞིང་
247 -173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ཁམས་སོ། །འདས་པ་ནི་ལོངས་སྐུའི་ཞིངས་ཁམས་སོ། །ལྷན་ཅིག་སྐྱེས་དགའི་
རང་བཞིན་ནི་སྨིན་པ་དང་གྲོལ་བའི་ལམ་གྱི་དུས་སུ་ཉམས་སུ་མྱོང་པའི་འོ། །ང་
ཞེས་པའི་དོན་ཐམས་ཅད་ནི་དེ་རྣམས་ཐམས་ཅད་སྟོང་ཉིད་ལས་མ་འདས་པས་
ཆོས་སྐུ་དང་བདེ་བར་འཆོར་བས་ལོངས་སྐུ་དང་སྣང་བ་ཙམ་དུ་གསལ་བས་སྤྲུལ་
སྐུའི་རང་བཞིན་ཡིན་ནོ། །
འོ་ན་ལྷན་ཅིག་སྐྱེས་པ་དེ་དང་པོ་གནས་སྐབས་གང་དུ་རྟོགས་ཞེ་ན།
མཆོག་མཐའ་ཞེས་པ་ལ་སོགས་པའོ། །འོ་ན་དེ་གང་ལ་བརྟེན་ནས་རྟོགས་ན།
བཙུན་མོ་ཞེས་པ་ལ་སོགས་པ་སྟེ། རྟེན་བཙུན་མོའི་ཆོས་འབྱུང་གི་ནང་དུ་རྡོ་རྗེ་
བུམ་ནང་དུ་མཚན་དཔེ་དང་ལྡན་པའི་ལོངས་སྐུའི་ངོ་བོ་དེ་ཉིད་འདིར་ཁུ་བ་སྟེ།
ཐིག་ལེར་གནས་པ་ལ་བརྟེན་ནས་བདེ་བ་རྟོགས་པའོ། །ནུས་པ་མེད་ཕྱིར་ནི་ཤེས་
རབ་མ་མེད་ན་ཐིག་ལེ་བདེ་བའི་ནུས་པ་མེད་པ་ལ་སོགས་པའི་ཕྱིར་རོ། །འོ་ན་
གྲོལ་ལམ་གྱི་དུས་སུ་བདེ་བ་གང་ལ་བརྟེན་ནས་སྐྱེ་ཞེ་ན། ལྷའི་རྣལ་འབྱོར་ལས་
ནི་རྟེན་དེ་ཉིད་ལས་སོ། །བདེ་བ་ནི་བརྟེན་པ་རྫོགས་རིམ་གྱི་བདེ་བ་སྐྱེ་པས་སོ། །
དེ་ཕྱིར་ནི་ཐམས་ཅད་ནི་ཆོས་སྐུ་ལས་མ་འདས་པ་དང༌
། ཁུ་བ་དང་ལྷའི་རྣལ་
འབྱོར་ལ་བརྟེན་ནས་བདེ་བ་འབྱུང་བའོ། །དངོས་པོ་མིན་ནི་ཆོས་སྐུའི་ལྡོག་པ་
ནས་སོ། །དེ་ཉིད་ནི་སངས་རྒྱས་སོ། །དངོས་མེད་ཚུལ་ཡང་མིན་ནི་གཟུགས་སྐུ་
གཉིས་ཀྱི་ལྡོག་པ་ནས་སོ། །
འོ་ན་ལམ་གྱི་དུས་སུ་སྐུ་གསུམ་དུ་བསྒོམ་པ་དེ་སྐུ་གསུམ་གྱི་ངོ་བོ་མིན་
ནམ་སེམས་པ་ལ། །ཞལ་ཕྱག་རྣམ་པར་ནི་ལམ་གྱི་དུས་སུ་ལྷའི་སྐུར་བསྒོམ་པའི་
འོ། །གཟུགས་ཅན་ཉིད་ནི་གཟུགས་སུ་རུང་བས་ན་སྟེ་གཟུགས་སྐུའོ། ། མཆོག་
247-174



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཏུ་བདེ་བས་ནི་ལམ་གྱི་དུས་སུ་ཉམས་སུ་མྱོང་བའི་དོན་གྱི་ལྷན་ཅིག་སྐྱེས་པའོ། །
གཟུགས་མེད་པ་ནི་དེ་ལ་གཟུགས་སུ་གྲུབ་པ་མེད་པས་ན་སྟེ་ཆོས་སྐུའོ། །དེ་ཕྱི་ནི་
ལྷའི་སྐུར་བསྒོམ་པ་གཟུགས་སྐུ་དང་བདེ་བ་མཆོག་ཏུ་གྱུར་པ་ཆོས་སྐུ་ཡིན་པ་དེའི་
འོ། །འགྲོ་ཀུན་ནི་ལམ་བསྒོམ་པའི་འོ། །ལྷན་ཅིག་སྐྱེས་པ་ནི་ལམ་གྱི་དུས་སུ་དེའི་
རང་བཞིན་ལས་མ་འདས་པའོ། །འོ་ན་ལམ་བསྒོམ་པའི་དུས་སུ་གློ་བུར་དུ་བྱུང་བ་
ཡིན་ནམ་ཞེ་ན། རང་བཞིན་ཞེས་པ་ལ་སོགས་པ་སྟེ། རྣམ་པར་དག་པ་ནི་སྤང་བྱ་
ཐམས་ཅད་རང་བཞིན་གྱིས་སོ། །མྱ་ངན་འདས་པ་ནི་ཆོས་སྐུའི་ངོ་བོ་དེ་གཟུང་
འཛིན་དང་བྲལ་བས་རང་བཞིན་གྱིས་ཞི་བའོ། །ལྷའི་རྣམ་པ་ནི་གཟུགས་སྐུའི་འོ། །
དོན་ནི་གདོད་མས་དེ་ལྟར་གནས་པ་དེ་འདིའི་དུས་སུ་ཡང་བསྒོམ་པ་ཡིན་ཞེས་
པའོ། །
གསུམ་པ་བསྐྱེད་རྫོགས་གཉིས་བསྒོམས་པས་སྤང་བྱ་ཐམས་ཅད་སྤོང་
པས་དེ་གཉིས་བསྒོམ་པར་བསྟན་པ་ནི། དུག་གི་ཞེས་པ་ལ་སོགས་པ་སྟེ། རྣམ་
རྟོག་ལས་ནི་བསྐྱེད་པའི་རིམ་པ་སྒོམ་པའི་འོ། །རྣམ་རྟོག་ནི་ཐ་མལ་བའི་འོ། སྲིད་
པ་ཉིད་ཀྱིས་ནི་སྲིད་པ་འཆགས་ཚུལ་དང་སྦྱར་བའི་བསྐྱེད་རིམ་སོ། །སྲིད་ པ
བདག་ནི་ཐ་མལ་བའི་འོ། །དངོས་པོའི་རྣམ་རྟོག་ནི་ཐ་མལ་བའི་འོ། །རྣམ་པས་ནི་
རྟེན་དང་བརྟེན་པའི་འོ། །འདོད་ཆགས་ནི་ཐ་མལ་བའི་འོ། །འདོད་ཆགས་མེ་ཡི་
ནི་ བདེ་སྟོང་ གཉིས་ མེད་ ཀྱི་དོན་སྟེ་ རྫོགས་ པའི་ རིམ་ པའོ། །མི་བཟད་ པ་ནི་
འཇིགས་སུ་རུང་བའོ། །ལས་ནི་ཐོག་མ་མེད་པ་ནས་བསགས་པའི་འོ། །ཐབས་ནི་
ལམ་སྨིན་གྲོལ་གྱིའོ། །
ལྔ་པ་རིགས་ཀྱི་དབྱེ་བ་ལ་གཉིས་ལས། རྟོགས་བྱེད་རྒྱུའི་སྒོ་ནས་དབྱེ་
247-175



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བ་ནི། འབྱུང་བ་ལྔའི་ཞེས་པ་ལ་སོགས་པ་ནི་མདོར་བསྟན་པ་སྟེ། ཀུན་ཏུ་རྒྱུ་བ་ནི་
དབང་པོ་ གཉིས་མཉམ་ པར་ སྦྱོར་བའོ། །ལྔ་ རུ་འགྱུར་ནི་གནས་སྐབས་སོ། །
དགའ་བ་ཆེན་པོ་གཅིག་ཉིད་ནི་ལྷན་ཅིག་སྐྱེས་པའི་འོ། །བྷོ་ལ་ཀ་ཀོ་ལ་སྦྱར་བས་
ཞེས་པ་ལ་སོགས་པ་ནི་རྒྱས་པར་བཤད་པ་སྟེ། སྲ་བ་གཏི་མུག་ཆོས་ཀྱི་ཕྱིར་ནི་
སྤང་བྱར་རིས་མཐུན་པའམ་གྲུབ་པར་སྡེ་གཅིག་པས་སོ། །གཏི་མུག་རྣམ་པར་
སྣང་མཛད་བརྗོད་ནི་དག་བྱ་དང་དག་བྱེད་ཐ་མི་དད་དུ་བྱས་པ་སྟེ། སྐུའི་ཅན་དེའི་
རང་བཞིན་ཡིན་ཞེས་པའོ། །དེ་ལྟར་འོག་མ་ཀུན་ལའང་ཤེས་པར་བྱའོ། །གཉིས་
པ་རྟོགས་པ་འབྲས་བུའི་སྒོ་ནས་དབྱེ་བ་ནི། རིགས་ནི་ཞེས་པ་སོགས་པ་སྟེ། དེ་
ལ་སྤྱི་སྐུ་གསུམ་ལས་ཆོས་སྐུ་ལ་རིགས་ཀྱི་དབྱེ་བར་བཞག་ན་ཆོས་ཉིད་ལ་རིགས་
སུ་བཞག་པ་ཡིན་ཞིང་། ལོངས་སྐུ་ལ་ རིགས་ཀྱི་དབྱེར་བར་བཞག་ན་བདེ་བ་
རིགས་སུ་བཞག་པ་ཡིན་ལ། སྤྲུལ་སྐུ་ལ་རིགས་ཀྱི་དབྱེ་བར་བཞག་ན་རྣམ་པ་
གསལ་བ་ལ་རིགས་སུ་བཞག་པ་ཡིན་ཏེ། དེ་རྣམས་ལ་དབྱེ་བ་དུ་མར་བགྲང་དུ་
ཡོད་པ་ཡིན་ནོ། །རང་བཞིན་གཅིག་ནི་ངོ་བོ་ཆོས་སྐུ་ལྷན་ཅིག་སྐྱེས་པར་གཅིག་
པའོ། །བདེ་ཆེན་མཆོག་ཏུ་བརྟག་པ་ཉིད་ནི་མི་འགྱུར་བ་ལ་བྱའོ། །མཆོག་ཏུ་
དགའ་བའི་རིགས་ལས་བྱུང་བ་ནི་དེ་རྣམས་ཐམས་ཅད་ཀྱང་ཆོས་ཀྱི་སྐུའི་བྱིན་
རླབས་ཀྱིས་གཞན་སྣང་ལ་དེ་ལྟར་བྱུང་བའོ། །
གཉིས་པ་གཞུང་བསྡུ་བ་ནི། ཀྱེའི་རྡོ་རྗེ་ཞེས་པ་ལ་སོགས་པ་སྟེ། ལེའུ་
གཉིས་པའི་བཤད་པའོ།། 11
ལེའུ་གསུམ་པ་འདི་ལ་གསུམ་ལས། མདོར་བསྟན་པ་ནི། དེ་ནས་རྡོ་རྗེ་
ཅན་གྱི་ནི་སྟོང་ཉིད་ཀྱི་དོན་རྟོགས་པའི་རྡོ་རྗེ་འཆང་ངོ༌། །རྣལ་མ་ནི་ཡེ་ཤེས་ཀྱི་
།
247 -176



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
མཁའ་འགྲོ་མའོ། །རྒྱུད་ཐམས་ཅད་ནི་འོད་གསལ་ཆོས་སྐུའོ། །གླེང་གཞི་ནི་རྡོ་རྗེ་
འཆང་ངོ༌། །ཡང་ན་རྒྱུད་ཐམས་ཅད་ནི་རྒྱུད་དང་ལམ་དང་འབྲས་བུའོ། །གླེང་
གཞི་ནི་འོད་གསལ་ལྷན་ཅིག་སྐྱེས་པའོ་གསུངས། ཐབས་ནི་དེ་རྟོགས་པར་བྱེད་
པའི་འོ། །སྡོམ་པ་ནི་སྟོང་ཉིད་ལྷན་ཅིག་སྐྱེས་པ་སྟེ་དེར་ཆོས་ཐམས་ཅད་བསྡོམས་
པས་སོ། །བཟའ་བ་ནི་བཟའ་བ་དང་སྤྱད་པར་བྱ་བའོ། །ལ་སོགས་པ་ནི་བསྲུང་
པར་བྱ་བ་སྟེ་དགོངས་ཚིག་བཞིའོ། །
གཉིས་པ་རྒྱས་པར་བཤད་པ་ལ་ལྔ་ལས་སྡོམ་པ་སྟོན། དེ་ལ་གཉིས་
ལས་མདོར་བསྟན་པ་ནི། དེ་ལ་ཞེས་པ་ལ་སོགས་པ་སྟེ། སངས་རྒྱས་ནི་འབྲས་
བུའི་དུས་ཀྱིའོ། སྡོམ་པ་ནི་དེ་ཐམས་ཅད་ལྷན་ཅིག་སྐྱེས་པར་རོ། །ལྷན་ཅིག་སྐྱེས་
པ་དེ་གང་གིས་མཚོན་ན། ཨེ་ཝཾ་ཞེས་པའི་ཡི་གེ་གཉིས་ཀྱིས་མཚོན་ཏེ། ཨེ་ནི་
སྟོང་པའོ། །ཝཾ་ནི་བདེ་བའོ། །ཨེ་ཝཾ་རྣམ་པའི་བདེ་ཆེན་པོ་ནི་བདེ་སྟོང་ཟུང་འཇུག་
གོ །དེ་ཉིད་གང་ལ་བརྟེན་ནས་རྟོགས་ཞེ་ན། དབང་ནི་དབང་བཞི་གསུམ་གྱི་དུས་
སོ། །
གཉིས་པ་དེ་ཉིད་རྣམ་པར་བཤད་པ་ལ་གཉིས་ལས་དྲིས་པ་ནི། དེ་ནས་
ཞེས་པ་ལ་སོགས་པ་སྟེ། བཅོམ་ལྡན་སྟོན་པ་འགྲོ་བའི་བླ་ནི། དྲང་དོན་གྱི་དབང་
དུ་བྱས་ན་གཟུགས་སྐུར་སྣང་བའི་འོ། །ངེས་དོན་དུ་བྱས་ན་བདེ་སྟོང་ཟུང་འཇུག་
རྟོགས་པའི་འོ། །མཁའ་འགྲོ་མའི་དེ་རྣམས་ལ་བསྟན་པའི་འོ། །
གཉིས་ པ་ལན་ནི། བཅོམ་ལྡན་འདས་ཀྱི་ཞེས་པ་ལ་སོགས་པ་སྟེ། ཨེའི་
ཆ་བྱད་བཟང་བོ་གང་ནི་སྟོང་པ་སྟེ། ཆོས་ཐམས་ཅད་དེ་ལས་མ་འདས་པས་
བཟང་པོའོ། །དབུས་སུ་ཝཾ་གྱིས་རྣམ་པར་བརྒྱན་ནི་སྟོང་པ་ལ་བདེ་བས་བརྒྱན་པ་



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
སྟེ་བདེ་སྟོང་ཟུང་འཇུག་གོ །བདེ་བ་ཐམས་ཅད་ཀྱི་ནི་གནས་ནི་དེ་ནི་ཟག་མེད་ཀྱི་
བདེ་བ་ཐམས་ཅད་ཀྱི་གཞི་ཡིན་ན། དཔེ་ཇི་ལྟ་བུ་ཞེ་ན། སངས་རྒྱས་རིན་ཆེན་ཟ་
མ་ཏོག་ནི་སྟོན་པ་སངས་རྒྱས་ཆོས་འབྱུང་རིན་ཆེན་གྱི་ཟ་མ་ཏོག་ནི་བཞུགས་པ་
ལྟར་སྟོང་བའི་ནང་ན་བདེ་བ་བཞུགས་པ་སྟེ་བདེ་སྟོང་དབྱེར་མེད་པའོ། །
བདེ་སྟོང་དབྱེར་མེད་དེའི་རྟོགས་ཚུལ་ཇི་ལྟར་ཡིན་ཞེ་ན། གཉིས་པ་
དགའ་བཞི་སྐད་ཅིག་བཞི་གསུམ་ལས། མདོར་བསྟན་པ་ནི། སྐད་ཅིག་དབྱེ་བས་
ཞེས་པ་ལ་སོགས་པའོ། །
གཉིས་པ་རྒྱས་པར་བཤད་པ་ནི། སྣ་ཚོགས་དང་ནི་ཞེས་པ་ལ་སོགས་
པའོ། །གསུམ་པ་ཤིན་ཏུ་རྒྱས་པར་བཤད་པ་ནི། འཁྱུད་དང་ཞེས་པ་ལ་སོགས་
པའོ། །
གསུམ་པ་དབང་བསྟན་པ་ལ་ལྔ་ལས། དབང་གི་དབྱེ་བ་ནི། སློབ་དཔོན་
ཞེས་པ་ལ་སོགས་པའོ། །
གཉིས་པ་རྣམ་དག་ནི། དབང་ནི་ཞེས་པ་ལ་སོགས་པ་སྟེ། འདོད་ཁམས་
ཀྱི་ལྷ་མི་ལ་ཉོན་མོངས་པ་ཆགས་པའི་སྐྱེ་ཚུལ་བཞི་ཡོད། དེ་བཞི་དག་པར་བྱེད་
པ་ལ་རྒྱུད་སྡེ་བཞི་བྱུང་
། རྒྱུད་སྡེ་བཞིའི་ཡོན་ཏན་འཐོབ་པར་བྱེད་པ་ལ་དབང་
བཞི་བྱུང་བའོ། །ཡང་ན་ཉོན་མོངས་པ་བཞི་དག་པར་བྱེད་པ་ལ་དབང་བཞི་བྱུང་
།
དེ་བཞི་ལས་དགའ་བ་བཞི་བྱུང་
། དེ་བཞི་ལ་ལྷན་ཅིག་སྐྱེས་པའི་རྟོགས་པ་བྱུང་
།
དེ་ཉིད་རྒྱུད་འདི་ནས་སྟོན་པར་བྱེད་པ་ཡིན་ནོ། །
གསུམ་པ་དགོས་པ་ནི། སེམས་ཅན་རྣམས་ཀྱི་ཞེས་པ་ལ་སོགས་པའོ། །
བཞི་པ་ངེས་དོན་ནི། གཏོར་དང་ནི་ཤིན་ཙ་སྟེ་སྣོད་དུ་མི་རུང་བའི་དྲི་མ་འཁྲུད་
247 - 178



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པས་ན་སྟེ། མན་ངག་འབོགས་པས་ན་གཏོར་ཞེས་བྱའོ། །བླུགས་པ་ནི་ཤེ་ཀ་ར་
སྟེ་ནུས་པ་འཇོག་པ་ན་སྟེ། སེམས་ལ་རྟོགས་པ་བསྐྱེད་པས་ན་བླུགས་པ་
གས་པ་ཞེས་
བྱའོ། །
ལྔ་པ་བསྐུར་བའི་ཐབས་ལ་བཞི་ལས། སློབ་དཔོན་གྱི་དབང་ནི། ཤེས་
རབ་ཞེས་པ་སྟེ། འཁྱུད་ནི་འཁྱུད་པའི་ཚུལ་དུ་བྱེད་པའོ། །རྡོ་རྗེ་དྲིལ་བུ་མཉམ་
སྦྱོར་བས་ནི་ཡབ་ཡུམ་ཞལ་སྦྱོར་དུ་སྒོམ་དུ་འཇུག་པའོ། །གཉིས་པ་གསང་བའི་
དབང་ནི། ཤིན་ཏུ་བཞིན་བཟང་ཞེས་པ་ལ་སོགས་འོ། །
གསུམ་པ་ཤེས་རབ་ཡེ་ཤེས་ཀྱི་དབང་ནི་གསུམ་ལས། སློབ་མ་མཆོད་
ལ་གསོལ་བ་གདབ་པ་ནི། ཇི་ལྟར་དབང་བསྐུར་ཞེས་པ་ལ་སོགས་པར་འབྲེལ་ཏེ།
ཚིགས་སུ་བཅད་པ་གཅིག་གིས་མདོར་བསྟན་པའོ། །ཇི་ལྟར་མཆོད་ཞེ་ན། ཞིམ་
པའི་བཟའ་བ་བཏུང་བ་དང་
། ཞེས་པ་ལ་སོགས་པར་འབྲེལ་ཏེ། མཆོད་པ་རྒྱས་
པར་བཤད་པའོ། །བསྟོད་པའི་ཚུལ་གྱིས་གསོལ་བ་ཇི་ལྟར་གདབ་ཞེ་ན། བཅོམ་
ལྡན་ཞི་བ་ཞེས་པ་ལ་སོགས་པར་འབྲེལ་ཏེ། བསྟོད་པའི་ཚུལ་གྱིས་གསོལ་བ་
གདབ་པ་རྒྱས་པར་བཤད་པའོ། །བཅོམ་ལྡན་ནི་བླ་མའོ། །ཞི་བ་ནི་རྟོག་པའོ། །
ཆེན་པོ་ནི་མི་རྟོག་པ་མངའ་བས་སོ། །རྡོ་རྗེ་རྣལ་འབྱོར་གཅིག་ནི་བྱང་ཆུབ་སེམས་
སྐྱེ་བ་མེད་པར་གཅིག་པར་བཞེད་དོ། །མི་ཕྱེད་ནི་རྟོགས་པའི་དོན་དང་ངོ༌། །ཕྱག་
རྒྱ་ནི་བདེ་ལ་མ་རྟོག་པར་རྒྱས་བཏབ་པས་སོ། །རྡོ་རྗེ་རྣལ་འབྱོར་ནི་སྟོང་ཉིད་
ཀྱིའོ། །བདག་ཉིད་ཆེ་ནི་ལྷན་ཅིག་སྐྱེས་པའི་འོ། །
གཉིས་པ་སློབ་དཔོན་གྱིས་གནང་བ་སྦྱིན་པ་ནི། སྟོང་པས་ ཤེས་
རབ་ཏུ་མཆོད་ཞེས་པ་ལ་སོགས་པར་འབྲེལ་ལོ། །
247 -179



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གསུམ་པ་ཤེས་རབ་ཡེ་ཤེས་རྟོགས་པར་བྱེད་པའི་གདམས་ངག་བསྟན་
པ་ནི། མཆོག་ཏུ་དགའ་བ་ཞེས་པ་ལ་སོགས་པར་འབྲེལ་ལོ། །
བཞི་པ་དབང་བཞི་པ་ལ་གཉིས་ལས། བཞི་པ་དངོས་ནི། ཇི་སྲིད་ཞེས་
པ་ལ་སོགས་པ་སྟེ། ལྷན་ཅིག་སྐྱེས་པ་དེ་འབྲས་བུ་བྱང་ཆུབ་ཀྱི་བར་དུ་བསྒོམ་པ་
དང་། སེམས་ཅན་གྱི་དོན་ཀྱང་ཇི་ལྟར་ནུས་པ་གྱིས་ཤིག་ཅེས་པའོ། །འདི་ཉིད་ནི་
དབང་གསུམ་པའི་དུས་སུ་ལྷན་ཅིག་སྐྱེས་པ་ཉམས་སུ་མྱོང་བའོ། །ཐམས་ཅད་
ལུས་ནི་སེམས་ཅན་ནམ་ལུས་གསུམ་པའོ། །རྣམ་པར་གནས་ནི་རང་ཆས་སུའོ། །
དེའི་མཚན་ཉིད་གང་ཡིན་ཞེ་ན། གཉིས་ནི་བདེ་བ་དང་སྟོང་པའོ། །
གཉིས་སུ་མེད་པ་ནི་གཟུང་འཛིན་ནོ། །དངོས་ནི་དངོས་པོར་སྣང་བ་
ཐམས་ཅད་དོ། །དངོས་མེད་ནི་ཉམས་སུ་མྱོང་བའི་ཚོར་བའོ། །བདག་ཉིད་གཙོ་
ནི་དེ་དག་ཐམས་ཅད་ཀྱང་ལྷན་ཅིག་སྐྱེས་པའི་རང་བཞིན་ལས་མ་འདས་པའོ། །
བརྟན་དང་གཡོ་བ་ནི་སྣོད་བཅུད་དོ། །སྒྱུ་མའི་གཟུགས་ནི་སྣང་བ་དག་པ་ལ་རྟེན་
དང་བརྟེན་པའི་ལྷར་སྣང་བ་དང་
། མ་དག་པ་ལ་སྣོད་བཅུད་དུ་སྣང་བ་ཐམས་ཅད་
ཀྱང་སྣང་ལ་རང་བཞིན་པས་སོ། །
གཉིས་པ་དེ་ཐབས་གང་གིས་མངོན་དུ་བྱ་བ་ལ་གཉིས་ལས། མདོར་
བསྟན་པ་ནི། དཀྱིལ་འཁོར་འཁོར་ལོའི་ཐབས་ནི་ཆོས་ཐམས་ཅད་དེ་ཁོ་ན་ཉིད་
དུ་འདུས་པ་བསྒོམ་པའོ། །རྟག་ཏུ་ངེས་པར་ནི་དུས་རྒྱུན་དུ་མཉམ་བཞག་རྗེས་
ཐོབ་མེད་པར་བསྒོམ་པས་སོ། །འགྲོ་བར་འགྱུར་ནི་སངས་རྒྱས་པར་རོ། །
གཉིས་པ་དེའི་དོན་བཤད་པ་ལ་གཉིས་ལས། དྲིས་པ་ནི། དེ་ནས་རྡོ་རྗེ་
སྙིང་པོ་ཞེས་པ་ལ་སོགས་པའོ། །
247 -180



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་ལན་ལ་གཉིས། དེ་ཁོ་ན་ཉིད་ཀྱི་དཀྱིལ་འཁོར་དུ་བསྟན་པ་ནི།
དཀྱིལ་ནི་སྙིང་པོ་དེ་ཁོ་ན་ཉིད་དོ། །དེ་གང་ཡིན་ཞེ་ན། བྱང་ཆུབ་སེམས་ནི་དོན་
དམ་མོ། །བདེ་ཆེན་པོ་ནི་ཆོས་ཉིད་སྐྱེ་བ་མེད་པའོ། །དང་པོ་ནི་གདོད་མ་ནས་
གནས་པའི་སྙིང་པོ་དེ་ཉིད་དོ། །མཐར་ནི་མཐར་ཐུག་པ་དེ་མངོན་དུ་གྱུར་པའོ། །
ལེན་པ་ནི་སྙིང་པོ་དེ་ཉིད་དོ། །འདུས་པ་ནི་དོན་དམ་བྱང་ཆུབ་སེམས་སུ་སྣང་སྲིད་
ཐམས་ཅད་དོ། །ནམ་མཁའ་ནི་ཟབ་པ་དང་རྒྱ་ཆེ་བས་ནའོ། །
གཉིས་པ་ཇི་ལྟར་བསྒོམ་པའི་ཐབས་ལ་གཉིས་ལས། མདོར་བསྟན་པ་
ནི། ཡུལ་ལ་སོགས་པ་ནི་སྦྱང་བྱའོ། །རྣམ་པར་སྦྱོང་ནི་བསྐྱེད་རིམ་ལ་
ལ་སྦྱར་ན་
གཟུགས་དཀར་མོ་ལ་སོགས་པ་དང༌
། མིག་གཏི་མུག་རྡོ་རྗེ་མ་ལ་སོགས་པར་
བསྒོམ་པ་ལ་སོགས་པའོ། །རྫོགས་པའི་རིམ་པ་ལ་སྦྱར་ན། གཟུགས་དེ་ཉིད་རང་
གི་ངོ་བོས་སྟོང་པ་ལ་སོགས་པའོ། །ཡང་ན་བདེ་སྟོང་དབྱེར་མེད་ཀྱི་དོན་རྟོགས་
ཙམ་ན་ཡུལ་ལ་སོགས་པ་བདེན་པར་ཞེན་པ་རང་དག་ཏུ་འགྲོ་བ་ཡིན་གསུངས་སོ། །
བྷོ་ལ་ཀ་ཀོ་ལ་སྦྱོར་བས་ནི་གཞན་ལུས་ཤེས་རབ་ལ་སྦྱར། ཡབ་ཡུམ་འདུ་ཤེས་
གསུམ་ལྡན་དུ་བསྒོམ་པ་ལ་རྡོ་རྗེ་དང་པད་མ་བསྲུབ་པའོ། །རང་ལུས་ཐབས་ལྡན་
ལྟར་ན། བྷོ་ལ་ནི་ཐབས་ཀྱི་ངོ་བོ་སྟེ་སྤྱི་བོའི་ཧཾ་ངོ༌
། །ཀ་ཀོ་ལ་ནི་ཤེས་རབ་ཀྱི་ངོ་
བོ་སྟེ། ལྟེ་བའི་ཨཾ་ངོ༌
། །སྦྱོར་བས་ནི་གཏུམ་མོ་སྦར་བའོ། །ཤེས་རབ་ནི་སྟོང་པའོ། །
གཉིས་པ་རྒྱས་པར་བཤད་པ་ལ་གཉིས་ལས། སྦྱང་གཞི་ནི། དེ་ནས་རྣལ་འབྱོར་
མ་ཐམས་ཅད་ཀྱིས་ཞེས་པ་ལ་སོགས་པར་འབྲེལ་བས་སྟོན་ནོ། །
གཉིས་པ་སྦྱང་བའི་ཐབས་ལ་གཉིས་ལས། དངོས་ཀྱི་ཐབས་རྫོགས་
པའི་རིམ་པ་ནི། འདི་ལྟ་སྟེ་ནི་དཔེ་ཡིས་མཚོན་པའི་དོན་ནོ། །གཙུབ་ཤིང་གོམས་
གཞིན་
247 -181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ལུས་ལ་སྦྱར་ན། གཙུབ་ཤིང་ཐབས་ཀྱི་རྡོ་རྗེའོ། །གཙུབ་སྟན་ནི་ཤེས་རབ་ཀྱི་པད་
མའོ། །སྐྱེས་བུའི་ལག་པའི་རྩོལ་བ་ནི་རྡོ་རྗེ་དང་པད་མ་བསྲུབ་པའི་སྦྱོར་བའོ། །
གློ་བུར་དུ་མེ་སྐྱེ་བ་ནི་བྱང་ཆུབ་སེམས་ཀྱི་ཐིག་ལེ་ལ་བརྟེན་ནས་ལྷན་ཅིག་སྐྱེས་པ་
སྐྱེ་བའོ། །མེ་ནི་ཁུ་བ་ལ་བརྟེན་པའི་ལྷན་ཅིག་སྐྱེས་པའོ། །དེ་བཞིན་དུ་རང་ལུས་
ལ་སྦྱར་ན། གཙུབ་ཤིང་ནི་ཨ་བ་དྷཱ་ཏཱིའོ། །ཡང་ན་རླུང་ལ་བྱ་གསུངས། གཙུབ་
སྟན་ནི་ལྟེ་བའི་ཨའོ། །རྩོལ་བ་ནི་གཏུམ་མོ་སྦྱར་བའོ། །མེ་སྐྱེ་བ་ནི་གཏུམ་མོས་
བྱང་ཆུབ་ཀྱི་སེམས་ཕབ་ནས་བདེ་བ་སྐྱེ་བའོ། །
གཉིས་པ་བརྒྱུད་པའི་ཐབས་བསྐྱེད་པའི་རིམ་པ་ནི། དེ་ནས་རྡོ་རྗེ་སྙིང་
པོས་གསོལ་པ་ཐབས་ཡུལ་གྱི་རྣམ་དག་པ། ཞེས་པ་ལ་སོགས་པར་འབྲེལ་བས་
སྟོན་ནོ། །
བཞི་པ་དམ་ཚིག་ལ་གཉིས་ལ། དྲིས་པ་ནི། རྡོ་རྡོ་སྙིང་པོས་གསོལ་བ་
ཞེས་པ
པ་ལ་སོགས་པ་སྟེ། སྡོམ་པ་ནི་བསྲུང་པར་བྱ་བའི་དམ་ཚིག་གོ །དམ་ཚིག་ནི་
བཟའ་ཞིང་སྤྱད་པར་བྱ་བའི་འོ། །
གཉིས་པ་ལན་ལ་གཉིས་ལས། བསྲུང་བ་བྱ་བའི་དམ་ཚིག་ནི། བཅོམ་
ལྡན་འདས་ཀྱིས་ཞེས་པ་ལ་སོགས་པའོ། །
གཉིས་པ་བཟའ་ཞིང་སྤྱད་པར་བྱ་བའི་དམ་ཚིག་ནི། དེ་ནས་རྣལ་འབྱོར་
མ་བདག་མེད་མ་ལ་སོགས་པ་ཞེས་པ་ལ་སོགས་པར་འབྲེལ་ཏེ། བཟའ་བཏུང་ཇི་
ལྟར་རྙེད་པ་དང་ནི་ཤིན་ཏུ་སྤྲོས་མེད་ཀྱི་སྤྱོད་པ་དངོས་སུ་གནས་པའི་དུས་སུ་
བཟའ་བཏུང་ཐམས་ཅད་ཀྱང་བདུད་རྩི་ཆེན་པོར་ལོངས་སྤྱོད་པ་ཡིན་པས་སོ། །
འགྲོ་དང་འགྲོ་མིན་མི་སྤོང་ཞིང་ནི་གཉིས་སུ་ཞེན་པའི་རྟོག་པ་མེད་པས་སོ། །གྲོང་
247 -182



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གི་ཆོས་ནི་འཇིག་རྟེན་པའི་ཞེན་པ་དང་བཅས་པའི་རྟོག་པའོ། །བློ་ལྡན་ནི་རྟོགས་
པའི་བློ་དང་ལྡན་པ་ཤིན་ཏུ་སྤྲོས་མེད་ཀྱི་དུས་སོ། །བསམ་གཏན་ནི་མཚན་བཅས་
ཀྱིའོ། །གཉིད་ནི་སྤང་པར་མི་བྱ་སྟེ་ནི། བསམ་གཏན་གཉིད་དང་འདྲེ་བ་ཡིན་
པས་ སོ། །ཚིག་ འདི་ ཉིད་ ལ་ བརྟེན་ ནས་ གཉིད་ འོད་ གསལ་ དུ་ བསྒོམ་ པའི་
གདམས་ངག་སྟོན་པ་ཡིན་ཞེས་བདག་གི་བླ་མ་རིན་པོ་ཆེས་གསུངས་སོ། །དབང་
པོ་རྣམས་ནི་མི་དགག་གོ་ནི་གཟུང་འཛིན་གྱི་རྟོག་པ་སྤངས་ལ་རང་ཡན་དུ་གཏང་
ངོ་
། ཁ་དོག་ལྔ་ནི་དེ་ལྔས་མཚོན་པའི་མི་རིགས་ལྔའི་ཕྱག་རྒྱ་མ་ལ་བཟང་ངན་
མེད་པར་རོ། །དགོས་པ་ནི་བསམ་པས་བཟང་ངན་དུའམ། འཇིག་རྟེན་པས་དབྱ་
བའི་འོ། །ལྷ་འདི་རྣམས་ལ་ཕྱག་མི་བྱ་ནི་བཟང་པར་བྱས་ནས་སོ། །བདུད་རྩི་ལྔ་
ལ་སོགས་པ་ནི་བཟའ་བའི་རྫས་སོ། །སྒྱུར་བ་ལ་སོགས་པ་ནི་རོའི་བྱེ་བྲག་གོ །
དྲི་ང་དྲི་ཞིམ་ནི་དྲིའི་བྱེ་བྲག་གོ །མཆི་རྣག་ནི་གཞན་གྱིས་ངན་པར་འཛིན་པའི་འོ། །
བྱང་ཆུབ་སེམས་ནི་དོན་དམ་མོ། །གཉིས་མེད་ཡེ་ཤེས་ནི་གཟུང་འཛིན་གཉིས་སུ་
མེད་པར་རྟོགས་པའི་ཡེ་ཤེས་དང་ལྡན་པའི་དུས་སུའོ། །གཞན་ཡང་བདུད་རྩི་ལྔ་
དང་ཞེས་པ་ལ་སོགས་པ་འདི་རྣམས་ཀྱིས་རྒྱས་པའི་བདུད་ཟློག་པར་བྱེད་པ་
བཅུད་ཀྱི་གདམས་ངག་ཀྱང་སྟོན་པ་ཡིན་ཏེ། དེའི་མན་ངག་གཞན་དུ་བཀོད་པ་
ལས་ཤེས་པར་བྱའོ། །
གཞུང་གི་དོན་ལ། བདུད་རྩི་ལྔ་ནི་སྐྱེས་པ་དང་བུད་མེད་དབང་བཞི་ཐོབ་
པ་ ལས་བྱུང་བ་སྟེ། དེ་རྣམས་ ཆ་ གཅིག་གོ །བུ་རམ་ནི་དངོས་ཏེ་ཆ་གཅིག་གོ །
ཆང་ནི་རི་ལུ་ཕྱེད་པའི་ཆུའོ། །དུག་ནི་བོང་ང་དཀར་པོའོ། །ནིམ་པ་ནི་དབྱའི་མོ་
དཀར་པོའོ། །བུ་བཙས་སྐྱེས་ནི་བུ་ཆུང་སྐྱེས་མ་ཐོག་གི་ཁོང་ཚན་ཡིན་གསུངས།
247 -183



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སྐྱུར་བ་ལ་སོགས་པ་ནི་རོ་དྲུག་དང་ལྡན་པའི་ཨ་རུ་རའོ། །སོགས་ནི་གསེར་
དངུལ་ཟངས་གསུམ་བསྡུ་གསུངས། དྲི་ང་བ་ནི་ཤ་ལྔའོ། །དྲི་ཞིམ་ནི་དབུགས་ཀྱི་
དྲི་ཞིམ་པ་དང་ལྡན་པའི་གང་ཟག་ནི་མཆིལ་མའོ། །ལྔ་པ་དགོངས་པའི་སྐད་
བསྟན་པ་ལ་གཉིས་ལས། དྲིས་པ་ནི། རྡོ་རྗེ་སྙིང་པོ་ཞེས་པ་ལ་སོགས་པའོ། །
གཉིས་ པ་ལན་ལ་བཞི་ལས། ཉོན་ཅིག་པར་གདམས་པ་ནི། དགོངས་
འི་ཞེས་པ་ལ་སོགས་པའོ། །གཉིས་པ་བརྡ་དངོས་ནི་མ་དང་ནམ་ཆང་ཞེས་པ་ལ་
སོགས་པའོ། །
བཞི་ པ་གང་དང་བྱ་བའི་གྲོགས་ནི། ཁ་དོག་ནི་ནག་པ་ལ་སོགས་
ལྔའོ། འདིར་ཁ་དོག་ཐ་དད་ཀྱི་སྒོ་ནས་རིགས་ཕྱེ་བ་འདི་འདས་པའི་ལྷའི་རིགས་
མཚོན་པ་ཡིན་ལ། བརྟག་པ་དང་པོའི་ལེའུ་དྲུག་པར་ཁ་དོག་ཐ་དད་ཀྱི་སྒོ་ནས་
རིགས་མཚོན་པ་བཀག་པ་དེ་འཇིག་རྟེན་པའི་མི་རིགས་ལྔ་མཚོན་མི་ནུས་པར་
བཀག་པ་ཡིན་ནོ། །རིགས་ནི་རྡོ་རྗེའི་རིགས་པའོ། །འདི་ནི་གསང་པའི་སྐད་ཡིན་
ནི་ནི་བརྡ་བྱེད་པའི་དུས་སུ་ཕྱག་རྒྱ་མ་ལ་ཡང་བརྡ་སྐད་དུ་རྡོ་རྗེའི་རིགས་ཞེས་པ་
ལ་སོགས་པ་བརྗོད་དོ། །གཡུང་མོ་ནི་དེའི་རིགས་ཀྱི་བུ་མོ་ཁ་དོག་ནག་མོའོ། །
རང་འཚེད་ནི་རང་གིས་བསད་པའི་ཤ་འཚེད་པ་སྟེ་གདོལ་བ་མོའོ། །འདི་རྣམས་
ནི་རིགས་དང་ཁ་དོག་མཐུན་པའི་ཕྱག་རྒྱ་མའོ། ཁུ་བ་རྡོ་རྗེ་འགྱུར་ནི། ཐིག་ལེ་ལ་
བརྟེན་ནས་རྡོ་རྗེ་འདྲ་བའི་དོན་རྟོགས་པས་སོ། །
བཞི་པ་བརྡ་མ་བྱས་པའི་ཉེས་པ་ནི། རྡོ་རྗེ་སྙིང་པོ་ཞེས་པ་ལ་སོགས་
པའོ། །གསུམ་པ་གཞུང་བསྡུ་བ་ནི། ཀྱེའི་རྡོ་རྗེ་ཞེས་པ་ཞེས་པ་ལ་སོགས་པའོ། །
ལེའུ་གསུམ་པའི་བཤད་པའོ།། །།
247-184



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལེའུ་བཞི་པ་ལ་དོན་བརྒྱད་དེ། དང་པོ་ཐེ་ཚོམ་བསལ་བ་ལ་གཉིས་ལས།
དྲིས་པ་ནི། དེ་ནས་ཞེས་པ་ལ་སོགས་པའོ། །གཉིས་པ་ལན་ལ་བཞི་ལས། གླུ་
གར་གྱི་ལན། དེ་ལས་གསུམ་ལས་གླུའི་ལན་ནི། བཅོམ་ལྡན་འདས་ཀྱིས་ཞེས་པ་
ལ་སོགས་པ་སྟེ། ཀོ་ལླ་ཨི་རི་ཏྠཱི་ནི་སྤྱི་བོ་བདེ་བ་ཆེན་པོའི་འཁོར་ལོའོ། །ཨོཾ་བྷོ་ལ་
ནི་ཧཾ་དཀར་པོ་མགོ་འཐུར་དུ་བལྟས་པའོ། །མུ་མུ་རེ་ནི་ལྟེ་བ་སྤྲུལ་མའི་འཁོར་
ལོའོ། །ཀ་ཀྐོ་ལ་ནི་གཏུམ་མོ་ཨའི་རྣམ་པའོ། །གྷ་ན་ནི་ཚོགས་ཏེ་དེ་ལྟར་ན་ནང་
གི་ཚོགས་འཁོར་ལོ། །ཀི་པི་ཟླ་རྩ་ཨ་བ་དྷུ་ཏཱིའི་ནང་ནས་འབྱུང་པ་བཞིའི་རླུང་གི་
སྒྲ་འཐབ་པའོ། །ཧེ་བཛྲ་ཨི་ནི་གཏུམ་མོ་སྦྱོར་སྟེ་ཐིག་ལེ་ཕབ་ནས་བསྒོམས་པས
སྟོང་ཉིད་བདེ་ཆེན་གྱི་དོན་རྟོགས་པའོ། །ཀ་རུ་ན་གི་ནི་དེའི་དུས་སུ་སེམས་ཅན་
ལ་དམིགས་པའི་སྙིང་རྗེ་དང་ལྡན་པར་བྱ་བའོ། །ཨ་ཨི་ན་རོ་ལ་ནི་དེའི་དུས་སུ་
རྣམ་པར་རྟོག་པ་ཐམས་ཅད་སྤངས་པའོ། །ད་ཧི་བཱ་ལ་ལཱ་ཛྲ་ཧི་ནི་དེའི་དུས་སུ་རྣམ་
པར་རྟོག་པའི་ཤ་ཐམས་ཅད་ཟ་བའོ། །ག་ཊོ་མ་ཨ་ཎཱ་པི་ཛྫ་ཨ་ཨི་ནི་དེའི་དུས་སུ་
སེམས་བདེ་བ་ཆེན་པོ་ལ་ལོངས་སྤྱོད་པའོ། །ཎ་ཧ་ལེ་ཀ་ལི་ཛཱ་ར་པ་ཎི་ཨ་ཨི་ནི།
དེའི་དུས་སུ་སེམས་རྟོག་མེད་ཨ་བ་དྷཱ་ཏཱིར་གཞུག་པའོ། །དུ་དུ་ར་ར་བཛྲ་ཨ་ཨི་ནི་
དེའི་དུས་སུ་རྟོག་བཅས་ཀྱི་ཤེས་པ་སྤངས་ཤིང་དོར་བའོ། །ཙ་ཨུ་ནི་དེའི་དུས་སུ་
བཤང་བ་དོར་བའོ། །ས་མ་ཀ་ཙྩ་རི་ནི་དེའི་དུས་སུ་ལྕི་བ་དོར་བའོ། །སི་ཧྥ་ནི་དེའི་
དུས་སུ་རཀྟ་བསྟེན་པའོ། །ཀ་སྤུ་ར་ལཱ་ཨ་ཨི་ནི་དེའི་དུས་སུ་བྱང་ཆུབ་སེམས་ཀྱི་
ཐིག་ལེ་བསྟེན་པའོ། །མ་ལ་ཨི་ཨི་ཌྷ་ཎ་ས་ལ་ཛ་ནི་དེའི་དུས་སུ་ཤེས་པ་བདེ་སྟོང་
ལ་འདུ་བར་བྱའོ། །ཏ་ཧིཾ་བྷ་རུ་ཁ་པ་ཨ་ཨི་ནི་དེའི་དུས་སུ་སེམས་བདེ་སྟོང་ལ་
རྒྱུན་དུ་ཞོག་གཅིག་པའོ། །པྲ་ཁ་ན་ཁེ་ར་ཀ་ར་བྷེ་ནི་གཏུམ་མོ་སྦྱར་བས་ཐིག་ལེ་
247-185



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
མར་འབེབས་པའོ། །ཤུདྡྷ་ཤུདྡྷ་ཎ་མ་ཎྜི་ཨ་ཨི་ནི་དེའི་དུས་སུ་ཤེས་པ་དག་པ་དང་
མ་དག་པར་མི་བརྟག་པའོ། །ཎི་རང་སུ་ཨརྐ་ཛ་ཌ་ཝི་ནི་དེའི་དུས་སུ་རྩ་ནང་ཐིག་
ལེས་དགང་བའོ། །ཏ་ཧིཾ་ཛ་ས་ར་སྭ་ཝི་པ་ན་ཨ་ཨི་ནི་དེའི་དུས་སུ་ཆོས་ཀྱི་གདན་
དུ་བསྙིང་བའོ། །མ་ལ་ས་ཛེ་ཀུན་དུ་ར་ས་ཊྛ་ཨི་ནི། དེའི་དུས་སུ་ཐབས་ཤེས་རབ་
དང་ལྡན་པར་བྱ་བའོ། །ཌི་ཎཱི་མ་ཧ་ཧི་ན་བ་ཛྫ་ཨ་ཨི་ནི་དེའི་དུས་སུ་ཉོན་མོངས་པ་
དང་བྲལ་བའི་སེམས་བདེ་སྟོང་ཡིན་ནོ། །
གཉིས་ པ་ གར་ གྱི་ ལན་ནི། དྲན་ པ་ ནི་ སེམས་ བདེ་ སྟོང་ དུའོ། །མི་
འཕྲོགས་ ནི་ ལྷན་ ཅིག་ སྐྱེས་ པའི་ སེམས་ དེ་ ཉོན་ མོངས་ པས་ སོ། །ཧེ་ རུ་ ཀའི་
གཟུགས་ཀྱིས་གར་ནི་དོན་གྱི་ཧེ་རུ་བདེ་སྟོང་དབྱེར་མེད་ཀྱི་སྣང་བ་ཡུལ་ལ་རྒྱས་
འདེབས་པའོ། །ཆགས་བྲལ་ནི་རྟོག་པའོ། །མིན་ནི་རྣམ་པར་རྟོག་པས་བདེ་སྟོང་
དབྱེར་མེད་ལ་མིན་ཏེ་མི་རྟོག་པའོ། །འདོད་ཆགས་ནི་དེ་ཁོ་ན་ཉིད་ལའོ། །བསྒོམ་
པ་ཉིད་ནི་རྒྱུན་དུ་མ་ཡེངས་པར་རོ། །རྡོ་རྗེ་ཆོས་ནི་ཐིག་ལེ་རྣམ་པར་དག་པའི་རྡོ་
རྗེའི་གསུང་གི་ང་རྒྱལ་གྱི་གླུ་བླང་བའོ། །སངས་རྒྱས་ནི་ཏྲི་ཆེན་རྣམ་པར་དག་པའི་
རྣམ་པར་སྣང་མཛད་ཀྱི་གར་བྱ་བའོ། །རྣལ་འབྱོར་མ་ནི་སྔགས་སྐྱེས་ཞིང་སྐྱེས་
ལྡན་སྐྱེས་གསུམ་མོ། །མ་མོ་ནི་ལས་སྐྱེས་ཀྱི་མཁའ་འགྲོ་མ་གཞན་རྣམས་སོ། །
ལེགས་པར་ནི་གླུ་སྔགས་དང་གར་བསྒོམ་པར་བྱས་ལའོ། །
གསུམ་པ་དེ་གཉིས་ཀྱི་ཕན་ཡོན་ནི། འདི་ཉིད་ནི་སེམས་བདེ་སྟོང་དང་
མ་བྲལ་བའི་གླུ་གར་རོ། །ཚོགས་ནི་རྣམ་པར་རྟོག་པའི་འོ། །བདག་ཀྱང་ནི་གང་
ཟག་ དང་ ཆོས་ ཀྱིའོ། །བསྲུང་བ་ཉིད་ ནི་ སྤོང་ བའོ། །འདིས་ནི་འཇིག་ རྟེན་ནི་
འཇིག་རྟེན་གསུམ་པོ་ཐམས་ཅད་དོ། །དབང་དུ་བྱེད་ནི་བདེ་སྟོང་དབྱེར་མེད་དུའོ། །
247 -186



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འདིས་ནི་གླུ་བླང་པའོ། །གང་དུ་ནི་གནས་སམ་དུས་སོ། །གླུའི་བྱིན་རླབས་ནི་གླུ་
བླངས་པས་མཁའ་འགྲོ་འདུས་པའོ། །
གཉིས་པ་ཕྱག་རྒྱའི་ལན་ནི། ཕྱག་རྒྱ་རྟགས་དང་མཚན་མ་སྟེ་ནི་ཕྱི་ལྟར་
བཤད་ན། ལྷ་མོ་རྣམས་ལ་རིགས་ལྔས་རྒྱས་འདེབས་པའོ། །ནང་ལྟར་བཤད་ན་
རྩ་སུམ་ཅུ་རྩ་གཉིས་ཀྱི་རྣམ་པར་དག་པར་ལྷ་མོ་བཅོ་ལྔའི་ངོ་བོར་བསྒོམ་པའོ། །
གསང་བ་ལྟར་བཤད་ན། ལས་ཀྱི་ཕྱག་རྒྱ་ལ་བརྟེན་ནས་བདེ་བའི་ཡེ་ཤེས་ཉམས་
སུ་མྱོང་བའོ། །དེ་ཁོ་ན་ཉིད་ལྟར་བཤད་ན་རྟོགས་པའི་ཡེ་ཤེས་ལྔས་ཉོན་མོངས་
པ་དུག་ལྔ་སྤོང་པའོ། །ཚིག་དོན་སྒྲ་ཇི་བཞིན་པའོ། །
གསུམ་པ་ས་བོན་གྱི་ལན་ནི། ཨཱ་ལི་དང་པོ་བདག་མེད་མ་ཞེས་པ་ལ་
སོགས་པ་སྟེ། དྲང་དོན་དུ་ལྷ་མོ་བཅོ་ལྔའི་ས་བོན་བསྟན་པ་ཡིན་ལ། ངེས་དོན་དུ་
བཤད་ན་ཨཱ་ལི་ཐམས་ཅད་སྟོང་ཉིད་ཤེས་རབ་མཚོན་པའི་ཡི་གེ་ཡིན་པས། ལྷ་མོ་
ཐམས་ཅད་ཀྱང་སྟོང་ཉིད་ཀྱི་དོན་ཡིན་པར་བསྟན་པའོ། །
བཞི་པ་རྩའི་རྣམ་དག་གི་ལན་ནི། རིགས་ཀྱི་ལེའུ་ལས་རྩ་རྣམས་གང་
ཞེས་པ་ལ་སོགས་པ་སྟེ། ཕྱི་ལྟར་དུ་བཤད་ན་སུམ་ཅུ་རྩ་གཉིས་དང་རྣལ་འབྱོར་མ་
བཅོ་ལྔར་བསྡེབས་པ་བཤད་པའོ། །ནང་ལྟར་ན་རྩ་སུམ་ཅུ་རྩ་གཉིས་ནས་བྱང་
ཆུབ་ཀྱི་སེམས་སུམ་ཅུ་རྩ་གཉིས་འབབ་པའོ། །གསང་བ་ལྟར་ན་རྩ་སུམ་ཅུ་རྩ་
གཉིས་སུ་རླུང་ཚུད་པའོ། །དེ་ཁོ་ན་ཉིད་ལྟར་ན་སྟོང་པ་ཉིད་བཅུ་དྲུག་གི་དོན་
རྟོགས་པའོ། །ཚིག་གི་དོན་གོ་སླའོ། །
གཉིས་པ་བྱང་ཆུབ་ཀྱི་སེམས་མི་སྤང་ཞིང་བསྐྱེད་པ་ལ་གཉིས་ལས། དེ་
མི་སྤང་བ་སྟོན། དེ་ལ་ཡང་གཉིས་ལས་དྲིས་པ་ནི། རྡོ་ རྗེ་ སྙིང་པོ་ཞེས་པ་ལ་
247 -187



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
སོགས་པ་སྟེ། རྣལ་འབྱོར་མ་ནི་ཀུན་ནི་ལས་ཀྱི་ཕྱག་རྒྱ་མའོ། །ལས་བྱུང་ནི་དེ་
དང་བསྲུབས་པ་ལས་སོ། །ལྷས་སྐྱེས་དགའི་ནི་ཉམས་སུ་མྱོང་བའོ། །འགྲིབ་མེད་
ནི་རྒྱུན་དུ་གནས་པའོ། །བཏུང་མཆོག་ནི་བསྒོམ་པར་བྱེད་པའོ། །ནམ་མཁའ་ནི་
མི་རྟོག་པའི་དཔེའོ། །
གཉིས་པ་ལན་ནི། བཅོམ་ལྡན་འདས་ཀྱི་ཞེས་པ་ལ་སོགས་པ་སྟེ། ལྷན་
ཅིག་སྐྱེས་པ་བྱང་ཆུབ་ཀྱི་སེམས་ཀྱི་ཐིག་ལེ་ལ་བརྟེན་ནས་སྐྱེ་བ་ཡིན་པས་སྤང་
པར་མི་བྱའོ་ཞེས་པའོ། །དེའི་གདམས་ངག་ནི་དོན་ནི་སེམས་ཀྱི་གནས་ཐབས་
བཞི་ཡིས་བསྒོམ་པ་ཡིན་ཏེ། རང་འབྱུང་སེམས་ཀྱི་རྒྱལ་པོ་སྒྱུ་མའི་མཐིལ་དུ་སྦས་
ཏེ་བསྒོམ་པ་ནི། སྒྱུ་མའི་མཐིལ་དུ་ཆོས་འབྱུང་བསྒོམས་པའི་ནང་དུ་པད་མ་དམར་
པོ་འདབ་བཞི་པའི་ལྟེ་བ་ལ་བྱང་ཆུབ་སེམས་ཀྱི་ཐིག་ལེ་གནས་པར་བསམས་ལ།
དེ་ལ་སེམས་གཏད་ནས་བསྒོམས་པས། དེས་སྒྱུ་མའི་ནད་སེལ་བ་ཡིན་ནོ། །སྙིང་
གི་དཀྱིལ་དུ་སྨྲས་ཏེ་བསྒོམ་པ་ནི། སྙིང་དཀར་ནག་མཚམས་སུ་ཐིག་ལེ་བསྒོམ་ན་
སྙིང་རླུང་སེལ་ལོ། །
ལྟག་པའི་རྒྱབ་ཏུ་སྦས་ཏེ་བསྒོམ་པ་ནི། དེར་པད་མ་འདབ་བཞི་པའི་ལྟེ་
བར་ཐིག་ལེ་ལ་སེམས་གཏད་ཏེ་བསྒོམས་ན་ལྟག་པའི་ནད་སེལ་ལོ། །རང་འབྱུང་
སེམས་ཀྱི་རྒྱལ་པོ་ནམ་མཁའི་དཀྱིལ་དུ་སྦས་ཏེ་བསྒོམ་པ་ནི། མདུན་གྱི་བར་སྣང་
སྟོང་བ་ལ་ཐིག་ལེ་སྲན་མ་ཙམ་གཅིག་ལ་སེམས་གཏད་ནས་བསྒོམས་པས་སེམས་
རྒོད་ པ་ སེལ་ ཞིང་། བྱིང་ན་ རང་ ཉིད་ ཀྱང་ བར་ སྣང་ སྟོང་ བ་ ལ་ གནས་ པར་
བསམས་ལ། ཐིག་ལེ་ལས་སྒྲ་དང་འོད་འཇིག་རྟེན་ཁམས་ཐམས་ཅད་དུ་ཐོས་
ཤིང་ཁྱབ་པ་བྱུང་བར་བསམས་ན་སེལ་ལོ་གསུངས་སོ། །
247 -- 188



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་དེ་ཐབས་གང་གིས་བསྐྱེད་པ་ལ་གཉིས་ལས། དྲིས་པ་ནི། རྡོ་
རྗེ་སྙིང་པོ་ཞེས་པ་ལ་སོགས་པའོ། །གཉིས་པ་ལན་ལ་གཉིས་ལས། སྤྱིར་བསྟན་
པ་ནི། བཅོམ་ལྡན་འདས་ཀྱིས་ཞེས་པ་ལ་སོགས་པ་སྟེ། དཀྱིལ་འཁོར་འཁོར་ལོ་
ནི་བསྐྱེད་པའི་རིམ་པའམ། ཡང་ན་རྩ་རྣམས་ལྷ་མོའི་ངོ་བོར་བསྒོམ་པའོ། །ཡང་
ན་དེ་ཁོ་ན་ཉིད་ཀྱི་དཀྱིལ་འཁོར་སྙིང་པོ་ལེན་པའི་དོན་ཡིན་པར་སེམས་སོ། །རང་
བྱིན་བརླབ་པའི་རིམ་པས་ཀྱང་ནི་སྤྱིར་གསུམ་སྟེ། རགས་པར་ རང་བྱིན་གྱིས་
བརླབ་པ་ནི་བསྐྱེད་པའི་རིམ་པ་དང་
། ཕྲ་བར་རང་བྱིན་གྱིས་བརླབ་པ་ནི་ཤིན་ཏུ་
ཕྲ་བར་བྱིན་གྱིས་བརླབ་པ་ཡིན་ཏེ། དེ་ལ་གཉིས་སྟེ། སྟེང་སྒོ་རྣམ་པར་གྲོལ་བ་
ལ་བརྟེན་པ་དང་
། འོག་སྒོ་བདེ་བ་ཆེན་པོ་ལ་བརྟེན་ཏེ་བསྒོམ་པ་སྟེ། དེ་དག་གི་
བླ་མའི་ཞལ་ལས་ཤེས་པར་བྱའོ། །བྱང་ཆུབ་ཀྱི་སེམས་དེ་དག་གང་ལ་བརྟེན་
ནས་འབྱུང་ཞེ་ན། བུད་མེད་ཀོ་ལ་ཞེས་པ་ལ་སོགས་པ་སྟེ། སངས་རྒྱས་ཞེས་པ་
ལ་སོགས་པ་ནི་རྒྱུ་ལ་འབྲས་བུའི་མིང་གིས་བཏགས་པའོ། །
གཉིས་པ་བྱེ་བྲག་ཏུ་བསྟན་པ་ལ་གཉིས་ལས། གཞན་ལུས་ཤེས་རབ་
་བརྟེན་པའི་རྫོགས་རིམ་ནི། ཤིན་ཏུ་བཞིན་བཟང་ཞེས་པ་ལ་སོགས་པ་སྟེ།
དེའི་གདམས་ངག་ནི་བླ་མའི་ཞལ་ལས་ཤེས་པར་བྱའོ། །
གཉིས་པ་རང་ལུས་ཐབས་ལྡན་གྱི་རྫོགས་པའི་རིམ་པ་ནི། ག་པུར་ཞེས་
པ་ལ་སོགས་པས་འཁོར་ལོ་གཅིག་ལ་བརྟེན་སྟེ་གཏུམ་མོ་སྦར་བ་ཡིན་ཏེ། བླ་མ་
དམ་པ་བསྟེན་པ་གལ་ཆེ་བ་ཡིན་ནོ། །ག་པུར་ནི་དོན་དམ་བྱང་ཆུབ་ཀྱི་སེམས་སོ། །
བདག་མེད་མ་ནི་གང་ཟག་དང་ཆོས་ཀྱི་བདག་མེད་པའི་སྟོང་པ་ཉིད་ཀྱི་རང་
བཞིན་ཨའོ། །བདེ་བ་ནི་ཟག་མེད་ཀྱིའོ། །བདག་མེད་ཚུལ་ཅན་བདེ་ནི་བདེ་བ་
247 -189



ལ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལ་སྟོང་པ་ཉིད་ཀྱིས་རྒྱས་གདབ་པའོ། །དེའི་བདེ་བ་ནི་གོང་གི་བདག་མེད་པ་དེའི་
བདེའི་བ་སྟེ་བདེ་སྟོང་དབྱེར་མེད་དོ། །ཕྱག་རྒྱ་ཆེ་ནི་ལམ་ཕྱག་རྒྱ་ཆེན་པོ། ། ཨ་དེ་
ཉིད་གནས་གང་ན་གནས་ཞེ་ན། ལྟེ་བའི་དཀྱིལ་འཁོར་ཉིད་དུ་གནས་ཞེས་པའོ། །
རྣམ་པའམ་མཚན་གང་ཞེ་ན། དང་པོའི་དབྱངས་ཡིག་རང་བཞིན་ཏེ། ཨ་ཤད་ལྟ་
བུའམ། ཌ་ལོག་ལོག་དབྱིབས་སོང་གསུང་
། དེའི་ཡོན་ཏན་གང་ཞེ་ན། བློ་ཞེས་
ནི་ཆོས་རྣམ་པར་འབྱེད་པས་སོ། །དེའི་ལམ་གང་ཞེ་ན། རྫོགས་པ་ནི་དེ་ཁོ་ན་ཉིད་
རྟོགས་པའོ། །རིམ་པའི་རྣལ་འབྱོར་ལས་ནི་དེ་ཁོ་ན་ཉིད་རིམ་གྱིས་བསྒོམས་པ་
ལས་དེ་གྲུབ་པའི་རྟགས་རིམ་གྱིས་མཐོང་པའོ། །དེའི་རང་བཞིན་གང་ཞེ་ན།
ཉིད་ནི་ཆོས་ཉིད་དེ་ཁོ་ན་ཉིད་དོ། །བཅོམ་ལྡན་ནི་དེ་ཉིད་རྟོགས་ནའོ། །ཤེས་རབ་
མ་ནི་དེའི་རང་བཞིན་སྟོང་པ་དེ་ཉིད་ལས་སངས་རྒྱས་ཀྱིས་ཡོན་ཏན་མ་ལུས་པ་
བསྐྱེད་པའི་རྒྱུར་གྱུར་པས་སོ། །
དེའི་མཚན་ཉིད་གང་ཞེ་ན། དེ་ནི་རིང་མིན་ཞེས་པ་ལ་སོགས་པ་ནི་ཆོས་
ཉིད་སྟོང་པ་ཉིད་དེ་དབྱིབས་སུ་མ་གྲུབ་པས་སོ། །དྲི་དང་རོ་ནང་ནི་ཆོས་ཉིད་སྟོང་
པ་ཉིད་ཡུལ་ལྔའི་རྟོག་པ་ལས་འདས་པས་སོ། །མྱ་ངན་འདས་ནི་དེ་ཉིད་འཐོབ་
པའོ་ཟེར་སྟེ། ཡུལ་ལ་སོགས་པའི་རྟོག་པའི་མྱ་ངན་ལ་འདས་པའོ་གསུངས་སོ། །
དེའི་བྱེད་པའི་ལས་གང་ཞེ་ན། ལྷན་ཅིག་སྐྱེས་དགའ་བྱེད་པ་ཅན་ཞེས་པའོ། །དེ་
སྐྱེས་པའི་ནི་ཆོས་ཉིད་རྟོགས་པའི་ཡེ་ཤེས་སོ། །རྣལ་འབྱོར་པ་དེའི་བདེ་བ་ནི་
ཟག་མེད་ཀྱི་བདེ་བ་རྒྱུད་ལ་སྐྱེས་པའོ། །བཟའ་བ་ཉིད་ནི་བསྒོམ་པའོ། །དེ་དང་
ནི་བདེ་བའོ། །ལྷན་ཅིག་ ཕྱག་རྒྱ་ཆེ་ན་སྟོང་པ་སྟེ། བདེའ་ སྟོང་ཟུང་འཇུག་དུ་
བསྒོམ་པའོ། །དེ་ལྟར་བསྒོམས་པ་ལ་དགོས་པ་ཅི་ཡོད་ཞེ་ན། བདེ་བ་ནི་བདེ་སྟོང་
247-190



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
དབྱེར་མེད་པའི་དོན་གྱི་ཡེ་ཤེས་སོ། །གཟུགས་སྒྲ་ཞེས་པ་ལ་སོགས་པ་ནི་རྗེས་
ཐོབ་ཀྱི་དུས་སུ་སྣང་བ་ཡུལ་ལ་སྟོང་ཉིད་ཀྱིས་རྒྱས་གདབ་པའོ། །ཤེས་རབ་ནི་
བསྒོམ་པའི་འོ། །བདེ་ཆེན་བཟང་པོའི་རྣལ་འབྱོར་མ་ནི་བདེ་བ་དང་སྟོང་པ་ཟུང་
དུ་འཇུག་པའོ། །དེ་ཉིད་ནི་སྟོང་བའོ། །དཀྱིལ་འཁོར་འཁོར་ལོ་ནི་རྗེས་ཐོབ་ཀྱི་
དུས་སུ་སྣང་བ་ལྷར་ཤར་བ་ལ་སྟོང་པས་རྒྱས་གདབ་པའོ། །ཡེ་ཤེས་ལྔའི་རང་
བཞིན་ཅན་ནི་ནང་དུ་ཡེ་ཤེས་རྟོགས་པའི་དབང་དུ་བྱས་པའོ། །དེ་ནི་ནི་ལྷན་ཅིག་
སྐྱེས་པའོ། །མེ་ལོང་ཡེ་ཤེས་གཟུགས་ནི་ཆོས་ཐམས་ཅད་གཟུགས་བརྙན་ལྟར་
འཆར་བས་སོ། །མཉམ་ཉིད་ནི་ཆོས་ཐམས་ཅད་བདེ་སྟོང་དུ་མཉམ་པར་ཤེས་
པའོ། །ཡང་དག་གྱུར་པ་སོ་སོར་རྟོགས་ནི་ཆོས་ཐམས་ཅད་ཀྱི་མཚན་ཉིད་མི་འདྲ་
བར་ཞེས་པའོ། །ཆོས་དབྱིངས་ནི་ཟག་པ་མེད་པའི་འོ། །ཤིན་ཏུ་རྣམ་པར་དག་ནི་
དེའི་རྒྱུ་སྤང་བྱ་རྣམས་སོ། །དེ་ཉིད་ནི་ལྷན་ཅིག་སྐྱེས་པའོ། །དཀྱིལ་འཁོར་བདག་
པོ་ང་ནི་དོན་གྱི་ཧེ་རུ་ཀའོ། །དེ་ཉིད་བདག་མེད་རྣལ་འབྱོར་མ་ནི་རྗེས་ཐོབ་ཀྱི་
སྣང་ པ་ ཐམས་ ཅད་ དོ། །དེ་གང་ ཡིན་ཞེ་ན། ཆོས་ ཀྱི་དབྱིངས་ཏེ་ སྟོང་བའོ། །
གསུམ་པ་སྡོམ་པའི་རབ་ཏུ་དབྱེ་བ་ལ་གཉིས་ལས། དྲིས་པ་ནི། རྡོ་རྗེ་སྙིང་པོས་
ཞེས་པ་ལ་སོགས་པ་སྟེ། འཁོར་ནི་ཆོས་ཐམས་ཅད་ཀྱི་དེ་ཁོ་ན་ཉིད་སྙིང་པོའི་དོན་
གྱིའོ། །ལྷ་རྣམས་ནི་དོན་དམ་བྱང་ཆུབ་སེམས་ཀྱིའོ། །ཐམས་ཅད་ནི་ངེས་དོན་གྱི་
ཆོས་སོ། །སྡོམ་པ་ནི་ངེས་དོན་གྱིའོ། །
གཉིས་
པ་ལན་ལ་གསུམ་ལས། འཁོར་ལོ་གཉིས་ཀྱི་སྡོམ་པ་ནི། བཅོམ་
ལྡན་འདས་ཀྱིས་ཞེས་པ་ལ་སོགས་པ་སྟེ། རྣལ་འབྱོར་མ་ནི་ངེས་དོན་དུ་སྟོང་བ་
ཉིད་ ཀྱི་རང་ བཞིན་ནོ། །ལུས་ ཀྱི་དབུས་ནས་ སུ་ནི་ལྟེ་བའོ། །ཨའི་རྣམ་པ་ནི་
247_191



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དབྱིབས་སམ་མཚོན་བྱེད་དོ། །སྡོམ་པ་ནི་ཐང་པ་ཐམས་ཅད་སྟོང་པ་ཉིད་ལ་སྡོམ་
པས་སོ། །ཅི་ལྟར་ནི་སྡོམ་པ་དེ་ཅི་ལྟར་ཞེས་དྲིས་ཚིག་གོ །ཕྱི་རོལ་ནི་ཡུལ་གྱི་སྣང་
བའོ། །དེ་བཞིན་ནང་ནི་སྟོང་བ་ལ་སྡོམ་པའོ། །སྡོམ་པ་དེ་ཉིད་རབ་ཏུ་ཕྱེ་ནི་ངེས་
དོན་སྟོང་པོའི་སྡོམ་པ་དང་དྲང་དོན་བདེ་བའི་སྡོམ་པ་གཉིས་སོ། །འོ་ན་ངེས་དོན་
གོང་གི་དེ་ཡིན་ན། དྲང་དོན་གང་ཡིན་ཞེ་ན། བྷོ་ལ་ནི་ཐབས་ཀྱི་རྡོ་རྗེའི་ངོ་བོ་སྤྱི་
བོའི་ཧཾ་ངོ༌། །བདེ་བ་ཕྱག་རྒྱ་ཆེ་ནི་ཆོས་ཐམས་ཅད་བདེ་བ་ལ་སྡོམ་པས་སོ། །རྡོ་
རྗེ་སྐྱེ་མཆེད་ཐམས་ཅད་ཉིད་ནི། ཉམས་མྱོང་བདེ་བ་ཆེན་པོ་གོང་ནས་གོང་དུ་
འཕེལ་བའོ། །འདིས་ནི་བདེ་སྟོང་ངམ་ཨ་ཧཾ་ངོ༌། །གསང་བའི་སྙོམས་འཇུག་པས་
ནི་དེ་ལྟ་བུའི་ཐབས་ཤེས་རབ་ཀྱིའོ། །ཕྱི་རོལ་ནི་ཡབ་ཡུམ་གྱི་སྐུ་གཉིས་ཀྱིའོ། །
གཉིས་ པ་ འཁོར་ ལོ་བཞིའི་སྡོམ་ པ་ ལ་ གཉིས་ ལས། སྡོམ་ པ་ ནི་ སྐུ་
གསུམ་ཞེས་པ་ལ་སོགས་པ་མདོར་བསྟན་པའོ། །ཆོས་དང་ཞེས་པ་ལ་སོགས་པ་
ནི་དེའི་དོན་བཤད་པའོ། །
གཉིས་པ་སྡོམ་ཆོས་ལ་གཉིས་ལས། འབྲས་བུ་སྐུ་བཞིའི་སྡོམ་པ་ནི། མ་
ལུས་པ་ནི་མིའི་འགྲོ་བ་མངལ་ནས་སྐྱེ་བའོ། །སྐྱེ་བ་ནི་ལྟེ་བ་ནས་སྲིད་པ་འཆགས་
པས་སོ། །གནས་བརྟན་ནི་ལྟེ་བ་དེ་གནས་ཤིང་བརྟན་ནས་སོ། །
གཉིས་པ་ཐུན་མོང་གི་འབྲས་བུ་བཞིའི་སྡོམ་པ་ལ་གཉིས་ལས། མདོར་
བསྟན་པ་ནི། ཨེ་ཝཾ་ནི་སྤྱིར་ཨེ་ཝཾ་མ་ཡའི་ཡི་གེ་བཞིས་འཁོར་ལོ་བཞི་འབྱུང་བ་
བཞིའི་རང་བཞིན་སྟོང་པར་ཡང་བཤད་མོད་ཀྱི། འོན་ཀྱང་འདིར་ཨེ་སྟོང་པ་དང་
ཝཾ་བདེ་བ་དབྱེར་མེད་པ་ལྟེ་བར་སྐྱེ་བར་བསྒོམས་པས། ཕྱིས་དེ་ལྟར་བྱེད་པ་དང་
རྒྱུ་མཐུན་པར་བདེ་སྟོང་དབྱེར་མེད་ཉམས་སུ་མྱོང་པའོ་གསུངས། །
247 -192



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་རྒྱས་པར་བཤད་པ་ནི། ལས་ཀྱི་རླུང་གིས་ཞེས་པ་ལ་སོགས་
པ་སྟེ་གོ་བར་སླའོ། །གསུམ་པ་སྡེ་པ་བཞིའི་སྡོམ་པ་ནི། གང་ཕྱི་སྤྲུལ་པ་གནས་
པའི་ཕྱིར། ཞེས་པ་ལ་སོགས་པའོ། །
གསུམ་པ་ལུས་བྱང་ཆུབ་སེམས་ཀྱི་སྡོམ་པ་ལ་གཉིས་ལས། ལུས་ཀྱི་
གྲུབ་ཚུལ་ནི། ལྟོ་བ་གནས་སུ་བརྗོད་པར་བྱ་ཞེས་པ་ལ་སོགས་པ་སྟེ། དེའི་དོན་
ནི་འདི་ལྟར་བར་དོ་ལུས་འཚོལ་གྱི་ཤེས་པ་དེ་ལུས་ལེན་པའི་དུས་སུ་བདེ་
གསུམ་ལ་བརྟེན་ནས་ལུས་ལེན་པ་ཡིན་ཏེ། དེ་ཡང་ཕ་མའི་སྙོམས་འཇུག་གི་ཕའི་
བདེ་བ་དང་མའི་བདེ་བ་དང་བར་དོའི་ཤེས་པའི་བདེ་བ་གསུམ་དུས་མཉམ་དུ་སྐྱེ་
བ་ཡིན་ལ། ཕ་མའི་སྙོམས་འཇུག་གིས་རྐྱེན་བྱས་ནས་ལས་ཀྱི་རླུང་གིས་ཤེས་པ་
དེད་ནས་མའི་མངལ་དུ་བདེ་བ་འདོད་པའི་ཚུལ་གྱིས་སྲིད་པ་འཆགས་པའི་རིམ་
པས་འཇུག་པ་ཡིན་ནོ། །
དེ་ཡང་ཇི་ལྟར་འཆགས་ཞེ་ན། མའི་མངལ་དུ་ཕའི་ཁུ་བ་དང་མའི་ཁྲག་
དང་བར་དོའི་ཤེས་པ་གསུམ་བསྲེས་པའི་ཚུལ་དུ་ཡོད་དེ། ནང་ན་ཕའི་ཁུ་བ་ལ་
བར་དོའི་ཤེས་པ་ཁྱབ་པའི་ཚུལ་དུ་ཡོད་ལ། དེའི་ཕྱི་ཁྲག་གིས་འཐུམ་པའི་ཚུལ་དུ་
ཡོད་དོ། །དེ་ནས་ཞག་བདུན་ལོན་པ་དང་ནུར་ནུར་བོར་གྱུར་ནས། ཞག་བརྒྱད་
ནས་བཅུ་གཉིས་ཚུན་ཆད་ལ་རིམ་པ་བཞིན་དུ་མེར་མེར་པོ་དང་གོར་གོར་པོ་དང་
ལྟར་ལྟར་པོ་དང་ལྟར་ལྟར་བོ་དང་མཁྲང་འགྱུར་ཏེ། གནས་སྐབས་རྣམ་པ་ལྔའི་
ཚུལ་དུ་འགྱུར་རོ། །དེ་ནས་ཞག་བཅུ་གསུམ་པ་ནས་བཅུ་དགུའི་བར་དུ་ཞག་
བདུན་ན་ཕའི་ཁུ་བ་ལས་ཉིན་མོ་རྩ་ཨ་བ་དྷཱ་ཏི་སྦྲུལ་འཁྱིལ་པ་བཞིན་དུ་ལྟེ་བར་
འཆགས་ཤིང༌
། ཡན་ལག་གི་རྩ་མཛུབ་མོའི་རྩ་སྐྱེད་པར་བྱེད་དོ། །
247_193



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༽
དེ་ནས་ཞག་ཉི་ཤུ་པ་ནས་ཉི་ཤུ་རྩ་བདུན་གྱི་བར་དུ་སྟེ། ཞག་བརྒྱད་ན་
མཚན་མོ་མའི་ཁྲག་ལ། ར་ས་ནའི་རྩ་འཆགས་ཤིང་
། ཡན་ལག་གི་རྩ་གུང་མོའི་
རྩ་སྐྱེད་དོ། །དེ་ནས་ཞག་དགུ་ན། འབྱུང་བ་ཆུ་ལ་རྩ་རྐྱང་མ་འཆོགས་ཤིང་། ཡན་
ལག་གི་རྩ་སྲིན་ལག་གི་རྩ་རྒྱུད་སྐྱེད་དོ། །དེ་ནས་ཞག་བཅུ་གཉིས་ན་ནང་དུ་ལྟེ་
བའི་རྩ་འདབ་འཆགས་ཤིང་
། ཕྱིའི་ཡན་ལག་གི་རྩ་མཐེ་ཆུང་གི་རྩ་རྒྱུད་བསྐྱེད་དོ། །
དེ་ནས་ཞག་བཅུ་གཉིས་ལོན་ནས་ཟླ་བ་གཉིས་སུ་སོང་ཙམ་ན་མཛུབ་མོའི་རྩ་
རྫོགས་པར་འཆགས་སོ། །དེ་ནས་ཟླ་བ་གསུམ་ན་གུང་མོ་དང་སྲིན་ལག་དང་མཐེ་
ཆུང་གསུམ་གི་རྩ་རྫོགས་པར་འཆོགས་སོ། །ཟླ་བ་གསུམ་དང་ཞག་བཅུ་དྲུག་སོང་
ཙམ་ན་ཟས་ཀྱི་དྭངས་མ་དང་སྙིགས་མ་འབྱེད་པའི་རྩ་འཆགས་སོ། །ཟླ་བ་བཞི་རུ་
ཉེ་བ་ན་ནང་དུ་སྙིང་གའི་རྩ་འདབ་འཆགས་ཤིང༌
། ཕྱིའི་ཡན་ལག་གི་རྩ་མཐེ་བོང་
གི་རྩ་འཆགས་སོ། །ཟླ་བ་བཞི་ལེན་ཙམ་ན་མཐེ་བོང་གི་རྩ་འཆགས་སོ། །ཟླ་བ་
བཞི་ལོན་ཙམ་ན་མཐེ་བོང་གི་རྩ་རྫོགས་པར་འཆགས་སོ། །ཟླ་བ་ཕྱེ་དང་ལྔ་ལོན་
ཙམ་ན་ནང་དུ་མགྲིན་པའི་རྩ་འདབ་རྣམས་འཆགས་ཤིང་
། ཕྱི་རོལ་དུ་བྱེད་དང་
རྐང་ལག་དང་བ་སྤུའི་རྟེན་དང་པོའི་རྟེན་འཆགས་སོ། །ཟླ་བ་ལྔ་ལོན་ཙམ་ན་ནང་
དུ་སྤྱི་བོའི་རྩ་འདབ་འཆགས་ཤིང་
། ཕྱི་རོལ་དུ་རྐང་ལག་དང་རྣ་བ་གཡས་གཡོན་
བར་ཐམས་ཅད་གཟུགས་དོད་པར་འཆགས་སོ། །ཟླ་བ་དྲུག་ལོན་ཙམ་ན་སྐུ་སྐྱེ་
ཞིང་མངལ་གྱི་ལུས་ཕྱེད་རྫོགས་ཤིང་། དབང་པོ་ལྔ་པོ་ཐམས་ཅད་དོད་ནས་འོང་
སྟེ། དེ་ནས་གོང་ནས་གོང་དུ་སྐྱེ་མཆེད་ཐམས་ཅད་ཇེ་གསལ་དུ་འགྱུར་བ་ཡིན་ནོ། །
ཟླ་བ་བཅུ་ན་བུ་ཆུང་གི་ལུས་རྫོགས་པར་འགྱུར་བ་ཡིན་ཏེ། དེའི་དུས་སུ་ལུས་དེ་
ལ་ རྩ་ སྟོང་ཕྲག་བདུན་ཅུ་རྩ་གཉིས་དང་
། བ་སྤུ་འབུམ་ཕྲག་གསུམ་དང་སྟོང་
247 -194



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཅིག་ཡོད་པ་ཡིན་ནོ། །
དེ་ནས་མའི་མངལ་ནས་འཐོན་པའི་དུས་སུ་ལུས་འབྲིང་པོ་གཅིག་ལ།
ཁྲག་དང་རུས་པ་ལ་སྲང་བཞི་བརྒྱ་ལྔ་བཅུ་ཡོད་ལ། ཤ་ལ་སྲང་དྲུག་ཅུ་ཡོད་པར་
གདན་བཞིའི་རྩ་བའི་རྒྱུད་ལ་བཤད་ལ། བླ་མ་ནཱ་རོ་བའི་ཞལ་ནས་བདུན་ཅུ་ཡོད་
པ་ཡིན་གསུངས་སོ། །གཞན་ཡང་བུ་ཆུང་དེའི་ཁོང་བའི་ནང་དུ་འབུ་སྲིན་ཁྲི་ཕྲག་
གཅིག་ཡོད་པ་ཡིན་ལ། ཁྲག་བྲེ་གང་དང་
། ཆུ་སེར་བྲེ་ཕྱེད་ཡོད་ཅིང་དབུགས་ཉི་
ཁྲི་ཆིག་སྟོང་དྲུག་བརྒྱ་རྒྱུ་བ་ཡོད་པ་ཡིན་ནོ། །གཞན་ཡང་མའི་ཁྲག་སྣང་བ་མཐའ་
ཡས་ཀྱི་རང་བཞིན་ཡིན་ཅིང་
། ཕའི་ཁུ་བ་རྣམ་པར་སྣང་མཛད་ཀྱི་རང་བཞིན་ཡིན་
ལ། བར་དོའི་ཤེས་པ་མི་བསྐྱོད་པའི་རང་བཞིན་ཡིན་པས། མའི་མངལ་དུ་རིགས་
གསུམ་གྱི་རང་བཞིན་དུ་ལུས་བསྐྱེད་པ་ཡིན་ནོ། །
དེ་ཡང་མའི་ཁྲག་གིས་ཤ་དང་ཁྲག་དང་པགས་པ་བསྐྱེད་པ་ཡིན་ལ། ཕའི་
ཁུ་བ་རྐང་དང་ཚིལ་བུ་བསྐྱེད་པ་ཡིན་ཞིང་
། པགས་པས་ཡན་ལག་རྣམས་བསྐྱེད་
པ་ཡིན་ཞེས་འཆད་དོ། །སམ་བུ་ཏ་ལས། རུས་པ་དང་རྐང་དང་ཁུ་བ་ནི། ཕ་ལས་
སྐྱེ་བར་བསྟན་པ་སྟེ། ཤ་དང་ཁྲག་དང་པགས་པ་ནི། མ་ལས་སྐྱེ་ཞེས་བྱ་བར་
བརྗོད། །ཞེས་གསུངས་པ་དེ་ཉིད་ལེགས་པ་ཡིན་ཞེས་བདག་གི་བླ་མ་གསུངས་
སོ། །དེ་བཞིན་དུ་བར་དོའི་ཤེས་པས་རྣམ་ པར་ཤེས་པའི་ཚོགས་བདུན་ནམ་
བརྒྱད་བསྐྱེད་པ་ཡིན་ནོ། །དེ་ལྟར་ཡིན་པར་བླ་མའི་གསུང་དང་
། བཤད་བརྒྱུད་
ནས་ཚིག་ཟིན་ཡོད་པ་ལ་བརྟེན་ནས་འདོད་པ་ཡིན་ནོ། །གདན་བཞིའི་རྩ་རྒྱུད་
ལས་ལུས་འབྱུང་བ་བཞི་ལ་གྲུབ་པ་པས་སེམས་ཁོ་ན་གཙོ་བོ་ཡིན་པར་གསུངས་
སོ། །ཚིག་དོན་ནི་གོ་བར་སླའོ། །
247 -- 195



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གཉིས་པ་འཁོར་གྱི་གནས་ཚུལ་ལ་གསུམ་ལས། འཁོར་རྣམས་བརྒྱལ་བ་
ལས་བསླང་བ་ནི། དེ་ནས་རྣལ་འབྱོར་མ་ཞེས་པ་ལ་སོགས་པ་སྟེ། མཆོག་ཏུ་ངོ་
མཚར་དུ་གྱུར་ཅིང་ནི་རླུང་ཨ་བ་དྷཱ་ཏཱིར་འཛུད་པ་ལའོ། །བརྒྱལ་བ་ནི་རླུང་ཨ་བ་དྷ་
ཏཱིར་ཚུད་པས་སེམས་མི་རྟོག་པར་རོ། །སྐྱག་པ་ནི་རྟོག་པ་བཙན་ཐབས་སུ་སྤོང་
བས་སོ། །ས་ལ་འགྱེལ་བ་དང་འདར་བར་གྱུར་ཏོ་ནི་རླུང་ཨ་བ་དྷཱ་ཏཱིར་ཚུད་པའི་
ཕྱིར་ལུས་ཀྱི་རྟགས་ཡིན་ཏེ། དང་པོ་འདར་དུ་འོང་། དེ་ནས་འཕར་དུ་འོང་
། དེ་
ནས་ས་ལ་འགྱེལ་བ་འོང་ངོ་། །ནང་དབུགས་ ཀྱི་རྟགས་ནི་དྲག་ཏུ་རྒྱུ་བ་དང་།
དལ་བར་རྒྱུ་བ་དང་། མཉམ་པར་རྒྱུ་བ་དང་། རྒྱུ་བ་ཆད་པ་འོང་ངོ་
། །གཞན་ཡང་
རླུང་ཇི་ལྟར་བསྒོམས་ཀྱང་རླུང་ཨ་བ་དྷཱ་ཏཱིར་ཚུད་པ་མ་བྱུང་ན། གནད་དབྱུང་པ་
རྣམ་པ་གཉིས་ཀྱི་གདམས་ངག་བྱ་སྟེ། དེ་ཡང་རྩའི་གནད་དབྱུང་བ་དང་
། རླུང་གི་
གནད་དབྱུང་པའི་གདམས་ངག་གོ །དེ་གཉིས་ཀྱི་གདམས་ངག་ནི་བླ་མའི་ཞལ་
ལས་ཤེས་པར་བྱའོ། །ས་དང་ཆུ་དང་རླུང་བྱིན་ཟའི་ཞེས་པ་ནི་འབྱུང་བ་ལས་ཀྱི་
རླུང་བཞི་ཚུད་པ་ཡིན་པས། དེ་བཞི་ཨ་བ་དྷཱ་ཏཱིར་ཚུད་པའི་རྟགས་གོང་དུ་བསྟན་
པ་དེ་དག་ཡིན་ནོ། །གཞན་ཡང་ཡེ་ཤེས་ཀྱི་རླུང་ནི་གཏུམ་མོའི་མེ་འབར་བ་
ར་བ་ཡིན་
ཏེ། ཨ་བ་བྷཱུ་ཏཱིའི་ནང་ན་ཡང་འབར་ཞིང་རྒྱུ་བ་ཡིན་ཏེ། དེ་ལ་སེམས་ཟིན་པའི་
རྟགས་ནི་ལུས་ལ་དྲོད་སྐྱེ་སྟེ། སྣལ་མའི་གོས་མི་དགོས་ཤིང་འབྱུང་བ་རླུང་གི་སྐྱོན་
ལས་གྲོལ་བ་ཡིན་ལ། ནང་དུ་ཉམས་སུ་མྱོང་བ་སེམས་ལ་བདེ་བ་སྐྱེ། ཕྱི་འབྱུང་
བ་བཞིའི་གནོད་པ་དང་བྲལ་ཞིང་། ན་ཚ་ལ་སོགས་པའི་ཚོར་བ་སྡུག་བསྔལ་དང་
བྲལ་བ་ཡིན་ནོ། །
གཉིས་ པ་ དེ་ལ་ཆོས་བཤད་པ་ནི། བཅོམ་ལྡན་འདས་ཀྱི་ཞེས་པ་ལ་
247-196



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
སོགས་པ་སྟེ། ཀྱེའི་རྡོ་རྗེར་ངལ་གསོ་ནས་ནི་རྒྱུད་སྡེ་གཞན་ནས་ལམ་ཉམས་སུ་
ལེན་པ་འབད་པ་དང་ངལ་བས་བྱེད་དགོས་པ་དེ། འདིར་ངལ་གསོ་བ་དང་འདྲ་
བར་འདིའི་གདམས་པ་དང་ཕྲད་པ་འབད་པ་དང་ངལ་བ་མེད་པའི་ཚུལ་དུ་འགྲུབ་
པའོ། །
གསུམ་པ་རྒྱུད་ཀྱི་ཆེ་བ་བསྟན་པ་ནི། གདོལ་བ་ཞེས་པ་ལ་སོགས་པའོ། །
བཞི་པ་ཕྱག་རྒྱ་མོ་བདེ་བར་རྟོགས་པ་བསལ་བ་ནི། རྡོ་ རྗེ་ སྙིང་པོས་
གསོལ་བ་ཞེས་པ་ལ་སོགས་པ་སྟེ། ཚོགས་པ་ལ་བཤད་པ་དང་མཐུན་ནོ། །ལྔ་པ་
གཏོར་མ་ནི། ཀྱེའི་རྡོ་རྗེ་རྡོ་འཛིན་ཞེས་པ་ལ་སོགས་པའོ། །
དྲུག་པ་སྐུ་གསུང་ཐུགས་བྱིན་གྱིས་བརླབ་པ་ནི། རྡོ་རྗེ་སྙིང་པོས་གསོལ་བ་
ཞེས་པ་ལ་སོགས་པའོ། །བདུན་པ་རིགས་ཀྱི་དབྱེ་བ་ནི། རྒྱས་པར་རབ་ཏུ་ཕྱེ་བ་
ལས་ཞེས་པ་ལ་སོགས་པའོ། །བརྒྱུད་པ་ལེའུའི་མཚན་ནི། ཀྱེའི་རྡོ་རྗེ་ལས་ཞེས་
པ་ལ་སོགས་པའོ། །ལེའུ་བཞི་པའི་བཤད་པའོ།།
11
ལེའུ་ལྔ་ པ་ འདི་ ལ་ དོན་ བཞི་ ལས། ལྷ་བསྐྱེད་པ། དེ་ ལ་ གཉིས་ ལས།
ཞུས་པ་ནི། ཕྱག་ནི་བཅུ་དྲུག་ཞལ་བརྒྱད་པ་ཞེས་པ་ལ་སོགས་པའོ། །གཉིས་པ་
ལན་ལ་གཉིས་ལས། རྟེན་གཞལ་ཡས་ཁང་ནི། བདག་མེད་མ་ལ་འོ་མཛད་ནས་
ཞེས་པ་ལ་སོགས་པའོ། །
གཉིས་པ་བརྟེན་པ་ལྷ་སྐྱེད་པ་ལ་སྤྱིར་གཉིས་ཏེ། སྤྱིའི་དོན་དང་། ཚིག་གི་
དོན་ནོ། །དང་པོ་ལ་གཉིས་ཏེ། གཙོ་བོ་ཡབ་ཡུམ་གྱི་གནས་ཚུལ་དང་། འཁོར་གྱི་
གནས་ ཚུལ་ལོ། །དང་ པོ་ ལ་ གཉིས་ཏེ། ཡབ་ དང་། ཡུམ་ གྱི་ གནས་ཚུལ་ལོ། །
དང་པོ་ལ། སྤྱིའི་གནས་ ཚུལ་ཚོགས་བཤད་དང་མཐུན་ལ། འདིར་ཁྱད་པར་དུ་
247-197



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ཕྱག་མཚན་གྱི་གནས་ཚུལ་བཤད་ན། གཡོན་པའི་ཕྱག་མཚན་བརྒྱད་ནི་ཤེས་རབ་
ཡེ་ཤེས་ཡིན་ཏེ། དེ་ཡང་ཤེས་རབ་ནི་ཆོས་ཉིད་དབྱིངས་ཀྱི་ཚུལ་དུ་གནས་པ་ཡིན་
པས་ཐོད་པས་མཚོན་ལ། ཡེ་ཤེས་ནི་དེ་ཉིད་གསལ་བར་རྟོགས་པ་ཡིན་པས།
དེའི་ནང་གི་ལྷ་མོ་རྣམས་ཀྱིས་མཚོན་པ་ཡིན་ནོ། །དེས་ན་གཡོན་པའི་ཕྱག་མཚན་
བརྒྱད་ཀྱི་ཕྱི་རྟགས་ནང་དུ་ཤར་བ་ཞེས་བྱ་བ་ཡིན་ཏེ། ཕྱི་རོལ་དུ་ཐོད་པ་ན་ལྷ་
མོར་སྣང་བའི་རྟགས་དེ་ཉིད་ནང་དུ་རྟོགས་པའི་ཡེ་ཤེས་ཤར་བ་ཡིན་ནོ། །
གཡོན་པའི་ཕྱག་མཚན་བརྒྱད་བཤད་ན་གཉིས་སྟེ། རྟོགས་པའི་ཡེ་ཤེས་
དང་སྦྱར་བ་དང་
། ནང་གནས་ལུགས་དང་སྦྱར་ནས་བཤད་པའོ། །དང་པོ་ལ། ས་
ནི་རྩ་ཨ་བ་དྷཱ་ཏཱི་སྟེ་དེ་ལ་བརྟེན་ནས་ཡེ་ཤེས་རྟོགས་པར་བྱེད་པའི་གཞི་ཡིན་པས་
སོ། །མེ་ནི་རྩ་དེའི་ནང་ན་ཡར་གཏུམ་མོའི་མེ་འབར་བས་སོ། །རླུང་ནི་གཏུམ་མོ་
དེ་འབྱུང་བ་བཞིའི་རླུང་གིས་སྤྱོར་བས་སོ། །ཉི་མ་ནི་དེ་ལྟར་སྤུར་བས་ལུས་དྲོ་ཞིང་
ཤེས་པའི་སྣང་པ་ལ་གཏུམ་མོའི་མེ་གསལ་བས་སོ། །ཟླ་བ་ནི་གཏུམ་མོ་སྦྱར་ནས་
བྱང་ཆུབ་སེམས་ཀྱི་ཐིག་ལེ་ཡས་མར་འབེབས་པས་སོ། །ཆུ་ནི་ཐིག་ལེ་ཕབ་པ་དེ་
ལ་བརྟེན་ནས་ལྷན་ཅིག་སྐྱེས་པའི་ཉམས་སྐྱེ་བས་སོ། །གཤིན་རྗེ་ནི་ལྷན་ཅིག་
སྐྱེས་པའི་བདེ་བའི་ཉམས་སྐྱེས་པས་སྤང་བྱ་གཉིས་འཛིན་གྱི་རྟོག་པ་སྤོང་བས་སོ། །
ནོར་སྦྱིན་ནི་དེ་ལྟར་བསྒོམས་པ་ལ་བརྟེན་ནས་མཚོན་བྱ་དོན་གྱི་ཡེ་ཤེས་རྟོགས་པ་
ལས་འབྲས་བུ་ཆོས་སྐུ་འགྲུབ་པས་སོ། །
གཉིས་པ་ནང་གནས་ལུགས་དང་སྦྱར་ནས་བཤད་ན། སའི་ལྷ་མོ་ནི་སྤྱིར་
་ཨ་བ་དྷཱ་ཏཱི་གནས་པ་ཡིན་ཞིང་
། དེའི་ནང་ན་ཟས་ཀྱི་དྭངས་མ་བྱང་
ཆུབ་སེམས་དར་དཀར་གྱི་སྐུད་པ་ལྟ་བུ་ཕྲ་སྦོམ་ཡུངས་འབྲུ་བརྒྱད་བཤགས་པའི་
ལུས་ལ་རྩ་ས་བ་
247-198



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཚད་ཙམ་གནས་པ་ཡིན་ལ། སྙིང་གི་ཐད་ཀ་ན་ཡུངས་འབྲུ་ཙམ་དུ་གནས་པ་ཡིན་
ནོ། །ཆུ་ནི་དེ་ལ་ཁྲག་གི་དྭངས་མ་མཚལ་གྱི་སྤྲིས་མ་ཙམ་དུ་གནས་པའོ། །རླུང་ནི་
དབུགས་ཀྱི་དྭངས་མ་གསེར་གྱི་རླངས་པ་ཙམ་གནས་པའོ། །མེ་ནི་དྲོད་ཀྱི་དྭངས་
མ་མེ་ལོང་གི་འོད་ལྟར་གསལ་བར་གནས་པའོ། །ཟླ་བ་ནི་དེ་ལ་ཀུན་གཞིའི་རྣམ་
པར་ཤེས་པ་ཞེས་བྱ་བ་ས་བོན་ཐམས་ཅད་ཆུ་བཞིན་འཛག་པ་དེ་གནས་པའོ། །ཉི་
མ་ནི་རྣམ་ཤེས་རིག་པའི་ཆ་དེ་ལ་ཡེ་ཤེས་གསལ་བའི་ཆ་གནས་པའོ། །མཐར་
བྱེད་ནི་རྣམ་ཤེས་དབང་པོ་འགག་པའི་དུས་སུ་སྲིད་པ་བར་མ་དོའི་ཤེས་པའོ། །
ནོར་སྦྱིན་ནི་བར་དོ་དེ་ལ་འབྲས་བུ་སྐུ་གསུམ་གྱི་ཚུལ་དུ་གྲུབ་པས་སོ། །
གཡས་ཀྱི་ཕྱག་མཚན་བརྒྱད་ཀྱི་གནས་ལུགས་ནི་ཐབས་ཀྱི་ཡེ་ཤེས་ཡིན་
ཏེ། དེ་ལ་ཐབས་ནི་སེམས་ཅན་ལ་དམིགས་པའི་སྙིང་རྗེས་འཁོར་བ་ལས་སྐྱོབ་
པར་བྱེད་པ་དང་འདོན་པར་བྱེད་པའི་སྒོ་ནས་ཕན་པར་བྱེད་པ་སྟེ། དེ་ཡང་གཡོན་
པའི་ཕྱག་མཚན་བརྒྱད་ཀྱི་དོན་ལ་བརྟེན་ནས་ལམ་བསྒོམས་པས་རང་དོན་དུ་
རྟོགས་པ་ཡེ་ཤེས་ཀྱི་གནས་ལུགས་དེ་ཉིད་མངོན་དུ་གྱུར་ནས་དེ་སྟོབས་དང་ལྡན་
པར་གྱུར་པ་ལས། བྱམས་པ་ཆེན་པོ་དང་སྙིང་རྗེ་ཆེན་པོ་ལ་བརྟེན་ནས་གཞན་གྱི་
དོན་བྱེད་པའི་ཐབས་དུ་མའོ། །ཡེ་ཤེས་ནི་དེ་ཡང་གསལ་བར་ཤེས་པའོ། །
བྱེ་བྲག་དུ་ཐོད་པ་རྣམས་ནི་དོན་བྱ་བའི་སེམས་ཅན་རྣམས་ཀྱི་ནད་དུ་གྱུར་
པའི་སྡུག་བསྔལ་ཡིན་ལ། དེ་ལ་གནས་པའི་སྲོག་ཆགས་བརྒྱད་ནི་སེམས་ཅན་གྱི་
དོན་བྱེད་པ་མཚོན་པ་ཡིན་ནོ། །དེས་ན་གཡས་པའི་ཕྱག་མཚན་བརྒྱད་ཀྱིས་ནང་
རྟགས་ཕྱིར་ཤར་བ་ཞེས་ བྱ་བ་ཡིན་ཏེ། ནང་ན་བྱམས་པ་དང་སྙིང་རྗེས་སེམས་
ཅན་གྱི་དོན་བྱེད་པ་མཚོན་པའི་རྟགས་སུ་ཕྱི་རོལ་དུ་སྲོག་ཆགས་བརྒྱད་དུ་གཞན་
247-199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གྱི་སྣང་བ་ལ་ཤར་བ་ཡིན་ནོ། །དེ་ཡང་གླང་པོ་ལ་སོགས་པ་བརྒྱད་ནི་ཁམས་
གསུམ་འཁོར་བ་ན་གནས་པའི་སེམས་ཅན་ཐམས་ཅད་ཀྱི་ནད་བརྒྱད་སེལ་བར་
བྱེད་པའི་བརྡ་ཡིན་ཏེ། ཇི་སྐད་དུ་གུར་ལས། གློ་དང་དབུགས་དང་དེ་བཞིན་སྨྱོ།
ཁྲག་སྐྱུག་མཛེ་དང་གཡན་པ་དང༌
། ཁོང་སྐན་སྒངས་པའི་རང་བཞིན་རྣམས། །
གླང་པོ་སོགས་པར་རབ་ཏུ་གྲགས། །ཞེས་གསུངས་པས་སོ། །
ཡུམ་གྱི་ཕྱག་མཚན་གྱི་གནས་ལུགས་ནི། ཆོས་ཀྱི་སྐུ་རང་བཞིན་གྱིས་
ཡོངས་སུ་གྲུབ་པ་རྟོགས་པའི་དུས་སུ། གྲི་གུག་ནི་རྣམ་རྟོག་བཅད་ནས་མི་རྟོག་
པའི་ཆོས་སྐུ་སྟེ་དམིགས་པ་མེད་པའི་ཡུམ་ཡིན་པས་དེས་འཁོར་བ་ལས་དབུགས་
ཕྱིན་པའི་རྟགས་སོ། །ཐོད་པ་ཁྲག་གིས་བཀང་པ་ནི་གཞན་ལ་བདེ་བ་བསྒྲུབ་པས་
རྗེས་སུ་ཆགས་པའི་སྤྲུལ་སྐུ་སྟེ་དམིགས་པ་དང་བཅས་པའི་ཡུམ་ཡིན་པས། དེས་
ཞི་བ་མྱང་ངན་འདས་ལས་དབུགས་ཕྱིན་པའི་རྟགས་སོ། །ཁ་ཊཾ་ག་ནི་སྟོང་ཉིད་
ཆོས་ཀྱི་སྐུ་མངོན་དུ་གྱུར་ནས། དེ་ལས་ལོངས་སྤྱོད་རྫོགས་པའི་སྐུའི་རྣམ་པར་
ཡན་ལག་བདུན་ལྡན་དུ་གྲུབ་པ་མཚོན་ནོ། །
འཁོར་གྱི་ཕྱག་མཚན་གྱི་གནས་ལུགས་ནི། གཡས་གཡོན་གྱི་ཕྱག་མཚན་
གྱིས་ཐབས་དང་ཤེས་རབ་ཀྱི་ཡེ་ཤེས་མཚོན་པ་ཡིན་ཏེ། དེ་གཉིས་ཀྱི་ཐབས་དང་
ཤེས་རབ་ཁ་སྦྱོར་ཞིང་ཟུང་དུ་འཇུག་པ་མཚོན་པ་ཡིན་ནོ། །དེ་ལ་གཡས་པའི་ཕྱག་
མཚན་ནི་ཐབས་ཀྱི་ཡེ་ཤེས་ཡིན་ཏེ། འགོ་རི་ལ་སོགས་པའི་གཡས་ཀྱི་གྲི་གུག་ལ་
སོགས་པ་ནི། བྱམས་པ་དང་སྙིང་རྗེ་ཆེན་པོ་ལ་བརྟེན་ནས་གཞན་གྱི་རྟོག་པ
གཅོད་ཅིང་སྤོང་བའི་ཐབས་སྟོན་པ་དང་
། གཞན་གྱི་དོན་ལ་རྗེས་སུ་བསྐུལ་བ་
དང་། བྱམས་སྡང་དབྱེར་མེད་པར་དོན་བྱེད་པ་དང༌
། གཞན་གྱི་ཞེ་སྡང་སྤོང་བའི་
247 ---200



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཐབས་སྟོན་པ་དང་
། གཞན་དོན་བྱེད་པ་བག་ཚ་མེད་པ་དང་
། སྤང་བྱའི་སྐྱོན་
གྱིས་མ་གོས་པར་དོན་བྱེད་པ་དང་། རྟོགས་པ་འཕོ་བར་བྱེད་པ་དང་
། སྤང་བྱས་
མི་ཚུགས་ཤིང་འཇོམས་པའི་ཐབས་སྟོན་པའོ། །
གཡོན་པའི་ཕྱག་མཚན་ནི་ཤེས་རབ་ཡེ་ཤེས་ཡིན་ཏེ། གཡོན་པ་རྣམས་
ཀྱིས་རོ་ཧི་ཏ་ལ་སོགས་པ་ནི། སེར་སྣ་དང༌
། གཏི་མུག་དང་
། བདེ་བ་དང་། སྙིང་
རྗེ་དང་
། རྟོག་པ་བཅད་པ་དང་། ཉོན་མོངས་པའི་ཐ་བ་རློག་པ་དང་
། བདུད་བཞི་
པོ་ཐམས་ཅད་བཅོམ་པའི་ངོ་བོ་སྟོང་ཉིད་དུ་རྟོགས་པའོ་ཞེས་བདག་གི་བླ་མ་
གསུངས་སོ། །
ཡང་ན་འདི་ལྟར་གཡས་པ་རྣམས་ཀྱི་གྲི་གུག་ནི། རླུང་ཨ་བ་དྷཱ་ཏཱིར་ཚུད་
པའི་དུས་སུ་ལུས་གཡོ་ཞིང་འཕར་བ་དང་འདར་བ་དང་དབུགས་མྱུར་དུ་རྒྱུ་ཞིང་
རྒོད་པ་དང་
། ངག་ནས་སྒྲ་རང་དབང་མེད་པ་དང་
། སེམས་མྱོས་ཤིང་རྟོག་པ་མི་
རྒྱུ་བ་དང་། བར་སྣང་ལ་དུ་བ་ལ་སོགས་པའི་རྟགས་སྣ་ཚོགས་པ་འབྱུང་ལ། དེའི་
དུས་སུ་གཏུམ་མོའོ་མེ་འབར་ནས་ལུས་དྲོ་ཞིང་སེམས་ལ་བདེ་སྟོང་སྐྱེས་ནས་རྟོག་
པ་སྤོང་ཞིང་གཅོད་པ་མཚོན་པ་གྲི་གུག་གོ །ཇེའུ་ཆུང་ནི་དེའི་དུས་སུ་དྷཱ་ཏཱིར་འབྱུང་
བ་བཞིའི་རླུང་འཐབ་པའི་སྒྲ་མཚོན་པའོ། །རུ་སྦལ་ནི་ཁོག་པ་དང་ལུས་དབྱེར་
མེད་པ་བཞིན་དུ་དེའི་དུས་སུ་ཆོས་ཐམས་ཅད་ཆོས་ཉིད་སྟོང་པར་གཅིག་ཅིང་
དབྱེར་མེད་པར་རྟོགས་པས་ཐབས་ཤེས་རབ་དབྱེར་མེད་པར་རྟོགས་པའོ། །
སྦྲུལ་ནི་སྒྲ་གཅན་སྦྲུལ་གྱི་མཇུག་མ་ཅན་གྱིས་ཉི་ཟླ་འཛིན་པ་བཞིན་དུ་
རླུང་བུམ་པ་ཅན་འབྱོངས་པའི་དུས་སུ་རྩ་གཡས་གཡོན་གྱི་རླུང་དྷུ་ཏིར་ཚུད་པས་
ཐིག་ལེ་ཡང་དེའི་ནང་དུ་ཟིན་ནས་འོང་སྟེ་ཉི་ཟླ་གཟས་ཟིན་པ་ཞེས་བྱའོ། །སེང་
247 ---201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གེ་ནི་དེ་ལྟ་བུའི་སྟོབས་དང་ལྡན་པར་གྱུར་པས་ཉོན་མོངས་དང་རྣམ་རྟོག་ལ་བག་
ཚ་བ་མེད་པའོ། །དགེ་སློང་ནི་དེ་ལྟར་རླུང་དྷཱ་ཏཱིར་ཟིན་པས་དེར་ཐིག་ལེ་ཡང་ཟིན་
ནས་ཕྱིར་མ་ཤོར་བའོ། །འཁོར་ལོ་ནི་མི་རྟོག་པའི་ཚོགས་སོ། །རྡོ་རྗེ་ནི་ཡེ་ཤེས་
ལྔ་མངོན་དུ་གྱུར་པ་མཚོན་ནོ། །གཡོན་པ་རྣམས་ཀྱི་རོ་ཧི་ཏ་ནི་ཉ་ཆུ་ནང་དུ་
ཕྱོགས་བཅུར་འགྲོ་བ་ལྟར། རང་དོན་དུ་ཆོས་སྐུ་དང་ལོངས་སྐུ་མངོན་དུ་གྱུར་ནས་
གཞན་དོན་དུ་སྤྲུལ་སྐུས་ཐམས་ཅད་ཀྱི་དོན་བྱེད་པའོ། །ཕག་པ་ནི་གཏི་མུག་གི་
རང་བཞིན་ཅན་རྣམ་རྟོག་ཆུང་བ་ལྟར་བྱ་བྱེད་ཀྱི་རྟོག་པ་མེད་པའི་ཚུལ་གྱིས་དོན་
བྱེད་པའོ། །པད་མའི་སྣོད་ནི་ཐོད་པ་སྟེ་དེ་ལ་པད་མར་བརྗོད་པ་ནི་དེ་ཉིད་འདམ་
གྱི་སྐྱོན་གྱིས་མ་གོས་པར་རང་གི་ངོ་བོ་གསལ་བ་ལ་མ་གཡོས་པ་ལྟར། སྤྲུལ་སྐུ་
བསམ་གྱིས་མི་ཁྱབ་པས་སེམས་ཅན་གྱི་དོན་བྱེད་ཀྱང་ཉོན་མོངས་དང་རྣམ་རྟོག་
གི་སྐྱོན་གྱིས་མ་གོས་ཤིང་ཐུགས་ཉིད་མི་རྟོག་པ་ལས་མ་གཡོས་པའོ། །རྣལ་
འབྱོར་ལྷུང་བཟེད་ནི་ཐོད་པ་སྟེ། གཞན་ལ་བདེ་བ་སྟེར་བའོ། །དགྲ་སྟ་ནི་སྤང་བྱ་
གཅོད་པའོ། །བསིལ་བྱེད་ནི་སྒྲའི་སྒོ་ནས་དོན་བྱེད་པའོ། །ཐོང་བ་ནི་ཉོན་མོངས་
པའི་ཐ་བ་རློག་པའོ། །སྡིགས་མཛུབ་ནི་བདུད་བཞི་ལ་སྡིགས་པ་མཚོན་ནོ། །
གཉིས་པ་ཚིག་གི་དོན་ནི་སྒྲ་ཇི་བཞིན་པ་ཉིད་ངེས་དོན་ཡིན་ཏེ་གོ་བར་
སླའོ། །གཉིས་པ་བཟླས་ པའི་ སྔགས་ ལ་ གཉིས་ ལས། ཞུས་ པ་ནི། བྷོ་ལ་ཞིབ་
པར་མཛད་ནས་ནི་ཞེས་པ་ལ་སོགས་པའོ། །
གཉིས་ པ་ ལན་ ལ་ ལྔ་ ལས། ཉོན་ཅིག་ པར་ གདམས་ པ་ནི། བུད་མེད་
རྣམས་ཀྱི་དབང་བྱེད་སྔགས་ཞེས་པ་ལ་སོགས་པ་སྟེ། དེ་བཞིན་གདུག་པ་སྡིགས་
པ་དང་ཞེས་པ་ནི། ཕྱིར་ཟློག་གིས་ལས་བསྒྲུབ་པ་ཡིན་ཏེ། དེ་ལ་གཉིས་ཏེ། ནང་
247-202



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ལ་བརྟེན་པ་དང་
། ཕྱི་ལ་བརྟེན་པའོ། །
དང་པོ་ནི་རང་ཉིད་ཞལ་བརྒྱད་ཕྱག་བཅུ་དྲུག་པར་བསམས་ཏེ། དེའི་ལྟེ་
བར་ འཁོར་ ལོ་ རྩིབས་ བཅུ་པ་ བསམས་ པའི་ དབུས་སུ་ཉི་མའི་དཀྱིལ་འཁོར་
བསམས་ལ། དེའི་དབུས་སུ་རང་གི་སྙིང་གའི་ཧཱུྃ་ལས་ཧཱུྃ་གཅིག་ཆད་པ་ལས་ཧེ་རུ་
ཀ་ཞལ་གཅིག་ཕྱག་གཉིས་པར་གྱུར་པའི་ཐུགས་ཀར་ཉི་མ་ལ་ཧཱུྃ་གཅིག་བསམས་
ནས། གང་བསྲུང་བར་བྱ་བའི་མིང་དང་སེམས་ཕྱག་གཉིས་པའི་སྙིང་གའི་ཧཱུྃ་ལ་
བསྟིམས་ལ་སྦ་བར་བྱ་ཞིང་
། འཁོར་ལོའི་རྩིབས་བཅུ་ལ་ཨ་སྟ་ན་ནའི་རྩ་སྔགས་
བཀོད་ནས་ཡོད་པར་བསམས་ལ། སྔགས་དངོས་སུ་རང་གི་བཟླས་པ་བྱ་ཞིང་
།
བསམ་པ་ལ་ལྟེ་བའི་ཧེ་རུ་ཀའི་ཕྱག་གཉིས་པས་ཟློས་པར་བསམས་ཏེ། འཁོར་ལོ་
རང་གི་ལུས་ཀྱི་ལྟེ་བའི་ནང་དུ་ཆོས་སྐོར་དུ་འཁོར་བས་གནོད་བྱེད་གདུག་པ་ཅན་
གྱི་ལུས་བཏུབས་པར་བསམ་མོ། །ཉལ་བའི་དུས་སུ་འཁོར་ལོ་མི་འཁོར་བར་
བསམས་ལ་གཉིད་ལོག་གོ །
ཕྱི་ལ་བརྟེན་པ་ལ་གཉིས་ལས། སྔགས་རྐྱང་པའི་དབང་དུ་བྱས་པ་ནི།
དང་པོ་ལ་བླ་མ་ལ་མཆོད་པའི་བདུན་རྣམ་པར་དག་པ་དང༌། ཚད་མེད་པ་བཞི་
དང༌
། ཡེ་ཤེས་ཀྱི་ཚོགས་བསག་པ་བྱས་ལ། སྟོང་པའི་ངང་ལས་ཧཱུྃ་ལས་འཁོར་ལོ་
རྩིབས་བཅུ་པར་བསམས་ལ། དེའི་སྟེང་དུ་ཉི་མའི་དཀྱིལ་འཁོར་གྱི་སྟེང་དུ་ཧཱུྃ་
ལས་རྡོ་རྗེ་རྩེ་ལྔ་པ་ཁོང་སྟོང་པ་ལངས་པ་གཅིག་བསམ། དེའི་ནང་དུ་ཧཱུྃ་ལས་ཧེ་རུ་
ཀ་ ཞལ་ གཅིག་ཕྱག་གཉིས་པ་བསམ། འཁོར་ལོའི་རྩིབས་བཅུའི་ སྟེང་དུ་ནས་
རེས་མ་རེག་པའི་ཨ་སྟ་ནའི་སྔགས་རིང་ཁ་དོག་དམར་པོར་བསྐོར་ནས་ཡོད་པར་
བསམས་ ལ། རང་ གིས་ སྔགས་བཟླས་ པས་ འཁོར་ལོའི་ རྩིབས་ ཆོས་ སྐོར་ དུ་
247 ---203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
འཁོར་བས་གནོད་བྱེད་ཀྱི་ལུས་བཏུབས་པར་བསམ། སྔགས་རྣམས་ལས་འོད་
ཟེར་དམར་པོ་འཕྲོས་པས་གནོད་བྱེད་ཐམས་ཅད་བསྲེགས་པར་བསམ། འཁོར་
ལོའི་ཕྱི་རོལ་དུ་རྡོ་རྗེའི་ར་བས་བསྐོར་ནས་གནོད་བྱེད་ཀྱིས་བྲོས་པས་མི་ཐར་བར་
བསམ་མོ། །ཉལ་བ་དང་སྤྱོད་ལམ་གྱི་དུས་སུ་འཁོར་ལོ་མི་འཁོར་བར་རྒྱ་བསྐྱེད་
པའི་ནང་དུ་སྤྱོད་ལམ་རྒྱ་བསྐྱེད་ལ་བྱའོ། །
གཉིས་པ་ཁྲོ་བོ་དང་སྔགས་ཆད་པའི་དབང་དུ་བྱས་པ་ནི། གཞན་ཐམས་
ཅད་སྔ་མ་དང་འདྲ་བ་ལ། འཁོར་ལོ་རྩིབས་བཅུ་པའི་དབུས་ཀྱི་ལྟེ་བ་ལ་རང་ཧེ་རུ་
ཀ་ཞལ་གཅིག་ཕྱག་གཉིས་པ་གཙོ་བོའི་ཚུལ་དུ་བསྐྱེད་ལ། རྩིབས་བཅུའི་སྟེང་དུ་
གདན་ཉི་མ་བཅུའི་སྟེང་དུ་ཁྲོ་བོ་བཅུ་ཆོ་ག་གསུམ་གྱིས་བསྐྱེད་ལ། ནས་རེས་མ་
རེག་པར་ཁ་ཕྱིར་བལྟས་སུ་བསམ་ཞིང་། སྐུ་མདོག་ཕྱག་མཚན་གུར་དུ་བསྟན་པ་
བཞིན་དུ་བསམས་ལ། དེ་རྣམས་ལ་ཡེ་ཤེས་སེམས་དཔའ་བསྟིམ་པ་དང་
། དབང་
བསྐུར་ཞིང་རིགས་ཀྱི་བདག་པོས་རྒྱས་བཏབ་ལ། ཁྲོ་བོ་བཅུའི་ཐུགས་ཀའི་ཐད་
ཀའི་བར་སྣང་ན་ཕར་རྩ་བའི་སྔགས་ཀྱིས་བསྐོར་བར་བསམ་མོ། །གཞན་ཐམས་
ཅད་སྔར་བསྟན་པ་དང་མཐུན་ནོ། །
ཀླུ་རྣམས་སྡིགས་པར་བྱེད་པ་ཉིད་ཅེས་པ་ནི་ཀླུ་འདུལ་བའི་ཐབས་ཡིན་ཏེ།
དེ་ལ་དང་པོར་བླ་མ་ལ་མཆོད་པ་བདུན་རྣམ་པར་དག་པར་དང་། ཚད་མེད་བཞི་
དང་། ཡེ་ཤེས་ཚོགས་རྣམས་བྱས་ལ། སྟོང་པའི་ངང་ལས་ཆོས་འབྱུང་དམར་པོའི་
ནང་དུ་པད་མ་དམར་པོ་འདབ་བརྒྱད་པའི་ལྟེ་བ་ལ་རོའི་སྟེང་དུ། རཾ་ལས་ཉི་མའི་
སྟེང་དུ་ཆོ་ག་གསུམ་གྱིས་ཞལ་བརྒྱད་ཕྱག་བཅུ་དྲུག་པ་བསྐྱེད་དེ། ལུས་ཐམས་
ཅད་སྦྲུལ་གྱིས་བརྒྱན་པར་བསམས་ལ། སེམས་དཔའ་སུམ་རྩེག་དང༌། ཡེ་ཤེས་
247-204



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བསྟིམ་པ་དང༌། སྐུ་གསུང་ཐུགས་ བྱིན་གྱིས་བརླབ་ པ་དང་
། སྐྱེ་མཆེད་བྱིན་
གྱིས་བརླབ་ པ་ དང་། དབང་བསྐུར་བ་དང་རྒྱས་གདབ་པ་རྣམས་བྱས་ལ། སྐུ་
གསལ་བར་བྱེད་པའི་སྔགས་ལ་འབུམ་ཕྲག་གཅིག་ལ་སོགས་པ་བསྙེན་པའི་ཚུལ་
དུ་བཟླས་སོ། །དེ་ནས་དེ་ལ་ལས་བསྒྲུབ་པའི་སྔགས་བཏགས་ལ་བསྒྲུབ་པ་ལས་
ལ་སྦྱོར་བའི་ཚུལ་དུ་རྒྱུན་དུ་བཟླས་སོ། །ལྷ་དང་ལྷ་མིན་རྣམས་ཉེད་པ་ནི་ལྷ་དང་
ལྷ་མ་ཡིན་གྱི་གནོད་འཇོམས་པ་སྟེ་ཀླུ་འདུལ་བ་ལྟར་སྦྱར་ལ་ཤེས་པར་བྱའོ། །
གཉིས་པ་བཤད་པ་ཞལ་གྱིས་བཞེས་པ་ནི། སངས་རྒྱས་བྱང་ཆུབ་སེམས་
དཔའ་ལ་ཞེས་པ་ལ་སོགས་པའོ། །
གསུམ་པ་དགོས་པ་ནི། འབར་བའི་འཕྲེང་བས་འཁྲུགས་པའི་ཞེས་པ་ལ་
སོགས་པའོ། །
བཞི་ ་
་པ་ ལས་ ཐམས་ཅད་བསྒྲུབ་པ་ བསྟན་ པ་ནི། ཐིག་ལེ་ཞེས་པ་ལ་
སོགས་པ་སྟེ། འདི་ཡིས་ལས་རྣམས་ཐམས་ཅད་བྱེད་ཞེས་པ་ནི་རྩ་བའི་སྔགས་ལ་
བརྟེན་ནས་ལས་བཞི་ཀ་བསྒྲུབ་པ་སྟེ། དེ་ཡང་ནད་དང་གདོན་ལ་སོགས་པ་ཞི་
བར་བྱེད་པ་དང་
། ཚེ་དང་ལོངས་སྤྱོད་ལ་སོགས་པ་རྒྱས་པར་བྱེད་པ་དང་
། ལས་
ཀྱི་ཕྱག་རྒྱ་མ་ལ་སོགས་པ་དགུག་ཅིང་དབང་དུ་བྱ་བ་དང་
། དགྲ་དང་བགེགས་ལ་
སོགས་པ་གསད་པ་རྣམས་ནི་སྔགས་ཀྱི་ཁ་དོག་དག་བསམ་གཏན་དང་བསྐུལ་
ཚིག་གི་སྒོ་ནས་ཚོགས་བཤད་ཀྱི་དུས་སུ་བཤད་པར་ལྟར་ཤེས་པར་བྱའོ། །
འོན་ཀྱང་འདིར་རིགས་རྒྱུད་རྒྱས་པར་བྱེད་པ་ནི། རང་བདག་མེད་མར་
བསམས་ཞིང་
། ལས་རྒྱ་ཧེ་རུ་ཀར་བསམས་ལ། སྲིན་ལག་གཉིས་ཀྱི་གདོན་རྩ་
བསྡམས་ལ་བསྲུབ། ཐིག་ལེ་འབབ་པའི་དུས་སུ་ཨ་སྟ་ནའི་སྔགས་ཀྱི་གཟུགས་སུ་
247 -205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བསམས་ལ། དེ་མངལ་དུ་ཁྱིའུ་དུ་གྱུར་པར་བསམས་ ལ་ སྔགས་བརྒྱ་ ཕྲག་ རེ་
བཟླས་སོ། །
དེ་ནས་འགུལ་བ་དང་བཟླས་པ་མ་བྱས་ཀྱང་ཆོག་གོ །དེའི་མན་ངག་ཞིབ་
ཏུ་བླ་མའི་ཞལ་ལས་ཤེས་པར་བྱའོ། །དྲག་པོའི་ལས་ནི་ལེའུ་དགུ་པར་ཁར་སྦྱར་
དབྱེ་བ་འཆད་པ་འགྱུར་བ་ལྟར་ཤེས་པར་བྱའོ། །
ལྔ་ པ་ སྔགས་དངོས་ནི། རིགས་བྱེད་རྣམས་ཀྱི་དང་པོ་སྦྱིན་ཞེས་པ་ལ་
སོགས་པའོ། །
གསུམ་པ་དབང་བསྐུར་བ་ལ་གཉིས་ལས་ཞུས་པ་ནི། དེ་ནས་ལྷ་མོ་དེ་
དགྱེས་ནས་ཞེས་པ་ལ་སོགས་པའོ། །གཉིས་པ་ལན་ལ་གཉིས་ལས། དཀྱིལ་
འཁོར་བཞེངས་པ་ནི། དེ་ནས་ཞེས་པ་ལ་སོགས་པའོ། །
གཉིས་ པ་ དབང་ བསྐུར་ བའི་ ཐབས་ ལ་ གཉིས་ལས། ཆགས་ ཆེན་ གྱི་
དབང་ལ་གསུམ་ལས། དབང་རྟེན་རིག་མ་གཞུག་ཅིང་ཚོགས་ཀྱི་འཁོར་ལོ་བྱ་བ་
ནི། བཅུ་གཉིས་ཞེས་པ་ལ་སོགས་པ་སྟེ། རིག་མ་ནི་དབང་གི་རྟེན་ལས་རྒྱ་མའོ། །
བདེ་ཆེན་ནི་ལྷན་ཅིག་སྐྱེས་པ་སྟེ། ལས་རྒྱ་ལ་བརྟེན་ནས་རྟོགས་པར་བྱེད་པའོ། །
གཉིས་པ་དབང་བསྐུར་བ་དངོས་ནི། དེ་ནས་ཐུན་ཚོད་ཞེས་པ་ལ་སོགས་
པ་སྟེ། ཐུན་ཚོད་གཉིས་པ་ནི་ཐུན་ཚད་དང་པོ་ལ་ཚོགས་འཁོར་བྱས་པའི་ཐུན་ཚོད་
གཉིས་པ་ལ་དབང་བསྐུར་བའོ། །
གསུམ་པ་ཤེས་རབ་ཡེས་ཤེས་ཀྱི་དབང་གི་དེ་ཁོ་ན་ཉིད་ནི། དེ་ལ་དེ་ཉིད་
ཞེས་པ་ལ་སོགས་སྟེ། དེའི་སྐད་ཅིག་ནི་ལྷན་ཅིག་ཅེས་པའོ། །སྲིད་མེད་ནི་འཁོར་
བའི་རྒྱུར་ཞེན་པ་མེད་པའོ། །མྱང་འདས་མེད་ན་དེའི་རྒྱུར་ཀྱང་ཞེན་པ་མེད་པའོ། །
247 ---206



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
བདག་ནི་འཛིན་པའོ། །གཞན་ཡང་ནི་གཟུང་བའོ། །
གཉིས་ པ་ ཆགས་ བྲལ་ གྱི་དབང་ནི་ གཉིས་ཏེ། ཇི་ལྟར་དུ་བསྐུར་
བའི་
གདམས་ངག་དང་། ཚིག་གི་དོན་བཤད་པའོ། །དང་པོ་ལ་བཞི་སྟེ། བསྐུར་
ར་བའི་
དུས་དང་། གནས་དང་། རྟེན་བཞུགས་པ་དང་། ཇི་ལྟར་བསྐུར་བའི་ཐབས་སོ། །
དེ་ལ་གསུམ་སྟེ། སྔོན་དུ་བྱ་བ་དང་
། དངོས་གཞི་དང༌
། རྗེས་ལ་ཚོགས་མཆོད་བྱ་
བའོ། །
དངོས་གཞི་ལ་གསུམ་སྟེ་གསང་བའི་དབང་དང་། གསུམ་པ་དང་། བཞི་
པའི་དབང་ངོ༌
། །དེ་རྣམས་ཀྱི་གདམས་ངག་ནི་ལོགས་སུ་བཀོད་པ་ལས་ཤེས་པར་
བྱའོ། །ཚིག་ གི་དོན་བཤད་པ་ནི། ལོངས་ སྤྱོད་ཀྱི་ནི་ཞེས་པ་ལ་སོགས་པ་སྟེ།
འདི་ནི་ཆགས་པ་རྣམས་དང་བྲལ་བ་ལ་བསྐུར་བ་ཡིན་ཏེ། དེ་ཡང་རྟེན་དང་། རང་
བཞིན་དང་
། རྐྱེན་དང་། དུས་ ཀྱིས་ ཆགས་ པ་དང་ བྲལ་བའི་གང་ཟག་བཞི་ལ་
བསྐུར་བའོ། །ལོངས་སྤྱོད་ཀྱི་བརླབས་ཞེས་པ་ནི་ལྕེ་ཆུང་བ་བཞོ་ལ་བརྟེན་ཏེ་
བསྐུར་བའོ། །ལོངས་སྤྱོད་ཀྱི་རླབས་གཉིས་ལ། རང་གི་གཡས་དང་ལག་གཞན་
གྱི། །སྲིན་ལག་གང་
། དེས་ནི་རྣལ་འབྱོར་ པ་ཡིས་བཙིར། ཞེས་ པས་རྩ་ གཉིས་
ལོག་ལ་བརྟེན་ཏེ་བསྐུར་བའོ། །རང་གི་གཡས་དང་ལག་གཞན་གྱི། །མཐེ་བོང་
དང་ནི་སྲིན་ལག་གང་། །ཞེས་པས་མཐེབ་དྲིལ་བ་ལ་བརྟེན་ཏེ་བསྐུར་བའོ། །རང་
གི་ གཡས་ དང་ ལག་ གཞན་གྱི། །སྲིན་ ལག་ གང་ཞེས་པས་མཆན་ཁུང་གཡང་
བསྒགས་ལ་བརྟེན་ཏེ་བསྐུར་བའོ། །མཆོག་གི་མཐའ་དང་དགའ་བྲལ་དབུས།
ཞེས་པ་ནི་ཡེ་ཤེས་སྐྱེ་བའི་དུས་ཀྱི། དེ་ཡང་དང་པོར་དམིགས་པ་གཏད་པའི་དུས་
སུ་དགའ་ཞིང་སྤྲོ་བ་དང་བཅས་པའི་དགའ་བ་ཡིན་ལ། དེ་ནས་ཐ་མལ་པའི་རྣམ་
247 -207



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
རྟོག་གི་འགག་པ་ནི་མཆོག་དགའ་ཡིན་ཞིང་
། བདེ་སྟོང་དབྱེར་མེད་པ་ནི་ལྷན་
ཅིག་སྐྱེས་པ་ཡིན་ལ། སླར་རྟོག་པ་ལངས་པ་ནི་དགའ་བྲལ་ཡིན་ཞེས་བདག་གི་
བླ་མ་རིན་པོ་ཆེ་གསུངས་སོ། །
ལྷན་ཅིག་སྐྱེས་པའི་མཚན་ཉིད་ནི་སྟོང་དང་ཞེས་པ་ལ་སོགས་པ་སྟེ། སྟོང་
མིན་ནི་བདེ་བའོ། །ཧེ་རུ་ཀ་ནི་དོན་གྱི་སྟེ་བདེ་སྟོང་དབྱེར་མེད་པ་དེ་དང་པོར་རྒྱུས་
མ་བསྐྱེད། བར་དུ་ཚོགས་པའི་སྐྱེ་བ་མེད། ཐ་མར་གང་དུ་ཡང་མི་གནས་པའོ། །
ཚིག་དེ་རྣམས་ཀྱིས་མཚོན་ནས་གསང་བ་དང་བཞི་པ་ཡང་བསྟན་པ་ཡིན་ནོ། །
བཞི་པ་ལེའུ་འི་མཚན་ནི། ཀྱེའི་རྡོ་རྗེ་ལས་ཞེས་པ་ལ་སོགས་པའོ། །ལེའུ་ལྔ་པའི་
བཤད་པའོ།། །།
ལེའུ་དྲུག་པ་ལ་གསུམ་སྟེ། ཕྱག་རྒྱའི་རྣམ་པར་དག་པ་དང་
། བྲིས་སྐུ་དང་
ལེའུའི་མཚན་ནོ། །དང་པོ་ལ་གཉིས་ལས། སྟོན་པའི་རྣམ་པ་ནི། ལྷ་མོ་ཞེས་པ་ལ་
སོགས་པ་སྟེ། ལྷ་མོ་ལ་ནི་དམ་འཁྱུད་ཅིང་ནི། ཤེས་རབ་ལ་ཐབས་ཀྱིས་རྒྱས་
གདབ་པའི་བརྡའོ། །བྷོ་ལ་ཐོད་པར་བཅུག་ནས་ནི་ཞེས་པ་ནི་སྟོང་པས་བདེ་བ་ལ་
རྒྱས་གདབ་དགོས་ཞེས་པའི་བརྡའོ། །དམ་དུ་ནུ་མ་བཟུང་མཛད་ནས་ནི་གསང་
བའི་དེ་ཁོ་ན་ཉིད་བསྒོམས་པ་ལས་དོན་དམ་བྱང་ཆུབ་སེམས་རྟོགས་པའི་བརྡའོ། །
སྐྱེས་པའི་སྣ་ནི་ཡབ་ཀྱི་སྟེང་འོག་གཉིས་ཀྱི་སྣ་རྩེའོ། །བཞིབས་ནས་ཀྱང་ནི་ཡུམ་
གྱི་ཁ་དང་པདྨས་བཞིབ་པ་སྟེ། འབྲས་བུ་ཟག་མེད་ཀྱི་བདེ་བ་ལ་ལོངས་སྤྱད་དུ་
འོང་གིས་ཞེས་ པའི་བརྡའོ། །ཚེམས་ཀྱིས་ནི་ཡབ་ཀྱིའོ། །མ་མཆུ་བཙིར་ནས་ནི་
ཡུམ་གྱི་སྟེ། བདེ་སྟོང་དབྱེར་མེད་ ཀྱི་སྒྲིབ་པ་སྤོང་བའི་བརྡའོ། །མཆན་ཁུང་ནི་
ཡུམ་གྱིའོ། །སེམས་ཅན་མོས་སྨྲ་མཛད་དེ་ནི་ཡབ་ཀྱིས་ཏེ་གསང་བའི་དེ་ཁོ་ན་
247 -208



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཉིད་ཀྱི་དོན་རྟོགས་པར་གྱིས་ཤིག་པའི་བརྡའོ། །མཉམ་སྦྱར་ནི་དབང་པོ་གཉིས་
མཉམ་པར་སྦྱར་ནས་བསྲུབ་པའི་ཚུལ་བསྟན་པ་སྟེ། ཐབས་ཤེས་རབ་ཟུང་དུ་
འབྲེལ་ པའི་བརྡའོ། །བདེ་བ་ནི་ལྷན་ཅིག་སྐྱེས་པའོ། །མྱོང་མཛད་ནས་ནི་ཟག་
མེད་ཀྱི་བདེ་བ་ལ་ལོངས་སྤྱད་པའོ། །
གཉིས་པ་རྣམ་དག་དངོས་ནི། ཕྱག་རྒྱ་ཞེས་པ་ལ་སོགས་པ་སྟེ། ཕྱག་རྒྱ་
ལྔ་ནི་ཁོར་ལོ་ལ་སོགས་པ་སྟེ་ཡེ་ཤེས་ལྔའི་བརྡའོ། །བླ་མ་ནི་ལམ་བླ་ན་མེད་པ་
སྟོན་པས་སམ། ཡོན་ཏན་བླ་ན་མེད་པ་ཡོད་པས་སོ། །སློབ་དཔོན་ནི་རང་གཞིན་
གྱི་ཡོན་ཏན་བསྐྱེད་ནུས་པས་སོ། །འདོད་ལྷ་ནི་ཡི་དམ་གྱི་ལྷའོ། །ཕྱག་འཚལ་ནི་
ཕྱིའི་དབང་དུ་བྱས་ན་སྣང་བ་བླ་མར་ཤར་ཞིང་དེ་ལྟར་ཤེས་པའོ། །ནང་གི་དབང་
དུ་བྱས་ན་སློབ་དཔོན་སེམས་ཀྱི་རྒྱལ་པོར་ཤེས་པའོ། །དེ་ཁོ་ནའི་དབང་དུ་བྱས་ན་
ཆོས་ཉིད་དེ་ཁོ་ན་ཉིད་རྟོགས་པའོ། །སངས་རྒྱས་ལྔ་ནི་རིགས་ལྔ་སྟེ་ཡེ་ཤེས་ལྔ་
མཚོན་པར་བྱེད་པའོ། །དེ་རྣམས་ཐམས་ཅད་མཚོན་པར་བྱེད་པོས་རྣམ་པར་དག་
པ་ཡིན་ནོ། །
བྲིས་སྐུ་ལ་གཉིས་ལས་ཞུས་པ་ནི། དེ་ནས་ཞེས་པ་ལ་སོགས་པ་སྟེ། ཆོ་
ག་ནི་ཚོགས་འཁོར་གྱི་ཆོ་ག་སྔོན་དུ་སོང་བས་རེས་ཆོག་དང་མཚོན་གྱིའོ། །དེ་
བཞིན་བྱ་བ་ནི་འདུས་པ་ཕོ་མོ་རྣམས་ཀྱི་ནང་ན་འབྲི་མཁན་དང་། འབྲི་བ་པོ་དང་།
རས་ཡུག་འཐག་པའི་གང་ཟག་རྣམས་ཀྱིའོ། །
གཉིས་པ་ལན་ནི། བཅོམ་ལྡན་འདས་ཀྱིས་ཞེས་པ་ལ་སོགས་པ་སྟེ། དམ་
ཚིག་བྱིན་བརླབས་ནི་གང་ཟག་དེ་རྣམས་ཀྱིས་འདུ་ཤེས་གསུམ་ལྡན་དུ་བསྒོམས་
་འབྲི་བ་པོས་དགོས་པའི་ཡོ་བྱད་བསག་པ་དང༌། འཐག་མཁན་གྱིས་བཏག་པ་
247 -209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
དང་། འདྲི་མཁན་གྱིས་བྲི་བར་བྱ་སྟེ། དེ་ཡང་འབྲི་བའི་སྔོན་དུ་ཚོགས་མཆོད་
སྔོན་དུ་སོང་བས་ རས་ཆོག་དང་ཚོགས་ཆོག་ བྱ་ སྟེ། དེ་ཡང་ རས་ཆོག་ནི་རས་
གཞིའི་མི་དམིགས་པ་ལས་ཧེ་རུ་ཀ་དཔའ་བོ་གཅིག་པའི་ལ་སོགས་པ་གང་འབྲི་
བ་དང་དེ་ཉིད་དུ་ཆོ་ག་གསུམ་ལ་སོགས་པས་བསྐྱེད་ལ། ཡེ་ཤེས་པ་གཞུག་པ་ལ་
སོགས་པ་བྱས་ལ་མཆོད་པ་ལ་སོགས་པ་བྱས་ཏེ་སྐྱ་རིས་འདེབས་སུ་གཞུག་གོ །
ཚོན་ཆོག་ནི་ཐོད་པ་ལྔའི་ནང་དུ་ཚོན་སྣ་ལྔ་བཞག་ནས། དེ་རྣམས་རིགས་ལྔར་
བསྐྱེད་ལ་ཡེ་ཤེས་པ་གཞུག་པ་ལ་སོགས་པ་བྱ་ཞིང་མཆོད་པ་ལ་སོགས་པ་བྱས་ཏེ་
ཚོན་ཉིད་དུ་བསྒྱུར་ལ་བྲི་བར་བྱའོ། །ལུས་ལ་ནི་རང་སུ་བསམས་ནས་ནི་མིའི་
རུས་པའི་རྒྱན་བཏགས་པའི་ཧེ་རུ་ཀར་བསྒོམ་པའོ། །དེ་ནས་དམ་ཚིག་ནི་ཤ་ལྔ་
བདུད་རྩི་ལྔར་བྱིན་གྱིས་བརླབ་པའོ། །རང་གི་ཕྱག་རྒྱ་གཡོན་དུ་བཞག་ནི་དེ་ལྟར་
བཞག་སྟེ་ཚོགས་འཁོར་བྱ་བ་སྔོན་དུ་འགྲོ་བས་བྲི་བའོ། །
ལེའུའི་མཚན་ནི། ཀྱེའི་རྡོ་ རྗེ་ ལས་ཞེས་པ་ལ་སོགས་པའོ། །ལེའུ་དྲུག་
11
ལེའུ་བདུན་ པ་ལ་གསུམ་ལས། གླེགས་བམ་ བྲི་བ། དེ་ལ་གཉིས་ལས་
ཞུས་པ་ནི། དེ་ནས་ཞེས་པ་ལ་སོགས་པའོ། །གཉིས་པ་ལན་ལ་གཉིས་ལས།
ཉོན་ཅིག་པར་བསྟན་པ་ནི། གླེགས་བམ་ཞེས་པ་ལ་སོགས་པའོ། །གཉིས་པ་བྲི་
བའི་ཐབས་ནི། སྦྲང་ཆེན་ནི་བདུད་རྩི་ལྔ་ལས་བྱས་པའམ། ཡང་ན་ཚིལ་ཆེན་གྱི་
མར་མེའི་དུད་པའོ། །ཡང་ན་རང་འབྱུང་གི་ཁྲག་དང་ཁྲག་ཆེན་ནོ། །
གཉིས་པ་ཚོགས་ཀྱི་འཁོར་ལོ་ལ་གཉིས་ལས། མདོར་བསྟན་པ་ནི། བྷ་
གར་ཞེས་པ་ལ་སོགས་པའོ། །
པའི་བཤད་པའོ།།
247 -210



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཉིས་པ་རྒྱས་པ་རྣམ་པར་བཤད་པ་ལ་གཉིས་ལས། ངག་དོན་དུ་ལག་ཏུ་
བླང་བའི་གདམ་ངག་དང་
། ཚིག་དོན་རྣམ་པར་བཤད་པའོ། །དང་པོ་ནི་བརྟག་པ་
དང་པོའི་ལེའུ་བདུན་པའི་སྐབས་སུ་བཤད་ཟིན་ཏོ། །
ཚིག་དོན་རྣམ་པར་བཤད་པ་ལ་ལྔ་ལས། དགོས་པ་ནི། གང་དུ་ཟོས་པ་
ཞེས་པ་ལ་སོགས་པའོ། །གཉིས་པ་གནས་ནི། དུར་ཁྲོད་ཞེས་པ་ལ་སོགས་པ་སྟེ།
ཚིགས་སུ་བཅད་པ་ལ་འདི་ལ་དོན་གཉིས་སྟེ། ཕྱིའི་ཚོགས་འཁོར་གྱི་གནས་དང་
།
ནང་གི་ཚོགས་འཁོར་གྱི་གནས་སོ། །དང་པོ་ནི་སྒྲ་ཇི་བཞིན་པ་ཉིད་དོ། །
གཉིས་པ་ནི། དུར་ཁྲོད་ནི་རང་གི་ལུས་ཏེ་ཡེ་ཤེས་ཀྱི་རླུང་རྒྱུ་བས་སོ། །
རིའི་བྱ་སྐྱིབས་ནི་སྤྱི་བོའི་འཁོར་ལོའོ། །དེ་བཞིན་མི་མེད་གྲོང་ཁྱེར་དང་ནི་གྲོང་
ཁྱེར་ སྟོང་ པ་ དང༌ འདྲ་ བའི་ འཁོར་ ལོ་ གཞན་ གསུམ་ སྟེ། འཁོར་ ལོ་ བཞི་ ལ་
དམིགས་པའོ། །ཡང་ན་དབེན་པ་ནི་རྟོགས་པས་དབེན་པ་བདེ་བ་ཆེན་པོའི་འཁོར་
ལོའོ། །རྒྱ་མཚོའི་མཐར་ནི་འཁོར་ལོ་བཞིའི་མཐར་སྟེ། ལྟེ་བ་སྤྲུལ་བའི་འཁོར་ལོ་
སྟེ་འཁོར་ལོ་གཉིས་ལ་དམིགས་པའོ། །བཟའ་བ་འདི་ནི་རབ་ཏུ་བཟའ་ནི་འོག་
རླུང་ལ་བརྟེན་ནས་གཏུམ་མོ་སྦྱར་བས་བྱང་ཆུབ་ཀྱི་སེམས་ཕབ་ནས་ཟག་པ་མེད་
པའི་བདེ་བ་ལོངས་སྤྱོད་པའོ། །
གསུམ་པ་གདན་ནི། དེ་ལ་ཞེས་པ་ལ་སོགས་པའོ། །བཞི་པ་ཇི་ལྟར་བྱ་
བའི་ཐབས་ནི། དབུས་སུ་ཀྱེའི་རྡོ་རྗེའི་གཟུགས་ནི་ཚོགས་ཀྱི་བདག་པོ་དཀྱིལ་
འཁོར་གྱི་དབུས་ན་ཡོད་པར་བསམ་པའོ། །ཇི་ལྟར་སྔར་བཞིན་གནས་ཤེས་ནས་
ནི་ལེའུ་ལྔ་པར་བསྟན་པའི་ཞལ་བརྒྱད་ཕྱག་བཅུ་དྲུག་པའོ། །
ལྔ་པ་རྟོག་པ་བྲལ་བའི་ཆོ་ག་ནི། སྐྱེས་པའི་ཐོད་ཆེན་ཆ་གཅིག་པར་ཞེས་
247 211



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
པ་ལ་སོགས་པ་སྟེ། བླ་མ་ལ་དབུལ་ནི་གཟིགས་ཤིག་མཛེས་པ་དམ་པའི་ཆོས་
ཞེས་ ་
་པ་ལ་སོགས་པ་བརྗོད་པའོ། །ཕྱག་འཚལ་ནས་ནི་འདོད་ཆགས་དྲི་མ་དང་
བྲལ་བའི་ཞེས་པ་ལ་སོགས་པ་བརྗོད་ལ་བླང་བའོ། །ཡང་ནས་ཡང་དུ་ནི་ཚོགས་
ཀྱི་བདག་པོས་བྱ་བ་བཞིན་འདུས་པ་ཕོ་མོ་ཐམས་ཅད་ཀྱིས་བྱ་བའོ། །
གསུམ་པ་ལེའུའི་མཚན་ནི། ཀྱེའི་རྡོ་རྗེ་ལས་ཞེས་པ་ལ་སོགས་པའོ། །
ལེའུ་བདུན་པའི་བཤད་པའོ།། །།
ལེའུ་བརྒྱད་ པ་ ལ་ བཞི་ ལས། ཕྱག་རྒྱའི་ མཚན་ ཉིད་ བསྟན་ པ། དེ་ ལ་
གཉིས་ལས། ཞུས་པ་ནི། དེ་ནས་ཞེས་པ་ལ་སོགས་པ་སྟེ། ཕྱག་རྒྱ་ཆེན་པོ་ནི་དེ་
ཉིད་སྐྱེ་བའི་རྟེན་ཕྱག་རྒྱ་མ་ཡིན་ལ། དེ་ལ་ཡང་ཕྱག་རྒྱ་ཆེན་པོར་བཏགས་པའོ། །
ཀུན་རྫོབ་རྣམ་པའི་གཟུགས་ན་དེ་ཁོ་ན་ཉིད་དུ་བདེན་པ་མེད་ཀྱང་གཞན་ལ་སྣང་
བ་ཙམ་མོ། །བདེ་བ་སྦྱིན་པ་ནི་ཡབ་ཀྱིས་ཡུམ་ལའོ། །
གཉིས་ པ་ ལན་ནི། བཅོམ་ ལྡན་ འདས་ ཀྱིས་ཞེས་པ་ལ་སོགས་པའོ། །
ཕལ་བས་ནི་འཁོར་བར་གནས་པའི་འཇིག་རྟེན་པའི་འདོད་པའི་བསྟན་ཆོས་སོ། །
ལྷན་ཅིག་སྐྱེས་པའི་གཟུགས་ཅན་མ་ནི་ལྷན་ཅིག་སྐྱེས་པ་སྐྱེ་བའི་རྟེན་ཡིན་པས་
སམ། ལྷན་ཅིག་སྐྱེས་པའི་རང་བཞིན་དུ་འདུག་པས་སོ། །
གཉིས་པ་སྨོན་ལམ་ ལ་ གཉིས་ལས། ཞུས་པ་ནི། དེ་ནས་ ཞེས་ པ་ ལ་
སོགས་པའོ། །
གཉིས་པ་ལན་ནི། བཅོམ་ལྡན་འདས་ཀྱིས་ཞེས་པ་ལ་སོགས་པ་སྟེ། སྨིན་
ལམ་དབང་དང་འབྲེལ་པའི་སྨོན་ལམ་ནི། རིགས་ནི་སྤྱི་ཐེག་པ་ཆེན་པོ་དང་བྱེ་
བྲག་ཏུ་རིགས་ལྔ་ལས་མི་བསྐྱོད་པའི་རྟེན་ཅན་གྱི་རིགས་སོ། །སྨྱོ་མིན་ནི་འཁྲུལ་
247 ---212



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
པ་མེད་པའིའོ། གྲོལ་ལམ་བསྐྱེད་རིམ་དང་འབྲེལ་པའི་སྨོན་ལམ་ནི། ལག་པས་
ཞེས་་
་པ་ལ་སོགས་པའོ། །གྲོལ་ལམ་རྫོགས་རིམ་དང་འབྲེལ་པ་ནི། བཙུན་མོ་ནི་
ལྷན་ཅིག་སྐྱེས་པ་སྐྱེད་པར་བྱེད་པའི་དོན་གྱིས་ནའོ། ཁུ་བ་ནི་ཐིག་ལེ་བརྟེན་པའི་
བདེ་བའོ། །མཉམ་ནི་བདེ་སྟོང་དབྱེར་མེད་པར་ རོ། །ཟས་ཅན་ནི་དེ་ལྟ་བུའི་
གསང་སྔགས་ཀྱི་སྒོར་ཞུགས་ནས་དེ་ལ་གནས་ཤིང་ལོངས་སྤྱོད་པའོ། །
གསུམ་པ་གདུལ་དཀའ་བ་འདུལ་བའི་རིམ་པ་ལ་གཉིས་ལས། ཞུས་པ་
ནི། དེ་ནས་ཞེས་པ་ལ་སོགས་པ་སྟེ། སྐལ་མེད་ནི་དང་པོ་ནས་གསང་སྔགས་ཀྱི་
སྒོར་འཇུག་པའིའོ། །གང་གིས་ནི་ཐབས་སོ། །ལན་ལ་གཉིས་ཏེ། ཐབས་ཉམས་
སུ་བླང་བའི་གདམས་ངག་དང་
། གཞུང་གི་ཚིག་དོན་ནོ། དང་པོ་ནི་གང་ཟག་རིམ་
གྱིས་འཇུག་པའི་གདམས་ངག་ཡིན་ཏེ། བླ་མའི་ཞལ་ལས་ཤེས་པར་བྱའོ། །
གཞུང་གི་ཚིག་དོན་ལ་གཉིས་ལས། ཤེས་བྱ་ལམ་གྱི་ཚུལ་དུ་བསླབ་པ་ནི།
བཅོམ་ལྡན་འདས་ཀྱིས་ཞེས་པ་ལ་སོགས་པ་སྟེ། དང་པོ་གསོལ་སྦྱོང་སྦྱིན་པར་བྱ་
ནི་བསྙེན་ལ་སོགས་པ་སོ་སོར་ཐར་པའི་ རིགས་ཀུན་ལས། ཇི་ལྟར་རིགས་པ་
འབོགས་པའོ། །བསླབ་པའི་གནས་བཅུ་ནི་མི་དགེ་བ་བཅུ་སྤངས་ནས་དགེ་བ་
བཅུ་ལ་བསློབ་པའོ། །
གཉིས་པ་ཤེས་བྱ་ལྟ་བའི་ཚུལ་དུ་བསླབ་པ་ནི། དེ་ལ་བྱེ་བྲག་སྨྲ་བ་བསྟན་
ཞེས་པ་ལ་སོགས་པའོ། །བཞི་པ་ལེའུའི་མཚན་ནི། ཀྱེའི་རྡོ་རྗེ་ལས་ཞེས་པ་ལ་
སོགས་པའོ། །ལེའུ་བརྒྱད་པའི་བཤད་པའོ།། །།
ལེའུ་དགུ་པ་ལ་བཞི་ལས། ཁ་སྦྱོར་དབྱེ་བ་ནི། དེ་ནས་ཞེས་པ་ལ་སོགས་
པ་སྟེ། འདི་ལ་དོན་གཉིས་ཏེ། དྲང་དོན་དུ་བཤད་པ་དང་
། ངེས་དོན་དུ་བཤད་
247 ---213



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
པའོ། །དང་པོ་ལ་གཉིས་ཏེ། ཉམས་ སུ་ བླང་བའི་གདམས་ངག་དང་
། གཞུང་གི་
ཚིག་དོན་བཤད་པའོ། །དང་པོ་ལ་གསུམ་སྟེ། བསྙེན་པ་དང་
། ལས་ལ་སྦྱར་བ
དང་། དེ་མ་གྲུབ་ན་སྤོགས་པའི་ཆོ་གའོ། །
དང་པོ་ནི་རང་ཉིད་ཞལ་བརྒྱད་ཕྱག་བཅུ་དྲུག་པའི་དཔའ་བོ་གཅིག་པའི་
བསྐྱེད་པའི་རིམ་པ་ཇི་སྐད་བསྟན་པ་བཞིན་དུ་བྱས་ལ། དེའི་སྙིང་གར་པདྨ་སྔོན་
པོ་འདབ་མ་བརྒྱད་པའི་ལྟེ་བ་ལ་ཟླ་བའི་སྟེང་དུ་ཧེ་རུ་ཀ་ཞལ་གཅིག་ཕྱག་གཉིས་
པ་སྐུ་མདོག་དཀར་པོ་ཅན་གཅིག་བསྒོམ་ཞིང་། པདྨའི་འདབ་མ་རྣམས་ལ་ཨ་སྟ་
ནའི་སྐུ་གསལ་བར་བྱེད་པའི་སྔགས་ཁ་དོག་དམར་པོར་འཁོད་པར་བསྒོམས་ལ།
ལྷ་གསལ་བའི་སྔགས་དངོས་སུ་རང་གིས་བཟླས་ཤིང་
། བསམ་པ་ལ་སྙིང་གའི་
ཕྱག་གཉིས་པས་ཟློས་པར་བསམས་ལ། སྔགས་ཀྱི་འོད་ཟེར་དམར་པོ་དབུག་
ཕྱིར་རྒྱུ་བ་དང་ལྷན་ཅིག་དུ་སྣ་ཕུག་གཡས་པ་ནི་ཕར་སྤྲོས་པས། བསྒྲུབ་བྱ་མདུན་
ན་ཡོད་པར་བསམས་པའི་ལུས་ལ་ཕོག་པས་དེའི་སྡིག་སྒྲིབ་ཐམས་ཅད་སྦྱངས་
ནས་དེའི་བཅུད་ཐམས་ཅད་བསྡུས་ཏེ། དབུགས་ནང་དུ་སྡུད་པ་དང་ལྷན་ཅིག་ཏུ་
སྣ་བུག་གཡོན་༼མ་དཔེར་ཡིག་འབྲུ་མི་གསལ་པོ་ཕྱག་གཉིས་པའི་ཞལ་དུ་ཐིམ་པར་བསམ་སྟེ།
དེ་ནི་སེམས་ཀྱི་བུམ་པ་ཕྲུ་གུ་གས་བའི་མན་ངག་ཞེས་བྱ་བ་ཡིན་ནོ། །དེ་ལྟ་བུའི་
བཟླས་པ་འབུམ་ཕྲག་གཅིག་བྱའོ། །
དེ་ནས་ལས་ལ་སྦྱར་བ་ནི། བར་སྣང་ལ་བླ་མ་དང་ཡི་དམ་གྱི་ལྷ་ཚོགས་
ཡོད་པར་བསམ་ཞིང་
། མདུན་ན་བསྒྲུབ་བྱ་གང་ཡིན་ཡོད་པར་བསམས་ལ། སྡིག་
ཅན་ དེ་ གསད་ པར་ གསོལ་ བ་ བཏབ་ པས་ སོད་ཅིག་ པར་ སྣང་ བ་ བྱིན་ པར་
བསམས་ལ། རང་ཞལ་བརྒྱད་པར་བསམས་པའི་ལྟེ་བར་པད་མ་འདབ་མ་བརྒྱད་
247 214



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་བ་ཡིད་བཞིན་ནོར་བུ།
པའི་ལྟེ་བ་ལ་ཉི་མའི་སྟེང་དུ་ཧེ་རུ་ཀ་ཞལ་གཅིག་ཕྱག་གཉིས་པ་ནག་པོ་བསམ་
ཞིང་། པད་མའི་འདབ་མ་རྣམས་ལ་ལས་བསྒྲུབ་པའི་སྔགས་ནག་པོར་བཀོད་ལ།
དངོས་སུ་རང་གི་ལས་བསྒྲུབ་པའི་སྔགས་བཟླས་ཤིང་
། བསམ་པ་ལ་ལྟེ་བའི་ཞལ་
གཅིག་ཕྱག་གཅིག་དེ་ཟློས་པར་བསམས་ལ། སྔགས་ལས་འོད་ཟེར་ནག་པོ་ལྟེ་
བའི་འོག་ན་ཕར་སྤྲོས་པས། བསྒྲུབ་བྱ་དེའི་སྙིང་དང་སེམས་ལ་བྲད་ནས་འོད་
ཟེར་དང་སེམས་ཚུར་འདུས་ཏེ། ལྟེ་བའི་འོག་ན་ཚུར་ཞུགས་ནས་ལྟེ་བའི་ཧེ་རུ་
ཀའི་ཐུགས་ཀར་ཐིམ་པས། སེམས་ཀྱི་བུམ་པ་ཕྲུ་གུ་གསོལ་བར་བསམས་ལ།
བཟླས་པ་ཁྲི་ཕྲག་གཅིག་བྱའོ། །དེ་ནས་རང་གི་ཐུགས་ཀ་ནས་སྒོ་བ་བཞི་སྤྲོས་
པས་དེ་བཞིས་བསྒྲུབ་བྱའི་ལུས་སེམས་ཕྲལ་བར་བསམ་མོ། །
དེས་གསད་པའི་ལས་མ་གྲུབ་ན་སྤོགས་ པའི་ཆོ་ག་ནི། བག་ཟན་ལ་
བསྒྲུབ་ བྱའི་ གཟུགས་བརྙན་ ཁོང་ སྟོང་ བ་ བྱས་ ལ། ཤོག་ བུ་ ལ་ བསྒྲུབ་བྱའི་
གཟུགས་བརྙན་བྲིས་པའི་དཔྲལ་བར་མིང་དང་ལྟེ་བར་རུས་བྲིས་ཤིང་། དེ་ལ་
བསྒྲུབ་བྱ་གང་ཡིན་པའི་ཤེས་པ་བཀུག་ནས་བསྟིམས་ཏེ། དེ་ཉིད་དྲིལ་ལ་སྔར་གྱི་
གཟུགས་བརྙན་གྱི་ཁོག་པར་བཅུག་ནས་བག་ཟན་གྱིས་ཁ་བཅད་ལ། དེ་ཉིད་
མདུན་དུ་གྲུ་གསུམ་བྱས་པའི་སྟེང་དུ་ཁ་སྦུབ་ཏུ་བཞག་ཅིང་། ཁ་ཐུར་དུ་བལྟས་
པས་སྐུ་གྲོལ་བ་ལུས་འདར་བར་བསམ་མོ། །དེ་ནས་དེའི་བཤང་ལམ་དུ་ཧཱུྃ་དམར་
པོ་དང་སྙིང་གར་རཾ་དམར་པོ་གནས་པར་བསམ་ཞིང་། རང་གི་སྙིང་གའི་ཧཱུྃ་ལས་
འོད་ཟེར་སྤྲོས་པས་བསྒྲུབ་བྱའི་བཤང་ལམ་གྱི་ཧཱུྃ་ལ་ཕོག་པས། དེ་ལས་མེའི་བར་
སྟེ་ལུས་ཀྱི་ནང་ན་ཡར་སོང་པས་སྙིང་གའི་རཾ་ལ་རེག་པས་དེ་ལས་ཀྱང་མེ་འབར་
བས་ ཁོའི་སྙིང་བསྲེགས་ཏེ། ཤེས་པ་ཏོག་ཙེར་ཡར་ནས། མདུན་དུ་ཡི་དམ་གྱི་
247215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ལྷར་གྱུར་པར་བསམས་ལ། དེ་ལ་མཆོད་པ་དང་བསྟོད་པ་དང་བདུད་རྩི་མྱང་པ་
བྱས་ལ། འོག་མིན་གྱི་གནས་སུ་གཤེགས་སུ་གསོལ་ལོ། །དེའི་དུས་སུ་སྐུ་གསལ་
བ་དང་ལས་བསྒྲུབ་པའི་སྔགས་གཉིས་སྦྲེལ་ལ་བཟླས་པ་སྟོང་ཕྲག་གཅིག་བྱ་
གསུངས་སོ། །
གཞུང་གི་ཚིག་དོན་བཤད་པ་ལ་གཉིས་ལས། བཤད་པར་དམ་བཅའ་བ་
ནི། དེ་ནས་ཞེས་པ་ལ་སོགས་པ་སྟེ། ཁ་སྦྱར་ནི་བསྒྲུབ་བྱ་གང་ཡིན་ཀྱང་རིགས་
ལྔའི་རྟེན་ཅན་དུ་གནས་པས་དེའི་སྙིང་གི་ན་རིགས་ལྔའི་ཕྱག་མཚན་གྱི་རྣམ་པར་
ལྟ་བུ་ཁ་སྦྱར་བའི་ནང་ན། རྣམ་པར་ཤེས་པའི་ངོ་བོ་ཡིག་འབྲུའི་གཟུགས་སུ་
གནས་པའོ། །འབྱེད་པ་ནི་གདུག་པ་ཅན་གྱི་རྟེན་གྱི་གང་ཟག་གི་ལུས་དང་སེམས་
སུའོ། །མཚན་ཉིད་ནི་དེ་འབྱེད་པའི་ཐབས་སུ་གྱུར་པའི་འོ། །དངོས་གྲུབ་ནི་ཐ་
མལ་པས་བསད་པ་ལྟ་བུ་མ་ཡིན་གྱི། ཐབས་ཁྱད་པར་ཅན་གྱིས་བསད་པས་སོ། །
གཉིས་པ་དེ་ཉིད་རྒྱས་པར་བཤད་པ་ནི། བསྒྲུབ་བྱའི་ཞེས་པ་ལ་སོགས་
པ་སྟེ། ལྟེ་བ་ནི་ལུས་ཏེ་དང་པོ་ལྟེ་བ་ནས་འཆགས་པས་དེ་ལ་དེ་སྐད་ཅེས་བརྗོད་
པའོ། རྩ་བ་ནི་སེམས་ཏེ་དེ་མེད་ན་ལུས་འཇིག་པར་འགྱུར་བས་ལུས་ཀྱི་རྩ་བ་
སེམས་ཡིན་ལ། དེའི་གནས་ སྙིང་ག་ན་ཡིག་འབྲུའི་གཟུགས་སུ་གནས་པའོ། །
ལག་པས་ནི་སྒོ་མ་བཞི་སྤྲོས་པའི་འོ། །ཕྱུགས་ཀྱི་གཟུགས་ནི་ཤེས་པ་དང་བྲལ་
བའི་གཟུགས་བརྙན་བཅའ་བ་སྟེ། ལིང་ག་ལ་བརྟེན་ནས་གསད་པ་སྟེ་སྤོགས་
ཆོག་ཡིན་ནོ། །རྒྱུད་འདི་ལ་ནི་བསྲེག་ནི་ལུགས་མེད་ནི། དྲག་པོའི་སྦྱིན་སྲེག་གི་
ཁབ་ཁུང་ལ་སོགས་པས་གསད་པའི་ཐབས་གཙོར་བསྟན་པ་མེད་ཅེས་པའོ། །
ཕྱག་རྒྱ་བཅིངས་པར་བྱ་བའང་མེད་ནི་འཁྲུལ་འཁོར་ གྱིས་གསད་པའི་ཐབས་
247.216



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
གཙོར་བསྟན་ པ་མེད་པའོ། །བསམ་གཏན་ནི་འོད་ཟེར་གྱི་སྤྲོ་བསྡུའིའོ། །ངེས་
དོན་ དུ་ བཤད་ པ་ ལའང་ གཉིས་སྟེ། ཉམས་ སུ་ བླང་ བའི་ གདམས་ངག་ དང༌།
གཞུང་གི་ཚིག་གི་དོན་ནོ། །དང་པོ་ནི་གཏུམ་མོ་སྦར་བའི་ཚུལ་གྱི་ཉམས་སུ་བླང་
པའི་གདམས་ངག་འདིར་སྦྱར་བར་བྱའོ། །
གཉིས་པ་ལ་ཡང་གཉིས་ལས། མདོར་བསྟན་པའི་ཚུལ་དུ་བཤད་པར་
དམ་བཅའ་བ་ནི། དེ་ནས་ཁ་སྦྱོར་དབྱེ་བ་ནི་སྙུག་མའི་ཤེས་པ་དང་གློ་བུར་གྱི་
ཤེས་པ་གཉིས་ཁ་སྦྱར་གྱི་ཚུལ་དུ་ཡོད་པ་དེ་གདམས་ངག་གིས་ཕྱེ་བས་རྟོག་པའི་
དགྲ་གསོད་པའོ། །མཚན་ཉིད་ནི་ང་བྱེད་པའི་ཐབས་ཀྱིས་སོ། །གང་གིས་ནི་རྟེན་
གྱི་ངག་ཟག་གོ །དངོས་གྲུབ་ནི་མཆོག་གི་སྟེ་སྐུ་གསུམ་མོ། །
གཉིས་པ་དེ་ཉིད་རྒྱས་པར་བཤད་པ་ནི། བསྒྲུབ་བྱ་ནི་རྟེན་གྱི་གང་ཟག་གོ །
ལྟེ་བ་ནི་ལུས་ཀྱི་དང་པོར་གྲུབ་པ་བཞིན་དུ་དང་པོ་ནས་གནས་པའི་སྙིང་པོ་དོན་གྱི་
དེ་ཁོ་ན་ཉིད་དོ། །དེའི་ངོ་བོ་གང་ཡིན་ཞེ་ན། རྩ་བ་སྟེ་ཆོས་ཀྱི་སྐུའི་ངོ་བོའོ།
བཏུལ་ནི་ཕྱིན་ཅི་ལོག་གི་སྤྱོད་པ་སྤངས་པའོ། །ཞུགས་ནི་དེ་ཁོ་ན་ཉིད་ཀྱི་དོན་
རྟོགས་པ་ལའོ། །ཅན་ནི་ལྡན་ཚིག་སྟེ་དེ་ལྟ་བུའི་སྒྲུབ་པ་པོའོ། །ལག་པས་ནི་ལག་
པ་དང་འདྲ་པའི་དེ་ཁོ་ན་ཉིད་ཀྱི་དོན་རྟོགས་པའི་སེམས་དེས་སོ། །གདོན་ནི་རྐུན་
པོ་དང་འདྲ་བའི་རྟོག་པའི་སེམས་གདོན་སྟེ་སྤང་པའོ། །ཧེ་རུ་ཀ་ནི་དོན་གྱི་ཧེ་རུ་ཀ་
སྟེ་དེ་ཁོ་ན་ཉིད་དམ་ཆོས་ཀྱི་སྐུ་དེ་དང་པོ་རྒྱུས་མ་བསྐྱེད་ཅིང་བར་དུ་ཚོགས་པ་དང་
བྲལ་ལ་ཐ་མ་གང་ན་ཡང་མི་གནས་པའོ། །མཉམ་པ་ནི་དེ་དང་མཚུངས་པའི་འོ། །
རྣལ་འབྱོར་གྱིས་ནི་དེ་ལྟ་བུའི་ཉམས་སུ་མྱོང་པ་དང་ལྡན་པའི་འོ། །ནང་གི་མ་རུང་
སེམས་ནི་རྟོག་པ་ལ་ཁྲོས་པའི་ཆོས་ཉིད་ཀྱི་དོན་རྟོགས་པའི་ཤེས་རབ་བོ། །འདི་
247 217



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ནི་ཆོས་ཉིད་རྟོགས་པའོ། །སངས་རྒྱས་ཀྱང་ནི་ངེས་པར་འཇིག་ནི་འབྲས་བུ་ཐོབ་
བྱར་ཞེན་པའི་འོ། །བསྟན་པ་ལ་གནོད་ནི་ཉོན་མོངས་པ་དུག་གསུམ་མོ། །
བླ་མ་སངས་རྒྱས་འཇིག་པ་ནི་དེ་གཉིས་ཀྱིས་བསྟན་པ་ལ་ཞུགས་པའི་
གང་ཟག་རྣམས་འཇིག་པར་བྱེད་པའི་ཉོན་མོངས་པ་དང་ཤེས་བྱའི་སྒྲིབ་པའོ། །
བླ་མ་ཐུབ་པ་ནི་བླ་མ་སངས་རྒྱས་དང་མཚུངས་པ་ལའོ། །ཞུས་ནས་ནི་དེ་ཁོ་ན་
ཉིད་བསྒོམས་པའི་གདམས་ངག་གོ །སྙིང་རྗེས་ནི་སེམས་ཅན་ལ་དམིགས་པའི་
སྙིང་རྗེ་དང་ལྡན་པས་དེ་ཁོ་ན་ཉིད་རྒྱུན་དུ་བསྒོམ་པའོ། །གསད་པར་བྱ་བ་ཉིད་ནི་
ཉོན་མོངས་པ་དང་རྣམ་རྟོག་གི་ཚོགས་སྤང་བའོ། །ཇི་ལྟར་ཕྱུགས་ཀྱི་གཟུགས་
མཐོང་ནས་ནི་ལྟེ་བའི་ཨ་བ་དྷ་ཏིར་འདོད་ཆགས་ཀྱི་རིགས་ཅན་གྱི་ཨ་དང་སྙིང་
གར་ཞེ་སྡང་གི་རིགས་ཅན་གྱི་ཧཱུྃ་དང་སྤྱི་བོར་གཏི་མུག་གི་རིགས་ཅན་གྱི་ཧིཾ་བསམ་
པའོ། ཁྲག་ནི་སྐྱུག་པ་ཉིད་དང་ཡང་ན་གཏུམ་མོའི་མེ་འབར་ནས་དུག་གསུམ་
བསྲེག་པ་དང་ཐིག་ལེ་ཕས་ནས་གསོ་བའོ། །འདར་ཞིང་ནི་ལྟེ་བའི་ཨའོ། །མགོ་
སྐྱེས་གྲོལ་བ་དང་ནི་ལུས་ལ་གནས་པའི་རྩ་མདུད་གཞན་ཐམས་ཅད་གྲོལ་ནས་
ཨ་བ་དྷཱ་ཏཱི་གཅིག་པུ་ལ་འདུས་པར་བསམ་པའོ། །
ཁ་ནི་འོག་ཏུ་རྣམ་པར་བསྒོམ་ནི་སྤྱི་བོའི་ཧཾ་ངོ་
། །དེའི་ལམ་དུ་ཁབ་ནི་ཨ་
བ་དྷཱ་ཏཱིའི་མར་སྣ་རྡོ་ རྗེ་བུམ་པའི་ནང་དུ་ཧཱུྃ་དམར་ པོ་རྒྱ་ཁབ་ཙམ་མོ། །མེའི་
གཟུགས་ཅན་ནི་འཇུག་པར་བསམ་པ་སྟེ་རྡོ་རྗེ་བུམ་པར་ཐིག་ལེ་དམར་པོའི་སྟེང་
དུ་ཧཱུཾ་དེ་བསྒོམ་པའོ། །སྙིང་གར་བྱིན་ཟའི་ས་བོན་ཉིད་དམིགས་ནས་ནི་དེར་རཾ་
དམར་པོར་བསྒོམ་པའོ། །སྐད་ཅིག་ནི་བྱ་བ་རྫོགས་པའི་སྟེ། དེ་ཡང་སྒོམ་བྱེད་ཀྱི་
ཤེས་པ་ལ་རྣམ་པར་རྡོ་རྗེ་བུམ་ནང་གི་ཧཱུྃ་ལས་གཏུམ་མོའི་མེ་འབར་ཏེ། ལྟེ་བ་ན་
247 -218



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
ཡར་འབར་བས་ལུས་དྲོད་དུ་འབར་ཞིང་
། ལྟེ་བའི་ཡིག་འབྲུ་ཨ་བསྲེགས་ནས་
སྙིང་ག་ན་ཡར་འབར་བས་རི་ལས་ཀྱང་མེ་འབར་སྟེ་ཡིག་འབྲུ་ཧཱུྃ་བསྲེགས་ནས་སྤྱི་
བོ་ན་ཡར་འབར་བས། ཡིག་འབྲུ་ཧཾ་བསྲེགས་ནས་སྤྱི་བོ་ནས་ཧཾ་མགོ་ཐུར་དུ་
བསྟན་པ་ལས་ཐིག་ལེ་ཕབ་པས་བདེ་བར་སྐྱེ་བའི་བར་གྱི་སྐད་ཅིག་གོ །གསོད་
པར་བྱེད་ནི་ཐིག་ལེ་དེ་འཁོར་ལོ་བཞིར་རིམ་པ་བཞིན་བཏེགས་ནས་བསྒོམས་
པས། སེམས་བདེ་ཆེན་དུ་འབར་ནས་རྟོག་པ་ཕྲ་རགས་ཐམས་ཅད་འགགས་པའོ། །
རྒྱུད་འདི་ལ་ནི་བསྲེག་ལུགས་མེད་ཅེས་པ་ལ་སོགས་པ་ནི་རྫོགས་པའི་རིམ་པ་
འདི་ལ་ཕྱིའི་སྦྱིན་སྲེག་ལ་སོགས་པ་མི་དགོས་ཞེས་པའི་ཐ་ཚིག་གོ །
གཉིས་པ་རྣམ་པར་དག་པ་ལ་གཉིས་ལས། མདོར་བསྟན་པ་ནི། རྟོག་
མེད་ནི་ལྷ་བསྒོམ་པ་ལ་བདེན་པར་ཞེན་པའི་འོ། །སྲིད་པ་སྦྱོང་བ་ནི་སྦྱང་བྱ་སྣོད་
བཅུད་སྦྱོང་པར་བྱེད་པའི་བསྐྱེད་པའི་རིམ་པའོ། །ཉམས་དགའ་བའི་འདོད་པའི་
ཡོན་ཏན་ལྔ་ལ་ཞེན་མེད་དུ་སྤྱོད་པས་སོ། །
གཉིས་ ་པ་རྒྱས་པར་བཤད་པ་ལ་གཉིས་ལས། དཔེ་དོན་གྱི་ཚུལ་གྱིས་
བསྟན་པ་ནི། རིན་ཆེན་ཞེས་པ་ལ་སོགས་པ་སྟེ། འཕྲེང་པ་འཁྲུགས་པ་ནི་མིག་
ཕུག་མ་ཕུག་གིས་རྒྱན་བཏུབ་མི་བཏུའོ། །
མ་ཕུག་པས་ནི་རིན་པོ་ཆེར་མཉམ་ཀྱང་མིག་མ་ཕུག་པས་སོ། །སྦྱོར་བྲལ་
འགྱུར་ནི་རྒྱན་དུ་བྱེད་པའི་འོ། །ཕུག་པས་དགའ་བ་སྦྱིན་པ་པོ་ནི་སྐྱེས་བུའི་རྒྱན་
བྱས་པས་མཛེས་པའོ། །དེ་ལྟར་འཁོར་བའི་ཞེས་པ་ལ་སོགས་པ་ནི་དོན་ཏེ། མ་
དག་པས་ནི་ཞེན་པ་དང་བཅས་པའི་འོ། །དུག་ནི་འབྲས་བུ་ཐར་པ་འཐོབ་པའི་
གེགས་བྱེད་པས་སོ། །དག་པས་ནི་ཞེན་པ་མེད་པར་རོ། །
247 -219



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
་པ་རྣམ་པར་དག་པ་དངོས་ནི། སྙིང་རྗེས་ཞེས་པ་ལ་སོགས་པ་སྟེ།
གུག་སྐྱེད་ན་ཕྱག་ལྔའོ། །པགས་པ་ནི་རིམ་པ་བདུན་དུ་ཆགས་པའོ། །རུས་པ་ནི་
རྐང་ལག་བཞིའོ། །ཡང་ན་ཁོག་རུས་དང་མགོ་འཇིང་དང་རྐང་པ་དང་ལག་པའི་
རུས་པའོ་གསུངས་སོ། །གསུམ་པ་སྔགས་བཏུ་བ་ལ་ཞུས་ལན་གཉིས་ཀྱིས་དོན་
གོ་བར་སླའོ། །བཞི་པ་ལེའུ་འི་མཚན་ནི། ཀྱེའི་རྡོ་རྗེ་ལས་ཞེས་པ་ལ་སོགས་
པའོ། །
ལེའུ་དགུ་པའི་བཤད་པའོ།། །
ལེའུ་བཅུ་པ་ལ་གསུམ་ལས། འཕྲེང་པ་ནི་དེ་ནས་ཞེས་པ་ལ་སོགས་པའོ། །
གཉིས་པ་བཟའ་བའི་དམ་ཚིག་ནི། རེངས་པར་འོ་མའི་བཏུང་བ་ནི་ཁུ་བའོ། །རང་
གི་འདུན་པ་ནི་ཆང་ངོ༌། །སི་ལྷ་ནི་ཁྲག་གོ །བཞི་མཉམ་ནི་དྲི་ཆེན་ནོ། །ས་ ལི་
སྐྱེས་པ་ནི་བདུད་རྩི་ལྔ་ཀའོ། །གླ་བ་ནི་དྲི་ཆུའོ། །མཐའ་ཤ་ནི་ཨིར་ཤཱ་སྟེ་རྟ་ཤའོ། །
དང་པོའི་ས་ནི་ཤ་ན་སྟེ་ཁྱིའོ། །ན་ནི་ན་ར་སྟེ་མིའོ། །ག་ནི་གོའུ་སྟེ་བ་ལང་ངོ། །ཧ་
ནི་ཧོ་སྟི་སྟེ་གླང་པོ་ཆེའོ
། །གསུམ་པ་ལེའུའི་མཚན་ནི། ཀྱེའི་རྡོ་རྗེ་ལས་ཞེས་པ་ལ་
སོགས་པའོ། །ལེའུ་བཅུ་པའི་བ་ཤད་པའོ།། །།
ལེའུ་བཅུ་གཅིག་པ་ལ་བཞི་ལས། རིགས་བརྟག་པ་ནི། ཀྱེའི་རྡོ་རྗེ་ཞེས་པ་
ལ་སོགས་པའོ། །གཉིས་པ་གསང་བའི་གནས་ནི། བྷ་གར་ལིང་གས་ཞེས་པ་ལ་
སོགས་པའོ། །གསུམ་པ་སྦྱོང་ཐབས་ནི། གཅེར་བུར་ཞེས་ པ་ལ་སོགས་ པ་སྟེ།
ཕྱག་རྒྱར་ཆེར་བྱས་ནི་ལྷའི་སྐུར་བསྒོམ་པའོ། །རྣལ་འབྱོར་རིག་པ་ནི་བདེ་སྟོང་
དབྱེར་མེད་པའི་ལྷན་ཅིག་སྐྱེས་པ་རྟོགས་པས་སོ། །འོ་དང་ཞེས་པ་ལ་སོགས་པ་
ནི་རྩ་སད་པར་བྱེད་པའི་ཐབས་སོ། །རྟག་ཏུ་མྱོས་པ་ནི་བྱང་ཆུབ་ཀྱི་སེམས་མི་
སྤང་པར་བཟུང་བས་ལྷན་ཅིག་སྐྱེས་པས་སོ། །མཚན་མ་ནི་དེ་བཟུང་བའི་གནས་
247 ---220



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
རྡོ་རྗེའོ། །བྷོ་ལ་ལྡན་པ་ནི་རྡོ་རྗེ་ལྡན་པའི་སྐྱེས་པས་སོ། །ལག་པས་བྱ་ནི་ལག་
པའི་ཕྱག་རྒྱ་སྟེ་ སྲིན་ལག་གི་རྩ་བསྡམ་པ་དང་ཁུ་ཚུར་བཅིང་ པར་བྱ་བའོ། །
ཁྱོགས་ནི་ཕྱག་རྒྱ་མི་རྐང་ལག་གཉིས་ཀས་སྐྱེས་པ་ལ་འཁྱུད་པའོ། །བླ་མ་ནི་ཕྱག་
རྒྱ་མ་སྟེང་དུ་བཞག་ལ་བྱའོ། །བཀལ་བ་ནི་ཕྱག་རྒྱ་མའི་རྐང་པ་སྐྱེས་པའི་ཕྲག་པ་
ལ་བཀལ་བའོ། །ཡང་ཡང་ནི་བྱང་ཆུབ་ཀྱི་སེམས་བཟུང་ལ་ལྷན་གཅིག་སྐྱེས་པ་
ལ་རྒྱུན་དུ་གོམས་པར་བྱ་བའོ། །སྟེང་དང་ནི་ཤེས་རབ་མས་སྤྱི་བོའི་ཧཾ་ལ་བལྟ་
བའོ། །འོག་ཏུ་ནི་ཐབས་ཀྱི་རྡོ་རྗེ་ནོར་བུར་དམིགས་པ་གཏད་པའོ། །དེ་ཡང་དེ་
ལྟར་བསྲུབ་སྦྱོར་བྱེད་པའི་དུས་སུ་སྦྱོར་མཚམས་ཀྱི་རྡོ་རྗེ་བུམ་པར་ཐིག་ལེ་བཟུང་
ལ། དེ་ལས་འོད་ཟེར་དཀར་པ་འཕྲོས་པས་ཡབ་ཡུམ་གཉིས་འོད་ཟེར་དཀར་པོ་
དེས་སྲིན་བུ་བལ་གྱི་འཐུམས་པ་བཞིན་དུ་འཐུམས་པར་བསམས་ལ་ཇི་ཙམ་
འདོད་པར་ཐིག་ལེ་བཟུང་ངོ་
། །དེ་ནས་བཟུང་པར་མ་ནུས་ན་འོད་ཟེར་དཀར་པོ་
དེ་ཐམས་ཅད་རྡོ་རྗེ་བུམ་པའི་ཐིག་ལེ་ལ་འདུས་པར་བསམས་ལ། ཐིག་ལེ་གནས་
སུ་བཟློག་པ་ནི་གདམས་ངག་ཡིན་ནོ། །དངོས་གྲུབ་ནི་རྒྱས་པར་བྱས་པས་བྱང་
ཆུབ་ཀྱི་སེམས་རྒྱས་ནས། བདེ་སྟོང་དབྱེར་མེད་ཀྱི་ལྷན་ཅིག་སྐྱེས་པའོ། །སངས་
རྒྱས་ཀུན་དང་མཉམ་པར་འགྱུར་ནི་ཉམས་སུ་མྱོང་པ་བདེ་སྟོང་དབྱེར་མེད་པའི་མི་
རྟོག་པར་སྐྱེ་བའི་ཆ་ནས་སོ། །བཞི་པ་ལེའུ་འི་མཚན་ནི། ཀྱེའི་རྡོ་རྗེ་ལས་ཞེས་པ་
ལ་སོགས་པའོ། །ལེའུ་བཅུ་གཅིག་པའི་བཤད་པའོ།། །།
ལེའུ་བཅུ་གཉིས་པ་ལ་བཞི་ལས། དབང་བཞིའི་ཚིགས་སུ་བཅད་པ་ནི།
དེ་ནས་ཞེས་པ་ལ་སོགས་པ་སྟེ། རྡོ་རྗེ་རབ་གནས་ནི་རྡོ་རྗེ་འཆང་གི་རང་ བཞིན་དུ་
དབྱེར་མེད་པར་གནས་པའོ། །དྲིལ་བུ་ཆེན་པོ་ནི་སྟོང་ཉིད་ཤེས་རབ་ཀྱི་ངོ་བོའོ། །
247 --221



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
ཟུང་ནི་ཡི་དམ་གྱི་ལྷར་བསམས་ལའོ། །དེ་ནི་རྡོ་རྗེ་སློབ་དཔོན་གྱི་དབང་གི་དུས་
ཀྱི་ཁྱད་པར་བྱས་པའི་ཚིག་གོ །གསང་དབང་དུས་སུ་ཇི་ལྟར་ཞེས་པ་ལ་སོགས་པ་
བརྗོད་པའོ། །གསུམ་པའི་དུས་སུ་ལྷ་མོ་ཞེས་པ་ལ་སོགས་པ་བརྗོད་དེ། །དགའ་
སྦྱིན་ནི་ལྷན་ཅིག་སྐྱེས་པའོ། །གནས་སྦྱིན་ནི་དེ་ལ་བརྟེན་ནས་ཕྱག་རྒྱ་ཆེན་པོའི་
གོ་འཕང་ངོ༌། །དབང་བཞི་པའི་དུས་སུ་ཡེ་ཤེས་ཞེས་པ་ལ་སོགས་པ་བརྗོད་དེ། །
ཆེར་ཕྲ་ནི་རྟོགས་པར་དཀའ་བའོ། །རྡོ་རྗེ་ནི་བདེ་སྟོང་དབྱེར་མེད་པར་རོ། །ནམ་
མཁའི་དཀྱིལ་ནི་གང་དུ་ཡང་མ་གྲུབ་པའི་དཔེའོ། །བརྟུལ་ནི་རྣམ་རྟོག་གིའོ།
མཐར་ཕྱིན་པ་ནི་རྣམ་རྟོག་མེད་པའི་མི་རྟོག་པའོ། །ཞི་བ་ནི་ཉོན་མོངས་པ་ཐམས་
ཅད་དོ། ཁྱོད་རང་ཡང་ནི་སློབ་མའོ། །དེའི་ནི་ལྷན་ཅིག་སྐྱེས་པའོ། །ཕ་ནི་དེ་སྐྱེད་
པར་བྱེད་པས་སོ། །
གཉིས་པ་རྡོ་རྗེ་དང་པདྨ་བྱིན་གྱིས་བརླབ་པའི་སྔགས་ནི། རྡོ་རྗེ་དང་ཞེས་
པ་ལ་སོགས་པའོ། །གསུམ་པ་སྐུ་གསུང་ཐུགས་བྱིན་གྱིས་བརླབ་པའི་སྔགས་ནི།
སྤྱི་བོར་ནི་ཨཱ་ཞེས་པ་ལ་སོགས་པའོ། །རྒྱུད་ཀྱི་རྒྱལ་པོ་ཞེས་པ་ལ་སོགས་པ་ནི་
བརྟག་པ་ཕྱི་མའི་མཚན་ནོ། །བརྟག་པ་སུམ་ཅུ་རྩ་གཉིས་པ་ལས་ཕྱུང་བ་ཞེས་པ་
ལ་སོགས་པ་ནི་བརྟག་པ་སྔ་ཕྱི་གཉིས་ཀའི་སྤྱིའི་དོན་ཡིན་ནོ།། 11
གང་ཞིག་བཟང་པོའི་རྟེན་ཅན་དཀའ་སྤྱོད་ཤུགས་ལྡན་ཞིང་
། །རྣམ་སྤྱོད་
ཤེས་ རབ་ ཕྱག་ མཚན་ ཚུལ་ ཁྲིམས་ གོས་ གྱོན་ ཏེ། །ཉོན་མོངས་ འཇིགས་ པའི་
འཚོལ་ལོ་རྩོལ་པའི་རྐང་འགྲོས་ཅན། །ཆོས་མཛད་དོན་གཉེར་ཁྱེད་ཀྱིས་བསྐུལ་
ནས་བྲིས་པ་འདིས། །སྔོན་གྱི་སྦྱངས་སྟོབས་ཚེ་འདིར་ཡོན་ཏན་ཀུན་ལྡན་ཞིང་
། །
བདེ་གཤེགས་བླ་མ་རྣམས་ལ་ལྷག་ཕྱག་མོས་བློ་ཅན། །བརྩོན་པས་རྒྱུད་རྒྱལ་
247--222



དཔལ་དགྱེས་པ་རྡོ་རྗེའི་རྒྱུད་ཀྱི་འགྲེལ་པ་ཡིད་བཞིན་ནོར་བུ།
འདི་ལ་མཆོག་ཏུ་དད་གྱུར་པའི། །ཤེས་ལྡན་ཁྱེད་ཀྱི་གསལ་བྱེད་སྒྲོན་མ་མཛོད། །
གཞན་ཡང་དད་པའི་གཞི་བརྟན་སྙིང་རྗེའི་རྩ་བ་ཅན། །ཤེས་རབ་སྡོང་པོ་རྩོལ་
བའི་ཡལ་ག་རྒྱས་གྱུར་ཀྱང་
། །ཉོན་མོངས་དགྲ་ཡིས་འཛིན་བློའི་འདབ་མ་དང་
བྲལ་ཞིང་
། །དྲན་པའི་འབྲས་མེད་རྣམས་ཀྱི་དཔག་བསམ་ཤིང་ཆེན་ཡིན། །གང་
ཞིག་བརྐམ་པའི་རང་བཞིན་རླུང་ནད་ཅན། །ཀུན་ནས་སེམས་ཉིད་འཁྲུག་བྱེད་
མཁྲིས་ པའི་ ནད། །མི་ ཤེས་ བན་ ཀན་ རྒྱས་ པའི་ གང་ ཟག་ གི །ནད་ རྣམས་
འཇོམས་པར་བྱེད་པའི་སྨན་མཆོག་ཡིན། །གང་ཞིག་དད་བརྩོན་ལྷུར་ལེན་བླ་མ་
ཡི། །མན་ངག་བཞིན་དུ་རྒྱུན་དུ་གོམས་བྱེད་ཅིང་
། །ཉམས་མྱོང་རྟོགས་པའི་དོན་
དང་མི་འབྲལ་བའི། །རྣལ་འབྱོར་ཡེ་ཤེས་སྦྱོར་བའི་རླུང་ཆེན་ཡིན། །གང་ཞིག་
བསྡམས་པའི་ཚིག་ལ་ལྷད་མེད་ཀྱང་
། །མོས་པའི་དོན་ལ་ཡིད་གཉིས་དང་བྲལ་
བས། །རྒྱུན་ཏུ་གོམས་ལས་དགོས་འདོད་ཀུན་འབྱུང་པའམ། །ལས་ཅན་རྣམས་
ཀྱི་ཡིད་བཞིན་ནོར་བུ་ཡིན། །དེ་ལྟར་བླ་མའི་གདམས་ངག་ཇི་བཞིན་དུ། །བཀོད་
པའི་དགེ་བ་ཅུང་ཟད་ཡོད་པ་དེས། །བདག་སོགས་འགྲོ་བ་མ་ལུས་ཐམས་ཅད་
ཀྱིས། །རྒྱུད་འདིའི་ ངེས་ དོན་ ཇི་ ལྟར་ གནས་ པ་ བཞིན། །གོང་ མའི་ གསུང་ ལ་
བརྟེན་ནས་རྟོགས་པ་རྣམས། །ཉམས་སུ་བླངས་པས་འབྲས་བུ་མཆོག་ཐོབ་སྟེ།
རང་གི་གདུལ་བྱར་གྱུར་པ་གང་ཡིན་ཀུན། །འདི་ལ་སྦྱར་ནས་རྡོ་རྗེ་འཆང་ཐོབ་
ཤོག། །།
དཔལ་ཀྱེའི་རྡོ་རྗེ་ཞེས་བྱ་བ་རྒྱུད་ཀྱི་རྒྱལ་པོ་ཆེན་པོ་བརྟག་པ་
ངེས་པའི་དོན་གྱི་བཤད་པ་ཡིད་བཞིན་ནོར་བུ་ཞེས་བྱ་བ། མཁས་པ་རྣམས་ཀྱི་
རྗེས་སུ་འཇུག་ཅིང་བླ་མའི་གསུང་ལ་གཅེས་སྤྲས་སུ་འཛིན་པའི་བན་དེ་རྒྱ་མཚོ་
པ་གཉིས་པའི་
247 --223



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གྲགས་ཀྱིས་སྦྱར་བ། རྫོགས་སོ།། 11
247-224



༄༅། །བཅོམ་ལྡན་འདས་དཔལ་འཁོར་ལོ་བདེ་མཆོག་གི་
གསལ་བྱེད་སྒྲོན་མེའོ།
བཅོམ་ལྡན་འདས་དཔལ་འཁོར་ལོ་བདེ་མཆོག་ལ་ཕྱག་འཚལ་ལོ། །གང་
ཞིག་བདག་གཞན་ཕུན་ཚོགས་གཞིར་འགྱུར་བ། །མཁའ་ལྟར་སྤྲོས་བྲལ་རྟོགས་
དཀའི་ རང་བཞིན་ཅན། །ཆོས་ཀྱི་རྒྱལ་སྲིད་ཆེན་པོས་གདུལ་བྱ་རྣམས། །སྐྱོབ་
མཛད་འཁོར་ལོ་ཀུན་གྱིས་སྡོམ་ལ་འདུད། །དམ་པའི་སྤྲིན་ཚོགས་ཉེར་བརྟེན་
ལས་བྱུང་པའི། །ལེགས་བཤད་ཆོས་ཀྱི་ཆར་རྒྱུན་ཆེན་པོ་ཡིས། །བློ་གསལ་ཟབ་
ཡངས་བུམ་པ་བལྟམས་གྱུར་ཏེ། །གཏི་མུག་རྟོག་པའི་དྲི་མ་བཅོམ་གྱུར་ཅིག །
སྡེ་སྣོད་ཡིད་བཞིན་རིན་ཆེན་གྱུར་པ་ལས། །རྨད་བྱུང་དཀའ་བ་སྤྱད་པས་མཆོད་
བྱས་པས། །ཏིང་འཛིན་ཞི་བ་མཆོག་གི་དོན་བརྙེས་པའི། །རྣལ་འབྱོར་དབང་ཕྱུག་
ལུ་ ཧིའི དགོངས་པ་ནི། །རྨོངས་པ་བདག་ གི་ སྤྱོད་ཡུལ་མ་ཡིན་ཡང་། །དོན་དུ་
གཉེར་བྱེད་ཁྱེད་ཀྱིས་སྐུལ་གྱུར་པས། །བླ་མ་དམ་པའི་གསུང་ལ་བརྟེན་བྱས་ཏེ། །
སྤྲོ་བའི་ཡིད་ཀྱིས་གསལ་བྱེད་སྒྲོན་མ་བྲི།
སྤྱིར་ཡང་དག་པར་རྫོགས་པའི་སངས་རྒྱས་ཀྱིས་སྔོན་འབྱུང་དུ། དཀའ་བ་
སྤྱོད་པའི་དགེ་ལེགས་ཀྱི་གཟིངས་ཆེན་པོ་ལ་བརྟེན་ནས། འཁོར་བའི་རྒྱ་མཚོའི་
ཕ་རོལ་དུ་སོན་པར་མཛད། སྐུ་གསུང་ཐུགས་གྱི་འཕྲིན་ལས་ཀྱིས། དམ་པའི་ཆོས་
ཕུང་པོ་དུ་མ་ཞིག་བཀའ་སྩལ་བར་གྱུར་མོད་ཀྱི། །འོན་ཀྱང་རེ་ཤིག་འདིར་གྱ་ནོམ་
པར་གྱུར་པ་རིག་པ་འཛིན་པའི་སྡེ་སྣོད་རྣམས་གྱི་སྙིང་པོར་གྱུར་པ། བདེ་མཆོག་
།
247 -225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
འཁོར་ལོ་རྩ་བ་དང་བསྡུས་པ་དང་བཤད་པའི་རྒྱུད་དུ་གནས་པ་ལས། རྣལ་འབྱོར་
པའི་དབང་ཕྱུག་ལཱུ་ཧི་པའི་ཞལ་སྔ་ནས་བཤད་པའི་རྒྱུད་རྣལ་འབྱོར་མའི་ཀུན་ཏུ་
སྤྱོད་ པ་ལ་བརྟེན་ནས། རྒྱལ་པོ་ཆེན་པོ་ན་ལེན་ཏྲ་དེ་བའི་དོན་དུ་མངོན་པར་
རྟོགས་པའི་ཚུལ་དུ་མཛད་པ་ཞིག་ཡིན་ཏེ།
དེ་ཡང་སློབ་དཔོན་དེའི་སྐུ་ཚེའི་ཡོན་ཏན་ནམ་ལོ་རྒྱུས་ནི། སྔོན་སྐྱེ་བ་སྔ་
མ་ལ་སོགས་པ་ལ་སྦྱིན་པ་ལགས་པ་ལེགས་པར་སྤྱད་པའི་སྟོབས་ཀྱིས། རྒྱལ་
རིགས་ཤིང་ས་ལ་ཆེན་པོ་ལྟ་བུར་སྐུ་འཁྲུངས་ཏེ། གསང་སྔགས་གྱི་ཐེག་པ་ལ་
ཤིན་ཏུ་དད་ཅིང་རྣལ་འབྱོར་མས་རྗེས་སུ་བཟུང་ནས་ཚེ་འདི་ཉིད་ལ་ཕྱག་རྒྱ་ཆེན་
པོའི་དངོས་གྲུབ་ཐོབ་པར་གྱུར་པ་ཡིན་ཏེ། དེ་ཡང་སློབ་དཔོན་འདི་ཉིད་ཤར་
ཕྱོགས་བྷ་ག་ལ་པ་ཡིན་པ་ལས། ནུབ་ཕྱོགས་ཨུ་རྒྱན་ན་དུས་ཚིག་ཁྱད་པར་ཅན་
ལ་མཆོད་པ་དང་གཏོར་མ་རྒྱ་ཆེན་པོ་བྱེད་པ་ཡོད་པས། སློབ་དཔོན་ཉིད་གྱིས་
ཀྱང་མཆོད་པ་ལ་སོགས་པའི་རྫས་ཁྱེར་ཏེ་མཆོད་པ་ལ་ཕྱིན་པ་དང་། སྔོན་གྱི་བག་
ཆགས་སད་པའི་སྟོབས་ཀྱིས་རྣལ་འབྱོར་མའི་ཚོགས་མང་པོ་ཞིག་དང་འཕྲད་པ་
ལས། དེ་རྣམས་གྱིས་མདུན་ན་རོ་གཅིག་བཞག་ནས་འདི་གསོ་ལ་ངེད་རྣམས་ལ་
ཡང་དྲོངས། ཁྱོད་རང་ཡང་ཟོ་ཟེར་བ་དང༌། སློབ་དཔོན་གྱིས་རྣམ་པར་རྟོག་པ་
མེད་པར་བྱ་སྟེ་རྣལ་འབྱོར་མ་རྣམས་ལ་མང་དྲངས། རང་གིས་ ཀྱང་ཟོས་པས།
རྣལ་འབྱོར་མ་དེ་རྣམས་ཀྱིས་སྣོད་དུ་རུང་བར་གཟིགས་ནས། ལ་ལས་ནི་བདེ་བ་
ཆེན་པོའི་འཁོར་ལོ་མཛད། ལ་ལས་ནི་དམ་ཚིག་གི་འཁོར་ལོ་བར་དུ་མཛད་དོ། །
བདེ་མཆོག་ལྷ་དྲུག་ཅུ་རྩ་གཉིས་ཀྱི་དཀྱིལ་འཁོར་དུ་སྤྲུལ་ནས་དཀྱིལ་
འཁོར་གྱི་བདག་པོ་དེ་ ལ་དབང་རྣམས་རྫོ་གས་ པར་བསྐུར་ཏེ། རང་བྱིན་གྱིས་
247 ---226



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ་
བརླབས་པའི་བྱིན་རླབས་ཀྱང་མཛད་ནས། དེ་ནས་རྒྱུད་ཐམས་ཅད་ཀྱི་བཤད་པ་
དང་། སྒོམ་པའི་རིམ་པ་མ་ལུས་པར་བཤད་དེ། འདི་སྐད་དུ། རྐང་པ་བརྐྱང་པ་
བསྐུམས་ནས་ནི། །འཁོར་བའི་མ་གཞུག་ དོར་བྱས་ནས། །རྡོ་ རྗེ་ སེམས་དཔའ་
རྒྱལ་པོ་ཆེ། །ཡང་དང་ཡང་དུ་སྐུལ་བར་གྱིས། །ཞེས་པའི་ཚིགས་སུ་བཅད་པ་ཡང་
གསུངས་ནས། ཁྱོད་ཀྱིས་ཚུལ་བཞིན་དུ་སྒྲུབ་ཤིག་ཚེ་འདི་ཉིད་ལ་ཕྱག་རྒྱ་ཆེན་
པོའི་དངོས་གྲུབ་ཐོབ་པར་འགྱུར་རོ། །ཞེས་གསུངས་ནས་མི་སྣང་བར་འགྱུར་རོ། །
དེ་ནས་སློབ་དཔོན་ཉིད་ཀྱིས་རང་གིས་དོན་རྟོགས་པ་བཞིན་དུ་ཉམས་སུ་
བླངས་ལ་ཚེ་འདི་ཉིད་ལ་ཕྱག་རྒྱ་ཆེན་པོའི་དངོས་གྲུབ་ཐོབ་ པར་ བྱ་སྙམ་དུ་
དགོངས་པ་དང་། ཞིང་དང་ཚོང་ལ་སོགས་པས་འཚོ་བས་ནི་གཡེང་བའི་རྒྱུར་
འགྱུར་ཞིང་དཀའ་བ་དང་བཅས་པ་ཡིན་པས་དེ་དག་སྤངས་ལ། ཁ་ན་མ་ཐོ་བ་
མེད་ཅིང་ཚེགས་ཆུང་ངུས་རྙེད་པའི་ཉལ་ཏེ་ལྟོ་ལོངས་སྤྱད་དོ་སྙམས་ནས། ཉ་བས་
ཉའི་ལྟེ་ལྟོ་བོར་བ་རྣམས་ལ་ཆོག་པར་འཛིན་ཅིང་རྣལ་འབྱོར་ལ་གོམས་པར་
མཛད་པས། མཆོག་གི་དངོས་གྲུབ་བརྙེས་ཏེ་ལཱུ་ཧི་བ་ཞེས་བྱ་བར་གྲགས་སོ། །
དེའི་སླད་ནས་ལྷོ་ཕྱོགས་ཨོ་ཊ་ཝི་ས་ཞེས་བྱ་བའི་རྒྱལ་པོ་ཆེན་པོ་ན་ལེན་ཏྲ་དེ་བ་
ཞེས་བྱ་བ་གདུལ་བའི་དུས་ལ་བབ་པར་གཟིགས་ནས་ཡུལ་དེར་བྱོན་ཏེ། དེ་ཡང་
རྒྱལ་པོའི་ཕོ་བྲང་གཞོན་ནུ་མའི་ཕོ་བྲང་ཞེས་བྱ་བ་ཡོད་ལ། ས་བཞི་དེའི་
རྒྱལ་པོ་དེའི་སྐྱེད་མོས་ཚལ་ཞེས་བྱ་བ། ཤིང་རིགས་མི་མཐུན་པ་སྣ་ཚོགས་བཙུག་
པ་ཤིན་ཏུ་ཉམས་དགའ་བའི་དབུས་སུ་སེང་གེའི་ཁྲི་ཆེན་པོ་རྩིགས་པ་ཡོད་དོ། །
དེར་རྒྱལ་པོ་ཆེན་པོ་ཉིན་ཕྱེད་ན་གདུགས་ལ་སོགས་པས་བརྒྱན་ཏེ་འཁོར་
མང་པོ་བསྐོར་ནས་སྐྱོ་བསངས་བྱེད་པ་ཡིན་ལ། རྒྱལ་པོའི་མདུན་ན་འདོན་བྱ་བ་
247 ----227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བྲམ་ཟེ་མཛངས་པ་ཡིད་གཞུངས་པ་རིག་པའི་གནས་པ་རིག་པའི་གནས་མང་པོ་
ལ་མཁས་པ་དཔོན་གཡོག་ཉི་ཤུ་ཙམ་གྱིས་རྒྱལ་པོ་བཤོས་བསོལ་པ་སོགས་པའི་
དུས་སུ། ལག་ཏུ་མེ་ཏོག་དཀར་པོ་ཐོགས་ནས་རྒྱལ་པོ་ལ་ཚེ་རིང་བ་དང་ནད་མེད་
པ་དང་བསོད་ནམས་འཕེལ་བར་གྱུར་ཅིག་པ་ལ་སོགས་པ་བརྗོད་ཅིང་སྨོན་ལམ་
འདེབས་ལ། གཤེགས་བཞུད་ཀྱི་དུས་སུ་སྔོན་ལ་ཤུལ་སེལ་བར་བྱེད་པ་ལས།
མདུན་ན་འདོན་རྣམས་ཀྱིས་ཤུལ་སེལ་དུ་འོངས་པ་དང་
། སློབ་དཔོན་ཉིད་སེང་གེ་
ཁྲི་ལ་ཉལ་ཏེ་ལྟོ་ཟ་ཞིང་སྐྱ་ཡོགས་པར་བྱས། ཡི་དྭགས་ཀྱི་རྣམ་པ་ལྟ་བུ་ལུས་
ཐམས་ཅད་རྡུལ་ གྱིས་གོས་ པར་བྱས་ནས་སྡད་པ་ལས། བྲམ་ཟེ་རྣམས་ གྱིས་
བསམ་པ་ལས་རྒྱལ་པོ་ཞེ་ལོག་གིས་དོགས་ནས་དམངས་འདི་ཕར་གྱིས་ཤིག་
འདིར་རྒྱལ་པོ་ཆེན་པོ་བྱོན་པ་ཡིན་བྱས་པ་དང་། འདི་ལྟར་སཾསཱིཏའི་སྐད་དུ་སྨྲས་
པ། འཇིག་རྟེན་གསུམ་འདི་ཇི་ཙམ་ཡིན་ཞིང་མ་ལུས་པ་འདི་ཇི་ཙམ་ཡིན། དེའི་ཆ་
ཉིད་གཅིག་ནི་མི་བདག་ཡིན་གཞན་ནི་གཡོག་ཡིན་ན། བློ་བཟང་དེ་ཡང་དམ་པ་
གཞན་གྱི་སྤྱོད་པ་བཞད་གད་དུ་བྱེད་པ། ཨེ་མ་འཁོར་བ་ངོ་མཚར་རེ་ཆེ་མང་སྨྲས་
གཞན་གྱིས་ཅི་ཞིག་བྱ། ཞེས་ཟེར་བ་དང་། མདུན་ན་འདོད་མཁས་པ་དེ་རྣམས་
ཁྲོས་ཏེ། དཔོན་གཡོག་རྣམས་ཀྱིས་གཡུང་བར་བརྩམས་པ་ལས། སློབ་དཔོན་རྡོ་
རྗེ་ལྟ་བུའི་ཏིང་ངེ་འཛིན་ལ་སྙོམས་པར་ཞུགས་པས་སྒུལ་དུ་ཡང་མ་བཏུབ་བོ། །
དེས་སྒུལ་ལོ། །
དེ་ ཡང་རྒྱལ་པོ་ཆེན་པོ་དེ་བྱོན་པ་དང་
། མདུན་ན་འདོན་གྱིས་དེའི་རྩར་
ཕྱིན་ཏེ་འདི་ལྟ་བུ་ཞིག་གདའོ་ཞེས་སྨྲས་པ་དང་
། རྒྱལ་པོའི་ཞལ་ནས་ལན་གཅིག་
ཞོག་གསུངས་ནས། རྩར་ཕྱིན་ནས་ཁྱོད་སུ་ཡིན་ཞེས་བཀའ་སྩལ་བ་དང་
། བདག་
247 228



སྨྲས་པ་ཁྱོད་
བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ནི་རྒྱལ་པོ་ཡིན་ནོ། །ཞེས་ཟེར་རོ། །
ལ་རྒྱལ་པོའི་ཕུན་སུམ་ཚོགས་པ་སེང་གེ་ངོ་ཁྲི་དང་
། དར་གྱི་
འབོལ་སྟན་དང་བློར་སྟོན་དང་
། མཚན་མོ་མར་མེའི་སྣང་བ་དང་མི་འབྲལ་བ་
དང༌། རྨ་བྱའི་བསལ་ཡབ་དང་རས་བཅོས་མའི་བླ་རེ་དང་གདུགས་དང་
། འཁོར་
བཙུན་མོ་ལ་སོགས་པ་དགོས་པ་ཡིན་པ་ལ། དེ་རྣམས་གང་ཡང་མེད་པར་ཇི་ལྟར་
ན་རྒྱལ་པོ་ཡིན་བྱས་པ་དང་
། ཁྱོད་ཀྱིས་འཇིག་རྟེན་པའི་འབོལ་སྟན་ལ་སོགས་པ་
དང་མི་འདྲ་སྟེ། ས་བཞིའི་འབོལ་སྟན་ལ་ སོགས་པ་ལ་སྟོད་ཞེས་སྨྲས་པ། ས་
བཞིའི་མལ་སྟན་ཆེན་པོ་ལག་པའི་རྫས་ནི་འབོལ་ལ་མཉེན། ཟླ་བའི་སྒྲོན་མ་
གསལ་ཞིང་བསིལ་ཡབ་རྗེས་སུ་མཐུན་པའི་རླུང༌
། ནམ་མཁའི་བླ་རེ་ཆགས་པ་
ལས་ གྲོལ་བུད་མེད་ལ་སྤྱོད་དེ། ཀྱེ་མ་ཧོ་རྒྱལ་ལྟར་སྲིད་ན་འཇིགས་མེད་རྣལ་
འབྱོར་བདེར་ཉམས་རྒྱལ་པོ་ཡིན་ཞེས་གསུངས་པས།
རྒྱལ་པོའི་བསམ་པ་ལ་ཡང་སྲིད་ན་འཇིགས་མེད་ཟེར་བ་ལས་ནི། འཇིག་
རྟེན་ལས་འདས་པའི་དངོས་གྲུབ་བརྙེས་པར་ཡོན་ཏན་པ་ཡིན་སྙམ་དུ་དགོངས་ཏེ།
ཤིང་རྟ་ ལ་སྤྱན་དྲངས་ཏེ་རྒྱལ་པོའི་ཕོ་བྲང་དུ་བཞུགས་ནས། བཟོད་པར་གསོལ་
ཏེ་རྗེས་སུ་འཛིན་པར་ཞུས་པས། རང་གི་ཐུགས་ཀ་ནས་དཀྱིལ་འཁོར་གྱི་འཁོར་
པོ་སྤྲུལ་ནས། དབང་རྫོགས་པར་སྐུར་བའི་རྗེས་ལ་རང་བྱིན་གྱིས་རློབས་པ་
མཛད་པའི་དུས་སུ། སློབ་དཔོན་གྱིས་རྒྱལ་པོའི་ཐུགས་ལ་རྟོག་པ་ཅི་གདབ་བྱས་
པས། འབྲས་འབྲུ་བའི་སྒྲ་སི་སིང་བ་ཐོས་པས་ཏིང་གི་སྒྲ་ལ་རྟོག་གོ་ཟེར་བ་དང་
།
སྒྲ་དེ་རྒྱུ་ཤིང་ལ་སོགས་པ་གང་ལས་བྱུང་བར་འདུག་གསུངས་པས། རྒྱལ་པོས་
བསམས་པར་དེ་རེ་རེ་ལ་ཡང་འོང་བར་མ་ཤེས་ཏེ། རྟེན་འབྲེལ་དུ་གོ་བ་དང་
།
ལོ་
247 ---229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ཆོས་ཐམས་ཅད་རྟེན་ཅིང་འབྲེལ་བར་འབྱུང་བ་ཡིན་པས། གང་དུ་ཡང་མ་གྲུབ་
པའི་སྒོ་ནས་རང་བྱིན་གྱིས་རླབས་པ་ཉམས་སུ་མྱོང་བར་བྱ་སྟེ། དེའི་ངོར་རང་ཉིད་
ཀྱིས་ལམ་གང་ལ་བརྟེན་ནས་ཕྱག་རྒྱ་ཆེན་པོ་མངོན་དུ་མཛད་པའི་སྒྲུབ་པའི་
ཐབས་དཔལ་འཁོར་ལོ་སྡོམ་པའི་མངོན་པར་རྟོགས་པ་ཞེས་བྱ། རྣལ་འབྱོར་མ་
ཀུན་ཏུ་སྤྱོད་པའི་རྒྱུད་ལས་བཏུས་ཏེ་མཛད་ནས་རྒྱལ་པོ་ཆེན་པོ་ཡང་རྒྱལ་སྲིད་
རིན་པོ་ཆེ་མཆིལ་མའི་ཐལ་བ་བཞིན་དུ་བོར་ལ་སྒྲུབས་ཤིག །ཚེ་འདི་ཉིད་ལ་ཕྱག་
རྒྱ་ཆེན་པོའི་དངོས་གྲུབ་ཐོབ་པར་འགྱུར་རོ་ཞེས་གསུངས་ནས། རྒྱལ་པོས་ཀྱང་དེ་
ལྟར་སྒྲུབས་པས་དངོས་གྲུབ་བརྙེས་ཏེ། རྡོང་ཀི་པ་ཞེས་གྲགས་པར་གྱུར་ཏོ། །
དེས་ཌ་རི་ཀ་པ་ལ། དེས་ཀ་ཙ་ཊ་པ་ལ། དེས་གྷན་དྷ་པ་ལ། དེས་ཀམ་པ་
ལ་ལ། དེས་ལང་ཀ་ལིང་པ་ལ་སྟེ། དེ་རྣམས་ཀྱིས་ཕྱག་རྒྱ་ཆེན་པོའི་དངོས་གྲུབ་
ཐོབ་པར་གྱུར་ཏོ། །དེས་ནག་པོ་སྤྱོད་པ་བ་ལ། དེ་ཀུ་ཤ་ལ་ན་ཐ་ལ། དེས་ཏིལོ་པ་
ལ། དེས་ནཱ་རོ་པ་ལ། དེ་རྣམས་ཀྱིས་ནུས་པ་མང་པོ་བརྙེས་པར་གྱུར་ཏོ། །
དེ་ལ་སློབ་མ་དུ་མ་ཡོད་ཀྱང་མཁས་པ་བཞིར་གྲགས་ཏེ། མ་ན་ཀ་ཤཱི་ཛྙཱ་ན་
ད། ཕྲད་ཉ་ར་ ཀྱི་ ར་དང་། བལ་པོ་ཕ་ན་ཐིང་བ་དང༌། ཕི་ཐོད་ཧཾ་ཕུའོ། །སྔ་མ་
གསུམ་ཀ་ལ་གསན་པ་ནི་ཀ་ན་ཀ་ཤཱི་ཡིན་ཏེ། གཙོ་བོར་མ་ན་ཀ་ལ་གསན་ནོ། །
སུ་མ་ཏི་ཀིརྟིས་མ་ཀ་ཡང་དངོས་སུ་ཐོས་མོད་གྱིས། གཙོ་བོར་ཀ་ན་ཀ་ཤི་ལ་
གསན་ནོ། །དེ་རྣམས་ནི་རིག་པའི་གནས་ལྔ་མཁས་པའི་པཎྜི་ཏ་ཡིན་ནོ། །
བླ་མ་མར་པ་ལོ་ཙཱ་བ་ཆོས་གྱི་དབང་ཕྱུག་གིས་ཕ་ནམ་ཐིང་པ་ལ་ཡང་ཐོས་
ལ། གཙོ་བོར་སུ་མ་ཏི་ཀིརྟི་ལས་གསན་པ་ཡིན་ནོ། །དེས་བདག་གི་བླ་མ་དཔལ་
བདེ་མཆོག་རྡོ་རྗེ་ཞེས་བྱ་བ་ལ་བཤད་པ་ཐུན་གཅིག་ཡིན་ནོ། །
247-230



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དེ་ལྟ་བུ་དེས་མཛད་པའི་སྒྲུབ་པ་དེ་ཐབས་འདི་ལ་བཤད་ཚུལ་རྣམ་པ་
གསུམ་སྟེ། སྡུས་དོན་དང་སྦྱར་བ་དང་
། དགོས་དོན་དང་
། ཚིག་དོན་དང་སྦྱར་ཏེ་
བཤད་པའོ། །དང་པོ་ནི་ཁ་ཅིག་ན་རེ་གནས་དང་ལྡང་བ་ཉིད་དང་ནི། །འཇུག་
དང་ རྫོགས་ པ་ཉིད་དག་དང༌། །བྱིན་གྱིས་རླབས་དང་དབང་སྐུར་དང་
། །ཏིང་
འཛིན་ མཆོད་ དང་ཉེར་བསྡུའོ། །ཞེས་ པའི་ རྗེས་སུ་འབྲངས་ནས་ དོན་ད གུར་
འཆད་པ་ཡང་ཡོད་མོད་ཀྱིས། འོན་ཀྱང་ནཱ་རོ་པཎྜི་ཏའི་དགོངས་པ་སུ་མ་ཏི་ཀིརྟིའི་
བཞེད་པས། མངོན་པར་རྟོགས་པ་ཞེས་པ་མཚན་གྱི་རྗེས་སུ་འབྲངས་ནས་བསྡུས་
པའི་དོན་གཉིས་སུ་འཆད་དེ།
དེ་ཡང་བྱེད་པར་སྦྱར་བ་མངོན་པར་རྟོགས་པ་བྱེད་པ་ལམ་དང་། བྱ་བར་
སྦྱར་བས་ཏེ་མངོན་པར་རྟོགས་པས་ན་མངོན་པར་རྟོགས་པར་བྱ་བ་སྟེ་འབྲས་
བུའོ། །དང་པོ་ལ་གཉིས་ཏེ། བསྐྱེད་པའི་རིམ་པ་དང་
། རྫོགས་པའི་ རིམ་པ་སྟེ་
ལམ་མོ། །དང་པོ་ལ་ཡང་གཉིས་ཏེ། མཉམ་པར་བཞག་པའི་རྣལ་འབྱོར་དང་
།
མཉམ་པར་མ་བཞག་པའི་རྣལ་འབྱོར་རོ། །དང་པོ་ལ་གཉིས་ཏེ། རྒྱུ་ལ་མོས་པ་
དང་། འབྲས་བུ་ལ་མོས་པའོ། །དང་པོ་ལ་གཉིས་ཏེ། རྒྱུའི་ཡན་ལག་ལ་མོས་པ་
དང་། རྒྱུ་དངོས་ ལ་མོས་པའོ། །དང་ པོ་ ལ་ གསུམ་ སྟེ། རྣལ་འབྱོར་ ༡བསྲུང་བ།
བདག་བསྲུང་བ་དང་། གནས་བསྲུང་འབའོ། །
རྒྱུ་དངོས་ལ་མོས་པ་ལ་གཉིས་ཏེ། བསོད་༤ནམས་གྱི་ཚོགས་དང༌། ཡེ་
ཤེས་༥ཀྱི་ཚོགས་སོ། །འབྲས་བུ་ལ་མོས་པ་ལ་གཉིས་ཏེ། འབྲས་བུ་སྤྱི་ལ་“མོས་
པ་དང་། འབྲས་བུ་བྱེ་བྲག་ལ་མོས་པའོ། །དེ་ལ་གསུམ་སྟེ། ཆོས་ཀྱི་སྐུའི་༧བདག་
ཉིད་དུ་མོས་པ་དང་
། ལོངས་སྤྱོད་རྫོགས་པ་ སྐུའི་བདག་ཉིད་དུ་མོས་པ་དང་།
247 231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
སྤྲུལ་པ་སྐུའི་བདག་ཉིད་དུ་མོས་པའོ། །དེ་ལ་དྲུག་སྟེ། གོ་ཆ་༩གཉིས་བསྒོ་བ་དང༌།
ཡེ་ཤེས་ཀྱི་འཁོར་ལོ་༡༠བཞུགས་པ་དང་
། དབང་བསྐུར་ཞིང་༡༡རིགས་ཀྱི་བདག་
པོས་རྒྱས་གདབ་པ་དང་
། མཆོད་ ༡༢པ་དང་། རིགས་སྔགས་བཟླས་པའི་ཐབས་
༡༣དང་། གཏོར་མ་བཏང་སྟེ་ཐུན་བསྡུ་བའམ། ཐུན་བསྡུས་ཏེ་གཏོར་མ་གཏོང་
༡༤པའོ། །
མཉམ་པར་མ་བཞག་པའི་རྣལ་འབྱོར་ལ་བཞི་སྟེ། ཁཾ་ ༡༥སཾ་དཔའ་བོའི་
རྣམ་ པར་ དག་ པ་ དང་། སྔགས་ ༡༦སམ་ཕྱག་རྒྱའི་རྣམ་པར་དག་པ་དང་། རྣལ་
འབྱོར་༡༧གྱི་རྣམ་པར་དག་པ་དང་
། ཁ་ཊཾ་ག་ལ་སོགས་པའི་༡༨རྣམ་པར་དག་པའོ། །
རྫོགས་ པའི་ རིམ་པ་ལ་གསུམ་སྟེ། དམ་ ཚིག་ ༡༩སེམས་དཔའི་ གཟུགས་ལས་
འདས་པ་དང་། ཡེ་ཤེས་སེམས་དཔའི་ ༢༠གཟུགས་ལས་འདས་པ་དང་། ཡི་གེའི་
གཟུགས་ལས་༢༡འདས་པའོ། །མངོན་པར་རྟོགས་པར་བྱ་བ་ན་མངོན་པར་རྟོགས་
པར་བྱ་བ་སྟེ་འབྲས་བུ་ལ་གཉིས་ཏེ། འཇིག་རྟེན་ལས་འདས་པ་ ༢་དང་། འཇིག་
རྟེན་པའི་ ༢༣འབྲས་བུའོ། །དེ་ ལྟར་བརྐྱང་ནས་བགྲངས་ན་ཆོས་ཚན་ཉི་ཤུ་རྩ་
གསུམ་ དུ་ འགྱུར་ དེ་རྣམས་ཀྱི་ནང་དུ་སྒྲུབ་ཐབས་འདི་ཡི་དབུ་ཞབས་ཀྱི་དོན་ཐམས་ཅད་འདུས་པ་ཡིན་
གསུངས་རོ། །
གཉིས་།
པ་དགོས་པ་དང་སྦྱར་ཏེ་བཤད་པ་ནི། ཉོན་མོངས་པའི་སྒྲིབ་པ་
སྤང་བའི་ཕྱིར་བྱམས་པ་ལ་སོགས་པ་ཚད་མེད་པ་བཞི་སྒོམ་པ་རྣལ་འབྱོར་བསྲུང་
བ་བསྟན། ཤེས་བྱའི་སྒྲིབ་པའི་སྤང་བར་བྱ་བའི་ཕྱིར་གཟུགས་ཀྱི་ཕུང་པོ་རྣམ་
པར་སྣང་མཛད་དུ་བསྒོམས་པ་ལ་སོགས་པས་བདག་བསྲུང་བ་བསྟན་པ་ཞེས་
པཎྜི་ཏ་བཞེད་དོ། །ཡང་ཚིག་དོན་འཆད་པའི་དུས་སུ་ལྷའི་བུད་མེད་རྣམ་པར་
247 -232



བཅོམ་ལྡན་འདས་དཔལ་འཁོར་ལོ་བདེ་
པོ་བདེ་མཆོག་གི་གསལ་བྱེད་སྒྲོན་མེ།
གཡེང་ བྱེད་ ལ་ སོགས་ པས་ བར་ དུ་ མི་ཆོད་ པ་ རྣལ་ འབྱོར་ བསྲུང་ བ་ དང་།
བགེགས་ཀྱིས་བར་དུ་མི་མཆོད་པས་བདག་བསྲུང་བར་བཞེད་པ་དེ་ཉིད་འདི་
གཉིས་ཀྱི་ཡང་དགོས་པ་ཡིན་པར་སེམས་སོ།
།
དེ་དག་ལེགས་པ་ལ་བར་དུ་གཅོད་པའི་འབྱུང་པོས་མི་ཚུགས་པར་བྱ་བའི་
ཕྱིར། རྡོ་རྗེ་ར་བ་ལ་སོགས་པས་གནས་བསྲུང་བ་བསྟན། ཀུན་རྫོབ་ཀྱི་བདེན་པ
རྐྱང་ བར་ བྱ་ བའི་ ཕྱིར། མཆོད་ པ་ ལ་ སོགས་ པས་ བསོད་ ནམས་ ཀྱི་ ཚོགས་
བསགས་པ་བསྟན། དོན་དམ་པའི་བདེན་པ་ཁོང་དུ་ཆུད་པར་བྱ་བའི་ཀུན་རྫོབ་ཀྱི་
བདེན་ པ་ རྐྱང་ བར་ བྱ་བའི་ ཕྱིར། མཆོད་པ་ ལ་ སོགས་ པས་ བསོད་ནམས་ གྱི་
ཚོགས་བསགས་པ་བསྟན། དོན་དམ་པའི་བདེན་པ་ཁོང་དུ་ཆུད་པར་བྱ་བའི་ཕྱིར།
རྟག་པའི་སྟོང་པ་ལ་སོགས་པ་བསྒོམ་པ་ཡེ་ཤེས་གྱི་ཚོགས་བསགས་པ་བསྟན། ཐ་
མལ་བའི་རྟོགས་པ་སྤང་བར་བྱ་བའི་ཕྱིར་སྐུ་བཞི་ཡེ་ཤེས་ལྔ་བྱེ་བྲག་མ་ཕྱེ་བ་
འབྲས་བུ་སྤྱི་ལ་མོས་པ་བསྟན། ལྷ་ཉིད་ལ་ཞེན་པ་སྤང་བར་བྱ་བའི་ཕྱིར། བྱང་
ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་སྦྱར་བ་ཆོས་ཀྱི་སྐུའི་བདག་ཉིད་དུ་
མོས་པ་བསྟན། བདག་ཉིད་དཔལ་ཧེ་རུ་ཀར་བསྒོམས་པའི་ལུས་གཅིག་ཏུ་མངོན་
པར་ཞེན་པ་སྤང་པ་དང་། བདེ་བ་ལ་གོམས་པར་བྱ་བའི་ཕྱིར། ལུས་ཀྱི་དཀྱིལ་
འཁོར་སྒོམ་པ་ལོངས་སྤྱོད་རྫོགས་པའི་བདག་ཉིད་དུ་མོས་པ་བསྟན། སྤྲོ་བ་དང་
བསྡུ་བ་དབང་དུ་གྱུར་པར་བྱ་བའི་ཕྱིར་སྤྲུལ་པའི་སྐུའི་བདག་ཉིད་དུ་མོས་པ་
བསྟན།
དེ་ལ་ཡང་དྲུག་ལས། ཏིང་ངེ་འཛིན་བརྟན་པར་བྱ་བའི་ཕྱིར་གོ་ཆ་གཉིས་
སྒོ་བ་བསྟན། ཆོས་ཐམས་ཅད། མི་དད་པར་གཉིས་སུ་མེད་པར་རྟོགས་པར་བྱ་
247 --233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
བའི་ཕྱིར་ཡེ་ཤེས་ཀྱི་འཁོར་ལོ་གཞུག་པ་བསྟན། སྐུ་དང་ཡེ་ཤེས་གསལ་བར་བྱ་
བའམ་ རིག་ པར་ བྱ་བའི་ཕྱིར། དབང་བསྐུར་ ཞིང་ རིགས་ ཀྱི་བདག་པོས་རྒྱས་
གདབ་པ་བསྟན། ཆོས་ཐམས་ཅད་དེ་ཁོ་ན་ཉིད་དུ་མངོན་དུ་གྱུར་པར་བྱ་བའམ་
ཐུགས་གསང་པར་བྱ་བའི་ཕྱིར་ཕྱིའི་མཆོད་པ་ལ་སོགས་པ་བསྟན། འཇིག་རྟེན་
དང་འཇིག་རྟེན་ལས་འདས་པའི་དངོས་གྲུབ་སྒྲུབ་པའི་ཕྱིར། རིགས་སྔགས་ཀྱི་
ཟླས་པ་བསྟན། བར་དུ་གཅོད་པ་ཉེ་བར་ཞི་བར་བྱ་བ་དང་ཐུན་ངེས་པར་བྱ་བའི་
ཕྱིར། གཏོར་མ་བཏང་པ་དང་ཐུན་བསྡུ་བ་བསྟན། མཉམ་པར་མ་བཞག་པའི་
སྐབས་སུ་ཡང་དཀྱིལ་འཁོར་གྱི་ལྷ་ཚོགས་ཡིན་པའི་ཕྱིར་ཁམས་སམ་དཔའ་བོའི་
རྣམ་པར་དག་པ་བསྟན། ཐབས་ཀྱི་ཁྱད་པར་གྱིས་ཕ་རོལ་དུ་ཕྱིན་པ་དྲུག་ཡོངས་
སུ་རྫོགས་པར་བྱ་བའི་ཕྱིར་སྔགས་སམ་ཕྱག་རྒྱའི་རྣམ་པར་དག་པ་བསྟན། དུས་
ཐམས་ཅད་དུ་དངོས་གྲུབ་ལ་བར་ཆད་མི་འབྱུང་བར་བྱ་བའི་ཕྱིར། རྣལ་འབྱོར་གྱི་
རྣམ་པར་དག་པར་བསྟན།
རང་དང་གཞན་གྱི་དོན་མྱུར་དུ་གྲུབ་པར་བྱ་བའི་ཕྱིར། ཁ་ཊཾ་ག་ལ་སོགས་
པའི་རྣམ་པར་དག་པ་བསྟན། དཀྱིལ་འཁོར་གྱི་ལྷ་ཚོགས་ལ་སྤྲོས་པ་ཉེ་བར་ཞི་
བར་བྱ་བའི་ཕྱིར། དམ་ཚིག་སེམས་དཔའི་གཟུགས་ལས་འདས་པ་བསྟན། ལྷ་ལ་
དམིགས་ཤིང་བདེན་པར་འཛིན་པའི་མཐའ་ཐམས་ཅད་དང་བྲལ་བར་བྱ་བའི་
ཕྱིར། ཡེ་ཤེས་སེམས་དཔའི་གཟུགས་ལས་འདས་པ་བསྟན། རྣམ་པར་རྟོགས་མ་
ལུས་པ་སྤངས་ཤིང་
། རྣམ་པར་མི་རྟོག་པའི་བདེ་བ་ལ་གོམས་པར་བྱ་བའི་ཕྱིར།
ཡི་གེའི་གཟུགས་ལས་འདས་པ་བསྟན། བསྐྱེད་རྫོགས་གཉིས་སྒོམས་པ་དོན་ཡོད་
པར་བྱ་བའི་ཕྱིར་འབྲས་བུ་གཉིས་བསྟན་པ་ཡིན་ནོ། །
247 -234



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
གསུམ་པ་ཚིག་དོན་དོན་དང་སྦྱར་ཏེ་བཤད་པ་ནི། དང་པོར་ཞེས་པ་ལ་
སོགས་པ་སྟེ། དེ་ཡང་མངོན་པར་རྟོགས་པར་བྱེད་པས་ན་ལམ་ལ་ ཡང་ དོན་
གཉིས་ཀྱིས་ངེས་པར་བྱས་ཏེ། སྔོན་དུ་འགྲོ་བའི་རིམ་པ་དང་
། མངོན་པར་རྟོགས་
པའི་རིམ་པའོ། །དང་པོ་ནི་དང་པོར་རེ་ཤིག་རྣལ་འབྱོར་པའི་དབང་ཕྱུག་གིས།
ཞེས་ པས་མངོན་དུ་འགྲོ་བའི་ཆོས་བརྒྱད་བསྟོན་ཏེ། །དེ་ཡོད་ཅེས་པ་ནི་ཐུན་
བཞིའི་རྣལ་འབྱོར་བསྒོམ་པའི་དང་པོར་རོ། །འོ་ན་ན་མ་གཅིག་ཙམ་བསྒོམས་
པས་ཆོག་གམ་ཞེ་ན། རེ་ཤིག་ཅེས་པས་ཏེ་དེ་ནི་གོ་རིམ་སྟོན་པའི་ཚིག་ཡིན་པས་
ན་མ་ཐོ་རེས་སུའོ། །
ཡང་ན་དང་པོར་ཞེས་པ་ནི། མཉམ་པར་བཞག་པའི་ཡན་ལག་བཅུ་བཞི་
དང་པོར་རྣལ་འབྱོར་བསྲུང་བ་སྒོམ་ཞེས་པའོ། །འོ་ན་རྟེན་གྱི་གང་ཟག་ཇི་ལྟ་བུ་
གཅིག་གིས་སྒོམ་ཞེ་ན་རྣལ་འབྱོར་པའི་དབང་ཕྱུག་ཅེས་པས་ཏེ། རྣལ་འབྱོར་ནི་
བསྐྱེད་རྫོགས་ཟུང་དུ་འབྲེལ་བ་ནས་ཏེ། དེ་ལ་རེ་རེ་ལ་ཡང་སེམས་རྩེ་གཅིག་པ།
ཞི་གནས་ ཀྱི་ཆ་དང་
། དེའི་གསལ་བ་ལྷག་མཐོག་གི་ཆ་སྟེ། དེ་གཉིས་ཟུང་དུ་
འབྲེལ་བ་རྣལ་འབྱོར་རོ། །ས་ཞེས་པ་ནི་དེ་དག་དང་ལྡན་པའི་སྒྲུབ་པ་པོ། །ཇི་
སྐད་དུ། ས་དང་ཅན་ནི་ལྡན་པའམ། །བདག་པོའི་དོན་དུ་བསྟན་པ་ཡིན། །ཞེས་
པའི་ཚུལ་གྱིས་གང་ཞིག་རྟ་ཡོད་པ་ལ་རྟ་བ་ཞེས་གྲགས་པ་ལྟ་བུའོ། །དབང་ཕྱུག་
ཅེས་པ་ནི་ཕྱིར་སྒྲུབ་པ་པོ། །ལྷ་དཀོན་མཆོག་གསུམ་ལ་སྐྱབས་སུ་སོང་ཞིང་
། བྱང་
ཆུབ་མཆོག་ཏུ་སེམས་བསྐྱེད་པས་བྱ་བའི་རྒྱུད་ལ་སོགས་པ་ཉན་པ་པོ་ལ་སོགས་
ལ་དབང་བར་བྱས་པ་ཡིན་ཀྱང་། འདིར་དེ་དག་གི་སྟེང་དུ་དབང་བསྐུར་བ་ཞིག་
དགོས་ཞེས་པ་སྟེ། དེ་ཡང་དབང་ཞེས་པའི་སྒྲ་དོན་ནི། ཨ་བི་ཥ་ཀྱུ་ཞེས་པ་ལ་
247 ---235



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
མངོན་པར་འཁྲུད་པས་ན་དབང་ཞེས་བྱ་བ་ཡིན་པས། དེ་ཡང་དབང་བསྐུར་བས་
དྲི་མ་བཞི་འཁྲུ་བ་དང་
། རྟོག་པ་བཞི་གཅོད་པ་དང་
། རྟོགས་པ་བཞི་སྐྱེད་པ་དང་
།
མཐུ་བཞི་དང་ལྡན་པར་བྱེད་པ་ཡིན་ནོ། །དེ་ལས་དང་པོ་བུམ་པའི་དབང་བསྐུར་
བའི་དྲི་མ་བཞི་ལས་ལུས་ཀྱི་དྲི་མ་འཁྲུ་ཞིང་། རྟོག་པ་བཞི་ལས་ལུས་གྱི་མི་དགེ་བ་
གཅོད་ཅིང་
། རྟོག་པ་བཞི་ལས་རྣམ་པར་ལྷར་སྒོམ་པའི་རྟོགས་པ་སྐྱེ་ལ། མཐུ་
བཞི་ལས་འཆིང་གྲོལ་གྱི་ཕྱག་རྒྱ་མཐུ་དང་ལྡན་པར་བྱེད་པའོ། །
དེ་བཞིན་དུ་གསང་བའི་དབང་བསྐུར་བས་ངག་ གི་དྲི་མི་འཁྲུ་བ་དང་།
ངག་གི་མི་དགེ་བ་གཅོད་པ་དང་
། སྙིང་པོ་ཉེ་སྙིང་གི་རྟོགས་པ་སྐྱེ་བ་དང་།རིགས་
སྔགས་ཀྱི་བཟླས་བརྗོད་མཐུ་དང་ལྡན་པར་བྱེད་པའོ། །ཤེས་རབ་ཡེ་ཤེས་ཀྱི་
དབང་བསྐུར་བས་ཡིད་ཀྱི་དྲི་མ་འཁྲུ་བ་དང་
། ཡིད་ཀྱི་མི་དགེ་བ་གཅོད་པ་དང་
།
རྣམ་པར་མི་རྟོག་པའི་རྟོགས་པ་སྐྱེ་བ་དང་། ཏིང་ངེ་འཛིན་མཐུ་དང་ལྡན་པར་བྱེད་
པའོ། །བཞི་པའི་དབང་བསྐུར་བས་ཡེ་ཤེས་ཀྱི་དྲི་མ་འཁྲུ་ཞིང་
། མི་ཤེས་པ་ཤེས་
བྱའི་སྒྲིབ་པ་གཅོད། ཆོས་སྐུ་ཡེ་ཤེས་ཀྱི་རྟོགས་པ་སྐྱེད། ཡེ་ཤེས་ཉིད་གསལ་བར་
བྱེད་པ་ཡིན་ནོ། །དེ་རྣམས་གྱི་ངག་དོན་ནི་སྒྲུབ་པ་པོ་སྐྱབས་སུ་སོང་ཞིང་བྱང་ཆུབ་
མཆོག་ཏུ་སེམས་བསྐྱེད་པ། དབང་བསྐུར་ཞིང་རྗེས་སུ་གནང་བ་ཐོབ་བ། བླ་མ་
དང་འདོད་པའི་ལྷ་ལ་ཐ་མི་དད་པར་འཛིན་ཅིང་། སྒོམ་པ་དང་བཟླས་བརྗོད་ལ་
བརྩོན་པ་ཞིག་གིས་རྣལ་འབྱོར་བསྲུང་བ་ལ་སོགས་པ་མངོན་པར་རྟོགས་པའི་
རིམ་པ་འདི། བསྒོམ་པར་བྱ་ཞེས་པའོ། །
གཞན་ཡང་རྣལ་འབྱོར་བའི་དབང་ཕྱུག་ཅེས་པའི་ཚིག་འདི་ཉིད་ཀྱིས།
གནས་ཕུན་སུམ་ཚོགས་པ་དང་
། རྡོ་རྗེ་རྣལ་འབྱོར་མའི་གླུས་སྐུལ་བ་དང་
། ཁྲུས་
247 --236



བཅོམ་
མ་ལྡན་འདས་དཔལ་འཁོར་ལོ་ད
ར་ལོ་བདེ་མཆོག་གི་གསལ་བྱེད་སྒྲོན་མེ།
བྱ་བ་དང་། ལུས་ཀྱི་གནས་ལུགས་དང་
། ཁ་དག་པར་བྱ་བ་དང་། གནས་བཀྲ་
ཤིས་པར་བྱ་བ་དང་
། ལུས་ངག་ཡིད་གསུམ་དག་པར་བྱ་བ་རྣམས་ཀྱང་སྟོན་པ་
ཡིན་ནོ། །དེ་ལས་གནས་ཕུན་སུམ་ཚོགས་པ་ནི་དུར་ཁྲོད་དམ་ཡིད་དང་རྗེས་སུ་
མཐུན་པའི་ཕྱོགས་སུ་བསམ་གཏན་གྱི་ཁང་པར་འདུག་པ་སྟེ། དེ་ཡང་དུར་ཁྲོད་ནི་
རྣལ་འབྱོར་པ་བསྐྱེད་རིམ་ལ་བརྟན་པ་ཅུང་ཞིག་ཐོབ་ཅིང་རྣམ་པར་མི་རྟོག་པའི་
ཡེ་ཤེས་ཉམས་སུ་མྱོང་བ་ཞིག་གིས་བསྡད་ན་དངོས་གྲུབ་མྱུར་བ་ཡིན་ཡང་
། ལས་
དང་པོ་བས་ཚེའི་བར་གཅོད་དུ་འགྲོ་བས་སྤང་བྱ་ཡིན་ནོ། །
ཡིད་དང་རྗེས་སུ་མཐུན་པ་ནི། སྒྲུབ་པ་ཟུག་ནས་མ་ཐོན་གྱི་བར་དུ་མི་དང་
མི་མ་ཡིན་པའི་བར་ཆད་མི་འབྱུང་པའོ། །བསམ་གཏན་གྱི་ཁང་པ་ནི་སྒོ་ལ་གཏན་
པ་བཅུག་པ་བཞིན་དུ་བསམ་པ་གཏན་པར་གནས་པ་ཏེ་དགྲའི་ཚེར་མ་མེད་པའི་
གནས་སོ། །དེ་ནས་རྡོ་རྗེ་རྣལ་འབྱོར་མའི་གླུས་སྐུལ་བ་ནི། ཨོཾ་ཨེ་ཧ་ཧི་མ་ཧ་མིར།
ཤུདྡྷ་ཝ་ཀྱ་པ་དེ་ཤ་ཀ །ཤུ་ནྱ་ཏ་ཛྷ་ན་མ་ཝན་ཙ། དྲི་ཤྲཱི་སེང་ཧ་ར་ས་ཡི་བུ་བ་ཞེས་
པ། བསྒྱུར་ན། ཚུར་གཤེགས་ཚུར་གཤེགས་དཔའ་བོ་ཆེ། །དག་པའི་ངག་ནི་སྟོན་
པའོ། །དེ་བཞིན་སྟོང་ཉིད་ཡེ་ཤེས་དང་
། །རང་བྱུང་འབྱིན་པ་རང་སྡུད་པ། །ཞེས་
པ་རྡོ་རྗེ་རྣལ་འབྱོར་མའི་གླུ་གཟུགས་ནི་མེད་ལ། སྒྲ་བྲག་ཆ་ལྟ་བུས་བསྐུལ་བས།
སད་པར་མོས་པར་བྱས་ཏེ། ལངས་པའོ། །
དེ་ནས་ཁྲུས་བྱ་བ་ནི། སྲོག་ཆགས་མེད་པའི་ཆུ་ལ། ཆུ་བྱིན་གྱིས་བརླབ་པ་
ནི། ཨ་ལས་ཟླ་བའི་སྟེང་དུ་ས་བོན་ལ་རང་གི་ལྷའི་སྙིང་པོ་ལ་སོགས་པས་བསྐོར་
བར་བསམ་སྟེ། ལན་བདུན་བཟླས་པས་ཐམས་ཅད་བདུད་རྩིར་ཞུ་བས་ཁྲུས་བྱ་
སྟེ་ཁམས་བདེ་བའི་ཡན་ལག་ཙམ་ཡིན་ནོ། །
247 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
དེ་ནས་ལུས་ཀྱི་གནས་ལུགས་ནི། སྟན་བདེ་བ་ལ་འདུག་སྟེ། རྡོ་རྗེ་སྐྱིལ་
མོ་ཀྲུང་ལ་སོགས་པ་བཅས་ལ། ལག་པ་མཉམ་བཞག་གི་ཕྱག་རྒྱ་བཅའ་བ་ལ་
སོགས་པ་བྱའོ། །དེས་ནི་ཏིང་ངེ་འཛིན་གསལ་བར་འགྱུར་བའི་དགོས་པ་ཡོད་དོ། །
དེ་ནས་ཁ་དག་པར་བྱ་བ་ནི། སྔོན་དུ་མར་ངོའི་ཚེ་བཅུ་ལ་སོགས་པའི་དུས་
སུ་བདུད་རྩི་ལྔ་ལ་དམ་ཚིག་གི་བདུད་རྩི་སྐྱེད་པ་ལ་སོགས་པ་བྱས་ཏེ། རི་ལུ་ནས་
འབྲུ་ཙམ་བྱས་ནས། དེ་ནས་རི་ལུ་གཅིག་ལ་ཨོྃ་ཨ་ཧཱུྃ་ཞེས་བརྗོད་པས་གཡོན་པའི་
སྲིན་ལག་དང་མཐེ་བོས་བཟུང་ལ་ཁར་བཅུག་པས། ཁ་དག་པར་བྱས་ཏེ། རིགས་
སྔགས་ཀྱི་བཟླས་བརྗོད་མཐུ་དང་ལྡན་པར་བྱེད་པའོ། །ཡང་ན་བཟའ་བར་བྱ་
བའི་དམ་ཚིག་ལ་གནས་པས་དཔའ་བོ་དང་རྣལ་འབྱོར་མ་རྣམས་ཀྱིས་བྱིན་གྱིས་
རློབ་པའོ། །
དེ་ནས་གནས་བཀྲ་ཤིས་པར་བྱ་བ་ནི། རི་ལུ་གཅིག་ཆང་ལ་སོགས་པར་
མཉེས་ནས། ཨོཾ་ སུམྦྷ་ ཞེས་ པ་ལ་ སོགས་ པ་བརྗོད་ཅིང་ ཕྱོགས་བཞིར་ གཡོན་
བསྐོར་དང་མཚམས་གཡས་སྐོར་དུ་གཏོར་བས་བགེགས་བསྲུང་བར་བྱའོ། །དེ་
ནས་ལུས་ངག་ཡིད་གསུམ་དག་པར་བྱ་བ་ལས། དང་པོ་ལུས་དག་པ་ནི། ཨོཾ་ཤྲཱི་ཧེ་
རུ་ཀ་ཧེ་ཞེས་བརྗོད་པས་བདག་ཉིད་བཅོམ་ལྡན་འདས་དཔལ་བདེ་མཆོག །
འཁོར་ལོ་ཞལ་གཅིག་ཕྱག་གཉིས་པ་སྐུ་མདོག་མཐིང་ག །གཡས་བརྐྱང་བས་སྣ་
ཚོགས་པད་མ་དང་ཉི་མ་ལ་བཞུགས་པ། ཁྲོ་བོ་ལ། རྔམ་བ་དང་
། གཏུམ་པོ་དང་
།
རོལ་པའི་ཁྲོ་བོ་དང་གསུམ་ལས་འདིར་རོལ་བའི་ཁྲོ་བོར་བླ་མས་བཞེད་དོ། །
རོལ་པའི་ཁྲོ་བོ་མཚན་དང་དཔེ་བྱད་ཀྱིས་བརྒྱན་པ། སྤྱན་གསུམ་པ་མཆེ་བ་སྣེ་མོ་
འབུར་བ་ཙམ་གཙིགས་པ། རལ་པའི་ཐོར་ཚུགས་དར་གྱི་ཅོན་པན་གྱིས་མཛེས་
247 238



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
པ། སྤྱི་བོར་ཟླ་བ་ཕྱེད་པའི་སྟེང་དུ་སྣ་ཚོགས་རྡོ་རྗེས་མཚན་པའི་དབུ་རྒྱན་ཅན།
ཕྱག་གཉིས་ཀྱིས་རྡོ་རྗེ་གཡས་དང་དྲིལ་བུ་གཡོན་ན་བསྣམས་ནས་འཁྱུད་པའི་
ཚུལ་དུ་མཛད་པ། ཕྱག་རྒྱ་དྲུག་གིས་བརྒྱན་པ། འོད་ཟེར་རབ་དུ་འབར་བར་སྒོམ་
མོ། །ཡིད་དག་པ་ནི་ཤྲཱི་རྣམ་པར་ཐར་བའི་སྒོ་སྟོང་བ་ཉིད་དང་
། ཧེ་མཚན་མ་མེད་
པ་དང་། རུ་སྨོན་པ་མེད་པ་དང་། ཀ་མངོན་པར་འདུ་བྱ་བ་མེད་པ་ཡིན་སྙམ་དུ་
མོས་པའོ། །ངག་དག་པ་ནི་ཨོཾ་ཨ་ཨཱ་ཞེས་པ་ནས་ཧ་ཀྵ་ཧཱུཾ་ཕཊ་ཞེས་པའི་བར་
བརྗོད་པས་བདག་ཉིད་ཀྱི་ཁ་ནས༼བ།ཡི་གེ་རྣམས་ཁ་དོག་དམར་ལ་༼ཞ༽དཀར་བ་
འོད་ཟེར་རབ་ཏུ་འབར་བ་དཔག་ཏུ་མེད་པ་ཕྱོགས་མཚམས་ཐམས་ཅད་དུ་འཕྲོས་
པས། སེམས་ཅན་ཐམས་ཅད་ལ་ཕན་པ་དང་བདེ་བ་བྱས་ནས། སླར་ཚུར་འདུས་
བདག་ཉིད་ ཀྱི་ཁོ་ནས་བཞུགས་ཏེ་འདུས་ཐམས་ཅད་ལ་ཁྱབ་ པར་ཐིམ་པར་
བསམ་མོ། །དེ་རྣམས་ནི་སྔོན་དུ་འགྲོ་བའི་ཆོས་བརྒྱུད་ཡིན་ཏེ། རྣམ་པ་ཐམས་
ཅད་ཚིག་རྐང་པ་གཅིག་ཡོད་པ་དེ་ཉིད་ཀྱིས་ཟིན་པ་ཡིན་ཞེས་བཞེད་དོ། །
ད་ནི་གཉིས་པ་མངོན་པར་རྟོགས་པའི་རིམ་པ་བཤད་པར་བྱ་སྟེ། དེ་ལ་
ཡང་གཉིས་ཏེ། བསྐྱེད་ པའི་ རིམ་པ་ དང༌། རྫོགས་ པའི་ རིམ་པའོ། །དང་པོ་ལ་
གཉིས་ལས། མཉམ་པར་བཞག་པའི་རྣལ་འབྱོར། དེ་ལ་ཡང་གཉིས་ལས། རྒྱུ་ལ་
མོས་པ། དེ་ལ་ཡང་གཉིས་ལས་རྒྱུའི་ཡན་ལག་ལ་མོས་པ། དེ་ལ་ཡང་གསུམ་
ལས། དང་པོ་རྣལ་འབྱོར་སྲུང་བ་ནི། ཚངས་པའི་གནས་བཞི་བསྒོམ་པར་བྱའོ་
ཞེས་པས་སྟོན་ཏེ། དེ་ཡང་ཚངས་པ་ཞེས་པ་ནི་མུ་སྟེགས་པ་ཡི་ལྷ་ཚངས་པ་མ་
ཡིན་ ཏེ་ འཇིག་ རྟེན་ པའི་ ལྷ་ ཚངས་ པ་ ཡིན་ ལ། གནས་ ཞེས་ པ་ བཞི་ པོ་ འདི་
བསྒོམས་ པ་ལས་ དེ་འཐོབ་པས་ནའམ། ཡང་ན་ཚངས་ པ་ནི་འཇིག་རྟེན་ལས་
247 -239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
འདས་པའི་དཔལ་ཧེ་རུ་ཀ་སྟེ་ཉོན་མོངས་པ་ལ་སོགས་པས་ཚངས་ཤིང་ཐུགས་རྗེ་
ཆེན་པོས་འཁོར་བ་ཇི་སྲིད་པར་སེམས་ཅན་གྱི་དོན་མཛད་ཀྱང་རྣམ་པར་རྟོག་པ་
ལ་སོགས་པས་མེད་པས་ན་ཚངས་པ་ཞེས་བྱ་བ་ཡིན་ལ། དེ་ལྟ་བུ་དེ་ཡང་འདི་
བཞི་སྒོམས་པས་ཉེ་བ་མངོན་སུམ་གྱི་རྒྱུ་བྱེད་པས་ན་གནས་ཞེས་པ་སྟེ། ཐ་ན་
ཞེས་པས་གོ་འཕང་ལའང་འཇུག་པས་འདི་བཞིས་དེའི་གོ་འཕང་ཐོབ་པར་བྱེད་
ཅེས་པའོ། །
དེ་ལ་མིང་གི་རྣམ་གྲངས་ཚད་མེད་པ་བཞི་ཞེས་ཀྱང་བྱ་སྟེ། དེ་ཡང་བཞི་པ་
འདིའི་དམིགས་པའི་ཡུལ་སེམས་ཅན་ཚད་མེད་པའི་ཕྱིར་དང་
། བཞི་པོ་འདི་བཞི་
སྒོམ་ པའི་དགེ་བ་ལ་ཚད་མེད་ པའི་ ཕྱིར་ནའོ། །བཞི་ཞེས་པ་ནི་བྱམས་པ་ལ་
སོགས་ པ་ སྟེ་ ཧེ་བཛྲ་ལསོ། དང་པོར་བྱམས་པ་བྷི་བར་བྱ། གཉིས་པ་སྙིང་རྗེ་ བྷེ་པ་དང་
། གསུམ་པ་
དགའ་བ་རྣམས་བསྒོམ་ཞིང་ཀུན་གྱི་མཐར་ནི་བཏང་སྙོམས་སོ་ཞེས་པའོ། །དེ་ ཡང་ བྱམས་ པ་ ནི་
སེམས་ཅན་ཐམས་ཅད་སྡུག་པའི་རྣམ་པར་འཛིན་པ་ཡིན་ཏེ། དེ་ནི་ཞེ་སྡང་གི་
གཉེན་པོར་བསྒོམ་པ་ཡིན་ནོ་
། །སྙིང་རྗེ་ནི་སེམས་ཅན་ཐམས་ཅད་སྡུག་བསྔལ་
དང་དེའི་རྒྱུ་ལས་གདོན་པར་འདོད་པའི་རྣམ་པ་ཡིན་ཏེ། དེ་ནི་སེམས་ གཞན་དོན་
བདག་ལ་མི་འབྱུང་རང་དོན་གཅིག་པུ་བསྒྲུབ་དགོས་སྙམ་པའི་ཉན་རང་ལྟ་བུ་ཅན་ ཡལ་ བར་ འདོར་
བའི་གཉེན་པོ་ཡིན་ནོ། །
དགའ་བ་ནི་སེམས་ཅན་ཧེ་རུ་ཀ་བདེ་བ་ལ་འགོད་པར་འདོད་པའི་རྣམ་པ་
ཡིན་ཏེ། དེ་ནི་ཕྲག་དོག་གི་གཉེན་པོ་ཡིན། བཏང་སྙོམས་ནི་ཉོན་མོངས་པ་དང་ཉེ་
བའི་ཉོན་མོངས་པའམ་འཇིག་རྟེན་གྱི་ཆོས་རྒྱད་ཀྱིས་མ་གོས་པར་འདོད་པའི་རྣམ་
པ་ཡིན་ཏེ། དེ་ནི་ཆགས་པའི་གཉེན་པོར་བསྒོམ་པ་ཡིན་ནོ། །བསྒོམ་པར་བྱའོ་
247 --240



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཞེས་པ་ནི་ཐོས་པའི་ཤེས་རབ་ཀྱིས་ཤེས་པར་བྱས་ཏེ། བསམ་པའི་ཤེས་རབ་ཀྱིས་
ལེགས་པར་ཤེས་པར་བྱས་ནས། བསྒོམ་པའི་ཤེས་རབ་ཀྱིས་རབ་ཏུ་གྱུར་པར་
བྱེད་པའོ། །དེ་རྣམས་ནི་རྣལ་འབྱོར་བསྲུང་བ་ཞེས་བྱ་བ་ཡིན་ནོ། །དེའི་དོན་ཡང་
རྣལ་འབྱོར་ཞེས་པ་ཕྱིས་ཀྱི་འདོད་པའི་ལྷ་ཏིང་ངེ་འཛིན་བསྒོམ་པ་ཡིན་ལ། བསྲུང་
བ་ཞེས་པ་ནི་དེ་ལྷར་བསྒོམ་པ་ལ་ལྷའི་བུ་རྣམ་པར་གཡེང་བྱེད་ལ་སོགས་པས་
བར་དུ་གཅོད་དུ་འོང་བ་ལ་ཚད་མེད་པ་བཞི་བསྒོམས་པས་མི་ཚུགས་པས་ན་རྣལ་
འབྱོར་བསྲུང་བ་ཞེས་སོ། །
གཉིས་པ་བདག་བསྲུང་བ་ནི། དེ་ནས་ཞེས་པ་ལ་སོགས་པ་སྟེ། དེའི་དོན་
ནི་ སྒྲུབ་ པ་ པའི་ ལུས་ ལ་ཕུང་པོ་ སངས་ རྒྱས་ ལ་ སོགས་ པར་ བསྒོམས་པས།
བགེགས་ཀྱིས་བར་དུ་མི་ཆོད་ཅིང་མི་ཚུགས་པས་ན་བདག་བསྲུང་བ་ ཞེས་བྱ་བ་
ཡིན་ནོ། །དེ་ལ་གསུམ་ལས་མདོར་སྟོན་པ་ནི་དེ་ནས་ཞེས་པ་ལ་སོགས་པ་སྟེ། ང་
རྒྱལ་སྐྱེད་ཅེས་པ་ནི་སྐྱེད་པའི་རིམ་པར་ཞལ་ཕྱག་གི་རྣམ་པ་ཅན་དུ་བསྒོམས་ལ།
རྫོགས་ པའི་ རིམ་ པར་ ས་བོན་དང་ཕྱག་མཚན་ལས་བསྐྱེད་མི་དགོས་ཏེ་སྐད་ཅིག་དྲན་རྫོགས་ཀྱིས་
ཡིད་ཀྱི་བསམ་པའོ་དེ་དང་དེའི་ང་རྒྱལ་སྐྱེད་བསྒོམ་པའོ། །འདིར་སྐྱེ་མཆེད་དང་ཁམས་
ཀྱང་ཉེ་བར་མཚོན་པ་ཡིན་ནོ། །
གཉིས་པ་རྒྱས་པར་བཤད་པ་ལ་གསུམ་སྟེ། ཕུང་པོ་སངས་རྒྱས་དང་སྐྱེ་
མཆེད་བྱང་ཆུབ་སེམས་དཔའ་དང་། ཁམས་རིག་པའི་ལྷ་མོར་བསྒོམ་པའོ། །དང་
པོ་ ནི་ གཟུགས་ འདིའི་སྐབས་སུ་བླ་མ་མཆོག་གིས་མངོན་པ་ནས་ཚུར་བཀབ་ནས་རྒྱས་པར་འཆད་པ་
ཡིན་པར་འདུག །འདིར་བླ་མས་བཞེད་ཀྱི་འདི་ལས་མི་སྤྲོ་བ་ཡིན་གསུངས་སོ་ཀྱི་ཕུང་པོ་ཞེས་ པ་ལ་
སོགས་པ་སྟེ། གཟུགས་ཞེས་པ་ནི་གཞིག་ཅིང་གཞོམ་དུ་རུང་བས་ནའམ་གཟུགས་
247 --241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦)
སུ་རུང་བས་ནས་ཏེ། དེ་ཡང་རྒྱུའི་གཟུགས་བཞི་དང་འབྲས་བུའི་གཟུགས་བཅུ་
གཅིག་གོ །ཕུང་པོ་ཞེས་པ་ནི་སྤུངས་པའི་དོན་གྱིས་ན་སྟེ་གཟུགས་དུ་མ་རྣམ་པར་
རྟོག་པའི་བློ་ལ་བསམ་པས་ནའོ། །ལ་ཞེས་པ་ནི་འཇིག་རྟེན་ཐ་མལ་པ་ཀ་ཁ་ཕ་མ་
ཡང་ངོ་མི་ཤེས་ཤིང་གྲུབ་མཐའ་གང་གིས་ ཀྱང་ བློ་མ་བསྒྱུར་བ་རྣམས་ ཀྱིས་
གཟུགས་པོ་ཞེས་བྱ་བར་རྣམ་པར་བརྟག་ཅིང་ཡོངས་སུ་བཟུང་ནས་ཞེན་པ་རྣམས་
ཀྱིས་འཁོར་བར་འཚང་བའི་རྒྱུ་བྱེད་པ་ཡིན་པ་ལ། རྣལ་འབྱོར་པ་སྒྲུབ་པ་པོས་
འདི་ཉིད་ཀྱི་གཟུགས་ཀྱི་ཕུང་པོ་མ་ཡིན་ཏེ། རྣམ་པར་སྣང་མཛད་ཡིན་ནོ་ཞེས་
བལྟས་པས་ཐར་པ་འཐོབ་པར་བྱེད་པའི་རྒྱུ་ཡིན་ནོ། །
རྣམ་པར་སྣང་མཛད་ཞེས་པ་ནི། དཔེར་ན་མེ་ལོང་གི་ནང་ན་རྟ་དང་གླང་
པོ་ལ་སོགས་པའི་རྣམ་པར་སྣང་ཡང་
། མེ་ལོང་ཉིད་ལ་རྣམ་པར་རྟོག་པ་ལ་སོགས་
པ་མེད་པ་བཞིན་དུ། མེ་ལོང་ལྟ་བུའི་ཡེཤེས་ལ་ཆོས་ཐམས་ཅད་ཀྱི་དམ་པར་སྣང་
ཡང་། རྣམ་པར་རྟོག་པ་ལ་སོགས་ཅུང་ཟད་ཀྱང་མེད་པར་སེམས་ཅན་གྱི་དོན་
མཛད་པས་ནི་རྣམ་པར་སྣང་མཛད་དོ། །དེ་ཡང་བསྐྱེད་པའི་རིམ་པ་འབའ་ཞིག་
སྒོམ་པའི་དུས་ས་བོན་དང་མཚན་མ་ལ་མི་ལྟོས་པར་སྐད་ཅིག་གིས། བདག་ཉིད་
ཀྱི་ཚོགས་དཀར་རྣམ་པར་སྣང་མཛད་སྐུ་མདོག་དཀར་པོ་མཐེ་བོང་ཙམ་པ་གཡོན་
པ་ དྲིལ་ བུ་ ཐུགས་ ཀར་ རོལ་ བས་ འཛིན་ པ། གཡས་ པ་ འཁོར་ ལོ་ དཀར་ པོ་
བཏེགས་ནས་བསྣམས་པ། ཞབས་གཡས་བརྐྱང་བས་ཟླ་བ་ལ་བཞུགས་པ། སྤྱན་
གསུམ་པ་མཆེ་བ་གཙིགས་པ། རལ་པའི་ཐོར་ཚུགས་དར་ གྱི་ཅོད་པན་ གྱིས་
མཛེས་པ། ཕྱག་རྒྱ་དྲུག་གིས་བརྒྱན་པར་བསྒོམ་པ་ཡིན་ལ། རྫོགས་པའི་ རིམ་
པའི་དུས་སུ་གཟུགས་ཀྱི་ཕུང་པོ་རྣམ་པར་སྣང་མཛད་རང་ཡིན་མོད། རྣམ་པར་
247 -242



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ
གསལ་བྱེད་སྒྲོན་མེ།
སྣང་མཛད་ལས་མ་གཏོགས་པའི་གཟུགས་ཀྱི་ཕུང་པོ་ལྐོག་ཏུ་གྱུར་པ་གང་ན་ཡོད་
སྙམ་དུ་བསྒོམ་པ་ཡིན་ནོ། །དེ་བཞིན་དུ་འོག་མ་ཀུན་ལ་ཡང་
མ་ཀུན་ལ་ཡང་སྦྱར་བར་བྱའོ། །
ཚོར་བ་ཞེས་པ་ནི་ཉམས་སུ་མྱོང་བས་ནས་ཏེ། དེ་ཡང་ངོ་བོའི་བྱེ་བྲག་གིས་བདེ་བ་
དང་སྡུག་བསྔལ་བ་དང་བཏང་སྙོམས་རྣམ་པ་གསུམ་པ་ཡིན་ལ། རྣམ་པར་ཤེས་
པ་དྲུག་གི་འཁོར་དུ་སྐྱེ་བའི་སྒོ་ནས་བཅོ་རྒྱད་དུ་འགྱུར་སྟེ། མིག་གི་རྣམ་པར་ཤེས་
པའི་འཁོར་དུ་སྐྱེས་པའི་ཚོར་བ་བདེ་བ་ལ་སོགས་པ་གསུམ་དུ་འགྱུར་བའི་ཕྱིར་རོ། །
ཕུང་པོ་ཞེས་པ་ནི་སྔ་མ་ལྟར་ཤེས་པར་བྱའོ། །ཞེས་པ་ནི་འདུས་པ་རྣམ་གསང་བ་
འདུས་པ་དེ་ཉིད་འདུས་པ་གཉིས་ ལ་ སོགས་ པ་ རྒྱུད་ གཞན་དུ་ གྲགས་ པའི་ རིན་ཆེན་
འབྱུང་ལྡན་ཡིན་ལ།
རྣལ་འབྱོར་བླ་ན་མེད་པའི་རྒྱུད་འདིར་རྡོ་རྗེ་ཉི་མ་ཞེས་གསུངས་པ་ནི།
དཔེར་ན་ཉི་མས་དངོས་པོ་མང་པོ་ཁྱབ་ཅིང་
། མུན་པས་མི་བྱེད་པ་ལྟར་མཉམ་པ་
ཉིད་ཀྱི་ཡེ་ཤེས་ཀྱིས། ཆོས་ཐམས་ཅད་མཉམ་པ་རིས་མེད་དུ་མཁྱེན་རྟོགས་པས་
མི་བྱེད་པར་སེམས་ཅན་གྱི་དོན་མཛད་པས་ནའོ། །བསྐྱེད་པའི་རིམ་པའི་དུས་སུ་
ལྟེ་བར་རྡོ་རྗེ་ཉི་མ་སེར་པོ་གཡས་ན་རིན་པོ་ཆེ་ཆ་དགུ་པ་སྟེགས་ནས་བསྣམས་
ཞགས་ གཡས་ བརྐྱང་ བས་ ཉི་ མ་ ལའོ། །གཞན་ ཐམས་ ཅད་ སྔ་ མ་ དང་
མཚུངས་སོ། །འདུ་ཤེས་པ་ནི་ཡུལ་ལ་མཚན་མར་འཛིན་པས་ན་འདུ་ཤེས་ཏེ།
ཡུལ་སེར་པོ་ལགས་པ་ལ་ནི་སེར་པོ་ཞེས་པ་ལ་སོགས་པའི་མཚན་མར་བཟུང་
ནས་རྟོགས་པའོ། །དེ་ལ་ཡང་ རང་གི་ངོ་བོ་ལ་ཁྱད་པར་མེད་ ཀྱང་། ཡུལ་དང་
དམིགས་པའི་སྒོ་ནས་ཐ་དད་པ་ཡིན་ཏེ། དེ་ལས་ཡུལ་གྱིས་ཐ་དད་པ་
མིག་ ཡུམ་ནས་གསུངས་པ་བཞིན་གི་འདུས་ཏེ་རེག་ པ་ ལ་སོགས་ པའི་ འདུ་ཤེས་ལ་
་དྲུག་ནི།
247 --243



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
སོགས་པ་དྲུག་ཡིན་ལ། དམིགས་པས་ཐ་དད་པ་དྲུག་ནི། མཚན་མ་དང་བཅས་པ་
དང༌། མཚན་མ་མེད་པ་དང་
། འདུ་ཤེས་ཆུང་ངུ་དང་
། རྒྱ་ཆེན་པོ་དང་
། ཚད་མེད་
པ་དང་། ཅི་ཡང་མེད་པའི་སྐྱེད་མཆེད་དོ། །པད་མ་གར་གྱི་དབང་ཕྱུག་ཅེས་པ་ནི་
རྒྱུད་གཞན་དུ་གྲགས་པའི་འོད་དཔག་མེད་ཡིན་ལ། རྣལ་འབྱོར་བླ་ན་མེད་པའི་
རྒྱུད་འདིར་དེ་སྐད་དུ་གསུངས་པ་ནི། དཔེར་ན་པད་མ་འདམ་ན་གནས་ཀྱང་དེའི་
སྐྱོན་གྱིས་མ་གོས་པ་ལྟར། སོ་སོར་རྟོག་པའི་ཡེ་ཤེས་ཀྱིས་འཁོར་བའི་གནས་ན་
སེམས་ཅན་གྱི་དོན་ལ་རོལ་ཅིང་བརྩོན་པར་མཛད་ཀྱང་འཁོར་བའི་སྐྱོན་གྱིས་མ་
གོས་པའོ། །བསྐྱེད་པའི་རིམ་པའི་དུས་སུ་མགྲིན་པར་པད་མ་གར་གྱི་དབང་ཕྱུག་
དམར་པོ་གཡས་ན་པད་མ་དམར་པོ། སྟེགས་ནས་བསྣམས་པ་ལ་སོགས་པའོ། །
འདུ་བྱེད་ཞེས་པ་ནི་སེམས་ཅན་མངོན་པར་འདུ་བྱེད་པས་ནའོ། །དེ་ཡང་སེམས་
དང་མཚུངས་པར་ལྡན་པའི་འདུ་བྱེད་དང་། ལྡན་པ་མ་ཡིན་པའི་འདུ་བྱེད་དོ། །
དང་པོ་ནི་རིག་པ་དང་ཡིད་ལ་བྱེད་པ་ལ་སོགས་པ་སེམས་ལས་བྱུང་བ་ལྔ་
བཅུ་རྩ་གཅིག་ཡོད་པ་ལ། རེག་པ་སོགས་པ་ལྔ་ཀུན་ཏུ་འགྲོ་བ། འདུན་པ་ལ་
སོགས་པ་ལྔ་ཡུལ་སོ་སོར་ངེས་པ་དང་། དད་པ་ལ་སོགས་པ་དང་བཅུ་གཅིག་དགེ་
བ་དང༌། འདོད་ཆགས་ ལ་ སོགས་དྲུག་ རྩ་ བའི་ཉོན་མོངས་པ་དང་། ཁྲོ་བ་ལ་
སོགས་པ་ཉི་ཤུ་ཉེ་བའི་ཉོན་མོངས་པ་དང་
། འགྱོད་པ་ལ་སོགས་པ་བཞི་གཞན་
ཡང་ འགྱུར་བ་ སྟེ། ལྔ་ བཅུ་ རྩ་ གཅིག་ ལས་ ཚོར་བ་དང་འདུ་ཤེས་ གཉིས་ མ་
གཏོགས་པ་བཞི་བཅུ་རྩ་དགུའོ། །ལྡན་པ་མ་ཡིན་པའི་འདུ་བྱེད་ནི་ཐོབ་པ་དང་
འདུ་ཤེས་མེད་པའི་སྙོམས་པར་འཇུག་པ་ལ་སོགས་པའོ། །རྡོ་རྗེ་རྒྱལ་པོ་ནི་རྒྱུད་
གཞན་དུ་གྲགས་པའི་དོན་ཡོད་གྲུབ་པ་ཡིན་ལ། འདིར་དེ་སྐད་དུ་གསུངས་པ་ནི་
247 244



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བྱ་བ་གྲུབ་པའི་ཡེ་ཤེས་ཀྱིས་གདུལ་བྱ་དུས་ལ་བབ་ན་སྐད་ཅིག་ཀྱང་མི་འདའ་
བར་སེམས་ཅན་གྱི་དོན་མི་ཕྱེད་པར་མཛེས་ཤིང་འབར་བས་བྱེད་པའོ། །བསྐྱེད་
པའི་རིམ་པའི་དུས་སུ་རྐང་པའི་བོལ་དུ་རྡོ་རྗེ་རྒྱལ་པོ་ལྗང་ཁུ་གཡས་ན་སྣ་ཚོགས་
རྡོ་རྗེ་བསྣམས་པ་སོགས་པའོ། །
རྣམ་པར་ཤེས་པ་ནི་ཚོགས་བརྒྱད་ཡིན་ཏེ། མིག་གི་རྣམ་པར་ཤེས་པ་ལ་
སོགས་པ་འཇུག་པའི་ཚོགས་ནི། ཡུལ་གཟུགས་ལ་སོགས་པ་ལ་འཇུག་པ་དང་།
ཡིད་ཀྱི་རྣམ་ཤེས་དོན་སྤྱི་རྟོགས་པ་དང་ཁོང་དུ་ཆུད་པའོ། །ཉོན་མོངས་པའི་རྣམ་
པར་ཤེས་པ་བྱ་བ་དབང་གིས་ས་ཀུན་གཞི་ལ་དམིགས་ནས་རྣམ་པ་ངའམ་བདག་
ཏུ་རློམ་སེམས་པ་དེའོ། །ཀུན་གཞིའི་རྣམ་པར་ཤེས་པ་ནི་ཀུན་ནས་ཉོན་མོངས་
པའི་ཆོས་ཐམས་ཅད་གྱི་རྟེན་བྱེད་པའོ། །འོ་ན་ཀུན་གཞིའི་རྣམ་པར་ཤེས་པའི་
ཕུང་པོ་ཉིད། རྡོ་རྗེ་སེམས་དཔར་མི་འཐད་དེ་རྡོ་རྗེ་སེམས་དཔའ་དེ་བཞིན་ཉིད་
ཡིན་པའི་ཕྱིར་རོ་སྙམ་ན། བདེན་ཏེ་རྣམ་པར་ཤེས་པ་ཉིད་དེ་བཞིན་ཉིད་ལས་མ་
འདས་པ་དེ་བཞིན་དེ་ཉིད་ཁོ་ན་རྣམ་པར་ཤེས་པ་ཡིན་པའི་ཕྱིར་རོ། །སྙམ་དུ་
དགོངས་པ་ཡིན་ནོ། །རྡོ་རྗེ་སེམས་དཔའ་ཞེས་པ་ནི་སྟོང་པ་ཉིད་དང་སྙིང་རྗེ་ཐ་མི་
དད་པས་སེམས་ཅན་གྱི་དོན་མཛད་པ་སྟེ། དྲུག་པ་རྡོ་རྗེ་འཆང་ཡིན་ནོ། །བསྐྱེད་
པའི་རིམ་པའི་དུས་སུ་ཐུགས་ཀར། རྡོ་རྗེ་སེམས་དཔའ་དཀར་པོ་གཡོན་པ་དྲིལ་
བུ་སྐུར་བསྙེམས་པ་གཡས་རྡོ་རྗེ་ཐུགས་ཀར་སྡོད་པའི་ཚུལ་དུ་སྣམས་པ། ཞབས་
གཡས་བརྐྱང་བས་ཟླ་བ་ལ་བཞུགས་པ་ལ་སོགས་པའོ། །དེ་བཞིན་གཤེགས་པ་
ནི་སྐུ་གསུང་ཐུགས་ཀྱི་བདག་ཉིད་ཅན་དེ། དེ་ཡང་ཏ་ཐཱ་ག་ཏཱ་ཞེས་པའི་དེ་བཞིན་
ཉིད་དུ་གཤེགས་པ་ན། དེ་བཞིན་གཤེགས་པ་སྟེ་ཆོས་ཀྱི་སྐུའོ་ཏ་ཐ་ག་ཏ་ཞེས་པ་
247 245



མེས་པོའི་ཤུལ་བཞག་ལས། རྫོག་སྒྲུབ་བརྒྱུད་དང་བཅས་པའི་གསུང་འབུམ། ༼༣༦༽
དེ་བཞིན་ཉིད་ལས་གཤེགས་པས་ན་སྟེ་ལོངས་སྤྱོད་རྫོགས་པའི་སྐུའོ། །ཏ་ཐཱ་ག་ཏཱ་
ཞེས་པ་དེ་བཞིན་ཉིད་དུ་གསུངས་པ་ནས་ཏེ་སྤྲུལ་པའི་སྐུའོ། །ཐམས་ཅད་ཅེས་པ་
ནི་རྣམ་པར་སྣང་མཛད་ལ་སོགས་པའོ། །དཔལ་ཧེ་རུ་ཀ་རྡོ་རྗེ་ནི་རྒྱུད་གཞན་དུ་
གྲགས་པའི་མི་བསྐྱོད་པ་ཡིན་ལ། འདིར་ དེ་སྐད་དུ་གསུངས་པ་ནི་ སྐུ་བཞིའི་
བདག་ཉིད་དང་ལྡན་པ་སྟེ། དེ་ཡང་ཧེ་ཆོས་ཀྱི་སྐུ། རུ་ལོངས་སྤྱོད་རྫོགས་པའི་སྐུ།
ཀ་སྤྲུལ་པའི་སྐུ་དང་
། ཀྲི་ངོ་བོ་ཉིད་ཀྱི་སྐུ་ཡིན་ནོ། །
འོ་ན་དེ་ཆོས་ཀྱི་སྐུ་བྱ་བ་ཅི་ཡིན་ཀྲིས་སེ་ལྷམ་མེ་འདུག་ན་སྙམ་ན། ཧེའི་
སྒྲ་ལས་ཧེ་ཧེ་དུ་ཨ་བ་ག་ཏ་ཞེས་པ་རྒྱུ་རྐྱེན་ལས་མ་སྐྱེས་པ་སྟེ། དེ་ཡང་རང་དང་
གཞན་དང་གཉིས་ཀ་དང་རྒྱུ་མེད་པ་ལས་མི་སྐྱེ་སྟེ། དོན་མེད་པ་དང་ཐུག་པ་མེད་
པ་དང་ཁྱབ་པ་མི་འགྲུབ་པ་དང་
། རྟག་དུ་ཡོད་པའམ་མེད་པར་འགྱུར་པའི་ཕྱིར་
རོ་ཞེས་གསུངས་སོ། །དེས་ན་རྒྱུ་རྐྱེན་གྱིས་མ་སྐྱེད་པ་ཉིད་ཀྱིས། འདུས་མ་བྱས་
པ་ནམ་མཁའ་ལྟ་བུ་ཡིན་ལ། རྣམ་པ་ཅི་ལྟ་བུ་ཞེ་ན། ཁྱབ་པ་རྟག་པ་རྒྱ་མ་ཆད་པ།
ནམ་མཁའ་དང་མཚུངས་པ་ལ་ཆོས་ཀྱི་སྐུ་ཞེས་བྱའོ། །སྐུ་ལོངས་སྤྱོད་རྫོགས་པའི་
སྐུ་ཞེས་བྱ་བ་ཅི་ཡིན་འཁྱིག་ཅིང་དགོས་པར་འདུག་ན་སྙམ་ན། རུ་ཨུ་ཧ་ཨ་པ་ག་
ཏ་ཞེས་པ་རྟོག་པ་མེད་པས་ཏེ། འཁོར་ས་བཅུའི་བྱང་ཆུབ་སེམས་དཔའ་རྣམས་ལ་
ཐེག་པ་ཆེན་པོའི་ཆོས་ཀྱི་ལོངས་སྤྱོད་མཛད་གྱིན་བཞུགས་ཀྱང་
། རྣམ་པར་རྟོག་
པ་ལ་སོགས་པ་ཅུང་ཟད་ཀྱང་མེད་པའོ། །རྣམ་པ་ཅི་འདྲ་ན་སྐུ་བེ་ཌཱུརྱ་ཞུན་མ་ལ་
སོགས་པའི་ཁ་དོག་ལ་སོགས་པ། མཚན་དང་དཔེ་བྱད་ཀྱིས་སྤྲས་པའོ། །ཀ་སྤྲུལ་
པའི་སྐུ་བྱ་བ་ཅི་ཡིན་མ་ཤེས་ན་སྙམ་ན། ཀ་ནི་ཀ་ཙི་ད་ཏྲི་ཏ་ཞེས་པ། གང་དུ་ཡང་
གནས་པ་མེད་པ་སྟེ། དེ་ཡང་དགའ་ལྡན་གྱི་གནས་ན་བཞུགས་པ་ནས་ཐ་མ་རྩྭ་
247 ---246



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
མཆོག་གི་གྲོང་ཁྱེར་དུ་མྱ་ངན་ལས་འདས་པའི་ཚུལ་བསྟན་ཀྱང་
། གང་དུ་ཡང་
གནས་པ་མེད་པའོ། །རྣམ་པ་ཅི་འདྲ་ན། ཡང་དག་པར་རྫོགས་པའི་སངས་རྒྱས་
ཀྱི་གཟུགས་ ཀྱིས་འདུལ་ན་དེའི་གཟུགས་ ཀྱི་སྣང་བ་ལ་སོགས་པའི་སྒོ་ནས་
སེམས་ཅན་གྱི་དོན་བྱེད་པའོ། །
འོ་ན་སྐུ་གསུམ་པོ་དེ་སོ་སོ་བ་ཞིག་ཡིན་ནམ་སྙམ་ན། ལྡོག་བྱས་ཀྱིས་ཐ་
དད་པ་ལ་ངོ་བོ་ཐམས་ཅད་ཀྱང་གཉིས་སུ་མེད་པའི་ཡེ་ཤེས་ལས་མ་འདས་པས་
ངོ་བོ་ཉིད་ཀྱི་སྐུའོ། །འོ་ན་མི་བསྐྱོད་པ་རྣམ་པར་ཤེས་པར་འཐད་ཀྱི་དེ་བཞིན་
གཤེགས་པ་ཐམས་ཅད་དུ་མའི་འཐད་སྙམ་ན། ལན་སྔ་མ་ལྟར་ཤེས་པར་བྱའོ། །
དེ་ཡང་བསྐྱེད་པའི་རིམ་པའི་དུས་སུ་དཔྲལ་བར་དཔལ་ཧེ་རུ་ཀ་མཐིང་ག་གཡས་
པ་རྡོ་ རྗེ་ ས་གནོན་གྱིས་བསྣམས་པ་ལ་ སོགས་པའོ། །རྡོ་ རྗེ་ སེམས་ དཔའ་མ་
གཏོགས་པའི་ཕྱག་གཡོན་པའི་དྲིལ་བུ་ཐུགས་ཀར་རོལ་བའོ། །གདན་རྣམས་ནི་
ཟླ་བ་ཡིན་ལ། གཞན་ཐམས་ཅད་ཉི་མ་ཡིན་ནོ། །བཞུགས་ཚུལ་དང་སྐུ་འོད་དང་
ཕྱག་དྲུག་པོ་ཐམས་ཅད་རྣམ་པར་སྣང་མཛད་དང་ཐུན་གཉིས་ཁྱད་མེད་དོ། །
གཉིས་པ་སྐྱེ་མཆེད་བྱང་ཆུབ་སེམས་དཔར་བསྒོམ་པ་ནི། མིག་གཉིས་ལ་
ཞེས་པ་ལ་སོགས་པ་སྟེ། མིག་གཉིས་ལ་ཞེས་པ་ནི་འཇིག་རྟེན་ཐ་མལ་པས་དེ་
ཉིད་དུ་རྣམ་པར་བཏགས་པ་ལ་སོགས་པས་འཁོར་བར་འཆིང་བའི་རྒྱུ་བྱེད་པ་ལ།
སྒྲུབ་པ་པོས་འདི་ནི་མིག་མ་ཡིན་གྱིས་ཞེས་བྱང་ཆུབ་སེམས་དཔའ་གཏི་མུག་རྡོ་རྗེ་
ཡིན་ནོ་ཞེས་བལྟས་པས་ཐར་པ་འཐོབ་པར་བྱེད་པའི་རྒྱུ་ཡིན་ནོ། །དེ་ཡང་གཏི་
མུག་རྡོ་རྗེ་ཞེས་པ་ནི་རྒྱུད་གཞན་དུ་གྲགས་པའི། བྱང་ཆུབ་སེམས་དཔའ་སའི་སྙིང་
པོ་ཡིན་ལ། འདིར་དེ་སྐད་དུ་གསུངས་པ་ནི། རྣམ་པར་སྣང་མཛད་ཀྱི་རིགས་མེ་
247-247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༣༦༽
ལོང་ལྟ་བུའི་ཡེ་ཤེས་གཏི་མུག་ཆེན་པོས་འགྲོ་བའི་གཏི་མུག་འཇོམས་པ་མི་བྱེད་
པས། སེམས་ཅན་གྱི་དོན་མཛད་པས། གཏི་མུག་རྡོ་རྗེའོ། །བསྐྱེད་པའི་རིམ་པའི་
དུས་སུ། མིག་གཉིས་སུ་གཏི་མུག་རྡོ་རྗེ་རྣམ་པར་སྣང་མཛད་དང་འདྲ་བ་བསྒོམ་
ལ། རྫོགས་པའི་རིམ་པའི་དུས་སུ་མིག་གཉིས་གཏི་མུག་རྡོ་རྗེ་ཡིན་སྙམ་དུ་བསྒོམ་
པའོ། །དེ་ལྟར་འོག་མ་ཀུན་ལ་ཡང་སྦྱར་བར་བྱའོ། །
རྣ་བ་གཉིས་ལ་ཞེ་སྡང་རྡོ་རྗེ་ཞེས་པ་ནི་གཞན་དུ་གྲགས་པའི་ཕྱག་ན་རྡོ་རྗེ་
ཡིན་ལ། འདིར་དེ་སྐད་དུ་གསུངས་པ་ནི། མི་བསྐྱོད་པའི་རིགས་ཆོས་ཀྱི་དབྱིངས་
ཀྱི་ཡེ་ཤེས་ངོ་བོ་ཞེ་སྡང་ཆེན་པོས་འགྲོ་བའི་ཞེ་སྡང་འཇོམས་པ་མི་ཕྱེད་པས་
སེམས་ཅན་གྱི་དོན་མཛད་པའོ། །བསྐྱེད་པའི་རིམ་པའི་དུས་སུ་རྣ་བར་ཞེ་སྡང་
མཐིང་ག་གཡས་པ་རྡོ་རྗེ་ནས་ཅུང་ཟད་སྟེག་ནས་ཅུང་ཟད་གདེངས་ནས་བསྣམས་
པ་ལ་སོགས་པའོ། །སྣ་ལ་སེར་སྣ་རྡོ་རྗེ་ཞེས་པ་ནི་ནམ་མཁའི་སྙིང་པོ་ཡིན་ལ།
འདི་ནི་རིན་ཆེན་འབྱུང་ལྡན་གྱི་རིགས་སོ། །མཉམ་པ་ཉིད་ཀྱི་ཡེ་ཤེས་ཀྱིས་སེར་
སྣ་ཆེན་པོས་འགྲོ་བའི་སེར་སྣ་འཛོམས་པས་མི་ཕྱེད་པས་སེམས་ཅན་གྱི་དོན་
མཛད་པའོ། །བསྐྱེད་པའི་རིམ་པའི་དུས་སུ་སྣའི་བུ་ག་གཉིས་སུ་སེར་སྣ་རྡོ་རྗེ་ཉི་
མ་ དང་འདྲ་བར་ བསྒོམ་མོ། ཁ་ ལ་ འདོད་ ཆགས་ རྡོ་ རྗེ་ ཞེས་ པ་ནི་ སྤྱན་
གཟིགས་ཡིན་ལ། འདི་ནི་འོད་དཔག་མེད་ཀྱི་རིགས། སོ་སོར་རྟོགས་པའི་ཡེ་
ཤེས་འདོད་ཆགས་ཆེན་པོས་འགྲོ་བའི་འདོད་ཆགས་འཇོམས་པ་མི་ཕྱེད་པས་
སེམས་ཅན་གྱི་དོན་མཛད་པའོ། །བསྐྱེད་པའི་རིམ་པའི་དུས་སུ་ཁ་ལ་སྟེ་ལྕེའི་རྩ་
བར་འདོད་ཆགས་རྡོ་རྗེ་པད་མ་གར་གྱི་དབང་ཕྱུག་དང་འདྲ་བར་བསྒོམ་པའོ། །
རེག་ལ་ཕྲག་དོག་རྡོ་རྗེ་ཞེས་པ་ནི། སྒྲིབ་པ་རྣམ་པར་སེལ་བ་ཡིན་ལ། འདིར་ནི་
247 248



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དོན་ཡོད་གྲུབ་པའི་རིགས་བྱ་བ་གྲུབ་པའི་ཡེ་ཤེས་ཕྲག་དོག་ཆེན་པོས་འགྲོ་བའི་
ཕྲག་དོག་འཇོམས་པ་མི་ཕྱེད་པས་སེམས་ཅན་གྱི་དོན་མཛད་པའོ། །བསྐྱེད་པའི་
རིམ་པའི་དུས་སུ་རེག་ལ་སྟེ་རྡོ་རྗེའི་རྩེ་མོར་ཕྲག་དོག་རྡོ་རྗེ་རྒྱལ་པོ་དང་འདྲ་བར་
བསྒོམ་མོ། །སྐྱེ་མཆེད་ཐམས་ཅད་ནི་ཡིད་ཀྱི་སྐྱེ་མཆེད་དེ། དེ་ཡང་མིག་ལ་སོགས་
པའི་
་གཟུགས་ལ་སོགས་པའི་ཡུལ་དུ་བྱས་པའི་སྐད་ཅིག་གཉིས་པ་ལ་ཡིད་ཀྱི་
ཡུལ་དུ་བྱེད་པའི་ཕྱིར་རོ། །དབང་ཕྱུག་རྡོ་རྗེ་ཞེས་པ་ནི་ཀུན་ཏུ་བཟང་པོ་ཡིན་ལ།
འདིར་ནི་འགྲོ་བ་ཐམས་ཅད་ལ་དབང་ཕྱུག་ཐམས་ཅད་སྟེར་བ་ནས་ཏེ། དེ་ཡང་
དབང་ཕྱུག་ཐམས་ཅད་ནི་དབང་ཕྱུག་གི་དངོས་གྲུབ་བརྒྱུད་དམ། སྐུ་ཡི་དབང་
ཕྱུག་ལ་སོགས་པ་སངས་རྒྱས་ཀྱི་ཡོན་ཏན་ནོ། །བསྐྱེད་པའི་རིམ་པའི་དུས་སུ་སྐྱེ་
མཆེད་ཐམས་ཅད་སྟེ་ནུ་མའི་བར་དུ་དབང་ཕྱུག་རྡོ་རྗེ་སེམས་དཔའ་དང་འདྲ་བར་
བསྒོམ་མོ། །
གསུམ་པ་ཁམས་རིག་པའི་ལྷ་མོར་བསྒོམ་པ་ནི། སའི་ཁམས་ལ་ཞེས་པ་
ལ་སོགས་པ་སྟེ། སའི་མཚན་ཉིད་ནི་སྲ་ཞིང་བརྟན་པའོ། ཁམས་ཞེས་པ་ནི་མང་
ཞིང་རྒྱ་ཆེ་ལ་བྱེད་པ་མེད་པར་རང་གི་མཚན་ཉིད་འཛིན་པའོ། །ངས་ཞེས་པ་ནི་
གོང་དུ་བཤད་པ་ལྟར་ཤེས་པར་བྱའོ། །ལྟུང་བར་བྱེད་མ་ཞེས་པ་ནི་གཞན་དུ་
གྲགས་པའི་སྤྱན་མ་ཡིན་པ་ལ། འདིར་དེ་སྐད་དུ་གསུངས་པ་ནི། རྣམ་པར་སྣང་
མཛད་ཀྱི་རིགས་མེ་ལོང་ལྟ་བུའི་ཡེ་ཤེས་ཀྱི་སྒོ་ནས་སྒྲུབ་པ་པོའི་ལུས་ངག་ཡིད་
གསུམ་གྱི་སྡིག་པ་ལ་སོགས་པ་ལྟུང་བར་བྱེད་དེ་མེད་པར་བྱེད་འཇོམས་པར་བྱེད་
རླགས་པར་བྱེད་པའོ། །བསྐྱེད་པའི་རིམ་པའི་དུས་སུ་ལྟེ་བའི་ལྐོག་ཏུ་ལྟུང་བར་
བྱེད་པ་སོར་མོ་མཐེ་བོང་ཙམ་པ་གཡོན་པ་གཉིས་ན་ཐོད་པ་དང་ཁ་ཊཾ་ག །
247 -249



གྱི་སྒྲིབ་
མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཡས་པ་གཉིས་ན་འཁོར་ལོ་དང་གྲི་གུག་རྣམས་པ། གཡས་བརྐྱང་བས་ཉི་མ་ལ་
བཞུགས་པ། གཅེར་བུ་སྤྱན་གསུམ་པ་མཆེ་བ་གཙིགས་པ། སྐུ་གྲོལ་བས་རྣམ་
པར་མཛེས་མ། ཕྱག་རྒྱ་ལྔ་ཡིས་བརྒྱན་པར་སྒོམ་མོ། །རྫོགས་པའི་རིམ་པའི་དུས་
སུ་སྔར་བཤད་པ་ལྟར་ཤེས་པར་བྱའོ། །དེ་ལྟར་འོག་མ་ཀུན་ལ་ཡང་སྦྱར་རོ། །ཆུ་
ནི་གཤེར་ཞིང་རླན་པའོ། །
གསོད་པར་ བྱེད་ པ་ནི་མ་ མ་ཀི་སྟེ། འདིར་ནི་ རིན་ཆེན་འབྱུང་ལྡན་གྱི་
རིགས་མཉམ་པ་ཉིད་ཀྱི་ཡེ་ཤེས་ཀྱི་སྒོ་ནས། སྒྲུབ་པ་པོའི་ལུས་ངག་ཡིད་གསུམ་
པ་གསོད་པར་བྱེད་དེ། འཇོམས་པར་བྱེད་པའོ། །བསྐྱེད་པའི་རིམ་པའི་
དུས་སུ་སྙིང་གའི་ལྐོག་ཏུ་གསོད་པར་བྱེད་མ་སྔོན་མོ། །གཡས་ཀྱི་དང་པོ་ནི་རྡོ་རྗེ་
བསྣམས་པ་ལ་སོགས་པའོ། །མེ་ནི་ཚ་ཞིང་སྲེག་པར་བྱེད་པའོ། །འགུགས་པར་
བྱེད་མ་ནི་གོས་དཀར་མོ་ཡིན་ལ། འདིར་ནི་འོད་དཔག་མེད་ཀྱི་རིགས། སོ་སོར་
རྟོག་པའི་ཡེ་ཤེས་ཀྱིས་སྒྲུབ་པ་པོའི་ལུས་ངག་ཡིད་གསུམ་ལ། ཡེ་ཤེས་དང་བྱིན་
རླབས་འགུགས་ཏེ་འབེབས་པར་བྱེད་པའོ། །བསྐྱེད་པའི་རིམ་པའི་དུས་སུ་མགྲིན་
པའི་ལྐོག་ཏུ་འགུགས་པར་བྱེད་མ་དམར་མོ་གཡས་ཀྱི་དང་པོ་ན་པད་མ་བསྣམས་
པ་ལ་སོགས་པའོ། །རླུང་ནི་ཡང་ཞིང་གཡོ་བའོ། །
གར་གྱི་དབང་ཕྱུག་མ་ནི་སྒྲོལ་མ་ཡིན་ལ། འདིར་ནི་དོན་ཡོད་གྲུབ་པའི་
རིགས་བྱ་བ་གྲུབ་པའི་ཡེ་ཤེས་ཀྱི་སྒོ་ནས་སྒྲུབ་པ་པོའི་དོན་ལ་རོལ་ཅིང་བརྩོན་
པར་མངའ་མཛད་པས་ནའོ། །བསྐྱེད་པའི་རིམ་པའི་དུས་སུ། གར་གྱི་དབང་ཕྱུག་
མ་ལྗང་ཁུ། གཡས་ ཀྱི་དང་པོ་ན་སྣ་ཚོགས་རྡོ་རྗེ་བསྣམས་པའོ། །ནམ་མཁའི་
ཁམས་ནི་ཁྱབ་པ་རྟག་པ་རྒྱ་མ་ཆེད་པའི་འདུས་མ་བྱས་པའོ། །པད་མའི་དྲ་བ་ཅན་
247 ---250



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
མ་ནི་རྡོ་རྗེ་དབྱིངས་དབང་ཕྱུག་མ་ཡིན་ལ། འདིར་ནི་མི་སྐྱོད་པའི་རིགས་ཆོས་ཀྱི་
དབྱིངས་ཀྱི་ཡེ་ཤེས་ཀྱིས་འཁོར་བ་ན་གནས་ཀྱང་
། དེའི་སྐྱོན་གྱིས་མ་གོས་པར་
འབྲེལ་པ་དང་ལྡན་པས་སྒྲུབ་པ་པོའི་དོན་མཛད་པས་ནའོ། །བསྐྱེད་པའི་རིམ་པའི་
དུས་སུ་སྤྱི་གཙུག་ཏུ་པད་མའི་དྲ་བ་ཅན་མ་མཐིང་དམར་ཞབས་གསུམ་ཕྱག་དྲུག་
མ་རྩ་བའི་ཞལ་མཐིང་དམར་གཡོན་དམར་བ་གཡས་སེར་བ། གཡོན་པ་གསུམ་
ན་ཐོད་པ་དང་ཁ་ཊཾ་ག་དང་ཞགས་པ། གཡས་པ་གསུམ་ན་ལྕགས་ཀྱུ་དང་ཚངས་
པའི་མགོ་བོ་ལྕགས་ཀྱུ་དང་གྲི་གུག་བསྣམས་པ་ལ་སོགས་པ་བསྒོམ་མོ། །པད་
མའི་དྲ་བ་ཅན་མ་གཏོགས་པའི་ཕྱག་གཡོན་པ་གཉིས་གཡས་ཀྱི་གཉིས་པའི་ཕྱག་
མཚན་རྣམས་ལྟུང་བྱེད་མ་དང་མཐུན་ཞིང་
། གདན་དང་བཞུགས་ཚུལ་དང་སྐུ་འོད་
དང་ཕྱག་རྒྱ་ལྔ་དང་ལྡན་པར་ལྷ་མོ་ཐམས་ཅད་མཐུན་ནོ། །དེ་ལྟར་ཕུང་པོ་ཐམས་
ཅད་ཁམས་སྐྱེ་མཆེད་ཐམས་ཅད་ལྷ་དང་ལྷ་མོར་བསྒོམས་པ་དང༌
། ཨོ་པྲ་ཀྲི་ཏི་པ་
རི་ཤུདྡྷ་སརྦ་དྷརྨ་པྲ་ཀྲི་ཏི་པ་ཀྲི་ཏི་པ་ཛི་ཤུདྡྷི་ཧཱུྃ་ཞེས་བརྗོད་པས། རང་བཞིན་གྱིས་
ཡོངས་སུ་དག་པའི་ཆོས་ཐམས་ཅད་རང་བཞིན་གྱིས་ཡོངས་སུ་དག་པ་ངའོ། །
ཞེས་བྱིན་གྱིས་བརླབས་ནས་བཞུགས་པར་བསམ་མོ། །གསུམ་པ་མཇུག་ངེས་
པར་བསྡུ་ན་ནི་དེ་ལྟར་ཞེས་པ་ལ་སོགས་པའོ། །
གསུམ་པ་གནས་བསྲུང་བ་ནི། དེ་ནས་ཞེས་པ་ལ་སོགས་པ་སྟེ། དེའི་དོན་
ནི་གནས་དེ་ཉིད་དུ་ཚོགས་གཉིས་གསོག་པ་ལ་བར་ཆད་འབྱུང་བས། དེ་བསལ་
བའི་དོན་དུ་རྡོ་རྗེ་ར་བ་ལ་སོགས་པ་བསྒོམས་པས་བར་ཆད་མི་འབྱུང་བའི་ཕྱིར་རོ། །
སྒྲུབ་པའི་ཐབས་འདི་ཉིད་རྒྱུད་དང་མཉམ་ཞིང་མཚུངས་པ་ཡིན་པའི་ཕྱིར་ཅུང་ཟད་
བཀླགས་ནས་བསྟན་པ་ཡིན་ལ། དེའི་དགོས་པ་ཡང་ཤེས་རབ་དུ་རློམ་པ་རང་
247 -251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
དགར་འཇུག་པ་དགག་པ་དང་། དངོས་གྲུབ་བླ་མའི་རྗེས་སུ་ལྡོག་ངེས་པ་ཡིན་
པས། བླ་མ་ལ་རག་ལས་པར་བྱ་བའི་ཕྱིར་དེ་ལྟར་མཛད་པ་ཡིན་ནོ། །དེ་བས་ན་
དེ་ནས་སུམྦྷ་ཞེས་པར་འབྲེལ་ལོ། །དེ་ཡང་བདག་ཉིད་ཞལ་གཅིག་ཕྱག་གཉིས་
པའི་རྒྱལ་ཅན་གྱིས་མཛུམ་མོ་གཡོན་པའི་སེ་གོལ་གཏོགས་བཞིན་པ་དང་བཅས་
པས་ཨོཾ་སུམྦྷ་ཞེས་པ་ལ་སོགས་པ་བརྗོད་པས་ཁ་ནས་སྔགས་ཀྱི་ཡིག་འབྲུ་རྣམས།
ཁ་དོག་དམར་པོ་རི་རབ་ཙམ་འོད་ཟེར་བསྐལ་བའི་མེ་ལྟ་བུ་དང་འོད་ཟེར་ལས་
བྱུང་བའི་ཁ་གདོང་མ་ཤར་ཕྱོགས་སུ་འཁོད་པར་བསམ་སྟེ། དེ་ཡང་རྟག་པའི་རྡོ་
རྗེ་ནི་དམ་ཚིག་གི་འཁོར་ལོ་གནས་པ་བཞིན་དུ་སྐུ་མདོག་རང་རང་ཐ་དད་པ་སྐུ་
སྨད་ཕུར་བུའི་རྣམ་པ་ལྟ་བུར་བཞེད་དོ། །
མ་ན་ཀ་ཤྲཱི་ཛྙཱ་ན་ནི་ལྷ་མོ་ཐམས་ཅད་ཁ་དོག་དམར་མོ་ཞབས་གཉིས་མར་
བཞེད་དེ། དེ་ ཡང་ ཞལ་ གཅིག་ ཕྱག་ གཉིས་ འོད་ཟེར་རབ་ཏུ་འབར་བ། སྤྱན་
གསུམ་པ་མཆེ་བ་ཙིགས་པ་དབུ་སྐྲ་ཁམ་པ་གྱེན་དུ་བརྫེས་པ། ཞབས་གཉིས་
བཤིབས་ནས་འོག་གི་ས་གཞི་ཆེན་པོ་ལ་བཞག་པ། དབུ་ཚངས་པའི་གནས་སུ་
སླེབས་པ། ཕྱག་གཡོན་ན་སྟོད་ཁའི་རྣམ་པ་ལ་སྨད་གསལ་ཤིང་ལྟ་བུ་ཟུར་གསུམ་
པའི་རྣམ་པ་ཅན་ཐོགས་པ། གཡས་པ་ན་རྡོ་རྗེའི་མཐེ་བོང་བསྣམས་པ། ཐག་རིང་
པོ་ན་ཁ་ཕྱིར་ལྟས་ནས་འདུག་པར་བསྒོམ་མོ། །དེ་བཞིན་དུ་འོག་མ་ཀུན་ལ་སྦྱར་
བར་བྱའོ། །དེ་ནས་ཨོ་གྷི་ཧྥ་ཞེས་པ་ལ་སོགས་པ་བརྗོད་པས། སྔགས་ཀྱི་ཡིག་
འབྲུ་རྣམས་དང་འོད་ཟེར་ལས་བྱུང་བའི་འུག་གདོང་མ་བྱང་ཕྱོགས་སུ་འཁོད་པར་
བསམ་པ་ལ་སོགས་པའོ། །དེ་ནས་ ཨོ་གྷི་ན་པ་ཡ་ཞེས་པ་ལ་སོགས་པ་བརྗོད་
པས། སྔགས་ཀྱི་ཡིག་འབྲུ་དང་འོད་ཟེར་ལས་བྱུང་བའི་ཁྱིའི་གདོང་མ་ནུབ་ཕྱོགས་
247-252



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
སུ་འཁོད་པའོ། །དེ་ནས་ཨོཾ་ཨ་ན་ཞེས་པ་ལ་སོགས་པ་བརྗོད་པས་སྔགས་ཀྱི་ཡིག་
འབྲུ་དང་འོད་ཟེར་ལས་བྱུང་བའི་ཕག་གདོང་མ་ལྷོ་ཕྱོགས་སུ་འཁོད་པ་ལ་སོགས་
པའོ། །ཕྱོགས་ ཞེས་ པ་ དེས་མཚམས་ ཀྱང་ ཉེ་བར་མཚོན་ པ་ ཡིན་ ཏེ། དེ་ ཡང་
སྔགས་དང་པོ་བརྗོད་པས་ཤར་ལྷོ་མཚམས་སུ་གཤིན་རྗེ་སྲེག་མ་དང་
། གཉིས་
པས་ལྷོ་ནུབ་ཏུ་ཕོ་ཉ་མ་དང་
། གསུམ་པས་ནུབ་བྱང་དུ་མཆེ་བ་དང་
། བཞི་པས་
བྱང་ཤར་དུ་འཛོམས་ལ་འཁོད་པ་ལ་སྟེ། དེ་ཡང་གཡོན་པའི་ཕྱག་མཚན་རྣམས་
ནི་སྟོད་ལྷ་མོ་རྣམས་ཀྱི་རང་རང་གི་རྣམ་པ་ལྟ་བུའོ། །གཞན་ཐམས་ཅད་མཐུན་ནོ། །
ལྷ་མོ་དེ་རྣམས་ཀྱི་བགེགས་ཐམས་ཅད་ཤིན་ཏུ་ཐག་རིང་བར་བསྐྲད་པར་བསམ་
མོ། །
དེ་ནས་རྡོ་རྗེའི་ར་བ་ཞེས་པར་འབྲེལ་བ་སྟེ། དེ་ཡང་ལྷ་མོ་རྣམས་ཀྱི་ནང་
ངོས་ན་སྔགས་ཀྱི་ཡིག་འབྲུ་ཡོད་པ་དེ་རྣམས་ཡོངས་སུ་གྱུར་པ་ལས། རྡོ་རྗེ་ར་བ་
ཁ་དོག་དམར་པོ། གྲུ་བཞི་པ་ཐོག་མེད་པ་རྒྱུ་སྒྲུབ་པ་པོ་ཇི་ཙམ་འདོད་པ་བསམ་
ལ། ཨོཾ་བཛྲ་པྲ་ཀ་ར་ཧཱུྃ་སོ་ཧཱུྃ་གིས་བརྟན་པར་བྱིན་གྱིས་བརླབ། དེ་ནས་དེའི་འོད་
ཟེར་གྱི་སྣང་བས་ཡི་གེ་ཧཱུྃ་ཞེས་པ་ལ་སོགས་པར་འབྲེལ་ཏེ། དེ་ཡང་ར་བ་ལས་
འོད་ཟེར་ནང་ངོས་སུ་འཕྲོས་པས་འོག་ཕྱོགས་ཐམས་ཅད་འོད་ཟེར་ལས་བྱུང་བའི་
ཧཱུྃ་མཐིང་ག་བཞེངས་པ་ལས་ཡོངས་སུ་གྱུར་པ་ལས་སྣ་ཚོགས་རྡོ་རྗེ་ཤར་གྱི་ར་
དཀར་བ་ལ་སོགས་པ་ཤིན་ཏུ་རྒྱ་ཆེ་བ་ལས་འོད་ཟེར་འཕྲོས་པས་འོག་ཕྱོགས་
ཐམས་ཅད་སྣ་ཚོགས་རྡོ་རྗེ་རང་བཞིན་ས་གཞིར་གྱུར་པས་སྣ་ཚོགས་རྡོ་རྗེ་དེ་ཉིད་
ཀྱང་འོད་ཟེར་དུ་གྱུར་བས་འོག་ཏུ་ཐིམ་པས་འོག་ཕྱོགས་ཐམས་ཅད་རྡོ་རྗེའི་
བཞིན་དུ་གཏམས་པར་བསམས་ལ། ཨོཾ་མོ་དེ་ནི་བཛྲ་ར་བྷ་བ་བྷན་དྷ་ཧཱུྃ་ཞེས་
247 -253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
བརྟན་པར་བྱིན་གྱིས་བརླབ་བོ། །ཞེས་འབྲེལ་ཏེ། དེ་ཡང་ར་བ་དང་ས་གཞི་ལས་
འོད་ཟེར་འཕྲོས་པས་ར་བའི་ནང་དུ་རྡོ་རྗེའི་ཚོགས་ལས་གྲུབ་པའི་གྲུ་བཞི་
དམར་པོ་ཐོག་རྩེ་མོ་ཅན་དུ་གྱུར་པར་བསམས་ལ། ཨོཾ་བཛྲ་རི་བ་ན་ཧཱུཾ་ཡཾ་ཧཱུཾ་ཞེས་
པས་བྱིན་གྱིས་བརླབ་བོ། །
དེ་ནས་རྡོ་རྗེའི་ར་བས་ཞེས་པར་འབྲེལ་ཏེ། དེ་ཡང་གྱུར་ལས་འོད་འཕྲོས་
པས་བླ་རེ་དམར་པོས་ཏེ་ཁྱབ་པར་བསམས་ལ། ཨོཾ་བཛིར་བི་ཏ་ན་ཧཱུྃ་ཁཾ་ཧཱུྃ་ཞེས་
པས་བྱིན་གྱིས་བརླབ་བོ། །དེ་ནས་སྟེང་དུ་མདའི་དྲ་བ་ཞེས་པར་འབྲེལ་ཏེ། དེ་
ཡང་དེ་ཐམས་ཅད་ལས་འོད་ཟེར་འཕྲོས་པས་ར་བའི་ཕྱི་རོལ་དུ་མདའི་དྲ་བ་ཞེས་
བྱ་བ་རྡོ་རྗེའི་ཚོགས་ལས་གྲུབ་པ་གྲུ་བཞི་པ་དམར་པོ་ཐོག་རྩེ་མོ་ཅན་སྟེང་དང་
ལོགས་ཐམས་ཅད་དུ་ཁྱབ་པར་བསམས་ལ། ཨོཾ་བཛྲ་པ་ར་ཛ་ལ་ཏྲཾ་སཾ་ཏྲ་ཞེས་
པས་བྱིན་གྱིས་བརླབ་བོ། །
དེ་ནས་ཨོཾ་གྷ་གྷ་ཞེས་པ་ལ་སོགས་པར་འབྲེལ་ཏེ། དེ་ཡང་སྔོན་དུ་ཁ་
གདོང་མ་ལ་སོགས་པ་ལ་ཕྱི་རོལ་དུ་ལྟོས་པའི་མདུན་དུ་ཧཱུྃ་ཞེས་བརྗོད་པ་ཙམ་
གྱིས། ཧྭ་རིང་པོ་སྒྲ་དང་ཐིག་ལེར་ལྡན་པ་ཁ་དོག་སྔོན་པོ་བརྒྱད་བསམས་ལ། དེ་
ནས་དེ་རྣམས་གྱུར་པ་ལས་དང་པོ་ཁ་ཁྱེར་ལ་ཕན་ཚུན་ཐུག་པ་སྤུ་གྲིའི་སོ་ལྟ་བུ་
བརྒྱད་བསམས་ཏེ། ལྷ་མོ་རྣམས་ཀྱི་ལུས་ལས་འོད་ཟེར་གྱི་ཚོགས་འཕྲོས་པས་
སྔར་གྱི་བགེགས་བྲོས་པ་ཐམས་ཅད་དོང་དུ་ཚུད་པར་བསམ་ཞིང་
། དོང་གི་ཕྱི་
རོལ་ནས་བགེགས་བྲོས་པ་རྣམས་ཀྱང་འོད་ཟེར་ལུགས་སྐུའི་རྣམ་པ་ལྟ་བུས་
བཀུག་སྟེ་དོང་དུ་བཅུག་པར་བསམས་ལ། བདག་ཉིད་ཁྲོ་བོའི་ལྟ་བ་དང་བཅས་
པས་ལྷ་མོ་རྣམས་ལ་ཕུར་པ་ཐོབ་པར་བཀའ་སྒོ་བ་ཨཾ་གྷ་གྷ་ཞེས་པ་ལ་སོགས་པ་
247 -254



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བརྗོད་པས་ལྷ་མོ་རྣམས་ཀྱིས་བགེགས་བརྩེགས་པའི་སྟེང་ན་མར་ཕུར་པ་རྣམས་
བཙུགས་པར་བསམ་སྟེ། དེ་ཡང་ཁ་གདོང་མ་ལ་སོགས་པ་བརྒྱད་པོ་ཁ་ཡང་ཕྱིར་
ལྟས་ལ་ཐག་ཀྱང་ཤིན་ཏུ་རིང་ལ། སྒྲུབ་པ་པོ་བདག་ཉིད་དང་གཉིས་ཀྱི་བར་ཡང་
རྡོ་རྗེ་ར་བ་ལ་སོགས་པས་ཆོད་མོད་ཀྱི། འོན་ཀྱང་སངས་རྒྱས་ཀྱི་རྣམ་པར་འཕྲུལ་
པ་ཡིན་ པའི་ ཕྱིར། བདག་ཉིད་ཀྱི་ཁྲོ་བོའི་སྡང་མིག་ལ་སོགས་པ་ཡང་མཐོང་
།
ཕུར་པ་ཐོབ་གཅིག་པར་བཀའ་སྒོ་ཡང་ཐོབ་པར་བསམ་མོ། །ཞེས་གསུངས་སོ། །
དེ་ནས་ཡང་བདག་ཉིད་ཀྱིས་ཞེས་པ་ལ་སོགས་པ་བརྗོད་པས། དེ་དག་
གིས་རྡོ་རྗེ་ཐོ་བ་ལ་སོགས་ཕུར་པ་བརྡུངས་པས་བགེགས་ལ་ཕུར་པ་བཏབ་པས་
བགེགས་རྣམས་ཀྱིས་སྡུག་བསྔལ་ཉམས་སུ་མ་མྱོང་ལ། འགུལ་ཡང་མི་ནུས་པར་
བྱས་ཏེ་ཕུར་པ་རྣམས་དེ་ཉིད་ལ་གནས་ཤིང་
། ལྷ་མོ་རྣམས་འོད་ཟེར་འབར་བའི་
ཕུང་པོ་ཆེན་པོར་གྱུར་ཏེ། མདའི་དྲ་བ་ལ་ཐིམ་མ་ཐག་ཏུ་ཆུ་ལ་ཆུ་གདབས་པའི་
ཚུལ་དུ་འོད་ཟེར་སླར་ཕྱིར་འཕྲོས་པ་ལས་རྡོ་རྗེའི་ར་བ་ཟླུམ་པོ་སྔོན་པོར་གྱུར་པར་
བསམས་ལ། ཨོཾ་བཛྲ་གྲ་གྷ་ར་ཧཱུཾ་ཞེས་པས་བརྟན་པར་བྱིན་གྱིས་བརླབ་བོ། །དེ་
ལས་འོད་ཟེར་འཕྲོས་པས་པད་མའི་ར་བ་ཟླུམ་པོ་དམར་པོ་ཨོཾ་པད་མ་པྲ་ཀ་ར་ཧཱུྃ་
ཞེས་པས་བྱིན་གྱིས་བརླབ་བོ། །དེ་ལས་འོད་ཟེར་འཕྲོས་པས་འཁོར་ལོའི་ར་བ་
ཟླུམ་པོ་དཀར་པོ་ཨོཾ་ཙཀྲ་པྲ་ཀ་ར་ཧཱུྃ་ཞེས་བྱིན་གྱིས་བརླབས་སོ། །དེ་ལས་འོད་
ཟེར་འཕྲོས་པས་རྡོ་རྗེའི་མེ་འབར་བ་བསྐལ་བ་འཇིག་པའི་མེ་ལྟ་བུ་སྟེང་དང་འོག་
ལོགས་ཀུན་ཏུ་ཁྱབ་པ། གཡོན་བསྐོར་དུ་འབར་ཞིང་འཁྱིལ་བར་བསམས་པ་ལ།
ཨོཾ་བཛྲ་བཛྲ་ལ་ཨ་ན་ལ་ཀ་ཧཱུཾ་ཧཱུཾ་ཧཱུཾ་ཞེས་པས་བྱིན་གྱིས་བརླབ་བོ། །དེ་ལ་རྡོ་རྗེ་ར་
བ་ལ་སོགས་པ་འདི་རྣམས་ཟླུམ་པོ་སྟེང་དང་ལོགས་ཐམས་ཅད་ཁྱབ་པ་མཚམས་
247 --255



ས་མ་ན་ཀ་
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
མེད་པ་སྒོང་ང་ལྟ་བུ་སློབ་དཔོན་འདི་ཉིད་ཀྱི་བཞེད་པ་ཡིན་གསུངས་སོ། །
འོ་ན་དེ་ལྟར་བསྲུང་བའི་ར་བ་ལ་སོགས་པ་བྱས་ཀྱང་ཡེ་ཤེས་ཀྱི་ཚོགས་
གསོག་པའི་དུས་སུ་འཇིག་པར་འགྱུར་བས་ན། འདི་ཉིད་ཡེ་ཤེས་ཀྱི་ཚོགས་ཀྱི་
རྗེས་ལ་བསྒོམ་པར་ རིགས་སོ་ཞེ་ན། འདི་ཉིད་ཀྱི་བཞེད་ པས་ཚོགས་གཉིས་
གསོག་པ་ལ་བར་ཆད་མི་འབྱུང་བར་བྱ་བའི་ཕྱིར་བསྲུང་བའི་ར་བ་ལ་སོགས་པ་
མངོན་དུ་བསྒོམ་པ་ཡིན་ལ། དེ་ནས་ཡེ་ཤེས་ཀྱི་ཚོགས་སྟོང་པ་ཉིད་སྒོམས་ལ།
རྟེན་དང་བརྟེན་པ་སྐྱེད་པ་ལ་ར་བ་ལ་སོགས་པ་མི་དགོས་ཏེ། སྟོང་པ་ཉིད་དེ་ཉིད་
བསྲུང་བའི་མཆོག་ཡིན་པའི་ཕྱིར་རོ་སྙམ་དུ་དགོངས་པ་ཡིན་ནོ། །ཞེས་མ་
བཞེད་དོ། །པྲཛྙཱ་ རཀྴི་ཏའི་ཞལ་ སྔ་ནས་ དེ་ ལྟར་ ཀྱང་ཡིན་མོད་ ཀྱིས། རྣམ་པ་
གཅིག་ཏུ་ན་འདིར་ཤེས་རབ་ཀྱི་རྒྱུད་ཡིན་པས་སྟོང་པ་ཉིད་གཙོ་བོར་སྟོན་པར་
བྱེད་པ་ཡིན་པའི་ཕྱིར། རྟེན་དང་བརྟེན་པའི་དུས་སུ་རྡོ་རྗེ་ར་བ་ལ་སོགས་པ་རྣམ་
པ་དང་བཅས་པ་རྟག་པའི་རང་བཞིན་བདེན་པའི་ངོ་བོར་གནས་པ་དེ་ལྟ་བུའི་མི་
དགོས་སྙམ་དུ་དགོངས་པའོ་ཞེས་བཞེད་དོ། །དེ་ལྟར་ན་རྟེན་དང་བརྟེན་པ་བསྒོམ་
པའི་དུས་དང་
། ཕྱི་རོལ་དུ་རྡུལ་ཚོན་འབྲི་བའི་དུས་སུ་རྡོ་རྗེ་ར་བ་དང་མེ་རིའི་ར་བ་
དེ་ཉིད་ཇི་ལྟར་ཡིན་ཞེ་ན། དེ་ནི་བདེན་ཏེ་སྤྱིར་དཀྱིལ་འཁོར་གྱི་འཁོར་ལོ་གཅིག་
མ་གྲུབ་ན་འཐད་ཀྱི། གྲུབ་པར་གྱུར་ན་ལུས་དང་གྲིབ་མ་བཞིན་དུ་དེ་ཉིད་ཀྱང་
འགྲུབ་པ་ཡིན་ནོ་ཞེས་བཞེད་པ་ཐུན་གཉིས་ཡིན་ནོ། །
གཉིས་པ་ས་རྒྱུ་དངོས་ལ་མོས་པ་ལ་གཉིས་ལས། བསོད་ནམས་ཀྱི་གླེགས་
བམ་པང་དུ་བླངས་ནས་བཤད་པ་དང་། མངོན་རྟོགས་ཉམས་ལེན་ལྟར་སྤྲོས་ནས་བཤད་པ་དང་གཉིས་པོ་
ལས། བར་འདིར་མངོན་རྟོགས་ཀྱི་བསྲུང་བ་འཆད་དོ་ཚོགས་བསགས་པ་ནི་དེ་ནས་ཞེས་པ་ལ་
247 ---256



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
སོགས་ཏེ་རང་གི་ཞེས་པ་ནི་སྲིད་པ་གསུམ་ན་དབང་ཆེ་བའི་ཚངས་པ་ལྟ་བུ། སྟོང་
ཕྲག་ལ་སོགས་པས་མི་ཚུགས་པའི་གནས་བསྲུང་བའི་འཁོར་ལོའི་དབུས་ན་
བདག་ཉིད་ཞལ་གཅིག་ཕྱག་གཉིས་པ་གནས་པའི་སྙིང་ཀར་ཨ་དཀར་པོ་ལས་ཟླ་
བའོ། །ཕྲད་ཛྷ་རཀྵི་ཏ་ནི་ཨ་དེ་ཡང་ཀླད་ཀོར་དང་བཅས་པར་བཞེད་དོ། །དེའི་
སྟེང་དུ་ཡི་གེ་ཧཱུཾ་ནི་དཀར་པོ་རྔུལ་ཆུ་ལྟ་བུ་སྔོ་བའི་མདངས་ཡོད་པའོ། །འོད་ཟེར་
སྣ་ཚོགས་ནི་ཁ་དོག་ལྔ་སྟེ་ཡེ་ཤེས་ལྔའི་བདག་ཉིད་དོ། །རྣམ་པར་རྟོགས་པ་ནི་
སྙིང་ག་ནས་འཕྲོས་པས་ལུས་ཀྱི་ནང་ཐམས་ཅད་ཁྱབ་པར་བྱས་པ་དང་པཔ་སྤུའི་
བུ་ག་ནས་འཐོན་ནས་ཕྱི་རོལ་ཐམས་ཅད་སྣང་བ་ཆེན་པོས་ཁྱབ་པར་བྱས་པའོ། །
དེའི་འོད་ཟེར་དེའི་སྣང་བས་སོ། །བླ་མ་ནི་གུ་རུ་ཞེས་པའི་སྒྲ་ལས་དྲངས་ནས་
འགུ་འགུན་ནན་ཏ་སྟེ་ཡོན་ཏན་ཡིན་ལ། རྒྱུ་རཏྣ་རིན་པོ་ཆེ་ཡིན་པས་དེས་ན།
ཡོན་ཏན་རིན་པོ་ཆེ་དུ་མ་འབྱུང་བའི་ཁུངས་སུ་གྱུར་པས་ན་བླ་མའོ། །
ཡང་ན་གླེང་བའི་དོན་གྱིས་ན་སྟེ་ཉམས་ལ་ལྕི་བར་གྱུར་པ་ན་སྟེ། དེའི་
རྩེར་མི་དགེ་བ་ལ་མི་འཇུག་པའི་ཕྱིར་རོ། །རྣམ་པ་ཅི་ལྟ་བུ་ཞེ་ན། ཤར་ཕྱོགས་ཀྱི་
དུར་ཁྲོད་དབང་པོའི་མདུན་ན་འདོན་སེང་གེའི་ཁྲི་རིན་པོ་ཆེ་སྣ་ཚོགས་ཀྱིས་སྤྲས་
པའི་སྟེང་ན། གསེར་གྱི་པད་མ་ཁ་ཕྱེ་བའི་དབུས་ན་རྡོ་རྗེ་སེམས་དཔའ་ལྟར་
འགྱིང་འབག་ཏུ་རྡོ་རྗེ་དང་དྲིལ་བུ་རྣམས་པ་རྒྱན་ཐམས་ཅད་གྱིས་རྒྱན་གནས་
བཞུགས་པའོ། །རྫོགས་པའི་སངས་རྒྱས་ནི་དཔལ་བདེ་མཆོག་འཁོར་ལོ་ཡབ་
ཡུམ་མོ། །ཡེ་ཤེས་པ་ནི་འཁོར་ལོ་ལྔའི་ལྷ་ཚོགས་ཁང་པ་རྩེག་མ་དུར་ཁྲོད་བརྒྱད་
དང་བཅས་པའོ། །ཞེས་པ་ནི་མར་མེའི་འོད་ཀྱིས་ཐང་ཀ་མཐོང་བར་ལྟར་གསལ་
བར་སྣང་བའོ། །ལེགས་པར་མཆོད་པ་ནི་ཞེས་པ་ནི་ཕྱི་དང་གསང་བ་དང་དེ་ཁོ་
247-257



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ནའི་མཆོད་པ་སྟེ། དེ་ཡང་ཕྱིའི་མཆོད་པ་ནི་རང་གི་སྙིང་གའི་ས་བོན་ཧཱུཾ་གི་འོད་
ཟེར་ལས་བྱུང་བའི་ལྷ་མོ་བཅུ་དྲུག་པོ་ཐམས་ཅད། ཞལ་གཅིག་ཕྱག་བཞི་མ་ལོ་
བཅུ་དྲུག་ལོན་པ་ལྟ་བུ་རོལ་ཅིང་སྒེག་པ། སྐུ་སྟོད་སེང་དར་གྱི་སྟོད་གཡོགས་བྱས་
པས་ནུ་མ་ལ་སོགས་པའི་ཤ་ཚུགས་ཀྱང་མངོན་པ། སྨད་དར་ཁ་དོག་ལྔ་ཡིས་
དཀྲིས་པ། རིན་པོ་ཆེ་སྣ་ཚོགས་པའི་དབུ་རྒྱན་རྩེ་བྲན་དང་ཕྱག་གདུབ་དང་མགུར་
ཆུ་དང་སྐེ་རགས་དང་ཞབས་གདུབ་ཀྱིས་བརྒྱན་པའི་ཚོགས་རེ་རེ་ཡང་དཔག་ཏུ་
མེད་པ་སྤྲོས་ལ་དབུལ་ལོ། །
དེ་ཡང་པི་ཝང་མ་སྔོན་མོ་ཕྱག་དང་པོ་གཉིས་ཀྱིས་པི་ཝང་སྦྲེང་བ། གླིང་
བུ་མ་སེར་མོ་དང་པོ་གཉིས་ཀྱིས་སྨྱུག་མའི་གླིང་བུ་འབུད་པ་དང་། རྫ་རྔ་མ་དམར་
པོ་དང་པོ་གཉིས་ཀྱིས་རྫ་རྔ་བློར་རྔར་བཞག་ནས་ཁ་གཉིས་ནས་བཏུང་བ་དང་
།
རྫ་རྔ་ཆེན་མོ་མ་ལྗང་ཁུ་དང་པོ་གཉིས་ཀྱིས་རྫ་རྔ་ཤིང་གི་ཁྲི་ལ་བཞག་ནས་ཁ་
གཅིག་ནས་བཏུང་པའོ། །དེ་རྣམས་ཀྱིས་གཡོན་གྱི་འོག་མ་ན་དྲིལ་བུ་འཁྲོལ་བ།
གཡས་ཀྱི་འོག་མ་ན་རྡོ་རྗེ་འཛིན་པའི་ཚོགས་ཀྱིས་མཆོད། ༀ་ཨ་བཛྲ་བི་ཎེ་ཧཱུྃ།
ཨོཾ་ཨ་བཛྲ་ཁཾ་སེ་ཧཱུྃ
། ཨོཾ་ཨ་བཛྲ་མུ་ར་ཛེ་ཧཱུྃ། ཨོཾ་ཨ་བཛྲ་མུ་ཀུན་རྟེ་ཧཱུྃ། ཞེས་རིམ་
པ་བཞིན་དུ་བདག་ཉིད་ཀྱིས་བརྗོད་ཅིང་
། ལྷ་མོ་རྣམས་ཀྱིས་བརྗོད་པར་བསམས་
པས་ཚོགས་བསགས་པའི་ཞིང་ལ་མཆོད་པར་བསམ་མོ། །
དེ་ནས་བཞད་མ་དམར་མོ་ཕྱག་དང་པོ་གཉིས་སྲིན་ལག་ཁར་བཅུག་ནས་
བཞད་པའི་ཕྱག་རྒྱ་དང་། སྒེག་མོ་སྔོན་མོ་དང་པོ་གཉིས་རྡོ་རྗེ་སྔོན་པོ་རྩེ་གསུམ་པ་
གཉིས་ཐོགས་པ་སྐུར་བཞག་ནས་འགྱིང་བ། ཞེས་མ་ན་ཀ་བཞེད་ལ་པྲ་ཛྷ་རཀྴི་ཏ་
ནི་གཡས་པ་རྡོ་རྗེ་གཡོན་པ་དྲིལ་བུ་བསྣམས་པར་བཞེད་དོ། །གླུ་མ་སེར་མོ་དང་
247 ---258



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
པོ་གཉིས་ཀྱིས་ཏི་ཏི་ཤག་ཀྲོལ་ཞིང་དྲུག་ལྡན་ལ་སོགས་པའི་གླུ་ལེན་པ་དང་
།
གར་མ་ལྗང་ཁུ་དང་པོ་གཉིས་གྱི་པད་མ་ལ་སྐོར་བའི་ཕྱག་རྒྱ་སྤྱི་བོའི་སྟེང་དུ་བྱེད་
པའོ། །དེ་རྣམས་ཀྱི་འོག་མ་གཉིས་ནི་མ་ན་ཀའི་ཞལ་སྔ་ནས་གཡོན་པའི་འོག་མ་
ན་ཐོད་པ་ཐོགས་ཤིང་ཁ་ཊཾ་ག་གྲུ་ཁུགས་ལ་བརྟེན་པ། གཡས་པའི་འོག་མ་ཌཱ་མ་
རུ་སྒྲོག་ པའོ་ཞེས་བཞེད་ལ། ཕྲད་ ཛྙཱ་ ར་ཏི་ནི་གཡོན་པའི་འོག་མ་ཁ་ཊཾ་ག་
གཡས་པའི་འོག་མ་ན་ཐོད་པ་བསྣམས་པར་བཞེད་དོ། །དེ་རྣམས་ཀྱིས་རིམ་པ་
བཞིན་དུ། ཨོཾ་ཨ་བཛྲ་ཧཱ་སྱེ་ཧཱུྃ། ཨཱ་ཨ་བཛྲ་ལ་སྱེ་ཧཱུྃ། ཨོཾ་ཨ་བཛྲ་གིར་ཏི་ཧཱུཾ། ཨོཾ་
ཨ་བཛྲ་ནི་ཏེ་ཧཱུྃ། ཞེས་པས་མཆོད་དོ། །
དེ་ནས་མེ་ཏོག་མ་དཀར་མོ་ཕྱག་དང་པོས་མེ་ཏོག་མན་དྷ་ར་བ་ལ་སོགས་
པ་དང་། གདུག་སྤོས་མ་མཐིང་དམར་གཡས་དང་པོ་ན་ཨ་ཀ་རུ་ལ་སོགས་པའི་
བདུག་སྤོས་དང་། སྣང་གསལ་མ་དམར་སེར་གཡས་དང་པོས་རིན་པོ་ཆེའི་སྒྲོན་
མ་དང་། དྲི་ཆབ་མ་དཀར་མོ་གཡས་དང་པོ་ན་ག་བུར་ལ་སོགས་པ་དྲིའི་ཆུས་
བཀང་བའི་དུང་ཕོར་བསྣམས་པའོ། །དེ་རྣམས་ཀྱི་གཡས་པའི་འོག་མ་ན་ཌ་མ་རུ།
གཡོན་པ་གཉིས་ན་ཐོད་པ་དང་ཁ་ཊཾ་ག་འཛིན་པའི་ཚོགས་ཀྱིས། ཨོཾ་ཨ་བཛྲ་པུབྦེ་
ཧཱུཾ། ཨོཾ་ ཨ་བཛྲ་དྷུ་པེ་ཧཱུྃ། ཨོཾ་ཨ་བཛྲ་དེ་པེ་ཧཱུྃ། ཨཱ་ཨ་བཛྲ་གྷན་དྷེ་ཧཱུྃ། ཞེས་པས་
མཆོད་དོ། །
དེ་ནས་གཟུགས་མ་དཀར་མོས་གཡས་དང་པོས་མེ་ལོང་དང་
། རོ་མ་
དམར་མོས་གཡས་དང་པོ་ན་དགུན་འབྲུམ་ལ་སོགས་པའི་རོ་ཞིམ་པོས་བཀང་
བའི་སྣོད་དོ། །རེག་མ་ལྗང་ཁུས་གཡས་དང་པོ་ན་ལྷའི་ན་བཟའ་རས་འབྲང་བ་
འཇམ་པས་ཕྱིའི་མཆོད་པ་བྱས་ལ་ཆོས་མ་དཀར་མོ་གཡས་པ་དང་པོས་ཆོས་
247-259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
འབྱུང་གི་ཕྱག་རྒྱ་ཟུར་གསུམ་པ་མང་པོ་སྟོང་པའོ། །དེ་རྣམས་ཀྱི་གཡས་ཀྱི་འོག་མ་
དང་། གཡོན་པ་གཉིས་མེ་ཏོག་མ་ལ་སོགས་པ་དང་མཐུན་པ་རྣམས་ཀྱིས། ཨོཾ་ཨཱ་
བཛྲ་ཨ་དར་ཁེ་ཧཱུྃ། ཨོཾ་ཨ་བཛྲ་ར་སྱེ་ཧཱུྃ། ཨོཾ་ཨ་བཛྲ་པར་ཁེ་ཧཱུྃ། ཨོཾ་བཛྲ་དྷ་མ་ཧཱུྃ།
ཞེས་པས་མཆོད་དེ། མ་ན་ཀ་ཤཱི་ཛྙཱ་ནའི་ཞལ་སྔ་ནས་དེ་ལྟར་སྔགས་དང་བཅས་
པས་ཕྱིའི་མཆོད་པ་བྱས་ལ། དེ་ནས་གསང་བ་དང་དེ་ཁོ་ནའི་མཆོད་པ་ཡང་བྱའོ་
ཞེས་བཞེད་དོ། །པྲཛྙཱ་རཀྟི་ཏ་ནི་ཕྱིའི་མཆོད་པ་ལྷ་མོ་རྣམས་འོད་ཟེར་ལས་བྱུང་བ་
ཙམ་གྱིས་མཆོད་ཀྱིས། སྔགས་ཀྱང་མི་དགོས་ལ་གསང་བ་དང་དེ་ཁོ་ན་ཡང་མི་
བཞེད་དོ། །
དེ་ལས་གསང་བའི་མཆོད་པ་ནི་ཧཱུཾ་གི་འོད་ཟེར་ལས་མཁའ་འགྲོ་མ་མཐིང་
ཀ །ལ་མ་ལྗང་ཁུ་དུམ་སྐྱེས་མ་དམར་མོ་གཟུགས་ཅན་མ་སེར་མོ། ཞལ་གཅིག་
ཕྱག་བཞི་མ་གཡོན་པ་གཉིས་ན་ཁ་ཊཾ་ག་དང་ཐོད་པ། གཡས་པ་གཉིས་ན་ཌཱ་མ་
རུ་དང་གྲི་གུག་རོལ་པའི་ཁྲོ་མོ་རུས་པའི་རྒྱན་ཅན་རྣམས་ཀྱིས། ཀ་པ་ལ་བདུད་
རྩིས་བཀང་ནས་ཡུམ་རྡོ་རྗེ་རྣལ་འབྱོར་མ་ལ་སོགས་པ་དཔའ་མོ་སུམ་ཅུ་རྩ་བདུན་
གྱི་ཐོད་པར་ཕུལ་བས། ལྷ་ཚོགས་ཐམས་ཅད་ཀྱི་ལྕེ་རྡོ་རྗེ་རྩེ་གསུམ་པ་ནས་འབྲུ་
ཙམ་གྱིས་མཚོན་པའི་འོད་ཟེར་གྱི་སྦུ་གུས་དྲངས་ཤིང་གསོལ་བར་བསམ་མོ། །
དེ་ནས་དེ་ཁོ་ན་ཉིད་ཀྱི་མཆོད་པ་ནི་བཅོམ་ལྡན་འདས་ཡབ་ཡུམ་ནི་རྡོ་རྗེ་
དང་པད་མ་བྱིན་གྱིས་རླབས་བཞིན་པས། སྙོམས་པར་ཞུགས་པས་ལྷན་ཅིག་སྐྱེས་
པ་ཉམས་སུ་མྱོང་བ་དང་
། བདེ་བ་ཆེན་པོའི་འཁོར་ལོ་དང་དམ་ཚིག་འཁོར་ལོ་ལྷ་
མོ་རྣམས་ཀྱིས་བཅོམ་ལྡན་འདས་ཡབ་ཡུམ་སྙོམས་པར་ཞུགས་པས་མཐོང་བས་
ལྷན་ཅིག་སྐྱེས་པ་ཉམས་སུ་མྱང་བར་སམ་ཞིང་
། འཁོར་ལོ་གསུམ་གྱི་དཔའ་བོ་
247 ----260



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དང་རྣལ་འབྱོར་མ་རྣམས་ཞལ་སྦྱོར་སྙོམས་པར་ཞུགས་པར་ལྷན་ཅིག་སྐྱེས་པ་
ཉམས་སུ་མྱོང་བར་བསམ་མོ། །
ཕྱག་བྱས་ཞེས་པ་ནི་བདག་ཉིད་ཀྱིས་བསྐལ་བ་བརྒྱ་ལ་སོགས་པར་ལུས་
བླངས་པ་ཐམས་ཅད་ཐལ་མོ་སྦྱར་བར་ལ་སོགས་པ་བྱས་ལ། བདག་བླ་མ་རྗེ་
བཙུན་རྡོ་རྗེ་འཆང་ཆེན་པོ་ལ་ཕྱག་འཚལ་ལོ། །བདག་དཀྱིལ་འཁོར་གྱི་བདག་པོ་
བཅོམ་ལྡན་འདས་ཡབ་ཡུམ་ལ་ཕྱག་འཚལ་ལོ། །བདག་དཀྱིལ་འཁོར་གྱི་དཔའ་
བོ་དང་རྣལ་འབྱོར་མ་རྣམས་ལ་ཕྱག་འཚལ་ལོ། །ཞེས་པ་ནི་མ་ན་ཀའི་བཞེད་
པའོ། །པྲཛྙཱ་རཀྟ་ཏ་ནི་རྐང་པ་བརྒྱད་པ་བརྗོད་པར་འདོད་དོ། །ཕྱག་གིས་ཉེ་བར་
མཚོན་ནས་ལུས་དབུལ་བར་བྱ་སྟེ། སེམས་ཅན་ཐམས་ཅད་གྱིས་རྫོགས་པའི་
སངས་རྒྱས་མྱུར་དུ་ཐོབ་པར་བྱ་བའི་ཕྱིར། འདུས་འདི་རྣམས་ཀྱང་དབུལ་བར་
བྱའོ། །ཞེས་བརྗོད་ལ་ལུས་དུ་མ་སྣ་ཚོགས་པ་དེ་རྣམས། ཕུལ་བར་བསམ་མོ། །
དེ་ནས་དཀོན་མཆོག་གསུམ་ཞེས་པ་ནི་བཅོམ་ལྡན་འདས་ཡབ་ཡུམ་
སངས་རྒྱས་དཀོན་མཆོག་དང་
། དེས་གསུངས་པའི་སྔགས་དང་ཕྱག་རྒྱ་ལ་སོགས་
པ་ཆོས་དཀོན་མཆོག་དང་
། དེའི་དཀྱིལ་འཁོར་ན་གནས་པའི་དཔའ་བོ་དང་རྣལ་
འབྱོར་མའི་ཚོགས་དགེ་འདུན་དཀོན་མཆོག་ཡིན་ནོ། །
སྐྱབས་སུ་འགྲོ་བ་ལ་སོགས་པ་ཞེས་པ་ནི། པྲཛྙཱ་རཀྵ་ཏིའི་ཞལ་སྔ་ནས།
དཀོན་མཆོག་གསུམ་ལ་བདག་སྐྱབས་མཆི་ཞེས་པ་ལ་སོགས་ཚིགས་སུ་བཅད་པ་
གཉིས་བརྗོད་པས། སྐྱབས་སུ་འགྲོ་བ་དང༌
། སྡིག་པ་བཤགས་པ་དང་། རྗེས་སུ་
ཡི་རང་བ་དང་
། བྱང་ཆུབ་ཏུ་སེམས་སྐྱེད་པ་དང་། ལམ་ལ་བརྟེན་པ་དང༌། ཡོངས་
བསྔོ་བ་རྣམས་བྱའོ། །ཞེས་བཞེད་དོ། །མ་ན་ཀ་ཤྲཱི་ཛྙཱ་ནའི་ཞལ་ནས་དེ་རྣམས་ཀྱི་
247-261



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
སྟེང་དུ་སྐུལ་བ་དང་གསོལ་བ་གདབ་པ་ཡང་བྱ་སྟེ། དེ་ཡང་དང་པོ་བཤགས་པ་ནི་
ཞེས་པ། བདག་གིས་སྡིག་པའི་ལས་ཅི་བགྱིས་པ་ཐམས་ཅད་བླ་མ་དང་སངས་
རྒྱས་དང་བྱང་ཆུབ་སེམས་དཔའ་ཐམས་ཅད་ཀྱི་སྤྱན་སྔར་སོ་སོར་བཤགས་ཤིང་
སླན་ ཆད་ ཀྱང་ བསྡོམ་ པར་བགྱིད་ ལ་ སོགས་ ལགས་ སོ། །ཞེས་ པར་ སྡིག་
བཤགས་པའོ། །
དེ་ནས་རྗེས་སུ་ཡི་རང་བ་ནི། སངས་རྒྱས་དང་བྱང་ཆུབ་སེམས་དཔའ་
དང་འཕགས་པ་དང་སོ་སོའི་སྐྱེ་བོའི་དགེ་བ་ཅི་མཛད་པའི་བསོད་ནམས་ཐམས་
ཅད་ལ་རྗེས་སུ་རང་ངོ་
། །ཞེས་པའོ། །ཡོངས་སུ་བསྔོ་བ་ནི། བདག་གི་དགེ་བའི་
རྩ་བ་འདི་རྣམས་བླ་ན་མེད་པའི་བྱང་ཆུབ་ཆེན་པོར་བསྔོ་བར་བགྱིའོ། །ཞེས་པའོ། །
སྐབས་ སུ་ འགྲོ་བ་ནི་བདག་ བླ་ན་མེད་པའི་བྱང་ ཆུབ་ ཀྱི་བར་དུ། དེ་ བཞིན་
གཤེགས་པ་ཐམས་ཅད་བསྡུས་པའི་སྐུ། བཅོམ་ལྡན་འདས་འཁོར་ལོ་བདེ་མཆོག་
སངས་རྒྱས་དཀོན་མཆོག་ལ་སྐྱབས་སུ་མཆིའོ། །དེས་གསུངས་པའི་སྔགས་དང་
ཕྱག་རྒྱ་ ལ་སོགས་ པ། ཆོས་དཀོན་ མཆོག་ ལ་ སྐྱབས་ སུ་ མཆོའོ། །དེའི་ དཀྱིལ་
འཁོར་ན་གནས་པའི་དཔའ་བོ་དང་རྣལ་འབྱོར་མའི་ཚོགས་དགེ་འདུན་དཀོན་
མཆོག་ལ་སྐྱབས་སུ་མཆིའོ། །ཞེས་པའོ། །
ཆོས་གྱི་འཁོར་ལོ་བསྐོར་བར་བསྐུལ་བ་ནི། སེམས་ཅན་ཐམས་ཅད་ཀྱི་
སྒྲིབ་པ་ཐམས་ཅད་གསལ་བའི་ཆེད་དུ། ནམ་མཁའི་མཐས་ཀླས་པའི་སངས་རྒྱས་
ཐམས་ཅད་ ཀྱིས་ཆོས་གྱི་འཁོར་ལོ་བསྐོར་བར་བསྐུལ་ལོ་ཞེས་པའོ། །མྱ་ངན་
ལས་མི་འདའ་བར་བཞུགས་སུ་གསོལ་བ་ནི། རྒྱལ་བ་མྱ་ངན་ལས་འདའ་བར་
བཞེད་པ་རྣམས། འགྲོ་བ་ཀུན་ལ་ཕན་པ་དང་བདེ་བའི་དོན་དུ། བསྐལ་པ་ཞིང་གི་
247 ---262



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
རྡུལ་སྙེད་དུ་བཞུགས་པར་གསོལ་བ་འདེབས་སོ་ཞེས་པའོ། །བྱང་ཆུབ་ཏུ་སེམས་
བསྐྱེད་པ་ནི་སེམས་ཅན་ཐམས་ཅད་གྱི་དོན་དུ་ཕན་པ་དང་བདེ་བ་དང་མཆོག་ཏུ་
མཐར་ཕྱིན་པ་མྱ་ངན་ལས་འདས་པའི་སངས་རྒྱས་ཀྱི་བྱང་ཆུབ་ལ་འགོད་པའི་
སླད་དུ། བདག་བྱང་ཆུབ་ཏུ་སེམས་བསྐྱེད་པར་བགྱིའོ། །ཞེས་པའོ། །
ལམ་ལ་བརྟེན་པ་ནི། བདག་ཉིད་རྡོ་རྗེ་འཆང་གི་གོ་འཕང་མ་ཐོབ་ཀྱི་བར་
དུ་གསང་སྔགས་རྡོ་རྗེ་ཐིག་པའི་ལམ་ལ་བརྟེན་པར་བགྱིའོ། །ཞེས་བརྗོད་པས་
བསོད་ནམས་ཀྱི་ཚོགས་བསགས་ཞེས་བཞེད་དོ། །བླ་མ་ལོ་ཙཱ་བའི་ཞལ་སྔ་ནས་
ལུགས་གཉིས་ཀ་ཡང་རྒྱས་སྡུས་ཀྱི་བྱེ་བྲག་ཡིན་པས་མི་འགལ་མོད་ཀྱི། འོན་ཀྱང་
སྔ་མ་ནི་རྫོགས་པའི་རིམ་པའི་དུས་སུ་བསྐྱེད་རིམ་སྔོན་འགྲོར་སྒོམ་པའི་དུས་སུ་བྱ་
ལ། འོག་མ་ནི་བསྐྱེད་པའི་རིམ་པ་འབའ་ཞིག་སྒོམ་པའི་དུས་སུ་ཞེས་བཞེད་དོ། །་
ཞེས་པ་ནི་དེ་རྣམས་ཀྱིས་བྱིན་གྱིས་བརློབ་པར་བསམ་ཞིང་ཡི་གེ་བརྒྱ་པ་
བརྗོད་དེ་མི་ སྣང་ བར་ གྱུར་ པར་ བྱའོ། །དེ་ནས་མཆོད་པར་ བྱ་ ཞེས་ པ་ དང་།
མཆོད་པར་བྱེད་པ་དང་། མཆོད་པ་པོ་ཐ་མི་དད་པར་མི་དམིགས་པར་བྱའོ། །
གཉིས་པ་ཡེ་ཤེས་ཀྱི་ཚོགས་ལ་གཉིས་ལས། མདོར་བསྟན་པ་ནི། དེ་ནས་
ཞེས་པ་ལ་སོགས་པ་སྟེ། ཡང་ནི་ཞེས་པ་ནི་སྡུད་པ་ཡིན་པས་རྟག་པའི་སྟོང་པའོ། །
གཉིས་པ་རྒྱས་པར་བཤད་པ་ལ་གཉིས་ལས་དང་པོ་རྟག་པའི་སྟོང་པ་ཉིད་
ནི། སེམས་ཙམ་དུ་ནི་ཞེས་པ་ལ་སོགས་པ་སྟེ། སེམས་ཙམ་ཞེས་པ་ནི་རང་གི་
སེམས་ཅན་ཉིད་གཟུང་བ་དང་འཛིན་པ་འདི་རྣམས་སྣང་བ་ཙམ་ཡིན་གྱི་དངོས་
པོར་མ་གྲུབ་ཅིང་ངོ་བོ་ཉིད་མེད་པ་སྒྱུ་མའམ་རྨི་ལམ་གྱི་གླང་པོ་མེ་ལྟར་བུར་ཤེས་
པར་བྱའོ། །ཧེ་རུ་ཀ་དཔལ་ནི་རང་གི་སེམས་ཉིད་ངེས་པར་བརྟགས་ལ་ཞེས་པའི་
247 --.263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
དོན་ཏེ་དེ་ཡང་བདག་ཉིད་ཀྱི་དཔྲལ་བར་ཧེ་དཀར་པོ། མགྲིན་པར་རུ་དམར་པོ།
སྙིང་གར་ཀ་མཐིང་ག་སྒོམས་ལ། ཧེ་ཆོས་ཐམས་ཅད་རྒྱུ་དང་བྲལ་བ། རུ་ཆོས་
ཐམས་ཅད་རྟོག་པ་མེད་པ། ཀ་ཆོས་ཐམས་ཅད་གང་དུ་ཡང་གནས་པ་མེད། པ་
ཡིན་སྙམ་དུ་བསམ་པའོ། །བྱང་ཆུབ་ཚོགས་ཞེས་བྱ་བ་ནི་སེམས་ཅན་ལ་དམིགས་
པའི་སྙིང་རྗེ་ཆེན་པོ་སྟེ། དེ་ཡང་སེམས་ཅན་རྣམས་ཀྱི་གཟུང་འཛིན་དུ་སྣང་སྟེ་ངོ་
བོ་ཉིད་མེད་པ་དང་ཧེ་རུ་ཀ་ཞེས་པའི་ཡི་གེ་གསུམ་གྱི་དོན་མ་རྟོགས་པས་འཇིག་
རྟེན་འཁོར་བ་ན་གནས་པ། ཤིན་ཏུ་སྙིང་རྗེ་བས་བདག་གིས་དེ་དག་མངོན་དུ་
གྱུར་བར་བྱས་ལ། དེ་ནས་སེམས་ཅན་ཐམས་ཅད་ཀྱིས་དེ་དག་གི་དོན་རྟོགས་
པར་བྱའོ་སྙམ་པ་དང༌
། སྔགས་བརྗོད་པར་བྱ་སྟེ། ཨོཾ་ཞེས་པ་མཆོད་པར་བྱ་བ་ལ་
སོགས་པ་རྣམ་པར་རིག་པ་ཙམ་དུ་ཁས་ལེན་པའོ། །སྭ་བྷ་བ་ཤུདྡྷ་སརྦ་དྷརྨ་སྭ་
ཞེས་པ་གཟུང་བ་རང་བཞིན་མེད་པའོ། །སྭ་བྷཱ་བ་ཤུདྡྷ་ཧཾ་ནི་འཛིན་པ་རང་བཞིན་
མེད་པའོ། །
གཉིས་་ ་པ་ཆོས་ཐམས་ཅད་སྟོང་པ་ཉིད་ནི། སྣང་བ་ཙམ་གྱིས་གོང་བ་ལ་
ཞེས་པ་ལ་སོགས་པ་སྟེ། དེ་ཡང་སྔགས་བརྗོད་པའི་ རྗེས་ལ་བདག་དང་ཡི་གེ་
གསུམ་ཡོངས་སུ་གྱུར་པ་ལས། འོག་ཏུ་ཨོཾ་དཀར་པོ་དང་
། བར་ཨ་དམར་པོ་དང་།
སྟེང་དུ་ཧཱུྃ་མཐིང་ག་ཡོངས་སུ་གྱུར་པ་ལས། དེ་ནས་ཧཱུྃ་ལས་ཐུགས་ཀྱི་ལྷ་ཚོགས་
དང་ཨཱ་ལི་ཀཱ་ལི་སྔོན་པོ་འཕྲོས་ནས་མཁའ་ལ་སྤྱོད་པའི་སེམས་ཅན་ཐམས་ཅད་
ཐུགས་ཀྱི་ལྷ་ཚོགས་སུ་གྱུར་ཞིང་ས་བླ་ཐམས་ཅད་ཨཱ་ལི་ཀཱ་ལི་སྔོན་པོར་གྱུར། ཨ་
ལས་ གསུང་གི་ལྷ་ཚོགས་དང་ ཨཱ་ལི་ཀཱ་ལི་དམར་པོ་འཕྲོས་པས། ས་སྟེང་ན་
གནས་པའི་སེམས་ཅན་གྱི་དོན་བྱས་གསུང་གི་ལྷ་ཚོགས་སུ་གྱུར་ཞིང་ས་འོག་
247 --264



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་
གི་གསལ་བྱེད་སྒྲོན་མེ།
ཐམས་ཅད་ཨཱ་ལི་ཀཱ་ལི་དཀར་པོར་གྱུར་པར་བསམ། དེ་རྣམས་ཐམས་ཅད་སྤྲོས་
་བཞིན་དུ་ཡི་གེ་གསུམ་ལ་བསྡུ་ནས། དེ་གསུམ་ཡང་ཨོཾ་ཨ་ལ། ཨོཾ་ཧཱུྃ་ལ། ཧཱུྃ་
ཡང་ན་དེའི་བར་དུ་བསྡུས་པ་སྟེ། སྣང་ཙམ་ཞེས་པ་ནི་དན་དར་སྣང་བ་ཙམ་སྟེ།
དམར་ པོ་ བྱེད་ དང༌ གསུམ་ ཀྱོག །སྐྱའི་ རྩེ་མོ་བརྒྱ་ སྟོང་ བཤགས་ པ་ ཙམ་དུ་
དམིགས་ཏེ། དེ་ནི་ཆོས་ལ་དམིགས་པའི་སྙིང་རྗེའོ། །དེ་ནས་ཨོཾ་ཤུ་ནྱ་ཏ་ཞེས་པ་
ལ་སོགས་པ་བརྗོད་པས་ན་དར་སྣང་བ་ཙམ་ཡང་མེད་ཅིང་ཡལ་ནས་ཆོས་ཐམས་
ཅད་རབ་ཏུ་མི་གནས་པ་རང་བཞིན་གྱིས་འོད་གསལ་བ་སྟོན་ཀའི་ཉི་མ་གུང་གི་
ནམ་མཁའ་ལྟ་བུར་བསྒོམ་མོ། །དེ་ནི་དམིགས་པ་མེད་པའི་སྙིང་རྗེའོ། །དེ་ལྟར་
སྟོང་པ་ཉིད་དུ་བསྒོམ་པ་དེ་ཡང་སྙིང་རྗེ་གསུམ་དང་ཐ་མི་དད་པར་བསྒོམ་པ་ཡིན་
པས། སྟོང་པ་ཉིད་སྙིང་རྗེའི་སྙིང་པོ་ཅན་ཞེས་བྱ་བ་ཡིན་ནོ། །
ད་ནི་གཉིས་པ་འབྲས་བུ་ལ་མོས་པ་བསྟན་པར་བྱ་སྟེ། དེ་ལ་ཡང་གཉིས་
ལས། འབྲས་བུ་སྤྱི་ལ་མོས་པ་སྟོན། དེ་ལ་གཉིས་ལས། མདོར་བསྟན་པ་ནི་དེ་
ལས་ཞེས་པ་ལ་སོགས་པ་སྟེ། དེ་ཡང་སྤྱིར་འཁོར་བར་འཆིང་བར་བྱེད་པའི་རྒྱུ་
གསུམ་ལས་གཉེན་པོ་གསུམ་སྟེ། ལུས་རལ་པོ་ལ་མངོན་པར་ཞེན་པའི་གཉེན་
པོར། རྣམ་པ་ལྷའི་སྐུར་བསྒོམ་པ་དང་། ཚོར་བ་བདེ་སྡུག་ལ་མངོན་པར་ཞེན་པའི་
གཉེན་པོར་ཉམས་བདེ་བ་ཆེན་པོར་བསྒོམ་པ་དང་
། དངོས་པོ་ལ་མངོན་པར་ཞེན་
པའི་གཉེན་པོར། རང་བཞིན་སྐྱེ་བ་མེད་པ་བསྒོམ་པའོ། །དེ་ལས་འདིར་ནི་དངོས་
པོ་ཡིན་ནོ། །དེ་ལས་རྣམ་པར་སད་ནས་ཞེས་པ་ནི་གཉིད་ལོག་པ་ལས་སད་པ་
བཞིན་དུ་རྣམ་པར་མི་རྟོག་པའི་ཏིང་ངེ་འཛིན་ལས་སད་པར་འགྱུར་པ་སྟེ། དེ་ཡང་
སྔར་གྱི་ཚད་མེད་པའི་འཕེན་པས། བདག་ཉིད་སེམས་ཅན་ཐམས་ཅད་གྱི་དོན་དུ་
247-265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
དཔལ་ཧེ་རུ་ཀར་གྱུར་ པར་བྱའོ། །སྙམ་པ་དང་། སླར་ནཱ་དའི་སྣང་བ་བྱུང་བར་
བསམ་མོ། །དེ་ལ་རྟེན་དང་ཞེས་པ་ནི་ནཱ་ད་ལས་འོད་ཟེར་འོག་ཕྱོགས་སུ་ཤིན་ཏུ་
རིང་དུ་འཕྲོས་པས་ཡཾ་ལས་རླུང་གི་དཀྱིལ་འཁོར་ནས་བརྩམས་ནས་པད་མ་ཆུང་
ངུའི་བར་དུ་རིམ་གྱིས་བསམ་པའོ། །འོ་ན་གཞལ་ཡང་ཁང་དུར་ཁྲོད་བརྒྱད་དང་
བཅས་པ་རྟེན་མ་ཡིན་ནམ་ཞེ་ན། དེ་ནི་བདེན་མོད་ཀྱིས་འདི་ཉིད་ཀྱི་བཞེད་པས་
ལྷ་དྲུག་ཅུ་རྩ་གཉིས་ཀྱི་གཞལ་ཡས་ཁང་དུར་ཁྲོད་དང་བཅས་པ་དུས་གཅིག་ཏུ་
སྐྱེད་པ་ཡིན་པས། རྟེན་པའི་ཁོངས་སུ་བསྡུས་པའོ། །བརྟེན་པ་ནི་སྣ་ཚོགས་པད་
མའི་སྟེང་དུ་ནཱ་ད་ལས་འོད་ཟེར་འཕྲོས་པས། ཨཱ་ལི་དང་ཀཱ་ལི་ཟླ་བར་གྱུར་པ་
ནས་ཙམ་ནས་དུར་ཁྲོད་བརྒྱད་གྱི་བར་རོ། །བྷེ་རཾ་བྷ་ཞེས་པ་བརྩོན་ཆ་སྟེ་དར་
རླུང་གི་དཀྱིལ་འཁོར་རོ། །
གཉིས་པ
་པ་རྒྱས་པར་བཤད་པ་ལ་གཉིས་ལས། རྟེན་བསྐྱེད་པ་ནི་ཡི་གེ་པཾ་
ཞེས་པ་ལ་སོགས་པ་སྟེ། སུ་ནི་ཁ་དོག་སྣ་ཚོགས་པའོ། །གྲུ་བཞི་པ་ནི་སྟེང་གི་
ཕྱོགས་ནས་སའི་དུས་སུའོ། །རིན་པོ་ཆེ་བཞི་ནི་ཤར་ཤེལ་དཀར་པོ་དང་བྱང་སེར་
པོ་དང་ནུབ་པད་མ་ར་ག་དམར་པ་དམར་པོ་དང་། ལྷོ་ཨིནྡྲ་ནི་ལ་མཐིང་གའི་རང་
བཞིན་ནོ། །ལོགས་བཞི་དང་ཟུར་བཞི་ལ་ཟུར་གསུམ་པ་རྣོ་བོ་བརྒྱད་ཡོད་པའོ། །
དེའི་སྟེང་དུ་པཾ་ལྗང་ཁུ་ལས་སྣ་ཚོགས་པད་མ་འདབ་མ་སུམ་ཅུ་རྩ་གཉིས་པའོ། །
ཧཱུྃ་ནི་ནག་པའོ། །རྣམ་པར་སྣང་མཛད་ནི་ཤར་གྱི་ར་གསུམ་དཀར་བ་ལ་སོགས་
པའོ། །པཾ་ནི་ལྗང་ཁུའོ། །
སྣ་ཚོགས་པད་མ་འདམ་མ་བརྒྱད་པ་ནི། ཤར་ལ་སོགས་པའི་ཕྱོགས་ནས་
འདབ་མ་དམར་པོར་སྣང་། རླུང་དང་མེའི་ཕྱོགས་ཀྱི་འདབ་མ་སེར་པོའི་དངོས་སོ། །
247 ---266



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཡི་དྭགས་བདག་དང་ལྷན་ཕྱོགས་སུ་དུར་བར་ལྟར། ལྗང་དང་ནག་པོ་ཆུ་སྐྱེས་སྣ་
ཚོགས་པད་མར་ངེས། །ཞེས་བཤད་པ་ཡིན་ནོ། །
གཉིས་པ་བརྟེན་པ་བསྐྱེད་པ་ནི། དེའི་དབུས་སུ་ཞེས་པ་ལ་སོགས་པ་སྟེ།
ཨཱ་ལི་ཀཱ་ལི་ཞེས་པ་ནི། དེ་དག་གི་ཕྱིའི་གོ་བ་ཡང་ཤེས་པར་བྱས་ལ། མངོན་པར་
རྟོགས་པའི་དུས་སུ་ནཱ་ད་ལས་འོད་ཟེར་འཕྲོས་པས་སྣ་ཚོགས་པད་མའི་ཟེ་འབྲུའི་
སྟེང་དུ། ཨཱ་ལི་ཀཱ་ལི་དཀར་པོ་ནི་གཡོན་དུ་བསྐོར་བ་ཤེས་རབ་ཀྱི་བདག་ཉིད་
དང་། ཀཱ་ལི་དམར་པོ་ཕྱིར་ངོས་གཡས་སུ་བསྐོར་བ་ཐབས་ཀྱི་བདག་ཉིད་ཡོངས་
སུ་གྱུར་པ་ལས་ཟླ་བ་དམར་པོ་ཐབས་ཀྱི་བདག་ཉིད་དེ་ཡོངས་སུ་གྱུར་པ་ནཱ་ད་ལ་
ཉེ་བར་བསམ་མོ། །དེའི་དབུས་སུ་ནི་ཟླ་བ་དེའི་སྟེང་དུའོ། །ཧཱུྃ་ཞེས་པ་ནི་ནཱ་ད་
ལས་ ཐིག་ལེ་དང༌། དེ་ལས་ ཟླ་ཚེས་དང་། མགོ་བོ་དང་
། དབྱུག་པ་དང་། ཨུའི་
བར་དུ་གྱུར་པས། ཧཱུྃ་དཀར་པོ་ཤེས་རབ་གྱི་ངོ་བོ་རྡོ་རྗེ་སེམས་དཔའི་ངོ་བོ་ཞེས་པ་
ནི་ཧཱུཾ་དང་ཟླ་བ་དེ་ཉིད་སྟོང་པ་དང་སྙིང་རྗེ་ཐ་མི་དད་པའི་ངོ་བོ་ཡིན་པའི་ཕྱིར་དེ་
སྐད་ཅེས་བྱས་ཏེ། རྒྱུའི་རྡོ་རྗེ་འཆང་གི་ངོ་བོ་ཡིན་ནོ། །འོད་ཟེར་སྣ་ཚོགས་འབྱིན་
ཞེས་པ་ནི་ཁ་དོག་ལྔ་འཕྲོ་བ་སྟེ། ཡེ་ཤེས་ལྔའི་ངོ་བོ་ཡིན་པའི་ཕྱིར་རོ། །
དེ་ལས་འོད་ཟེར་འཕྲོས་པས་ལྕགས་ཀྱུའི་རྣམ་པ་ལྟ་བུས་བརྡ་བྱས་པས་
ཐོག་མ་མེད་པ་ནས་གྲུབ་པ་གཉིས་སུ་མེད་པའི་ཡེ་ཤེས་བརྙེས་པའོ། །འཁོར་ལོ་
ལྔའི་དཔའ་བོ་དང་རྣལ་འབྱོར་མ་རྣམས་པ་ཀུན་ནས་ཧཱུྃ་གི་སྟེང་དུ་སྙོམས་པར་
ཞུགས་པས། ཁུ་བའི་རྣམ་པར་ཞུ་ནས། ཧཱུྃ་ལ་ཐིམ་པར་བསམ་མོ། །དེ་ནས་དེ་
དག་ཡོངས་སུ་གྱུར་པ་ཞེས་པ་ནི་ཧཱུཾ་དང་ཟླ་བའོ། །གཙོ་བོ་ནི་ཡབ་ཡུམ་མོ། །
འཁོར་ནི་དཔའ་བོ་དང་རྣལ་འབྱོར་མའོ། །འཁོར་ལོ་ནི་ཁང་པ་རྩེག་མ་སྟེ། དེ་
247 267



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
རྣམས་སྐད་ཅིག་གིས་དུས་གཅིག་ཏུ་གྲུབ་པར་བསམ་པར་བྱའོ། །
དེ་ཡང་བཅོམ་ལྡན་འདས་དཔལ་ཧེ་རུ་ཀ་སྐུ་མདོག་མཐིང་ག་གཡས་
བརྐྱང་པས་སྣ་ཚོགས་པད་མའི་སྟེ་བ་ལ་འཇིགས་བྱེད་མནན་པ། གཡོན་བསྐུམས་
པས་དུས་མཚན་མོ་མནན་པ། ཞལ་བཞི་པ་ཕྱག་བཅུ་གཉིས་པ། ཡུམ་རྡོ་རྗེ་རྣལ་
འབྱོར་མ་ཞལ་གཅིག་ཕྱག་གཉིས་མ་དང་
། ཞལ་སྦྱོར་དུ་བཞུགས་པ། འཁོར་ལོ་
ལྔའི་དཔའ་བོ་དང་རྣལ་འབྱོར་མ་དང་བཅས་པ་དང༌
། ཁང་རྩེག་མའི་དུར་ཁྲོད་
བརྒྱད་དང་བཅས་པའི་བར་སྐད་གཅིག་གིས་མོས་པ་བྱས་ལ། དེ་རྣམས་ཚུ་རོལ་
བའི་བློ་ལ་དུས་གཅིག་ཏུ་གསལ་བ་མི་འོང་བས་ཕྱི་ནས་རྣམ་པར་རྟོག་པའི་དང་
བཅས་པས་ཤེས་པས་རིམ་གྱིས་བཅོམ་ལྡན་འདས་ནས་བརྩམས་ནས་དུར་ཁྲོད་
གྱི་བར་དུ། ཇི་སྐད་གསུངས་པ་བཞིན་དུ་གསལ་གདབ་པར་བྱའོ། །
དེ་ལ་རྣམ་པར་དག་པ་དང་སྦྱར་བ་ནི་ཐོས་པ་དང་བསམ་པ་ལས་བྱུང་བའི་
ཤེས་རབ་ཀྱི་དུས་སུ་ཤེས་པར་བྱ་བས་ཡིན་ན། སྐུ་མདོག་མཐིང་ག་ཞེས་པ་ནི་
བྱམས་པའི་ཐུགས་མི་འགྱུར་བ་རྣམ་པར་དག་པའོ། །ཞལ་བཞི་རྣམ་པར་ཐར་པ་
བཞིའོ། །སྤྱན་གསུམ་ནི་དུས་གསུམ་མཁྱེན་པའོ། །ཕྱག་བཅུ་གཉིས་ནི་དཔུང་པ་
གཉིས་ལས་གྱེས་པ་སྟེ། རྟེན་འབྲེལ་བཅུ་གཉིས་རྣམ་པར་དག་པའོ། །གཡས་
བརྐྱང་ཞིང་གཡོན་ཅུང་ཟད་བསྐུམས་པས་ཞུགས་པ་ནི་བར་ན་གདོང་གསུམ་ཙམ་
ཡོད་པ་སྟེ། ཆོས་ཐམས་ཅད་མི་མངོན་པར་ཐུགས་སུ་ཆུད་པའོ། །དེ་ཡང་ཞབས་
གཉིས་དང་ལྡན་པ་ནི་བདེན་པ་གཉིས་ཐུགས་སུ་ཆུད་པའོ། །
འཇིགས་བྱེད་ཆེན་པོ་ནི་ནག་པོ་སྦོམ་ཐུང་བ་གྲི་གུག་དང་ཐོད་པ་ཐོགས་
པའི་ལྡན་པ་ལྟབ་ནས་ཞབས་གཡས་བརྐྱང་བས་མནན་པ་སྟེ། རྟག་པའི་མཐའ་
247-268



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ལས་གྲོལ་བའོ། །དུས་མཚན་མི་ནི་ཁ་དོག་དམར་བ། སྐམ་ལ་རིད་པ་སྐྲ་དམར་
སེར་ཅན་ཐོད་པ་དང་ཞགས་པ་ཐོགས་པ་གན་རྐྱལ་དུ་བགྱེལ་བའི་ནུ་བྲག་ནས་
ཞབས་གཡོན་བསྐུམས་པས། མནན་པ་སྟེ་ཆད་པའི་མཐའ་ལས་གྲོལ་བའོ། །
རྡོ་རྗེ་ཕག་མོ་ལ་འཁྱུད་པ་ནི་ཡེ་ཤེས་ཀྱི་ཆོས་ཀྱི་དབྱིངས་ཡུལ་དུ་བྱས་
པའོ། །རྡོ་རྗེ་ནི་རྩེ་ལྔ་པ་སྟེ། ཡེ་ཤེས་ལྔ་རོ་མཉམ་པར་ཐུགས་སུ་ཆུད་པའོ། །དྲིལ་
བུ་ནི་རྟེན་ཅིང་འབྲེལ་པར་བྱུང་བ་ཡིན་པས་སྟོང་པ་ཉིད་ཐུགས་སུ་ཆུད་པའོ། །
གླང་པོ་ཆེའི་པགས་པ་ནི་གཏི་མུག་འཇོམས་པའོ། །ཌཱ་མ་རུ་ནི་མཆོག་ཏུ་དགའ་
བའི་སྒྲས་བདེ་བར་གཤེགས་པ་ནི་རྣམས་སེམས་ཅན་གྱི་དོན་ལ་བསྐུལ་བའོ། །
དགྲ་སྟ་ནི་ལུས་ངག་ཡིད་གསུམ་གྱི་ཉེས་པ་གཅོད་པའོ། །གྲི་གུག་ནི་རྣམ་རྟོག་
གལ་སྲིད་པ་གཅོད་པའོ། །མདུང་རྩེ་གསུམ་པ་ནི་སྲིད་པ་གསུམ་གྱི་ཉོན་མོངས་པ་
ཐམས་ཅད་གཅོད་པའོ། ཁ་ཊཾ་ག་ནི་བྱང་ཆུབ་ཀྱི་སེམས་ཀྱི་ངོ་བོའོ། །
ཁྲག་གིས་སྦགས་པའི་རྣལ་འབྱོར་པ་ནི་ཐུགས་རྗེ་ཆེན་པོ་ཀུན་ནས་རླན་
པའི་ཐུགས་མང་པའོ། །རྡོ་རྗེའི་ཞགས་པ་ནི་ཡང་དག་པའི་ཡེ་ཤེས་ཀྱི་འཆིང་བ་
སྟེ། དུས་ལ་བབ་ན་སེམས་ཅན་གྱི་དོན་བྱེད་པའོ། །ཚངས་པའི་མགོ་བོ་ནི་ཐར་
པའི་མཆོག་མཉེས་པའོ། །རལ་པའི་ཅོད་པན་ནི་དགེ་བའི་རྩ་བ་མ་ལུས་པར་
རྫོགས་པའོ། །ཐོད་པའི་འཕྲེང་བས་རྒྱན་པ་ནི་སེམས་ཅན་གྱི་དོན་དུ་ཆོས་ ཀྱི་
དབྱིངས་ལས་བཞེངས་པའོ། །ཟླ་བ་ཕྱེད་པ་ནི་བྱང་ཆུབ་ཀྱི་སེམས་རྒྱུན་མི་ཆད་
པའོ། །སྣ་ཚོགས་རྡོ་རྗེ་ནི་འཁོར་བའི་སྡུག་བསྔལ་འཕྲོག་པའོ། །ཞལ་རྣམ་པར་
འགྱུར་པ་ནི་ལོག་པར་ལྟ་བ་སྤང་བའོ། །མཆེ་བ་གཙིགས་པ་ནི་བདུད་བཞི་བཅོམ་
པའོ། །འཇིགས་པར་བྱེད་པ་མ་ཧ་དེ་བ་ལ་སོགས་པ་རྣམས་འཇིགས་པར་བྱེད་
247-269



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
པའོ། །སྒེག་པ་ལ་སོགས་པ་ནི་གར་གྱི་ཉམས་དགུ་སྟེ་དེ་བཞིན་གཤེགས་པ་ལྔ་
དང་ལྷ་མོ་བཞིའི་རང་བཞིན་ཞི་གནས་དང་ལྷག་མཐོང་ཟུང་དུ་འབྲེལ་བའོ། །སྟག་
གི་པགས་པ་ནི་ཞེ་སྡང་བཅོམ་པའོ། །མི་མགོའི་རློན་པའི་འཕྲེང་བ་ནི་ཨཱ་ལི་ཀཱ་ལི་
ལྔ་བཅུས་སེམས་ཅན་རྣམས་ལ་ཆོས་ཀྱི་སྒྲ་སྒྲགས་པའོ། །མགུར་ཆུ་ནི་མིའི་རུས་
པ་ལ་བྱས་པ་དཔའ་བོ་ལ་ཚར་བཅུ་དྲུག་དཔའ་མོ་ལ་བཅུ་གཉིས་ཏེ་ཚུལ་ཁྲིམས་
སོ། །གདུབ་བུ་དང་དཔུང་རྒྱན་ནི་དཔའ་བོ་ལ་བརྒྱད་དང་དཔའ་མོ་ལ་དྲུག་སྟེ་
སྦྱིན་པའོ། །རྣ་ཆ་གདུབ་སྐོར་ནི་མིའི་རུས་པ་ལ་བྱས་པའི། ཁ་ཝར་སྐྱེད་པའི་ནང་
དུ་སྙན་ཤལ་བཅུག་པ་ལ་སོགས་པ་པད་མའི་བཟོ་མཐའ་ཡོད་པ་ཁ་ཁྱེར་ལ་མུ་
ཏིག་གི་བཟོ་མཐས་བསྐོར་བ་སྟེ་བཟོད་པའོ། །དབུའི་ནོར་བུ་ནི་མིའི་ཐོད་པ་བརྒྱ་
ཁྱོན་སོར་བཞི་པ་ལ་སྟེང་དུ་འཁོར་ལོ་རྩིབས་བརྒྱད་པའི་མཐའ་ན། ཕར་ལ་རིན་
པོ་ཆེའི་དུ་མའི་བཟོ་མཐའ་ཡོད་པའི་སྟེང་ན་གསེར་གྱི་པད་མ་ཁ་ཕྱེ་བའི་དབུས་སུ་
ནོར་བུ་པད་མ་ར་གའི་ཕྲ་འོད་མཐོ་བ་ཡོད་པ་སྟེ་བརྩོན་འགྲུས་སོ། །
མཆོད་ཕྱིར་ཐོགས་ནི་མའི་རུས་པོ་ལ་རྐུན་མའི་སྐུའི་ཐག་པས་བརྒྱུས་པ་
དཔའ་བོ་ལ་གཉིས་སམ་གསུམ་དཔའ་མོ་ལ་ཚར་གཅིག་དང་
། སྐེ་རགས་འོག་
ཕག་མིའི་རུས་པ་ལ་བྱས་པའི་ཕག་བུའི་རྣམ་པ་ལྟ་བུ་ཚར་དྲུག་ལ་རུས་པའི་དྲ་བ་
དྲ་ཕྱེད་དང་དྲིལ་བུ་གཡེར་ ཁ་འཕྱང་བ་དང་། ཞབས་ གདུབ་རྣམས་ནི་བསམ་
གཏན་ནོ། །ཐལ་བ་ནི་མིའི་རུས་པ་ཚིག་པའི་ཕྱེ་མ་དང་། ལི་རམས་སྲེས་པས་
སྐུའི་སྡུག་མ་མི་མངོན་པར་བྱས་པས་ཏེ། ཤེས་རབ་ཀྱི་ཕ་རོལ་ཏུ་ཕྱིན་པ་རྣམ་པར་
དག་པའོ། །དེའི་མདུན་ན་ནི་ཞལ་སྦྱོར་བ་རུ་བཞུགས་པ་སྟེ་ཐབས་ཤེས་རབ་
དབྱེར་མེད་པའོ། །དམར་མོ་ནི་བདེ་བ་ཆེན་པོ་དང་ལྡན་པའོ། །ཞལ་གཅིག་ནི་དེ་
247-270



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་
གསལ་བྱེད་སྒྲོན་མེ།
བཞིན་ཉིད་ཐུགས་སུ་ཆུད་པའོ། །ཕྱག་གཉིས་ནི་བདེན་པ་གཉིས་ཐུགས་སུ་ཆུད་
པའོ། །སྒྲ་བཤིགས་པ་ནི་ཆོས་ཐམས་ཅད་གཟོད་མ་ནས་གྲོལ་བའོ། །སྐྲ་གྲོལ་ནི་
སྤང་བྱ་མ་ལུས་པ་ལ་གྲོལ་བའོ། །སྡིག་མཛུབ་ནི་བདུད་བཞི་ཚར་གཅོད་པའོ། །
བསྐལ་བའི་མེ་ལྟར་གཟི་བརྗིད་ཆེ་ནི་རྣམ་རྟོག་གི་བུད་ཤིང་སྲེག་པའི་ཆོས་ཐམས་
ཅད་གསལ་བར་སྣང་བའི་ཡེ་ཤེས་མངའ་བའོ། ཁྲག་འཛགས་པ་ནི་བདེ་བ་རྒྱས་
པའོ། །བྱིན་པ་ གཉིས་ ཀྱིས་ ལེགས་འཁྲིལ་ནི་གཡོན་པ་བཅོམ་ལྡན་འདས་ ཀྱི་
གཡས་དང་སྦྱར་ནས་བརྐྱང་བ། གཡས་པ་བཅོམ་ལྡན་འདས་ཀྱི་རླའི་སྟེང་ནས་
འཁྱུད་པ་ལྟ་སྟེ་ཤིང་ལ་འཛེགས་པ་ལྟ་བུའོ། །
དེའི་རྣམ་པར་དག་པ་གང་ཞེ་ན། བདེ་ཆེན་ཞེས་པ་ལ་སོགས་པ་སྟེ་བདེ་
བ་ཆེན་པོས་ཡབ་ལ་ཆགས་པ་དང་། ཐུགས་རྗེ་ཆེན་པོས་སེམས་ཅན་ལ་ཆགས་
པའོ། །འདི་ཤེས་རབ་གཙོ་བོ་ཡིན་པའི་ཕྱིར་ཡུམ་གྱི་ཞབས་ཕར་འཁྱུད་པའོ། །ལྷ་
མོ་རྣམས་ཀྱི་ཕྱག་བཞི་ནི་བདེན་པ་བཞི་ལྷག་པར་ཐུགས་སུ་ཆུད་པའོ། །གཞན་
ཡང་སྣ་ཚོགས་པད་མ་ནི་འཁོར་བར་གནས་ཀྱང་དེའི་སྐྱོན་གྱིས་མ་གོས་པའོ། །་ ་
འགྲོ་བ་རྣམས་ཀྱི་རྒྱུད་ལ་ཡོད་པའི་མ་རིག་པའི་མུན་པ་སེལ་བ་དང་མི་དགེ་
བའི་འདམ་རྫབ་སེམས་པ་དང་
། བྱང་ཆུབ་ཀྱི་མྱུ་གུ་སྨིན་པར་བྱེད་པ་དང་། ཆོས་
ཐམས་ཅད་རབ་ཏུ་གསལ་བར་མཛད་པའོ། །
རྡོ་ རྗེ་ ར་བ་ནི་བགེགས་ཐམས་ཅད་འཇིལ་བ་དང་། སྣ་ཚོགས་པད་མ་
འདབ་མ་སུམ་ཅུ་སོ་གཉིས་པ་ནི། འཁོར་བའི་སྐྱོན་གྱི་གོས་པ་མེད་པའོ། །སྣ་
ཚོགས་རྡོ་རྗེ་ནི་ཆོས་ཐམས་ཅད་རང་བཞིན་མེད་ཅིང་མི་དམིགས་པའི་ཡེ་ཤེས་སྐུ་
དང༌། ཁང་པ་རྩེག་མ་ནི་རིག་མ་དང་བཅས་པའི་རྣམ་པར་སྣང་མཛད། གྲུ་བཞི་པ་
247 --271



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ནི་སངས་རྒྱས་དང་སངས་རྒྱས་མ་ཡིན་པ་དེ་ཁོ་ན་ཉིད་དུ་མི་མཉམ་པར་མེད་པ།
ཤར་གྱི་སྒོ་དྲན་པ་ཉེ་བར་བཞག་པ་བཞི། ལྷོའི་སྒོ་ཡང་དག་པར་སྤོང་བ་བཞི།
ནུབ་གྱི་སྒོ་རྫུ་འཕྲུལ་གྱི་རྐང་པ་བཞི། བྱང་གི་སྒོ་དབང་པོ་ལྔ། ཁ་དོག་ལྔའི་རྩིག་
པས་ སྟེང་ གཡོགས་ དང་ བཅས་ པ། སྟོབས་རྣམ་ པ་ལྔ། རྒྱན་འཕྲེང་ ལགས་ པ་
བདུན་བྱང་ཆུབ་ཀྱི་ཡན་ལག་བདུན། ཀ་བ་བརྒྱད་འཕགས་པའི་ལམ་ཡན་ལག་
བརྒྱད། རྟ་བབས་བཞི་ བསམ་ གཏན་བཞི། ཁང་པའི་ ལོགས་ཤིན་ཏུ་ རྒྱས་ པ།
ཚད་པ་མེད་པ་བཞི། སྟེགས་བུ་བཞི་ཏིང་ངེ་འཛིན་བཞི། ལྷ་མོ་བཅུ་དྲུག་གཟུངས་
བཞི། བ་དན་བཅུ་གཉིས་གསུང་རབ་ཡན་ལག་བཅུ་གཉིས་ཀྱིས་གདུལ་བྱ་རྣམས་
ལ་སྟོན་པ། དུར་ཁྲོད་བརྒྱད་ཆོས་ཐམས་ཅད་བདག་མེད་པ་རྣམ་པར་དག་པའོ། །
མཁའ་འགྲོ་མ་ལ་སོགས་པ་ནི་ཕྱོགས་ཀྱི་པད་མའི་འདབ་མའི་སྟེང་ན་ཉི་མ་ལ།
གཡོན་སྐོར་དུ་གནས་པའོ། །
མཚམས་རྣམས་སུ་ཞེས་པ་ནི་མཚམས་ཀྱི་འདབ་མ་བཞི་ལ་ཟླ་བའི་སྟེང་
དུ་བདུད་རྩིས་བཀང་བའི་ཐོད་པ་སྟེ། མེ་ལོང་ལྟ་བུའི་ཡེ་ཤེས་ཀྱི་ངོ་བོ། དེའི་མྱུ་
ཁྱུད་ལ་རིན་པོ་ཆེས་སྐོར་བར་པཎྜི་ཏས་བཞེད་ལ། ལོ་ཙཱ་བ་ནི་གྲི་གུག་གིས་
བསྐོར ་བར་བཞེད་དོ། །གདན་ལ་བཞུགས་ཞེས་པ་ནི་འཁོར་ལོའི་རྩིབས་རྣམས་
ཀྱི་སྟེང་ན་ཉི་མ་ལ་བཞུགས་པའོ། །ལག་པའི་འཕྲེང་བ་ནི་རྣལ་འབྱོར་མ་རྣམས་
ལ་མིའི་མགོ་བོ་སྐམ་པོ་ལྔ་བཅུའོ། །ཡི་དྭགས་གདན་ལ་ཞེས་པ་ནི་སྣ་ཚོགས་པད་
མའི་འདབ་མའི་སྟེང་ན། རོ་གན་རྐྱལ་འགྱེལ་བའོ། །ཡང་ན་ཉི་མའི་སྟེང་ན་རོའོ། །
དེ་ཡང་ལྷ་མོ་བརྒྱད་ཀའི་གདན་ཡིན་ནོ། །དཔའ་བོ་རྣལ་འབྱོར་མ་ཀུན་ནི་ཕག་
གདོང་མ་དང་ཐོད་པའི་དུམ་བུ་ལ་སོགས་པའོ། །འོ་ན་ལྷ་མོ་བཅུ་གཉིས་པོའི་ཡབ་
247 -272



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་
ཀཱི་གསལ་བྱེད་སྒྲོན་མེ།
གང་ཡིན་སྙམ་ན། དེ་རྣམས་ཀྱིས་ཡབ་བཅོམ་ལྡན་འདས་མ་ཉིད་ཡིན་གསུངས་
སོ། །
དེ་ནས་ཁང་པ་རྩེག་མ་གསལ་གདབ་པར་བྱ་སྟེ། དེ་སངས་རྒྱས་ཀྱི་ཞིང་
ཡོངས་
སུ་དག་པ་ཐམས་ཅད་བསྲུང་པའི་ངོ་བོ་ཐུན་གསུམ
། ཐར་པ་ཞལ་བཞི་ནི་བདེ་ཆེན་
གྱི་ཌཱ་ཀི་མ་བཞིའི་ཐབས་ཡིན་ལ། ཕྱག་དང་པོ་གཉིས་རྡོ་རྗེ་རྣལ་འབྱོར་མའི་ཐབས་ཡིན། གླང་པོ་ཆེ་སྤགས་
པ་སྣམས་པ་དེ་གོས་འཛིན་པ་ཡིན་ཏེ་ཕྱག་ལྷག་མ་རྣམས་ནི་མཚམས་མ་རྣམས་ཀྱི་ཐབས་ཡིན་གསུངས་སོ། །
ཆེན་པོའི་ཕོ་བྲང་རྣམ་པར་སྣང་མཛད་ཀྱི་རང་བཞིན། རིན་པོ་ཆེ་སྣ་ཚོགས་ལས་
གྲུབ་པ། གྲུ་བཞི་སྒོ་བཞི་པ་རྟ་བབས་བཞི་ཡིས་བརྒྱན་པ། ཀ་བ་བརྒྱད་ཀྱིས་
མཛེས་པ། པི་ཝང་མ་ལ་སོགས་པ་བཅུ་དྲུག་སྟེགས་བུ་ལ་འཁོད་པ། རིན་པོ་ཆེའི་
ཕ་གུ་དང་མདའ་ཡབ་ དང་། རྒྱན་འཕྲེང་དང་
། རྒྱན་འཕྲེང་ཕྱེད་པ་དང༌། ཟླ་བ་
དང་ཉི་མ་དང་
། མེ་ལོང་དང་མེ་ཏོག་འཕྲེང་བ་དང་། རྔ་ཡབ་དྲ་བས་སྤྲས་ཤིང་
འབར་བ། བ་དན་བཅུ་གཉིས་དཔྱངས་པ་རླུང་གིས་སྐྱོད་པའི་དྲིལ་བུ་འཁྲོལ་བ།
ཕྱི་རོལ་དུ་རྡོ་རྗེའི་ར་བ་དང་མེ་རིས་བསྐོར་བ། རྡོ་རྗེ་ར་བའི་ནང་དུ་ཆུས་བཅད་
པའི་དུར་ཁྲོད་བརྒྱད་དང་བཅས་པ་བསྒོམ་མོ། །
དེ་ལ་ཚིག་པའི་དཔངས་པ་ལ་རྩིག་པ་ནས་རྩིག་པའི་བར་ཆ་བརྒྱད་དུ་
རྩིག་པའི་ཆ་གཉིས་དང༌
། ཐོག་རྩེ་མོ་ཅན་དུ་བྱས་པ་ཆ་གཅིག་དང་
། དེའི་སྟེང་དུ་
རིན་པོ་ཆེའི་སྟེང་དུ་གསེར་གྱི་རྡོ་རྗེ་བཞེངས་པ་དང་བཅས་པ་དཔངས་ལ་ཆ་
གཅིག་སྟེ། དེ་ནས་དབུས་ནས་གྱེན་ལ་ཆ་བཞིའོ། །སྒོ་དཔངས་དང་ཞེང་ལ་ཆ་རེ་
རེའོ། །རིན་པོ་ཆེའི་ངོམ་ཤིང་གི་བར་ལ་ཆ་ཆུང་གཉིས། དཀྱུས་ཆེན་ལ་
་གཉིས།
འདོད་ཡོན་སྣམ་བུ་ལ་དཔངས་དང་ཞེང་མཉམ་པར་ཆ་ཆུང་གཉིས་སོ། །རིན་པོ་
247 www273



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཆེ་ཕ་གུ་ལ་དཔངས་དང་ཞེང་མཉམ་པར་ཆ་ཆུང་གཅིག་སྟེ་རྩིག་པའི་སྟེང་དུ་ཕྱིར་
ངོས་ཀྱི་བད་དུ་ཡོད་ལ། མདའ་ཡབ་ནི་ཆ་ཆུང་གཅིག་སྟེ་པུ་ཤུའི་ཚུལ་དུའོ། །རྒྱན་
འཕྲེང་ལ་སོགས་པ་ཕ་གུ་ལ་འཕྱང་བའོ། །ཀ་བ་ནི་རྩིག་པའི་བར་ལ་ཆ་ཆེན་
གཉིས་དང་
། སྐ་བ་གཉིས་ཀྱི་བར་ཆ་ཆེན་བཞི་དང་
། དཔངས་ལ་ཆ་ཆེན་གཉིས་
སོ། །རྟ་བབས་ནི་བཞི་རྩེག་ཏུ་ཡོད་པ་ལས་ཆེ་ཆུང་རེ་རེ་ནང་དུ་ཞུམ་པ་སྟེ། ནང་
སྟོང་
པ་ལ་རྟ་བབས་སྟེང་མས་ཐོག་གི་ཚུལ་དུ་ཡོད་པའོ། །དེའི་སྟེང་ན་པད་མའི་
གདན་ལ་དཔངས་སུ་ཆ་ཆུང་གཅིག་གོ །དེའི་སྟེང་ན་ཆོས་ཀྱི་འཁོར་ལོ་ཆ་ཆུང་
གཉིས་སོ། །གདུགས་ཡུ་བ་དང་བཅས་པ་ལ་ཆ་ཆུང་གཅིག་གོ །
དུར་ཁྲོད་རྣམས་ནི་ཞེས་པ་ལ་སོགས་པ་ནི་སློབ་དཔོན་ཉིད་ཀྱིས་བཀོད་པ་
མ་ཡིན་མོད་ཀྱི་འོན་ཀྱང་དོན་གྱིས་གནས་པས་པཎྜི་ཏ་གཞན་རྣམས་ཀྱིས་བསྒྲོས་
ནས་བཅུག་པ་ཡིན་ནོ། །དབང་པོ་ནི་ཤར་ན་ཁ་དོག་སེར་པོ་ལག་ན་རྡོ་རྗེ་ཐོགས་
པ་གླང་པོ་ཆེ་དཀར་པོ་མཆེ་བ་དྲུག་པ་ལ་ཞོན་པ་ལྷའི་ཚོགས་ཀྱིས་བསྐོར་བའོ། །
ནོར་སྦྱིན་ནི་གནོད་སྦྱིན་ཏེ་བྱང་དུ་ཁ་དོག་སེར་པོ་ལག་ན་བྷི་ཙ་པུ་ར་ཐོགས་པ།
རིན་པོ་ཆེའི་རྒྱན་ཅན་ཚོ་བ་གསུས་པ་འཕྱང་བ་རྟ་ལྗང་ཁུ་ལ་ཞོན་པ། གནོད་སྦྱིན་
གྱི་ཚོགས་ཀྱིས་བསྐོར་བའོ། །ཀླུའི་དབང་པོ་ནི་ནུབ་ཏུ་ཁ་དོག་དཀར་པོ་ལག་ན་
སྦྲུལ་གྱི་ཞགས་པ་ཐོགས་པ་སྟོད་མིའི་རྣམ་པ་ལ་སྦྲུལ་མགོའི་གདེངས་ཀ་བདུན་
དང་ལྡན་པ། ཆུ་སྲིན་དམར་པོ་ལ་ཞོན་པ་ཀླུའི་ཚོགས་ཀྱིས་བསྐོར་བའོ། །
གཤིན་རྗེའི་བདག་པོ་ནི། ལྷོར་ཁ་དོག་ནག་པོ་ལག་ན་དབྱུག་པ་ཐོགས་པ་
སྦོམ་ལ་སྐྲ་དམར་སེར་གྱེན་དུ་བརྗེས་པ་མ་ཧེ་སེར་པོ་ལ་ཞོན་པ། གཤིན་རྗེའི་
ཚོགས་ཀྱིས་བསྐོར་བས། དཔལ་ལྡན་ནི་བདེ་བྱེད་དེ་བྱང་ཤར་དུ་ཁ་དོག་སྔོན་པོ་
247 -274



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
སྟེ། ལག་ན་མདུང་རྩེ་ གསུམ་པ་ཐོགས་པ་ཐོད་པའི་འཕྲེང་བས་བརྒྱན་པ། ཁྱུ་
མཆོག་སྔོ་སྐྱ་ལ་ཞོན་པ་འབྱུང་པོའི་ཚོགས་ཀྱིས་བསྐོར་བའོ། །བྱིན་ཟ་ནི་མེ་ལྷ་སྟེ་
ཁ་དོག་དམར་པོ་ལག་ན་མེ་ཐབ་ཐོགས་པ་དྲང་སྲོང་གི་ཆ་བྱད་ཅན་ར་སྐྱེས་དམར་
པོ་ལ་ཞོན་པ་སྲིན་པོའི་ཚོགས་ཀྱིས་བསྐོར་བའོ། །སྲིན་པོ་ནི་ཁ་དོག་ནག་པོ་ལག་
ན་རལ་གྲི་ཐོགས་པ་མ་རུང་པ་ཐོད་པའི་འཕྲེང་བ་ཅན་རོ་ལངས་དམར་སྐྱ་ཞོན་པ་
སྲིན་པོའི་ཚོགས་ཀྱིས་བསྐོར་བའོ། །རླུང་བདག་ནི་ཁ་དོག་ལྗང་ཁུ་ལག་པ་གཉིས་
ཀྱིས་རླུང་དར་ཐོགས་པ་ཤ་བ་སེར་སྐྱ་ལ་ཞོན་པ་རང་གྲུབ་པའི་རིགས་སྔགས་
འཆང་དང་ལྷའི་བུ་མོས་བསྐོར་བའོ། །
དེ་རྣམས་ནི་གདོང་པ་གཅིག་པ་ལག་པ་གཉིས་པ། ལག་པ་གཡོན་པས་
རང་རང་གི་ཕྱག་མཚན་རྣམས་ནས་རིག་མ་གཡོན་ན་གནས་པ་ལ་འཁྱུད་པ།
གཡས་པ་རྣམས་ཐལ་མོ་བཅོམ་ལྡན་འདས་ལ་མངོན་པར་འདུད་པའོ། །ནོར་རྒྱས་
ཀྱི་བུ་ནི་ནག་པོའོ། །འཇོག་པོ་ནི་སེར་པོའོ། །སྟོབས་ཀྱི་རུང་དང་པད་མ་ནི་དམར་
པོའོ། །པད་མ་ཆེན་པོ་ནི་ནག་པོའོ། །རུ་ལུ་རུ་ནི་ལྗང་ཁུའོ། །རིགས་ལྡན་ནི་ནག་
པོའོ། །དུང་སྐྱོང་ནི་དཀར་པོ་སྟེ། རིམ་པ་བཞིན་དུ་ཤིང་རྣམས་ཀྱི་གཡོན་གྱི་ཆར་
གནས་པ། སྟོད་མའི་རྣམ་པ་སྦྲུལ་མགོའི་གདེངས་ཀ་ཅན་རང་རང་གི་ཀླུ་མོས་
གཡོན་ནས་འཁྱུད་ཅིང་
། ཐལ་མོ་སྦྱར་བ་སྨད་སྦྲུལ་གྱི་རྣམ་པ་ཙམ་འཁྱིལ་བའོ། །
སྒྲ་སྒྲོགས་པའི་སྤྲིན་རྣམས་ལྗོན་པའི་ཤིང་རྣམས་ཀྱི་སྟེང་ན་འཁྲིགས་ཤིང་
གློག་ འབྱིན་ ཅིང་ འབྲུག་ སྒྲོགས་ པ་ སྟེ། དེ་ ཡང་ སྒྲ་ སྒྲོགས་ནི་ནག་པོ། རྨུགས་
འཇིགས་ ནི་ ཁྲ་ བོ། དྲག་པོ་ནི་ དམར་སེར། འཁྱིལ་ པ་ ནི་ སྔོན་ པོ། སྡུག་པོ་ནི་
དཀར་པོ། སྙིབས་ནི་སེར་པོ། ཆར་འབབ་ནི་ཁམ་ནག །གཏུམ་པ་ནི་མཐིང་ནག་
247-275



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
གོ །གཞན་ཡང་ཞིང་སྐྱོང་བརྒྱད་ནི་ཤིང་རྣམས་ལ་གནས་པ་སྟེ་རིམ་པ་བཞིན་དུ་
ཕྱོགས་སྐྱོང་རྣམས་ཀྱི་ཞེན་པ་རྣམས་ཀྱི་གདོང་ཅན། གཡས་གྲི་གུག་གཡོན་ཐོད་
པ་འཛིན་པ། ལུས་ཕྱེད་ཤིང་གི་གསེབ་ནས་ཕྱུང་བ་རྣམས་སོ། །
གཞན་ཡང་རྣལ་འབྱོར་བ་ཆེན་པོ་བརྒྱད། མཆོད་རྟེན་ཆེན་པོ་བརྒྱད་དང་
ལྡན་པའོ། དེ་ལྟར་དུར་ཁྲོད་བརྒྱད་ཀྱིས་བསྐོར་བའི་ཤིན་ཏུ་རྨད་བྱུང་བའི་ཕོ་བྲང་
བྱང་ཆུབ་ཀྱི་ཕྱོགས་ཆོས་སུམ་ཅུ་རྩ་བདུན་ལ་སོགས་པ། སངས་རྒྱས་ཀྱི་ཆོས་ཀྱི་
རང་བཞིན་རིན་པོ་ཆེ་སྣ་ཚོགས་ལས་གྲུབ་པའི་རྣམ་པར་སྣང་བ་ནི། བཅོམ་ལྡན་
འདས་དཔའ་འཁོར་ལོ་བདེ་མཆོག་མཚན་དང་དཔེ་བྱད་ཀྱིས་སྤྲས་ཤིང་འབར་བ།
རང་གི་ཕྱག་རྒྱ་ཕག་མོ་དང་སྙོམས་པར་ཞུགས་པས་བདེ་བ་ཆེན་པོ་ཉམས་སུ་མྱོང་
ཞིང་བཞུགས་པ་ལོངས་སྤྱོད་རྫོགས་པའི་སྐུ། སྐུ་དེ་ཉིད་ལས་དེ་བཞིན་གཤེགས་
པའི་ཚོགས་སྤྲོ་བ་དང་སྡུད་པས་འགྲོ་བ་མ་ལུས་པ་ལ་ཕན་པ་དང་བདེ་བ་མཛད་
པའི་རང་བཞིན་སྤྲུལ་པའི་སྐུ་སྟེ་དེ་རྣམས་ཧེ་རུ་ཀ་ལ་ཚང་ངོ། །བདེ་བ་ཆེན་པོ་ཉིད་
རྣམ་པར་མི་རྟོག་པའི་རྟོག་པ་ཐམས་ཅད་དང་བྲལ་བ་ཆོས་ཀྱི་སྐུ། སྐུ་གསུམ་པོ་དེ་
ཡང་ལྡོག་བྱས་ཀྱིས་ཐ་དད་དུ་གྱུར་པ་ཡིན་ཡང་ངོ་བོ་ལ་ཐ་དད་མེད་པ་ངོ་བོ་ཉིད་
ཀྱི་སྐུའོ། །
ཡང་བདེ་བ་ཆེན་པོའི་འཁོར་ལོ་ནི་རིན་ཆེན་འབྱུང་ལྡན་གྱི་བདག་ཉིད་
མཉམ་པ་ཉིད་ཀྱི་ཡེ་ཤེས་ཀྱི་ངོ་བོ། ཐུགས་ཀྱི་འཁོར་ལོ་མི་སྐྱོད་པའི་བདག་ཉིད་
ཆོས་ཀྱི་དབྱིངས་ཀྱི་ཡེ་ཤེས་ཀྱི་ངོ་བོ། གསུང་གི་འཁོར་ལོ་ནི་འོད་དཔག་མེད་ཀྱི་
བདག་ཉིད་སོ་སོར་རྟོག་པའི་ཡེ་ཤེས་གྱི་ངོ་བོ། སྐུའི་འཁོར་ལོ་རྣམ་པར་སྣང་
མཛད་གྱི་བདག་ཉིད་མེ་ལོང་ཡེ་ཤེས་ཀྱི་ངོ་བོ། དམ་ཚིག་གི་འཁོར་ལོ་ནི་དོན་
247-276



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཡོད་གྲུབ་པའི་ཡེ་ཤེས་ཀྱི་བདག་ཉིད་བྱ་བ་གྲུབ་པའི་ཡེ་ཤེས་ཀྱི་ངོ་བོ་ཡིན་ཏེ། དེ་
ལྟར་སྐུ་བཞི་ཡེ་ཤེས་ལྔའི་བདག་ཉིད་དུ་བསྒོམ་པ་དེ་ནི། འབྲས་བུ་སྤྱི་ལ་མོས་པ་
ཡིན་ནོ། །
ད་ནི་གཉིས་པ་འབྲས་བུ་བྱེ་བྲག་ཏུ་མོས་པ་བསྟན་པར་བྱ་སྟེ། དེ་ལ་
གསུམ་ལས་ཆོས་ཀྱི་སྐུའི་བདག་ཉིད་དུ་མོས་པ་ལས་སྟོན་པ་ལ། དེ་ཡང་སྤྱིར་
ཚུལ་ཁྲིམས་རྣམ་པར་དག་པ་བསྲུངས་པ་བཞིན་དུ། འདིར་ཡང་སྐྱེད་པའི་རིམ་པ་
ཐུན་རེ་མ་ཆག་པས་ཀྱང་། ངན་སོང་དུ་མི་འགྲོ་མོད་ཀྱི། དེ་ཉིད་ཀྱིས་ཐར་པ་མི་
འཐོབ་སྟེ་ཞེན་པར་གྱུར་ལྷ་ཉིད་ལ་ཞེན་པ་ཡང་
། གསེར་གྱི་སྒྲོག་བཞིན་དུ་བླ་ན་
མེད་ པ་ ཡང་ དག་ པར་ རྫོ་གས་པའི་བྱང་ཆུབ་འཐོབ་པའི་བགེགས་བྱེད་ཅིང་།
འཁོར་བར་འཆིང་བ་ཡིན་པའི་ཕྱིར་རོ། །དེ་ན་ལྷ་ཉིད་དུ་ཞེན་པ་སྤང་བའི་ཕྱིར།
ལྷའི་རྣམ་པར་སྣང་བ་འདི་རྣམས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན།
རབ་དུ་འགྱུར་ནས་འབྲས་བུ་བསྡུས་པའི་ཆོས་ཀྱི་སྐུའི་བདག་ཉིད་ཀྱི་ཡེ་ཤེས་དེ་
དང་དེའི་དེ་ཉིད་ཡིན་ཏེ། ཡེ་ཤེས་དེ་རྣམས་ཀྱང་ལྷ་དེ་དེའི་རྣམ་པར་སྣང་བ་ཡིན་
གྱིས་གཞན་དུ་གྲུབ་པ་ནི་མ་ཡིན་ནོ། །སྙམ་དུ་ཡིད་ལ་བྱེད་པའོ། །
དེ་ལ་གཉིས་ལས་མདོར་བསྟན་པ་ནི་དེ་ནས་ཞེས་པ་ལ་སོགས་པ་སྟེ།
བྱང་ཆུབ་ནི་བླ་ན་མེད་པ་ཡང་དག་པར་རྫོགས་པའོ། །ཕྱོགས་ནི་བདག་ཉིད་དེ་
ཐོབ་པའི་ཆེད་དང་གཞན་དེ་ལ་འགོད་པའི་རྗེས་སུ་མཐུན་པའོ། །ཆོས་ནི་བླ་ན་
མེད་པའི་བྱང་ཆུབ་འཐོབ་པར་བྱེད་པའི་རང་གི་སེམས་ཀྱི་བྱེ་བྲག་གོ །ལྷ་ནི་ལུས་
ལས་བྱུང་བའི་བདེ་བ་ལ་སྤྱོད་པས་ན་ལྷ་སྟེ་རྡོ་རྗེ་ཕག་མོ་ལ་སོགས་པ་སུམ་ཅུ་རྩ་
བདུན་ནོ། །སྦྱོར་བས་ཞེས་པ་ནི་སངས་རྒྱས་ཀྱིས་རྒྱུད་ཀྱིས་བསྡུས་པའི་བྱང་ཆུབ་
247 277



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ཀྱི་ཕྱོགས་ཀྱི་ཡེ་ཤེས་རྣམས་དང་རྣལ་འབྱོར་མ་རྣམས་འདི་དང་འདི་ཡིན་ཞེས་
སྦྱོར་བའོ། །སྦྱར་ཞེས་པ་ནི་ཐབས་དང་ཤེས་རབ་ཐ་མི་དད་པའི་རིགས་པས་རབ་
ཏུ་གཏུམ་མོ་ལ་སོགས་པའི་ངོ་བོ་གང་ཡིན་པ་དེ་ཐོད་པའི་དུམ་བུ་ལ་སོགས་པའི་
ངོ་བོ་ཡང་ཡིན་ཞེས་སྦྱར་བར་བྱའོ། །
གཉིས་པ་རྒྱས་པར་བཤད་པ་ནི་དེ་དག་གང་ཞིག་ཞེས་པ་ལ་སོགས་པ་སྟེ།
དེ་ཡང་ས་དང་ལམ་གྱི་གནས་སྐབས་སུ་མངོན་པར་རྟོགས་པ་རྒྱུད་ལ་ཇི་ལྟ་བུར་
སྐྱེ་བ་དང་། དེ་རབ་ཏུ་གྱུར་ནས་མཐར་ཐུག་འབྲས་བུའི་ཡེ་ཤེས་ཀྱི་ངོ་བོ་ལ་སྦྱར་
བ་གཉིས་ཁྲིད་དུ་ཤེས་པར་བྱའོ། །འདི་རྣམས་ཀྱང་དོན་གསུམ་གྱིས་ཤེས་པར་བྱ་
སྟེ། གནས་སྐབས་བདུན་གྱིས་ཐ་དད་པར་འགྱུར་བ་དང་
། ལམ་ལྔས་ཇི་ལྟར་
བསྡུས་པ་དང་
། གྲངས་ཀྱི་གནས་མནན་གྱིས་ཕྱེ་ན་དུར་འགྱུར་བའོ། །
དང་པོ་ནི་དང་པོར་འཕགས་པའི་བདེན་པ་བཞི་ལ་དམིགས་པར་གྱུར་
བའོ། །དྲན་པ་ཉེ་བར་བཞག་པ་བཞི་དང་
། དེ་ནས་མི་དགེ་བ་སྤོང་ཞིང་དགེ་བ་
ཐོབ་པར་བྱེད་པའི་ཚུལ་གྱིས་གནས་པ་ཡང་དག་པར་སྤོང་བ་བཞི་དང་
། དེ་ནས་
ལས་དང་པོ་པའི་གནས་སྐབས་འཇིག་རྟེན་པའི་ལམ་དངོས་ཀྱིས་བསྡུས་པའི་
འདུན་པ་ལ་སོགས་པ་བཞི་གཙོ་བས་མཉམ་པར་འཇོག་པ་རྫུ་འཕྲུལ་གྱི་རྐང་བ་
བཞི་དང་
། དེ་ནས་འཇིག་རྟེན་པའི་ལམ་དངོས་ལ་ཞུགས་པ་དབང་པོ་ལྔ་དང་
།
ལམ་དེ་ཉིད་བྱང་བར་བྱེད་ཅིང་འཇིག་རྟེན་ལས་འདས་པའི་ལམ་དངོས་ལ་སྦྱོར་
བ་སྟོབས་ལྔ་དང་། དེ་ནས་འཇིག་རྟེན་ལས་འདས་པ་མཐོང་བའི་ལམ་སྔོན་དུ་
བྱས་པ། བྱང་ཆུབ་ཀྱི་ཡན་ལག་བདུན་དང་
། དེ་ནས་བསྒོམས་པའི་ལམ་ཁྱད་པར་
གྱི་ལམ་དང་བཅས་སོ། །བསྡུས་པ་འཕགས་པའི་ལམ་ཡན་ལག་བརྒྱད་པའོ། །
247-278



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
གཉིས་པ་ལམ་ལྔས་ཇི་ལྟར་བསྡུས་པ་ནི། དྲན་པ་ཉེ་བར་བཞག་པ་བཞི་
དང་། ཡང་དག་པར་སྤོང་བ་བཞི་དང་། རྫུ་འཕྲུལ་གྱི་རྐང་པ་བཞི་སྟེ། བཅུ་གཉིས་
ནི་སྣ་ཚོགས་ཀྱི་ལམ་གྱིས་བསྡུས་པའོ། །དབང་པོ་ལྔ་དང་སྟོབས་ལྔ་ནི་སྦྱོར་ལམ་
གྱིས་བསྡུས་པའོ། །བྱང་ཆུབ་ཀྱི་ཡན་ལག་བདུན་ནི་མཐོང་བའི་ལམ་གྱིས་བསྡུས་
པའོ། །འཕགས་པའི་ལམ་ཡན་ལག་བརྒྱད་པ་ནི་བསྒོམ་པའི་ལམ་དང་ཁྱད་པར་
གྱི་ལམ་གྱིས་བསྡུས་པར་བཞེད་དོ། །
གསུམ་པ་གྲངས་ཀྱི་གནས་གཞན་གྱིས་དབྱེ་བ་ནི་ལུས་དྲན་པ་ཉེ་བར་
བཞག་ པ་ལ་ སོགས་པའོ། །དེ་ལས་ དང་པོ་འཕགས་ པའི་བདེན་པ་བཞི་ལ།
འཕགས་པ་ནི་སོ་སོ་སྐྱེ་བོ་ལས་རིང་དུ་སོང་བས་ནའོ། །བདེན་པ་ནི་འཇིག་རྟེན་
པས་བདེན་པར་མི་ཤེས་ལ་འཕགས་པ་རྣམས་ལ་བདེན་པས་ནའོ། །
བཞི་ པ་ སྡུག་བསྔལ་དང་། ཀུན་འབྱུང་དང༌། འགོག་ པ་ དང་། ལམ་ གྱི་
བདེན་པའོ། །དེ་རྣམས་ཀྱང་ཉེ་བར་ལེན་པའི་ཕུང་པོ་ལྔ་རྒྱུ་དང་བཅས་པ་དང་།
དེའི་གཉེན་པོ་ལམ་འབྲས་བུ་དང་བཅས་པ་རྣམས་ཀྱིས་བསྡུས་པ་ཡིན་བས་ཟག་
པ་དང་བཅས་པའི་ཕུང་པོ་འདི་ལས་ལོགས་ཤིག་ཏུ་གཞན་མེད་དོ། །དེ་ཡང་
འཁོར་འདས་ཀྱི་ཆོས་ཐམས་ཅད་ཀྱང་འདི་བཞིར་འདུ་བས་ན། འཁོར་བའི་རྒྱུ་
ཀུན་འབྱུང་གི་བདེན་པ་ནི་ལས་དང་ཉོན་མོངས་པ་ཡིན་ལ། དེའི་འབྲས་བུ་སྡུག་
བསྔལ་གྱི་བདེན་པ་ནི་ཉེ་བར་ལེན་པའི་ཕུང་པོ་ལྔ་ཡིན་ནོ། །དེའི་གཉེན་པོ་ལམ་
གྱི་བདེན་པ་ནི་དེ་ཐམས་ཅད་རང་བཞིན་མ་གྲུབ་པས་སྟོང་པ་ཉིད་དུ་བསྒོམ་པ་
ཡིན་ལ། དེའི་འབྲས་བུ་འགོག་པའི་བདེན་པ་ནི་དེ་ཉིད་ལྟར་བསྒོམས་པས་
གོམས་པ་རབ་ཏུ་གྱུར་ཏེ། དེ་དག་རང་བཞིན་མེད་པར་ཤེས་ནས། སྡུག་བསྔལ་
247 --279



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦་
ལ་སོགས་པ་འགགས་པ་ཡིན་ཏེ། ཕུང་པོ་ལྔ་པོ་དེ་ཡང་དྲན་པ་ཉེ་བར་བཞག་པར་
བཞིར་འདུས་ཏེ། ལུས་ནི་གཟུགས་ཀྱི་ཕུང་པོ་ཡིན་ལ། ཚོར་བ་ཚོར་བའི་ཕུང་པོ།
ཆོས་ནི་འདུ་ཤེས་དང་འདུ་བྱེད་ཀྱི་ཕུང་པོ། །སེམས་ནི་རྣམ་པར་ཤེས་པའི་ཕུང་
པའོ། །དེས་ན་འཕགས་པའི་བདེན་པ་བཞི་ལ་དམིགས་པར་གྱུར་པ། དྲན་པ་ཉེ་
བར་བཞག་པ་བཞིའོ། །
དེ་ལ་ལུས་ནི་ཕྱི་དང་ནང་གིས་བསྡུས་པའི་གཟུགས་ཐམས་ཅད་ཡིན་ལ།
དེ་ཡང་གཅིག་དང་དུ་མ་ལ་སོགས་པའི་རིགས་པས་སྤྱོད་ན་རང་བཞིན་མ་གྲུབ་
པས་ངོ་བོ་ཉིད་མེད་པའོ། །རྗེས་སུ་ནི་སྔར་ཉམས་སུ་མྱོང་བ་དེའོ། །དྲན་པ་ནི་མི་
རྗེད་པའོ། །ཉེ་བར་བཞག་པ་ནི་ངོ་བོ་ཉིད་མེད་པ་དེ་མ་བརྗེད་པར་དྲན་པ་བློས་ཉེ་
བར་འཇོག་པ་སྟེ། དེ་ཡང་དྲན་པ་དང་ཤེས་བཞིན་དང་ལྡན་པས་ལུས་ལ་ལུས་ཀྱི་
རྗེས་སུ་ལྟ་ཞིང་། དེ་མི་དམིགས་པར་ཤེས་པ་མི་བརྗེད་པར་གནས་པའོ། །དེ་
སྒོམ་པ་ནི་ལུས་དེ་ཡང་སྙིང་པོ་མེད་པ་གསོག་གསོབ་སྒྱུ་མ་ལྟ་བུ་ལ་སོགས་པར
བསྒོམ་པའོ། །
དེ་ཡང་ལམ་ལྔས་བསྡུས་པའི་དུས་སུ་ཚོགས་ལམ་ཆུང་ངུས་བསྡུས་པ་ཡིན་
ཡང་། ལྷ་ལ་ཞེན་པ་སྤོང་བའི་དུས་སུ་ལུས་དྲན་པ་ཉེ་བར་བཞག་པ་རབ་ཏུ་གྱུར་
པ། ཡང་དག་པར་རྫོགས་པའི་སངས་རྒྱས་ཀྱི་རྒྱུད་ཀྱིས་བསྡུས་པའི་ཆོས་ཀྱི་སྐུའི་
བདག་ཉིད་ཀྱི་ཡེ་ཤེས་འདི་ཉིད། སེམས་ཅན་གྱི་དོན་དུ་མཁའ་འགྲོ་མའི་ཞལ་
ཕྱག་ཏུམ་སྣང་བས་དུས་ལ་བབ་ན་སྐད་ཅིག་ཀྱང་མི་འདའ་བར་སེམས་ཅན་གྱི་
དོན་བྱེད་པ་ཡིན་ལ། སྔོན་ཉིད་དུ་གྲུབ་པ་གཉིས་སུ་མེད་པའི་ཡེ་ཤེས་བརྙེས་པ་
མཁའ་འགྲོ་མ་དེ་ཉིད་སྒྲུབ་པ་པོས། ཁང་པ་རྩེག་མའི་ནང་དུ་མཁའ་འགྲོ་མའི་
247 ---280



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཞལ་ཕྱག་ཅན་དུ་བསྒོམ་པ་ཡིན་ཞིང་། དེ་ལ་ཞེན་པ་སྤོང་བ་དེའི་ངོ་བོའམ་རྣམ་
པར་དག་པ་ལུས་དྲན་པ་ཉེ་བར་བཞག་པ་སངས་རྒྱས་ཀྱི་རྒྱུད་ཀྱིས་བསྡུས་པའི་ཡེ་
ཤེས་དེ་ཉིད་ཡིན་སྙམ་དུ་ཡོད་ལ་བྱེད་པའོ། །དེ་ལྟར་ཐམས་ཅད་ལ་སྦྱར་བར་
བྱའོ། །ཚོར་བ་ནི་ཕྱི་ནའམ། བདེ་བ་དང་སྡུག་བསྔལ་བ་དང་
། བཏང་བསྙོམས་
ཡིན་ནོ། །ཆོས་ནི་འདུ་བྱེད་ཀྱི་ཕུང་པོ་མཚན་མར་འཛིན་པ་ཆུང་ངུ་དང་རྒྱ་ཆེན་པོ་
རྣམས་དང་
། འདུ་བྱེད་ཀྱི་ཕུང་པོ་སེམས་མངོན་པར་འདུ་བྱེད་པའི་སེམས་དང་
མཚུངས་པར་སྟན་པ་ལྔ་ཀུན་ཏུ་འགྲོ་བ་ལ་སོགས་པ་སེམས་ལས་བྱུང་བ་རྣམས་
དང༌། མི་ལྡན་པའི་འདུ་བྱེད་རྣམས་སོ། །སེམས་ནི་རྣམ་པར་ཤེས་པའི་ཚོགས་
བརྒྱད་དོ། །
དེ་རྣམས་རང་བཞིན་མེད་པར་ཤེས་པས་འཕགས་པའི་བདེན་པ་བཞི་ལ་
འཇུག་པ་ཡིན་ཏེ། དེ་ཡང་ཕུང་པོ་ལྔ་ལ་རང་བཞིན་མེད་པར་ཤེས་པས་འཕགས་
པའི་བདེན་པ་བཞི་ལ་འཇུག་པ་ཡིན་ཏེ། དེ་ཡང་ཕུང་པོ་ལྔ་ལ་རང་བཞིན་མེད་
པར་ཤེས་པས་ཐམས་ཅད་ཀྱང་རང་བཞིན་མེད་པའི་ཕྱིར་ནའམ། རྣམ་པ་གཅིག་
ཏུ་ཕུང་པོ་ལྔ་དང་དེའི་རྒྱུ་ཡང་རང་བཞིན་མེད་པས་ཕུང་པོ་ལྔར་འདུས་ཏེ་དེ་དག་
གི་སྡུག་བསྔལ་ཀུན་ཡིན་ལ། དེ་དག་རང་བཞིན་མེད་པར་ཤེས་པ་ནི་ལམ་ཡིན་
ཞིང་། དེ་སྒོམས་པས་སྔ་མ་གཉིས་འགགས་པ་འགོག་པ་ཡིན་པས་དྲན་པ་ཉེ་བར་
བཞག་པའི་སྒོ་ནས་འཕགས་པའི་བདེན་པ་བཞི་ལ་འཇུག་པ་ཞེས་བྱའོ། །ལམ་ལྔ་
ལས་ཚོགས་ལམ་ཆུང་ངུས་བསྡུས་རྒྱུས་པ་ཡིན་ནོ། །
དེ་ནས་ཡང་དག་པར་སྤོང་བ་བཞི་པོ་ལས་འདིར་མི་སྟོན་པར་འཇུག་ཏུ་
སྟོན་པའི་རྒྱུ་མཚན་ཅི་ཡིན་ཞེས་ན། ཐམས་ཅད་ཀྱི་འཇུག་ཏུ་འཆད་པ་ནི་གཤིན་
247--281



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
རྗེ་སྲེག་མ་ལ་སོགས་པ་ལ་གཟུགས་གཉིས་ཡོད་པ་བཞིན་དུ་བྱང་ཆུབ་ཀྱི་ཕྱོགས་
ཀྱི་ཆོས་སུམ་ཅུ་རྩ་བདུན་པོ་ཐམས་ཅད་ལ། སྤངས་པ་དང་ཐོབ་པ་གཉིས་ཡོད་
པར་ཤེས་པར་བྱ་བའི་ཕྱིར་དང་
། མཚམས་མ་བཞི་པོ་ཕྱི་ན་ཡོད་པས་དེ་རྣམ་པར་
དག་པ་ལའམ། ངོ་བོ་ཡིན་པའི་ཕྱིར་རྣལ་འབྱོར་མའི་གོ་རིམ་བཞིན་དུ་བསྟན་
པའོ། །འོ་ན་དེ་བཞིན་ཁོ་ནའི་རྣམ་དག་ཏུ་འོང་བ་ཅིས་ཞེ་ན། མཚམས་མ་བཞི་ལ་
གཟུགས་གཉིས་ཡོད་པས་མཚོན་ནས། ཡང་དག་པར་སྤོང་བ་འདི་རྣམས་རེ་རེ་ལ་
ཡང་སྤངས་པ་དང་ཐོབ་པ་གཉིས་གཉིས་ཡོད་པའི་ཕྱིར་བདག་ཉིད་ཡིན་སྐད་དོ། །
དེ་ནས་རྫུ་འཕྲུལ་གྱི་རྐང་བ་བཞི་ནི་འདུན་པའི་ཞེས་པ་ལ་སོགས་ཏེ།
འདུན་པ་ནི་ལས་དང་འབྲས་བུ་དང་བདེན་པ་དང་དཀོན་མཆོག་ལ་ཡིད་ཆེས་པ་
དང་གཅིག་ཏུ་དང་བ་དང་འདོད་པ་མེད་པར་འདོད་དེ་ཙམ་འབྱུང་བའོ། །བརྩོན་
འགྲུས་ནི་འདུན་པ་དེས་སྐྱེད་པའི་དགེ་བའི་ལས་ཉམས་སུ་ལེན་པ་ལ་རྩོལ་བའམ་
རྩོམ་པ་རྒྱུན་མི་འཆད་པའོ། །སྤྱོད་པ་ནི་དེ་ལྟར་རྩམ་པའི་ཡུལ་དེ་མ་བརྗེད་པར་
སྤྱོད་པས་ཡུལ་དུ་བྱེད་པའོ། །སེམས་ནི་དོན་དེ་ལ་གཏད་ཅིང་འཇལ་བར་བྱེད་
གཏན་ལ་འབེབས་པར་བྱེད། མཉམ་པར་འཇོག་པར་བྱེད་བརྟན་པ་གནས་པར་
བྱེད་པའོ། །དེ་རྣམས་ནི་དད་པ་ལ་སོགས་པ་ལྔ་ངེས་པར་རང་རང་གི་ངོ་བོ་ཉིད་དུ་
མ་སྐྱེས་པ། སོ་སོ་སྐྱེ་བོའི་ལམ་དངོས་ཀྱི་སྔོན་རོལ་དུ་ལམ་དེ་ལ་སྦྱོར་བའི་བདག་
ཉིད་དུ་སྐྱེས་པའོ། །
རྫུ་འཕྲུལ་གྱི་རྐང་པ་ཞེས་པ་ནི་འདུན་པ་ལ་
པ་ལ་སོགས་པ་རེ་རེ་གཙོ་བོར་གྱུར་
པའི་སྒོ་ནས་སྤོང་བའི་ཕྱིར་དང་ལྡན་པའི་ཏིང་ངེ་འཛིན་ཏེ། རང་ཉིད་རྡོ་རྗེ་ཞེས་པ་
རྫུ་འཕྲུལ་ལམ་འབྱོར་པ་སྟེ། ཏིང་ངེ་འཛིན་དེས་ནམ་མཁར་འགྲོ་བ་ལ་སོགས་
247 -282



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསོལ་བྱེད་སྒྲོན་མེ།
པའི་རྫུ་འཕྲུལ་ལམ། འཇིག་རྟེན་ལས་འདས་པའི་ཆོས་ཀྱི་འབྱོར་པའོ། །པ་ཏ་
ཞེས་པ་རྐང་པ་སྟེ་རྫུ་འཕྲུལ་ལམ་འབྱོར་པ་དེ་འཐོབ་པའི་གནས་སྐབས་སུ་ཕྱིན་
པར་བྱེད་པའོ། །ཡང་ན་ཨུད་པ་ཏ་ཞེས་པ་སྐྱེ་བའམ་
བའམ་འབྱུང་བ་སྟེ་རྫུ་འཕྲུལ་ལམ་
འབྱོར་པ་དེ་དག་སྐྱེ་བའམ་འབྱུང་བའོ། །དེ་ནས་འདུན་པའི་རྫུ་འཕྲུལ་གྱི་རྐང་བ་
སྤོང་བའི་འདུ་བྱེད་དང་ལྡན་པའི་ཏིང་ངེ་འཛིན་ཞེས་པ་ལ་སོགས་པའམ། ཡང་ན་
འདུན་པའི་ཏིང་ངེ་འཛིན་སྤོང་བའི་འདུ་བྱེད་དང་ལྡན་པའི་རྫུ་འཕྲུལ་གྱི་རྐང་པ་
ཞེས་པ་ལ་སོགས་པར་འགྱུར་རོ། །འོ་ན་ཏིང་ངེ་འཛིན་གྱིས་སྤང་བྱ་སྤོང་བའི་འདུ་
བྱེད་ཇི་ལྟ་བུ་ཞེ་ན། ཏིང་ངེ་འཛིན་ཐམས་ཅད་ཀྱི་ཉེས་པ་རྣམ་པ་དྲུག་སྟེ། ལེ་ལོ་
དང་དམིགས་པ་བརྗེད་པ་དང་
། བྱིང་རྒོད་དང་
། མི་རྩོལ་བ་དང་རྩོལ་བའོ། །
དེ་རྣམས་ཀྱི་གཉེན་པོ་སྤོང་བའི་འདུ་བྱེད་བརྒྱད་དེ། དད་པོ་དང་འདུན་པ་
དང་། བརྩོན་འགྲུས་དང་
། ཤིན་དུ་སྦྱངས་པ་དང༌
། དྲན་པ་དང་ཤེས་བཞིན་དང་།
སེམས་དཔའ་དང་
། བཏང་བསྙོམས་བསྒོམ་པར་བྱའོ། །དེ་ལ་དང་པོ་བཞི་ནི་ལེ་
ལོའི་གཉེན་པོ་ཡིན་ཏེ། དེ་ཡང་དང་པོར་ཏིང་ངེ་འཛིན་གྱི་ཡོན་ཏན་རྣམས་ཡིད་ལ་
བྱས་པས། དེ་ལ་ཡང་དག་པར་ཡིད་ཆེས་པའི་མཚན་ཉིད་ཅན་གྱི་དད་པ་འབྱུང་
བའོ། །དེ་ལས་རྣལ་འབྱོར་པ་རྣམས་དེ་ལ་མངོན་པར་འདོད་པ་སྐྱེ་བར་འགྱུར་བ་
བདེན་པའོ། །མངོན་པར་འདོད་པའི་དད་པས་རྩོལ་བ་རྩོམ་པར་འགྱུར་བ་བརྩོན་
འགྲུས་སོ། །བརྩོན་འགྲུས་རྩམ་པས་དེ་ལས་ལུས་དང་སེམས་ལས་སུ་རུང་བ་ཉིད་
ཐོབ་པ་ཤིན་ཏུ་སྦྱོང་པའོ། །ཤིན་དུ་སྦྱང་པ་དེ་ལུས་དང་སེམས་ལེ་ལོ་ལས་ལྡོག་
པར་འགྱུར་རོ། །དེ་བས་ན་དད་པ་ལ་སོགས་པ་བཞི་ལེ་ལོ་སྤང་བར་བྱ་བའི་ཕྱིར་
བསྒོམ་པར་བྱའོ། །དེ་ནས་ལེ་ལོ་ལོག་པའི་དུས་སུ་དམིགས་པ་བརྗེད་པ་ཉེས་པ་
247 283



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཡིན་པས། དེའི་གཉེན་པོ་དྲན་པ་སྒོམ་མོ། །དེ་ལྟར་དྲན་པ་དེ་སྒོམ་པའི་དུས་སུ་
བྱིང་རྒོད་ཉེས་པ་ཡིན་ཏེ་དེ་གཉིས་ཀྱི་གཉེན་པོར་ཤེས་བཞིན་སྒོམ་པར་བྱ་སྟེ།
ཤེས་བཞིན་གྱི་བྱ་ར་བ་དེས་བྱིང་བ་རྒོད་པ་དག་ལེགས་པར་ཤེས་པར་བྱ་བའི་
ཕྱིར་དེ་བསྒོམ་མོ། །
དེ་ནས་བྱིང་བ་དང་རྒོད་པ་ཞི་བའི་དུས་སུ་ནི་མི་རྩོལ་བ་ལྷན་ནེ་འདུག་པ་
ཉེས་པ་ཡིན་ཏེ་དེའི་གཉེན་པོར་སེམས་བསྒོམ་པར་བྱ་སྟེ་ཡིད་མི་གཡོ་བ་གཡོ་
བར་བྱེད་པའི་འདུ་བྱེད་སེམས་དཔའ་ཡིན་པའི་ཕྱིར། དེ་བསྒོམ་མོ། །བྱིང་བ་དང་
རྒོད་པ་ཉེ་བར་ཞི་བར་གྱུར་ནས་གང་གི་ཚེ་སེམས་རང་གི་རྒྱུད་ཀྱི་འཇུག་པ་དེའི་
ཚེ་ཙུབ་ཙུབ་ཏུ་རྩོལ་བ་བྱས་ན། ཉེས་པ་ཡིན་པས་དེའི་གཉེན་པོར་བཏང་བསྙོམས་
བསྒོམ་པར་བྱ་སྟེ། དམིགས་པ་ལ་སེམས་གློད་ལ་བཞག་གོ །
དེ་ལྟར་སྤོང་བའི་འདུ་བྱེད་བརྒྱད་པོ་དེ་རྣམས་དང་ཡང་དག་པར་ལྡན་པའི་
ཏིང་ངེ་འཛིན་ནི། གང་གིས་རྫུ་འཕྲུལ་ལ་སོགས་པའི་ཡོན་ཏན་རྫོགས་པར་
བྱེད་
དེ། མཆོག་ཏུ་ལས་སུ་རུང་བར་འགྱུར་བ་ཡིན་ནོ། །དེས་ན་དྲན་པ་ཉེར་བཞག་
ཤེས་རབ་སྟེ། །བརྩོན་འགྲུས་ཡང་དག་སྤོང་ཞེས་བྱ། །རྫུ་འཕྲུལ་རྐང་པའི་ཏིང་ངེ་
འཛིན་ ཞེས་ གསུངས་ སོ། །དེ་ལྟར་ཆོས་བཞི་ གསུམ་ བཅུ་གཉིས་པོ་དེ་རྣམས་
ཚོགས་ཀྱི་ལམ་གྱིས་བསྡུས་པ་ཡིན་ཏེ། དེ་ཡང་དྲན་པ་ཉེ་བར་བཞག་པ་བཞི་
ཚོགས་ལམ་ཆུང་ངུ་ན། ཡང་དག་པར་སྤོང་བ་བཞི་ཚོགས་ལམ་འབྲིང་པོ། རྫུ་
འཕྲུལ་གྱི་རྐང་པ་བཞི་ཚོགས་ལམ་ཆེན་པོ་ཡིན་ནོ། །
དེ་ནས་འཇིག་རྟེན་པའི་ལམ་དངོས་ལ་ཞུགས་པ་དབང་པོ་ལྔ་ནི་ལས་
དངོས་ལ་ཞེས་པ་ལ་སོགས་པ་སྟེ། དད་པ་ནི་ལས་དང་འབྲས་བུ་དང་བདེན་པ་
247 ---284



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དང་དཀོན་མཆོག་ལ་ཡིད་ཆེས་པ་དང་འདོད་པ་དང་དང་བའོ། །དབང་པོ་ནི་དད་
པ་དེ་ཡང་དང་ཡང་དུ་གོམས་པར་བྱས་པས་དད་པ་རང་གི་ངོ་བོ་ཇི་ལྟ་བ་བཞིན་
འཇིག་རྟེན་པའི་ལམ་དངོས་ཀྱིས་བསྡུས་པ་ཐོབ་པའོ། །ཅིའི་ཕྱིར་དབང་པོ་ཞེས་
བྱ་ན་འཇིག་རྟེན་ལས་འདས་པའི་ཆོས་སྐྱེ་བ་ལ་དབང་བྱེད་པར་འགྱུར་བའི་ཕྱིར་
རོ། །གཞན་རྣམས་ལ་ཡང་དེ་བཞིན་དུ་ཤེས་པར་བྱའོ། །བརྩོན་འགྲུས་ནི་དད་པ་
སྟེ་སྔོན་དུ་འགྲོ་བས་དགེ་བའི་ཆོས་ཉམས་སུ་ལེན་པ་ལ་རྩོལ་བ་རྒྱུན་མི་འཆད་
པར་འབྱུང་བའོ། །དྲན་པ་ནི་དགེ་བའི་ཆོས་ཉམས་སུ་བླངས་པ་དང་མི་དགེ་བ་
སྤང་བར་བྱ་བ་དག་ལ་དྲན་པ་བར་ཆད་མེད་པར་འབྱུང་བའོ། །ཏིང་ངེ་འཛིན་ནི་
དམིགས་པ་ལ་སེམས་རྩེ་གཅིག་པ་ཉིད་དུ་མ་ཉམས་པར་འཇོག་པའོ། །ཤེས་རབ་
ནི་ཆོས་ཐམས་ཅད་ཀྱི་སྤྱི་དང་རང་གི་མཚན་ཉིད་དམ་ཡུལ་ལ་ཐེ་ཚོམ་དང་ཕྱིན་ཅི་
ལོག་སྤངས་ནས་ལོགས་པར་ཤེས་པའོ། །
ལམ་དེ་ཉིད་བྱ་བར་བྱེད་ཅིང་འཇིག་རྟེན་ལས་འདས་པའི་ལམ་ལ་སྦྱོར་བ་
སྟོབས་ལྔ་ནི་དད་པའི་སྟོབས་ཞེས་པ་ལ་སོགས་པ་སྟེ། དད་པ་ལ་སོགས་པ་ལ་སྔ་
མ་ལྟར་ཤེས་པར་བྱའོ། །སྟོབས་ཞེས་པ་ནི་དད་པ་ལ་སོགས་པ་དེ་དག་ཡང་དང་
ཡང་དུ་གོམས་པར་བྱས་པས་གོམས་པ་རབ་ཏུ་གྱུར་ནས་དད་པ་ལ་སོགས་པ་དེ་
རྣམས། མཐུ་སྟོབས་དང་ལྡན་པར་འགྱུར་བས་འཇིག་རྟེན་ལས་འདས་པའི་ཆོས་
སྐྱེ་བ་ལ་མི་མཐུན་པའི་ཕྱོགས་མ་དད་པ་དང་ལེ་ལོ་དང་དྲན་པ་ཉམས་པ་དང་བྱིང་
རྒོད་དང་ཤེས་རབ་འཆལ་བས་མི་ཆོམས་ཤིང་དེ་རྣམས་ཕར་ཆོམས་པར་འགྱུར་
བས་སྟོབས་ཞེས་བྱའོ། །བཅུ་པོ་དེ་རྣམས་སྦྱོར་བའི་ལམ་གྱིས་བསྡུས་པ་ཡིན་ལ།
དེའི་དུས་སུ་ངེས་པར་འབྱེད་པའི་ཡན་ལག་ཆ་བཞི་ལ་དབང་པོ་ལྔ་ནི་དྲོད་དང་རྩེ་
247-285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
མོ་ཡིན་ལ། སྟོབས་ལྔ་ནི་བཟོད་པ་དང་འཇིག་རྟེན་ཆོས་མཆོག་ཡིན་ནོ། །
དེ་ནས་འཇིག་རྟེན་ལས་འདས་པ་མཐོང་བའི་ལམ་མངོན་དུ་བྱས་པ་བྱང་
ཆུབ་ཀྱི་ཡན་ལག་བདུན་ནི་ཏིང་ངེ་འཛིན་ཞེས་པ་ལ་སོགས་པ་སྟེ། ཏིང་ངེ་འཛིན་
ནི་དེ་ཁོ་ན་ཉིད་ལ་སེམས་རྩེ་གཅིག་ཏུ་མཉམ་པར་འཇོག་པའོ། །དེ་ཕྱིན་ཅི་མ་
ལོག་པ་ཉིད་དུ་ངེས་པ་ཡང་དག་པ་དེའི་མི་འཐུན་པའི་ཕྱོགས་ལེགས་པར་སྤང་
བར་བྱང་བ། དེ་ཇི་ལྟ་བ་བཞིན་ཐུགས་སུ་ཆུད་པར་བསྒྲུབ་ལ། དེ་འཐོབ་པའི་བྱེད་
རྒྱུར་གྱུར་བས་ན་ཡན་ལག་གོ །དེ་ལྟར་འོག་མ་ཀུན་ལ་ཡང་སྦྱར་བར་བྱའོ། །
བརྩོན་འགྲུས་ནི་མཉམ་པར་འཇོག་པ་དེ་གོང་ནས་གོང་དུ་རྒྱུན་མི་འཆད་ཅིང་ཁྱད་
པར་འཕགས་པ་སྒྲུབ་པའོ། །དགའ་བ་ནི་དེ་ཁོ་ན་ཉིད་སྤྱོད་ཡུལ་དུ་བྱེད་པ་ལ་སྐྱེ་
བ་མེད་ཅིང་སེམས་ཀྱི་རབ་ཏུ་སིམས་པ་མཆོག་ཏུ་གྱུར་པ་འབྱུང་བའོ། །ཤིན་ཏུ་
སྦྱངས་པ་ནི་དེ་ཁོ་ན་ཉིད་དེས། མཆོག་ཏུ་ལུས་དང་སེམས་ཤིན་ཏུ་ལས་སུ་རུང་བ་
འབྱུང་བའོ། །ཆོས་རབ་ཏུ་རྣམ་པར་འབྱེད་པ་དེ་ཁོ་ན་ཉིད་ལ་ལུས་དང་སེམས་
ལས་སུ་རུང་བས། ཆོས་ཐམས་ཅད་སྒྱུ་མ་ལྟ་བུར་རབ་ཏུ་རྣམ་པར་འབྱེད་པའོ། །
དྲན་པ་ནི་དེ་ཁོ་ན་ཉིད་ཀྱི་དོན་དེ་རྒྱུན་མི་འཆད་པར་བརྗེད་པ་མེད་ཅིང་གསལ་
བར་དྲན་པའོ། །བཏང་སྙོམས་ནི་འབད་པ་མེད་པར་ཡུལ་དུ་བྱེད་པས་གནས་
པའོ། །
དེ་རྣམས་ནི་ལམ་ལྔ་ལས་མཐོང་བའི་ལམ་གྱིས་བསྡུས་པ་ཡིན་ཏེ། དེ་ཡང་
འཇིག་རྟེན་ལས་འདས་པའི་ཡེ་ཤེས་སྒྱུ་མ་ལྟ་བུ་རྟོགས་པས་ས་དང་པོའི་བདེན་པ་
མཐོང་བ་བྱ་བ་ཡང་དག་པར་རྫོགས་པའི་སངས་རྒྱས་ཀྱི་དགོངས་པ་ཕྱིན་ཅི་མ་
ལོག་པར་ཐུགས་སུ་ཆུད་པའི་དུས་སུ་བྱང་ཆུབ་ཀྱི་ཡན་ལག་བདུན་གཅིག་དུས་
247-286



ཡང་
བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
གཅིག་ཏུ་རྒྱུད་ལ་སྐྱེ་བ་ཡིན། ཞེས་བཞེད་དོ། །
དེ་ ནས་ སྒོམ་ པའི་ ལམ་ ཁྱད་ པར་ གྱི་ ལམ་ དང་ བཅས་ པ་ བསྡུས་ པ།
འཕགས་པའི་ལམ་ཡན་ལག་བརྒྱད་ནི། ཡང་དག་པའི་ཞེས་པ་ལ་སོགས་པ་སྟེ།
ས་གཉིས་པ་ལ་སོགས་པ་མངོན་དུ་བྱས་པའི་ཚེ་འཇིག་རྟེན་ལས་འདས་པའི་ཡེ་
ཤེས་སྒྱུ་མ་ལྟ་བུ་ལ་སོགས་པ་ངེས་པར་མཐོང་བ་ནི་མཐོང་བ་ཕྱིན་ཅི་མ་ལོག་པ་
ཡིན་པའི་ཕྱིར་རོ། །ཡང་དག་པའི་ལྟ་བའོ། །ཡང་དག་པའི་རྟོག་པ་ནི་ཡང་དག་
པའི་ལྟ་བ་དེ་སྔོན་དུ་སོང་བའི་སེམས་ཀྱི་རྟོག་པ་ཕྱིན་ཅི་མ་ལོག་པ་གང་ཡིན་པ་
དེའོ། །ཡང་དག་པའི་ངག་ནི་ཡང་དག་པའི་ལྟ་བ་དེ་སྔོན་དུ་སོང་བའི་ངག་གི་
བརྗོད་པ་ཕྱིན་ཅི་མ་ལོག་དེའོ། །ཡང་དག་པའི་ལས་ཀྱི་མཐའ་ནི་ཡང་དག་པའི་ལྟ་
བ་དེ་སྔོན་དུ་སོང་བའི། ལུས་ཀྱི་བྱ་བ་རྣམས་ཕྱིན་ཅི་མ་ལོག་པ་ཡིན་ཏེ་དེ་
བདག་ཉིད་དེ་སེམས་ཅན་རྣམས་རྫོགས་པའི་བྱང་ཆུབ་སྒྲུབ་པ་དང་དགོད་པའི་
སྦྱོར་བ་འབའ་ཞིག་གི་ལས་བྱེད་པས་ནའོ། །
ཡང་དག་པའི་འཚོ་བ་ནི་ཡང་དག་པའི་ལྟ་བ་དང་རྟོག་པ་སྔོན་དུ་སོང་པས་
ནི་མི་མཐུན་པའི་ཕྱོགས་སྤུངས་པའི་ཕྱིར། དེས་སྐྱེད་པའི་ཚུལ་འཆོས་དང་
། ཁ་
སག་ལ་སོགས་པའི་འཚོ་བའོ། །ཡང་དག་པའི་རྩོལ་བ་ནི་འཇིག་རྟེན་ལས་འདས་
པའི་ཡེ་ཤེས་སྒྱུ་མ་ལྟ་བུ་ངེས་པར་སྤངས་པའི་ཐོབ་པ་དེ་གོང་ནས་གོང་དུ་བརྩོན་
འགྲུས་རྒྱུན་ཆད་པ་མེད་པར་རྩོལ་བའོ། །ཡང་དག་པའི་དྲན་པ་ནི་ཡང་དག་པའི་
ལྟ་བ་སྔོན་དུ་སོང་བས་དེའི་ཡུལ་དུ་གྱུར་བ་མེད་ཅིང་དམིགས་པ་རྣམས་ཅུང་ཟད་
ཀྱང་བརྗེད་པ་མེད་པའོ། །ཡང་དག་པའི་ཏིང་ངེ་འཛིན་ནི་འཇིག་རྟེན་ལས་འདས་
པའི་ཡེ་ཤེས་སྒྱུ་མ་ལྟ་བུ་དེ་སྔོན་དུ་སོང་བས། ཏིང་ངེ་འཛིན་གྱི་ཉེས་པ་ཕྲ་རབ་
247 287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
ཀྱང་མེད་པར་ཇི་ལྟར་འདོད་པར་མཉམ་པར་འཇོག་པའོ།
།
འདི་ལྟར་རྣལ་འབྱོར་མའི་རྣམ་པར་དག་པ་བརྗོད་པའི་སྐབས་སུ་ཡང་
དག་ཏིང་ངེ་འཛིན་དཔལ་ཧེ་རུ་ཀའི་རྣམ་པར་དག་པར་བརྗོད་པ་ཇི་ལྟ་བུ་ཡིན་ཞེ་
ན། ཐབས་དང་ཤེས་རབ་ཐ་མི་དད་པའི་རིགས་པས་ཐམས་ཅད་དུ་རྣལ་འབྱོར་
མའི་རྣམ་པར་དག་པ་ཉིད་དཔའ་བོའི་རྣམ་པར་དག་པ་ཡང་ཡིན་ནོ། །ཞེས་
བསྒྲུབ་པར་བྱ་བའི་ཕྱིར་དང་ཡང་དག་པའི་ཏིང་ངེ་འཛིན་ནི་ཕག་མོའི་རྣམ་པར་
དག་པ་ཉིད་དཔལ་ཧེ་རུ་ཀའི་རྣམ་པར་དག་པར་ཡང་བསྟན་ པ་ཡིན་ནོ། །དེ་
རྣམས་ནི་ལམ་ལྔ་ལས་ས་གཉིས་པ་ནས་བདུན་པའི་བར་བསྒོམ་པའི་ལམ་དང་།
ས་བརྒྱད་པ་ནས་བཅུ་པའི་བར་ཁྱད་པར་གྱི་ལམ་གྱིས་བསྡུས་པ་ཡིན་ནོ། །
མི་དགེ་བ་སྤང་ཞིང་དགེ་བས་ཐོབ་པར་བྱེད་པའི་ཚུལ་གྱི་གནས་པ་ཡང་
དག་པར་སྤོང་བ་བཞི་ནི། དགེ་བའི་ཆོས་ཞེས་པ་ལ་སོགས་པ་སྟེ། དགོས་པ་
འབྲས་བུ་ཡིད་དུ་འོང་བ་འབྱིན་པ་དང་གོང་ནས་གོང་དུ་འགྲོ་བས་ནའོ་ཆོས་ནི
རྣམ་པར་དཀར་བའོ། །མ་སྐྱེས་པ་རྣམས་སྐྱེད་པ་ནི་མ་བྱུང་བ་རྣམས་འབྱུང་བར་
བྱེད་པ་སྟེ། དེ་ཙམ་ན་སྐྱེས་པ་རྣམས་བསྲུང་བ་ཡང་ཡོད་དོ། །སྐྱེས་པ་རྣམས་ཡང་
དག་པར་བསྲུང་བ་ནི་ཡོད་པ་རྣམས་མི་ཉམས་པར་བྱེད་པ་སྟེ། དེའི་ཚེ་ན་མ་སྐྱེས་
པ་སྐྱེད་པ་ཡང་ཡོད་དོ། །མི་དགེ་བ་ནི་འབྲས་བུ་ཡིད་དུ་མི་འོང་བ་འབྱིན་པ་དང་
འོག་ནས་འོག་ཏུ་ལྟུང་བས་ནའོ། །
ཆོས་ནི་རང་གི་མཚན་ཉིད་འཛིན་པའོ། །སྐྱེས་པ་རྣམས་སྤོང་བ་ནི་ཡོད་པ་
རྣམས་མེད་པར་བྱེད་པ་སྟེ། དེ་ཉིད་ཀྱི་ཚེ་མ་སྐྱེས་པ་རྣམས་མི་སྐྱེད་པ་ཡོད་དོ། །
མ་སྐྱེས་པ་རྣམས་མི་སྐྱེད་པ་ནི་མ་བྱུང་བ་རྣམས་མི་འབྱུང་བར་བྱེད་པ་སྟེ། དེ་ཉིད་
247 -288



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཀྱི་ཚེ་ན་སྐྱེས་པ་རྣམས་བསྲུང་བ་ཡང་ཡོད་ཞེས་ཐུན་བཞི་བཞེད་དོ། །
ད་ནི་ལོངས་སྤྱོད་རྫོགས་པ་སྐུའི་བདག་ཉིད་དུ་མོས་པ་སྟན་པར་བྱ་སྟེ། དེ་
གཉིས་ལས། དང་པོ་མདོར་བསྟན་པ་ནི། དེ་ནས་ཞེས་པ་ལ་སོགས་ཏེ། དེ་
ཡང་ལོངས་སྤྱོད་རྫོགས་པ་ཞེས་པ་ནི། སངས་རྒྱས་ཀྱི་ས་རྣམ་པར་མི་རྟོག་པའི་ཡེ་
ཤེས་ཀྱིས་ཡོངས་སུ་རྒྱས་པའི་སྐུ་དེ་ལ་དེ་སྐད་བརྗོད་པ་ཡིན་ལ། འདིར་ཡང་ཤིན་
ཏུ་མཚུངས་པ་དཔེའི་ཡེ་ཤེས་ཀྱི་སྒོ་ནས་ལྷན་ཅིག་སྐྱེས་པ་ངོས་བཟུང་བ་ལྟར།
དཔའ་བོ་དང་རྣལ་འབྱོར་མ་རྣམས་རྣམ་པར་མི་རྟོག་པའི་ཡེ་ཤེས་ཀྱིས་ཡོངས་སུ་
རྒྱས་ཤིང་། གང་བོ་རྣམས་ལུས་སུ་བཀོད་པས། ལྷན་ཅིག་སྐྱེས་པ་རྣམ་པར་མི་
རྟོག་པའི་ཡེ་ཤེས་ཉམས་སུ་མྱོང་བར་མོས་པ་བྱེད་པའོ། །སྐུའི་དཀྱིལ་འཁོར་ནས་
ལུས་ལ་བཀོད་པའི་ཕྱིར་རོ། །
གནས་ལ་སོགས་པའི་རིམ་སྦྱོར་གྱིས། །ས་བཅུ་རྣམ་པར་དག་པའོ་ཞེས་
པ་ནི། གནས་ལ་སོགས་ས་བཅུ་པོ་རིམ་པ་བཞིན་དུ་ས་བཅུའི་ངོ་བོ་ཡིན་ཏེ།
སངས་རྒྱས་ཀྱིས་ཡོངས་སུ་རྫོགས་པའི་ཡན་ལག་དུ་ས་བཅུ་རྫོགས་པར་བྱེད་
དགོས་པ་ལྟར། འདིར་ས་བཅུའི་རྣམ་པར་དག་པ་སྟེ། ངོ་བོ་ཡིན་ནོ། །སྙམ་དུ་
དགོངས་པ་ཡིན་ཏེ། དེ་ཡང་འདི་ལྟར་ཕ་རོལ་དུ་ཕྱིན་པའི་ལུགས་ཀྱིས་ས་བཅུ་
བགྲོད་པའི་སྒོ་ནས་སངས་རྒྱས་ཐོབ་པར་འདོད་པ་ཡིན་ལ། དེ་བཞིན་དུ་འདིར་ནི་
གནས་ལ་སོགས་པ་ས་བཅུའི་ངོ་བོ་བསྐྱེད་པའི་རིམ་པའི་ཁང་རྩེག་མ་འཁོར་ལོའི་
རྩིབ་མ་རྣམས་དང་
། ལུས་ཀྱི་དཀྱིལ་འཁོར་དུ་སྤྱི་བོ་ལ་སོགས་པ་དང་། རྫོགས་
པའི་རིམ་པར་སྤྱི་བོ་ལ་སོགས་པ་ནི་པུ་ལ་རི་མ་ཡ་ལ་སོགས་པ་ཡིན་ལ། དེའི་ནང་
ན་གནས་པའི་རྩྭ་དང་བྱང་ཆུབ་ཀྱི་སེམས་ཀྱི་ཐིག་ལེ་ནི་དཔའ་བོ་དང་རྣལ་འབྱོར་
247 -289



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
མ་རྣམས་ཡིན་ལ། དེ་རྣམས་གནས་ལ་སོགས་པ་བཅུས་བསྡུས་པ་ཡིན་ལ། དེ་
རྣམས་ས་བཅུའི་ངོ་བོ་ཡིན་ནོ། །མདོར་ན་བསྐྱེད་རྫོགས་གཉིས་ཀྱི་སྒོ་ནས་སངས་
རྒྱས་ཐོབ་པར་འདོད་པ་ཡིན་ནོ། །
གཉིས་ པ་ རྒྱས་པར་བཤད་པ་ནི་པུ་ཛ་ཞེས་པ་ལ་སོགས་པ། དེ་ཡང་
མངོན་པར་རྟོགས་པ་ཉམས་སུ་ལེན་པའི་དུས་སུ། སྐད་ཅིག་རྣམ་པའི་རྣལ་འབྱོར་
བདག །སྐད་ཅིག་རྣམ་པའི་ཕྱག་རྒྱ་ཅན། ཀུན་ནས་ཞེས་པར་འབྲེལ་ཏེ། སྐད་
ཅིག་ཞེས་པ་ནི་ས་བོན་དང་མཚན་མ་ལ་མི་ལྟོས་པར། སྐད་ཅིག་ཙམ་གྱིས་སོ། །
རྣལ་འབྱོར་ཞེས་པ་ནི་ཐབས་དང་ཤེས་རབ་གཉིས་སྙོམས་པར་འཇུག་པ་དང་
བཅས་པའོ། །དེ་དག་གང་ཞེ་ན། བོདག་ཅེས་པ་ལ་སོགས་པ་སྟེ། བདག་གི་ལུས་
ཀྱིས་དཀྱིལ་འཁོར་གྱི་བདག་པོའམ། དཔལ་ཧེ་རུ་ཀའི་བདག་ཉིད་ཏེ། བདག་གི་
སྙིང་གར་སྐད་ཅིག་གིས་བདེ་བ་ཆེན་པོའི་འཁོར་ལོ། །སྣ་ཚོགས་པད་མའི་ལྟེ་བ་
དང་ཉི་མའི་ལུས་ཀྱི་དཀྱིལ་འཁོར་གྱི་གཙོ་བོ་བཅོམ་ལྡན་འདས་འཁོར་ལོ་བདེ་
མཆོག་སྐུ་འོད་ཟེར་སོར་བཞི་ཙམ་པ་སྐུ་མདོག་དམར་ཡལ་ལེ་བ། འཇིགས་བྱེད་
དུས་མཚན་གྱི་གདན་མེད་པ། གཞན་ཐམས་ཅད་ཚོགས་འཁོར་ལོའི་གཙོ་བོ་དང་
འདྲ་བ་སྟེ་དེའི་སྙིང་གར་ཉི་མ་ལ་ཧཱུཾ་མཐིང་ག་བསམ་པའོ། །ཕྱག་རྒྱ་ཅན་ཞེས་པ་
ཡུམ་རྡོ་རྗེ་རྣལ་འབྱོར་མའོ། །མདུན་ནས་ནི་མདུན་གྱི་འདབ་མ་ལ་མཁའ་འགྲོ་མ།
གཡོན་ནི་འདབ་མ་ལ་ལ་མ། རྒྱབ་ཀྱི་འདབ་མ་ལ་དུམ་སྐྱེས་མ། གཡས་ཀྱི་འདབ་
མ་ལ་གཟུགས་ཅན་མ་སྟེ། བཅོམ་ལྡན་འདས་ལས་ཅུང་ཟད་ཆུང་བ། སྐུ་མདོག་
དམར་མོ་ཉི་མ་ལ་བཞུགས་པའོ། །མཚམས་ཀྱི་འདབ་མ་བཞི་ཟླ་བའི་སྟེང་དུ་
བདུད་རྩི་བཀང་བའི་ཐོད་པ་བཞི། དེའི་མྱུ་ཁྱུད་རིན་པོ་ཆེས་བསྐོར་བས་སོ། །
247 -290



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དེ་ནས་ལུས་ལ་སོགས་པ་ནི་སུམ་ཞེས་པ་ལ་སོགས་པ་རྗེས་སུ་ང་རོ་དང་
བཅས་པ་སྟེ། དེ་ཡང་ལུས་ཀྱི་དཀྱིལ་འཁོར་གྱི་གཙོ་བོའི་ཐུགས་ཁ་དང་
། ཧཱུྃ་གི་
འོད་ཟེར་དང་བདེ་བ་ཆེན་པོའི་ལྷ་ཚོགས་ཀྱི་སྐུ་ལས་འོད་ཟེར་དམར་པོའི་ཚོགས་
འཕྲོས་པས། བདག་ཉིད་ ཀྱི་ ལུས་ཐམས་ཅད་ཁྱབ་པར་བྱས་པ་དང༌། ལག་ པ་
གཡོན་པའི་སྲིན་ལག་རེག་པའམ་རེག་པར་བསམ་ཞིང་སུམ་ཞེས་པ་ལ་སོགས་པ་
ཡུལ་གྱི་མིང་གི་ཡི་གེ་དང་པོ་བརྗོད་པའམ་དྲན་པ་ཙམ་གྱིས་ཡུལ་པུ་རི་མ་ལ་ཡ་
ལ་སོགས་པའི་ངོ་བོ་མགོ་ལ་སོགས་པ་ལུས་ཀྱི་ནང་ཁོངས་སུ་འཁོར་ལོའི་རྩིབས་
ཟུར་དྲུག་པ་རྣམ་པ་ཁོང་སྟོང་དམར་པོ་སྣང་བའི་ནང་དུ་དཔའ་བོ་དང་རྣལ་འབྱོར་
མ་མཐེ་བོང་ཙམ་པའི་ནང་དུ་བདེ་བ་ཆེན་པོས་ལུས་རྒྱས་པས་སྐུ་མདོག་དམར་ཡ་
ལེ་བ་ཉི་མ་ལ་སྐད་ཅིག་གིས་བསམ་མོ། །
གནས་པས་རབ་ཏུ་དག་པ་ཞེས་པ་ནི། དེ་ལྟར་ཡུམ་བཞི་དང་དཔའ་བོ་
བཞི་དང་རྣལ་འབྱོར་མ་བཞི་པོ་དེ་རྣམས་ནང་གི་བདག་ཉིད་ཅན་གྱིས་གནས་ཞེས་
པས་སྡུས་པ་ཡིན་ལ། དེ་ཉིད་ཕ་རོལ་དུ་ཕྱིན་པའི་དབང་དུ་བྱས་ནས་ས་རབ་ཏུ་
དགའ་བའོ། །དེ་ལ་གནས་དང་སའི་གོ་བ་ལ། གནས་ཞེས་བྱ་བ་ནི་རྣལ་འབྱོར་མ་
རྣམས་པ་གཙོ་བོར་རམ་ཕལ་ཆེར་འདུག་པས་ནའོ། །ས་ནོ་ཏ་ཤ་བུ་མི་ཞེས་པས་
ས་བཅུ་པ་ཡིན་ལ། དེ་ཡང་ས་གོང་མའི་ཡོན་ཏན་ཐོབ་པར་བྱེད་པའི་རྟེན་དུ་གྱུར་
ཅིང་ས་དེ་ཉིད་ཡོན་ཏན་གྱི་གཞི་ཡིན་པས་ན་ས་ཞེས་བྱ་ལ། རབ་ཏུ་དགའ་བ་ཞེས་
པ་ནི་ས་དང་པོ་ཡིན་ཏེ། ས་དེ་ལ་བདེ་བ་ཆེན་པོ་སྔོན་འདྲིས་པ་མ་ཡིན་པ་འཇིག་
རྟེན་ལས་འདས་པའི་སེམས་ཐོབ་པ་དེས། བྱང་ཆུབ་དང་ཉེ་ཞིང་སེམས་ཅན་མང་
པོའི་དོན་བྱེད་པ་མཐོང་ནས་དགའ་བ་རླབས་པོ་ཆེ་སྐྱེ་བས་ན་དེ་སྐད་ཅེས་བྱའོ། །
247 --291



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
དེ་ལྟར་འོག་མ་རྣམས་ལ་ཡང་ཅི་རིགས་པར་སྦྱར་རོ། །
ཉེ་བའི་གནས་ནི་རྣལ་འབྱོར་མ་རྣམས་གཙོར་འདུག་པ་མ་ཡིན་པའོ། །ས་
དྲི་མ་མེད་པ་ནི་ས་གཉིས་པ་སྟེ་ས་དེ་ལས་ཚུལ་ཁྲིམས་འཆལ་བའི་ལྟུང་བ་ཕྲ་མོ་
ཡན་ཆད་ཀྱང་བྱང་བས་ནའོ། །ཞིང་ནི་བདུད་རྩི་ལྔ་ལ་གཙོར་ལོངས་སྤྱོད་པས་
ནའོ། །ས་འོད་བྱེད་པ་ནི་ས་གསུམ་པ་ཡིན་ཏེ་ས་དེ་ལ་ཉན་ཐོས་དང་རང་སངས་
རྒྱས་ཀྱི་ས་ལས་འདས་པའི་ཏིང་ངེ་འཛིན་གྱི་ཕུང་པོ་ཡོངས་སུ་དག་པ་དང་། ཡེ་
ཤེས་ཀྱི་སྣང་བ་ཆེན་པོའི་གནས་སུ་གྱུར་པ་ཐོབ་པས་ནའོ། །ཉེ་བ་ཞིང་ནི་བདུད་
རྩི་ལྔ་ལ་གཙོ་བོར་ལོངས་སྤྱོད་པ་མ་ཡིན་པའོ། །ས་འོད་ལ་འཕྲོ་བ་ནི་ས་བཞི་པ་
སྟེ། ས་དེ་ལ་ཉོན་མོངས་པ་སྲེག་ཅིང་། བྱང་ཆུབ་གྱི་མེའི་འོད་འཕྲོ་བའོ། །ཚན་དྷ་
ནི་ཚར་གཅོད་པ་དང་རྗེས་སུ་འཛིན་པའི་སྤྱོད་པ་གཙོ་བོར་བྱེད་པའོ། །
ས་སྦྱང་དཀའ་བ་ནི་ས་ལྔ་པ་སྟེ་ས་དེ་ལ་ཉན་ཐོས་དང་རང་སངས་རྒྱས་
ལས་འདས་པའི་བདེན་པ་བཞི་ལ་བསྒོམ་པ་དང་
། འཁོར་བ་དང་མྱ་ངན་ལས་
འདས་པ་གཉིས་ཀ་ལ་མི་གནས་པའི་ཤེས་རབ་ཏུ་ཡོངས་སུ་དག་པ་བྱ་བ་སྦྱང་
ཞིང་སྒོམ་པར་བྱ་བ་ཤིན་ཏུ་དཀའ་བས་ནའོ། །ཉེ་བའི་ཚན་དྷོ་ཚར་གཅོད་པ་དང་
རྗེས་སུ་འཛིན་པ་གཙོ་བོར་བྱེད་པ་མ་ཡིན་པའོ། །ས་མངོན་དུ་གྱུར་པ་ནི་ས་དྲུག་
པ་ཡིན་ཏེ། ས་དེ་ལ་ཤེས་རབ་ཀྱི་ཕ་རོལ་དུ་ཕྱིན་པ་ལ་རྟེན་ནས་འཁོར་བ་དང་མྱ་
ངན་ལས་འདས་པ་གཉིས་ཀར་མི་གནས་ཤིང་
། མཚན་མ་མེད་པ་ལ་རང་
རང་གི་བ
གིས་འཇུག་པའི་ཡེ་ཤེས་ལ་མང་དུ་གནས་ཤིང་མངོན་དུ་གཟིགས་པས་ནའོ་བྱ་བ་
ནི་གཙོ་བོར་ཕན་ཚུན་ནས་འཚོགས་པའོ། །རིང་དུ་སོང་བ་ནི་ས་བདུན་པ་སྟེ་ས་དེ་
ལ་མཚན་མ་མེད་ལ་བགྲོད་པ་གཅིག་པ་མངོན་དུ་གྱུར་པའི་ལམ་དང་ཉེ་ཞིང་རིང་
247 ---292



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དུ་ཕྱིན་པས་ནའོ། །ཉེ་བའི་འདུ་བ་ནི་གཙོ་བོར་ཕན་ཚུན་ནས་འཚོག་པ་མ་ཡིན་
པའོ། །ས་མི་གཡོ་བ་ནི་ས་བརྒྱད་པ་སྟེ་ས་དེ་ལ་མཚན་མའི་འདུ་ཤེས་དང་མཚན་
མ་མེད་པའི་འདུ་ཤེས་གཉིས་ཀས་བསྐྱོད་པར་མི་ནུས་པས་སོ། །དུར་ཁྲོད་ནི་ཚར་
གཅོད་པ་དང་རྗེས་སུ་འཛིན་པ་དངོས་སུ་བྱེད་པས་ནའོ། །ས་ལེགས་པའི་བློ་གྲོས་
ནི་ས་དགུ་པ་ཡིན་སྟེ་ས་དེ་ལ་སོ་སོ་ཡང་དག་པར་རིག་པ་བསྙམས་པས་ན་བློ་
གྲོས་གཞན་ལས་འཕགས་པ་ཡིན་པས་ནའོ། །ཉེ་བའི་དུར་ཁྲོད་ནི་ཚར་གཅོད་པ་
དང་རྗེས་སུ་འཛིན་པ་དངོས་སུ་བྱེད་པ་མ་ཡིན་པས་སོ། །
ས་མོས་ཀྱི་སྤྲིན་ནི་ས་བཅུ་པ་སྟེ་ས་དེ་ལ་གཟུགས་དང་ཏིང་ངེ་
དང་ཏིང་ངེ་འཛིན་ཀུན་
ང་སྤྲིན་དང་འདྲ་བར་ཁྱབ་ཅིང་
། ཐོས་པའི་ཆོས་ནམ་མཁའ་དང་འདྲ་བ་ལས་
སྤྲིན་བཞིན་དུ་ཁྱབ་པས་ནའོ། །སྐུ་གསུང་ཐུགས་ཀྱི་ཞེས་པ་ལ་སོགས་པ་ནི་པྲཛྷ་
རཀྵ་ཏི་ནི་སྔ་མ་རྣམས་ཀྱི་འཇུག་བསྡུད་དུ་བཞེད་ཀྱང་
། མ་ན་ཀ་ནི་རྐང་པ་དང་པོ་
གཉིས་ནི་འཁོར་ལོ་གསུམ་གྱི་རང་བཞིན་བསྟན་པ་ཡིན་ལ། རྐང་པ་འོག་མ་
གཉིས་ནི་སྐྱེད་ཚུལ་སྟན་པར་འདོད་པས། དེ་ལྟར་ན་སྐུ་གསུང་ཐུགས་ཀྱི་དབྱེ་བ་
ཡིས་ཞེས་པ་ནི། འཁོར་ལོ་གསུམ་གྱི་དཔའ་བོ་དང་རྣལ་འབྱོར་མ་རྣམས་ལའོ། །
ཡི་གེ་གསུམ་གྱི་རང་བཞིན་ལས་ཞེས་པ་ནི་སངས་རྒྱས་ཐམས་ཅད་ཀྱི་སྐུ་གསུང་
ཐུགས་ཀྱི་རང་བཞིན་ༀ་ཨ་ཧཱུྃ་ཞེས་བྱ་བའི་ཡི་གེ་གསུམ་གྱི་རང་བཞིན་ཡང་ཡིན་
པའོ། །
འོ་ན་སྐྱེད་ཚུལ་ཇི་ལྟར་སྐྱེད་ཞེ་ན་མཐོ་རིས་ཞེས་པ་ལ་སོགས་པ་སྟེ།
མཁའ་སྤྱོད་མ་དང་ས་སྤྱོད་མ་དང་འོག་ནས་གནས་པ་རྣམས་གྱི་བདག་ཉིད་དུ་
ལུས་གཅིག་ཏུ་སྐད་ཅིག་ལས་གྱུར་པར་བསྐྱོད་པའོ། ཀུན་ཏུ་སྐད་ཅིག་སྟེ་ཞེས་པ་
247 --293
WWW.SE



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༦༽
ནི་དམ་ཚིག་འཁོར་ལོ་སྟེ། དེ་ཡང་ཁ་ལ་ཁ་གདོང་མ། སྣའི་རྩེ་མོར་འག་གདོང་མ་
དང་། གསང་བའི་རྡོ་ རྗེའི་རྩེ་མོར་ཁྱི་གདོང་མ་དང་
། བཤང་བའི་ལམ་དུ་ ཕག་
གདོང་མ་དང༌། རྣ་བ་ གཡས་ པར་ གཤིན་ རྗེ་ ག་མ་ དང་། རྣ་བ་གཡོན་པར་
གཤིན་རྗེ་ཕོ་ཉ་མ་དང་
། མིག་གཡས་པར་གཤིན་རྗེ་མཆེ་བ་ཅན་མ་དང་
། མིག་
གཡོན་པར་གཤིན་རྗེ་འཇོམས་མའོ། །འོ་ན་འཁོར་ལོ་གསུམ་གྱི་ལྷ་དང་དམ་ཚིག་
གི་འཁོར་ལོའི་ལྷ་དང་
། གོ་ཆའི་ལྷ་རྣམས་ལུས་ཀྱི་གནས་སུ་འདོམ་ན་ཇི་ལྟར་བྱ་
ཞེ་ན། དེ་ནི་བདེན་ཏེ་འཁོར་གསུམ་གྱི་ལྷ་ནི་ལུས་གྱི་ནང་དུ་འགོད་ཅིང་
། གོ་ཆའི་
ལྷ་ནི་དེའི་ཕྱི་རོལ་དུ་ཡིན་ལ། དེའི་ཕྱི་རོལ་དུ་དམ་ཚིག་གི་འཁོར་ལོའི་དཔའ་བོ་
རྣམས་སྐྱེད་པ་སྟེ། ཕྱག་གིས་གཅིག་མཚོན་ན་ལང་གའི་དབང་ཕྱུག་མ་མིག་གི་
འབྲས་བུའི་ཕུགས་སུ་འགོད་ཅིང་
། གོ་ཆའི་རྡོ་རྗེ་ཉི་མ་ནི་མིག་གི་འབྲས་བུའི་
དབུས་སུ་ཡིན་ལ། གཤིན་རྗེ་འཇོམས་མ་དང་མཆེ་བ་ཅན་མ་ནི་མིག་གི་འབྲས་
བུའི་ཕྱི་རོལ་དུ་བུ་གའི་གནས་སུ་ཡིན་ནོ། །སྐད་ཅིག་གིས་ནི་གསང་སྔགས་འདོན་
ཞེས་པ་ནི་མྱུར་བ་གསང་སྔགས་བརྗོད་པའོ། །
གསང་སྔགས་གང་ཞེ་ན་ཨོཾ་ཞེས་པ་ལ་སོགས་པ་སྟེ། ཨོཾ་ཨ་ཧཱུཾ་ཞེས་པ་ནི་
འཛམ་བུའི་གླིང་དུ་སྔོན་ཉིད་དུ་གྲུབ་པའི་འཁོར་ལོ་གསུམ་གྱི་དཔའ་བོ་དང་རྣལ་
འབྱོར་མ་རྣམས་ཀྱི་རང་བཞིན་ནི་བདག་གི་ཁང་པ་རྩེག་མའི་ནང་གི་དམ་ཚིག་གི་
དཀྱིལ་འཁོར་གྱི་འཁོར་ལོ་གསུམ་གྱི་དཔའ་བོ་དང་རྣལ་འབྱོར་མ་འདི་རྣམས་
ཡིན་ནོ་བྱ་བ་སྟེ། འཁོར་ལོ་གསུམ་ཞེས་པ་ནི་ཉེ་བར་མཚོན་པ་ཡིན་པས། བདེ་བ་
ཆེན་པོ་དང་དམ་ཚིག་གི་རྣལ་འབྱོར་མ་རྣམས་ཀྱི་རང་བཞིན་དུ་ཤེས་པར་བྱའོ
། །
ཨོཾ་སརྦ་བི་ར་སེང་གེ་ནི་ཞེས་པ་ལ་སོགས་པའི་དོན་ནི་དམ་ཚིག་གི་དཀྱིལ་འཁོར་
247.294



བཅོམ་ལྡན་འདས་དཔལ་འཁོར་
ཁོར་ལོ་བདེ་མཆོག་གི་གསལ་བྱེད་སྒྲོན་མེ།
གྱི་དཔའ་བོ་དང་རྣལ་འབྱོར་མ་ཐམས་ཅད་ཀྱི་སྐུ་གསུང་ཐུགས་ཀྱི་རང་བཞིན་ཅན་
གྱི་བདག་ཉིད་ནི་ངའི་ལུས་ཀྱི་དཀྱིལ་འཁོར་གྱི་དཔའ་བོ་དང་རྣལ་འབྱོར་མ་འདི་
རྣམས་ཡིན་ནོ། །ཞེས་བྱ་བའོ། །ཨོཾ་བཛྲ་ཤུདྡྷ་སརྦ་དྷརྨ་པ་ལ་བཛྲ་ཤུདྡྷ་སྟེ་ཞེས་པ་
ལུས་ཀྱི་དཀྱིལ་འཁོར་གྱི་དཔའ་བོ་རྣལ་འབྱོར་མ་ཐམས་ཅད་ནི་བདེ་བ་ཆེན་པོ་
རྣམ་པར་མི་རྟོགས་པའི་ངོ་བོ་ཡིན་ནོ། །ཞེས་བྱིན་གྱིས་བརླབ་ཐུན་ལྔ་པའོ། །
ད་ནི་སྤྲུལ་པའི་སྐུའི་བདག་ཉིད་དུ་མོས་པ་སྟན་པར་བྱ་སྟེ། དེ་ལ་དྲུག་
ལས་དང་པོ་གོ་ཆ་གཉིས་བགོ་བ་ལ་གཉིས་ལས། མདོར་བསྟན་པ་ནི་དེ་ནས་གོ་
ཆ་གཉིས་ཤེས་ནས། ཞེས་པ་སྟེ། དེ་ཡང་དཔེར་ན་སྐྱེས་བུ་སྟོབས་དང་ལྡན་པ་ལ།
དྲུག་ཞིབ་ཚངས་པའི་གོ་གྱོན་ན། སེམས་བརྟན་ཞིང་གཞན་གྱིས་མི་ཚུགས་པ་
བཞིན་དུ་འདིར་ཡང་གོ་ཆ་གཉིས་བགོས་པས་ཏིང་ངེ་འཛིན་བརྟན་པར་བྱེད་ཅིང་།
དངོས་གྲུབ་ལ་བར་ཆད་བྱེད་པའི་བགེགས་ཀྱིས་མི་ཚུགས་པའོ། །
གསུམ་པ་རྒྱས་པར་བཤད་པ་ནི་དེ་ནས་གོ་ཆ་གཉིས་བཤད་པར་བྱ་སྟེ།
ཞེས་པ་ལ་སོགས་པ་སྟེ། དེ་ཡང་བསྐྱེད་པའི་རིམ་པའི་འབའ་ཞིག་བསྒོམ་པའི་
དུས་སུ་ལྷ་ཞལ་ཕྱག་ཅན་གྱི་རྣམ་པར་སྒོམས་ལ་རྫོགས་པའི་རིམ་པའི་དུས་སུ་ཡི་
གེའི་རྣམ་པར་བསྒོམ་པའོ། །ཞེས་མ་ན་ཀ་བཞེད་དོ། །པྲཛྷ་ རཥི་ཏ་ནི་བསྡུས་
དང་རྒྱས་པ་ལ་མོས་པའི་བྱེ་བྲག་ཏུ་འདོད་པའོ། །
པའི་ས་བོན་ནོ། །སྙིང་ག་ཞེས་པ་ནི་བསྒོམ་པའི་གནས་སོ། །དཔལ་རྡོ་རྗེ་སེམས་
དཔའ་སྟེ་ཞེས་པ་ནི་བསྒོམ་པའི་ལྷ་སྟེ་དེ་ཡང་བདག་ཉིད་ཀྱི་སྙིང་གར་ཨོ་ཧ་ཞེས་
བརྗོད་པས་ཨོཾ་ཧ་དཀར་པོ་བཀོད་ལ། དེ་ཡོངས་སུ་གྱུར་པ་ལས་རྡོ་རྗེ་སེམས་པ་
དཔའ་ཞལ་གསུམ་ཕྱག་དྲུག་པ་སྐུ་མཐེ་བོང་ཙམ་པ་གཡས་རྐྱང་བས་ཟླ་བ་ལ་
་པ་ནི་བསྐྱེད་པའི་རིམ་
247 ---295



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
བཞུགས་པ། ཞལ་དབུས་དཀར་བ་གཡོན་སེར་བ་གཡས་དམར་པ། སྤྱན་གསུམ་
པ་མཆེ་བ་གཙིགས་པ་རལ་པའི་ཐོར་ཚུགས་དར་གྱི་ཅོད་པན་ཅན། ཕྱག་གཡོན་
པ་གསུམ་ན་དྲིལ་བུ་དང་ཐོད་པ་དང་ཁ་ཊཾ་ག་བསྣམས་པ། གཡས་པ་གསུམ་ན་རྡོ་
རྗེ་དང་ཌ་མ་རུ་དང་ཚངས་པའི་མགོ་བོ་བསྣམས་པ་སྟེ། རྡོ་རྗེ་དང་དྲིལ་བུ་ཐོགས་
པ་ནི་འཁྱུད་པའི་ཚུལ་དུ་མཛད་པ། ཕྱག་རྒྱ་དྲུག་གིས་བརྒྱན་པར་བསམས་ལ།
སླར་ཨཱ་ཧ་ཞེས་པས་བྱིན་གྱིས་བརླབས་པར་བྱ་སྟེ། གཞན་ལ་ཡང་དེ་བཞིན་དུ་
ཤེས་པར་བྱའོ། །
རྣམ་པར་སྣང་མཛད་ནི་སྐུ་མདོག་དཀར་པོ་འམ་སེར་པོ། ཞལ་གཅིག་
ཕྱག་བཞི་པ་གཡས་བརྐྱང་བས་ཟླ་བའམ་ཉི་མ་ལ། གཡོན་པ་གཉིས་ནི་དྲིལ་བུ་
ཐོད་པ་དང་ཁ་ཊཾ་ག་གྲུ་ཁུགས་སུ་བརྟེན་པ། གཡས་པ་གཉིས་ན་འཁོར་ལོ་དང་ཀླུ་
མ་རུ་བསྣམས་པ་སྟེ། དྲིལ་བུ་དང་འཁོར་ལོ་ཐོགས་པ་ནི་འཁྱུད་པའི་ཚུལ་དུ་
མཛད་པའོ། །པད་མ་གར་དབང་ནི་གཞན་དུ་གྲགས་པའི་འོད་དཔག་མེད་སྟེ། དེ་
ཡང་སྐུ་མདོག་དམར་པོ་གཡས་ཀྱི་དང་པོ་ན་པད་མ་བསྣམས་པའོ། །དཔལ་ཧེ་རུ་
ཀ་ནི་མི་བསྐྱོད་པ་སྟེ་སྐུ་མདོག་མཐིང་ག་གཡས་ཀྱི་དང་པོ་རྡོ་རྗེའོ། །རྡོ་རྗེ་ཉི་མ་ནི་
རིན་ཆེན་འབྱུང་ལྡན་ཏེ་སྐུ་མདོག་དམར་པོའམ་དམར་སེར། གཡས་དང་པོ་རིན་
པོ་ཆེའོ། །དྲངས་པ་དེ་ན་དོན་ཡོད་གྲུབ་པ་སྟེ་སྐུ་མདོག་ལྗང་ཁུ་གཡས་དང་པོ་ན་
རལ་ གྱིའོ། །དེ་རྣམས་ ཐམས་ཅད་མཐུན་ པར་ གཡས་ གཉིས་ པ་ ན་ཌ་ མ་ རུ་
བསྣམས་པ། གཡོན་ པའི་ དང་ པོ་ན་དྲིལ་བུ་ གཉིས་པ་ན་ཐོད་ པ་ དང་ ཁ་ཊཾ་
བསྡོམས་ནས་བསྣམས་པ། ཞལ་གཅིག་པ་སྤྱན་གསུམ་པ་མཆེ་བ་གཙིགས་
རལ་པའི་ཐོར་ཚུགས་དར་གྱི་ཅོད་པན་ཅན། ཞབས་གཡས་བརྐྱང་པས་ཉི་མ་ལ་
247 --296



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བཞུགས་པ། སྐུ་མཐེ་བོང་ཙམ་ཕྱག་རྒྱ་དྲུག་གིས་བརྒྱན་པའོ། །
རྡོ་རྗེ་ཕག་མོ་ནི་ཕ་རོལ་དུ་ཕྱིན་མ་སྟེ་དེ་ཡང་ཞལ་གསུམ་ཕྱག་དྲུག་མ་སྐུ་
མདོག་དམར་མོ་ཞལ་དབུས་དམར་བ་གཡོན་ལྗང་བ་གཡས་སེར་པོ། ཕྱག་གཡོན་
པ་རྣམས་ན་ཐོད་པ་དང་ཁ་ཊཾ་ག་དང་ཞགས་པ། གཡས་པ་རྣམས་ན་ལྕགས་ཀྱུ་
དང་ཚངས་པའི་མགོ་བོ་དང་གྲི་གུག་འཛིན་པའོ། །གཤིན་རྗེ་མ་ནི་མ་མ་ཀི་སྟེ་
སྔོན་མའོ། །རྨོངས་བྱེད་མ་སངས་རྒྱས་ཅན་ཏེ་དཀར་མོའོ། །སྐྱེད་བྱེད་མ་ནི་གོས་
དཀར་མོ་སྟེ་སེར་མོའོ། །སྒྲུག་བྱེད་མ་ནི་སྒྲོལ་མ་སྟེ་ལྗང་ཁུའོ། །གཏུམ་པ་མོ་ནི་
ཆོས་ཀྱི་དབྱིངས་ཀྱི་དབང་ཕྱུག་མ་སྟེ། མཐིང་དམར་རོ། །དེ་རྣམས་ནི་ཞལ་གཅིག་
ཕྱག་བཞི་མ། གཡོན་པ་གཉིས་ན་ཐོད་པ་དང་ཁ་ཊཾ་ག །གཡས་པ་གཉིས་ན་ཌ་མ་
རུ་དང་གྲི་གུག་བསྣམས་པ། ཐམས་ཅད་ཀྱང་སྤྱན་གསུམ་པ་མཆེ་བ་གཙིགས་པ་
སྐྲ་གྲོལ་བས་རྣམ་པར་མཛེས་མ། མཐེ་བོང་ཙམ་པ་གཅེར་བུ་ཕྱག་རྒྱ་ལྔས་རྒྱན་པ་
ཞབས་གཡས་པ་བརྐྱང་བས་ཉི་མ་ལ་བཞུགས་པ་སྟེ། རྨོངས་བྱེད་མ་ནི་ཟླ་བའི་
གདན་ལའོ། །གཉིས་པ་ཡེ་ཤེས་ཀྱི་འཁོར་ལོ་བཞུགས་པ་ལ་གསུམ་ལས། མདོར་
སྟན་པ་ནི་ཡེ་ཤེས་མཐའ་རྣམ་པར་སྒོམ་ཞེས་པ་སྟེ་ཡེ་ཤེས་ཀྱི་འཁོར་ལོ་ཐ་མི་དད་
པར་བསྒོམ་ཞེས་པའོ། །
གཉིས་པ་རྒྱས་པར་བཤད་པ་ནི་སྔགས་དང་ཞེས་པ་ལ་སོགས་པ་ སྟེ།
སྔགས་ཀྱི་སྦྱོར་བ་ནི་ཕཊ་ཞེས་པའོ། །ཕྱག་རྒྱའི་སྦྱོར་བ་ནི་ལག་པ་དང་རྐང་པ་
དང་མིག་གོ །དམ་ཚིག་འཁོར་ལོ་ཞེས་པ་ནི་ངོ་བོ་ཉིད་ཀྱིས་གྲུབ་པ་མ་ཡིན་པ་
སྒྲུབ་ པ་པོའི་བློས་བཅོས་ནས་ཆོ་ག་ཇི་ལྟ་བ་བཞིན་མི་འདའ་བར་བསྒོམས་པས།
མངོན་པར་རྟོགས་པ་འཕེལ་བར་བྱེད་པའོ། །མྱུར་གཞུག་ཞེས་པ་ནི་མཆོད་ཡོན་
247 -297



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༠༽
དང་ཛ་ཧཱུཾ་བཾ་ཧོ་ལས་མི་ལྟོས་པར་ཞེས་པའི་དོན་ནོ། །
གསུམ་པ་སླར་རྒྱས་པར་བཤད་པ་ནི་མཛུབ་མོ་འདུད་བྱས་ཞེས་པ་ལ་
སོགས་པ་སྟེ། དེ་ནི་ལག་པའི་ཕྱག་རྒྱའོ། །རྐང་པ་བང་དན་བཅིང་ཞེས་པ་ནི་རྐང་
པའི་ཕྱག་རྒྱའོ། །གྱེན་དུ་བལྟ་ཞེས་པ་ནི་མིག་གི་ཕྱག་རྒྱའོ། །གྱེན་དུ་ཕཊ་ཅེས་སྒྲ་
སྒྲོགས་ཤིང་ཞེས་པ་ནི་སྔགས་ཀྱི་སྦྱོར་བའོ། །ཕྱོགས་བཅུ་པའི་འཇིག་རྟེན་ཁམས་
བཞུགས་པའི་དཔའ་བོ་རྣལ་འབྱོར་མ་རྣམས་དགུག་ཞེས་པ་ནི་འཇིག་རྟེན་གྱི་
ཁམས་ཐམས་ཅད་ན་ཁྱབ་པར་སེམས་ཅན་གྱི་དོན་མཛད་པའོ། །དགུག་ཞེས་པ་
ནི་ཁས་ལེན་གྱི་དབང་གིས་ལྕགས་འདྲེན་པ་བཞིན་དུ་ཕྱག་རྒྱ་རྣམས་དང་སྔགས་
ཀྱི་སྦྱོར་བས་འཇོམ་པའི་སྟོབས་ཀྱི་ཡེ་ཤེས་ཀྱི་འཁོར་ལོ་ཁང་པ་རྩེག་མ་དུར་ཁྲོད་
དང་བཅས་པ་རྣམས་དང་
། གཞན་ཡང་དབང་བསྐུར་བར་བྱེད་པའི་དཔའ་བོ་རྣལ་
འབྱོར་མའི་ཚོགས་དྲུག་བཅུ་རྩ་གཉིས་དང་། མཆོད་པར་བྱེད་པའི་ལྷ་མོའི་པི་ཝང་
མ་ལ་སོགས་པ་རྣམས་སྟབས་གཅིག་ཏུ་མདུན་གྱི་ནམ་མཁའ་ལ་སྤྱན་དྲངས་བའོ། །
དེ་རྣམས་བྱོན་མ་ཐག་ཏུ་ཡེ་ཤེས་ཀྱི་འཁོར་ལོ་རྣམས་དམ་ཚིག་གི་འཁོར་ལ་
ཞུགས་པར་བསམ་མོ། །དེའི་རྗེས་ལ་མཁའ་འགྲོ་མ་རྣམས་ཀྱི་ཐུགས་མཉེས་པར་
བྱེད་པའི་ཕྱག་རྒྱ་དབུལ་བར་བྱ་སྟེ། ཨོ་ཨེ་གྷ་ཞེས་པ་ལ་སོགས་པ་ལན་རེ་བརྗོད་
པས་པད་མའི་ལག་བསྐོར་གཡོན་དང་གཡས་དང་དབུས་སུ་བྱ་ཞིང་མཐར་འཁྱུད་
པའི་ཚུལ་དུ་བྱའོ། །
དེ་ནས་གསུམ་པ་དབང་བསྐུར་ཞིང་རིགས་ཀྱི་བདག་པོས་རྒྱས་གདབ་པ་
ནི། ཇི་ལྟར་བལྟམས་པ་ཙམ་གྱིས་ནི་ཞེས་བྱ་བ་ལ་སོགས་པར་འབྲེལ་བས་སྟོན་
ཏེ། དེ་ཡང་དེ་བཞིན་གཤེགས་པ་ཐམས་ཅད་ཀྱི་བདག་ལ་དབང་བསྐུར་དུ་གསོལ་
247 -298



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཞེས་གསོལ་བ་བཏབ་པ་དང༌། སྔར་ཡེ་ཤེས་སེམས་དཔའ་དང་ལྷན་ཅིག་པར་
བྱོན་པའི་དཔའ་བོ་དང་རྣལ་འབྱོར་མ་དྲུག་ཅུ་རྩ་གཉིས་པོ་རྣམས་ཕྱག་གཡོན་པ་
རྣམས་ན་ཐོད་པ་བདུད་རྩིས་བཀང་བ་ཅུང་ཟད་སྨད་ནས་བདུད་རྩིའི་ཆུ་རྒྱུན་དལ་
བུས་བླུགས་པས་བྱེད་ཅིང་ཕྱག་གཡས་པ་རྣམས་ན་ཌཱ་མ་རུ་འཁྲོལ་ཞིང་བཀྲ་ཤིས་
ཀྱི་ཚིགས་སུ་བཅད་པ་སྣ་ཚོགས་བརྗོད་ཅིང་གུར་གུམ་གྱི་ཆར་འབེབས་པར་
བསམ་ཞིང་། ཇི་ལྟར་བལྟམས་པ་ཙམ་གྱིས་ནི་ཞེས་པ་ལ་སོགས་པ་དང་སྔགས་
མགྲིན་གཅིག་ཏུ་བརྗོད་པས་བདག་ཉིད་དང་དཀྱིལ་འཁོར་པ་ཐམས་ཅད་ལ་
དབང་བསྐུར་བས་བདག་གི་ལུས་ངག་ཡིད་གསུམ་གྱི་སྡིག་པ་ཐམས་ཅད་བཀྲུས་
པར་བསམ་མོ། །
དེ་ནས་དབང་བསྐུར་བའི་ཆུའི་ལྷག་མ་ལས། བདག་ཉིད་ཀྱི་སྤྱི་བོར་མི་
སྐྱོད་པས་རྒྱས་གདབ་ཅིང་
། ཕག་མོ་ལ་རྣམ་པར་སྣང་མཛད་ཀྱིས་རྒྱས་གདབ་
པོའམ། ཡང་ན་བདག་ཉིད་ལ་རྡོ་རྗེ་སེམས་པས་རྒྱས་གདབ་ཅིང་
། ཕག་མོ་ལ་མི་
སྐྱོད་པས་རྒྱས་གདབ་བོ། །བདེ་བ་ཆེན་པོའི་ལྷ་མོ་རྣམས་ལ་རིན་ཆེན་འབྱུང་ལྡན་
ནོ། །ཐུགས་དང་གསུང་དང་སྐུའི་འཁོར་ལོ་རྣམས་ལ་མི་སྐྱོད་པ་དང་འོད་དཔག་
མེད་དང་རྣམ་པར་སྣང་མཛད་དོ། །དམ་ཚིག་གི་འཁོར་ལོའི་ལྷ་མོ་རྣམས་ལ།
དོན་ཡོད་གྲུབ་པས་སངས་རྒྱས་གདབ་སྟེ། དེ་རྣམས་སྐུ་འོད་ཟེར་སོར་བཞི་ཙམ་
པ་སྣ་ཚོགས་པད་མ་དང་ཟླ་བ་ལ་སོགས་པ་ལ་རྡོ་རྗེ་སྐྱིལ་ཀྲུང་གིས་བཞུགས་པའོ། །
བཞི་པ་མཆོད་པ་ནི་ལག་པ་གཡོན་པ་ཞེས་པ་ལ་སོགས་པ་སླར་བཟླས་པ་
སྟོན་ཏེ། དེ་ཡང་ཕྱི་དང་གསང་བའི་མཆོད་པ་བྱེད་པའི་ལྷ་མོ་རྣམས་ཀྱི་ལག་པ་
གཡས་གཡོན་གྱིས་མཆོད་པའི་རྫས་འཛིན་པས་ནའོ། །དེ་ཁོ་ནའི་མཆོད་པ་ལ་
247 --299



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
རྣལ་འབྱོར་མ་ལ་གཡོན་གྱི་སྒྲས་བརྗོད་དེ་ཤེས་རབ་ཀྱི་བདག་ཉིད་ཡིན་པའི་ཕྱིར་
རོ། །དཔའ་བོ་ལ་གཡས་ཀྱིས་སྒྲས་བརྗོད་དེ་ཐབས་ཀྱི་བདག་ཉིད་ཡིན་པའི་ཕྱིར་
རོ། །བསྐོར་བ་ནི་རྡོ་རྗེ་དང་པད་མ་བྱིན་གྱིས་བརླབ་པའོ། །དྲངས་ནི་སྙིང་པོ་དང་
ཉེ་བའི་སྙིང་པོ་དགོད་པའོ། །བདེ་བ་དམ་པ་ནི་ལྷན་ཅིག་སྐྱེས་པ་ཉམས་སུ་མྱོང་
བའོ། །
དེ་ཡང་ཕྱི་དང་གསང་བའི་མཆོད་པ་ནི། སྔར་སྤྱན་དྲངས་པ་དམ་ཚིག་པ་
ལ་ཐིམ། སའི་ལྷ་མོ་རྣམས་ཀྱི་བདག་ཉིད་ལ་ཚུར་མཆོད་པར་བསམས་ཏེ། རོང་
གིས་སྔགས་བརྗོད་ཅིང་པི་ཝང་མ་ལ་སོགས་པའི་ལྷ་མོ་རྣམས་ཀྱིས་བརྗོད་པར་
བསམ་མོ། །གཞན་ཡང་མཁའ་འགྲོ་མ་ལ་སོགས་པ་བཞི་རྣལ་འབྱོར་མ་རྣམས་
ཀྱིས་ཐོད་པར་བདུད་རྩི་བླུགས་པ་དང་
། དཔའ་བོ་དང་རྣལ་འབྱོར་མ་ཐམས་ཅད་
ཀྱི་ལྕེ་ཧཱུཾ་ལས་རྡོ་རྗེ་རྩེ་གསུམ་པ་དཀར་པོའི་འོད་ཟེར་གྱི་སྦུ་གུས་གསོལ་བར་
བསམ་པའོ། །དེ་ཁོ་ན་ཉིད་ཀྱི་མཆོད་པ་ནི། ཡི་གེ་ཧཱུྃ་དཀར་པོ་ལས་རྡོ་ རྗེ་ རྩེ་
གཅིག་པ་དཀར་པོ་ལ་བྱུ་དམར་པོ་ལས་ནོར་བུ་དམར་པོ་བུ་ག་བུ་སེར་པོས་
བཀག་པ་དང་། ཡེ་གེ་ཨ་དམར་པོ་ལས་པད་མ་འདབ་མ་གསུམ་པ་དམར་པོ་ལ་
རྒྱ་དཀར་པོ་ལས་ཟེ་འབྲུ་དཀར་པོའི་བུ་གར་རྒྱ་སེར་པོ་བཀོད་ནས། རྗེ་བཙུན་གྱི་
ལྟེ་བ་དང་ཐུགས་ཀར་ཟླ་བ་ལ་རྗེ་བཙུན་མའི་སྙིང་པོ་དང་ཉེ་བའི་སྙིང་པོ། དམར་
པོ་གཡོན་བསྐོར་དུ་བསམ་མོ། །རྗེ་བཙུན་གྱི་མགྲིན་པ་དང་དཔྲལ་བར་ཉི་མ་ལ་
དེ་ཉིད་ཀྱི་སྙིང་པོ་དང་ཉེ་བའི་སྙིང་པོ་དམར་པོ་གཡོན་བསྐོར་དུ་བསམ་མོ། །དེ་
བཞིན་དུ་ཕག་མོའི་ལྟེ་བ་དང་ཐུགས་ཀར་རྗེ་བཙུན་གྱི་སྙིང་པོ་དང་ཉེ་བའི་སྙིང་
པོའོ། །མགྲིན་པ་དང་དཔྲལ་བར་ཕག་མོ་ཉིད་ཀྱི་སྙིང་པོ་དང་ཉེ་བའི་སྙིང་པོ་དེའོ། །
247-300



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དེ་ནས་ཡབ་ཡུམ་འཁྱུད་པ་ལ་སོགས་པའི་དུས་སུ་སྔགས་ཀྱི་འོད་ཟེར་ཕན་ཚུན་
འཕྲད་ཅིང་འདྲེས་པས་ཀྱང་བདེ་བ་སྐྱེ་ཞིང་
། འཁྱུད་པ་དང་འོ་བྱེད་པ་དང་གསང་
བའི་རྡོ་རྗེ་ཆོས་འབྱུང་དུ་བསྣུན་ནས་སྐེད་པ་སྐྱོད་ཅིང་བསྲུབས་པས་དགའ་བ་བཞི་
ཉམས་སུ་མྱོང་བར་བསམ་ཞིང་
། དེ་བཞིན་དུ་ཐམས་ཅད་ཀྱིས་ཀྱང་ཉམས་སུ་མྱོང་
བར་བསམ་མོ། །
དེ་ནས་བསྟོད་པའི་མཆོད་པ་ནི་གཉིས་ཏེ། ཐུན་མོང་མ་ཡིན་པ་དང་
། ཐུན་
མོང་བའོ། །དང་པོ་ནི་མཆོད་པའི་ལྷ་མོ་རྣམས་ཀྱིས་མགྲིན་གཅིག་ཏུ་ཨོཾ་ཤྲཱི་བཛྲ་ཧེ་
ཧེ་ཞེས་པ་ལ་སོགས་པ་སོ་སོའི་སྔགས་ཀྱིས་བསྟོད་པའོ། །
གཉིས་པ་ཡང་ལྷ་མོ་རྣམས་ཀྱིས་ཨོཾ་ན་མོ་བྷ་ག་ཝ་སྟེ་ཞེས་པ་ལ་སོགས་པ་
རྐང་པ་བརྒྱད་པས་བསྟོད་པའོ། །དེ་ནས་ལྷ་མོ་རྣམས་གཤེགས་སུ་གསོལ་བར་མི་
བྱ་སྟེ། ཁོང་པ་རྩེག་མ་ལ་འཁོད་པ་ཉིད་ཡིན་ཞེས་གསུངས་སོ། །
ལྔ་པ་རིགས་སྔགས་བཟླས་པའི་ཐབས་ནི། ཨོཾ་ཤྲཱི་བཛྲ་ཧེ་ཧེ་རུ་ཞེས་པ་ལ་
སོགས་པ་སླར་བཟླས་པས་སྟོན་ཏེ། དེ་ལ་ཡང་སྤྱིའི་དོན་གཉིས་ཏེ། བཟླས་པའི་
ཐབས་དང་། བཟླས་པའི་སྔགས་སོ། །དང་པོ་ལ་གསུམ་སྟེ། རྡོ་རྗེའི་བཟླས་པ་
དང༌། ཁྱོགས་ལྟ་བུའམ་འཕྲེང་བ་ལྟ་བུའི་བཟླས་པ་དང་
། དམ་ཚིག་གམ་ཁྲོ་བོ་
གོང་བུའམ་གཟུགས་ཀྱིས་བཟླས་སོ། །
དང་པོ་ནི་སྒྲ་བརྗོད་པས་མི་ཕྱེད་པས་ན་རྡོ་རྗེའི་བཟླས་པ་ཞེས་བྱ་སྟེ་ངག་
ཏུ་བརྗོད་མི་དགོས་ཏེ། དེ་ཡང་དེ་ཁོ་ན་ཉིད་ཀྱི་མཆོད་པའི་སྐབས་རྡོ་རྗེ་ནོར་བུར་
ཉམས་སུ་མྱོང་བ་ལྟ་བུར། བྱང་ཆུབ་སེམས་ཀྱི་བདེ་བ་ནོར་བུ་ཉམས་སུ་མྱོང་བ་
ལས་བྱང་ཆུབ་ཀྱི་སེམས་དེ་ཉིད་འོད་ཟེར་དཀར་པོའི་རྣམ་པར་གྱུར་ཏེ། སྙིང་གའི་
247 -301



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ལུས་ཀྱི་དཀྱིལ་འཁོར་གྱི་ཧཱུྃ་ལ་ཐིམ་པའོ། །ཡང་དེ་ཉིད་ཡེ་ཤེས་སེམས་དཔའི་སྐུ་
མདོག་མཐིང་གར་གྱུར། དེའི་ཐུགས་ཀའི་ཧཱུྃ་ལས་འོད་ཟེར་འཕྲོས་ཏེ། བདག་
ཉིད་ཀྱི་སྣ་བུག་གཡས་པ་ནས་འཐོན་པ་ནི། ཟླས་པའི་སྔགས་གང་ཡིན་པ་འོད་
ཟེར་དང་བཅས་པ་གྱུར་ཏེ། བྱུང་ནས་ཕྱོགས་བཅུར་སྣང་བས་ཁྱབ་པར་བྱས་པ་
དང་། ནམ་མཁའི་མཐའ་ཀླས་པའི་སེམས་ཅན་ཐམས་ཅད་ལ་ཁྱབ་པས། སེམས་
ཅན་རེ་རེ་ལ་ལ་ཁོ་བདག་ཉིད་ཀྱིས་དཀྱིལ་འཁོར་གྱི་བདག་པོ་བྱས་པའི་དཀྱིལ་
འཁོར་གྱི་འཁོར་ལོར་གྱུར་ནས། སྔགས་ཀྱི་ཡིག་འབྲུ་འོད་ཟེར་རབ་ཏུ་འབར་བ་
བསྣམས། ཕྱོགས་མཚམས་ནས་འདུས་ནས་བདག་ཉིད་ཀྱི་སྣ་བུག་གཡོས་པ་ནས་
ཞུགས་ནས་སྙིང་གའི་ཧཱུྃ་ལ་ཐིམ་པས་རོ་གཅིག་ཏུ་གྱུར་པར་བསམ་མོ། །དེ་ནས་
ཡང་བཟླས་པའི་སྔགས་གང་ཡིན་པ་འོད་ཟེར་དང་བཅས་པ་རྣམས་ཧཱུཾ་གི་ཐིག་ལེ་
ན་ཡར་ཐོན་ནས་བདག་ཉིད་ཀྱི་སྣ་བུག་གཡས་ པར་བྱུང་སྟེ་དཀྱིལ་འཁོར་གྱི་
བདག་པོ་རྣམས་ཀྱི་སྣ་བུག་གཡོན་པ་ནས་ཞུགས་སྙིང་གའི་ཧཱུྃ་ལ་ཐིམ་པས་རོ་
གཅིག་ཏུ་གྱུར་པར་བྱས་ཏེ་སླར་དེ་རྣམས་ཀྱི་སྣ་བུག་གཡས་པ་ནས་ཐོན་ཏེ་རང་གི་
སྣ་བུག་གཡོན་པར་ཞུགས་ནས་སྙིང་གའི་ཧཱུྃ་ལ་ཐིམ་པས་རོ་གཅིག་ཏུ་གྱུར་པར་
བསམ་མོ། །དེ་ལྟ་བུ་གསུམ་མམ་ལྔའམ་བདུན་ནམ་ཉི་ཤུ་རྩ་གཅིག་གམ་བརྒྱད་
རྩ་བརྒྱད་བྱ་ཞིང་། སྔགས་ཀྱང་གང་ཡང་རུང་བ་རེའམ་མོས་པར་གྱུར་ན་ཐམས་
ཅད་ལ་བྱས་པས་ཀྱང་ཆོག་གོ །
གཉིས་ པ་ ཁྱོག་ལྟ་བུའི་ ཟླས་པ་ནི། བདག་ ཉིད་ ཀྱི་སྙིང་གའི་ཡེ་ཤེས་
སེམས་དཔའི་ཐུགས་ཁའི་ཧཱུྃ་ལས་བཟླས་བརྗོད་ཀྱི་སྔགས་གང་ཡང་རུང་བ་རང་
གི་ལྟེ་བ་ནས། རྡོ་རྗེ་ནས་བྱུང་སྟེ་ཕྱག་རྒྱའི་བྷ་ག་ནས་ལྟེ་བ་དང༌
། སྙིང་ག་དང་
247 --302



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དཔྲལ་བར་གཏུགས་ནས་ཁ་ནས་ཐོན་ཏེ་རང་གི་ཁ་ནས་ཞུགས་ཅིང་དཔྲལ་བ་དང་
མགྲིན་པ་དང་སྙིང་གའི་ཧཱུྃ་ལས་ཐིམ་པ་ལས་ཨོཾ་གྱིས་དྲངས་པ་མཐའ་མའི་ཡི་གེ་
སྭཱ་ཧཱ་ལ་སོགས་པ་ཧཱུྃ་ཞེས་བརྒྱུད་ནས་འཐོན་པ་སྟེ་བདག་ཉིད་དང་ཕྱག་རྒྱ་མ་
ས་ཀའི་ལུས་ཁྱབ་པ་ཁྱོགས་སམ་འཕྲོགས་པ་ལྟ་བུར་བཟླས་པས་སྔགས་ལན་
རེ་བཟླས་པར་བྱ་ཞིང་། བདག་ཉིད་ཀྱི་ཞལ་བཞི་དང་བཅོམ་ལྡན་འདས་མ་ལ་
སོགས་པ་དཔའ་བོ་རྣལ་འབྱོར་མ་དྲུག་ཅུ་རྩ་གཉིས་ཀྱིས་མགྲིན་གཅིག་ཏུ་བཟླས་
པར་བསམ་མོ། །བདེ་མཆོག་གི་རྒྱུད་འདིར་བཟླས་པའི་གཙོ་བོ་འདི་ཉིད་ཡིན་
པར་ཤེས་པར་བྱ་སྟེ། སྔགས་གང་ཡང་རུང་བ་རེ་རེ་ལ་བྱའོ། །
གསུམ་པ་སྐྱོ་ན་དམ་ཚིག་བཟླས་པ་ནི། སྔགས་གང་ཡང་རུང་བ་རེ་རེ་ལ་
སྔགས་ལན་རེ་བརྗོད་པས་བཟླས་པའི་སྔགས་དང་ལྷན་ཅིག་ཏུ། དཀྱིལ་འཁོར་གྱི་
ལྷ་ཚོགས་དཔའ་བ་དང་རྣལ་འབྱོར་མ་རྣམས་འོད་ཟེར་དང་བཅས་པ་ཁ་ནས་
འཕྲོས་ནས་སེམས་ཅན་ཐམས་ཅད་ལ་ཕན་པ་དང་བདེ་བ་སྣ་ཚོགས་པ་བྱས་པར་
བསམ་མོ། །དེ་ལྟ་བུ་གསུམ་མམ་བདུན་ཙམ་བྱས་ལ་དེ་ནས་སྔགས་ དང་ལྷ་
ཚོགས་ཐམས་ཅད་བསྡུས་ཏེ་ཁ་ནས་ཞུགས་ནས་སྙིང་གའི་ཧཱུྃ་ལ་ཐིམ་པས་རོ་
གཅིག་ཏུ་གྱུར་པར་བསམ་མོ། །དེ་ཡང་སྙིང་པོ་དང་ཉེ་བའི་སྙིང་པོ་དང༌། རྩ་
སྔགས་ལ་སོགས་པ་ལ་རིང་ཐུང་ལ་སོགས་པའི་ངེས་པ་རྣམས་སྤང་ལ་བཟླས་པར་
བྱའོ། །འོ་ན་རིང་ཐུང་ལ་སོགས་པ་མི་ཤེས་ན་བྱིན་རླབས་རྣམས་ཐམས་ཅད་དུ་མི་
འབྱུང་ངམ་ཞེ་ན། སྤྱིར་ རིགས་སྔགས་ཀྱི་བཟླས་པས་དངོས་གྲུབ་འཐོབ་པ་ལ་
གསུམ་སྟེ། དང་པོ་མོས་པ་ལ་རྟེན་པ་ནི་ལྷ་དང་སྔགས་གང་ཡང་རུང་བ་ལ་མོས་པ་
དང་གུས་པ་ཡོད་པ་ཙམ་གྱིས་ཉམས་སུ་བླངས་པས་དངོས་གྲུབ་བྱུང་བའོ། །
247-303



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
གཉིས་པ་སྒྲ་ལ་བརྟེན་པ་ནི། སྐྱོན་གྱི་མཐའ་བཅུ་བསལ་ནས་བཟླས་པ་
བྱེད་ པ་སྟེ། མཐའ་བཅུ་ནི་ རིང་ཐུང་གཉིས་དང་། མཐུག་སྲབ་གཉིས་དང༌། ཆེ་
ཆུང་གཉིས་དང་དལ་དྲག་གཉིས་དང་
། ལོག་པ་དང་མ་ལོག་པ་གཉིས་སོ། །
གསུམ་ པ་ གྲངས་ ལ་ བརྟེན་ པ་ ནི། འབུམ་ཕྲག་ གཅིག་ ལ་ སོགས་ པ་
གསུངས་པ་རྣམས་ཏེ། དེ་ནི་དུས་དང་གང་ཟག་ལ་དགོངས་པ་ཡིན་པས། ལས་
དང་པོ་པའི་དུས་སུ་བདུན་འགྱུར་ དགོས་ པ་ཡིན་ནོ། །དེས་ནས་ རིང་ཐུང་ལ་
སོགས་པ་མི་ཤེས་ཀྱང་བྱིན་རླབས་འབྱུང་མོད་ཀྱི། འོན་ཀྱང་གང་ཟག་ལས་དང་
སྐལ་བར་མཉམ་པ་གཉིས་ཀྱིས་སྔགས་གཅིག་ཉིད་འབད་རྩོལ་མཉམ་པར་བྱས་
ན་སྒྲ་ཤེས་པ་དེ་གཅིག་ཤེས་ལས་ནུས་པ་གསུམ་ཆོས་ཁྱད་པར་དུ་འཕགས་པར་
ཆེར་འབྱུང་སྟེ་དངོས་གྲུབ་མྱུར་བ་ཡིན་ནོ། །
གཉིས་པ་བཟླས་པའི་སྔགས་དང་པོ་ནི་ཨོཾ་ཤྲཱི་བཛྲ་ཞེས་པ་ལ་སོགས་པ་སྟེ།
དེ་ཡང་སྔགས་སྤྱི་དོན་ཐམས་ཅད་མདོར་བསྡུས་ན་གསུམ་སྟེ། སྔགས་ཡེ་ཤེས་ཀྱི་
མཐུས་ བྱིན་ གྱིས་ བརླབ་ པ། སྔགས་ བདེན་ པའི་ མཐུས་ བྱིན་ གྱིས་ བརླབ་ པ།
སྔགས་ཚིག་གི་མཐུས་བརླབ་པའོ། །དང་པོ་ནི་རྟོགས་ལམ་དུ་དབང་བསྐུར་ནས་
གོམས་ ལམ་དུ་འདོད་པ་ལྷའི་ཏིང་ངེ་འཛིན་བསྒོམ་པའོ་། །གཉིས་པ་ནི་ཆོས་
ཐམས་ཅད་སྐྱེ་བ་མེད་ཅིང་སྤྲོས་པའི་མཐའ་ཐམས་ཅད་དང་བྲལ་བའི་རྫོགས་པའི་
རིམས་པ་བསྒོམ་པའོ། །
གསུམ་པ་ལ་གཉིས་ཏེ། སྔགས་ཀྱི་མིང་དང་དོན་ནོ། །དང་པོ་ལ་བཞི་སྟེ།
མགོ་ཨོ་ཡོད་ཅན་མཐའ་སྭཱ་ཧྭ་མེད་མེད་པ་དང་
། མཐའ་སྭཱ་ཧཱ་ཡོད་ཅན་མགོ་ཨོ་མེད་མེད་པ་
དང༌། སྦྲུལ་གཉིས་ཆར་ཡོད་པ་ལྟ་བུ་དང་། བཏུས་པའོ། །
247-304



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
གཉིས་ པ་ སྔགས་ ཀྱི་ དོན་ ལ་ ཡང་ གཉིས་ཏེ། དགོས་ པའི་ དོན་ དང་།
བརྗོད་པའི་དོན་ནོ། །དང་པོ་ནི་ལས་བརྒྱད་ལ་སོགས་པའོ། །གཉིས་པ་ལ་གཉིས་
ལས། བོད་པ་དང་བསྐུལ་བའོ། །དང་པོ་ལ་ཡང་གཉིས་ལས། སྤྱན་དྲངས་བའི་
ཚུལ་གྱིས་བོད་པ་ནི། ཨེ་ཧྱ་ཧེ་ཞེས་པ་ལ་སོགས་པ་ཀྱེ་བཅོམ་ལྡན་འདས་ཚུར་
སྤྱོན་ཞེས་པ་ལ་སོགས་པ་རྣམས་སོ། །གཉིས་པ་བསྟོད་པའི་ཚུལ་དུ་བོད་པ་ནི།
རྐང་པ་བརྒྱད་པ་ལ་སོགས་པའོ། །
གཉིས་པ་བསྐུལ་བ་ལ་ཡང་གཉིས་ཏེ། གསོལ་བ་གདབ་པའི་ཚུལ་དུ་
བསྐུལ་བ་ནི། ཛ་ཡེ་ཛ་ཡེ་བི་ཛ་ཡེ་བི་ཛི་ཡེ། ཞེས་པ་མཛོད་ཅིག་མཛོད་ཅིག་མཛད་
དུ་གསོལ་ཞེས་པ་ལ་སོགས་པའོ། །
གཉིས་པ་ཐམས་ཅད་པའི་ཚུལ་དུ་སྐུལ་བ་ནི་མ་ར་ཡ་ཧ་ན་ད་ཧ་ལ་སོགས་
པ། སོད་རྒྱོབ་གཏོགས་ཞེས་པ་ལ་སོགས་པའོ། །དེ་ལས་འདིར་ནི་ཚིག་གི་མཐུས་
བྱིན་གྱིས་བརླབ་པའི་སྐབས་ཡིན་ནོ། །ཨོཾ་ཞེས་པ་ནི་པྲ་ཎ་པ་སྟེ་རབ་ཏུ་སྔགས་
པའོ། །ཡ་ན་པྲ་ཎ་པ་ན་སྟེ་རབ་ཏུ་གསད་པའོ། །ཧེ་ཧེ་རུ་རུ་ཀ་ནི་ཁྲག་འཐུང་ངོ་།
ཧཱུྃ་ཧཱུྃ་ནི་དབང་དུ་བསྡུད་པའོ། །ཕཊ་ནི་སྐྱེད་བྱེད་དོ། །ཌཱ་ཀི་ནི་མཁའ་འགྲོ་མའོ། །
ཛ་ལ་ནི་དྲང་བའམ་འབྲེལ་བ་ཡིན་ཏེ་ཏྲ་ཀི་དང་སཾ་འབར་བའོཛ་ལ་ནི་འབར་བ།
སམ་བྷ་ར་ནི་བདེ་མཆོག །སྭཱ་ཧཱ་ནི་གཞི་ཚུགས་ཞིག་པའོ། །སྙིང་པོ་ནི་སྙིང་སྟེ་
ཐུགས་སྐུལ་བའོ། །སྔགས་ནི་མ་མ་ན་ཡིད་ཡིན་ལ། ཏྲ་ཏྲ་ཡ་ན་སྐྱོབ་པས་ཏེ་ཡིད་
སྐྱོབ་པར་བྱེད་པས་ན་སྔགས་སོ། །རྩ་བའི་སྔགས་བཏུ་བ་ནི་རྐང་པ་དང་པོའི་ཨོཾ་
དང་དཔའ་བོ་སྟེ་ཐ་མའི་ཧཱུཾ་ཧཱུཾ་ཕཊ་བཏུ་ཞིང་
། ཨོཾ་དང་ཧུཾ་ཧཱུྃ་ཕཊ་གཞན་ཐམས་ཅད་
རྣལ་འབྱོར་མ་ཐམས་ཅད་དོར་ལ། རྐང་པ་བརྒྱད་དང་དཔལ་བོ་ཉི་ཤུ་རྩ་བཞིའི་
247-305



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༦༽
སྔགས་རྣམས་བཏུས་ཏེ་བརྗོད་པའོ། །དེ་ཡང་བསྙེན་པའི་དུས་སུ་སྔགས་གང་
བཟློས་ཀྱང་ལྷའི་ཁ་དོག །ལྟ་བུ་ལ་བཟླས་ལུགས་གསུམ་ཀ་ཚང་བར་བྱའོ། །དེ་
ནས་ཡོན་བདག་ལ་སོགས་པའི་ནད་གདོན་ཞི་བར་འདོད་ན་སྭཱ་ཧྭ་ཆེ་གེ་མོའི་ནད་
དང་གདོན་ཤན་ཏིང་ཀུ་རུ་སྭཱ་ཧཱ། ཞེས་པའི་བསྐུལ་ཚིག་དང་སྔགས་དང་འོད་ཟེར་
དཀར་པོ་བསམ་མོ། །དེ་བཞིན་དུ་རྒྱས་པ་དང་རེངས་པ་ལ་སེར་པོ། །དབང་དང་
དགུག་པ་ལ་དམར་པོའོ། །དྲག་ཤུལ་སྤྱོད་པ་ལ་སྔགས་ཀྱི་ཁ་དོག་གནག་ཅིང་འོད་
ཟེར་དམར་པོའོ། །ལས་ཐམས་ཅད་པ་ལ་སྔགས་ཁ་དོག་སྣ་ཚོགས་པ་འོད་ཟེར་ཁ་
དོག་ལྔ་འཕྲོ་བའོ། །
དྲུག་པ་གཏོར་མ་བཏང་སྟེ་ཐུན་བསྡུ་བའམ་ཐུན་བསྡུས་ཏེ་གཏོར་མ་བཏང་
བ་ནི། ཨོཾ་ཨ་རི་ལི་ཞེས་པ་ལ་སོགས་པ་སྟེ། དེ་ཡང་གཏོར་མ་བཏང་ནས་ཐུན་
སྡུད་ན་གཏོར་མ་སྦྱིན་པ་འདི་ལྟར་བྱ་སྟེ། དང་པོ་བཟའ་བ་དང་བཅའ་བ་
ར་བ་བདུད་རྩི་
ལ་སོགས་པ་དང་ལྡན་པ་མདུན་དུ་བཞག་ལ་བྱིན་གྱིས་བརླབ་པར་བྱའོ། །དེ་ལ་
ཤར་ཕྱོགས་ཀྱི་དུར་ཁྲོད་དབང་པོའི་མདུན་དུ་ཡི་གེ་ཡཾ་མཐིང་ག་ལས་རླུང་གི་
དཀྱིལ་འཁོར་གཞུ་ལྟ་བུ། དར་དཔྱངས་ཀྱིས་མཚན་པ། དེའི་སྟེང་དུ་རཾ་དམར་པོ་
ལས་མེའི་དཀྱིལ་འཁོར་ཟུར་གསུམ་འབར་བས་མཚན་པ། དེའི་སྟེང་དུ་ཡི་གེ་ཨ་
དཀར་པོ་ལས་ཐོད་པ་དུམ་བུ་གཅིག་པ། ཕྱི་དཀར་ལ་ནང་དམར་བ་བསམས་ལ།
དེའི་ནང་དུ་དབུས་སུ་ཧཱུྃ་མཐིང་ག་ལས་དྲི་ཆུ་དང་
། །ཧཱུྃ་ཤར་དུ་ཨོཾ་དཀར་པོ་ལས་
དྲི་ཆེན་དང་
། བྱང་དུ་ཁཾ་ལྗང་ཁུ་ལས་ཤ་ཆེན་དང་། ནུབ་ཏུ་ཛཾ་དམར་པོ་ལས་བྱང་
ཆུབ་ཀྱི་སེམས་དང་། ལྷོར་ཏྲ་སེར་པོ་ལས་རཀྟ་རྣམས་སླར་ཡི་གེ་དེ་རྣམས་ཀྱིས་
མཚན་པར་བསམ་མོ། །དེ་བཞིན་དུ་ཤར་ལྷོར་ལཾ་དཀར་པོ་ལས་བ་ལང་གི་ཤ་
247-306



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དང་། ལྷོ་ནུབ་ཡཾ་སྔོན་པོ་ལས་ཁྱིའི་ཤ་དང་། ནུབ་བྱང་དུ་པཾ་དམར་པོ་ལས་གླང་པོ་
ཆེའི་ཤ་དང་
། བྱང་ཤར་དུ་ཏཾ་ལྗང་ཁུ་ལས་རྟའི་ཤ་རྣམས་སླར་ཡི་གེ་དེ་རྣམས་ཀྱིས་
མཚན་པར་བསམས་ལ། དེ་ནས་རླུང་གིས་མེ་སྦར་བས་ཡི་གེ་དང་བཅས་པའི་
རྫས་རྣམས། བསྐོལ་བས་ཞུ་ནས་རེག་བྱ་ཚ་ཞིང་ཁ་དོག་དམར་པོར་ཁོལ་བར་
བསམ། དེའི་སྟེང་དུ་ཡི་གེ་ཧཱུྃ་དཀར་པོ་བཞེངས་པ་ལས་ཁ་ཊཾ་ག་དཀར་པོ་དེ་
དངུལ་ཆུའི་མདོག་མགོ་ཐུར་དུ་ལྟ་བ་བསམས་ལ། དེ་ལྷུང་བར་གྱུར་པ་དང་། སྔར་
གྱི་ རྫས་རྣམས་བསིལ་ཞིང་རྔུལ་ཆུ་ལྟར་དཀར་ལ་གདངས་སྔོ་བར་གྱུར་ པར་
བསམ་མོ། །
དེ་ནས་ཨཱ་ལི་ཀཱ་ལིའི་ཀླད་དུ་ཨོཾ་དང་མཇུག་ཏུ་ཧཱུྃ་ཧཱུྃ་ཕཊ་བཅུག་པ་བརྗོད་
པས། དེ་རྣམས་ཁ་དོག་སྣ་ཚོགས་ པ་ཁ་ནས་འཕྲོས་ནས་གཏོར་མའི་སྟེང་དུ་
འཁོད་པ་བསམས་ལ། དེ་རྣམས་ཇི་ཞིག་ལྟར་འོག་ཨོཾ་དཀར་པོ་དང་བར་དུ་ཨ་
དམར་པོ་དང་
། སྟེང་དུ་ཧཱུྃ་མཐིང་གར་གྱུར་པ་དང་
། ཧཱུྃ་ལས་ཐུགས་ཀྱི་ལྷ་ཚོགས་
འཕྲོས་ ས་མཁའ་ལ་གནས་པའི་སེམས་ཅན་གྱི་དོན་བྱས། ཨ་ལས་གསུང་གི་ལྷ་
ཚོགས་འཕྲོས་ནས་ས་སྟེང་ན་གནས་པའི་སེམས་ཅན་གྱི་དོན་བྱས། ཨོ་ལས་སྐུའི་
ལྷ་ཚོགས་འཕྲོས་ནས་ས་འོག་ན་གནས་པའི་སེམས་ཅན་གྱི་དོན་བྱས་ཏེ། ནམ་
མཁའི་མཐའ་ཀླས་པའི་སེམས་ཅན་ཐམས་ཅད་འཁོར་ལོ་བདེ་མཆོག་རིགས་ལྔར་
གྱུར་པའི་ཐུགས་ཀ་ནས། ཡིག་འབྲུ་རྣམས་ཡེ་ཤེས་ཀྱི་བདུད་རྩི་བླངས་ཏེ་སླར་
ལོག་ནས་བསྙོམས་པར་ཞུགས་པས། ཞུ་བར་གྱུར་པ་རྣམས་ཡི་གེ་སོ་སོ་ལ་ཐིམ་
པར་བསམ་ཡི་གེ་གསུམ་ལ་ཨོཾ་ཨ་ལ་ཐིམ། ཨ་ཧཱུྃ་ལ་ཐིམ། ཡང་ན་ཧཱུྃ་ཨ་ལ་ཨ་ཨོ་
ལ་ཨོ་གཏོར་མ་ལ་ཐིམ་ནས་ཡེ་ཤེས་ཀྱི་བདུད་རྩི་དང་ཐ་མི་དད་པར་བསམས་ལ་
247-307



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
ཡི་གེ་གསུམ་བརྗོད་པས་བྱིན་གྱིས་རློབ་བོ། །
དེ་ནས་གཏོར་མའི་སྣོད་དེ་ནམ་མཁའ་ལ་རང་ཉིད་འོང་བར་ལམ་ཞིང་
བདག་ཉིད་ཀྱིས་ཨོཾ་ཨ་ར་མི་ཧ་ཞེས་པ་ལ་སོགས་པ་ལན་གཅིག་བརྗོད་པས་ཕག་
མོ་དང་བཅས་པའི་དཀྱིལ་འཁོར་གྱི་བདག་པོ་བདག་ཉིད་ལ་ཕག་མོའི་ཐོད་པར་
ཕུལ་བར་བསམ་ཞིང་བདེ་བ་ཆེན་པོའི་ལྷ་མོ་བཞིའི་ཐོད་པར་གཡོན་སྐོར་དུ་
དབུལ་བར་བྱ་བའོ། །དེ་ནས་ཐུགས་དང་གསུང་དང་སྐུ་དང་དམ་ཚིག་གི་འཁོར་
ལོའི་ལྷ་ཚོགས་རྣམས་ལ་ཤར་ནས་བརྩམས་ཏེ། ཕྱོགས་སུ་གཡོན་དུ་སྐོར་ཞིང་
ཤར་ལྷོ་ནས་བརྩམས་ནས་མཚམས་གཡས་སུ་བསྐོར་བས་སྔ་མ་བཞིན་དུ་སྔ་མ་
དེ་ཉིད་ལན་རེ་བརྗོད་ཅིང་རྣལ་འབྱོར་མ་རྣམས་ཀྱི་ཐོད་པར་དབུལ་བར་བྱའོ། །
དེ་ནས་རྗེ་བཙུན་ལ་སོགས་པ་ལྕེ་རྡོ་རྗེ་སྦྱོར་བས་གསོལ་བར་བསམ་མོ། །
དེ་ནས་དབང་པོ་ལ་སོགས་པ་རྣམས་ལ་གཡོན་དུ་སྐོར་ཞིང་
། བྱིན་ཟ་ལ་
སོགས་པ་རྣམས་ལ་གཡས་སུ་བསྐོར་བས་ཨོཾ་ཁ་ཁ་ཞེས་པ་ལ་སོགས་པ་ལན་རེ་
བརྗོད་ཅིང་དབུལ་བར་བྱ་སྟེ། ཕྱོགས་སྐྱོང་ལ་སོགས་པ་དེ་རྣམས་ལྕེ་རྡོ་རྗེའི་སྦྱོར་
བས་གསོལ་བས་རྣམ་པར་མི་རྟོག་པའི་ཡེ་ཤེས་ལྡན་ཞིང་ཤིན་ཏུ་ཚིམ་པར་གྱུར་
པར་ལྟའོ། །དེ་ནས་གཏོར་མའི་སྣོད་ཉིད་སྔར་གྱི་དབང་པོའི་དྲུང་དེ་ཉིད་དུ་སོང་
སྟེ་མི་སྣང་བར་གྱུར་པར་བསམ་མོ། །
དེ་ནས་ཐུན་བསྡུ་ཁར་བྱ་སྟེ་ཨཱ་ལི་ཀཱ་ལིའི་ཐོག་མར་ཨོཾ་དང་ཐ་མར་ཧཱུཾ་ཧཱུཾ་
ཕཊ་དང་བཅས་པ་བརྗོད་པས་ཡི་གེ་དེ་རྣམས་ཁ་དོག་ཤིན་ཏུ་དམར་ཞིང་ཅུང་ཟད་
དཀར་བ་ལ་འོད་ཟེར་སྣ་ཚོགས་པ་དང་བཅས་པ། བདག་ཉིད་ཀྱི་ཁ་ནས་འཕྲོས་
པས་རིམ་པ་བཞིན་དུ་བདེ་བ་ཆེན་པོའི་འཁོར་ལོ་ལ་སོགས་པ་ཁང་པ་རྩེག་མ་
247 308



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དུར་ཁྲོད་བརྒྱད་དང་བཅས་པ་གསལ་བར་བྱས་ནས། དེ་ནས་སྔར་གྱི་རྡོ་རྗེ་ཟླས་
པའི་དུས་ཀྱི་འཇིག་རྟེན་གྱི་ཁམས་མཐའ་ཡས་པའི་དཀྱིལ་འཁོར་གྱི་འཁོར་ལོ་
རྣམ་པར་སྣང་བ་དཔག་ཏུ་མེད་པ་རྣམས་གསལ་བར་བྱས་ཤིང་། རེག་པར་གྱུར་
པར་བསམ་མོ། །
དེ་ནས་དེ་རྣམས་འོད་ཟེར་སྣ་ཚོགས་པར་གྱུར་ཏེ་དུར་ཁྲོད་བརྒྱད་ལ་
འདུས་པར་བསམ་ཞིང་། དེ་མ་ཐག་ཏུ་དུར་ཁྲོད་བརྒྱད་འོད་ཟེར་སྣ་ཚོགས་པར་
གྱུར་པ་ཁང་པ་རྩེག་མ་ལ་འདུས་པར་བསམ་ཞིང་། དེ་ཡང་འོད་ཟེར་སྣ་ཚོགས་
པར་གྱུར་པ་དམ་ཚིག་གི་འཁོར་ལོ་ལ་འདུས་པར་བསམ་མོ། །དེ་བཞིན་དུ་དམ་
ཚིག་དང་སྐུ་དང་གསུང་དང་ཐུགས་དང་བདེ་བ་ཆེན་པོའི་འཁོར་ལོ་དང་རྗེ་བཙུན་
ཕྱག་རྒྱ་དང་བཅས་པ་རྣམས།
རིམ་པ་བཞིན་དུ་རང་གི་ཁ་དོག་ཅན་གྱི་འོད་ཟེར་
དུ་གྱུར་པ་ཐུགས་ཀའི་ཡེ་ཤེས་སེམས་དཔའ་ཡབ་ཡུམ་ལ་བསྡུ་ཞིང་
། དེ་དག་འོད་
ཟེར་མཐིང་དམར་དུ་གྱུར་པ་ཧཱུྃ་ལས་བསྡུས་པ། ཧཱུྃ་འོད་ཟེར་སྣ་ཚོགས་ཕྲ་བོ་དང་
བཅས་པ་ཡོངས་སུ་གྱུར་པ་ལས། བདག་ཉིད་བདེ་མཆོག་འཁོར་ལོ་ཞལ་གཅིག་
ཕྱག་གཉིས་པ་སྐུ་མདོག་མཐིང་ག་གཡས་བརྐྱང་ཞིང་གཡོན་ཅུང་ཟད་བསྐུམས་
པས་སྣ་ཚོགས་པད་མ་དང་ཉི་མའི་གདན་ལ་བཞུགས་པ། རིམ་པའི་ཁྲོ་བོ་མཚན་
དཔེའི་བྱད་ཀྱི་བརྒྱན་པ། སྤྱན་གསུམ་པ་མཆེ་བ་གཙིགས་པ། ར་བའི་ཐོར་ཚུགས་
དར་གྱི་ཅོད་པན་གྱིས་མཛེས་པ། སྤྱི་བོར་ཟླ་བ་ཕྱེད་པའི་སྟེང་དུ་སྣ་ཚོགས་རྡོ་རྗེས་
མཚོན་པའི་དབུ་རྒྱན་ཅན། ཕྱག་གཉིས་ན་རྡོ་རྗེ་དང་དྲིལ་བུ་བསྣམས་ནས་འཁྱུད་
པའི་ཚུལ་དུ་མཛད་པ་བསྒོམ་མོ། །
ཡང་ན་ཐུན་བསྡུས་ནས་གཏོར་མ་བཏང་བར་བྱ་སྟེ། དེ་ཡང་འདི་ལྟར་
247 --309



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
སྔར་བསྟན་པ་ལྟར་ཐུན་བསྡུས་པའི་རྗེས་ལ་བདག་ཉིད་ཀྱི་མདུན་དུ་གཏོར་མ་
བྱིན་གྱིས་རླབས་པ་སྔ་མ་ལྟར་བྱས་དང༌
། དེ་ནས་ལག་པའི་ཕྱག་རྒྱ་ལ་སོགས་
པའམ། སྙིང་གའི་ཧཱུྃ་གི་འོད་ཟེར་གྱིས་བདེ་མཆོག་འཁོར་ལོའི་ལྷ་ཚོགས་དུར་ཁྲོད་
དང་བཅས་པ་སྤྱན་དྲངས་ལ། དེ་ནས་རྡོ་རྗེའི་ཐལ་མོ་སྦྱར་བའི་གཡོན་པའི་མཐིལ་
དུ་ཨཱ་ལི་དཀར་པོ་གཡོན་བསྐོར་ལས་ཟླ་བའི་དཀྱིལ་འཁོར་དུ་བསམ། གཡས་
པའི་མཐིལ་དུ་ཀཱ་ལི་དམར་པོ་གཡས་གཡོན་བསྐོར་ལས་ཉི་མའི་དཀྱིལ་འཁོར།
དེ་གཉིས་ཀྱི་བར་དུ་ཧཱུྃ་མཐིང་ག་བསམ་ལ། དེ་རྣམས་ཡོངས་སུ་གྱུར་པ་ལས་རྡོ་རྗེ་
རྩེ་ལྔ་པ་བསམས་ཏེ། དེ་ཁ་གྱེན་དུ་ཕྱེ་བར་གཏོར་མ་བཞག་པའམ། ཡོད་པར་
བསམས་ནས། ལྷ་མོ་ཚད་མ་དམ་ཚིག་ཚད་མ་དང་། དེ་གསུངས་ཚིག་ཀྱང་ཚད་
མའི་མཆོག་ཡིན་ཏེ། བདེན་པ་འདི་ཡིས་བདག་གི་མདུན་ཉིད་དུ། ལྷའི་བུ་མོ་
རྣམས་ནི་རྗེས་སུ་འཛིན་གྱུར་གཅིག་ཞེས་བརྗོད་ལ། ཨོཾ་ཨ་ར་ལ་ཧེ་ཞེས་པ་ལ་
སོགས་པ་སྔ་མ་ལྟར་དབུལ། དེ་ནས་སྲིད་དང་ཞི་བས་ཀུན་ནས་ཆགས་པའི་ཀུན་
རྟོག་རླབས་བཅོམ་ཞིང་
། དངོས་སུ་དངོས་པོ་མ་ལུས་མཁའ་གཉིས་དང་འདྲ་བར་
གཟིགས་མཛད་པའི། ཐུགས་རྗེའི་ཆུ་རྒྱུན་སྤྱི་བོ་པད་མ་ཐུགས་ཀྱི་རྒྱས་མགོན་དང་
ལྷ་མོ་རྣམས་ནི་བདག་ལ་རྗེས་སུ་བརྩེ་བ་མཛད་ཅིང་མཛོད། །ཞེས་བརྗོད་དོ། །དེ་
ནས་ཨོཾ་ཁ་ཁ་ལ་སོགས་པས་སྔ་མ་སྟར་དབུལ་ལོ། །
དེ་ནས་རུས་སྦལ་གྱི་ཕྱག་རྒྱ་བཅས་པའི་ཡི་གེ་བརྒྱ་པ་བརྗོད་པས་མཉེས་
པར་བྱ་སྟེ། པད་མའི་ལག་བསྐོར་དང་བཅས་པས་ཨཱ་ཡོ་ག་ཤུདྡྷཱ་སརྦ་དྷརྨ་ཡོ་གྷ་
ཤུདྡྷོ་ཧཾ། ཞེས་བས་ཀྱང་མཉེས་པར་བྱས་ལ། ཨོ་བཛྲ་མུ་ཞེས་པས་མགྲོན་རྣམས་
གཤེགས་སུ་གསོལ་བར་བྱའོ། །མཚན་ཕྱེད་དུ་གཏོར་མ་སྦྱིན་ནོ་ཞེས་པ་ནི་ནམ་
247 -310



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཕྱེད་ན་རི་མཐོན་པའི་རྩེ་མོ་ལ་ཕྱིན་ཏེ་གཏོར་མ་བཏང་ན་བྱིན་རླབས་མྱུར་བ་ཡིན་
ནོ། །
ད་ནི་གཉིས་པ་མཉམ་པར་མ་བཞག་པའི་རྣལ་འབྱོར་སྟོན་པར་བྱ་སྟེ། དེ་
ལ་དོན་བཞི་ལས་ཁམས་དཔའ་བོའི་རྣམ་པར་དག་པ་ནི་སོ་དང་སེན་མོ་ཞེས་པ་
ལ་སོགས་པ་སྟེ། དེ་ཡང་འཇིག་རྟེན་ཐ་མལ་བ་རྣམས་ཀྱིས་སེན་མོ་དང་སོའོ། །
ལ་སོགས་པར་རྣམ་པར་རྟོགས་ཡོངས་སུ་བཟུང་མངོན་པར་ཞེན་པས་འཇིག་རྟེན་
འཁོར་བར་འཆིང་བའི་རྒྱུ་བྱེད་པ་ཡིན་ལ་རྣལ་འབྱོར་པས་འདི་ནི་སེན་མོ་དང་སོ་
ལ་སོགས་པ་མ་ཡིན་ཏེ་དཔའ་བོ་ཐོད་པའི་དུམ་བུ་ལ་སོགས་པའི་རང་བཞིན་དུ་
མོས་པ་བྱས་པས་ཐར་པ་འཐོབ་པའི་རྒྱུ་བྱེད་པའོ། །དེ་ཡང་ཐམས་ཅད་ཐབས་
དང་ཤེས་རབ་ཐ་མི་དད་པའི་རིགས་པས་ཐོད་པའི་དུམ་བུ་ལ་སོགས་པའི་རྣམ་
པར་དག་པ་གང་ཡིན་པ་དེ་ཉིད་རབ་ཏུ་གཏུམ་མོ་ལ་སོགས་པའི་རྣམ་པར་དག་པ་
ཡང་ཡིན་ནོ། །ཞེས་ལྟ་བར་བྱའོ། །དཔའ་བོ་ཉི་ཤུ་རྩ་བཞི་ཡིས། ལུས་ཀྱི་ཁམས་
ལ་རྣམ་པར་བཏགས། ཞེས་པ་ནི། སྔ་མའི་འཇུག་བསྡུད་པ་ཡིན་ལ། ཕྱི་མའི་མགོ་
འདྲེན་ཡང་ཡིན་ཏེ། དེ་ཡང་དཔའ་བོ་དེ་རྣམས་ལུས་ཀྱི་ཁམས་སུ་བཏགས་ཏེ་མོས་
པ་བྱས་ནས་སྔགས་ཀྱི་རྣམ་པར་དག་པར་བསྒོམ་ཞེས་པ་ཡིན་ནོ། །
དེ་ལ་གཉིས་པ་སྔགས་སམ་ཕྱག་རྒྱའི་རྣམ་པར་དག་པ་ནི། དཔའ་བོའི་ཡེ་
ཤེས་སྔགས་གང་ལགས་ཞེས་པ་ལ་སོགས་པ་སྟེ། སོགས་ཁོངས་སུ་དཔའ་མོའི་གོ་
ཆ་དྲུག་བསྡུའོ། །དེ་ནི་འོག་ནས་བཤད་པས་བསྡུ་མི་དགོས་སོ་ཞེ་ན། ཚངས་པའི་
སྐུད་པ་དང་ཞབས་གདུབ་གཉིས་རྩ་བའི་སྔགས་ཀྱིས་བྱིན་རློབ་པ་ཡིན་ལ།
རགས་ འོག་ པག་ དཔའ་མོའི་ གོ་ ཆས་ བྱིན་གྱིས་བརློབ་ པ་ ཡིན་ཏེ། དེ་རྣམས་
247 -311



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༦༽
བསམ་གཏན་གྱི་ཕ་རོལ་དུ་ཕྱིན་པའི་རྣམ་པར་དག་པ་ཡིན་པས། སོགས་ཁོངས་
སུ་བསྡུད་པ་ཡིན་ཞེས་གསུངས་སོ། །ཕྱག་རྒྱ་འདི་དག་ཞེས་པ་ནི། གཉིས་ཀྱི་ཚིག་
ཅན་ཡིན་པས། ཨོཾ་ཧ་ཞེས་པས་ཐལ་བ་བྱིན་གྱིས་བརློབ་སྟེ་ཤེས་རབ་ཀྱི་ཕ་རོལ་
དུ་ཕྱིན་པའི་རྣམ་པར་དག་པ་ཡིན་ལ། ན་མ་ཧི་ལ་སོགས་པ་ནི་གདུབ་བུ་དཔུང་
རྒྱན་བྱིན་གྱིས་རློབས་ཏེ་སྦྱིན་པའི་ཕ་རོལ་དུ་ཕྱིན་པའི་རྣམ་པར་དག་པ་ཡིན་ནོ། །
རྡོ་རྗེ་ཕག་མོའི་གསང་སྔགས་དང་ནི་རྩ་སྔགས་སོ། །མགུར་ཆུ་ནི་ཚུལ་ཁྲིམས་ཀྱི་
ཕ་རོལ་དུ་ཕྱིན་པའི་རྣམ་དག་གོ །གདུབ་སྒོར་གྱིས་ནི་རྣ་བ་བྱེད་བཟོད་པའི་ཕ་
རོལ་དུ་ཕྱིན་པའི་རྣམ་དག་གོ །སངས་རྒྱས་ཀུན་གྱི་མཁའ་འགྲོ་མ་ནི་བཅོམ་ལྡན་
འདས་མའི་སྙིང་པོའོ། །པགས་པའི་གོས་མཆོག་ནི། གླང་པོ་ཆེའི་ཀོ་རློན་དང་སྟག་
གི་པགས་པའི་ཤམ་ཐབས་ཏེ། ཉོན་མོངས་པ་གཏི་མུག་དང་ཞེ་སྡང་འཇོམས་པར་
འགྱུར་བའོ། །
འཁོར་ལོ་ཀུན་གྱི་རྣལ་འབྱོར་མའི་སྔགས་ནི་ཞེས་པ་ནི། ཨོཾ་བཛྲ་ཡོ་གི་
ནིའམ། བཛྲ་བྷ་ར་ཧི་ཧཱུཾ་ཧཱུཾ་ཕཊ་ཞེས་པས་མགོ་དྲངས་པའི་རྣལ་འབྱོར་མ་སུམ་ཅུ་
སོ་བདུན་གྱི་སྔགས་སོ། །རྣམ་པར་སྣང་མཛད་མའི་སྔགས་ནི་བཅོམ་ལྡན་འདས་
མའི་ཉེ་བའི་སྙིང་པོའོ། །ཐོད་པ་ཡིས་ནི་དབུ་ལ་རྒྱན་ནི་བརྩོན་འགྲུས་ཀྱི་ཕ་རོལ་
དུ་ཕྱིན་པའི་རྣམ་པར་དག་པའོ། །དེ་རྣམས་ཀྱང་སྤྱོད་པ་གསུམ་ལ་གནས་
པའི་
རྣལ་བྱོར་གསུམ་གྱི་བྱེ་བྲག་གིས་གཉིས་སུ་ཤེས་པར་བྱ་སྟེ། སྤྲོས་བཅས་ཀྱི་སྤྱོད་
པ་བས་ནི་སྔགས་བརྗོད་ཅིང་དེ་དང་དེ་ལས་བྱུང་བའི་རིམ་བཞིན་དུ་མོས་པ་བྱས་
ཏེ། དངོས་སུ་གདགས་པར་བྱའོ། །སྤྲོས་མེད་པ་དང་ཤིན་ཏུ་སྤྲོས་མེད་ཀྱི་རྣལ་
ལ
247 -312



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
པར་མོས་པ་བྱ་ཞིང་སློབ་མ་དབང་བསྐུར་བའི་དུས་སུ་དངོས་སུ་འདོགས་པའི་
སྐབས་ཀྱང་ཡོད་དོ། །
གསུམ་པ་རྣལ་འབྱོར་གྱི་རྣམ་པར་དག་པ་ནི་དེ་ལྟར་བདག་ཉིད་རྣམས་
བསམས་ནས་ཞེས་པ། ནས་ཞེས་པ་ལ་སོགས་པས་ཏེ། ཚང་མ་སྔགས་ཀྱི་ཤིན་དུ་
བསྲུང་ཞེས་པ་ནི་སྔགས་ཀྱི་རྣམ་པར་དག་པའི་རྗེས་ལ། མཛུབ་མོ་གཡོན་པས་སེ་
གོལ་གཏོགས་ཤིང་ཨོཾ་སུམྦྷ་ཞེས་པ་ལ་སོགས་པ་བརྗོད་པས་ཕྱོགས་སུ་གཡོན་དུ་
བསྐོར་ཞིང་
། མཚམས་སུ་གཡས་སུ་བསྐོར་བས། སྔགས་ཀྱི་ཡིག་འབྲུ་རི་རབ་
ཙམ་པ་ཁ་དོག་དམར་པོ་རྒྱུར་ཅི་ཙམ་འདོད་པ་བཀོད་པས་བསྐོར་ཏེ་གནས་པས་
བགེགས་ཀྱི་ཚོགས་ཀྱིས་ཅུང་ཟད་ཀྱང་མི་ཚུགས་པའི་བསྲུང་བ་བྱ་བའོ། །ཚངས་
པ་ནི་དཔལ་ཧེ་རུ་ཀ་སྟེ། འཁོར་བ་ན་གནས་ཀྱང་དེའི་སྐྱོན་གྱིས་མ་གོས་པའོ། །
སྤྱོད་པ་ནི་དེ་ཐོབ་པར་བྱེད་འདོད་པ་པོའི་གང་ཟག་གི་སྤྱོད་པ་སྟེ། དེ་ཡང་གསུམ་
པ་ལས། སྤྲོས་མེད་ཀྱི་སྤྱོད་པ་ནི། ནུས་པ་མེད་པ་འོ་སྐོལ་ལྟ་བུ་ཡིན་ཅིང་
། སྤྲོས་
བཅས་ཀྱི་སྤྱོད་པ་ནི་འཇིག་རྟེན་ཀུན་ལ་མི་གནོད་ཅིང་
། འཇིག་རྟེན་ཀུན་གྱིས་མི་
གནོད་པ་འབྱུང་བ་དབང་དུ་འདུས་པ་ནག་པོ་སྤྱོད་པ་ལྟ་བུ་ཡིན་ལ། ཤིན་ཏུ་སྤྲོས་
མེད་ཀྱི་སྤྱོད་པ་ནི་ཕྱག་རྒྱ་ཆེན་པོའི་དངོས་གྲུབ་བརྙེས་པ་བསྙེན་པའི་བརྟུལ་
ཞུགས་འཛིན་པ་གཏད་པའི་རྣམ་པ་ཅན་གྲོང་ཁྱེར་ཆེན་པོའི་རྒྱ་སྲང་ན་བསྡད་དེ།
མི་ཕྱུགས་ཀུན་གྱིས་འོག་ལམ་ནི་བསྟོད་པ་ལུ་ཧི་པ་ཉིད་ལྟ་བུའོ། །
རྐང་པ་བརྒྱད་པའི་སྔགས་ཀྱིས་མཆོད་ཞེས་པ་ནི། དཔལ་བདེ་མཆོག་
གིས་ རས་ རིས་ ལ་སོགས་ པ་དང་། བླ་མ་དངོས་སམ་རས་རིས་ལ་སོགས་པ་
མཐོང་པའི་དུས་སུ། སྤྲོས་མེད་ཀྱི་རྣལ་འབྱོར་པས་ལུས་ཀྱི་བཀོད་པས་དངོས་སུ་
247-313



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཕྱག་གསུམ་བཙལ་ཞིང་སྔགས་ལན་གཅིག་བརྗོད་པ་ཡིན་ལ་གཅིག་ཤོས་དག་
གིས་ནི་ཡིད་གྱིས་བྱ་ཞིང་སྔགས་ལན་བདུན་བརྗོད་པ་ཡིན་ནོ། །དངོས་སུ་མི་བྱེད་
པ་ཞེས་སྙམ་ན། སྤྲོས་བཅས་ནི་འཁོར་ལོས་སྒྱུར་པའི་རྒྱལ་པོ་ལ་ཡང་ཕྱག་མི་བྱེད་
ཅིང་གླང་པོ་ཆེ་སྨྱོན་པ་དང་འཕྲད་ཀྱང་ལམ་མི་འཛུར་པ་ཡིན་ལ། ཤིན་ཏུ་སྤྲོས་
མེད་ནི་ལྟད་པའི་རྣམས་པ་ཅན་ཡིན་པའི་ཕྱིར་རོ། །སྐྲག་པ་ཐམས་ཅད་རྣམས་
སྤངས་ནི་འཇིག་རྟེན་གསུམ་པོས་ཀྱང་འདའ་བར་མི་ནུས་པས་དཔལ་བདེ་མཆོག་
གི་ང་རྒྱལ་དང་ལྡན་པ་འཛིན་པའི་ཕྱིར་རོ། །
འཁོར་ལོ་བདེ་མཆོག་སྡོམ་པ་ལ་ཞེས་པ་ནི། ཐུན་མོང་གི་སྡོམ་པ་དང་ཐུན་
མོང་མ་ཡིན་པའི་སྡོམ་པ་དང་ལག་པའི་མཆོད་པ་ལ་སོགས་པའོ། །རིགས་ལྔ་ནི་
ཀུན་ཏུ་སྤྱོད་པ་ནི་འཇིག་རྟེན་ན་རྒྱལ་རིགས་ལ་སོགས་པ་རིག་ལྔར་ཐ་སྙད་བྱེད་
པའོ། །རིགས་གཅིག་ཏུ་ནི་རྣམ་པར་བཏགས་ཞེས་པ་ནི་མཚན་ཉིད་དང་ལྡན་
པས། གང་ཡིན་ཡང་ལྷན་ཅིག་སྐྱེས་པར་ཤེས་རབ་བྱས་ནས་སོ། །རྣམ་རྟོག་མེད་
སེམས་བདག་ཉིད་ནི་བསྒྲོད་པར་བྱ་བ་དང་བསྒྲོད་པར་བྱ་བ་མ་ཡིན་པ་དང་
།
གཙང་བ་དང་མི་གཙང་བ་དག་ཡང་དག་པར་མི་གནས་པའི་ཕྱིར་དེ་དག་ཏུ་ཞེན་
པ་མེད་པའི་སེམས་ཀྱི་བདག་ཉིད་དོ། །འདོད་པའི་ཡོན་ཏན་ལྔ་ནི་གཟུགས་ལ་
སོགས་པའོ། །སྤྲོས་ཞེས་པ་ནི་འདོད་པའི་ཡོན་ལྔ་པོ་དེ་རྣམས་ཡང་སྤྲོས་བཅས་
དང་ཤིན་ཏུ་སྤྲོས་མེད་ཀྱི་རྣལ་འབྱོར་པས་དངོས་སུ་སྤྱད་པར་བྱ་བ་ཡིན་ལ། སྤྲོས་
མེད་ཀྱི་རྣལ་འབྱོར་པས་ནི་དེ་རྣམ་པ་ལ་ཇི་ལྟར་རིགས་པ་ལ་སོགས་པར་སྤྱད་ཅིང་
བློས་མོས་ཙམ་བྱ་བ་ཡིན་ཏེ། དེ་ཉིད་ཀྱིས་གཞན་གྱིས་ཚོར་བར་སྤྱད་ན་བདག་ལ་
བརྟེན་ནས་གཞན་སྡིག་བསོག་ལ། གཞན་ལ་བརྟེན་ནས་བདག་སྡིག་བསོག་པའི་
247 - 314



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཕྱིར་རོ། །དགོས་པ་ནི་ལྷའི་བུའི་སྡིག་ལགས་པས་བག་ཚ་བ་ལ་སོགས་པའོ། །
སེང་གེ་ནགས་སུ་གནས་ཞེས་པ་ནི་དཔེར་སེང་གེ་གནས་ཚལ་ན་རི་དྭགས་གཞན་
གྱིས་བག་ཚ་བ་དང་འཇིགས་པ་མེད་ཅིང་དེ་རྣམས་ཐམས་ཅད་ཟིལ་གྱིས་མནན་
ནས་གནས་པ་བཞིན་དུ། རྣལ་འབྱོར་པ་ཡང་སྲིད་པ་གསུམ་ན་འཇིག་རྟེན་གྱི་
བདག་པོ་ལ་སོགས་པས་ཀྱང་ཅུང་ཟད་ཙམ་ཡང་བག་ཚ་བ་དང་འཇིགས་པ་མེད་
ཅིང་དེ་རྣམས་ཐམས་ཅད་ཟིལ་གྱིས་མནན་ནས་གནས་པར་བྱའོ་ཞེས་པའོ། །
དེ་ནས་མཁས་པའི་ རྗེས་སུ་འབྲངས་པ་ཡོངས་སུ་བསྔོ་བ་དང་། བསོད་
ནམས་སྨོན་ལམ་གདབ་པ་བྱས་ལ། ཆོ་ག་ལྷག་པ་སེལ་ཞིང་མ་ཆོག་པ་ཁ་སྐོང་
བར་བྱེད་པའི་ཡི་གེ་བརྒྱ་པ་བརྗོད་ནས། མལ་ནས་ལངས་ནས་འགྲོ་བའི་དུས་སུ་
གཡོན་པའི་ཀུན་ཏུ་སྤྱོད་པས་གནས་པར་བྱའོ། །རང་གི་ལྷག་པའི་ལྷ་ལ་སྦྱོར་བས་
ཞེས་ པ་ནི་ཐུན་ ཕྱི་མ་མི་བསྒོམ་གྱི་བར་དུ་སྤྱོད་ལམ་ལ་གནས་པའི་དུས་སུ།
དཔལ་བདེ་མཆོག་ཞལ་གཅིག་ཕྱག་གཉིས་པའི་ང་རྒྱལ་དུ་བྱེད་ཡས་ནི་སྟེ།
ལྟར་དྲན་ན་མཉམ་པར་བཞག་པའི་རྣལ་འབྱོར་ལ་དངོས་སུ་གནས་ལ། མ་དྲན་ན་
ཡང་སྔར་གྱི་འཐེན་པས་ཆུའི་གཞུང་ངམ་མར་མེའི་རྩེ་མོ་བཞིན་དུ་མཉམ་པར་མ་
བཞག་པའི་རྣལ་འབྱོར་ལ་གནས་པ་ཡིན་པས་ལུས་ཀྱི་སྒུལ་སྐྱོད་ཐམས་ཅད་ཕྱག་
རྒྱ་དང་གར་དང་། ངག་གི་བརྗོད་པ་ཐམས་ཅད་རིགས་སྔགས་ཀྱི་བཟླས་བརྗོད་
དང་། སེམས་ཀྱི་དྲན་པ་ཐམས་ཅད་ཏིང་ངེ་འཛིན་གྱི་ངོ་བོ་ལས་མི་འདའ་བའི་
ཕྱིར་མཉམ་པར་མ་བཞག་པའི་རྣལ་འབྱོར་ཞེས་པ་ཡིན་ནོ། །སེམས་ཀུན་ལ་ཡང་
དག་བྱ་ཞེས་པ་ནི་སེམས་ཅན་གང་དང་ཐོས་པ་ཐམས་ཅད་རང་གི་ལྷག་པའི་ལྷ་
བདེ་མཆོག་ཏུ་ལྟ་བའོ། །དེས་ནི་སེམས་ཅན་ལ་བརྙས་པ་སྤོང་བར་བྱེད་དོ། །དེ་
247 -315



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦)
ནས་གྲོང་ཁྱེར་ལ་སོགས་པར་འགྲོ་ན་ཡང་མི་དགེ་བའི་ལས་མི་འཇུག་ཅིང་དགེ་
བའི་ལས་ཅི་འགྲུབ་བྱེད་པའོ། །དེ་རྣམས་ནི་ཐུན་དང་པོའི་ཆོ་ག་ཡིན་ན་ནོ། །
དེ་ནས་ཐུན་གཉིས་པ་གུང་གི་ཐུན་ལ་བབ་ན། སྔ་མ་ལྟ་བུའི་སྟན་བདེ་བ་
ལ་འདུག་ནས། ཨོཾ་ཨ་ཧཱུྃ་ཞེས་པ་ལ་སོགས་པའི་ཚན་གསུམ་བརྗོད་པས། རང་
ཉིད་ཡི་གེ་ཧཱུྃ་ལ་འདུས་ཏེ། དེ་ལས་འོད་ཟེར་འཕྲོས་པས། གཉིས་སུ་མེད་པའི་ཡེ་
ཤེས་བརྙེས་པའི་འཁོར་ལོ་ལྔའི་དཔའ་བོ་དང་རྣལ་འབྱོར་མ་རྣམས་བཀུན་ནས་ཧཱུྃ
་
གི་སྟེང་དུ་སྙོམས་པར་ཞུགས་པས་ཁུ་བའི་རྣམ་པར་ཞུ་ནས་ཧཱུྃ་ལ་ཐིམ་པ་དང་
། ཧཱུྃ་
དེ་ཡོངས་སུ་གྱུར་པ་ལས་སྐད་ཅིག་གིས་དཀྱིལ་འཁོར་གྱི་འཁོར་ལོ་དུར་ཁྲོད་
བརྒྱད་དང་བཅས་པ་གྲུབ་པར་བསམས་ལ། དེ་ནས་རྣམ་པར་རྟོག་པ་དང་བཅས་
པའི་བློས་བདག་ཉིད་ནས་བརྩམས་ཏེ་དུར་ཁྲོད་བརྒྱད་ཀྱི་མཐར་ཐུག་པ་རིམ་པ་
བཞིན་དུ་གསལ་བར་བསྒོམ་མོ། །
དེ་ནས་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་གྱི་ངོ་བོ་ཉིད་དང་
ལུས་ཀྱི་དཀྱིལ་འཁོར་དང་ལྡན་པ་ཉིད་དང་
། གོ་ཆ་གཉིས་བགོ་བ་ཉིད་ཡིན་པ་
དང་།
ཡེ་ཤེས་ཀྱི་འཁོར་ལོ་དང་ཐ་མི་དད་པ་ཉིད་དུ་མོས་པ་ཙམ་བྱའོ། །དེ་ནས་
དབང་སྐུར་བ་ལ་སོགས་པས་ཐམས་ཅད་སྔ་མ་ལྟར་བྱའོ། །དེ་ནས་ཐུན་གསུམ་པ་
དགོང་ཀའི་ཐུན་ཡང་དེ་དང་འདྲའོ། །ཐུན་ཐ་མ་ནམ་ཕྱེད་ཀྱི་ཐུན་ལ། ཁྱད་པར་
འདི་ཡིན་ཏེ། ཐུན་བསྡུས་ནས་ཧཱུྃ་ཡང་ནཱ་དར་བསྡུས་ལ་གཉིད་ལ་འཇུག་པའི་ཚེ་
ན་དར་སྣང་བ་ཡང་སྤངས་ལ་རྣམ་པར་རྟོག་པ་མེད་ཅིང་སྣང་བ་མེད་པ་ལ་འཇུག་
པར་བྱའོ། །དེ་ལྟར་ ཡང་ ཐུན་བཞིར་བྱིན་གྱིས་བརླབས་པ་ཡིས། རྣལ་ འབྱོར་
གཉིད་ལ་གོམས་པར་བྱ། ཞེས་པའི་ཚུལ་གྱིས་ཐུན་བཞིར་བསྒོམ་པར་བྱ་བ་མིན་
247-316



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
མོད་ཀྱིས། དེ་ལྟར་མི་ནུས་ན་ཡང་ཐུན་གསུམ་དང་གཉིས་སུ་སྒོམས་པར་བྱ་བ་
ཉིད་ཡིན་ནོ། །གཏོར་མ་ནི་ཐུན་བཞིར་མ་གྲུབ་ན་ཡང་ཐུན་ཐ་མ་ལ་ངེས་པ་ཁོ་
ནར་བཏང་བར་བྱའོ། །བཞི་པ་ཁ་ཊཾ་ག་ལ་སོགས་པའི་རྣམ་པར་དག་པ་ནི་ལོགས་
སུ་འོག་ནས་བསྟན་པ་ཡིན་ཏེ། སྤྲོས་པ་དང་བཅས་པའི་ཐུན་མོང་མ་ཡིན་པའི་
ཆོས་ཡིན་པའི་ཕྱིར་དང༌
། དེ་ཉིད་ཐུན་མོང་གི་འབྲས་བུ་ཡང་ཡིན་པའི་ཕྱིར་རོ་
སྙམ་དུ་དགོས་པ་ཡིན་ནོ། །
དེ་ལྟར་བསྐྱེད་པའི་རིམ་པ་ལ་དུས་ཡུན་རིང་དུ་བསྒོམ་པས་ཕྲ་བ། དབྱིབས།
ཁ་དོག །དུས་བརྟན་པ་རྣམ་པ་བཞི་པ་ཐོབ་པའམ། དེ་ལྟར་མ་ཡིན་ན་ཡང་གསལ་
ཞིང་མྱུར་དུ་སྒོམ་ཤེས་པ་དང་དམིགས་པ་ཡུན་རིང་དུ་གཏོད་ནུས་པ་གཅིག་གིས།
རྫོགས་པའི་རིམ་པ་བསྒོམ་པར་བྱའོ། །འོ་ན་ཅིའི་ཕྱིར་བསྐྱེད་པའི་རིམ་པ་དང་
རྫོགས་པའི་རིམ་པ་ཞེས་བྱ་ཞེ་ན། བཅོས་པའི་དོན་གྱིས་ན་བསྐྱེད་པ་ཡིན་ལ།
ཟློས་པའི་དོན་གྱིས་ན་རིམ་པ་སྟེ། ཆོ་ག་ཇི་ལྟ་བ་བཞིན་དུ་མི་འདའ་བར་ཡང་དང་
ཡང་དུ་བསྒོམ་པའོ། །གཞན་ཡང་བཅོས་པའི་དོན་གྱིས་ན་རྫོགས་པ་ཡིན་ལ།
ཟློས་པའི་དོན་གྱིས་ན་རིམ་པ་ཡིན་ནོ། །
དེ་ལྟར་རིམ་པ་གཉིས་ཀ་བསྒོམ་དགོས་པར་ཡང་
། རྡོ་རྗེ་འཆང་གིས་ཆོས་
བསྟན་པ། །རིམ་པ་གཉིས་ལ་ཡང་དག་བརྟེན། །བསྐྱེད་པ་ཡི་ནི་རིམ་པ་དང་། །
དེ་བཞིན་རྫོགས་པའི་རིམ་པ་ཉིད། །ཅེས་པ་དང་། དཔལ་ཁ་སྦྱོར་ཐིག་ལེ་ལས་
ཀྱང་། རྣམ་མི་རྟོག་ལ་སངས་རྒྱས་མིན། །རྣམ་རྟོག་བཅས་ལ་མིན་དེ་བཞིན། །
ཤིན་ཏུ་རྣམ་དག་ཡོངས་ཤེས་ན། །མཁས་པ་རྣམས་ནི་འགྱུར་བ་ཉིད། །ཞེས་
གསུངས་པ་ཡིན་ནོ། །རྫོགས་པའི་རིམ་པ་དེ་ཡང་བསྐྱེད་རིམ་ལ་མ་བརྟེན་པར
247 -317



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
གཞན་དུ་བསྒོམ་པར་བྱ་བ་མིན་པས་དེའི་སྔོན་དུ་བསྐྱེད་པའི་རིམ་པ་བསྒོམ་
དགོས་པ་ཡིན་ཏེ།
དེ་སྐད་དུ་ཡང་དཔལ་དགྱེས་པ་རྡོ་རྗེ་ལས། རྡོ་རྗེ་སྙིང་པོས་གསོལ་བ།
རྫོགས་པའི་ རིམ་པའི་རྣལ་འབྱོར་འདི། །མཆོག་ཏུ་བདེ་དང་བདེ་ཆེན་བརྗོད། །
རྫོགས་ པ་བསྒོམ་པ་མེད་ཡིན་ན། །བསྐྱེད་ལ་ དགོས་ པ་ཅི་ཞིག་ ཡོད། །བཅོམ་
ལྡན་འདས་ཀྱིས་བཀའ་སྩལ་བ། །ཨེ་མ་ཧོ་སེམས་ཅན་ཆེན་པོ་འདི། །དད་པའི་
ཤུགས་ཀྱིས་ཉམས་པ་ཡིན། །ལུས་མེད་གང་ལས་བདེ་བ་འབྱུང་། །བདེ་བརྗོད་
པར་ནུས་མ་ཡིན། ཁྱབ་བྱ་ཁྱབ་བྱེད་ངོ་བོར་ནི། །འགྲོ་བ་རྣམས་ནི་བདེ་བས་ཁྱབ། །
དེ་ལྟར་མེ་ཏོག་ལ་བརྟེན་དྲི། མེ་ཏོག་མེད་ན་རྙེད་མི་འགྱུར། །དེ་བཞིན་ལུགས་
སོགས་ མེད་ པར་ ཡང་། །བདེ་ བ་ རྙེད་ པར་འགྱུར་མ་ཡིན། །ཞེས་ གསུངས་ཏེ་
འདིར་ལུས་ཞེས་པ་ནི་འདོད་པའི་རྣལ་འབྱོར་སྒོམ་པའོ། །
དེ་ལྟར་བསྐྱེད་པ་རིམ་པ་ལ་གོམས་པར་བྱ་དགོས་པར་ཡང་། ཌོ་བྷི་ཧེ་རུ་
ཀའི་ཞལ་སྔ་ནས་བློ་བཟང་དང་པོར་བསྐྱེད་པའི་རིམ་པའི་རྣམས་སྒོམས་ཏེ། ཕྱག་
རྒྱ་རྣམ་དག་དགུག་བསྐྱེད་གོ་ཆ་ཐམས་ཅད་བརྗོད་མི་བྱ། ཕྱི་ནས་དཔལ་ལྡན་ཁ་
གཅིག་སོ་སོར་དེ་ཉིད་གཅིག་སེམས་བློ་བཟང་གིས །རྫོགས་པའི་རིམ་པ་བསྒོམ་
པ་དངོས་བྱེད་ལྷན་ཅིག་སྐྱེས་པའི་གཟུགས། ཞེས་གསུངས་པ་ཡིན་ནོ། །རྫོགས་
པའི་རིམ་པའི་རིམ་པ་དེ་ཡང་མདོར་བསྡུ་ན་རྣམ་པ་གཉིས་ཏེ། བདེ་བ་སྔོན་དུ་
སོང་བའི་སྟོང་པ་ཉིད་དང་། སྟོང་པ་ཉིད་སྔོན་དུ་སོང་བའི་བདེ་བའོ། །དེ་ལས་
འདི་ནི་བདེ་བ་སྔོན་དུ་སོང་བའི་སྟོང་པ་ཉིད་སྒོམས་པ་ཡིན་པས་དེ་སྟན་པར་བྱ་
བའི་ཕྱིར། རྣལ་འབྱོར་ཆེན་པོ་ངལ་བསོ་བ་ཞེས་པ་ལ་སོགས་པ་གསུངས་ཏེ།
247 --318



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
རྣལ་འབྱོར་ཆེན་པོ་ནི་རྫོགས་པའི་རིམ་པ་སྟེ། བསྐྱེད་པའི་རིམ་པ་ལས་ལྟོས་པའི་
ཕྱིར་རོ། །དེ་ལ་སྔོན་དུ་བསྐྱེད་པའི་རིམ་པ་ཤིན་ཏུ་མྱུར་བར་ཡུད་ཀྱིས་བསྒོམ་པར་
བྱ་སྟེ། སྔར་འབྱོངས་པའི་སྟོབས་ཀྱིས་དེ་ལྟར་ནུས་པ་ཡིན་ནོ། །
དེ་ཡང་འདི་ལྟར་རྟེན་གྱི་གང་ཟག་མཚན་ཉིད་དང་ལྡན་པ་དེས། གནས་
ཕུན་སུམ་ཚོགས་པར་ནང་པར་སྔ་བར་རྡོ་རྗེ་རྣལ་འབྱོར་མའི་གླུས་སྐུལ་བས་
ལངས་ཏེ། ཁྲུས་བྱས་ནས་སྟན་བདེ་བ་ལ་རྡོ་རྗེ་སྐྱིལ་མོ་ཀྲུང་ལ་སོགས་པ་བྱས་ལ།
བདུད་རྩིའི་རི་ལུས་ཁ་དག་པ་དང་གནས་བཀྲ་ཤིས་པར་བྱས་ཤིང་
། ལུས་ངག་
ཡིད་གསུམ་དག་པར་བྱ་བ་ཡུད་ཙམ་གྱིས་བྱའོ། །དེ་ནས་སེམས་ཅན་ཐམས་ཅད་
འཁོར་བའི་རྒྱ་མཚོའི་ལས་བཏོན་ཏེ་ཧེ་རུ་ཀའི་བདེ་བ་ལ་རྒྱུན་དུ་གནས་པར་བྱའོ་
སྙམ་དུ་ཚངས་པའི་གནས་བཞི་བསྒོམ་མོ། །དེ་ནས་རྣམ་པར་སྣང་མཛད་ཡོད་པར་
མོས་པ་བྱས་ལ། བདག་གི་གཟུགས་ཀྱི་ཕུང་པོ་རྣམ་པར་སྣང་མཛད་ཡིན་མོད།
རྣམ་པར་སྣང་མཛད་ལས་མ་གཏོགས་པའི་གཟུགས་ཀྱི་ཕུང་པོ་གང་ན་ཡོད་སྙམ་
པ་ལ་སོགས་པ་ཕུང་པོ་ཁམས་དང་སྐྱེ་མཆེད་ལྷ་དང་ལྷ་མོའི་ངོ་བོར་མོས་པ་བྱའོ། །
དེ་ནས་ཕྱོགས་སུ་གཡོན་བསྐོར་དང་མཚམས་སུ་གཡས་བསྐོར་གྱིས་མཛུབ་མོ་སེ་
གོལ་གཏོགས་ཤིང་སྔགས་ལན་གཉིས་བརྗོད་པས་སྔགས་ཀྱི་ཡིག་འབྲུ་དང་
།
རྣལ་འབྱོར་མ་བརྒྱད་སྤྲོས་པས་ཡུད་ཙམ་གྱིས་ར་བ་ལ་སོགས་པ་བྱའོ། །
དེ་ནས་དོང་གི་ནང་དུ་བགེགས་ལ་སྔགས་རྣམ་པ་གཉིས་བརྗོད་པས་ཕུར་
པ་གདབ་པ་སྔོན་དུ་སོང་བས་མེའི་ར་བ་འབར་བ་ཆེན་པོའི་བར་དུ་ཡུད་ཀྱིས་བྱའོ། །
དེ་རྣམས་མདོར་བསྡུས་པ་ཡིན་པས་སོ་སོའི་སྔགས་ཀྱིས་བྱིན་གྱིས་བརླབ་པ་མི་
དགོས་སོ། །དེའི་རྗེས་ལ་སྙིང་གར་ཟླ་བ་ལ་གནས་པའི་ཧཱུཾ་གི་འོད་ཟེར་གྱིས་
247 --319



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
དཀྱིལ་འཁོར་གྱི་འཁོར་ལོ་བླ་མ་དང་བཅས་པ་གསལ་བར་བལྟས་ལ། ཕྱིའི་
མཆོད་པ་སྔགས་སྤངས་པ་དང་། གསང་བ་དང་དེ་ཁོ་ནའི་མཆོད་པ་རྣམས་སྐད་
ཅིག་གིས་བྱས་ལ་ཕྱག་འཚལ་སྟེ་ལུས་ཕུལ་ནས། དཀོན་མཆོག་གསུམ་ལ་བདག་
སྐྱབས་མཆིའོ། །ཞེས་པ་ལ་སོགས་པ་བདུན་རྣམ་པར་དག་པ་བྱ་སྟེ་མི་སྣང་བར་
གྱུར་པར་བསམ་མོ། །
དེ་ནས་ཆོས་ཐམས་ཅད་ནི་རྒྱུ་ དང་ བྲལ་བ་ ལ་ སོགས་ པ་ ཡིན་ པས།
སེམས་ཅན་རྣམས་ཀྱིས་དེ་ལྟར་མ་ཤེས་པས་བདག་གིས་ནི་དོན་དེ་མངོན་དུ་གྱུར་
པར་བྱས་ལ། དེ་ནས་སེམས་ཅན་ཐམས་ཅད་ཀྱིས་དེ་དག་གི་དོན་ཁོང་དུ་ཆུད་
པར་བྱའོ་སྙམ་པ། སྔོན་དུ་འགྲོ་བས་སྭ་བྷཱ་བའི་སྔགས་བརྗོད་པས་བདག་ཉིད་ཡི་
གེ་གསུམ་དུ་གྱུར་པར་བལྟའོ། །དེ་ནས་མྱུར་བར་སྤྲོ་བ་དང་བསྡུ་བའི་སྦྱོར་བས།
ནཱ་དའི་བར་དུ་བྱས་ལ་ཤུ་ནྱ་ཏའི་སྔགས་བརྗོད་པས་ནཱ་དའི་དམིགས་པ་ཡང་མེད་
ཅིང་སྣང་བ་མེད་པར་བྱའོ། །དེ་ནས་སྟོང་པའི་ངང་ལས་སླར་ནཱ་དར་བྱས་ལ་དེ་
ལས་འོད་ཟེར་རིང་དུ་འཕྲོས་པས་ཡི་གེ་ཡཾ་ལས་རླུང་གི་དཀྱིལ་འཁོར་ལ་
་སོགས་
པ། སྣ་ཚོགས་པད་མ་ཆུང་ངུའི་བར་དུ། ཡུད་ཙམ་གྱིས་བསམས་ལ། ཡང་ན་དེ་
ལས་འོད་ཟེར་འཕྲོས་པས། སྔ་མ་བཞིན་དུ་ཡུད་ཙམ་གྱིས་ཨཱ་ལི་ཀཱ་ལི་ལས་བྱུང་
བའི་ཟླ་བའི་སྟེང་དུ་ནཱ་ད་ལས། ཧཱུྃ་དུ་གྱུར་པ་བཞག་གོ །དེ་ནས་དེའི་འོད་ཟེར་
ཚོགས་འཕྲོས་པས་ཐོག་མ་མེད་པ་ནས་གྲུབ་པའི་འཁོར་ལོ་ལྔའི་དཔའ་མོ་དང་
རྣལ་འབྱོར་མ་བཀུག་ནས་སྙོམས་པར་ཞུགས་པ་ཁུ་བར་གྱུར་བ་ཡི་གེ་ཧཱུཾ་ལ་ཐིམ་
མ་ཐག་ཏུ། ཡུད་ཙམ་གྱིས་དཀྱིལ་འཁོར་གྱི་འཁོར་ལོ་དུར་ཁྲོད་བརྒྱད་དང་བཅས་
པ། བསྐྱེད་པར་བྱས་ཏེ། སྔར་ནས་ཤིན་ཏུ་གཡོས་པའི་ཕྱིར་མྱུར་བར་བློས་གསལ་
247 ----320



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བར་ངེས་པར་བྱའོ། །དེ་ནས་ལྷ་རྣམས་བྱང་ཆུབ་ཀྱི་ཕྱོགས་ཀྱི་ངོ་བོ་ཡིན་པར་རིམ་
་་བཞིན་དུ་རྐྱེན་པར་དམིགས་ལ། སུ་ལ་སོགས་པ་མི་བརྗོད་པར་སྙིང་ག་ལ་
སོགས་པའི་གནས་ནས་རྩིབས་སུ། སྣང་བའི་ནང་དུ་ལྷ་དེ་དང་དཔེ་དེ་དག་གནས་
པར་མོས་པ་བྱའོ། །དེ་ནས་ཨོཾ་ཧ་ཞེས་པ་ལ་སོགས་པོ་བརྗོད་ཅིང་གནས་དེ་རྣམས་
དེ་རྣམས་སུ་སྔགས་ཀྱི་ངོ་བོར་བཀོད་ཅིང་སླར་ཡང་སྔགས་ཀྱི་ངོ་བོར་བྱིན་གྱིས་
བརླབས་ལ། གོ་བསྒོས་ ལ། ཡེ་ཤེས་ ཀྱི་ འཁོར་ ལོ་ གཞུག་ཅིང་
། ཡོ་ག་ ཤུདྡྷའི་
སྔགས་བརྗོད་པ་དང་། དབང་བསྐུར་ཞིང་རིགས་ཀྱི་བདག་པོས་རྒྱས་གདབ་པ་
དང་། མཆོད་པ་རྣམས་མྱུར་བར་བྱས་ནས། བཟླས་པ་རྣམས་ལན་གསུམ་གསུམ་
ཙམ་བྱའོ། །
དེ་ནས་གཏོར་མ་གཏང་བའམ་མ་ཡིན་ན་ཡང་རུང་སྟེ། དེ་ལྟར་སྐྱེད་པའི་
རིམ་པ་མདོར་བསྡུས་བསྒོམས་ལ། དེ་ནས་རྫོགས་པའི་རིམ་པ་
མ་པ་བསྒོམ་པར་བྱའོ། །
དེ་ཡང་ ཨཱ་ལི་ཀཱ་ལི་སྔོན་བསམ་ནས། ཞེས་པ་ནི་དེ་ཁོ་ན་ཉིད་ཀྱི་མཆོད་པའི་
སྐབས་སུ་ཉམས་སུ་མྱོང་བ་ལྟ་བུར་རྡོ་རྗེ་རྩེ་མོར་བྱང་ཆུབ་ཀྱི་སེམས་བདེ་བ་ཆེན་
པོ་ཉམས་སུ་མྱོང་བར་དམིགས་ལ། བྱང་ཆུབ་ཀྱི་སེམས་དེའི་འོད་ཟེར་དམར་ཞིང་
དཀར་བ་ལས་དཔའ་བོ་དང་རྣལ་འབྱོར་མ་ནས་འབྲུ་ཙམ་དང་ཨཱ་ལི་ཀཱ་ལིར་
བཅས་པ་རྡོ་རྗེའི་རྩེ་མོ་ནས་ལུས་ཀྱི་ནང་ནས་བརྒྱུད་དེ་ཁ་ནས་འཕྲོས་ནས་དེ་དག་
འོད་ཟེར་གྱི་བདེ་བ་ཆེན་པོའི་འཁོར་ལོ་གསལ་བར་བྱས་པས་དེ་རྣམས་ཀྱི་བདེ་བ་
ཆེན་པོ་ཉམས་སུ་མྱོང་བ་དང་། དེ་བཞིན་དུ་སྔར་རྡོ་རྗེ་བཟླས་པའི་སྐབས་ཀྱི་
དཀྱིལ་འཁོར་གྱི་འཁོར་ལོའི་རྣམ་པར་སྣང་བའི་བར་ཐམས་ཅད་གསལ་བར་བྱས་
པས་དེ་དང་དེ་རྣམས་གྱི་བདེ་བ་ཉམས་སུ་མྱོང་བར་བྱས་པའོ། །ཟླ་བའི་དཀྱིལ་
247 -321



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
འཁོར་ལ་ལེགས་པར་རྫོགས་པ། ལྟེ་བའི་དབུས་སུ་གནས་པ་སྒོམ་ཞེས་པ་ནི།
སླར་དཔའ་བོ་དང་རྣལ་འབྱོར་མ་དང་
། ཨཱ་ལི་ཀཱ་ལི་དང་བཅས་པ་ཚུར་འདུས་ཏེ་
དུར་ཁྲོད་བརྒྱད་ནས་བདེ་བ་ཆེན་པོའི་འཁོར་ལོའི་བར་གསལ་བར་བྱས་ནས་
བདག་ཉིད་ཀྱི་ཁ་ནས་ཞུགས་ཏེ། ལྟེ་བའི་ཐད་ཀའི་ལུས་ཀྱི་ནང་གི་དཀྱིལ་འཁོར་
མ་ལུས་པར་བྱིན་པ་དང་
། ཨཱ་ལི་ཀཱ་ལིའི་ཚོགས་ཡོངས་སུ་གྱུར་པ་ལས་ཟླ་བ་ཅུང་
ཟད་དམར་ཞིང་དཀར་བར་འགྱུར་བའོ། །དེའི་དབུས་ན་ཟླ་བའི་དབུས་སུའོ། །ཡ་
གི་ལས་ ་ ་ ་བྱ་དཔའ་བོ་དང་རྣལ་འབྱོར་མ་གཉིས་ཡོངས་སུ་གྱུར་པ་ལས་ཧཱུྃ་
དམར་ལ་དཀར་བ་རྒྱུའི་རྡོ་རྗེ་འཆང་གི་ངོ་བོར་བསམ་མོ། །
དེ་ནས་སྐུ་གསུང་ཐུགས་ཀྱི་རྡོ་རྗེ་ཅན། ལྷའི་གཟུགས་ནི་སྒོམ་པར་བྱ། །
ཞེས་པ་ནི་ཟླ་བ་དང་ཧཱུྃ་ཡོངས་སུ་གྱུར་པ་ལས་དཔལ་རྡོ་རྗེ་སེམས་དཔའ་ཞེས་བྱ་
བ། བཅོམ་ལྡན་འདས་འཁོར་ལོ་བདེ་མཆོག་ངོ་བོ་ཞལ་གཅིག་ཕྱག་གཉིས་པ་སྐུ་
མདོག་དམར་པོ། གཡས་བརྐྱང་བས་ཟླ་བ་ལ་བཞུགས་པ། སྐུ་མཐེ་བོང་ཙམ་པ་
སྤྱན་གསུམ་པ་མཆེ་བ་གཙིགས་པ་རལ་པའི་ཐོར་ཚུགས་དར་གྱི་ཅོད་པན་ཅན།
ཕྱག་གཉིས་ཀྱིས་རྡོ་རྗེ་དང་དྲིལ་བུ་བསྣམས་ནས་རང་གི་ཕྱག་རྒྱ་རྡོ་རྗེ་རྣལ་འབྱོར་
མ་ལ་འཁྱུད་པ། ཕྱག་རྒྱ་དྲུག་གིས་རྒྱན་པ། ཡུམ་རྡོ་རྗེ་རྣལ་འབྱོར་མ་ཞལ་གཅིག་
ཕྱག་ གཉིས་ མ། ཞབས་ གཡོན་ པ་ བཅོམ་ ལྡན་ འདས་ དང་ སྦྱར་ནས་ རྐྱང་ བ།
གཡས་པ་བཅོམ་ལྡན་འདས་ཀྱི་རླའི་སྟེང་ནས་འཁྱུད་པ། སྤྱན་གསུམ་པ་མཆེ་བ་
གཙིགས་པ་སྐྲ་གྲོལ་བས་མཛེས་པ། ཕྱག་གཡོན་པ་ཐོད་པ་ཁྲག་གིས་བཀང་བས་
ཡབ་ཀྱི་མགུལ་ནས་འཁྱུད་པ་གཡས་པ་རྡོ་རྗེ་བསྣམས་ནས་སྡིག་མཛུབ་མཛད་པ།
ཕྱག་རྒྱ་ལྔ་དང་ལྡན་པ་བསམས་ལ། དེ་ནས་འཁྱུད་པ་དང་འོ་བྱེད་པ་
ད་པ་དང་གསང་
247 -- 322



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བའི་རྡོ་རྗེ་པད་མར་བསྣུན་ནས་ཡུམ་གྱིས་གཙོ་ཆེར་སྐེད་པ་བསྐྱོད་ནས་བསྲུབས་
བས། དགའ་བཞི་རིམ་གྱིས་ ཉམས་སུ་མྱོང་བ་དང་། བདག་ཉིད་ཡབ་ཡུམ་ལ་
སོགས་པ་ཐམས་ཅད་ཀྱིས་ཉམས་སུ་མྱོང་བར་བསམ་པའོ། །དེ་རྣམས་ནི་བདེ་བ་
ཆེན་པོ་སྒོམ་པའོ། །དེས་ནི་གོང་བུ་ལས་འདས་འགྱུར་ཞེས་པ་ལ་སོགས་པ་ནི་
སྟོང་པ་ཉིད་བསྒོམ་པ་བསྟན་པ་ཡིན་ཏེ། དེ་ནི་ཞེས་པ་ནི་ལྷའི་གཟུགས་སོ། །
གོང་བུ་ལས་འདས་འགྱུར་ཞེས་པ་ནི་བ་ནཱ་དྷི་ཞེས་པ་གོང་བུ་དང་གཟུགས་
ལ་འཇུག་པས་ན་དམ་ཚིག་སེམས་དཔའ་ཡེ་ཤེས་སེམས་དང་ཡི་གེའི་གཟུགས་
ལས་འདས་པར་བྱས་ནས་རང་གི་སེམས་ཉིད་ནཱ་དའི་རྣམ་པར་སྒོམ་པ་སྟེ། དེ་
ཡང་རྡོ་རྗེ་སེམས་དཔའི་བ་སྤུའི་བུ་ག་ན་ཐར་བདེ་བའི་རང་བཞིན་གྱི་འོད་ཟེར་
དམར་པོ་འཕྲོས་པས་བདག་ཉིད་དམ་ཚིག་སེམས་དཔའ་ཡབ་ཡུམ་གསལ་བོར་
བྱས་ཏེ། བདེ་བ་མྱོང་བ་ནས་བརྩམས་ནས་རྡོ་རྗེའི་བཟླས་པའི་དཀྱིལ་འཁོར་གྱི་
འཁོར་ལོའི་བར་དུ་ཁྱབ་པས་དེ་རྣམས་ཀྱིས་བདེ་བ་ཉམས་སུ་མྱོང་བར་བསམས་
ལ། དེ་ནས་རིམ་པ་བཞིན་དུ་རྡོ་རྗེ་ཟླས་པའི་དེ་ལ་ཐམས་ཅད་འོད་ཟེར་དམར་
པོར་གྱུར་པ་ནས་བརྩམས་ནས་རྡོ་རྗེ་སེམས་དཔའ་ལ་འདུས་པའི་བར་དུ་བདེ་
བའི་རང་བཞིན་གྱི་འོད་ཟེར་དམར་པོར་གྱུར་པ་འདུས་པར་བསམ་པ་ནི་དམ་ཚིག་
སེམས་དཔའི་གཟུགས་ལས་འདས་པའོ། །དེ་ནས་ཡང་འདི་ནི་བདེ་བའོ། །བདེ་
བ་ནི་འདི་ལྟ་བུ་ཞིག་སྙོམ་པའི་ཞེན་པ་སྤང་བའི་ཕྱིར་རོ། །
རྡོ་རྗེ་སེམས་དཔའ་ཡབ་ཡུམ་གཉིས་ཀྱང་སྐུ་མཐའ་ནས་འདུས་ཏེ་གསང་
བའི་རྡོ་རྗེ་རྩེ་མོ་དང་པད་མའི་ཟེ་འབྲུར་བྱང་ཆུབ་སེམས་ཀྱི་ཐིག་ལེ་དཀར་པོ་
དང༌། དམར་པོ་མུ་ཏིག་རྡོག་པོ་ལྟ་བུ་གཉིས་སུ་གྱུར་ཏེ། རྡོ་རྗེ་དང་ པད་མའི་
247-323



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༦
དམིགས་པ་སྤང་བར་བྱའོ། །དེ་ནས་ཐིག་ལེ་དེ་གཉིས་ཡོངས་སུ་གྱུར་པ་ལས་ཟླ་
བ་ཅུང་ཟད་དམར་བའི་སྟེང་དུ་ཧཱུྃ་དཀར་ལ་དམར་བའི་གདངས་ཡོད་པ། འོད་
ཟེར་དང་བཅས་ཤིང་བདེ་བ་དང་ལྡན་པར་བསམ་མོ། །དེ་ནི་ཡེ་ཤེས་སེམས་
དཔའི་གཟུགས་ལས་འདས་པའོ། །དེ་ནས་ཧཱུྃ་དུ་སྣང་བའི་རྣམ་པར་རྟོག་པ་སྤང་
བར་བྱ་བའི་ཕྱིར། ཟླ་བ་ཧཱུྃ་ལ་བསྡུ་ཞིང་ཞབས་སྐྱུད་ནས་རིམ་གྱིས་ནཱ་དའི་བར་དུ་
བསྡུས་ལ། ནཱ་ད་དམར་པོ་ཕྱེད་དང་སཾ་སྐྱོག་པ་སྒྲའི་རྩེ་མོ་བརྒྱ་སྟོང་དུ་བཤགས་
པའི་ཚད་ཙམ་པ་དེ་ཉིད་བདེ་བའི་ངོ་བོར་བསམ་པར་བྱ་སྟེ། དེ་ནི་ཡི་གེ་གོང་བུའི་
གཟུགས་ལས་འདས་པའོ། །
འོ་ན་རང་གི་སེམས་ཉིད་རྣམ་པ་ནཱ་དར་དམིགས་པ་དེ་ཉིད་དུ་བསྒོམ་མམ་
ཞེ་ན། སེམས་ཉིད་དུ་ཡང་སྒོམ་མི་བྱ་ཞེས་པ་སྟེ། སེམས་ཉི་ནི་སེམས་ཉིད་ནཱ་དར་
སྣང་ བ་ ཡིན་ལ། དེ་ ཡང་ རྟེན་ དང་ དམིགས་ པ་ ཡིན་ལ། ཇི་ སྲིད་ དུ་རྟེན་དང་
དམིགས་པ་དང་བཅས་པའི་བདེ་བ་ནི། ཟག་པ་དང་བཅས་ཤིང་འགྱུར་བའི་ཆོས་
ཅན་ཡིན་ལ། རྟེན་དང་དམིགས་པ་དང་བྲལ་བ་ནི་ཟག་པ་མེད་ཅིང་མི་འགྱུར་བ་
ཡིན་པས་ན། རྟེན་དང་དམིགས་པ་དང་བྲལ་བའི་བདེ་བ་ཆེན་པོ་ལ་མཉམ་པར་
བཞག་པའི་ཕྱིར་ནཱ་དར་སྣང་བའི་སེམས་ཉིད་དུ་ཡང་བསྒོམ་མི་བྱ་སྟེ། བསམ་པར་
མི་བྱའོ། །འོ་ན་ཇི་ལྟར་བསྒོམ་ན་བསམ་ལ་ཡོད་བསམ་པ་ཞེས་པས་ཏེ། འདི་ཡང་
ལོ་ཙཱ་བ་ཁ་ཅིག་གིས་དེ་ཡང་བསམ་གྱིས་མི་ཁྱབ་བསམ་བྱ། ཞེས་སྒྱུར་ཏེ་དེ་ལྟར་
བསམ་གྱིས་མི་ཁྱབ་པ་ནི་བསམ་དུ་ཡོད་པ་ལ་བསམ་པར་མ་ནུས་པའོ། །ཞེས་བྱ་
བར་འགྱུར་བས་མ་ལེགས་སོ། །འོ་ན་ཇི་ལྟར་ཡིན་སྙམ་ན་བསམ་བྱ་ཡིན་པར་
བསམ་སྟེ་ཅིར་ཡང་བསམ་པར་བྱ་བ་མ་ཡིན་པའོ། །ཚིག་རྐང་པ་དེ་གཉིས་ནི་
247 -324



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
མདོར་སྟན་པ་ཡིན་ལ། དེ་རྒྱས་པར་བཤད་པ་ནི་དེ་ཡང་བསམ་བྱ་ཡིན་པས་བྱ་
ཞེས་པས་ཏེ། དེ་ཡང་ནི་དམིགས་པར་བྱ་བ་ནཱ་དའོ། །སེམས་ཉིད་ནི་དམིགས་
པར་བྱེད་པའི་རྣམ་རྟོག་གོ །མཚོན་པ་ལན་ནི་དམིགས་བྱ་དང་དམིགས་བྱེད་དུ་
བསམ་པར་མི་བྱའོ། །འོ་ན་ཇི་ལྟར་སྒོམ་ན་དེ་ཡང་ཞེས་པ་ནི་ནཱ་དར་སྣང་བ་ཡང་
སྤངས་པ་དེ་ཡང་ངོ་། །བསམ་ནི་བསམ་བྱ་ཞེས་པ་ནི་ཅིར་ཡང་བསམ་དུ་མེད་ཅིང་
རྣམ་པར་མི་རྟོག་པ་ཡིད་ལ་བྱེད་པ་ཐམས་ཅད་སྤངས་ལ་ཉམས་སུ་མྱོང་བ་ཙམ་པོ་
བརྗོད་པར་མི་ནུས་པའི་བདེ་བ་ཆེན་པོའོ། །དམིགས་པ་མེད་ཅིང་སྣང་བ་མེད་པའི་
དེ་ཁོ་ན་ཉིད་ལ་མཉམ་པར་བཞག་པར་བྱའོ། །
དེ་ནས་སླར་རྟོག་པར་ལངས་ན་སེམས་ཉིད་ནཱ་དའི་རྣམ་པར་དམིགས་
ཤིང་
། དེ་ཡང་བདེ་བའི་ངོ་བོར་དམིགས་ལ། ཡང་ན་ནཱ་དར་སྣང་བ་སྤངས་ལ་
ཅིར་ཡང་བསམ་པར་མི་བྱའོ། །གལ་ཏེ་ནཱ་ད་ལས་བདེ་བ་ཉམས་སུ་མ་མྱོང་ན་ཇི་
ལྟར་ རིགས་པའི་དམིགས་པ་ལ་ཧཱུྃ་བདེ་བར་བྱས་པ་བརྟེན་ཏེ་བདེ་བ་ཉམས་སུ་མྱོང་
བར་བྱས་ལ། སླར་ཡང་སྣང་བ་མེད་པའི་བདེ་བ་ཆེན་པོ་ལ་མཉམ་པར་བཞག་
པར་བྱ་སྟེ། དེ་ལྟར་བྱས་པས་ཀྱང་བདེ་བ་མ་བྱུང་ན་རྡོ་རྗེ་སེམས་པ་ཡབ་ཡུམ་ལ་
དམིགས་ལ་སྙོམས་པར་ཞུགས་ལ་བདེ་བ་བསྒོམ། དེ་ནི་བླ་མའི་ཞལ་ལས་ཤེས་
པར་ དེས་ཉམས་སུ་མྱོང་ནས་འོ་གསུངས་བྱའོ། །དེ་ལྟར་ཡང་དང་ཡང་དུ་ཇི་སྲིད་ནུས་པ་དེ་
སྲིད་དུ་རྣམ་པར་མི་རྟོག་པའི་བདེ་བ་ཆེན་པོ་ལ་གནས་པར་བྱའོ། །
དེ་ནས་གང་གི་ཚེ་བསྒོམ་བཟང་དུ་ཚོར་བ་སྐྱེ་བར་གྱུར་པ་དེའི་ཚེ། ནཱ་ད་
ལས་ཧཱུྃ་དུ་དམིགས་ལ། དེ་ལ་འོད་ཟེར་ཕར་འཕྲོས་ཚུར་འདུས་པ་ལས་དཔལ་
བདེ་མཆོག་ཞལ་གཅིག་ཕྱག་གཉིས་པ། ཇི་སྐད་བཤད་པའི་མཚན་ཉིད་ཐམས་
247 -325



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཅད་དང་ལྡན་པར་བསམ་པ་ལ། ཁམས་ཀྱི་རྣམ་པར་དག་པ་ལ་སོགས་པ་བྱས་
ནས་མཉམ་པར་མ་བཞག་པའི་རྣལ་འབྱོར་གྱིས་གནས་པར་བྱའོ། །དེ་ནས་ཐུན་
་མ་རྣམས་ལ་ཡང་སྐྱེད་པའི་རིམ་པས་ཐོག་དྲངས་པ་ཡང་སྐྱེད་རིམ་གྱི་ཐུན་
གཉིས་པ་
པ་ལ་སོགས་པར་བཤད་པ་ལྟར། འབྲས་བུ་སྤྱི་ལ་མོས་པ་མན་ཆད་སྒོམས་
ལ། རྫོགས་པའི་རིམ་པ་སྔ་མ་ལྟར་བསྒོམ་པར་བྱའོ། །ཐུན་ཐ་མ་ལ་ཉལ་བའི་ཚེ་
ནཱ་ད་ཉིད་དུ་ཡང་དམིགས་པ་སྤངས་ལ་བདེ་བ་ཆེན་པོའི་ངོ་བོ་ཉམས་སུ་མྱོང་
བཞིན་པས་ཉལ་པར་བྱའོ། །དེ་ལྟར་ཉིན་རེ་བཞིན་ཐུན་བཞིར་གུས་པ་དང་བཅས་
པས་རྒྱུན་མི་འཆད་པར་ཡུན་རིང་དུ་སྒོམས་པ་ལས་རྟགས་ལྔ་འབྱུང་སྟེ། དེ་ཡང་
དང་པོར་རི་དྭགས་སྲེད་བཞིན་སྣང་བ་སྟེ། །མཚན་མ་གཉིས་པ་དུ་བའི་རྣམ་པ་
ཅན། གསུམ་པ་སྲིན་པུ་མེ་ཁྱེར་ལྟ་བུས་ཏེ། བཞི་པ་མར་མེ་འབར་བ་ལྟ་བུར་
གསལ། ལྔ་པ་སྤྲིན་མེད་ནམ་མཁའ་ལྟ་བུའོ། །ཞེས་པ་ལྟ་བུའོ། །
དེ་ན་མངོན་པར་རྟོགས་པར་བྱ་བས་ན་མངོན་པར་རྟོགས་པ་སྟེ་འབྲས་བུ་
སྟན་པར་བྱ་སྟེ། དེ་ལ་ཡང་གཉིས་ལས། འཇིག་རྟེན་ལས་འདས་པའི་འབྲས་བུ་
ནི། དེ་ལས་གཟུངས་ནི་ཐོབ་པར་འགྱུར་ཞེས་པ་ལ་སོགས་པ་ཏེ། དེ་ཡང་རྟགས་
ལྔ་རྫོགས་པའི་རྗེས་ལ་ཕྱག་རྒྱ་ཆེན་པོའི་དངོས་གྲུབ་འཐོབ་པ་ཡིན་ལ། གཟུངས་
ཞེས་པ་ནི་ཆོས་ཐམས་ཅད་མངོན་གསུམ་དུ་འཛིན་པའི་ཕྱིར་ནའོ། །ཐོབ་པ་ཏེ་
ཐུགས་སུ་ཆུད་པ་ཞེས་པའི་དོན་ནོ། །དེ་ཉིད་རྒྱས་པར་བཤད་པ་ནི་ཤི་ནི་གཉིས་
མེད་ཡེ་ཤེས་ཏེ་ཞེས་པ་ལ་སོགས་པ་སྟེ། དེ་ཡང་སྤྱིར་དྲི་མ་དང་བཅས་པ་དང་
།
ལམ་དྲི་མ་སེལ་བ་དང་
། འབྲས་བུ་དྲི་མ་དང་བྲལ་བའི་སངས་རྒྱས་གསུམ་ལ།
དང་པོ་ནི་མཁའ་འགྲོ་མ་ཀུན་ཏུ་སྤྱོད་པ་ལས། འགྲོ་བ་འདི་ཀུན་སངས་རྒྱས་ཡང་
247 -326



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
བདག་ཉིད། །གང་ཞིག་གར་མཁན་དག་དང་རི་མོ་བཟང་། །གང་ཡང་དྲུག་པའི་
སངས་རྒྱས་ཞེས་བྱ་བ། གཅིག་པུ་ཉམས་ནི་དུ་མས་གར་མཛད་དོ། །ཞེས་པའི་
ཚུལ་གྱིས། སེམས་ཅན་གྱི་དུས་ཉིད་ནས་སངས་རྒྱས་ཀྱི་ཡོན་ཏན་ཐམས་ཅད་
ཡོད་པ་ཡིན་ཀྱང་
། གློ་བུར་གྱི་དྲི་མས་བསྒྲིབས་པ་ཡིན་སྟེ། ཇི་སྐད་དུ། ཀུན་ནས་
ཉོན་མོངས་རྣམ་པར་དག །དེ་ནི་དྲི་བཅས་དྲི་མ་མེད། ཆུ་ཁམས་གསེར་དང་ནམ་
མཁའ་བཞིན། དག་པ་ཉིད་དུ་དག་པར་འདོད། །ཞེས་པ་ལ་སོགས་པ་གསུངས་
པ་དང་མཐུན་པ་ཡིན་ནོ། །
གཉིས་པ་ནི་འདིར་ལམ་རྣམ་པ་གཉིས་ཀྱི་སྒོ་ནས་གློ་བུར་གྱིས་དྲི་མ་སེལ་
བར་བྱེད་པའོ། །གསུམ་པ་ནི་སྐུའི་བཞི་ཡེ་ཤེས་ལྔའི་བདག་ཉིད་ཡིན་ཏེ། དེ་ཡང་
སེམས་ཅན་གྱི་དུས་ན་ཀུན་བཞིའི་རྣམ་པར་ཤེས་པ་ཞེས་བྱ་བ་ཟབ་ཅིང་ཕྲ་བ།
ཀུན་ནས་ཉོན་མོངས་པའི་ས་བོན་ཐམས་ཅད་ཀྱི་རྟེན་བྱེད་པ་སྟེ། དེ་རྣམ་པར་དག་
པའམ་སའམ་གནས་འགྱུར་བ་ལས། སངས་རྒྱས་ཀྱི་ས་ན་མེ་ལོང་ལྟ་བུའི་ཡེ་ཤེས་
མེ་ལ་གཟུགས་བརྙན་སྣང་བ་བཞིན་དུ་ཆོས་ཐམས་ཅད་ཀྱི་རྣམ་པར་སྣང་ཞིང་རྟེན་
དུ་གྱུར་ཀྱང་རྟོག་པ་མི་མངའ་བ་ཡིན་ཏེ། དེ་གཉིས་རྟེན་བྱེད་པ་ཙམ་དུ་ཆོས་
མཐུན་པ་ཡང་ཡིན་ནོ། །དེ་བཞིན་དུ་སེམས་ཅན་གྱི་དུས་ཉོན་མོངས་པ་ཅན་གྱི་
ཡིད་ཅེས་བྱ་བ་ཆོས་ཐམས་ཅད་བྱེ་བྲག་མི་འབྱེད་པར་རིལ་པོར་འཛིན་པའི་ཤེས་
པ་དེ་རྣམ་པར་དག་པ་སྟེ་གནས་འགྱུར་བ་ལས། སངས་རྒྱས་ཀྱི་ས་ན་མཉམ་པ་
ཉིད་ཀྱི་ཡེ་ཤེས་ཞེས་བྱ་བ་ཆོས་ཐམས་ཅད་མཉམ་པར་རིང་མེད་དུ་མཁྱེན་པའི་
ཡིན་ཏེ། དེ་གཉིས་བྱེ་བྲག་མི་འབྱེད་པ་ཙམ་དུ་ཆོས་མཐུན་ནོ། །སེམས་ཅན་གྱི་
དུས་ན་ཡིད་ཀྱི་རྣམ་པར་ཤེས་པ་ཞེས་བྱ་བ། དུས་གསུམ་གྱིས་བསྡུས་པའི་ཆོས་
247 --327



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༦༽
ཐམས་ཅད་ཡུལ་དུ་བྱེད་ཅིང་བྱེ་བྲག་མི་འབྱེད་པ་དེ་རྣམ་པར་དག་པ་སྟེ་གནས་
གྱུར་བ་ལས། སངས་རྒྱས་ཀྱི་ས་ན་སོ་སོར་རྟོག་པའི་ཡེ་ཤེས་ཞེས་བྱ་བ་མཁྱེན་
པའི་སྐད་ཅིག་གཅིག་ལ་གསུམ་གྱིས་བསྡུས་པའི་ཆོས་ཐམས་ཅད་མ་འདྲེས་པར་
སོ་སོར་གསལ་ལེ་མཁྱེན་པ་ཡིན་ཏེ། དེ་གཉིས་བྱེ་བྲག་འབྱེད་པར་ཆོས་མཐུན་ནོ། །
སེམས་ཅན་གྱི་དུས་ན་སྒོ་ལྔའི་རྣམ་པར་ཤེས་ཞེས་བྱ་བ། འབར་བ་མེད་པར་ཡུལ་
ལ་འཇུག་པ་དེ་རྣམ་པར་དག་པ་སྟེ་གནས་འགྱུར་བ་ལས། སངས་རྒྱས་ཀྱི་ས་ན་བྱ་
བ་གྲུབ་པའི་ཡེ་ཤེས་ཞེས་བྱ་བ་དུས་ལ་བབ་ན་སྐད་ཅིག་ཀྱང་མི་འདའ་བར་
སེམས་ཅན་གྱི་དོན་ལ་འབད་པ་མེད་པར་འཇུག་པ་ཡིན་ཏེ། དེ་གཉིས་འབོད་པ་
མེད་ པ་ཙམ་དུ་ཆོས་མཐུན་པའོ། །སེམས་ཅན་གྱི་དུས་ན་རང་བཞིན་གྱིས་རྣམ་
པར་དག་པ་ཞེས་བྱ་བ་རང་བཞིན་གྱི་འོད་གསལ་བ་དེ་དྲི་མ་མཐའ་དག་དང་བྲལ་
བ་ལས། སངས་རྒྱས་ཀྱི་ས་ན་ཆོས་ཀྱི་དབྱིངས་ཀྱི་ཡེ་ཤེས་ཞེས་བྱ་བ། དེ་བཞིན་
ཉིད་ཅིའི་ངོ་བོར་ཡང་མ་གྲུབ་པ་གསལ་བ་རྣམ་པར་དག་པ་ཡིན་ཏེ། དེ་གཉིས་
དག་པར་ཆོས་པ་མཐུན་པ་ཡིན་ནོ། །
འོ་ན་དབྱིངས་ལ་ཡེ་ཤེས་ཟེར་བ་མི་འཐད་དོ་སྙམ་ན། ཡེ་ཤེས་ཀྱི་ཡུལ་
ཡིན་པས་ནའམ་ཡེ་ཤེས་དང་གཉིས་སུ་མེད་ཅིང་ཐ་མི་དད་པའི་ཕྱིར་ན་ཆོས་ཀྱི་
དབྱིངས་ཀྱི་ཡེ་ཤེས་ཞེས་བྱའོ། །དེ་ཡང་སྐུ་དང་ཡེ་ཤེས་སྦྱར་ན། ཆོས་ཀྱི་དབྱིངས་
ཀྱིས་ཡེ་ཤེས་དང་མེ་ལོང་ལྟ་བུའི་ཡེ་ཤེས་ས་ནི་ཆོས་ཀྱི་སྐུ་ཡིན་ལ། མཉམ་པ་ཉིད་
ཀྱི་ཡེ་ཤེས་དང་སོ་སོར་རྟོག་པའི་ཡེ་ཤེས་ནི་ལོངས་སྤྱོད་རྫོགས་པའི་སྐུ་ཡིན་ཅིང་
།
བྱ་བ་གྲུབ་པའི་ཡེ་ཤེས་ནི་སྤྲུལ་པའི་སྐུའོ། །འོ་ན་སྐུ་གསུམ་པོ་དེ་ཐ་དད་པ་ཞིག་
ཡིན་ནམ་ཞེ་ན། ལྡོག་པས་བྱས་པས་ཐ་དད་ཀྱང་ངོ་བོ་ལ་ཐ་དད་མེད་པ་ནི་ངོ་བོ་
247-328



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
ཉིད་ཀྱི་སྐུ་ཞེས་བྱ་བ་ཡིན་ནོ། །འོ་ན་སྐུ་བཞི་པོ་དེ་ཇི་ལྟ་བུ་ཡིན་ཞེ་ན་བི་ནི་གཉིས་
མེད་ཡེ་ཤེས་ཏེ་ཞེས་པ་ལ་སོགས་པ་སྟེ། བདག་བསྲུང་བའི་སྐབས་སུ་བཤད་པ་
ལྟར་ཤེས་པར་བྱའོ། །
གཉིས་པ་འཇིག་རྟེན་པའི་འབྲས་བུ་ནི་ཁ་ཊཾ་ག་ནི་ལྷའི་སྐུ་ཞེས་པས་ཏེ།
འཆི་བ་ཞེས་པ་འདི་རྣམ་རྟོག་ཡིན་ཞེས་པའི་བར་གྱིས་བསྟན་ལ། ཡང་ན་ཁ་ཊཾ་ག་
ནི་ཞེས་པ་ནས། ཕག་མོའི་གཟུགས་སུ་བསྟན་པ་ཡིན་ཞེས་པའི་བར་གྱིས། སྤྲོས་
བཅས་ཀྱི་མཉམ་པར་མ་བཞག་པའི་རྣལ་འབྱོར་ཐུན་མོང་མ་ཡིན་པའི་བསྟན་པ་
ཡང་ཡིན་ནོ། ཁ་ཊཾ་ག་ནི་ཕྱག་གཡོན་ན་ཐོགས་པའོ། །ལྷའི་སྐུ་ནི་རྡོ་རྗེ་སེམས་
དཔའ་སྟེ་སྟོང་པ་ཉིད་དང་སྙིང་རྗེ་ཐ་མི་དད་པ་བྱང་ཆུབ་སེམས་དཔའི་ངོ་བོ་ཞེས་
པའོ། །ཌཱ་མ་རུའི་སྒྲ་ནི་ཕྱག་གཡས་ན་འཕྲོས་བའི་འོ། །ཤེས་རབ་ནི་རྟེན་ཅིང་
འབྲེལ་པར་འབྱུང་བ་སྟོན་པས་ཤེས་རབ་ཀྱི་ཕ་རོལ་དུ་ཕྱིན་པ་སྟོང་པ་ཉིད་གྱི་ངོ་
བོའོ། །ཅང་ཏེའུ་ཞེས་པ་ནི་རགས་པ་ཐབས་ཀྱི་ངོ་བོ། །བཅོམ་ལྡན་འདས་པ་
པ་ནི་
བདག་དེའི་ང་རྒྱལ་ལྡན་ནོ། །རྣལ་འབྱོར་མ་ནི་ཕྱག་རྒྱ་མ་ཕག་མོའི་ང་རྒྱལ་ཅན་
ནོ། །མཚན་མོ་བརྗོད་ནི་ཕྲ་བ་དང་ཤེས་རབ་ཀྱི་ངོ་བོའོ། །མྱ་ངན་ལས་འདས་ཞེས་
པ་ནི་སྒྲིབ་པ་གཉིས་ལ་སོགས་པའི་མཚན་ཉིད་ཅན་ཏེ་སྤང་བྱ་མ་ལུས་པར་སྤངས་
པའོ། །
འབྱུང་ཞེས་པ་ནི་དེའི་ངོ་བོ་ཅན་ཏེ་ཧེ་རུ་ཀའི་བདག་ཉིད་དུ་གྱུར་པའི་
དཔའ་བོ་བདག་ཉིད་ནི། དྲུག་པའི་སེམས་ཏེ་ཡིད་ཀྱི་རྣམ་པར་ཤེས་པ་སྣང་བ་
གཞན་དུ་གྱུར་པ། ཆོས་ཐམས་ཅད་མཁྱེན་པོའི་ཡེ་ཤེས་ཏེ། རྣམ་པར་མི་རྟོག་པའི་
ཡེ་ཤེས་དང་ལྡན་པའི་བཅོམ་ལྡན་འདས་ཀྱི་སྤྲུལ་པ་སྟེ་དེའི་ངོ་བོ་ཧེ་རུ་ཀར་བདག་
247 -329



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཉིད་འགྱུར་བའོ། །དག་པའི་ཆོས་ཞེས་པ་ནི་ཡེ་ཤེས་ཀྱི་ཡུལ་སྤྲོས་པ་དང་བྲལ་
བའི་དེ་བཞིན་ཉིད་ཡིན་ཏེ། དེའི་བདག་ཉིད་རྡོ་རྗེ་ཕག་མོ་ཉིད་ཀྱི་སྤྲུལ་པ་ནི་སྟེ་
དེའི་ངོ་བོ་ནི་བདག་ཉིད་ཀྱི་ཕྱག་རྒྱ་མ་ཕག་མོའི་གཟུགས་སུ་འགྱུར་བ་ཡིན་ནོ། །
དེ་དག་གི་དོན་ནི་བདག་ཉིད་ནི་སྤང་བྱ་སྤངས་ཤིང་ཐོབ་བྱ་ཐོབ་པའི་དཔལ་ཧེ་རུ་
ཀའི་ངོ་བོ་ཕྱག་རྒྱ་མ་ནི་དབྱིངས་སྟོང་ཉིད་ཕག་མོའི་ངོ་བོ་ཡིན་ཞེས་པའི་དོན་ནོ། །
དེ་ཡང་སྤྲོས་བཅས་གྱི་སྤྱོད་པ་བྱེད་པའི་དུས་སུ། ནང་པར་སྣ་བར་མཉམ་
པར་བཞག་པའི་ཆོས་ཐམས་ཅད་སྒོམས་ལ། མཉམ་པར་མ་བཞག་པའི་རྣལ་
འབྱོར་གསུམ་པོའི་རྗེས་ལ། བདག་ཉིད་དང་ཕྱག་རྒྱ་མ་གཅེར་མོར་བྱས་ལ་དངོས་
སུ་རྒྱན་རྣམས་བཏགས་ནས། གཡོན་པ་ཁ་ཊཾ་ག་ཐོགས་ཤིང་གཡས་པ་ཌཱ་མ་རུ་
ཐོགས་ཏེ་གྲོང་ཁྱེར་ལ་སོགས་པ་འགྲིམ་པའོ། །དེ་ལ་དགོས་པ་ཅི་ཡོད་ན་རང་
གཞན་གཉིས་ཀའི་དོན་དུ་འགྱུར་བ་ཡིན་ཏེ། རང་དོན་དུ་དེ་ལྟར་བྱས་པས་རྣམ་
པར་མི་རྟོག་པ་ལ་བརྟེན་པར་འགྱུར་བ་དང་། གཞན་དོན་དུ་གཞན་ལ་གུས་པ་
སྐྱེས་ཏེ་ལྕགས་ཀྱིས་བཞུས་པ་ལ་སོགས་པའི་དུས་སུ་རྫུ་འཕྲུལ་ཡ་མ་ཟུང་སྣ་
ཚོགས་པ་བསྟན་པས་སླར་དད་པར་གྱུར་ཏེ། དཀར་པོའི་བསྟན་པ་ལ་ཚུད་པར་
འགྱུར་བ་ཡིན་ནོ། །དེ་ལྟ་བུའི་རྣལ་འབྱོར་པ་དེ་ཉིད་ལས་བརྒྱད་དང་
། གྲུབ་པ་
བརྒྱད་དང་། དབང་ཕྱུག་གི་དངོས་གྲུབ་བརྒྱད་ལ་ལོངས་སྤྱོད་པའི་ཕྱིར་འཇིག་
རྟེན་པའི་ འབྲས་ བུ་ ཡང་ ཡིན་ཏེ། །དེ་ལ་ལས་བརྒྱད་ནི་ཞི་རྨོངས་དང་། རྒྱས་
རེངས་དང་
། དབང་དགུག་ དང༌། གསད་བསྐྲད་དོ། །དེ་སྐད་དུ་ཡང་ཞི་བ་ཉིད་
དང་རྒྱས་པ་དང་། དབང་དང་དགུག་པ་དག་དང་ནི། །གསོད་དང་བསྐྲད་པ་ལ་
སོགས་དང༌། །རྨུགས་དང་རེངས་དང་དེ་བཞིན་ཏེ། །དབྱེ་བ་ཉིད་དང་ཚར་གཅད་
247 -330



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
དང་། །ལས་ཀྱི་དངོས་གྲུབ་མཆོད་པར་བྱ། །ཞེས་སོ། །
གྲུབ་པ་བརྒྱད་ནི་ཇི་སྐད་དུ་རི་ལུ་དང་ནི་མིག་སྨན་དང༌
། །དེ་བཞིན་རྐང་
མགྱོགས་རལ་གྲི་དང་། །གནོད་སྦྱིན་མོ་དང་བཅུད་གྱི་ལེན། །གཏེར་དང་དགྲ་བོ་
ཚར་ གཅད་པ། །དངོས་གྲུབ་ཆེན་པོ་བརྒྱད་དུ་གྲགས། །ཞེས་པ་དང༌། རྩ་རྒྱུད་
ལས། ས་འོག་ལ་ས་སམ་གྲིའམ། །ཚར་གཅོད་ཕན་འདོགས་ཉིད་དག་དང་
། །རི་
ལུ་དམིགས་སྨན་གཏེར་རྣམས་སམ། །རྐང་མགྱོགས་དག་གམ་བཅུད་གྱིས་ལེན། །
ཞེས་བཤད་པ་ལྟ་བུའོ། །
དབང་ཕྱུག་གི་དངོས་གྲུབ་བརྒྱད་ནི། ཇི་སྐད་དུ། ཕྲ་ཞིང་རིང་ལ་ཡང་བ་
དང༌། །གར་ ཡང་ ཕྱིན་ དང་ འདོད་ དགུར་ ལྡན། །བདག་ པོར་ གྱུར་ དང་ དགའ་
འགུགས་གནས། །མཆོད་པར་འོས་དང་རྣམ་པ་རྣ་བརྒྱད། །ཞེས་པ་དང་། གཞན་
གྱིས་མི་མཐོང་བ་དང་
། ལྷུང་བར་གྱུར་ཀྱང་སྡུག་བསྔལ་ཉམས་སུ་མི་མྱོང་བ་དང༌
།
དངོས་པོར་གྲུབ་པ་རྣམས་ཤིན་ཏུ་རིང་བ་ན་གནས་ཀྱང་མཐོང་བ་དང་། ཡིད་ལ་
དྲན་པ་ཙམ་གྱིས་གར་འདོད་པར་ཕྱིན་པ་དང་
། འདོད་པའི་ལོངས་སྤྱོད་མ་ལུས་
དང་ལྡན་པ་དང༌། ཐམས་ཅད་ཀྱིས་བདག་པོར་མཐོང་བ་དང༌། གང་དང་འཕྲད་
ཀྱང་དགའ་ཞིང་མགུ་བར་གྱུར་པ་དང་
། ཐམས་ཅད་ཀྱིས་བཀུར་སྟེའི་གནས་སུ་
མཐོང་བའོ། །
གཞན་ཡང་རྣལ་འབྱོར་པ་ལ་ལ་ཞིག་རྟགས་གཅིག་དང་གཉིས་ལ་སོགས་
པ་མཐོང་ཀྱང་རྟགས་མ་རྫོགས་པར་ཚེ་འདུ་བྱེད་པ་ཡང་ཡོད་པས་དེ་དག་དོན་
ཡོད་ པར་མི་འགྱུར་རམ་ཞེ་ན། སེམས་ནི་ངལ་གསོ་ཞེས་པ་ལ་སོགས་པ་སྟེ།
སེམས་ནི་ངལ་གསོ་ཞེས་པ་ནི་རྣལ་འབྱོར་པ་དེ་འཆི་འཕོ་བ་དེའི་ཚེ་སྒོམ་པ་དང་
247-331



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༦༽
བཟླས་པ་ཅུང་ཟད་གཅིག་ཆད་པ་དེ་ནི། དེའི་ལུས་དང་སེམས་དུབ་པ་ངལ་གསོ་
བ་ཙམ་ཡིན་གྱི་ཞེས་པའོ། །རྣལ་འབྱོར་པ་མྱ་ངན་འདས་པ་བསྟན་པ་མིན་ཞེས་པ་
ནི་རྣལ་འབྱོར་པ་དེ་ཚེའི་དུས་བྱས་པ་མ་ཡིན་ཏེ། ཐ་མལ་དང་སྡིགས་པ་དང་ལྡན་
པ་འཆི་འཕོ་བ་དང་མི་འདྲ་བ་ཡིན་ནོ་སྙམ་དུ་དགོངས་པའོ། །
འོ་ན་རྣལ་འབྱོར་པ་དེ་འཆི་འཕོ་བའི་དུས་སུ་ཇི་ལྟར་འབྱུང་ཞེ་ན། རྣལ་
འབྱོར་པ་རྣམས་འཕོ་ཚེ་ཞེས་པ་ལ་སོགས་པ་སྟེ། མེ་ཏོག་ནི་མཉྫཤ་ཀ་ལ་སོགས་
པའོ། །རྒྱས་མཚན་ནི་སེང་གེ་དང་ཁྱུ་མཆོག་གོ །དེས་ཉེ་བར་མཚོན་ནས་རིན་པོ་
ཆེའི་གདུགས་གསེར་གྱི་ཡུ་བ་ཅན་རྒྱན་རྣམ་པ་དུ་མས་རྒྱན་ཅིང་དྲིལ་བུ་གཡེར་
ཁའི་སྒྲ་འཁྲོལ་བ། དབྱིབས་ལེགས་ཤིང་ལྟ་ན་སྡུག་པའོ། །བ་དན་ནི་ལྷ་རྫས་ཀྱི་
རྣམ་པར་རྒྱལ་བའི་བ་དན་ཤིན་ཏུ་བཀྲ་བ་འོད་ཆགས་པ། རླུང་གིས་སྐྱོད་པས་
དྲིལ་བུའི་སྒྲ་འཁྲོལ་བའོ། །སྣ་ཚོགས་ནི་དེ་ལྟ་བུ་རེ་རེའི་ཚོགས་ཀྱང་དཔག་ཏུ་མེད་
པའོ། །རོལ་མོའི་སྒྲ་ནི་སྣ་ཚོགས་དང་ཞེས་པ་ནི་ལྷའི་བསིལ་སྙན་པི་ཝང་དང་གླིང་
བུ་དང་རྫ་རྔ་དང་འཁར་རྔ་དང་། རྔ་བོ་ཆེ་དང་ཕེག་རྡོབ་པ་དེ་སོགས་པའི་སྒྲ་ཤིན་
ཏུ་སྙན་པ་མིའི་ལས་འདས་པ་རྣམས་སོ། །ཀླུའི་མཆོད་པ་སྣ་ཚོགས་ཀྱིས་ཞེས་་
ནི་དྲུག་ལྡན་དང་ལྔ་པ་དང་འཁོར་སྙན་དང་གློག་གསལ་ལ་སོགས་པ་ཤིན་ཏུ་ཡིད་
འཕྲོག་པ་རྣམ་པ་སྣ་ཚོགས་ལེན་པ་སྟེ། དེ་རྣམས་དང་ལྡན་པས་མཆོག་ཏུ་གུས་
པར་བསུ་ནས་སོ། །མཁའ་སྤྱོད་གནས་སུ་ཁྲིད་པར་བྱེད་ཅེས་པ་ནི་བྱང་ཆུབ་
སེམས་དཔའ་མང་པོ་ཡོད་པ། ཕྱག་རྒྱ་ཆེན་པོ་འཐོབ་པར་བྱེད་པའི་གནས་སོ། །
འཆི་བ་ཞེས་བྱ་རྣམ་རྟོག་ཡིན་ཞེས་པ་ནི་དེ་བས་ན་རྣལ་འབྱོར་པ་འཆི་འཕོ་བར་
གྱུར་པ་དེ། མ་ལེགས་པར་གྱུར་ཏོ་སྙམ་དུ་འཇིག་རྟེན་པའི་རྣམ་པར་རྟོག་པ་ཡིན་
247-332



བཅོམ་ལྡན་འདས་དཔལ་འཁོར་ལོ་བདེ་མཆོག་གི་གསལ་བྱེད་སྒྲོན་མེ།
པར་ཟད་དོ། །དེ་རྣམས་ཀྱིས་ནི་འཇིག་རྟེན་པའི་འབྲས་བུ་བསྟན་པ་ཡིན་ནོ། །
གང་ཞིག་བཤེས་གཉེན་འདབ་རྒྱས་ཟེ་འབྲུར་ལྡན་པའི་པད་མ་ལ། །དད་
གུས་བརྩོན་ལྡན་གང་ཡིན་བུང་བའི་རྒྱལ་པོ་བདག་ཉིད་ནི། །དོན་དུ་གཉེར་ཞིང་
དགའ་སྤྱོད་དུ་མའི་དབུགས་ཀྱི་སྟོབས། །ཞལ་གྱི་བཅུད་ནས་རྨད་བྱུང་གདམས་
པའི་རྩི་མཆོག་བླངས་བྱས་ནས། །དེ་ཉིད་རོ་མཆོག་བརྒྱ་པས་མགུ་ཏོམ་སྟོན་
ཚིམ་འགྱུར་ཏེ། །རྗེས་འཇུག་རང་རིག་མོས་བྱེད་རྣམས་ལའང་དེ་ལྟར་འགྱུར་བར་
འཚལ། ཁྱེད་ཀྱིས་གདུལ་བྱ་རྣམས་ཀྱི་དོན་མཛད་ཚེ། །སྤྲོ་བས་འཛུམ་པའི་བཞིན་
གྱི་དབྱིབས་ལྡན་ཞིང་
། །ལེགས་བཤད་ང་རོའི་པད་མ་ཁོ་རྒྱན་ཅན། །བཀྲ་ཤིས་
མགུར་གྱི་བུམ་པ་བཟང་པོ་ནས། །གོང་མའི་གདམས་པ་བསིལ་བའི་ཆུ་རྒྱུན་གྱིས། །
གདུལ་བྱའི་ཡིད་ཀྱི་གདུང་བ་ཞི་བར་མཛོད། །དེ་ལྟར་དོན་ལྡན་ཚིག་གི་འཕྲེང་བ་
འདི། །གོ་བར་སླ་ཕྱིར་སྡེབ་སྦྱོར་སྤངས་ནས་བཀོད། །རྨོངས་པས་སྤྱད་ནི་མཁས་
རྣམས་བཟོད་པར་བཞེས། །དགེ་བས་འགྲོ་རྣམས་བླ་མེད་བྱང་ཆུབ་མྱུར་ཐོབ་ཤོག །
དཔལ་འཁོར་ལོ་སྡོམ་པའི་མངོན་པར་རྟོགས་པ་གསལ་བར་བྱེད་པའི་
སྒྲོན་མེ་ཞེས་བྱ་བ། བླ་མའི་གསུང་ལ་གཅེས་སྤྲས་སུ་འཛིན་པའི་བན་དེ་རྒྱ་མཚོ་
གྲགས་ཀྱིས་སྦྱར་བ། རེ་ཤིག་རྫོགས་སོ།། 11
247 -333



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོགོ། །
za
*# % ༔ ཎ ︽ ཚིག
ཞAཡྻོ +}
*f , ༔ ཎ ན *
& # % རྒྱུ ༔ ༔



རྩོམ་སྒྲིག་འགན་འཁུར་པ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
ལེ ས་པོའི་ཤུལ་བཞག།
དེབ་ཉིས་བརྒྱ་དང་ཞེ་བདུན་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
( ༢༦/༣ ༤)
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
སྐུ
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢པར་པར་མ
པར་གཞི་དང་པོ་བསྒྲིགས།
སྤྱི་ལོ་༢༠༡༡ ལོའི་ཟླ་༡ ༢ པར་པར་ཐེངས་དང་པོ་ཐཏུ བ
དེབ་ཚད༔ ༨ ༨༠ X ༡ ༢ ༣mm ༡/༣༢
པ ར་རྒྱུངས
ISBN 978 7-80253 440 - 7/B. 127
གསུང་འབུམ་ཆ་ཚང་ལ་( དེབ་༡ - ༣༤ཡོད་)སྒོར ༡༠ ༣༠.༠༠
བ བ བ ༡ན་པ་ ༡༧༠ ཙ



责任编辑:聪博
特约编辑:土灯益西向秋
封面设计:多吉
图书在版编目(CIP)数据
+
俄派师徒文集:藏文/(宋)俄·秋谷多吉等著;
百慈藏文古籍研究室编,-- 北京:
中国藏学出版社,2011.12(先哲遗书)
ISBN 978-7-80253 440-7
I.O俄 II.俄… 百….)喇嘛教
- 文集 - 藏语 H.08946.6-53
中国版本图书馆CIP数据核字(2011) 第260106号
先哲遗书
(第247卷)
俄派师徒文集
第26/34 卷
*
俄·秋谷多吉等著
中国藏学出版社出版发行
(北京市北四环东路131号)
东
深圳市海健印刷有限公司印刷
开本:880 x 1230毫米 132 单张:49.375
2011年12月第1版 2011年12月第1次印
印数:0101-1700
ISBN 978-783253 443 78.127
本文集总定价(1-34册): 1030.00元



བཀའ་
ཁ་བགདུང་བ་འཕྲོགས་བསྒྲིགས།
༣༩
1SBN 978-7-80253-440-7
9 117 8780215 3 4 407
ཆY # ཚོ0\(1-34 & ): 1030. 00 t
