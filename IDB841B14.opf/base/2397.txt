༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1KG16666
ImageGroup:
14PD2695
LCCN:
n/a
ISBN:
9787802534407
Title:
ཇོག་སློབ་བརྒྱུད་དང་བཅས་པའི་གསུང་འབུམ།
rngog slob brgyud dang bcas pa'i gsung 'bum/
Author:
n/a
n/a
Descriptor:
Original Publication:
mes po'i shul bzhag;222-255
Place:
pe cin/
Publisher:
|krung go'i bod rig pa dpe skrun khang/
Date:
2011
Volume:
29
Total Volumes:
34
TBRC Pages:
2
Introductory Pages:
n/a
Text Pages:
In/a
Scanning Information:
Scanned at Tibetan Buddhist Resource Center, 150 West 17th St, New York City, NY
10011, US.



མེས་པོའི་ཤུལ་བཞག ༢༥༠
569 7456 54་ པའི་ དུས་ ཀྱི་ ༢༠ རི་ཡི་pར་ཀྱི་སྤྱི་པ་ པོའ་རྒྱ་ ༢༤rtགྲru་པ་ཧྲི་༠་ཐ་དུ་མའི་ཡིད་རིང་ཕྲ༠དི་འབུ་ཕ
ཀྱི་ཡི་གེ་རྣམས་ཀྱི་དང་པོརྡོ་ལ་ཡིག་ཕབ་ཅད་བ་ས་ དུ་ཞི ་ ༤ ༥༠༠ 14 ཁ༽༠ ༠ ༠ ༠ ༠༠༡ ་ ཞི་ ༤ ༥ ༦ 1 2 །
1སྟེ་ཀོ་པོ་ རྗེ༌ སྣ་ ཡཞི༠༠་བྱ་བ་ཞུ་བར་ ༦༠ ་ །
སུ་མ་བསྒྱུར་ 1ཉི་ཡོག་ཨི་མཾ་
|་ ༤ པུཎ༤ རྗེ་་་ཞེ་
ཡི་ཀོ་ཕཔ ཁ་ ༧༤ ཆོས ད ༢༠༠
བོད་་པའི་རང་བཞིན་གྱི་མོན་ཏན་དབང་དང་།
༠༠༠ རྣཔ་བ་བཀྱི་བ་༡༤13༢ ད རྟ་ ཕྱིའ བ
༣ 11:11:|: :: 1:51 13 14 ( > ༧ ༡ ༢ ༣ ༤ ༥ 1 2 |
༄༅། །རྔོག་སློབ་བརྒྱུད་དང་བཅས་པའི་གསུང་འབུམ་བཞུགས་
པ། ༢༠༡༡ ཀྱི་ ༡༢༥༨༥༥/༢༣ ༡༢། ༡༡ ༧ར།
ནི༠༣ཙལ་ངོ ༡༣ ནི ནི ༡༢༥ Fiti
1སྐུ་མནར༠༠
adj41:3111:1ིང་བལྟ་ཙཏི ་ རྟ་ཁང་ནི་1:;'་༦ ཟླ་
༧༽1༨་༦༠༽| 41 14 ཟ རླུང་༧༦ འ དི017Yaibag
ujtt433132)issi1/༠༢119@ད་པ༣t༠ལོ་
xyu }} {33༥ ། ༡ ༡༥ དར བ ༡༠ ༡ ༢༥ 1st ༥ རྡུང ན་
རྔོག་སློབ་བརྒྱུད་དང་བཅས་པའི་གསུང་
འབུམ་བཞུགས་སོ། །
༢༩/༣༤)
250
(༢༩/༣༤)
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
ཀྲུང་གོའི་བོད་རིག་པ་དཔེ་སྐྲུན་ཁང་
།



#**
འ9
#
༄༅། །རྫོག་སློབ་བརྒྱུད་དང་བཅས་པའི་གསུང་འབུམ་
བཞུགས་སོ། །
(༢༩/༣༤ )
མི་བསྐྱོད་རྡོ་རྗེའི་གསུང་
།
༑ དབས་བཙེག༥༩
PACZEKS
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།
#e
a9



མེས་པོའི་ཤུལ་བཞག་ལས་བཀའ་བརྒྱུད་གསུང་འབུམ་ཕྱོགས་
བསྒྲིགས་ཀྱི་བསྡུ་སྒྲིག་ལས་མིའི་མཚན་ཐོ།
སྤྱི་ཁྱབ་བསྡུ་སྒྲིག་འགན་འཁུར་བ་གཙོ་བོ། གཟན་དཀར་ཐུབ་བསྟན་ཉི་མ། འགྲོ་འདུལ་རྡོ་རྗེ།
བསྡུ་སྒྲིག་འགན་ཁུར་བ་གཞོན་བ་དང་གཙོ་སྒྲིག་པ། ཀརྨ་བདེ་ལེགས། མཚུར་ཕུའི་མཁན་པོ་ལོ་ཡག་
བཀྲ་ཤིས། ཐུབ་བསྟན་འོད་ཟེར།
གཙོ་སྒྲིག་གཞོན་བ། བསྟན་འཛིན་བློ་གྲོས། ཐུབ་བསྟན་ཉི་མ། ཟླ་བ་བསྟན་འཛིན། ཐུབ་བསྟན་འོད་ཟེར།
དཔྱིད་ས་དཔལ་བཟང་། དཀོན་མཆོག་བསམ་གཏན། བློ་བཟང་ཆོས་འཕེལ།
བསྡུ་སྒྲིག་བ། ཐུབ་བསྟན་འོད་ཟེར།
ཞུ་དག་བ། བསོད་ནམས་རྡོ་རྗེ། ཕྲིན་དགའ། བྱམས་པ་ཚེ་རིང་སོགས།
དེབ་སྒྲིག་ལག་རྩལ་བ། ཡེ་ཤེས་ཆོས་མཚོ། ཞེ་སྐྱིད། པད་དབྱངས། བྱམས་པ་ཆོས་སྒྲོན། ཆོས་འཛོམས།
པདྨ་ལྷ་མཚོ། དཀོན་མཆོག་བཟང་མོ་སོགས་དཔལ་བརྩེགས་ལས་བྱེད་པ་རྣམས།



མི་བསྐྱོད་རྡོ་རྗེ་ལ་ན་མོ།



གo
སྦྱོར་
ཨཱ



(5)
(8)
(2)
དཀར་ཆག་
དཔེ་སྐྲུན་གསལ་བཤད།
སྔོན་འགྲོའི་ཞུ་ཚིག
བསྡུ་སྒྲིག་གསལ་བཤད།
མི་བསྐྱོད་རྡོ་རྗེའི་རྣམ་ཐར་མདོར་བསྡུས།
༄༅། །དཔའ་གསང་བ་འདུས་པའི་རྒྱུད་ཀྱི་རྣམ་བཤད་དྲི་མ་
མེད་པའི་སྣང་བ་བཞུགས་སོ། །
མཆོད་པར་བརྗོད་པ་དང་རྩོམ་པར་དམ་བཅའ་བ།
ཆོས་སྤྱིའི་རྣམ་གཞག་བསྟན་པ།
རྒྱུད་ཀྱི་གླེང་གཞི་ཕུན་སུམ་ཚོགས་པ་བཤད་པ།
རྒྱུད་ཀྱི་དོན་མདོར་བསྡུས་ནས་བཤད་པ།
རྫོགས་པའི་རིམ་པ་བྱང་ཆུབ་ཀྱི་སེམས་འབའ་ཞིག་བཤད་པ།
ཡོངས་སུ་དག་པའི་ལྷ་ཡི་རྣལ་འབྱོར་གསལ་བར་བཤད་པ།
དབང་བསྐུར་བའི་དཀྱིལ་འཁོར་བཤད་པ།
རྒྱུད་ཀྱི་རྒྱལ་པོའི་ཁྱད་པར་དུ་གྱུར་པའི་རྣལ་འབྱོར་གྱི་སྤྱོད་པ་བཤད་པ།
སྐུ་གསུང་ཐུགས་བྱིན་གྱིས་བརླབ་པའི་ཆོ་ག་བཤད་པ།
རྗེས་སུ་དྲན་པ་བཅུ་དྲུག་ཏུ་བཤད་པ།
གསང་བའི་དབང་བསྐུར་བ་གཙོ་ཆེར་བཤད་པ།
རྨད་དུ་བྱུང་བའི་སྤྱོད་པ་བཤད་པ།
(42)
(53)
(67)
(78)
(84)
(101)
(110)
(116)
25) ཡ༔



(123)
(128)
(135)
(144)
(150)
མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼ ༢༩༽
དངོས་གྲུབ་མངོན་དུ་བྱ་བའི་ཕྱིར་ལྷ་ཡི་སྙིང་པོ་བསྐུལ་བ་བཤད་པ།
གྲོལ་ལམ་རིམ་པ་གཉིས་ཀྱི་སྐུ་བསྐྱེད་ཐབས་བཤད་པ།
ཕྱག་རྒྱ་ཆེན་པོ་ཡོངས་སུ་གྱུར་པའི་ཡེ་ཤེས་བཤད་པ།
ནང་ལ་མཆོག་ཏུ་གཞོལ་བའི་ལས་ཚོགས་བཤད་པ།
སྔགས་ལ་མཆོག་ཏུ་གཞོལ་བའི་ལས་ཚོགས་བཤད་པ།
རྫོགས་རིམ་སྒྱུ་མ་ལྟ་བུའི་ཏིང་ངེ་འཛིན་གྱི་ཡན་ལག་སྤྱོད་པ་བཤད་པ། .….……(157)
དཀྱིལ་འཁོར་དུ་དབང་བསྐུར་བའི་རྗེས་འབྲེལ་བཟའ་བའི་དམ་ཚིག་
བཤད་པ།
དམ་ཚིག་དང་སྡོམ་པ་རབ་ཏུ་གསལ་བར་བཤད་པ།
རྩོམ་བྱང་སྨོས་པ།
དཔལ་གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་
ལྗོན་ཤིང་།
ཡིད་བཞིན་ནོར་བུའི་ཊིཀྐ།
རྗེ་བཙུན་མར་པ་ལོ་ཙཱའི་རྣམ་ཐར་ངོ་མཚར་ས་མ་ཡ།
(167)
(179)
(193)
(195)
(219)
(294)
པ=
250 -2



དཔེ་སྐྲུན་གསལ་བཤད།
《མེས་པོའི་ཤུལ་བཞག་》ཅེས་པའི་དཔེ་ཚོགས་འདི་ནི་དཔལ་བརྩེགས་
བོད་ཡིག་དཔེ་རྙིང་ཞིབ་འཇུག་ཁང་གིས་བསྒྲིགས་ཤིང་འདི་ག་དཔེ་སྐྲུན་ཁང་དང་
མཉམ་འབྲེལ་གྱིས་བསྐྲུན་པའི་དཔེ་རྙིང་དཔེ་ཚོགས་ཤིག་ཡིན་ལ། དེ་ཡང་མཁས་
དབང་གཟན་དཀར་རིན་པོ་ཆེ་ཐུབ་བསྟན་ཉི་མ་མཆོག་གིས་སྤྱིའི་གཙོ་སྐྱོང་གནང་
སྟེ། དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ཉེ་བའི་ལོ་བཅུ་ཙམ་
གྱི་རིང་ལ་འབད་བརྩོན་ཆེན་པོས་བོད་ཀྱི་ས་གནས་གང་སར་བཞུགས་པའི་བོད་
ཡིག་དཔེ་རྙིང་པོ་ཏི་ཁྲིར་ལོངས་པ་རང་བྱུང་དང་མིའི་གནོད་འཚེས་འཇིག་ལ་ཉེ་
བའི་ཉེན་ཁ་ལས་བསྐྱབས་ཏེ་ལེགས་པར་བསྒྲིགས་ཤིང་དཀར་ཆག་ཏུ་བཏབ།
དཔེ་ཐུམ་གསོལ། དཔེ་སྒྲོམ་བཞེངས་ཏེ་སྲུང་སྐྱོབ་མཛད་གནང་བ་དང་གནང་
མུས་སུ་ཡོད་པ་ནི། རང་རེའི་མེས་པོའི་ཤུལ་ནོར་སྲུང་སྐྱོབ་རྒྱུན་འཛིན་དང་བོད་
རིག་པའི་གལ་ཆེའི་དཔྱད་གཞི་མཁོ་འདོན་གྱི་དགོས་པ་ཆེ་བ་མ་ཟད། རང་རྒྱལ་
མི་རིགས་རིག་གནས་ནོར་མཛོད་དར་རྒྱས་དང་སྲུང་སྐྱོབ་བགྱི་བའི་འཕྲིན་ལས་
གལ་ཆེན་ཞིག་རེད།
ཉེ་ཆར་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་དང་འདི་ག་
དཔེ་སྐྲུན་ཁང་གཉིས་ཞིབ་གྲོས་བྱས་མཐར། སྲོལ་རྒྱུན་རིག་གནས་སྲུང་སྐྱོབ་དང་
བོད་རིག་པའི་དཔྱད་ཡིག་མྱུར་སྐྱོབ་དང་ཆ་ཚང་དུ་གཏོང་བའི་དམིགས་ཡུལ་ངོས་
འཛིན་གཅིག་གྱུར་ཐོག 《བཀའ་གདམས་དཔེ་དཀོན་གཅེས་བཏུས་》ཞེས་པའི་
དཔེ་རྙིང་དཔེ་དཀོན་གྱི་དཔེ་ཚོགས་ཆེན་མོ་ཞིག་མུ་མཐུད་ནས་ལེགས་སྒྲིག་དང་
250 --



དཔེ་སྐྲུན་གསལ་བཤ
།
དཔེ་སྐྲུན་བྱེད་བཞིན་ཡོད་པ་དང་
། ད་ཆར་ཡང་དམིགས་ཡུལ་དགོས་པ་གཅིག་
གྱུར་ཐོག་《མེས་པོའི་ཤུལ་བཞག་》ཅེས་པའི་དཔེ་རྙིང་དཔེ་དཀོན་གལ་ཆེན་གྱི་
དཔེ་ཚོགས་ཆེན་མོ་འདི་ཉིད་པར་སྐྲུན་བྱ་རྒྱུ་ཡིན་ལ། དེ་ཡང་སྔོན་བྱོན་མེས་པོ་
མཁས་དབང་དམ་པ་དུ་མས་ཤུལ་དུ་བཞག་པའི་གསུང་འབུམ་དཔེ་དཀོན་གལ་
ཆེན་ རྣམས་ དང་། འཐར་ འཐོར་ དུ་ བཞུགས་ པའི་ དཔེ་ དཀོན་ གལ་ ཆེན་ དག་
ཕྱོགས་གཅིག་ཏུ་བསྡུས་ཏེ་བསྒྲིགས་པ་འདིའི་ནང་དོན་ཐད་ལ། ནང་དོན་རིག་པ་
དང་། གསོ་བ་རིག་པ། ཚད་མ་རིག་པ། སྒྲ་རིག་པ། བཟོ་རིག་པ། ལོ་རྒྱུས། རྩིས་
རིག་སོགས་བཅུ་ཕྲག་རིག་པའི་གནས་ཀུན་འདུས་པའི་དཔེ་དཀོན་ནོར་བུ་དགོས་
འདོད་ཀུན་འབྱུང་ལྟ་བུ་ཞིག་ཡིན།
འདི་འདྲའི་དཔེ་སྐྲུན་མཉམ་ལས་ཀྱི་གོ་སྐབས་ལེགས་པོ་ངེད་ཅག་དཔེ་
སྐྲུན་ཁང་ལ་ཐོབ་པ་ནི་ཤིན་ཏུ་སྐལ་བ་བཟང་ཞིང་གཟི་བརྗིད་ཀྱི་འོས་འགན་ཞིག་
ཏུ་བརྩིས་ཏེ་ལོ་འགའི་དཔེ་སྐྲུན་འཆར་གཞི་གཙོ་བོའི་ནང་དུ་བཀོད་ཟིན་ཅིང་
།
ལས་གཞི་འདི་ལ་ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་དང་
རྒྱལ་ཁབ་ཕྱི་ནང་གི་བོད་རིག་པའི་མཁས་དབང་དུ་མས་གདེང་འཇོག་དང་མཐོང་
ཆེན་གྱིས་སྐུལ་མ་ཐོབ་པ་མ་ཟད། སྤྱི་ལོ་༢༠༡༠ལོར་སྐབས་གཉིས་པའི་ཀྲུང་གོའི་
དཔེ་སྐྲུན་གྱི་སྲིད་གཞུང་བྱ་དགའ་ཐོབ།
《མེས་པོའི་ཤུལ་བཞག་》གི་མ་ཕྱི་ཕལ་ཆེར་ནི་དབུ་མེད་བྲིས་རྙིང་ཤ་སྟག་
ཡིན་པས། མ་དཔེ་གསལ་མི་གསལ་དང་སྐུང་ཡིག་མང་ཞིང་བྲིས་ཚུགས་འདྲ་
མིན་གྱི་དབང་གིས་ཀློག་དཀའ་བའང་ཤིན་ཏུ་མང་པོ་འདུག །འོན་ཀྱང་དཔལ་
བརྩེགས་བོད་ཡིག་དཔེ་རྙིང་ཞིབ་འཇུག་ཁང་གིས་ལོ་མང་རིང་ཉམས་མྱོང་བསྡུ་
250 -2



དཔེ་སྐྲུན་གསལ་བཤད།
ལེན་དང་མཁས་དབང་དུ་མར་བཀའ་འདྲི་ཞུས་པར་བརྟེན་ཡིག་གཟུགས་གསར་
རྒྱག་དང་ཕྱོགས་སྒྲིག་ཐུབ་པ་བྱུང་
། པར་ཤིང་དུ་འཁོད་ཡོད་པ་རྣམས་ཀྱང་དཔེ་
རྙིང་གཞན་པ་དང་བསྡུར་ཏེ་གཏན་ལ་ཕབ་ཡོད་པ་བཅས་ཏེ་ཞིབ་ཆ་དེབ་སོ་སོའི་
བསྡུ་སྒྲིག་གསལ་བཤད་དུ་གཟིགས་པར་ཞུ།
དཔེ་རྙིང་སྲུང་སྐྱོབ་དང་ཕྱོགས་སྒྲིག །དཔེ་སྐྲུན་གྱི་ལས་ཀ་འདི་ལ་རྒྱབ་
སྐྱོར་དང་ཐུགས་ཁུར་གནང་མཁན་གྱི་མཁས་དབང་རྣམས་དང་
། ལྷག་པར་དུ་
ཀྲུང་གོའི་བོད་རིག་པ་ཞིབ་འཇུག་ལྟེ་གནས་ཀྱི་དབུ་ཁྲིད་ལྷན་རྒྱས་དང་
། མཁས་
དབང་ཐུབ་བསྟན་ཉི་མ་རིན་པོ་ཆེ་མཆོག་སོགས་ཀྱིས་རྒྱབ་སྐྱོར་དང་མཛུབ་སྟོན་
གྱི་བཀའ་དྲིན་བསྐྱངས་པ་ལ་སྙིང་ཐག་པ་ནས་ཐུགས་རྗེ་ཆེ་ཞུ་རྒྱུ་དང་
། དཔལ་
བརྩེགས་ཞིབ་འཇུག་ཁང་གི་འགན་འཛིན་པ་ལྷན་རྒྱས་དང་
། ཞུ་དག་པ། ཡིག་
རྒྱག་པ་སོགས་མདོར་ན་ལས་གཞི་འདི་ལ་ལྷག་བསམ་དང་འབད་བརྩོན་ཆེན་
པོས་ཞབས་ཕྱི་ཞུ་མཁན་རྣམས་ལ་སྙིང་ཐག་པ་ནས་བཀའ་དྲིན་ཆེ་ཞེས་ཞུ་རྒྱུ་དང་།
དཔེ་ཚོགས་འདིའི་དཔེ་སྒྲིག་དང་ཞུ་དག་ཐད་ལ་ཧ་ཅང་ནན་ཏན་དང་ཞིབ་
ཚགས་བགྱི་ཁུལ་བྱས་མོད། འོན་ཀྱང་ང་ཚོར་ཤེས་ཚད་དམན་པའི་དབང་གིས་
ནོར་འཆུག་མི་ཉུང་བ་ཡོད་སྲིད་པས་དཔྱོད་ལྡན་དག་གིས་ནོར་བཅོས་ཡོ་བསྲང་
གི་དགོངས་འཆར་ལྷུག་སྩོལ་གནང་བར་ཞུ་ཞུ།
ཞེས་ཀྲུང་གོའི་བོད་རིག་པ་དཔེ་སྐྲུན་ཁང་ནས།
སྤྱི་ལོ་༢༠༡༡ལོའི་ཟླ་བ་དང་པོའི་ཚེས་༡༠ལ།
250 m3



:



སྔོན་འགྲོའི་ཞུ་ཚིག་
དེ་ལ་འདིར་རང་ཅག་ཁ་བ་ཅན་གྱི་ཞིང་འདིར་ཆོས་རྒྱལ་ལོ་པཎ་རྣམས་
དང་། ས་དགེ་བཀའ་རྙིང་སོགས་ཀྱི་མཁས་ཤིང་གྲུབ་པ་བརྙེས་པའི་དམ་པའི་
སྐྱེས་བུ་རྣམས་ཀྱིས། བཤད་སྒྲུབ་ཀྱི་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་ཆོས་བརྒྱུད་དང་བཀའ་སྲོལ་མཐའ་དག་དང༌། དེ་དང་རྗེས་སུ་འབྲེལ་
བའི་ཐུན་མོང་གི་རིག་གནས་སུམ་རྟགས་སྙན་ངག མངོན་བརྗོད་སྡེབ་སྦྱོར། སྐར་
རྩིས་འབྱུང་རྩིས། སྒྲ་ཚད་བཟོ་གསོ་སོགས་མདོ་སྔགས་རིག་གནས་དང་བཅས་
པའི་གཞུང་ལུགས་ཟབ་ཅིང་རྒྱ་ཆེ་བ་ཚང་ལ་མ་ནོར་བ་བསམ་གྱིས་མི་ཁྱབ་པ་ཞིག་
འཆད་ཉན་འགྱུར་གསུམ་དང་། བཤད་སྒྲུབ་ལས་གསུམ་གྱི་སྒོ་ནས་ཐོག་མར་སྲོལ་
བཏོད། བར་དུ་གཏན་ལ་ཕབ། རིམ་བཞིན་དར་རྒྱས་བཏང་བ་སོགས་འཛིན་སྐྱོང་
སྤེལ་བར་མཛད་པའི་བཀའ་དྲིན་བདག་རྐྱེན་ལ་བརྟེན་ནས
། དབུས་གཙང་ཁམས་
གསུམ་དུ་བཞུགས་སོ་ཅོག་གི་གླེགས་བམ་ཐོམས་ཅད་གཅིག་ཏུ་སྤུངས་ན་རི
ལྷུན་པོའི་གཏོས་དང་མཉམ་ཞིང་
། ཆོས་ཚན་གྱི་རྣམ་དབྱེ་ཇི་སྙེད་ཡོད་པ་གྲངས་
སུ་བགྲངས་ན་ནམ་མཁའི་གཟའ་སྐར་ཚོགས་ཀྱང་སྐྱེངས་པར་བྱེད་པ་ཞིག་མཆིས་
པ་ཙམ་དུ་མ་ཟད། རྒྱ་བལ་ཧོར་སོགས་ཀྱི་ཡུལ་གྲུ་ཀུན་ཏུའང་དར་ཁྱབ་ཆེ།
ད་ལྟའི་ཆར་བོད་རིག་པའམ་བོད་ཀྱི་ཤེས་རིག་ཅེས་སུ་གྲགས་པ་འདི་ཉིད་
འཛམ་གླིང་ཤར་ནུབ་ཀྱི་ཡུལ་གྲུ་དག་ཏུའང་མཆེད་དེ། དཔེར་ན། ཨོཀ་སི་ཕོར་དྷི་
དང༌། ཧར་ཝིད་ལྟ་བུ་ཡོ་རོབ་དང་
། ཨ་རི་སོགས་སུ་གྲགས་ཆེན་གྱི་སློབ་གྲྭ་ཆེན་
250 -1



སྔོན་འགྲོའི་ཞུ་ཚིག
མོ་རྣམས་སུ་བོད་ཡིག་གི་དཔེ་མཛོད་ཆེན་པོ་ཡོད་པ་མ་ཟད། བོད་ཀྱི་ཆོས་དང་
རིག་གཞུང་སློབ་གཉེར་བྱེད་སའི་སྡེ་ཚན་དང་སློབ་མ་ཡང་མི་ཉུང་བ་ཡོད།
ད་ནི་གོང་དུ་སྨྲས་པའི་བཤད་སྒྲུབ་ཤིང་རྟ་ཆེན་པོ་བཅོ་བརྒྱད་ཅེས་པ་དེ་
གང་དང་གང་ཡིན་པའི་ངོ་སྤྲོད་མདོ་ཙམ་ཞུ་ན། དེ་ཡང་ཇི་སྐད་དུ། འཇམ་མགོན་
ཀོང་སྤྲུལ་རིན་པོ་ཆེའི་ཞལ་ནས། ཆོས་བློན་ཐོན་མི་བེ་རོ་སྐ་ཅོག་ཞང་
། །གནུབས་
ཆེན་རིན་བཟང་རྔོག་ལོ་ས་སྐྱ་པ། །བུ་སྟོན་བཤད་རྒྱུན་འདེགས་པའི་ཀ་ཆེན་བཅུ། །
ཞེས་དང་
། བོད་ཡུལ་སྒྲུབ་བརྒྱུད་ཤིང་རྟ་ཆེན་པོ་བརྒྱད། །རྙིང་མ་བཀའ་གདམས་
ལམ་འབྲས་བཀའ་བརྒྱུད་པ། །ཤངས་པ་ཞི་བྱེད་སྦྱོར་དྲུག་བསྙེན་སྒྲུབ་བོ། །ཞེས་
གསུངས་པ་ལྟར། ཤེས་བྱའི་གཞུང་ལུགས་སྣ་ཚོགས་ཀྱི་འགྱུར་ཁྱད་དང་འཆད་
ཚུལ་གྱི་དབྱེ་བས་བཤད་རྒྱུན་འདེགས་པའི་ཀ་ཆེན་བཅུ་དང༌། སྒྲུབ་པ་ཉམས་སུ་
ལེན་ཚུལ་ལ་བརྒྱུད་པའི་ཁྱད་པར་དང་མན་ངག་གི་དབྱེ་བས་སྒྲུབ་བརྒྱུད་འདྲེན་
པའི་ཤིང་རྟ་བརྒྱད་དེ། བཤད་སྒྲུབ་ཤིང་རྟ་ཆེན་པོ་བཅོ་བརྒྱད་རྗེས་འབྲང་དང་
བཅས་པའི་གསུང་ རབ་རྒྱ་མཚོ་ལྟ་བུ་ཞིག །བདག་ཅག་གི་ཡབ་མེས་གོང་མ་
རྣམས་ཀྱིས་གཅེས་པའི་ལུས་སྲོག་ལོངས་སྤྱོད་ཐམས་ཅད་ཕངས་པ་མེད་པར་
བཏང་སྟེ། ཕྱི་རབས་ རང་རེའི་བརྒྱུད་འཛིན་རྣམས་ལ་འཕྲན་ཡུན་ཕན་བདེའི་
དཔལ་ལ་དམིགས་ནས་བཞག་པའི་ནོར་བུ་རིན་པོ་ཆེ་ཡིད་བཞིན་དབང་གི་རྒྱལ་
པོ་མཐའ་ཡས་པ་ཞིག་མཆིས། དེ་དག་ལས་མང་ཆེ་བ་རིག་གསར་ལོ་བཅུའི་གོད་
ཆག་ཆེན་པོ་སོགས་དུས་ཀྱི་རྒུད་པའི་དབང་གིས་སེམས་མེད་འབྱུང་བཞིའི་འཇིག་
པ་དང་། སེམས་ལྡན་མི་དང་མི་མིན་གྱི་གནོད་པས་ཉམས་ཉེས་ཆེན་པོར་གྱུར་པ་
ནི་རྒྱ་བོད་ཡོངས་གྲགས་ལྟར་ལགས།
250 --2



སྔོན་འགྲོའི་ཞུ་ཚིག
རིག་གནས་གསར་བརྗེ་མཇུག་སྒྲིལ་བ་དང་ཆབས་ཅིག ཏང་གི་ཡང་དག་
པའི་སྲིད་ཇུས་ཀྱི་ཉི་འོད་སླར་ཡང་འཕྲོས་ཏེ། ཏང་དང་རྒྱལ་ཁབ་ཀྱིས་འགོ་ཁྲིད་
དང་རྩ་འཛུགས་གནང་ནས། དཔེ་རྙིང་འཐོར་བསྡུ་དང་། ལེགས་སྒྲིག དཔེ་སྐྲུན།
སྒྱུར་སྤེལ་སོགས་ཀྱི་སྒོ་ནས་རང་རིགས་ཀྱི་རིག་གནས་ཉམས་པ་སོར་ཆུད་དང་
།
མི་ཉམས་གོང་འཕེལ་གྱི་བྱ་བར་སོ་སོའི་འཁོས་བསྟུན་གྱི་སྲི་ཞུ་སྒྲུབ་པའི་སྐལ་བ་
བཟང་པོའི་དཔལ་ལ་ལོངས་སུ་སྤྱད་དུ་ཡོད་པའི་སྐབས་འདིར། རང་རེའི་ཡབ་
མེས་རྣམས་ཀྱིས་བཞག་པའི་ཕ་ནོར་མང་པོ་ཞིག་ད་དུང་ཡང་ངེད་ཅག་གི་བསོད་
ནམས་ཀྱི་བགོ་སྐལ་དུ་ལྷག་ཡོད་པ་རྣམས་ལ་གཅེས་སྤྲས་ཆེན་པོས་སྲུང་སྐྱོབ་དང་
དར་སྤེལ་བྱེད་རྒྱུ་ནི་མེས་རྒྱལ་གྱིས་གནང་བའི་ལས་འགན་ཡིན་པར་མ་ཟད། ལུ་
ཅག་བོད་ཀྱི་རིག་གནས་སློབ་གསོའི་བྱ་བར་ལེགས་སྐྱེས་འབུལ་མཁན་གྱི་རྒན་
དར་འབྲིང་གསུམ་གྱི་ཤེས་ཡོན་ཅན་ལ་མཚོན་ན། རང་རེའི་ཕྲག་པར་བབ་པའི་
གཞན་དྲིང་མི་འཇོག་པའི་གཟི་འོད་བླ་ན་འབར་བའི་འོས་འགན་མཆོག་ཏུ་གྱུར་པ་
ཞིག་ཀྱང་ཡིན་པར་སེམས།
དེར་བརྟེན་ཕྱོགས་དང་རིས་སུ་མ་ཆད་པའི་སྐྱེས་བུ་དམ་པ་རྣམས་ཀྱིས་
ལྗགས་རྩོམ་གནང་བའི་གསུང་རབ། བཤད་སྒྲུབ་ཤིང་རྟ་བཅོ་བརྒྱད་ལས་གྲུབ་
པའི་མདོ་སྔགས་ཀྱི་གཞུང་བཤད་དང་། ཆོས་འབྱུང་དང་གདན་རབས། རྣམ་ཐར་
དང་གསན་ཡིག་བརྡ་སྤྲོད་དང་སྙན་ངག །རྩིས་དང་གསོ་རིག་སོགས་དཔེ་དཀོན་
འཐོར་བ་རྣམས་བསྡུས། ཆད་པ་རྣམས་བསབ། ཉམས་པ་རྣམས་གསོས། འཁྲུགས་
པ་རྣམས་བསྡེགས་ཏེ། 《བཀའ་གདམས་དཔེ་དཀོན་གཅེས་བཏུས་》དང་
། 《མེས་
པོའི་ཤུལ་བཞག་》 《ཕྱག་བྲིས་གཅེས་བཏུས་》སོགས་དཔེ་ཚོགས་ཆེན་མོ་དུ་མ་
250-3



སྔོན་འགྲོའི་ཞུ་ཚིག
རིམ་པ་བསྟར་ཆགས་སུ་བསྒྲིགས་ནས་རྒྱ་ཆེའི་ཀློག་པ་པོ་རྣམས་ཀྱི་སྤྱན་ཟུང་
ཡངས་པའི་འབབ་སྟེགས་སུ་ཕུལ་དང་འབུལ་རྒྱུ་ཡིན།
འབྱུང་ཆར་ང་ཚོའི་དཔེ་ཚོགས་དཔར་སྐྲུན་ཞུ་རྒྱུའི་སྐོར་ལ་ལྷག་བསམ་ལྡན་
ཞིང་མཁྱེན་སྤྱན་ཡངས་པའི་མཁས་དབང་རྣམས་ཀྱིས་དགོངས་འཆར་གྱི་བཀའ་
སློབ་སྩལ་གནང་དང་
། དཔེ་དཀོན་གྱི་མ་ཕྱི་གཡར་གནང་གི་སྐྱབས་འཇུག་ཡོང་
བ་མཁྱེན་མཁྱེན། །
ཞོར་འཕྲོས་གསལ་འདེབས་ཞུ་བ། ལྷག་པར་དུ་ད་ལྟ་ལུས་ཀྱི་ལང་ཚོ་རྒྱས་
ཤིང་
། སེམས་ཀྱི་བློ་གྲོས་བཀྲ་བའི་གཞོན་སྐྱེས་རྣམས་ལ་མཚོན་ན། སྙིང་པོས་
དབེན་པའི་ཁ་ ཕོ་འདོན་པ་ལས། ཟོལ་མེད་ཀྱི་ལྷག་བསམ་དཀར་པོ་སྙིང་ལ་
འཆང་། དོན་ལྡན་གྱི་རྣམ་དཀར་བྱ་བ་དང་དུ་ལེན། ལྷད་མེད་ཀྱི་ཆོས་དང་རིག་
གནས་སློབ་གཉེར་བྱེད། འཁོས་བསྟུན་གྱི་སྲི་ཞུའི་ལས་ཀ་ཅུང་ཟད་རེ་སྒྲུབ་ནུས་
ན། མེས་རྒྱལ་ལ་ཞབས་ཏོག་འགྲུབ། རང་རིགས་ལ་ལེགས་སྐྱེས་འབུལ། རང་
ཉིད་ཀྱི་ལ་རྒྱ་མངོན་ཐུབ་པ་ཞིག་ཀྱང་འོང་བ་ནི་མཐོང་ཆོས་མངོན་གྱུར་ལགས་
པས། དེ་བཞིན་དགོངས་དབྱིངས་སུ་ཆུབ་པར་ཞུའོ། །
ཕྲན་འབྲོག་རྒན་འཁྱམས་པོ་ཐུབ་བསྟན་ཉི་མས།
སྤྱི་ལོ་༢༠༡༠ལོའི་ཟླ་༡༡པ་ལ་གུས་ཕུལ།
250 -4



བསྡུ་སྒྲིག་གསལ་བཤད།
དེའང་གངས་ཅན་བོད་ཀྱི་ལྗོངས་ཆེན་པོ་འདིར་ནང་ཆོས་གཙོ་བོར་གྱུར་
པའི་བཅུ་ཕྲག་རིག་གཞུང་དར་བ་ནས་བཟུང་དུས་རབས་ཉི་ཤུ་པའི་བར་མཁས་
བཙུན་གཉིས་ལྡན་གྱི་སྐྱེས་མཆོག་བསམ་གྱིས་མི་ཁྱབ་པ་བྱོན་པ་རྣམས་ཀྱིས་
མདོ་རྒྱུད་ཀྱི་དགོངས་འགྲེལ་དང་
། བཟོ་གསོ་སོགས་ཐུན་མིན་དང་ཐུན་མོང་གི་
རིག་གཞུང་གང་མང་ཞིག་འཆད་ཉན་གྱིས་གཏན་ལ་ཕབ་ཅིང་གླེགས་བམ་གྱི་
ཚོགས་ ཕོན་ ཆེན་ པོ་ བཞེངས་ ཡོད་ པ་ ལ། བར་ ལམ་དུ་ལོ་ རྒྱུས་ ཀྱི་འགྱུར་བ་
འགའ་དང༌། ལྷག་པར་དུ་རིག་གནས་གསར་བརྗེ་ཞེས་གྲགས་པའི་ལས་འགུལ་
གྱིས་ཉམ་ཉེས་ཚབ་ཆེན་བཟོས་ཤིང་། ད་སྐབས་ལྷག་འཕྲོ་ཅུང་ཟད་འདི་ཡང་།
གནས་ཚུལ་མང་པོ་ཞིག་གི་རྐྱེན་པས་རྩ་སྟོང་དུ་འགྲོ་བར་དམིགས་ཏེ། སྐྱབས་
རྗེ་གཟན་དཀར་མཆོག་སྤྲུལ་ཐུབ་བསྟན་ཉི་མ་མཆོག་ནས་བོད་ཡིག་དཔེ་རྙིང་
མྱུར་སྐྱོབ་དང་། དཔེ་དཀོན་འཚོལ་བསྡུ་དགོས་པའི་བཀའ་ཁྱབ་དང་ལེན་གྱིས།
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་གི་འགན་འཛིན་དགེན་ཀརྨ་
བདེ་ལེགས་དང་། འགྲོ་འདུལ་རྡོ་རྗེ། དེ་བཞིན་མཚུར་ཕུའི་མཁན་པོ་ལོ་ཡག་
བཀྲ་ ཤིས་ སོགས་ ཀྱིས་རྩ་ ཆེའི་ བོད་ ཡིག་ དཔེ་ རྙིང་ མྱུར་ སྐྱོབ་ དང༌། ཐོས་
བསམ་ཉམས་ལེན་མཁན་རྣམས་ལ་སྟབས་བདེ་བ་དང༌། རྒྱལ་ཕྱི་ནང་གི་བོད་
རིག་པའི་ཞིབ་འཇུག་པ་དག་ལ་དཔྱད་གཞིའི་དགོས་མཁོ་སོགས་ལ་
་དམིགས་
250-5



བསྡུ་སྒྲིག་གསལ་བཤད།
ཏེ། འབྲས་སྤུངས། དཔལ་སྤུངས། འབྲུག་བཀྲ་ཤིས་ཆོས་རྫོང་སོགས་བོད་ཁུལ་
གྱི་དགོན་པ་དང༌། ལྷ་སའི་རྩེ་ཕོ་བྲང་གི་རིག་དངོས་ཉར་ཚགས་ཁང་སོགས་
དཔེ་མཛོད་ཁང་དུ་མ། གཞན་ཡང་བལ་པོ་དང༌། ཨ་རིས་གཙོས་ཕྱི་གླིང་པའི་
ཡུལ་གྲུ་དུ་མ་ནས་ལོ་ངོ་བཅུ་ལྷག་ལ་དཀའ་ངལ་དང་འགྲོ་གྲོན་ཁྱད་བསད་ཀྱིས་
བཀའ་བརྒྱུད་ཡོངས་ཀྱི་སྤྱི་མེས་མར་རྔོག་ཡབ་སྲས་ནས། ཀརྨ་པ་སྐུ་ཕྲེང་བཅུ་
བཞི་པ་ཐེག་མཆོག་རྡོ་རྗེ་ཡན་གྱི་གསུང་ཆོས་བསྡུ་རུབ་ཐུབ་ཚད་ཟེར་བྲིས་བཟོ་
བ་དང་རྩིས་འཁོར་དུ་ཕབ་བཤུས། ཞུས་དག་སོགས་ཕྱག་ལས་གནང་བ་བརྒྱུད།
དེབ་གྲངས་སུམ་བརྒྱ་ལྔ་བཅུ་ཙམ་ལོངས་པ་ལ་《བཀའ་བརྒྱུད་གསུང་འབུམ་
ཕྱོགས་བསྒྲིགས་》ཞེས་པའི་མཚན་གསོལ་ཏེ་མེས་པོའི་ཤུལ་བཞག་གི་དཔེ་
ཚོགས་ནང་རིམ་པ་བསྟར་ཆགས་སུ་གཟིགས་པ་པོའི་སྤྱན་ལམ་དུ་འབུལ་རྒྱུ་
ཡིན།
ད་ལན་མི་བསྐྱོད་རྡོ་རྗེའི་གསུང་དཔལ་གསང་བ་འདུས་པའི་རྣམ་བཤད་
དྲི་མ་མེད་པའི་སྣང་བ་དང་། ཡིད་བཞིན་ནོར་བུའི་ཊིཀྐ་སོགས་ནི་འབྲས་སྤུངས་
དགོན་གྱི་དཔེ་རྙིང་ལ་མ་ཕྱི་བྱས་ནས་རྩིས་འཕྲུལ་དུ་སྒྲིག་ཞུས་བྱས་པ་ཡིན།
སྐབས་འདིའི་སྒྲིག་ཞུས་ཐད་དཔེ་རྙིང་དཔེ་དཀོན་རྣམས་གཙོ་བོར་དུས་
རབས་སྔ་ཕྱིའི་གོ་རིམ་ལྟར་བསྒྲིགས་ཏེ་བསྡུས་པ་ལས། སྤར་ཤིང་ད་ལྟ་བཞུགས་
ཤིང་དཔེ་ཅུང་མོད་པ་རྣམས་སྐབས་འདིར་བཞག་མེད། འོན་ཏེ་མ་དཔེ་རྣམས་
ཆེས་དཔེ་རྙིང་གི་དབང་གིས་དེང་དུས་ཀྱི་བརྡ་སྦྱོར་དང་མི་མཐུན་པར། ཡུལ་སྐད་
ཞིག་གམ་བརྡ་རྙིང་གང་ཡིན་དབྱེ་འབྱེད་དཀའ་བའི་ཐ་སྙད། དེ་བཞིན་སྐུང་ཡིག་
སོགས་མང་རྐྱེན་ངེད་ཅག་བསྡུ་སྒྲིག་པ་དག་གི་ཤེས་ཡོན་དང་
། དུས་ཚོད་ནི་ཚད་
250 -6



བསྡུ་སྒྲིག་གསལ་བཤད།
ཡོད་ལས་ཀྱང་ཚད་ཡོད་ཡིན་པས་ཞུས་དག་གི་ཆ་ལ་ནོར་འཁྲུལ་མི་ཉུང་བ་ཞིག་
ཡོད་ངེས་པས། གཟུར་གནས་དཔྱོད་ལྡན་རྣམས་ནས་ལེགས་སྤེལ་ཉེས་འགོག་གི་
བཀའ་སློབ་ལྷུག་སྩོལ་གནང་བར་བཀའ་དྲིན་ཆེ་ཞུ།
ཞེས་དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
༢༠༡༡ལོ་ཟླ་༣པའི་ཚེས་༡༨ལ་བྲིས།
250 -7



མི་བསྐྱོད་རྡོ་རྗེའི་རྣམ་ཐར་མདོར་བསྡུས།
མཚན་དངོས་སམ་ཡོངས་གྲགས། མི་བསྐྱོད་རྡོ་རྗེ།
མཚན་གྱི་རྣམ་གྲངས།
གདུང་རུས།
ཡབ་ཡུམ།
འཁྲུངས་ཡུལ།
འཁྲུངས་ལོ། དུས་རབས་བཅུ་གསུམ་པའི་ནང་དུ་བྱོན་པ།
བླ་མ། རྒྱ་ནམ་མཁའི་དབང་ཕྱུག །
མཛད་འཕྲིན། རྫོག་མདོ་སྡེའི་སློམ་མ་རམ་རྡོ་རྗེ་གྲགས། དེས་སློབ་མ་མཁས་པ་རྒྱ་
ནམ་མཁའ་དབང་ཕྱུག་ལ་གསང་འདུས་སོགས་གསན་པའི་མི་བསྐྱོད་རྡོ་རྗེ་
ཞུ་བ་དེ་ཡིན། ཁོང་ནི་མར་རྔོག་གི་རྒྱུད་བཤད་གདམས་ངག་ཐམས་ཅད་ལ་
རང་བྱན་ཆུད་ཅིང་དཔལ་གསང་བ་འདུས་པའི་རྒྱུད་དང་མན་ངག་ལ་མཁས་
པའི་མཚུར་ལུགས་ཀྱི་གཞུང་བཤད་དང་ཆོས་བརྒྱུད་འཛིན་པ་ཞིག་ཡིན་པ་
ལས། འཁྲུངས་འདས་ཀྱི་ལོ་ཚིགས་དང་
། མཛད་འཕྲིན་གང་གནང་བ་བཅས་
རྣམ་ཐར་མཇལ་བས་ཤིན་ཏུ་ཕངས།
རྟེན།
ཆོས་བརྒྱུད། བཀའ་བརྒྱུད་པ།
གདན་ས།
250 8



མི་བསྐྱོད་རྡོ་རྗེའི་རྣམ་ཐར་མདོར་བསྡུས།
ལས་ཐོབ།
སྲས་བརྒྱུད།
སློབ་མ།
སྐུ་ཡུན།
འདས་ལོ།
གསུང་འབུམ། དེབ་གཅིག་ལ་ཆོས་ཚན་༣བཞུགས་པ་དཀར་ཆག་ཏུ་གསལ་བ་
ལྟར་རོ། །
དཔལ་བརྩེགས་བོད་ཡིག་དཔེ་རྙིང་ཞིབ་འཇུག་ཁང་ནས་
ཐུབ་བསྟན་འོད་ཟེར་གྱིས།
250-9



༄༅། །དཔལ་གསང་བ་འདུས་པའི་རྣམ་བཤད་དྲི་མ་མེད་
པའི་སྣང་བ་ཞེས་བྱ་བ་དཔལ་མི་བསྐྱོད་རྡོ་
རྗེས་མཛད་པ་བཞུགས་སོ། །
གང་གིས་སྲིད་དང་ཞི་བ་ལ་སོགས་གཉིས་པའི་མཐའ་རྣམས་རྣམ་པར་
སྤངས་ཏེ་སྣང་སྟོང་ཟུང་འཇུག་ཟབ་ཡང་རྒྱ་མཚོར་ནི། །དཔལ་ལྡན་གསང་འདུས་
སྙིང་རྗེ་དང་ནི་བདེ་བའི་བདག་ཉིད་མཚན་དང་དཔེ་བྱད་ནམ་མཁའི་གཟུགས་
བརྙན་ཚོགས་ཀྱིས་མཛེས་གྱུར་ཞིང་
། །སྟོང་པའི་རང་བཞིན་རེག་བྱ་རྡོ་རྗེ་མ་ཡིས་
ལེགས་འཁྱུད་སྐྱེད་དང་འཇིག་པར་མི་གནས་དབང་ཕྱུག་བརྒྱད་ཀྱི་རོས་གང་བའི། །
དཀྱིལ་འཁོར་གཙོ་བོ་དང་ནི་གཉིས་མེད་རིགས་བདག་ཐམས་ཅད་མཁྱེན་པ་བླ་
མ་དེ་ཡིས་འགྲོ་རྣམས་རྒྱལ་བར་མཛད་ལ་འདུད། །ཉིད་ཀྱི་ཞལ་འོངས་བདུད་
རྩིའི་བུམ་པ་མ་ཐོབ་རིང་
། །འཇིག་རྟེན་བསྟན་བཅོས་ རབ་མཁས་རྟོག་གེ་སྙན་
ངག་དང་། །འབྲུ་འགྲེལ་མཁན་སོགས་སུས་ཀྱང་གང་དུ་མ་རྟོགས་པའི། །དོན་གྱི་
སྙིང་པོ་ངེས་རྟོགས་དཔལ་ལྡན་ནཱ་རོའི་ལུགས། །ཕྱི་རོལ་བྱེད་སོགས་རང་གཞན་
གཞུང་ ལུགས་ ཀྱིས། །བརྩོད་པར་མ་ནུས་ནམ་མཁའ་ལྟ་བུའི་རྒྱུད། །འཕགས་
ལུགས་ལ་གྲུབ་པའི་མྱོང་བ་ཡིས། །ངེས་པར་བརྒྱན་པའི་ཊིཀྐས་འདིར་
བཤད་ཉོན། །སྡོམ་ནི། གཞི་དང་དེའི་རང་བཞིན་དང་
། །མི་ཕྲོགས་པ་ཡིས་རབ་
ཕྱེ་བས། །དངོས་པོའི་གནས་ལུགས་ལམ་དང་ནི། །འབྲས་བུ་སྐྱེད་པའི་རིམ་པའོ།
།
དེ་ལ་འདི་ནི་ཡང་དག་པར་རྫོགས་པའི་སངས་རྒྱས་ཀྱི་བསྟན་པའི་སྙིང་པོ་
250 -1



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཐེག་པ་ཆེན་པོ་གསང་བ་བླ་ན་མེད་པའི་ལམ། གསང་བ་ལས་ཀྱང་ཤིན་ཏུ་ཆེས་
གསང་བ་ དེ་ བཞིན་ གཤེགས་ པའི་སྤྱོད་ཡུལ། བྱང་ཆུབ་ སེམས་ དཔའ་ སེམས་
དཔའ་ཆེན་པོ་རྣམས་ལ་ལེགས་པར་གདམས་ཏེ་བསྟན་པ། རྣལ་འབྱོར་གྱི་དབང་
ཕྱུག་ཆེན་པོ་རྣམས་ཀྱི་མི་ཟད་པའི་གཏེར་མཛོད་མཚན་བརྗོད་པར་དཀའ་བའི་
རྒྱུད་འདི་ངེས་པར་བྱ་བ་ལ། དེ་ཉིད་ཀྱི་རང་བཞིན་འབྲེལ་བ་ངེས་པའི་སྒོ་ནས་
སྤྱིའི་དོན་རྣམ་པར་གཞག་པ་བསྟན་པ། ལེགས་པར་རྟོགས་པའི་གསུང་གི་རྗེས་
སུ་འབྲངས་ཏེ་གཞུང་ཡོངས་སུ་དགྲོལ་བ་ཡན་ལག་གི་དོན་དང་
། གསང་ཆེན་
བྱང་ཆུབ་སེམས་ཀྱི་དོན་རྣལ་འབྱོར་པས་ཇི་ལྟར་ཉམས་སུ་བླང་བར་བྱ་བའོ། །
དང་པོ་ནི་བླ་མའི་ཞལ་ལས་ཤེས་པར་བྱ་བ་ཡིན་ལ། གཉིས་པ་དེ་ཡང་
ལེགས་པར་རྟོགས་པའི་གསུང་གི་རྗེས་སུ་འབྲེངས་ཏེ་གཞུང་གི་དོན་ཡོངས་སུ་
དགྲོལ་བ་ཡན་ལག་གི་དོན་ལ་མཚན་དང་
། མཚན་ཅན་གྱི་རབ་ཏུ་བྱེད་པ་གཉིས་
ལས། དང་པོར་རབ་དུ་བྱེད་པ་འདི་ཉིད་ཀྱི་མཚན་བསྒྱུར་བ་ལྟར་ན། རྒྱ་གར་སྐད་
དུ། ཤྲཱི་གུ་ཧ་ས་མ་ཛ་ན། བོད་སྐད་དུ། དཔལ་གསང་བ་འདུས་པ།
ན་རྣལ་འབྱོར་གྱི་རྒྱུད། མ་ཧཱ་ར་ཛ་ན་རྒྱལ་པོ་ཆེན་པོ། ན་མ་ན་ཞེས་བྱ་བའོ། །དེ་
ཉིད་བཤད་པ་ལ་གསུམ་ལས་དངོས་པོའི་གནས་ལུགས་དང་སྦྱར་བ་ལྟར་ན།
དཔལ་ནི་ཆོས་ཅན་སྣང་བ་ཀུན་རྫོབ་བདེན་དང་ཆོས་ཉིད་སྟོང་པ་དོན་དམ་བདེན་
རང་གི་ངོ་བོར་དབྱེར་མེད་པ་སྟེ། དེ་ཉིད་རིགས་ཤེས་སམ་རྣལ་འབྱོར་པའི་ཤེས་
པ་ལས་ཐ་སྙད་ཀྱི་ཡུལ་དུ་མ་གྱུར་བས་གསང་བ་ཅེས་བྱ་ལ། དེ་ཡང་གནས་
སྐབས་གསུམ་དུ་འགྱུར་སྟེ། གཟུགས་རྣམས་སྣང་སྟོང་དབྱེར་མེད་དུ་གནས་པ་
སྐུའི་སྒྲ་རྣམ་པ་གྲག་སྟོང་དབྱེར་མེད་དུ་གནས་པ་གསུང་གི །དྲན་རྟོག་རྣམས་རིག་
ཡོ་ག་ཏན་ཏྲ་
25 ཡངས2



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྟོང་དབྱེར་མེད་དུ་གནས་པ་ཐུགས་ཀྱི་གསང་བ་སྟེ། དེ་ཡང་འཁོར་འདས་ཀྱི་
ཆོས་མ་ལུས་པའི་ཡང་དག་གི་རང་བཞིན་དུ་ཁྱབ་པར་གནས་པ་འདུས་པ་ཞེས་བྱ་
སྟེ། ཐུན་མོང་མ་ཡིན་པ་གསང་བའི་རྒྱུད་ལས། ཀུན་རྫོབ་སྣང་བ་སྣ་ཚོགས་པ་ངོ་
བོ་ཉིད་ཀྱིས་རང་སྟོང་པ། དུས་གསུམ་པ་སངས་རྒྱས་ཐམས་ཅད་ཀྱི། གསང་ཆེན་
ཐ་སྙད་ལས་འདས་པའོ་ཞེས་སོ། །
ལས་ཀྱི་རིམ་པ་ལ་གཉིས་ལས་བསྐྱེད་རིམ་དང་སྦྱར་བ་ལྟར་ན་དཔལ་ནི་
རྟོགས་ཚོགས་རང་བཞིན་ཉི་ཤུ་རྩ་ལྔ་ཡན་ལག་དང་བཅས་པ་དང་དཀྱིལ་འཁོར་
པའི་ལྷ་སུམ་ཅུ་རྩ་གཉིས་རང་གི་ངོ་བོ་དབྱེར་མེད་པ་སྟེ་དེ་ཉིད་ཀྱི་གསང་ཆེན་གྱི་
ལས་པ་དྲ་བ་ལ་སོགས་པའི་ཡུལ་དུ་མ་གྱུར་པས་དེ་གསང་བ་ཞེས་བྱ་ལ། དེ་ཡང་
གནས་སྐབས་གསུམ་དུ་འགྱུར་ཏེ་རྣམ་སྣང་ལ་སོགས་པ་དེ་བཞིན་གཤེགས་པའི་
རིགས་དང་རིགས་ཅན་རྣམས་ཡོན་ཏན་གྱི་རིགས་དང་ལྷན་ཅིག་དུ་གྱུར་པ་ནི་
སྐུའི། དཔག་མེད་ལ་སོགས་པ་པདྨོའི་རིགས་དང་རིགས་ཅན་རྣམས་འཕྲིན་ལས་
ཀྱི་རིགས་དང་ལྷན་ཅིག་གི་གྱུར་པ་ནི་གསུང་གི །དེ་ཉིད་རྡོ་རྗེ་རིགས་དང་རིགས་
ཅན་གཉིས་སུ་མེད་པའི་ཡེ་ཤེས་དང་ལྷན་ཅིག་ཏུ་གྱུར་པ་ནི་ཐུགས་ཀྱི་གསང་བ་
སྟེ། དེ་དག་ཀྱང་དཀྱིལ་འཁོར་གྱི་གཙོ་བོ་རྡོ་རྗེ་འཆང་ཉིད་ཀྱིས་སྤྲོ་ཞིང་སྡུད་པའི་
བདག་ཉིད་དུ་གནས་པས་ན་འདུས་པ་ཞེས་བྱ་སྟེ། འདི་ཉིད་ལས་ སྐུ་གསུང་
ཐུགས་རྡོ་རྗེ་ལས་ཕྱུང་ངོ་ཞེས་པ་དང་
། ཉིད་ཀྱི་སྐུ་ལ་ཞུགས་པར་མཛད་དོ་ཞེས་
སོ། །
རྫོགས་རིམ་དང༌ སྦྱང་བ་ལྟར་ན་དཔལ་ནི་རྡོ་རྗེ་བཟླས་པ་སེམས་ལ་
དམིགས་པ་སྒྱུ་མ་ལྟ་བུ་འོད་གསལ་བ་ཟུང་དུ་འཇུག་པ་དང་ལྔར་རིམ་པ་བཞིན་དུ་
25] བས3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
རླུང་དང་སྔགས་ཀྱི་དེ་ཁོ་ན་ཉིད་བདེ་བ་དང་སྟོང་པ་ལྷ་དང་རླུང་སེམས་དང་
སེམས་བྱུང་སྣང་བ་དང་སྟོང་པ་རང་གི་ངོ་བོར་དབྱེར་མེད་པ་སྟེ། དེ་ཉིད་གསང་
ཆེན་གྱི་ཡང་རིན་པོ་ཆེ་ལྟ་བུ་ལས་ཨུཏྤ་ལ་ལྟ་བུ་ལ་སོགས་པའི་གང་ཟག་རྣམས་ཀྱི་
ཡུལ་དུ་མ་གྱུར་པས་ན་གསང་བ་ཞེས་བྱ་ལ། དེ་ཡང་གནས་སྐབས་གསུམ་དུ་
འགྱུར་ཏེ་སྒྱུ་མ་ལྟ་བུ་ནི་སྐུའི། རྡོ་རྗེའི་བཟླས་པ་གསུང་གི །སེམས་རང་བཞིན་གྱི་
དབེན་ཞིང་འོད་གསལ་བ་ནི་ཐུགས་ཀྱི་གསང་བ་སྟེ། དེ་ལས་རྡོ་རྗེ་འཆང་ཆེན་པོ་
དག་པའི་སྒྱུ་མར་བཞེངས་སྟེ་ལམ་མམ་ཡུམ་ཅན་གྱི་མཐར་ཐུག་སྣང་བ་དང་
གཉིས་སུ་མེད་པ་ལ་གོམས་པར་བྱེད་པ་སློབ་པའི་ཟུང་འཇུག་ཏུ་ལམ་གྱི་ཡོན་ཏན་
ཡོངས་སུ་རྫོ་གས་པར་བྱེད་པ་འདུས་པ་ཞེས་བྱ་སྟེ། འཕགས་པ་ལྷས་ཀྱང་རྡོ་རྗེས་
བཟླས་པ་ཞེས་བྱ་བ་ནི་སྔགས་ཀྱི་དེ་ཁོ་ན་ཉིད་ཏེ་ཡང་རླུང་གི་དེ་ཁོ་ན་ཉིད་དང་
བྲལ་བས་ནི་ཤེས་པར་མི་ནུས་སོ་ཞེས་པ་ལ་སོགས་པ་གསུངས་པ་དང་
།
རིམ་པ་
ལྔ་པ་ལས་ཀྱང་ཟུང་འཇུག་ཏིང་འཛིན་ལ་གནས་ནས། སླར་ཞིང་གང་ལའང་མི་
སློབ་པའོ། །འདི་ནི་རྫོགས་པའི་རྣལ་འབྱོར་ཆེ་ཞེས་སོ། །
འབྲས་བུ་བསྐྱེད་པའི་རིམ་པ་ལའང་གཉིས་ལས་འདིར་དངོས་སུ་འབྲས་
བུ་སྐྱེ་བའི་རིམ་པ་དང་སྦྱར་བ་ལྟར་ན་དཔལ་ནི་བདག་གི་དོན་ཕུན་སུམ་ཚོགས་པ་
ཆོས་ཀྱི་སྐུ་དང་གཞན་གྱི་དོན་ཕུན་སུམ་ཚོགས་པ་གཟུགས་ཀྱི་སྐུ་རང་གི་ངོ་བོ་
དབྱེར་མེད་པ་སྟེ། དེ་ནི་སངས་རྒྱས་ཉིད་ལས་ལམ་གྱི་རྒྱུད་ལ་གནས་པའི་ཡུལ་དུ་
མ་གྱུར་པ་གསང་བ་ཞེས་བྱ་ལ། དེ་ཡང་གནས་སྐབས་གསུམ་དུ་འགྱུར་ཏེ་གདུལ་
བར་བྱ་བའི་ཞིང་ཁམས་མཐའ་ཡས་པར་མཚན་དཔེ་བྱད་ཀྱིས་བརྒྱན་པ་ལ་
སོགས་པ་སྐུ་སྣ་ཚོགས་པར་སྣང་བ་སྐུའི། སེམས་ཅན་གྱི་མོས་པ་དང་མཐུན་པར་
250 ཡམྨ4



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ལེགས་པར་སྦྱར་བ་ལ་སོགས་པ་གསུང་སྣ་ཚོགས་པས་ཆོས་སྟོན་པར་མཛད་པ་ནི་
གསུང་ གི །གདུལ་ བར་ བྱ་བའི་ སེམས་ རྒྱུད་ ལ་ སོགས་ པ་ཤེས་པར་བྱ་བ་སྣ་
ཚོགས་པའི་དོན་ཇི་ལྟ་བ་དང་ཇི་སྙེད་པ་མཁྱེན་པ་ནི་ཐུགས་ཀྱི་གསང་བ་སྟེ། དེ་
ཐོབ་པར་བྱ་བ་འབྲས་བུའི་ཆོས་མ་ལུས་པར་བསགས་ཤིང་བསྡུས་པར་གྱུར་པས་
ན་འདུས་པ་སྟེ། རྒྱུད་ཕྱི་མ་ལས། །སྐུ་གསུང་ཐུགས་ནི་རྣམ་པ་གསུམ། །གསང་
བ་ཞེས་ནི་བསྟན་པ་ཡིན། །སངས་རྒྱས་ཐམས་ཅད་ཅེས་བྱ་བ། །ཚོགས་པ་འདུས་
པ་ཡིན་པར་བརྗོད། །ཅེས་སོ། །དེ་དག་གིས་ནི་དབང་པོར་རིབ་ལ་རྒྱུད་མ་ལུས་
པའི་དོན་མདོར་བསྟན་པ་ཡིན་ལ། རྣལ་འབྱོར་ནི་ཐབས་དང་ཤེས་རབ་གཉིས་
མེད་དུ་སྦྱོར་བ་སྟེ། དེ་ཉིད་ལས། །ཤེས་རབ་ཐབས་ནི་སྙོམས་འཇུག་ལ། །རྣལ་
འབྱོར་ཞེས་ནི་བྱ་བར་བཤད་ཅེས་སོ། །
རྒྱུད་ནི་གཞི་ལམ་འབྲས་བུ་དག་རྒྱུན་ཆགས་ཤིང་འཇིག་འདས་ཀྱི་དགོས་
པ་མ་ཚང་བ་མེད་པ་སྟེ། ཡང་དེ་ཉིད་ལས། རྒྱུད་ནི་རྒྱུན་ཆགས་ཞེས་བྱར་གྲགས། །
རྒྱུན་དེ་རྣམ་པ་གསུམ་འགྱུར་ཏེ། །གཞི་དང་དེའི་རང་བཞིན་དང༌
། །མི་ཕྲོགས་པ་
ཡིས་ རབ་ཕྱེ་བའོ་ཞེས་པ་དང་། རྡོ་རྗེ་རྩེ་མོ་ལས། འབྲེལ་དང་མ་ཚང་མེད་པ་
དང་། །ཕུན་སུམ་ཚོགས་པས་རྒྱུན་དུ་བཤད། །ཅེས་སོ། །རྒྱལ་པོ་ནི་རིག་ཐམས་
ཅད་ལས་མཆོག་ཏུ་གྱུར་པ་དང་
། འཁོར་ལོ་རིན་པོ་ཆེས་གླིང་བཞིའི་སེམས་ཅན་
ཐམས་ཅད་ལ་དབང་བསྒྱུར་བ་དང་། རིན་པོ་ཆེ་སྣ་བདུན་ལ་སོགས་པས་དཔུང་
ཆེན་པོ་བཞིའི་ནང་ནས་མཛེས་ཤིང་འབར་བར་སྣང་བ་བཞིན་དུ། འདི་ཉིད་ཀྱང་
གསང་ཆེན་བླ་ན་མེད་པས་རྒྱུད་ཐམས་ཅད་ལས་ཁྱད་པར་གྱུར་པ་དང་
། རྒྱུད་སྡེ་
དང་མདོ་སྡེའི་དོན་ཐམས་ཅད་འདིར་འདུས་པ་དེ་དག་གི་བརྗོད་བྱ་དང་བརྗོད་
250-5



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༤༽
བྱེད་ལ་དབང་བསྒྱུར། ཉེ་བར་སྤྲས་པའི་རྒྱན་བདུན་གྱིས་བརྒྱན་ཅིང་བཤད་རྒྱུད་
ཆེན་པོ་བཞིའི་ནང་ནས་མཛེས་ཤིང་འབར་བར་སྣང་བ་སྟེ། འཇམ་དཔལ་དགྲ་
ནག་གི་རྒྱུད་ལས་ཀྱང་
། བརྟུལ་ཞུགས་མཐར་ཐུག་ཐོད་པ་ཆེན་པོ་ལྟར། །རྒྱུད་ཀྱི་
མཐར་ཐུག་དཔལ་ལྡན་འདུས་པ་སྟེ། །འཁྲུལ་འཁོར་མཐར་ཐུག་པ་ནི་གཤིན་རྗེ་
བཤེད། །གཞན་དུ་མ་བྱུང་པ་འབྱུང་བར་མི་འགྱུར་རོ། །ཞེས་སོ། །ཆེན་པོ་ནི་ཟབ་
པ་དང་རྒྱ་ཆེ་བ་གཉིས་སུ་མེད་པའི་ཚུལ་གྱིས་གཞན་ལས་དཔགས་པར་གྱུར་པ་
སྟེ། ཐུན་མོང་མ་ཡིན་པའི་གསང་བ་ལས། ཟབ་དང་རྒྱ་ཆེ་གཉིས་སུ་མེད། རང་
གཞན་རྟོགས་པ་ཆེན་པོ་ཡིན་ཞེས་སོ། །ན་མ་ནི་ཞེས་བྱ་བ་སྟེ་དེ་ལྟར་གྲགས་པའོ། །
དེ་ལྟར་མཚན་བཤད་པ་ལ་བརྟེན་ནས་དབང་པོ་ཡང་རབ་ཏུ་གྱུར་པའི་རྟེན་གྱི་
གང་ཟག་ལ་ཡེ་ཤེས་ཀྱི་སྒྲོན་མེ་རྡོ་རྗེའི་ཏིང་ངེ་འཛིན་རྒྱུད་ལ་འཆར་བར་འགྱུར་རོ། །
འདི་སྐད་ཅེས་བྱ་བ་ལ་སོགས་པས་ནི་མཚན་ཅན་གྱི་རབ་ཏུ་བྱེད་པ་སྟེ་དེ་ལས་
ཀྱང་ཚིག་གི་ཕྲད་སྔོན་དུ་འགྲོ་བས་རྒྱུད་འབྱུང་བའི་རྒྱུ་གླེང་གཞི་ཕུན་སུམ་ཚོགས་
པའི་དང་པོར་སྟོན་པ་དང་གནས་ཉེ་བར་བསྟན་པའོ། །
དེ་ལ་ཐེག་པ་ཐུན་མོང་པ་དང་ལུས་ཙམ་ཞིག་སྒོ་བསྟུན་ནས་རྒྱུད་ཀྱི་བྱེ་
བྲག་ གླེང་གཞི་ཕུན་སུམ་ཚོགས་པ་བཤད་པ་དང༌
། ཐུན་མོང་མ་ཡིན་པ་ རང་
གཞུང་གི་དམ་དུ་བྱས་ཏེ་རྒྱུད་མ་ལུས་པའི་མདོར་བསྟན་ལུས་རྣམ་པར་བཞག་
པའི་ཚུལ་དུ་བཤད་པའོ། །དང་པོ་ནི་དེ་སྐད་ཅེས་ པས་མཐར་ཐུག་པའི་རྒྱུད་
ལེགས་པར་སྟོན་པའི་ངག་མཚམས་སྦྱོར་བར་བྱེད་པ་སྟེ། ཁ་སྦྱོར་ལས། འདི་
སྐད་ཅེས་པ་ནི་དེ་སྐད་ཅེས་གསུངས་སོ། །ཞེས་པའི་བར་གྱི་རྒྱུད་མ་ལུས་པར་
སྟོན་པར་བྱེད་པའི་ཚིག་གི་ཕྲད་དོ་ཞེས་སོ། །བདག་གིས་ཐོས་ཞེས་པ་ནི་བསྡུས་
250 -6



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པ་པོ་ཕྱག་ན་རྡོ་རྗེ་བདག་ཉིད་ཀྱིས་བཅོམ་ལྡན་འདས་ཉིད་ལ་དངོས་སུ་ཐོས་ཀྱི་
གཞན་དག་ལས་བརྒྱུད་པ་མ་ཡིན་པ་སྟེ་གལ་ཏེ་དེ་ལྟ་ན་ནི་བཟླས་ཉེས་པ་དང་
བཟུང་ཉེས་པའི་སྐྱོན་དུ་འགྱུར་བ་སྲིད་པས་སོ། །
ཡང་ཐོས་ནི་ཐོས་ལ་རང་གི་མཚན་ཉིད་དུ་རྟོགས་པ་ནི་མ་ཡིན་པས་སྟོན་
འཁོར་གྱི་ཁྱད་པར་ཡང་བསྟན་པ་ཡིན་ནོ། །དུས་གཅིག་ན་ཞེས་པ་ནི་ཆོས་དང་
སྦྱར་བ་ལས་དུས་ཅིག་ལས་གཞན་དུ་མ་བྱུང་བས་འབྱུང་བར་དཀོན་པ་དང་
།
བསྡུད་པ་པོ་དང་སྦྱར་བ་ལས་དུས་ཀྱི་མཐའི་སྐད་གཅིག་མ་ལྟར་ན་དུས་སྐད་ཅིག་
ཉིད་ལ་རྒྱུད་ཀྱི་ཚིག་དོན་དང་བཅས་པ་མ་ལུས་པ་ཐོས་ཤིང་སྤྱིའི་མཚན་ཉིད་དུ་
རྟོགས་པས་རང་ཉིད་ཤེས་རབ་ཕུལ་དུ་བྱུང་བ་དང་
། བྱ་བ་རྫོགས་པའི་སྐད་ཅིག་
མ་ལྟར་ན་དུས་གཅིག་ན་འདི་ཐོས་ཀྱི་གཞན་དུ་གཞན་དག་ཀྱང་ཐོས་ཞེས་པ་ཐོས་
པ་མང་བར་བསྟན་པ་ཡིན་ནོ། །བཅོམ་ལྡན་འདས་ཞེས་པ་ལ་སོགས་པ་ནི་སྟོན་
པ་ཕུན་སུམ་ཚོགས་པ་སྟེ་དེ་ཡང་བཅོམ་ལྡན་ཞེས་པ་ནི་རྒྱ་གར་གྱི་བརྡ་མ་པ་ག་
བན་ཞེས་པར་གནས་པ་དེ་ལ་རྐྱེན་ཐ་དད་པ་བྱིན་སྟེ་བྷ་ག་ན་མ་ར་ཙ་ཏུར་སྐུ་སྟད་
ཅེས་པ་ན་སྤངས་པའི་སྒོ་ནས་བདུད་བཞི་བཅོམ་པ་དང་ལྡན་པས་ན། བྷ་ཀོ་གྱ་སྟི་
སི་བྷ་ག་ཝན་ཅེས་པ་ན་ཐོབ་པའི་སྒོ་ནས་ལེགས་པའི་ཡོན་ཏན་དྲུག་དང་ལྡན་
པས་ན་བཅོམ་ལྡན་ཅེས་ བྱ་སྟེ། རྒྱུད་ གཞན་ ལས། སངས་རྒྱས་འདི་ལ་ བྷ་ག་
མངའ། །བྷ་ག་རྣམ་པ་དྲུག་དུ་བརྗོད། །ཡང་ན་ཉོན་མོངས་ལ་སོགས་བདུད། །
འཇོམས་ཕྱིར་བཅོམ་ལྡན་འདས་ཤེས་བྱ་ཞེས་པ་གསུངས་པ་བཞིན་ནོ། །འདས་
ནི་རྒྱ་གར་གྱི་སྒྲ་ལ་མེད་དེ་སྔ་ཐབས་སུ་མནན་པའོ། །དེ་བཞིན་གཤེགས་པ་
ཐམས་ཅད་ནི་བདག་གི་དོན་ཕུན་སུམ་ཚོགས་པ་ཆོས་ཀྱི་སྐུའི་དེ་བཞིན་ཉིད་
250 -7



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འབྲས་ བུའི་འོད་གསལ་ ལས་ གཞན་ གྱི་དོན་ཕུན་སུམ་ཚོགས་པ་ཟུང་འཇུག་
ལོངས་སྤྱོད་རྫོགས་པ་དང་སྤྲུལ་པའི་སྐུར་གཤེགས་ཏེ་སེམས་ཅན་རྣམས་ལ་ཆོས་
སྟོན་ཅིང་སྐུ་མཚན་དང་དཔེ་བྱད་དང་གསུང་ཆོས་ཀྱི་སྒྲ་དང་ཐུགས་ཏིང་ངེ་འཛིན་
གྱིས་དོན་བྱེད་པ་སྟེ། །དགོངས་པ་ལུང་སྟོན་ལས། །མི་རྟོག་ནམ་མཁའ་ཇི་བཞིན་
དུ། །བྱང་ཆུབ་སེམས་ནི་རྡོ་རྗེ་འཛིན། །དེ་བཞིན་གཤེགས་པས་འགྲོ་བའི་དོན། །
ཡིད་བཞིན་ནོར་བུ་ལྟ་བུར་འབྱུང་ཞེས་སོ། །སྙིང་པོ་རྡོ་རྗེ་དེ་དག་དབྱེར་མེད་པའི་
རྡོ་རྗེ་འཆང་ཆེན་པོའི་བདེ་བ་ཆེན་པོའི་སྐུ་ཉིད་དོ། །
ཡང་རྡོ་རྗེ་ཞེས་པ་མར་སྦྱར་ཏེ་རྡོ་རྗེ་བཙུན་མོའི་བྷ་ག་ནི་གནས་ཕུན་སུམ་
ཚོགས་པ་སྟེ་དོན་ལྟར་ན་བཙུན་མོ་ནི་ཤེས་རབ་སྟོང་པ་ཉིད་བྷ་ག་ནི་ཐབས་བདེ་
བ་རྡོ་རྗེ་ནི་བདེ་བ་དང་སྟོང་པ་གཉིས་སུ་མེད་པ་བཞུགས་པ་ནི་དེ་ཉིད་ཇི་ལྟ་བར་
རྟོགས་ པའི་ དོན་ ལ་ གནས་ པ་ སྟེ། ཁ་སྦྱོར་ལས། ཉོན་མོངས་ཤེས་ རབ་ ཀྱིས་
བཅོམ་པས། །དེ་ཕྱིར་ཤེས་རབ་བཅོམ་ལྡན་ཏེ། །དེ་བཞིན་གཤེགས་ཀུན་བཙུན་
མོའི། །བྷ་ག་དེར་ནི་ཐབས་ཅིག་བཞུགས་ཞེས་སོ། །བརྡ་ལྟར་ན་ཕྱི་ནང་གི་ཆོས་
ཐམས་ཅད་ཀྱིས་བྱུང་གནས་མཁའ་དབྱིངས་གྲུ་གསུམ་པའི་རྣམ་པར་སྣང་བ་སྟེ།
རྒྱ་ཆེར་འགྲེལ་པ་ལས། དེ་བཞིན་དུ་སྟོན་པར་མཛད་པའི་དུས་ན་དེ་ བཞིན་
གཤེགས་པ་རྣམས་ནམ་མཁའི་ཁམས་གང་བར་བཞུགས་སོ། །ཞེས་སོ། །
གཉིས་པ་ཐུན་མོང་མ་ཡིན་པའི་རང་གཞུང་གི་དབང་དུ་བྱས་ན་རྒྱུད་མ་
ལུས་པའི་མདོར་བསྟན་ལུས་རྣམ་པར་གཞག་པའི་ཚུལ་དུ་བླ་མའི་མན་ངག་གིས་
བཤད་པ་ནི། ཨེ་ཝཾ་མ་ ཡ་ཞེས་པས་དབྱིབས་མཐུན་པའི་སྒོ་ནས་གཞིའི་རྒྱུད་
དངོས་པོའི་གནས་ལུགས་ཀྱི་དང་པོ་ལུས་དངོས་པོའི་གནས་ལུགས་ཏེ། ལུས་ནི་
250 -8



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྤྱན་ལ་སོགས་པ་ལྷ་མོ་བཞིའི་ངོ་བོ། ས་ལ་སོགས་པ་འབྱུང་བ་བཞི་ལས་གྲུབ་
པའི་རྟེན་ཉིད་ལ་གཟུགས་ཀྱི་སྐུ་སངས་རྒྱས་རྣམས་རྩ་རླུང་བྱང་ཆུབ་ཀྱི་སེམས་
ཡིག་འབྲུའི་རྣམ་པར་བཞུགས་པའོ། །འོག་ནས་འབྱུང་བའི་ས་མ་ཡ་ཞེས་པའི་ཡ་
ཕྱི་ནས་ན་རྐྱེན་དུ་བྱིན་པས་ནི་སེམས་དངོས་པོའི་གནས་ལུགས་ཏེ། སེམས་རང་
བཞིན་གཞིའི་འོད་གསལ་ཆོས་ཐམས་ཅད་ཀྱི་ཆོས་ཉིད་ཆོས་ཀྱི་སྐུའི་སངས་རྒྱས་
ཐམས་ཅད་སྟོང་པའི་དེ་ཁོ་ན་ཉིད་དུ་མཉམ་པར་གནས་པའོ། །
ཤུ་ཏ་ཨེ་ཀ་སྨིན་བྷ་ག་ཝན་སརྦ་ཏ་ཐ་ག་ཏ་ཞེས་པས་རང་བཞིན་གྱི་རྒྱུད་
ལམ་གྱི་རིམ་པས་དང་པོ་སྨིན་པར་བྱེད་པ་དབང་སྟེ། སྤངས་རྟོགས་ཕུན་སུམ་
ཚོགས་པས་དེ་བཞིན་གཤེགས་པ་ཀུན་གྱི་བདག་ཉིད་མཚན་ཉིད་དང་ལྡན་པའི་
བླ་མ་ལས་ཐོབ་པའི་བུམ་པ་དང་གསང་བའི་དབང་སྔོན་དུ་འགྲོ་བ་ཅན་གྱི་ཤེས་
རབ་ཡེ་ཤེས་ཀྱི་དབང་གི་དུས་སུ་ཐམས་ཅད་སྟོང་པ་འོད་གསལ་བའི་དེ་ཉིད་
མངོན་དུ་གྱུར་ཞིང་བཞི་པས་ངེས་པ་རྙེད་པར་བྱས་པའོ། །ཀ་ཡ་བག་རྩི་ཏ་ཧྲི་ཏ་
ཡ་བཛྲ་ཡོ་ཏིར་ཞེས་པས་གཉིས་པ་གྲོལ་བར་བྱེད་པའི་ཐབས་རིམ་པ་ལྔ་བྱང་ཆུབ་
ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་བཅས་ཏེ། བྱེ་བྲག་ཀ་ཡ་བག་རྩི་ཏ་ཞེས་
པ་ལུས་རྣམ་པར་དབེན་པ་ལྷའི་ཏིང་ངེ་འཛིན་དང་། ངག་རྣམ་པར་དབེན་པ་རླུང་
རྡོ་རྗེའི་བཟླས་པ་དང་
། སེམས་རྣམ་པར་དབེན་པ་སྣང་བ་གསུམ་གྱི་ཡེ་ཤེས་སོ། །
ཧྲི་ཏ་ཡ་བཛྲ་ཡོ་ཊིར་ཞེས་པས་ཆོས་ཐམས་ཅད་ཀྱི་སྙིང་པོ་ཐམས་ཅད་སྟོང་པ་འོད་
གསལ་བ་དང་། དེར་འཇུག་ཅིང་འབྱུང་བའི་ཆོས་ཅན་དག་པ་དང་མ་དག་པའི་སྒྱུ་
མ་ཟུང་འཇུག་རབ་ཏུ་མི་གནས་པའོ། །
དེར་ཐུན་མོང་དུ་གྲགས་པའི་བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་
250 -9



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ལམ་ལྔར་བསྡུས་ནས་ལམ་དུ་སློང་བར་བྱེད་དེ། ཚོགས་ལམ་ཆེ་འབྲིང་གསུམ་
ལས་ཆུང་ངུའི་དུས་སུ་དྲན་པ་ཉེ་བར་བཞག་པ་བཞི་ལས། དང་པོ་བུམ་པའི་དབང་
ཐོབ་ནས་གནས་པ་རྩ་ལ་བརྟེན་ཏེ་ལུས་ལྷར་དྲན་པ་ཉེར་བར་བཞག་པ།
གཉིས་པ་གསང་བའི་དབང་ཐོབ་ནས་གཡོ་བ་རླུང་ལ་བརྟེན་ཏེ་གཉིས་ཎ་
གནས་སུ་ཚོར་བ་དྲན་པ་ཉེ་བར་བཞག་པ། གསུམ་པ་ཤེས་རབ་ཡེ་ཤེས་ཀྱི་དབང་
ཐོབ་ནས་བཀོད་པ་བྱང་ཆུབ་ཀྱི་སེམས་ལ་བརྟེན་ཏེ་སེམས་བདེ་བའི་ཡེ་ཤེས་ཉིད་
དུ་དྲན་པ་ཉེ་བར་བཞག་པ། བཞི་པ་ཚིག་དབང་རིན་པོ་ཆེ་ཐོབ་ནས་རང་བཞིན་
གཉུག་མའི་ཤེས་པ་ཆོས་ལ་བརྟེན་ཏེ་ཆོས་བདག་མེད་པར་དྲན་པ་ཉེ་བར་བཞག་
པའོ། །ཚོགས་ལམ་འབྲིང་པོར་ཡང་དག་པར་སྤོང་བ་བཞི་ལ། བསྐྱེད་པའི་རིམ་
པ་ལྷའི་འཁོར་ལོ་ལ་བརྟེན་ནས་ཡེ་ཤེས་ཀྱི་ལམ་མ་སྐྱེས་པ་བསྐྱེད་པའི་ཕྱིར་བུམ་
དབང་བསྐུར་བའི་ཏིང་ངེ་འཛིན་དང་
། རྫོགས་པའི་རིམ་པར་ལྷན་ཅིག་སྐྱེས་པའི་
ཡེ་ཤེས་ལ་བརྟེན་ནས་སྐྱེས་པ་འཕེལ་བའི་ཕྱིར་སྤྱོད་པ་བྱེད་པ་སྟེ་གསང་དབང་གི་
ཏིང་ངེ་འཛིན་དང་
། ལམ་དམ་ཚིག་སྐུ་གསུང་ཐུགས་རྡོ་རྗེ་ལས་མི་འདའ་བ་རྣམ་
པར་རྟོག་པ་སྐྱེ་བ་མི་བསྐྱེད་པའི་ཕྱིར་དབང་གསུམ་པའི་ཏིང་ངེ་འཛིན་དང་
། སྤྱི་
དང་བྱེ་བྲག་ཁྱད་པར་གྱི་སྡོམ་པས་སྤང་བྱ་མི་མཐུན་པའི་ཕྱོགས་སྐྱེས་པ་རྣམས་
བསྲུང་བའི་ཕྱིར་དབང་བཞི་པའི་ཏིང་ངེ་འཛིན་བསྒོམ་པའོ། །
རྩ་རླུང་ཐིག་ལེ་བྱང་ཆུབ་སེམས་བཞི་པོ་དེ་དག་གིས་སོ་སོའི་སྐྱེ་བོའི་ས་
ནས་སངས་རྒྱས་ཀྱི་སའི་བར་དུ་མཐར་ཕྱིན་པར་བྱེད་ཅིང་ཡེ་ཤེས་ཀྱི་སྣང་བ་སྟོན་
པས་ན་ཚོགས་ལམ་ཆེན་པོར་རྫུ་འཕྲུལ་གྱི་རྐང་པ་བཞི་ལ་རྩ་རིན་པོ་ཆེའི་ལྗོན་
ཤིང་ལ་བརྟེན་ནས་ལམ་མཐར་ཕྱིན་པར་བྱེད་པ་ཡེ་ཤེས་ཀྱི་རྩ་བདུན་པའི་རྫུ་
250-10



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
འཕྲུལ་གྱི་རྐང་པ་བདེ་བ་ཟག་པ་མེད་པ་དང༌། རླུང་རྣམ་པར་ཤེས་པའི་བཞོན་
པས་ལམ་སྦྱོང་བར་བྱེད་པ་བརྩོན་འགྲུས་རྫུ་འཕྲུལ་གྱི་རྐང་པ་ཡེ་ཤེས་ཀྱི་རླུང་
གསལ་བ་དྲི་མ་མེད་པ་དང༌། ཐིག་ལེ་བདེ་བ་ཆེན་པོས་ལམ་སྦྱོང་བ་ཁམས་དངས་
མའི་བདུད་རྩི་ཡེ་ཤེས་ཀྱི་ཐིག་ལེ་སྤྱོད་པའི་རྫུ་འཕྲུལ་ཀྱི་རྐང་པ་མི་རྟོག་པ་མཐར་
ཕྱིན་པ་དང་
། ཆོས་ཉིད་མ་བཅོས་པ་གཉུག་མའི་སེམས་ཀྱིས་ལམ་སྦྱོང་བ་སེམས་
ཀྱི་རྫུ་འཕྲུལ་གྱི་རྐང་པ་ལྷན་ཅིག་སྐྱེས་པའི་ཡེ་ཤེས་རང་བཞིན་གྱིས་འོད་གསལ་
བའོ། །སྦྱོར་ལམ་དུ་ངེས་འབྱེད་བཞི་ལ་དང་པོ་དྲོད་དང་བཟོད་པའི་སྐབས་སུ་
དབང་པོ་ལྔའི་ཏིང་ངེ་འཛིན་ལམ་དུ་བྱེད་པ་ནི་དད་པའི་དབང་པོ་ གྱེན་དུ་རྒྱུ་བའི་
རླུང་སྣ་སྒོ་གཡས་པ་ནས་རྒྱུ་བ་པད་མའི་མགོན་པོ་དང་། བརྩོན་འགྲུས་ཀྱི་དབང་
པོ་ཐུར་དུ་སེལ་བའི་རླུང་སྣ་སྒོ་གཡས་གཡོན་གཉིས་ཀ་ནས་རྒྱུ་བ་རིན་ཆེན་མགོན་
པོ་དང༌། དྲན་པའི་དབང་པོ་སྲོག་འཛིན་པའི་དལ་བ་ཅན་དུ་རྒྱུ་བ་རྡོ་རྗེ་འགོན་པོ་
དང༌། ཏིང་ངེ་འཛིན་གྱི་དབང་པོ་མེ་དང་མཉམ་པའི་རླུང་སྣ་སྒོ་གཡོན་ནས་རྒྱུ་བ་
ལས་ཀྱི་མགོན་པོ་དང་
། ཤེས་རབ་ཀྱི་དབང་པོ་ཁྱབ་བྱེད་ཀྱི་རླུང་འཆི་བའི་ཚེ་ལུས་
ལས་འབྱུང་རྣམ་པར་སྣང་མཛད་ཀྱི་ངོ་བོ་དེ་བཞིན་གཤེགས་པའི་རིགས་ཀྱི་རང་
བཞིན་འཆི་ཀའི་འོད་གསལ་འཆར་བའི་ཏིང་ངེ་འཛིན་ཏོ། །
རྩེ་མོ་དང་ཆོས་མཆོག་གི་དུས་སུ་སྟོབས་ལྔའི་ཏིང་ངེ་འཛིན་གྱི་ལམ་དུ་
བྱེད་པ་ནི། དད་པའི་སྟོབས་གསལ་བར་རྒྱུ་བ་མིག་ལ་གནས་པ་སྟེ་གཟུགས་སྣང་
སྟོང་གི་ཏིང་ངེ་འཛིན་འཆར། རྣམ་པར་རྒྱུ་བ་བརྩོན་འགྲུས་ཀྱི་སྟོབས་རྣ་བ་ལ་
གནས་པ་སྒྲ་གྲག་སྟོང་དུ་འཆར། ཡང་དག་པར་རྒྱུ་བ་དྲན་པས་སྟོབས་སྣ་ལ་
གནས་ པ་དྲི་རྣམ་སྟོང་དུ་འཆར། རབ་དུ་རྒྱུ་བ་ཏིང་ངེ་འཛིན་གྱི་སྟོབས་ལྕེ་ལ་
50 ཨཁཡi f



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གནས་པ་རོ་མྱོང་སྟོང་དུ་འཆར། ངེས་པར་རྒྱུ་བ་ཤེས་རབ་ཀྱི་སྟོབས་ལུས་ལ་
གནས་པ་རེག་བྱ་ཐམས་ཅད་བདེ་སྟོང་དུ་འཆར་བའོ། །
མཐོང་བའི་ལམ་དུ་བྱང་ཆུབ་ཀྱི་ཡན་ལག་བདུན་རྒྱུད་ལ་འཆར་བ་ནི།
ལས་མི་བྱེད་མཚན་མར་མི་ལྡང་པའི་རྩ་ལས་ཡེ་ཇི་བཞིན་པའི་རླུང་རྒྱུ་བ་ཏིང་ངེ་
འཛིན་ཡང་དག་བྱང་ཆུབ་ཀྱི་ཡན་ལག་དང་། ལས་དང་མཚན་མར་རང་ཀ་མར་
སྤྱོད་པའི་རྩ་ལས་རྩོལ་བ་བྱུང་འཇུག་འབྱུང་བ་རྐྱེན་གྱི་རླུང་རྒྱུ་བ་བརྩོན་འགྲུས་
ཡང་དག་བྱང་ཆུབ་ཀྱི་ཡན་ལག་དང་
། ལས་དང་མཚན་མ་ཞི་གནས་ཀྱི་རྩ་ལས་
སྣང་བ་གྲོགས་ཀྱི་རླུང་རྒྱུ་བ་ཤིན་དུ་སྦྱངས་པ་ཡང་དག་བྱང་ཆུབ་ཀྱི་ཡན་ལག་
བསྒོམ་པར་བྱ་བའོ། །དེ་བཞིན་དུ་སྐུའི་འཁོར་ལོ་ལྟེ་བའི་གནས་སུ་སྐུ་རྡོ་རྗེ་སྐྱེ་བ་
མེད་པ་དགའ་བ་ཡང་དག་བྱང་ཆུབ་ཀྱི་ཡན་ལག་སྤྲུལ་པའི་སྐུ་མངོན་དུ་གྱུར་
དང༌། གསུང་གི་འཁོར་ལོ་མགྲིན་པའི་གནས་སུ་གསུང་རྡོ་ རྗེ་བརྗོད་དུ་མེད་
ཆོས་རབ་ཏུ་རྣམ་པར་འབྱེད་པ་བྱང་ཆུབ་ཀྱི་ཡན་ལག་ལོངས་སྤྱོད་རྫོགས་པའི་སྐུ་
མངོན་དུ་གྱུར་པ་དང་། ཐུགས་ཀྱི་འཁོར་ལོ་མགྲིན་པའི་གནས་སུ་ཐུགས་རྡོ་རྗེ་
རྟོག་པ་མེད་པ་དྲན་པ་ཡང་དག་བྱང་ཆུབ་ཀྱི་ཡན་ལག་ཆོས་ཀྱི་སྐུ་མངོན་དུ་གྱུར་པ་
དང་། བདེ་ཆེན་གྱི་འཁོར་ལོ་སྤྱི་བོའི་གནས་སུ་མི་ཕྱེད་རྡོ་ རྗེ་གནས་པ་མེད་པ་
བཏང་སྙོམས་ཡང་དག་བྱང་ཆུབ་ཀྱི་ཡན་ལག་ལས་ངོ་བོ་ཉིད་ཀྱི་སྐུ་བདེ་བ་ཆེན་པོ་
མངོན་དུ་གྱུར་པའོ། །
སྒོམ་ལམ་དུ་འཕགས་པའི་ལམ་ཡན་ལག་བརྒྱད་པ་ལམ་དུ་བྱེད་པ་ནི།
ཡན་ལག་བརྒྱད་པ་ལ་ཐབས་ཤེས་རབ་གཉིས་སུ་གནས་པའི་དང་པོ་རྩ་དྲི་མ་མེད་
པ་གཉིས་ལས། ཐབས་ཀྱི་རྩ་དྲི་མ་མེད་པས་བུམ་པའི་དབང་མངོན་དུ་གྱུར་
250 -12



.."
དཔལ་གསང་བ་འབུ
ང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཡང་དག་པའི་ལྟ་བ་དགའ་བའི་ཡེ་ཤེས་མཐར་ཕྱིན་པ་དང་། ཤེས་རབ་ཀྱི་རྩ་དྲི་
མ་མེད་པས་ལྷའི་བུའི་བདུད་བཅོམ་ཏེ་རྣམ་པ་སྣ་ཚོགས་པའི་སྐད་ཅིག་མ་ལས་
ཡང་དག་པའི་རྟོག་པ་རྒྱུ་མཐུན་གྱི་འབྲས་བུ་བསྙེན་པ་མངོན་དུ་གྱུར་པའོ། །
རླུང་དྲི་མ་མེད་པ་གཉིས་ལས། ཐབས་ཀྱི་རླུང་གིས་གསང་བའི་དབང་
སྔོན་དུ་གྱུར་ནས་ཡང་དག་པའི་ངག་མཆོག་དགའི་ཡེ་ཤེས་མཐར་ཕྱིན་པ་དང་
།
ཤེས་རབ་ཀྱི་རླུང་མཐར་ཕྱིན་པའི་ཕུང་པོའི་བདུད་བཅོམ་ཏེ་རྣམ་པར་སྨིན་པའི་
སྐད་ཅིག་མ་ལས་ཡང་དག་པའི་ཡེ་ཤེས་ཀྱི་མཐའ་རྣམ་པར་སྨིན་པའི་འབྲས་བུ་ཉེ་
བར་བསྒྲུབ་པ་མངོན་དུ་གྱུར་པའོ། །
ཐིག་ལེ་དྲི་མ་མེད་པ་གཉིས་ལས། ཐབས་ཀྱི་ཐིག་ལེ་ཤེས་རབ་ཡེ་ཤེས་
ཀྱི་དབང་སྔོན་དུ་གྱུར་ནས་ཡང་དག་པའི་འཚོ་བ་ལྷན་ཅིག་སྐྱེས་པའི་དགའ་བའི་
ཡེ་ཤེས་མཐར་ཕྱིན་པ་དང༌། ཤེས་རབ་ཀྱི་ཐེག་ལེ་དྲི་མ་མེད་པ་ཉོན་མོངས་པའི་
བདུད་བཅོམ་ཏེ་མཚན་ཉིད་དང་བྲལ་བའི་སྐད་ཅིག་མ་ལས་ཡང་དག་པའི་རྩོལ་
བ་སྐྱེད་བུ་བྱེད་པའི་འབྲས་བུ་བསྒྲུབ་པ་མངོན་དུ་གྱུར་པའོ། །བྱང་ཆུབ་སེམས་དྲི་
མ་མེད་པ་ལ་གཉིས་ལས། ཐབས་ཀྱི་སྣང་བ་ཀུན་རྫོབ་སྒྱུ་མ་ལྟ་བུས་སྣ་ཚོགས་
དངོས་པོའི་དབང་བཞི་པ་མངོན་དུ་གྱུར་པས་ཡང་དག་པའི་དགའ་བ་དགའ་བྲལ་
གྱི་ཡེ་ཤེས་མཐར་ཕྱིན་པ་དང་། ཤེས་རབ་བྱང་ཆུབ་ཀྱི་སེམས་སྟོང་པ་འོད་གསལ་
བས་འཆི་བདག་གི་བདུད་བཅོམ་སྟེ་རྣམ་པར་ཉིད་པའི་སྐད་ཅིག་མ་ལས་ཡང་
དག་པའི་ཏིང་ངེ་འཛིན་དྲི་མ་མེད་པའི་འབྲས་བུ་བསྒྲུབ་པ་ཆེན་པོ་མངོན་དུ་གྱུར་
པ་ཡིན་ནོ། །དེ་ལྟར་བྱང་ཆུབ་ཀྱི་ཕྱོགས་ལམ་དུ་བྱས་ཏེ་སློབ་དཔོན་ཨརྱ་དེ་བའི་
བཞེད་པ་སྔགས་དང་ཕ་རོལ་དུ་ཕྱིན་པ་ཟུང་འབྲེལ་དུ་ཁྱེར་ནས་ལམ་བསྒྲོ
བསྒྲོད་
250 -13



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གཅིག་པ་མི་སློབ་པ་མཐར་ཕྱིན་པ་ལ་ཟུང་འཇུག་རབ་ཏུ་མི་གནས་པའི་ཏིང་ངེ་
འཛིན་མཆོག་ཐོབ་སྟེ་རྡོ་རྗེ་འཆང་ཆེན་པོའི་སྐུ་མངོན་དུ་གྱུར་པ་བསྟན་པའོ། །བྷ་
གེ་ཥ་བི་ཛ་ཧ་ར་ཞེས་པས་མཐར་ཐུག་གི་འབྲས་བུ་སྐུ་བཞི་ཡེ་ཤེས་ལྔ་དབང་ཕྱུག་
བརྒྱད་དང་ལྡན་པའི་ངོ་བོ་དེ་དབྱིངས་དང་ཡེ་ཤེས་འདུ་འབྲལ་མེད་པའི་ངང་དུ་
བཞུགས་པར་མཚོན་པའོ། །དེ་ལྟར་བསྟན་པའི་བཞུགས་ཚུལ་གྱིས་རྟེན་གྱི་གང་
ཟག་རབ་ལ་ཆོས་རིན་པོ་ཆེའི་འབྱུང་གནས་རྡོ་རྗེའི་ཏིང་ངེ་འཛིན་ལ་བརྟེན་ནས་
རྒྱུད་དབུ་ཞབས་ཀྱི་དོན་ཁོང་དུ་ཆུད་པར་འགྱུར་རོ། །
བརྗོད་ཀྱིས་མི་ལང་པའི་ཞེས་པ་ལ་སོགས་པས་ནི་གནས་དེར་སྟོན་པ
རྗེ་འཆང་ཆེན་པོ་ཉིད་ཀྱིས་དཀྱིལ་འཁོར་གྱི་འཁོར་ལོའི་རྣམ་པར་འཕྲུལ་བ་རྗེས་
སུ་བསྟན་པ་དང་སྔོན་དུ་བསྟན་པའི་ཞུ་བ་པོས་མཐར་ཐུག་གི་རྒྱུད་འདི་ཉིད་
གྲོགས་ཇི་ལྟ་བུ་དང་ལྷན་ཅིག་ཏུ་ཐོས་པ་རྟོགས་པར་བྱ་བ་ཉིད་ཀྱི་ཕྱིར་འཁོར་ཕུན་
སུམ་ཚོགས་པ་བསྟན་པའི་དང་པོར་ཐུན་མོང་བ་བྱང་ཆུབ་སེམས་དཔའི་འཁོར་
རྣམས་བརྗོད་པ་སྟེ། དེ་ཡང་བརྗོད་ཀྱིས་མི་ལང་པའི་ཡང་བརྗོད་ཀྱིས་མི་ལང་པ་
ནི་ལུས་དངོས་པོའི་གནས་ལུགས་ལྟར་ན་གནས་པ་རྩའི་འཁོར་ལོ་གཡོ་བ་རླུང་གི་
འབྱུང་འཇུག་བཀོད་པ་ བྱང་ཆུབ་ སེམས་ ཀྱི་ཐིག་ལེ་བསམ་གྱིས་མི་ཁྱབ་ཅིང་
བརྗོད་ཀྱིས་མི་ལང་པ་དང་། སེམས་དངོས་པོའི་གནས་ལུགས་ལྟར་ན་ཀུན་
སྣང་བ་དང་རང་བཞིན་གྱིས་སྣང་པས་བསྡུས་པ་ཉོན་མོངས་པ་རགས་པ་མངོན་དུ་
རྒྱུ་ཕྲ་བ་བག་ལ་ཉལ་དང་བཅས་པ་བསམ་གྱིས་མི་ཁྱབ་པ་བརྗོད་ཀྱི་མི་ལང་པ་
སེམས་ཅན་གྱི་རྒྱུད་ལ་གནས་པའོ། །
ལམ་གྱི་རིམ་པ་རྣལ་འབྱོར་པ་ཉམས་སུ་ལེན་པའི་དུས་སུ་བསྐྱེད་རིམ་པ་
250-14



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ལ་སྣོད་བཅུད་རྣམས་ལྷའི་འཁོར་ལོ་དང་
། རྫོགས་རིམ་པ་ལ་སྒྱུ་མ་ཀུན་རྫོབ་
དཀར་དམར་གྱི་སྣང་བ་སྣ་ཚོགས་དོན་དམ་པའི་འོད་གསལ་བར་ཐིམ་ཞིང་བདེན་
པ་གཉིས་དབྱེར་མི་ཕྱེད་པ་ལས་ཟུང་འཇུག་གི་ཉམས་བསམ་གྱིས་མི་ཁྱབ་ཅིང་
བརྗོད་ཀྱིས་མི་ལང་བར་འཆར་བའོ། །
འབྲས་བུ་སྐྱེ་བའི་རིམ་པ་ལྟར་ན་གཉིས་སུ་མེད་པའི་ཡེ་ཤེས་ཀྱི་སྣང་བ་སྐུ་
གསུམ་གྱི་ཞིང་ཁམས་ལ་དབང་བྱེད་པའི་བྱང་ཆུབ་སེམས་དཔའི་འཁོར་དུ་སྣང་བ་
སྟེ། དེ་ཡང་སྤྲུལ་པའི་སྐུའི་ཞིང་ཁམས་དག་པ་ལ་དབང་བྱེད་པ་རྒྱུའི། །ལོངས་
སྤྱོད་རྫོགས་པའི་སྐུའི་ཞིང་ཁམས་དག་པ་ལས་ཤིན་ཏུ་དབང་བྱེད་པ་ལམ་གྱི།
ཆོས་ཀྱི་སྐུའི་ཞིང་ཁམས་ཡོངས་སུ་དག་པ་ལ་དབང་བྱེད་པ་འབྲས་བུའི་བྱང་ཆུབ་
སེམས་དཔའ་བསམ་གྱིས་མི་ཁྱབ་པ་སྣང་བ་སྟེ། བརྗོད་ཀྱིས་མི་ལང་པའི་ཞེས་པ་
ནི་འཇིག་རྟེན་པའི་གྲངས་ཀྱི་རྩིས་ལས་འདས་པ་དང༌
། ཡང་བརྗོད་ཀྱིས་མི་ལང་
པ་ནི་འདས་པའི་གྲངས་ཀྱིས་གནས་གཞན་ལས་ཀྱང་འདས་པ་ཉིད་ཀྱིས་ཐམས་
ཅད་མཁྱེན་པ་ཁོ་ནའི་སྤྱོད་ཡུལ་དུ་གྱུར་པའི་སངས་རྒྱས་ཀྱི་ཞིང་གི་རྡུལ་ཕྲ་རབ་
སྙེད་དང་མཉམ་པ་དེ་ཉིད་ཀྱི་བྱང་ཆུབ་སེམས་དང་སེམས་དཔའ་ཆེན་པོ་ཞེས་བྱ་
སྟེ། དེ་ཡང་བྱང་ཆུབ་ནི་རྣམ་པར་མི་རྟོག་པའི་ཡེ་ཤེས་སྟེ།
རྣམ་པར་སྣང་མཛད་མངོན་པར་བྱང་ཆུབ་པ་ལས། བྱང་ཆུབ་ནམ་མཁའི་
མཚན་ཉིད་ཅན། །རྣམ་པར་རྟོག་པ་ཐམས་ཅད་སྤུངས་ཞེས་སོ། །སེམས་དཔའ་ནི་
རང་གཞན་གྱི་དོན་དུ་རྟོགས་པར་འདོད་པའི་ཡིད་ཞུམ་པ་མེད་པར་གྱུར་པ་སྟེ།
དཔལ་རྡོ་རྗེ་རྩེ་མོ་ལས། ཆོས་ཀྱི་དེ་ཉིད་རྟོགས་འགྱུར་ཞིང་
། །འཁོར་བའི་གནས་
ལས་སད་གྱུར་ཏེ། །སེམས་ཅན་རྣམས་ནི་སད་བྱེད་པ། །དེ་ནི་བྱང་ཆུབ་སེམས་
250-15



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དཔར་བརྗོད་ཅེས་སོ། །སེམས་དཔའ་ཆེན་པོ་ནི་རང་གིས་རྟོགས་པ་ལྟར། གཞན་
ལའང་འགོད་པར་འདོད་པའི་ཡིད་ཞུམ་པ་མེད་པར་གྱུར་པ་སྟེ། དགོངས་པ་ལུང་
སྟོན་ལས། ཟབ་དང་རྒྱ་ཆེ་རྫོགས་བྱང་ཆུབ། །དེ་ལྟར་རྟོགས་པས་སེམས་དཔར་
འགྱུར། །འདི་དག་ནམ་མཁའ་མཚུངས་གྱུར་པ། །སེམས་དཔའ་ཆེན་པོ་ཞེས་བྱར་
བཤད་ཅེས་སོ། །སློབ་དཔོན་ཡེ་ཤེས་སྙིང་པོ་བཞེད་པ་ནི་གླེང་གཞིའི་དོན་འདི་
ལྟར་མཛད་ དེ། སེམས་ དཔའ་ ཆེན་ པོ་རྣམས་ དང་ ཞེས་ པ་ དང་། ནམ་ མཁའི་
དབྱིངས་ཐམས་ཅད་དང་མཉམ་པའི་དེ་བཞིན་གཤེགས་པ་རྣམས་དང་ཞེས་ཐུན་
མོང་དང་ཁྱད་པར་གྱི་འཁོར་བསྟན་པ་ཐམས་ཅད་ཅེས་བཞུགས་པ་ཞེས་བཞུགས་
ཚུལ་དང་སྣང་བར་གྱུར་ཏོ། །ཞེས་མདོ་ཙམ་དུ་བསྟན་ལ། སླར་དེ་ཉིད་རྒྱས་པར་
བཤད་པ་ལ་འདི་ལྟ་སྟེ་ཞེས་སྦྲེལ་བར་བཞེད་དོ། །
དེ་ཡང་འདི་ལྟ་སྟེ་ཞེས་པ་ནི་ཚིག་གི་ཕྲད་ཀུན་ཏུ་འབྱུང་བས་མདོར་བསྟན་
པ་དེ་ཉིད་རྒྱས་པར་བཤད་པ་སྟེ། བྱང་ཆུབ་སེམས་དཔའ་སེམས་དཔའ་ཆེན་པོ་
དམ་ཚིག་རྡོ་རྗེ་ཞེས་པ་ལ་སོགས་པའོ། །དེ་བཞིན་གཤེགས་པ་ཞེས་པ་ལ་སོགས་
པ་ནི་ཁྱད་པར་དེ་བཞིན་གཤེགས་པའི་འཁོར་རྣམས་བརྗོད་པའོ། །དེ་ལྟར་ན་
ཡང་དེ་བཞིན་གཤེགས་པའི་འཁོར་ཡོན་ཏན་ཆེན་པོ་དང་ལྡན་པ་དེ་དག་ཐོག་མར་
མི་སྨོས་པར་བྱང་ཆུབ་སེམས་དཔའ་རྣམས་སྨོས་པ་ཅི་ཞེ་ན། སྤྱིར་འཁོར་གྱི་གོ་
རིམ་ལ་དམན་པ་དང་མཆོག་གི་གོ་རིམ་གཉིས་ལས་འདིར་ནི་དང་པོ་ལྟར་བསྟན་
པ་སྟེ། དེ་ལྟར་སྟོན་པ་ཡང་དམན་པའི་འཁོར་རྣམས་ནི་བཅོམ་ལྡན་འདས་ལ་
ལྟོས་པ་ཤས་ཆེ་ཞིང་མཚན་ཉིད་པ་ཡིན་པས་སོ། །དེས་ན་ཤེས་རབ་ཕ་རོལ་ཏུ་
ཕྱིན་ པ་ ཡང་ ཐོག་མར་ ཉན་ཐོས་ཀྱི་འཁོར་ སྨོས་ པ་ཡིན་ནོ་ཞེས་བླ་མ་ གཞན་
250-16



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གསུངས་པ་ནི་ལེགས་པར་སེམས་སོ། །
དེ་ནས་ཡང་ཞེས་པ་ལ་སོགས་པ་ནི་གསང་ཆེན་གླེང་བླང་བའི་ཕྱིར་འཁོར་
འདུས་པ་བླ་ན་མེད་པས་མཆོད་ཅིང་གསོལ་བ་གདབ་པ་བསྟན་པ་སྟེ། དེ་ཡང་
མཆོད་པའི་རྗེས་སུ་འདུས་པ་གསང་བ་ཞེས་པ་ལ་སོགས་པས་རྒྱུད་གསུམ་གྱི་དོན་
དུ་གསོལ་བ་གདབ་པ་བསྟན་པ་ལས། དང་པོ་ཐུན་མོང་གི་རྒྱུའི་རྒྱུད་འདུས་པ་སྟེ་
སེམས་ཅན་ཐམས་ཅད་ཀྱི་སེམས་རྒྱུད་བདེ་བར་གཤེགས་པའི་སྙིང་པོ་ཅན་ཡིན་
ཡང་ཐུན་མོང་མ་ཡིན་པའི་རྒྱུད་གསང་བ་ཞེས་པ་འཁོར་བའི་ཆོས་རྣམ་པར་རྟོག་
པའི་དྲ་བ་དང་བཅས་པ་དང་
། མྱ་ངན་ལས་འདས་པ་ལམ་གྱི་ཆོས་རྒྱུད་ལ་སྐྱེར་
རུང་དུ་གནས་པ་ཁམས་གསུམ་སྲིད་པ་གསུམ་གྱི་རྒྱུན་དང་བཅས་པའི་དེའི་ངོ་བོ་
བཤད་དུ་གསོལ་ཞེས་ པ་དང་། རྣལ་འབྱོར་ པའི་རྒྱུད་ཀྱིས་བསྡུས་པ་ལ་ལུས་
དངོས་པོའི་གནས་ལུགས་རྩ་རླུང་བྱང་ཆུབ་སེམས་གཟུགས་སྐུ་མངོན་པར་བྱང་
ཆུབ་པའི་ངོ་བོར་བསྡུས་པས་གསང་བ་དེ་བཤད་དུ་གསོལ་ཞེས་པ་དང་། སེམས་
དངོས་པོའི་གནས་ལུགས་ཐམས་ཅད་སྟོང་པ་འོད་གསལ་ཆོས་ཀྱི་སྐུ་ངོ་བོར་རང་
བཞིན་གྱིས་དེ་བཞིན་གཤེགས་པ་ཐམས་ཅད་ཀྱི་གསལ་བ་དང་བདེན་གཉིས་ཟུང་
འཇུག་བདེ་བ་ཆེན་པོའི་སྐུར་གནས་པ་ཕྲ་རག་དེ་ཉིད་ཀྱི་རང་བཞིན་བཤད་དུ་
གསོལ་ཞེས་པའོ། །ཐབས་ཀྱི་རྒྱུད་ལམ་ལམ་དུ་དབང་བཞི་ལ་གསོལ་བ་གདབ་
པ་ནི་འདུས་པ་ཞེས་པ་ཆུ་ལ་སོགས་པ་རིག་པའི་དབང་ལྔར་རིག་ལྔའི་ལྷ་རྣམས་
འདུས་ཤིང་གསང་བ་ནི་གསང་བའི་རྟགས་རྡོ་རྗེ་དང་དྲིལ་བུ་སྙོམས་པར་ཞུགས་
པའི་རྡོ་རྗེ་སློབ་དཔོན་གྱི་རྗེས་སུ་སྣང་བ་དང་བརྟུལ་ཞུགས་སྦྱིན་པ་ལ་སོགས་པ་
བུམ་པའི་དབང་ངོ༌། །
250 -17



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དེ་བཞིན་གཤེགས་པ་ཀུན་གྱི་གསང་ནི་དེ་བཞིན་གཤེགས་པ་ཐམས་ཅད་
ཀྱི་བདག་ཉིད་བླ་མ་ཡབ་ཡུམ་གྱི་ལུས་ཀྱི་དཀྱིལ་འཁོར་ལས་བྱུང་བའི་བྱང་ཆུབ་
ཀྱི་སེམས་ཏེ་གསང་བའི་དབང་ངོ་། །རྡོ་རྗེ་སྙིང་པོ་བསྡུས་པ་ནི་ཐབས་ཀྱི་རྡོ་རྗེ་
དང་ཤེས་རབ་ཀྱི་པད་མའི་སྙིང་པོ་རབ་ཏུ་སྦྱར་ཞིང་སྦྱར་བ་ལས་བྱུང་བའི་ལྷན་
ཅིག་སྐྱེས་པའི་ཡེ་ཤེས་ཏེ་ཤེས་ རབ་ཡེ་ཤེས་ཀྱི་དབང་ངོ༌
། །དེ་ཉིད་ནི་དབང་
གསུམ་པའི་དེ་ཉིད་ལ་ཡེ་ཤེས་བསྐྱེད་པའི་ཚིག་དབང་སྟེ་དབང་བཞི་པོ་དེ་དག་
བཅོམ་ལྡན་འདས་ཀྱི་བཤད་དུ་གསོལ་ཞེས་པའོ། །གྲོལ་ལམ་བསྐྱེད་པའི་རིམ་པ་
ལྟར་ན་ཡང་ རྩ་བའི་དཀྱིལ་འཁོར་དང་། རིགས་ ཀྱི་དལ་དང༌
། བྱ་བ་ལས་ཀྱི་
ཚོགས་བསྒྲུབ་པའི་དལ་དང་
། སྐུ་གསུང་ཐུགས་གསང་བ་ཐབས་ཤེས་རབ་ཀྱི་
དལ་རྣམས་ལ་རིམ་པ་བཞིན་དུ་སྦྱར་བར་བྱ་བ་ཡིན་ནོ། །
རྫོགས་པའི་རིམ་པ་ནི་སྔར་བསྡུས་པའི་འདུས་པ་ནི་ངག་རྣམ་པར་དབེན་
པའི་སྔོན་དུ་འགྲོ་བའི་ཡན་ལག་ རིགས་བརྒྱ་ལ་སོགས་པ་གསང་ཆེན་རིགས་
གཅིག་ཏུ་གྱུར་པ་སྟེ་ལུས་རྣམ་པར་དབེན་པ། གསང་བ་ནི་རླུང་དང་སྔགས་ཀྱི་དེ་
ཁོ་ན་ཉིད་དབྱེར་མི་ཕྱེད་པའི་དོན་རྟོགས་པར་དཀའ་བ་སྟེ་ངག་རྣམ་པར་དབེན་
པ། དེ་བཞིན་ གཤེགས་ པ་ནི་ཁྱད་ པར་ གྱི་ ལམ་ཀུན་དུ་སྣང་བའི་ཡེ་ཤེས་སྟེ་
སེམས་རྣམ་པར་དབེན་པ། ཀུན་གྱི་གསང་ནི་བསྐྱེད་པའི་རིམ་པའི་ཡུལ་དུ་མ་
གྱུར་པ་རླུང་སེམས་གཉིས་ལས་བསྒྲུབས་པའི་ལྷའི་སྐུ་སྟེ་སྒྱུ་མ་ལྟ་བུའི་ཏིང་ངེ་
འཛིན། དེ་ཉིད་ནི་ཆོས་ཐམས་ཅད་ཀྱི་དེ་ཁོ་ན་ཉིད་ཡུལ་དང་ཡུལ་ཅན་གྱི་མཐར་
ཐུག་འོད་གསལ་དང་ཟུང་འཇུག་སྟེ་དེ་བཅོམ་ལྡན་འདས་ཀྱིས་བཤད་དུ་གསོལ་
ཞེས་པའོ། །
250-18



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
འབྲས་བུའི་རྒྱུད་ལྟར་ནའང་འདུས་པ་གསང་བ་ནི་ཐུན་མོང་མ་ཡིན་པའི་
ཐོབ་བྱ་སྐུ་བཞི་ཡེ་ཤེས་ལྔ་སོགས་ཡན་ལག་བདུན་གྱི་བསྡུས་པའི་རྡོ་རྗེ་འཆང་གི་
སྐུ་དང་། དེ་བཞིན་གཤེགས་པ་ཀུན་གྱི་གསང་ནི་གཞི་དང་རང་བཞིན་ནི་རྒྱུད་ལ་
གནས་པ་རྣམས་ལ་ལྐོག་ཏུ་གྱུར་པ་དབང་ཕྱུག་བརྒྱད་ལ་སོགས་པ་དང་། རྡོ་རྗེ་
སྙིང་པོ་བསྡུས་པ་ནི་ཞི་སོགས་བྱ་བ་དང་གྲུབ་པར་བརྒྱད་ལ་སོགས་པ་ལས་ཀྱི་
རབ་འབྱམས་མ་ལུས་པ་གྲུབ་པར་འགྱུར་བ་སྟེ། དེ་དག་ཉིད་ཐོབ་པར་བྱེད་པའི་
རྒྱུ་ཡང་དག་པ་བཅོམ་ལྡན་འདས་ཀྱིས་བཤད་དུ་གསོལ་ཞེས་བརྗོད་བྱེད་སྒྲའི་
རྒྱུད་ཚང་ལ་མ་ནོར་བ་ཞུས་ཤིང་གསོལ་བ་གདབ་པའོ། །དེ་ནས་ཞེས་པ་ལ་
སོགས་པ་ནི་དགྱེས་པའི་ཚུལ་གྱིས་ལན་བརྗོད་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཅེས་པ་ལ་
སོགས་པ་ནི་གསང་ཆེན་བླ་ན་མེད་པའི་ལམ་རྟོགས་པར་དཀའ་བ་ལ་ངོ་མཚར་
སྐྱེས་ནས་སླར་བྱེ་བྲག་ཏུ་གསོལ་བ་བཏབ་པ་སྟེ། དེ་བཞིན་གཤེགས་པ་ཐམས་
ཅད་ཀྱི་སྐུ་དང་གསུང་དང་ཐུགས་ཀྱི་གསང་བ་ནི་དངོས་པོའི་གནས་ལུགས་ལྟར་
ན་ལུས་འབྱུང་བ་ཆེན་པོ་བཞི་ལས་གྲུབ་པ་དང་མངོན་པར་བྱང་ཆུབ་པ་ལྔ་དང་
དུམ་བུ་དང་ཆ་ཤས་ལས་ཡོངས་སུ་རྫོགས་པའི་སྐུའི་གསང་བ་དང་། ངག་བརྗོད་
པ་ཐམས་ཅད་ཨའི་རྩ་བ་ཅན་སྐྱེ་མེད་ཀྱི་སྒྲ་ལས་ཐབས་ཤེས་རབ་ཏུ་བྱུང་པས་ཐ་
སྙད་སྣ་ཚོགས་སུ་མཚོན་པ་ངོ་བོ་ཉིད་ཀྱི་རང་སྒྲ་གསུང་གི་གསང་བ་དང་
། སེམས་
དངོས་པོའི་གནས་ལུགས་ཐབས་གཟུང་བ་དང་འཛིན་པ་སྟོང་པ་རང་རིག་པའི་
ཤེས་པ་ཡེ་གདོད་མ་ནས་མི་རྟོག་ཅིང་བདེ་གསལ་ལྷུན་གྱིས་གྲུབ་པ་ཐུགས་ཀྱི་
གསང་བར་གནས་པའོ། །
250 -19



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལམ་ཐབས་ཀྱིས་ཁྱད་པར་དུ་བྱས་པ་ལ་ཕྱིར་རྡོ་རྗེའི་ལུས་ལ་བརྟེན་ནས་
རྩ་གཡོ་བའི་འཁོར་ལོ་བཞི་སྐུ་བཞིའི་བདག་ཉིད་སྦས་པར་གནས་པ་དང་
།
གཡོ་བའི་འཁོར་ལོ་གཉིས་སྨིན་པར་དང་གསང་གནས་སུ་འཕོ་བ་མེད་པ་ཐབས་
ཤེས་རབ་ཀྱི་ཚུལ་དུ་སྦས་པ་དང་
། ཁྱད་པར་དུ་ཐུན་མོང་མ་ཡིན་པའི་གནས་
འཁོར་ལོ་བཞིའི་ནང་དུ་གསང་བ་མཆོག་གི་སྐུ་བཞི་སྦས་པའོ། །ངག་རླུང་གིས་ངོ་
བོ་སྔགས་ཀྱི་རྣམ་པ་ཨ་ལི་དང་ཀ་ལིའི་ནང་དུ་མཚན་དང་དཔེ་བྱད་སྦས་པ་དང་
།
སྡེ་ཚན་བརྒྱད་ཀྱི་ཡི་གེ་རྩ་འཁོར་ལོ་བཞི་ལ་གནས་པ་ལ་ཨ་ལི་བཅུ་གཉིས་སུ་
གསུང་རབ་ཡན་ལག་བཅུ་གཉིས་སྦས་པ་དང་
། ཡི་གེ་གཅིག་གི་ནང་དུ་ཆོས་ཀྱི་
ཕུང་པོ་བརྒྱད་ཁྲི་བཞི་སྟོང་སྦས་པའོ། །
སེམས་སྣང་བ་གསུམ་རང་བཞིན་གྱི་རྟོག་པ་བརྒྱ་དྲུག་ཅུའི་ནང་དུ་སྟོང་པ་
གསུམ་གྱི་ཡེ་ཤེས་སྦས་པ་དང་
། འདོད་ཆགས་ཀྱི་ཆོས་རབ་ཏུ་སྟོན་པར་བདེ་བ་
དང༌། བདེ་བ་བར་མ་དང་
། ཤིན་ཏུ་བདེ་བའི་སྐད་ཅིག་མ་གསུམ་སྦས་པ་དང༌
།
ཀུན་རྫོབ་སྒྱུ་མ་ལྟ་བུའི་ངང་དུ་དོན་དམ་པའི་ལྷ་སྐུ་བདེན་པའི་སྤྲོས་པ་སྟོང་པ་སྦས་
པ་དེ་དག་བླ་ན་མེད་པའི་གསང་པར་ཤེས་པར་བྱའོ། །དེ་ལྟ་བུའི་སྦས་པའི་དོན་
སྟོན་པར་མི་སྤྲོ་བ་དེ་ཞེས་པདྨ་དཀར་པོ་ལ་སོགས་པ་བཞིས་གོ་བར་ཤིན་ཏུ་
དཀའ་སྟེ་དགེ་བའི་རྩ་བ་མ་སྨིན་པར་དང་
། རིགས་མ་ངེས་པས་ན་རིམ་གྱིས་
སྦྱངས་པ་ལ་བསླབ་པར་བྱའོ། །
བཅོམ་ ལྡན་འདས་ཞེས་པ་ལ་སོགས་པ་ནི་སྔོན་བྱུང་དང་ རྗེས་འཇུག་
གཉིས་ཀར་དུ་སྨིན་ལམ་དུ་དབང་ཞུ་བའི་གསོལ་བ་བཏབ་པ་སྟེ། བཅོམ་ལྡན་
འདས་དེ་བཞིན་གཤེགས་པ་ཐམས་ཅད་ལ་བྱིན་གྱིས་བརླབས་པ་མཛད་དེ་དཔལ་
250 -20



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གསང་བ་འདུས་པའི་རྡུལ་ཚོན་དང་རླུང་དང་བྷ་ག་དང་སེམས་ཀྱི་དལ་རྣམས་སུ་
སྒོ་གསུམ་ཐ་མལ་ཐ་དད་དུ་རྟོག་པའི་དྲི་མ་སེལ་ཞིང་སྐུ་གསུང་ཐུགས་རྡོ་རྗེ་དབྱེར་
མི་ཕྱེད་པའི་སྐལ་བ་དང་ལྡན་པར་བྱ་བ་ཉིད་ཀྱི་ཕྱིར་རིམ་པ་བཞིན་བུམ་པ་གསང་
བ་ཤེས་རབ་ཡེ་ཤེས་ཚིག་དབང་རིན་པོ་ཆེ་རྣམས་བསྐུར་བའི་ཐབས་ཡང་དག་
པར་བསྟན་དུ་གསོལ་ཞེས་སྦྱར་རོ། །དེ་བཞིན་ཞེས་པ་ལ་སོགས་པ་ནི་གྲོལ་ལམ་
དུ་རིམ་པ་གཉིས་ཞུ་བའི་ཕྱིར་དང་
། དེ་བཞིན་གཤེགས་པ་ཐམས་ཅད་ཀྱི་ཞེས་པ་
ལ་སོགས་པ་ནི་འབྲས་བུའི་རྒྱུད་ཞུ་བའི་ཕྱིར་གསོལ་བ་བཏབ་པའོ
། །
དེ་ཡང་སྔོན་འབྱུང་དུ་རྡོ་རྗེ་འཆང་ཆེན་པོ་ལ་འཁོར་གྱི་དེ་བཞིན་གཤེགས་
པས་གསོལ་བ་འདི་ལྟར་དུ་བཏབ་ཅིང་། རྗེས་འཇུག་བླ་མ་མཚན་ཉིད་དང་ལྡན་
པ་ལ་སློབ་མ་རིགས་ངེས་པར་རིན་པོ་ཆེ་ལྟ་བུའི་གང་ཟག་གིས་གསོལ་བ་བཏབ་
ནས་གོང་གི་སྦས་པའི་དོན་དེ་ཞུས་པར་གྱུར་པའོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་བཅོམ་ལྡན་འདས་རྡོ་རྗེ་
འཆང་ཉིད་གདུལ་བྱའི་དོན་དང་སྦྱོར་བ་དང་པོའི་ཏིང་ངེ་འཛིན་ལ་སྙོམས་
འཇུག་པར་བསྟན་པ་སྟེ། དེ་བཞིན་གཤེགས་པ་ཐམས་ཅད་ཟིལ་གྱིས་གནོན་པ་
རྡོ་རྗེ་ཞེས་བྱ་བའི་ཏིང་ངེ་འཛིན་དེ་ཉིད་དངོས་པོའི་གནས་ལུགས་ལྟར་ན་དེ་བཞིན་
གཤེགས་པ་ཐམས་ཅད་ནི་ཕུང་པོ་ཁམས་དང་སྐྱེ་མཆེད་ཀྱི་སྣང་བའི། ཟིལ་གྱིས་
གནོན་པ་ནི་འབྱུང་བ་བཞིའི་རང་བཞིན་རིམ་གྱིས་ཐིམ་སྟེ་རྣམ་པ་གསུམ་རྟགས་
དང་རྟགས་ཅན་གྱི་ཤེས་པ་སྟོང་ཉིད་དུ་འཇུག་པའི། །རྡོ་རྗེ་ནི་སྐད་ཅིག་བཞི་པ་ལ་
སྣང་བ་ཉེར་ཐོབ་ལས་འདས་པའི་ཆོས་ཉིད་འོད་གསལ་ཤར་སྟེ་རྟོག་པས་མི་ཕྱེད་
པར་གྱུར་པའོ། །ལམ་གྱི་རིམ་པ་ནི་བསྐྱེད་རིམ་གྱི་དབང་དུ་བྱས་ཏེ་ཚད་མེད་པའི་
250 -21



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྙིང་རྗེ་ཆེན་པོ་དང་བསྲུང་པའི་འཁོར་ལོ་སྔོན་དུ་འགྲོ་བས་ཡེ་ཤེས་དང་རྡོ་རྗེའི་
སའི་ཆ་ལ་གནས་པའི་རི་རབ་ལྷུན་པོའི་སྟེང་གཞལ་ཡས་ཁང་ཕོ་བྲང་དང་བཅས་
པའི་
་ནང་དུ་ལྷག་པར་མོས་པའི་ལྷ་རྣམས་སྐད་ཅིག་གིས་བསྐྱེད་དེ། སྦྱོར་བ་དང་
པོའི་ཏིང་ངེ་འཛིན་རྣལ་འབྱོར་བཞིས་རྡོ་རྗེ་འཆང་ཆེན་པོའི་ལོངས་སྤྱོད་རྫོགས་
པའི་སྐུ་བསྐྱེད་པའི་ཕྱིར་ལྷག་མོས་དོན་དམ་པའི་དལ་ལ་འཇུག་པ་སྟེ། དེ་བཞིན་
གཤེགས་པ་ཐམས་ཅད་ནི་ལྷག་མོས་ཀྱི་ལྷ་རྣམས་རིམ་གྱིས་གཙོ་བོའི་བར་དུ་
བསྡུས་ཏེ་སྟོང་ཉིད་དུ་གཞུག་པའོ། །རྡོ་ རྗེ་ནི་རྟོག་པས་མི་ཕྱེད་པའོ། །ཏིང་ངེ་
འཛིན་ལ་སྙོམས་པར་ཞུགས་སོ་ཞེས་པ་ནི་སྟོང་པ་ཉིད་ཀྱི་ཏིང་ངེ་འཛིན་ལ་གནས་
པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཞེས་པ་ལ་སོགས་པ་ནི་
བསམ་གྱིས་མི་ཁྱབ་པའི་ཏིང་ངེ་འཛིན་བསྟན་པ་སྟེ་དངོས་པོའི་གནས་ལུགས་
ལྟར་ན་རྣམ་ཤེས་འོད་གསལ་ལ་ཐིམ་པའི་དུས་དེར་བར་མ་དོའི་ཤེས་པ་དེ་ཡང་
སྲོག་གི་ཐིག་ལེ་རླུང་སེམས་དབྱེར་མེད་བདེ་བའི་མྱོང་བ་དང་བཅས་པར་གནས་
པའོ། །ལམ་མངོན་པར་རྟོགས་པ་ལྟར་ན་བཅོམ་ལྡན་འདས་དེ་བཞིན་གཤེགས་
པ་ཐམས་ཅད་ཀྱི་བདག་པོ་སྙོམས་པར་ཞུགས་མ་ཐག་ཏུ། དེ་ནས་ནམ་མཁའི་
དབྱིངས་འདི་ཐམས་ཅད་ཅེས་པ་ནི་ཡེ་ཤེས་ཀྱི་ལུས་ཀྱི་རྩའི་བུ་ག་ཁོང་སྟོང་ཐམས་
ཅད་དེ་བཞིན་གཤེགས་པ་ཐམས་ཅད་ཀྱི་རྡོ་རྗེ་ངོ་བོར་གནས་པར་གྱུར་པ་ནི་བྱང་
ཆུབ་ཀྱི་སེམས་བདེ་བ་ཆེན་པོ་མི་ཤིགས་པའི་ཐིག་ལེས་རབ་ཏུ་གང་ཞིང་
། རྟེན་དེ་
ལ་བརྟེན་ནས་བདེ་བ་དང་སྟོང་པ་རོ་མཉམ་པའི་དེ་བཞིན་ཉིད་ལ་གནས་པ་ལ་ཨོ་
ཤུ་བྱ་ཧ་ཛྙཱ་ན་བཛྲ་སྭ་བྷ་བ་ཨད་མ་ཀོ་ཧཾ་ཞེས་བརྗོད་པས་ཡེ་ཤེས་ཀྱི་རྒྱ་མཚོ་
250 -22



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།།
བསྟན་པར་གྱུར་པ་སྟེ་རྣལ་འབྱོར་ཞེས་བྱའོ། །དེ་ནས་བཅོམ་ལྡན་འདས་བྱང་ཆུབ་
ཀྱི་སེམས་རྡོ་རྗེ་ཞེས་པ་ནི་ཏིང་ངེ་འཛིན་གྱི་ཆོ་འཕྲུལ་བསྟན་པ་སྟེ་དངོས་པོའི་
གནས་ལུགས་ལྟར་ན་འཆི་བའི་འོད་གསལ་ལས་བྱུང་བའི་བར་དོའི་རྣམ་པར་
ཤེས་པ་དེ་ཉིད་ཕ་མ་གཉིས་མཉམ་པར་སྦྱོར་བའི་ཚེ་མའི་མངལ་དུ་ཁུ་ཁྲག་གི་
དབུས་སུ་ཡི་གེ་ཨའི་གཟུགས་གྱིས་ཞུགས་ཏེ་ཕོ་ཐམས་ཅད་རྡོ་རྗེ་ལྟར། མོ་ཐམས་
ཅད་དྲིལ་བུ་ལྟར་ཆགས་ཤིང་ཡན་ལག་དང་ཉིང་ལག་གི་ཆ་ཤས་ཡོངས་སུ་རྫོགས་
པ་ཉིད་དོ། །
ལམ་མངོན་པར་རྟོག་པ་ལྟར་ན་དེ་བཞིན་གཤེགས་པ་ཐམས་ཅད་དལ་གྱི་
ལྷ་ཚོགས་ཐམས་ཅད་དོ། །རྡོ་རྗེ་དམ་ཚིག་ནི་དུས་ཐམས་ཅད་དུ་སྟོང་ཉིད་ལས་མི་
འདའ་བས་ན་ཆོས་ཉིད་སྟོང་པ་ཉིད་ལས་བྱང་ཆུབ་པའོ། །འབྱུང་བའི་རྡོ་རྗེ་ནི་
པད་ཉི་ཟླ་བའི་གདན་ལ་གནས་པའི་ཨ་ལི་བཅུ་དྲུག་དབྱངས་ཡིག་ཁ་དོག་དམར་
པོ་ཉིས་འགྱུར་ཤེས་རབ་ཀྱི་ཡི་གེ་གཡོན་བསྐོར་དང་། གསལ་བྱེད་ཐབས་ཀྱིས་
རང་བཞིན་ཀ་ལི་སུམ་ཅུ་སོ་བཞི་དེའི་སྟེང་དུ་ཡི་གེ་དྲུག་མནན་པས་བཞི་བཅུ་པོ་
ཁ་དོག་དཀར་པོ་དངུལ་ཆུའི་རྣམ་པ་ལྟ་བུ་གཡས་བསྐོར་དུ་གསལ་བ་དེ་ཡང་ཨ་
ལི་ལས་ཉི་མའི་དལ་དང་། ཀ་ལི་ལས་ཟླ་བའི་དལ་དེ་གཉིས་ཀའི་དབུས་ཀྱི་སྟེང་
ཕྱོགས་སུ་པཾ་ལས་པད་མ་དམར་པོ་འདབ་མ་བརྒྱད་པ་དེའི་དབུས་སུ་ཡི་གེ་འབྲུ་
གསུམ་མནན་པ་ལས་འོད་ཀྱི་སྣང་བ་ཆེན་པོ་ཚད་མེད་པ་རྟེན་གཡོ་ཐམས་ཅད་ལ་
ཁྱབ་ཅིང་ཚུལ་བསྡུས་ནས་དེ་དག་ཡོངས་སུ་གྱུར་པ་ལས། ཟླ་བའི་རྡོ་རྗེ་ཞེས་བྱ་
བ་ཁ་དོག་དཀར་པོ་ལ་དམར་བའི་མདངས་ཆགས་པ་དེ་ལས་ཡང་སླར་འོད་ཀྱི་
སྣང་བ་ཆེན་པོས་ས་གསུམ་མ་ལུས་པར་ཁྱབ་པ་གྱུར་ཏེ་ཐམས་ཅད་ཀྱང་དཔལ་རྡོ་
250-23



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
འཆང་ཆེན་པོའི་ཏིང་ངེ་འཛིན་ཐོབ་ཅིང་གོ་འཕང་ཐོབ་ནས། ཨོཾ་དྷརྨ་དྷ་དུ་སྭ་བྷ་
བ་ཨད་མ་ཀོ་ཧཱུཾ་ཞེས་པའི་སྔགས་ཀྱིས་བསྟན་པར་གྱུར་པ་དེ་བྱང་ཆུབ་པ་གཉིས་
པའོ། །
གསུང་ནི་ཟླ་བ་རྡོ་རྗེའི་དབུས་སུ་སྐུ་གསུང་ཐུགས་རྡོ་རྗེ་མཚོན་པའི་ཡི་གེ་
གསུམ་འབྱུང་བ་སྟེ་མངོན་པར་བྱང་ཆུབ་གསུམ་པའོ། །ཐུགས་ནི་དེ་དག་ཡོངས་
སུ་གྱུར་
པ་ལས་ཡེ་ཤེས་དག་པའི་སྣང་བ་ལས་ཤར་བའི་རྡོ་རྗེ་རྩེ་ལྔ་པ་ཁ་དོག་
ལྔའི་འོད་ཟེར་དང་ལྡན་པའི་ཧཱུྃ་གིས་ལྟེ་བ་ལ་མཚན་པ་སྟེ་མངོན་པར་བྱང་ཆུབ་པ་
བཞི་པའོ། །སྐུ་ནི་རིག་པ་ཆེན་པོའི་སྐྱེས་བུའི་གཟུགས་ཞེས་བྱ་སྟེ་ཡེ་ཤེས་ཀྱི་རང་
བཞིན་ཅན་ལོངས་སྤྱོད་རྫོགས་པའི་སྐུ་དང་པོའི་མགོན་པོ་རྒྱུའི་རྡོ་རྗེ་འཆང་ཆེན་པོ་
སྐུ་མདོག་དཀར་པོ་ཞལ་གཅིག་ཕྱག་གཉིས་པ་རྡོ་རྗེ་དང་དྲིལ་བུ་བསྣམས་པ།
རིན་པོ་ཆེའི་རྒྱན་དུ་མས་སྤྲས་པ་ཟླ་བའི་དང་པད་མའི་གདན་ལ་བཞུགས་པར་
བསམ་པ་ནི་མངོན་པར་བྱང་ཆུབ་པ་ལྔ་པ་སྟེ་རྗེས་སུ་རྣལ་འབྱོར་རོ། །རིག་པ་
ཆེན་པོའི་སྐྱེས་བུའི་གཟུགས་འདི་ཞེས་པ་ལ་སོགས་པ་ནི་བྱིན་གྱིས་བརླབས་པའི་
ཆོ་འཕྲུལ་བསྟན་པ་སྟེ་དངོས་པོའི་གནས་ལུགས་ལྟར་ན་ལུས་ཀྱི་ཆ་ཤས་རྩའི་
འཁོར་ལོ་དང་བཅས་པ་ཡོངས་སུ་རྫོགས་པ་ན་དེ་ཉིད་ལ་བརྟེན་ཅིང་ལུས་གཞན་
བསྐྱེད་པའི་ས་བོན་ཡོངས་སུ་རྫོགས་པ་སྟེ་ཟླ་བ་དགུའི་མཐའ་མའི་མངལ་ནས་
འབྱུང་ཞིང་ཤའི་མིག་གི་ཡུལ་དུ་གྱུར་པའོ། །
ལམ་མངོན་པར་རྟོགས་པ་ལྟར་ན་རིག་པ་ཆེན་པོའི་སྐྱེས་བུའི་གཟུགས་
འདི་དེ་བཞིན་གཤེགས་པ་ཐམས་ཅད་དེ་དཔལ་གསང་བ་འདུས་པའི་དལ་གྱི་
འཁོར་ལོའི་ལྷ་སུམ་ཅུ་རྩ་གཉིས་ཀྱི་ས་བོན་ཨོ་ལ་སོགས་པའི་སྔགས་ཀྱིས་བྱིན་
250 -24



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གྱིས་བརླབས་པ་ནི་སྤྱི་བོ་ལ་སོགས་པ་ལུས་ཀྱི་དལ་གྱི་གནས་གནས་སུ་བཀོད་ཏེ་
བྱིན་གྱིས་བརླབས་མ་ཐག་ཏུ་བཅོམ་ལྡན་འདས་བྱང་ཆུབ་ཀྱི་སེམས་རྡོ་རྗེ་དེ་
བཞིན་གཤེགས་པ་དེ་ཉིད་ཞལ་གསུམ་པ་ལྟ་བུའི་དེ་བཞིན་གཤེགས་པ་ཐམས་
ཅད་ཀྱིས་གཟིགས་པར་གྱུར་ཏོ་ཞེས་པ་ནི་ས་བོན་དེ་དག་ལས་འོད་ཟེར་ཁ་དོག་
ལྔ་སྤྲོས་པས་དེ་དག་གི་རྩེ་མོ་ལས་དེ་བཞིན་གཤེགས་པའི་ཚོགས་དཔག་ཏུ་མེད་
པ་ནམ་མཁའི་ཁམས་ཐམས་ཅད་ཁེངས་ཤིང་ཕྱོགས་བཅུར་སྤྲིན་ཚོགས་ལྟ་བུར་
སྤྲོས་པས་སེམས་ཅན་ཐམས་ཅད་ཀྱི་དོན་མཛད་དེ་ཐམས་ཅད་སངས་རྒྱས་ཀྱི་གོ་
འཕང་ལ་བཀོད་ནས་ཚུལ་འདུས་པ་ལས་སྔར་གྱི་ལུས་ཀྱི་ཡིག་འབྲུ་རྣམས་གསལ་
བར་གྱུར་ཞིང་བདག་ཉིད་ཞེ་སྡང་རྡོ་རྗེ་སྤྲུལ་པའི་སྐུ་ཞལ་གསུམ་ཕྱག་དྲུག་པ་སྐུ་
མདོག་ཨིནྡྲ་ནི་ལ་ལྟ་བུ་གྱུར་པ་སྟེ་ཤིན་ཏུ་རྣལ་འབྱོར་རོ། །
སླར་ ཡང་ སྔར་ གྱི་ དེ་ བཞིན་ གཤེགས་ པ་ ཞེས་ པ་ ལ་སོགས་ པ་ བྱིན་
བརླབས་ཡོངས་སུ་རྫོགས་པའི་ཆོ་འཕྲུལ་བསྟན་སྟེ་དངོས་པོའི་གནས་ལུགས་ལྟར་
ན་མའི་མངལ་ནས་ཕྱིར་བྱུང་སྟེ་ལང་ཚོ་ཡོངས་སུ་རྒྱས་པ་ན་ལུས་ངག་ཡིད་གསུམ་
གྱི་ནུས་པ་རྫོགས་ཤིང་འཇིག་རྟེན་གྱི་བློ་གྲོས་མཐར་ཕྱིན་པར་ན་རིགས་དང་
མཐུན་པའི་བུ་མོ་བླངས་ཏེ་སྙོམས་པར་ཞུགས་པ་ལས་ས་བོན་བྱང་ཆུབ་ཀྱི་སེམས་
པདྨོའི་གནས་སུ་ལྟུང་པར་བྱས་པའོ། །
ལམ་མངོན་པར་རྟོག་པ་ལྟར་ན་དེ་བཞིན་གཤེགས་པ་ཐམས་ཅད་ཀྱི་སྐུ་
དང་གསུང་དང་ཐུགས་རྡོ་རྗེ་ཞེས་པས་སྐུ་གསུང་ཐུགས་བྱིན་གྱིས་བརླབས་པ
དང་། དམ་ཚིག་འབྱུང་བའི་རྡོ་རྗེ་ཅེས་པས་སེམས་དཔའ་སུམ་རྩེག་ཏུ་བྱ་བ་དང་
།
ཕྱི་རོལ་གྱི་ཕྱག་རྒྱ་མངོན་པར་འདུ་བྱ་སྟེ་རེག་བྱ་རྡོ་རྗེ་མར་བསྐྱེད་ཅིང་མཁའ་
250 -25



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གསང་ བྱིན་གྱིས་བརླབས་ནས་སྙོམས་པར་ཞུགས་སོ། །བྱིན་གྱིས་བརླབས་མ་
ཐག་ཏུ་ཞེས་པ་ལ་སོགས་པ་ནི་ཡུམ་གྱི་པད་མར་རྗེས་སུ་ཆགས་པའི་བདེ་བ་ཆེན་
པོ་དང་བཅས་པའི་ཐིག་ལེ་ལས་རྟེན་གཞལ་ཡས་ཁང་བརྟེན་པ་ལྷའི་འཁོར་ལོ་
དང་བཅས་པ་མ་ལུས་པ་བསྐྱེད་དེ་མི་བསྐྱོད་པ་ཕྱུང་འཇུག་བྱ་བ་དང་འབྲེལ་ལོ། །
དེ་དག་གིས་ནི་རྗེས་འཇུག་མན་ངག་ལྟར་བཤད་པའི་དབང་དུ་བྱས་པའི་དང་པོ་
སྦྱོར་བའི་ཏིང་ངེ་འཛིན་བསྟན་ཏོ། ། །
དེ་ནས་བཅོམ་ལྡན་འདས་དེ་བཞིན་གཤེགས་པ་རྡོ་རྗེ་རྣམ་པར་སྣང་
མཛད་ཅེས་པ་ལ་སོགས་པས་ནི་རྣམ་པར་སྣང་མཛད་གཟུངས་ཀྱི་དལ་བསྟེན་ཏེ།
འདིར་ཡང་དངོས་པོའི་གནས་ལུགས་སམ་སྦྱང་གཞི་འདོད་པའི་ཁམས་ན་གནས་
པའི་སྐྱེ་བོ་འདོད་ཆགས་ཅན་ནོ། །སྦྱོང་བྱེད་ལམ་གྱི་རིམ་པ་ནི་སྙིང་རྗེ་ཆེན་པོ་ལ་
དམིགས་པ་སྔོན་དུ་འགྲོ་བ་ནས་བརྩམས་ཏེ་རྣལ་འབྱོར་ཆེན་པོ་ལ་སེམས་དཔའ་
སུམ་རྩེགས་བྱ་བའི་བར་དུ་སྔ་མ་ནས་མཐུན་པར་སྦྱར་ལ། ཁྱད་པར་དུ་ཕྱག་རྒྱ་
བསྒྲུབ་པའི་ཚེ་རང་འོད་ཀྱི་རིགས་མ་དང་སྙོམས་པར་ཞུགས་པ་ལས་བྱུང་བའི་
ཐིག་ལེ་བྱང་ཆུབ་ཀྱི་སེམས་ལས་ཡུམ་གྱི་པད་མར་གཞལ་ཡས་ཁང་གདན་དང་
བཅས་པའི་དབུས་སུ་དལ་གྱི་གཙོ་བོ་སྔ་མ་ཉིད་ལ་ལྷན་ཅིག་སྤྱོད་པའི་བཙུན་མོས་
སྤྱན་མ་ ལ་སོགས་ པ་དང་། རྗེས་སུ་སྤྱོད་པའི་བཙུན་མོ་གཟུགས་རྡོ་ རྗེ་མ་ལ་
སོགས་པ་ལྔ་སྟེ། ལྷ་མོ་དགུ་དང་ལྷན་ཅིག་པའི་ལྷའི་འཁོར་ལོ་བསྐྱེད་ཅིང་སྤྲོས་ཏེ་
བསྡུས་ནས་དཀྱིལ་འཁོར་རྒྱལ་པོ་མཆོག་དང་ལས་རྒྱལ་པོ་མཆོག་གི་ཏིང་ངེ་
འཛིན་འོག་ནས་འབྱུང་བ་ལྟར་ ཉམས་ སུ་ བླངས་པར་ བྱ་སྟེ། རྒྱུད་ཕྱི་མ་ལས།
འདོད་ཆགས་ཆེན་པོའི་ཚུལ་གྱིས་ནི། །ཡེ་ཤེས་འཁོར་ལོ་ཅན་རྣམས་བསྡུས། །ལྷ་
250 -26



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མོ་དགུ་རྣམས་སྤྲོས་ནས་ནི། །སྒྲུབ་པ་པོའི་ལུས་ལ་དགོད་ཅེས་པའི་དོན་ཏོ། །
དོན་འདི་ལ་དཔལ་ཡེ་ཤེས་སྙིང་པོས་ནི་གསང་ཆེན་གྱི་ལམ་ཡོངས་སུ་
རྫོགས་པར་བྱེད་ལ་སྤྱོད་པའི་ཆོས་སུ་བཞེད་ཅིང་། དེ་ལ་སྤྲོས་བཅས་སྤྲོས་མེད་
ཤིན་ཏུ་སྤྲོས་མེད་གསུམ་ལས། འདིར་བྱ་བའི་དབང་དུ་བྱས་པའི་སྤྲོས་མེད་པས་
ལྷ་མོ་དགུ་དང་ལྷན་ཅིག་དུ་སྤྱོད་པ་བྱ་བའི་ཚུལ་སྟོན་པ་སྟེ། འདི་ཉིད་ཀྱི་བཤད་
པའི་རྒྱུད་མཉམ་སྦྱོར་ལས། །རང་ལྷའི་རྣལ་འབྱོར་ལྡན་པ་ཡིས། །ལྷ་མོ་རྣམས་ནི་
ལེགས་ བསྡུས་ཏེ། །སྐལ་བཟང་ རང་ གི་ ཕྱག་རྒྱས་མཚན། །ཚོགས་ ཀྱི་ དཀྱིལ་
འཁོར་བརྟག་པར་བྱ་ཞེས་པས་སོ་ཞེས་པ་ནི་རིག་པར་སེམས་སོ། །དེ་ནས་དེ་
བཞིན་གཤེགས་པ་རྡོ་ རྗེ་མི་བསྐྱོད་པ་ཞེས་པ་ལ་སོགས་པས་ནི་མི་བསྐྱོད་
བསྡུས་པ་དལ་བསྟན་པ་སྟེ། དེ་ཡང་དེ་བཞིན་གཤེགས་པ་ཐམས་ཅད་ཀྱི་སྐུ་ནི་
སྐུའི་དལ་ཏེ་སྦྱང་གཞི་རྡོ་རྗེའི་ལུས་ལ་གནས་པ་རྩའི་གཙོ་བོ་སུམ་ཅུ་རྩ་གཉིས་
སྦྱོང་བྱེད་ལྷ་སུམ་ཅུ་རྩ་གཉིས་སུ་བསྒོམ་པ། གསུང་ནི་གསུང་གི་དལ་སྟེ་རྩ་དེ་
དག་གི་ནང་ན་བྱང་སེམས་ཡིག་འབྲུའི་རྣམ་པར་གནས་པ། ཐུགས་ནི་ཐུགས་ཀྱི་
དལ་ཏེ་ཡེ་ཤེས་གསུམ་གྱི་བདག་ཉིད་རྟོག་མེད་ཀུན་ཏུ་སྣང་བ་རྟོག་བཅས་རང་
བཞིན་བརྒྱད་བཅུ་དང་བཅས་པ་སྐྱེ་ཞིང་འབྱུང་བའོ། །
སྙིང་པོ་རྡོ་རྗེ་བཙུན་མོའི་བྷ་ག་ནི་གསང་ཆེན་བདེ་བ་ཆེན་པོའི་དམ་ཏེ་དུས་
གསུམ་གྱི་སངས་རྒྱས་མ་ལུས་པའི་དོན་གྱི་བཞུགས་གནས་སོ། །དམ་ཚིག་ཆེན་
པོའི་དལ་ནི་གང་དུ་ཐུན་མོང་དང་ཁྱད་པར་གྱི་དམ་ཚིག་དབོག་ཅིང་དབང་བསྐུར་
བའི་གཞིར་གྱུར་པ་སྟེ། རྡོ་རྗེ་འཕྲེང་བ་ལས། སྐུ་གསུང་ཐུགས་ཀྱི་དཀྱིལ་འཁོར་
ནི། །སྐུ་ནི་ལུས་ལ་གནས་པའི་རྩ། །སུམ་ཅུ་རྩ་གཉིས་བྱང་སེམས་འབབ། །དེ་ནི་
250 -27



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སོ་སོར་རབ་ཕྱེ་བས། །ལྷའི་དཀྱིལ་འཁོར་དག་དང་བཤད། །ཡི་གེ་ཕྱི་མོའི་དབྱེ་
བ་ཡིས། །གསུང་གི་དཀྱིལ་འཁོར་དག་ཏུ་བཤད། །ཆགས་སོགས་རྣམ་རྟོག་དབྱེ་
བ་ ཡིས། །ཐུགས་ ཀྱི་དཀྱིལ་ འཁོར་ དག་ དུ་བཤད། །བྷ་ག་བཅོམ་ ལྡན་ སངས་
རྒྱས་ ཏེ། །དེ་ ཕྱིར་ འདོད་ ཆགས་ སུན་ མི་ དབྱུང་། །དཀྱིལ་ འཁོར་ དུ་ནི་ དབང་
བསྐུར་བ། །དམ་ཚིག་དཀྱིལ་འཁོར་ཞེས་བྱའོ། །ཞེས་སོ། །
དེས་ན་འདི་ཉིད་ཀྱི་སྐབས་དོན་ནི་དབང་བསྐུར་བའི་དལ་ཡིན་ལ་དེ་ཡང་
རྡུལ་མཚོན་གྱི་དལ་ཁོ་ན་ནི་མ་ཡིན་ཏེ། རྒྱུད་ཕྱི་མ་ལས། དཀྱིལ་ནི་སྙིང་པོ་ཞེས་
བྱས་ཏེ། འཁོར་ནི་ལེན་པ་ཉིད་དུ་བརྗོད་ཅེས་པས་གང་ཐོབ་པར་བྱ་བའི་ཉིང་པོ་
ལེན་པ་ནི་དཀྱིལ་འཁོར་ཏེ་དེ་ཉིད་ཀྱང་གཉིས་མེད་ལས། ཡེ་ཤེས་ལུས་དང་ཏིང་
འཛིན་དཀྱིལ་འཁོར་ཞེས་གསུམ་དུ་བསྟན་པའི་དང་པོར་ཡེ་ཤེས་ཀྱི་དལ་ནི་ཆོས་
ཐམས་ཅད་ཀྱི་རང་བཞིན་སེམས་ཀྱི་དེ་ཁོ་ན་ཉིད་ལ་ཉེ་བར་བཟུང་སྟེ།
དཔལ་དྲི་མ་མེད་པའི་རྒྱུད་ལས། སེམས་ཀྱི་དཀྱིལ་འཁོར་དག་པ་སྟེ། །
རང་བཞིན་མེད་པར་བསྒོམ་པར་བྱ། །མེ་ལོང་ལྟ་བུར་གཅིག་ཡིན་ཏེ། །དང་པོའི་
གྲྭར་ནི་རྟོག་པར་བྱེད། །སོ་སོར་རྟོག་པ་ཞེས་གསུངས་པ། །ནུབ་ཀྱི་གྲྭར་ནི་རྣམ་
པར་བརྒྱན། །བྱ་བ་ནན་ཏན་ཁྱད་འཕགས་པ། །བྱང་གི་གྲྭ་ནི་རྣམ་པར་སྤྲས། །
མཉམ་ཉིད་ཡེ་ཤེས་ཆེན་པོ་ནི། །བག་ཆགས་མེད་གྲུ་རྗེས་ཐོགས་མེད། །གཞན་
དུ་ཡང་ནི་གྲུ་བཞི་པ། །གྲྭ་ཡི་དབུས་ནི་ཐམས་ཅད་དུ། །སྟོང་ཉིད་སྙིང་རྗེ་སྙིང་པོ་
ཅན། །གསང་པ་བྱང་ཆུབ་སེམས་གཙོ་བོས། །དེ་ཉིད་བྱིན་གྱིས་བརླབས་པ་ནི། །
ཡེ་ཤེས་སྤྱོད་ཡུལ་དུ་ནི་བརྟག །སྒོ་བཞི་ཡང་དག་བརྗོད་པ་ནི། །དེ་བཞིན་དྲན་པ་
ཉེར་བཞག་པ། །དེ་བཞིན་གྲྭ་བཞི་གསུངས་པ་ནི། །སྦྱིན་པ་བཞི་ཡིས་རྣམ་དག་
250 -28



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པ། །དབུས་སུ་དཀྱིལ་འཁོར་བདག་པོ་ནི། །མི་བསྐྱོད་པའི་རྣམ་པར་བཞུགས། །
ཞི་དང་ཆོས་དོན་རྒྱས་པ་ལས། །དེ་དག་པཉྩ་ར་གར་འགྱུར། །རྣམ་ཐར་བརྒྱད་
ཡང་ དག་པ། །རྒ་བ་བརྒྱད་དུ་མཚོན་པ་ཡིན། །དྲ་བ་དྲ་ཕྱེད་ ཟླ་བ་སོགས། །
དཀྱིལ་འཁོར་དུ་ནི་བྲིས་པ་བཞིན། །རྟ་བབས་ལ་སོགས་ཐམས་ཅད་ནི། །ཏིང་
འཛིན་ཡན་ལག་བདུན་དུ་བརྗོད། །འདོད་པའི་ཡོན་ཏན་ལྔ་རྣམས་ལ། །ཀུན་ཏུ་
སྤྱོད་ཅིང་རོལ་བ་དང་
། །འགྲོ་བའི་དོན་ཀུན་བྱང་ཆུབ་སེམས། །གསང་བ་བླ་མེད་
ཉེར་བསྒྲུབ་པ། །རིན་ཆེན་སྣ་ཚོགས་ཕ་གུ་མཚན། །སེམས་ཀྱི་མཐར་ཐུག་བརྗོད་
པ་སྟེ། །དེ་ཉིད་རང་བཞིན་ལས་ནི་གསུངས། །གང་ཞིག་སེམས་ཀྱི་རབ་འབྲེལ་
བས། ཏིང་འཛིན་ཡང་དག་རྣམ་པར་གནས། །དེ་ཉིད་དྲ་བ་ཞེས་བྱར་གསུངས། །
དྲ་བ་ དྲོ་ བ་ ཕྱེད་ པ་ནི། །དྲིལ་བུ་དོ་ཤལ་ བཏགས་ པ་ སྟེ། །རང་ གི་ཤེས་ རབ་
བཏགས་པར་བྱེད། །བྱམས་ཆེན་གཞན་དོན་མཆོག་ཐོབ་པ། །ཆོས་ཀྱི་འཁོར་ལོ་
བསྐོར་བར་བྱེད། །ཤེས་རབ་སྙིང་རྗེ་འབྲེལ་བ་ནི། །རི་དྭགས་གཉིས་སུ་རབ་ཏུ་
བརྗོད། །སྒྲ་རྣམས་སྒྲ་བརྙན་ལྟ་བུར་ནི། །ཆོས་རྣམས་ཐམས་ཅད་སོ་སོར་རྟོགས། །
ཆོས་ རྣམས་ སོ་ སོར་ མཐོང་ བའི་ ཕྱིར་ རོ། །དེ་ ཉིད་ རྒྱལ་ མཚན་ འ ཕྲེང་ བར་
གསུངས། །ཐུགས་རྗེའི་རླུང་གིས་འགྲོ་སྐྱོབ་པས། །རྔ་གཡབ་དྲི་མ་མེད་པ་ཡིན། །
བླ་རེ་ལ་སོགས་གང་བྲེས་པ། །དངོས་པོའི་ཆོས་རྣམས་དང་པོར་སེལ། །ཞེས་སོ། །
གཉིས་པ་ལུས་ཀྱི་དལ་ནི་ཕྱི་རོལ་ལ་ལྟོས་པ་མེད་པར་བདག་ཉིད་ཀྱི་ལུས་
ཀྱི་ཕུང་པོ་དང་ཁམས་དང་སྐྱེ་མཆེད་ལ་སོགས་པ་རྟེན་དང་བརྟེན་པའི་ཚུལ་གྱིས་
གནས་པ་སྟེ། རྡོ་རྗེ་འཕྲེང་བ་ལས། ལུས་ནི་གཞལ་ཡས་ཁང་དུ་འབྱུང་
། །སངས་
རྒྱས་ཀུན་གྱི་ཡང་དག་བརྟེན། །ཟུར་བཞི་གྲྭ་བཞི་མདུན་རྒྱབ་དང་
། །གཡས་དང་
250-29



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གཡོན་གྱི་དབྱེ་བ་ཡིས། །སྒོ་བཞི་ཞེས་ནི་བརྗོད་པ་ཡིན། །སྣ་རྩེ་དག་གི་དབྱིབས་
ཉིད་ཀྱིས། །རྟ་བབས་བཞིར་ནི་བརྗོད་པར་བྱ། །དྲ་བ་སྒྱུ་མར་ཡང་དག་བཤད། །
རྒྱུས་པར་གྱུར་བ་དྲ་བ་ཕྱེད། །མཚན་མར་ཟླ་བ་ཕྱེད་པ་དང་
། །བུམ་པ་ལྟོ་བ་ཡང་
དག་ཤེས། །རྗེ་ངར་བརླ་དཔུང་ལག་ངར་ནི། །རྐ་བ་བརྒྱད་ནི་རྣམ་ཐར་བརྒྱད། །
མིག་ནི་རྣམ་ཤེས་མེ་ལོང་སོགས། །སྒྲའི་རྣམ་ཤེས་རོལ་མོ་དང་
། །སྣའི་རྣམ་ཤེས་
མེ་ཏོག་འཕྲེང་
། །ལྕེའི་རྣམ་ཤེས་བུམ་པ་བརྒྱད། །ལུས་ ཀྱི་རྣམ་ཤེས་ རས་ཟུང་
བརྒྱད། །རིན་ཆེན་ཕ་གུ་སོ་འཕྲེང་སྟེ། །ཉོན་མོངས་རྣམས་ནི་དར་འཕན་བརྗོད། །
ཡིད་ཀྱི་རྣམ་ཤེས་རི་དྭགས་བརྗོད། །མིག་ནི་འཁོར་ལོའི་མཚན་མ་དང་
། །སྨིན་
མ་འགེགས་པའི་རྡོ་རྗེ་དང་
། །རྣ་བ་བ་དན་དུ་ཡང་བཤད། །ལྕེ་ནི་དྲིལ་བུར་རབ་
ཏུ་ གྲགས། །རྔ་ གཡབ་སོར་མོ་རྣམས་ དང་ ལྡན། །ལུས་ ཀྱི་ དཀྱིལ་ འཁོར་ བྱིན་
བརླབས་པ། །སེམས་ནི་དབུས་ཀྱི་པད་མར་གསུངས། །རྣམ་རྟོག་རླུང་ནི་མཐའ་
བསྐོར་རྟེན། །རླུང་ལྔ་ ཡེ་ཤེས་ལྔར་དག་པ། །རེ་ཁ་ལྔ་པར་ཡང་དག་བརྗོད། །
ཕུང་པོ་ལྔ་ནི་རྣམ་དག་པ། །རྣམ་དག་ཁ་དོག་ལྔས་ནི་ཕྱེ། །དེ་དག་གཞལ་ཡས་
ཁང་དུ་གནས། །མངོན་པར་བྱང་ཆུབ་རྣམ་པ་ལྔ། །རིགས་ཀྱི་དབྱེ་བ་རང་ངོ་བོ། །
དེ་ཉིད་ཕྱི་རོལ་གནས་པར་བརྗོད། །དཀྱིལ་འཁོར་རྣམ་དག་རིམ་པའོ། །ཞེས་སོ། །
དེ་དག་གིས་ནི་རྟེན་གཞལ་ཡས་ཁང་བསྟན་ལ། དེ་དག་ལ་བརྟེན་པ་ལྷའི་
འཁོར་ལོ་བསྟན་པ་ནི། རྒྱལ་བ་གཟུགས་ཀྱི་ཕུང་པོ་ལ། །རྡོ་ རྗེ་ འཛིན་ གྱི་རྣམ་
དགྱེས་དང་། །རིན་ཆེན་འཛིན་ནི་ཚོར་བར་གསུངས། །འཁོར་བ་ལས་རྒལ་འདུ་
ཤེས་གྲགས། །ཤེས་རབ་འཛིན་ནི་འདུ་བྱེད་དོ། །དེ་ལྟར་ཕུང་པོར་རབ་ཏུ་གྲགས། །
ས་ནི་གཏི་མུག་དགའ་མར་བཤད། །དེ་བཞིན་ཆུ་ནི་ཞེ་སྡང་དགའ། །མེ་ནི་འདོད་
250-30



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཆགས་ དགའ་ བས་ ན། །དེ་ བཞིན་ རླུང་ ནི་ རྡོ་ རྗེ་ དགའ། །ནམ་ མཁའ་ རྡོ་ རྗེ་
དབྱིངས་དབང་ཕྱུག །སྣང་བ་གཟུགས་ཀྱི་རྡོ་རྗེ་དང་
། །སྒྲ་ནི་སྒྲའི་རྡོ་རྗེ་དང་
། །དྲི་
ནི་དྲི་ཡི་རྡོ་རྗེ་དང་
། །རོ་ནི་རོ་ཡི་རྡོ་རྗེ་དང་
། རེག་པ་རེག་བྱའི་རྡོ་རྗེར་འགྱུར། །
མིག་གི་དབང་པོ་གཉིས་པ་ནི། །དེ་བཞིན་གཤེགས་པ་ས་སྙིང་པོ། །དེའི་རྣ་བའི་
དབང་ པོ་ལ། །བདེ་ གཤེགས་ ཕྱག་ན་རྡོ་ རྗེའོ། །དེ་ བཞིན་ སྣའི་བུ་ ག་ ལ། །དེ་
བཞིན་ གཤེགས་ པ་ནམ་མཁའ་མཛོད། །དེའི་ལྕེའི་དབང་པོ་ལ། །བྱམས་ ཆེན་
འཇིག་རྟེན་དབང་ཕྱུག་བཞུགས། །དེའི་རྣམ་པར་ཤེས་པ་ལ། །བྱང་ཆུབ་སེམས་
དཔའ་འཇམ་དབྱངས་བཞུགས། །ཁམས་བཞི་རང་བཞིན་དུས་སུ་ནི། །ལུས་ཞེས་
བྱ་བར་བཏགས་པ་ལ། །སྒྲིབ་པ་ཐམས་ཅད་རྣམ་པར་སེལ། །དེ་བཞིན་གཤེགས་
པ་དེ་ཉིད་བཞུགས། །དེའི་དངོས་པོའི་ཚོགས་དག་ལ། །བྱང་ཆུབ་སེམས་དཔའ་
ཀུན་ཏུ་བཟང་། །ལུས་ཀྱི་རྩ་རྒྱུས་ཐམས་ཅད་ལ། །བྱང་ཆུབ་སེམས་དཔའ་བྱམས་
པ་བཞུགས། །ལག་ པ་ གཡས་ པའི་ མགུར་བར་ནི། ཁྲོ་བོའི་རྒྱལ་པོ་གཤིན་རྗེ་
གཤེད། །ལག་པ་གཡོན་པའི་མགུལ་བར་ནི། ཁྲོ་བོ་རྒྱལ་པོ་གཞན་གྱིས་མི་ཐུབ་
པ། ཁའི་པད་མོར་བཞུགས་པ་ནི། ཁྲོ་བོའི་རྒྱལ་པོ་རྟ་མགྲིན་སྟེ། །གསལ་བའི་
གནས་སུ་བཞུགས་པ་ནི། ཁྲོ་བོའི་རྒྱལ་པོ་བདུད་རྩི་འཁྱིལ། །དཔུང་པ་གཡས་
པར་བཞུགས་པ་ནི། །བདེ་བར་གཤེགས་པ་མི་གཡོ་བ། །དཔུང་པ་གཡོན་པར་
བཞུགས་པ་ནི། ཁྲོ་བོས་འདོད་པའི་རྒྱལ་པོ་ཆེ། །པུས་མོ་གཡས་པར་བཞུགས་པ་
ནི། ཁྲོ་བོའི་རྒྱལ་པོ་གཡུག་སྔོན་ཅན། །པུས་མོ་གཡོན་པར་བཞུགས་པ་ནི། ཁྲོ་
བོའི་རྒྱལ་པོ་སྟོབས་པོ་ཆེ། །རང་གི་མགོ་སྟེང་བཞུགས་པ་ནི། ཁྲོ་བོའི་རྒྱལ་པོ་
འཁོར་ ལོ་ བསྒྱུར། །རྐང་ པའི་ ཐིལ་ དུ་ གནས་ པ་ ནི། །ཁྲོ་བོའི་རྒྱལ་པོ་གནོད་
250-31



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཛེས་ཏེ། །ལུས་འདི་ཉིད་ལ་ཀུན་ལ་འདིར། །དེ་བཞིན་གཤེགས་པ་ཐམས་ཅད་
བཞུགས། །སྐུའི་དཀྱིལ་འཁོར་ཞེས་བརྗོད་དོ། །ཞེས་སོ། །
དེ་ནི་སྐྱོན་གྱི་ཕྱོགས་ཐམས་ཅད་དང་བྲལ་བས་རྡུལ་མེད་པ་ཞེས་བྱ་སྟེ།
འདི་ལྟར་ལུས་ཀྱི་དལ་ལ་ཕྱི་རོལ་གྱི་རྡུལ་མེད་ཅིང་ཏིང་ངེ་འཛིན་གྱི་དལ་ལས་
མཚན་མའི་རྡུལ་མེད་པ་ཡེ་ཤེས་ཀྱི་དཀྱིལ་འཁོར་ལ་རྣམ་པར་རྟོག་པའི་རྡུལ་མེད་
ཅིང་རྣམ་པར་རྟོག་པའི་རྡུལ་མེད་པའོ། །གྲུ་བཞི་པ་ནི་དྲན་པ་ཉེ་བར་བཞག་པ་
དང་བསྡུ་བའི་དངོས་པོ་བཞི་ལ་སོགས་པའི་ལམ་དང་འབྲས་བུའི་ཆོས་མི་མཉམ་
པ་མེད་པར་རྫོགས་པ་སྟེ། བྱིན་གྱིས་བརླབས་པ་ནི་ལུས་དང་ཡེ་ཤེས་མངོན་དུ་
བྱེད་པའི་ཐབས་ཏིང་ངེ་འཛིན་གྱི་དལ་ལ་དེ་དག་མཚོན་པར་བྱེད་པའི་རྡུལ་ཚོན་
གྱི་དལ་ཏེ། རྒྱུད་གཞན་ལས། རང་བཞིན་དཀྱིལ་འཁོར་ཇི་ལྟ་བར། །ཏིང་འཛིན་
དཀྱིལ་འཁོར་བསྒོམ་བྱ་ཞིང་
། །ལུས་ངག་ཡིད་གསུམ་མཛེས་པའི་ཕྱིར། །རྡུལ་
ཚོན་དཀྱིལ་འཁོར་ཞེས་བྱར་གསུངས། །ཞེས་སོ། །
གསལ་བ་དེའི་ཅེས་པ་ལ་སོགས་པ་ནི་ཁྱད་པར་བརྟེན་གྱི་དཀྱིལ་འཁོར་
རྒྱས་པར་བསྟན་པ་སྟེ། དེ་ཡང་དྲང་དོན་བསྐྱེད་པའི་རིམ་པ་དང་སྦྱར་བ་དང་ངེས་
དོན་རྫོགས་པའི་རིམ་པ་དང་སྦྱར་བ་དང་ཤིན་ཏུ་ངེས་པ་གསང་ཆེན་བླ་ན་མེད་
པའི་རིམ་པ་དང་སྦྱར་ཏེ་བཤད་པ་ལས། དང་པོ་ནི་གཞུང་ཉིད་ལས་ཤེས་པར་བྱ་
ཞིང་
། གཉིས་པ་ལམ་རྫོགས་པའི་རིམ་པ་ལྟར་ན་གསལ་བ་ནི་ལྷའི་ང་རྒྱལ་ལ་
གནས་པ་ཏེ་རྫོགས་པའི་རིམ་པ་སྔོན་དུ་འགྲོ་བས་ལུས་རྣམ་པར་དབེན་པ། དེའི་
ངོ་བོ་ཉིད་ནི་ལྷའི་དེ་ཁོ་ན་ཉིད་འཇུག་གནས་ལྡང་པ་དང་བཅས་པའི་རླུང་དུ་ཤེས་
པ་སྟེ་རྡོ་རྗེ་བཟླས་པ། ཀུན་དུ་ཁྱབ་ནི་ཆོས་ཐམས་ཅད་ཀྱི་ཆོས་ཉིད་དུ་གནས་པ་
250-32



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སེམས་ལ་དམིགས་པ། སྣ་ཚོགས་གཟུགས་ཀྱིས་ཀུན་ཏུ་ཁྱབ་པའི་སངས་རྒྱས་ཀྱི་
སྤྲིན་ནི་རླུང་སེམས་ལས་བསྒྲུབས་ཤིང་མཚན་དཔེས་བརྒྱན་པའི་ལྷའི་སྐུས་བདག་
བྱིན་གྱིས་བརླབ་པ། འོད་ཟེར་འཕྲོ་བ་མང་པོ་འཁྲུག་ནི་བསམ་གཏན་གཉིས་
ལས་གྱུར་པའི་འོད་གསལ་མངོན་པར་བྱང་ཆུབ་པ། གསལ་བ་ལ་སོགས་དཀྱིལ་
འཁོར་ ལྡན་ནི་རྣམ་པ་གསལ་བ་སྤྲུལ་པའི་སྐུའི། མྱོང་བ་བདེ་བ་ལོངས་སྤྱོད་
རྫོགས་པ་སྐུའི། ངོ་བོ་སྟོང་པ་ཆོས་ཀྱི་སྐུའི། སྐུ་གསུམ་དབྱེར་མི་ཕྱེད་པའི་སྒོ་ནས་
མཚན་ཉིད་མཚོན་དུ་མེད་པ་ནི་བདེ་བ་ཆེན་པོའི་སྐུའི་དལ་ཏེ་ཟུང་འཇུག་དལ་
བཞི་ལྷན་དུ་གནས་པ། དེ་བཞིན་གཤེགས་པ་ཀུན་གྱི་གནས་ནི་སློབ་པའི་ཟུང་
འཇུག་རྒྱུན་གྱི་མཐར་མི་སློབ་པའི་ཟུང་འཇུག་མངོན་དུ་གྱུར་པར་བསྟན་པའོ། །
ཤིན་ཏུ་ངེས་པ་གསང་ཆེན་བླ་ན་མེད་པའི་ལམ་ལྟར་ན། གསལ་བ་ནི་
སེམས་ཉིད་རང་བཞིན་གྱིས་སྒྲིབ་པ་དང་བྲལ་བ་ཉིད་དོ། །དེའི་ངོ་བོ་ཉིད་ནི་དེར་
སྟོང་པ་དང་སྙིང་རྗེ་ཉེ་བར་འདྲེས་པའོ། །སྣ་ཚོགས་ནི་དེ་ཉིད་ལས་སྣང་བ་གསུམ་
བག་ཆགས་ཀྱི་གཟུགས་བརྙན་ཤར་བ་དེ་དག་ཀྱང་སེམས་ཉིད་ལས་ཐ་དད་པ་མ་
ཡིན་ཏེ་སེམས་ཀྱི་རང་བཞིན་སྟོང་ཉིད་དུ་རྟོགས་པ་ཉིད་ཀྱིས་རྩ་བ་ཆད་པའི་ཡལ་
ག་དང་འདྲ་བར་ཤེས་པ་དེ་ཕྱིན་ཆད་གནས་ངན་ལེན་གྱི་སྒྲིབ་པ་དང་བྲལ་ཞིང་ཇི་
ལྟར་བར་མཁྱེན་པའི་ཡེ་ཤེས་མངོན་དུ་གྱུར་པས་ན་ཀུན་ཏུ་རྒྱས་པའོ། །སངས་
རྒྱས་སྤྲིན་གྱིས་ཀུན་ཏུ་ཁྱབ་པ་ནི་ཇི་སྙེད་པ་མཁྱེན་པའི་ཡེ་ཤེས་སོ། །འོད་ཟེར་
འཕྲོ་བ་མང་པོ་འཁྲུག་ནི་ཚད་མེད་པའི་འཕྲིན་ལས་སེམས་ཅན་གྱི་ཁམས་དང་
མཉམ་པར་འཇུག་པའོ། །གསལ་བ་ལ་འདི་དཀྱིལ་འཁོར་ལྡན་ནི་དེ་ལྟར་རང་
གཞན་གྱི་དོན་ཕུན་སུམ་འཚོགས་པ་ཡང་བདེ་བ་ཆེན་པོ་བྱང་ཆུབ་ཀྱི་སེམས་སུ་རོ་
250 ---33



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གཅིག་པ་ཉིད་དོ། །དེ་ཉིད་དུས་གསུམ་གྱི་དེ་བཞིན་གཤེགས་པ་ཀུན་གྱིས་འབྱུང་
གནས་སུ་གྱུར་པའི་ཕྱིར་རོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་རྟེན་གྱི་དལ་དང་བརྟེན་
པའི་དལ་ གྱི་གཙོ་བོ་ཉིད་ཇི་ལྟར་བཞུགས་པའི་ཚུལ་སྟེ། གསང་བའི་དཀྱིལ་
འཁོར་དེ་ཉིད་སྔོན་འབྱུང་དུས་སངས་རྒྱས་དང་བྱང་ཆུབ་སེམས་དཔའ་ཆེན་རྣམས་
ལ་བསྟན་ཞིང་དལ་དུ་བཅུག་ལ། རྗེས་འཇུག་སེམས་ཅན་གྱི་ཁམས་རྣམས་བླ་
མས་འཇུག་པར་བྱེད་ལ་མདོར་བསྡུས་ན་བླ་མ་དང་རྡོ་རྗེ་འཛིན་པ་ཐ་མི་དད་པར་
བལྟས་ལ་སྨིན་གྲོལ་གྱི་སྦྱང་བའོ། །དེ་ནས་དེ་བཞིན་གཤེགས་པ་ཅེས་ པ་ ལ་
སོགས་པ་ནི་དེ་ལྟར་སྨིན་གྲོལ་གྱི་བྱ་བ་ཅི་རིགས་པར་རྫོགས་པའི་རྗེས་སུ་དེ་ལ་
ཉེ་བར་བསྡུ་བ་མཛད་པ་སྟེ་བཞིན་གཤེགས་པ་བྱང་ཆུབ་ཀྱི་སེམས་རྡོ་རྗེའི་ཐུགས་
ལ་བཞུགས་སོ་ཞེས་པ་དཔལ་རྡོ་རྗེ་འཆང་ཆེན་པོ་སེམས་དཔའ་གསུམ་དང་ལྡན་
པའི་ཟླ་བའི་ལྟེ་བའི་རྡོ་རྗེ་ཧཱུྃ་གིས་མཚན་པ་ལས་འོད་ཟེར་གྱི་ཚོགས་སྤྲོས་པས་དེ་
བཞིན་གཤེགས་པའི་དལ་དཔག་ཏུ་མེད་པ་བྱུང་སྟེ་གདུལ་བྱ་སེམས་ཅན་གྱི་རྒྱུད་
ལ་དུག་ལྔ་གང་ཤས་ཆེ་བ་སྦྱངས་ཐམས་ཅད་རིགས་ཀྱི་བདག་པོར་བཀོད་བརྟན་
གཡོ་མ་ལུས་པར་སྦྱངས་ཏེ་འོད་དུ་ཞུ་ཞིང་ལྷུན་གྱིས་གྲུབ་པ་དང་དྲེས་ནས་ཚུར་
འདུས་ཏེ་ཡུལ་དང་ཡུལ་ཅན་དག་པ་དབྱིངས་ཡེ་ཤེས་འདུ་འབྲལ་མེད་པ་བདེ་བ་
ཆེན་པོའི་ངང་ཉིད་དུ་གནས་པར་གྱུར་པའོ། །
དེ་ནས་ནམ་མཁའི་དབྱིངས་ཞེས་པ་ལ་སོགས་པ་ནི་ལམ་གཉིས་ཀྱི་ཡོན་
ཏན་ གྱི་ཆོས་ཐོབ་པའི་ཚུལ་བསྟན་པ་སྟེ། ནམ་མཁའི་དབྱིངས་ ཐམས་ ཅད་ན་
གནས་པའི་སེམས་ཅན་ཇི་སྙེད་པ་ཐམས་ཅད་ནི་སྔོན་འབྱུང་ལྟར་ན་ཉན་པར་
250-34



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
འདུས་ པའི་ འཁོར་ སངས་ རྒྱས་ དང༌ བྱང་ ཆུབ་ སེམས་ དཔའ་རྣམས་ལ། རྗེས་
རིགས་ངེས་པ་རིན་པོ་ཆེ་ལྟ་བུ་དང་ཨུཏྤ་ལ་ལྟ་བུ་ལ་སོགས་པའི་གང་ཟག་རྣམས་
སོ། །རྡོ་རྗེ་སེམས་དཔའ་ནི་སྔོན་འབྱུང་དུ་མཐར་ཐུག་གི་རྒྱུད་གསུངས་པའི་སྟོན་
པ་རྡོ་རྗེ་འཆང་ཉིད་ལ། རྗེས་མཚན་ཉིད་ཡོངས་སུ་རྫོགས་པ་དང་ལྡན་པའི་བླ་
མའོ། །བྱིན་གྱིས་བརླབས་ཀྱིས་དེ་བཞིན་གཤེགས་པ་ཐམས་ཅད་ཀྱི་བདེ་བ་ནི་
སྔོན་འབྱུང་དུ་མཐར་ཐུག་གི་རྒྱུད་ཐོས་པ་ལས་རྒྱུའི་བྱང་ཆུབ་སེམས་དཔའ་རྣམས་
ཀྱིས་ལམ་གྱི་བདེན་པ་མཐོང་སྟེ་འཁོར་བའི་སྡུག་བསྔལ་ལས་དབུགས་ཕྱུང་ཞིང་
།
ཡིད་བདེ་བ་ཐོབ་པར་གྱུར་པ་ནི་འབྲས་བུའི་བྱང་ཆུབ་སེམས་དཔའ་རྣམས་ཀྱིས་
འབྲས་བུའི་བདེན་པ་མཐོང་སྟེ་ལམ་གྱི་འཆིང་བ་ལས་ངལ་སོས་པའི་གནས་
སྐབས་ཐོབ་པར་གྱུར་པ། རྗེས་བུམ་པའི་དབང་དང་ལམ་བསྐྱེད་པའི་རིམ་པ་ལས་
ཐུན་མོང་གི་དངོས་གྲུབ་དང་
། ཡིད་བདེ་བ་ནི་དབང་གོང་མ་གསུམ་དང་རྫོགས་
པའི་རིམ་པ་ལས་མཆོག་གི་དངོས་གྲུབ་ཐོབ་པར་གྱུར་པའོ།
དེ་ནས་དེ་བཞིན་གཤེགས་པ་མི་བསྐྱོད་པ་ཞེས་པ་སོགས་པ་ནི་དེ་ལྟ་བུའི་
ཆོས་ཕུན་སུམ་ཚོགས་པ་ཆེད་དུ་བརྗོད་པའི་སྒོ་ནས་མདོར་བསྡུས་ནས་བསྟན་པ་
སྟེ། དེ་ཡང་ཨེ་མའོ་ཞེས་པ་ནི་ངོ་མཚར་བ་སྟེ་རྒྱུའི་རྒྱུད་དུ་དེ་བཞིན་ག
སྙིང་པོ་རང་བཞིན་གྱིས་འོད་གསལ་བ་སེམས་ཅན་ཐམས་ཅད་ཀྱི་རྒྱུད་ལ་གནས་
པ་དང༌། ཐབས་ཀྱི་རྒྱུད་ལ་ལུས་སེམས་གཉིས་ཚོགས་པ་གཅིག་པས་བསྒྲུབ་པ་
སྨིན་ལམ་དབང་གི་ཡེ་ཤེས་ཀྱིས་འཁོར་བའི་རྟོག་པ་དུ་མ་བཅོམ་ཏེ་སྐད་ཅིག་
གིས་ཡེ་ཤེས་སྐྱེས་ཤིང་གྲོལ་བྱེད་རིམ་པ་གཉིས་སྤྱོད་པ་དང་བཅས་པས་ལམ་
རིམ་གྱིས་བསྒྲོད་པ་དང་
། འབྲས་བུའི་རྒྱུད་དུ་དབང་བཞི་རིམ་གཉིས་སྤྱོད་པ་དང་
གཤེགས་
250 35



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩)
བཅས་པས་བསྒོམས་པས་ལམ་ལྔ་བྱང་ཆུབ་ཀྱི་ཕྱོགས་དང་བཅས་པ་མཆོག་གི་
ལམ་དུ་ཚེ་གཅིག་གིས་རྡོ་རྗེ་འཆང་གི་གོ་འཕང་མངོན་དུ་བྱེད་པའོ། །
རབ་ཏུ་མི་རྟག་ནི་སངས་རྒྱས་པའི་གྲུབ་པའི་མཐའ་འཛིན་པ་རྣམས་ལས་
ཆོས་ཀྱི་བདག་གཟུང་འཛིན་དོན་དམ་དུ་བལྟ་བའི་ཉན་ཐོས་ པ་ དང་། གཟུང་
འཛིན་གྱིས་སྟོང་པའི་སེམས་རྣམ་པར་རིག་པ་དོན་དམ་དུ་སྨྲ་བའི་སེམས་ཙམ་པ་
དང༌། བདེན་དངོས་ཀྱི་སྟོང་པའི་སྒྱུ་མ་ལྟ་བུ་དོན་དམ་དུ་བལྟ་བའི་དབུ་མ་རང་
རྒྱུད་པ་དང་། སྣང་ཙམ་འགོག་པ་རྒྱུན་ཆད་རབ་ཏུ་མི་གནས་པར་རྟོག་པ་རྣམས་
ལྟར་འདིར་རབ་ཏུ་མི་རྟོག་སྟེ། ཆོས་ཅན་སྣང་བའི་ཆོས་ཉིད་སྟོང་པ་ནི་བསྒྲུབ།
ཆོས་ཀྱི་སྤྲོས་པ་མ་ལུས་པ་དང་བྲལ་ཞིང་བསྒྲུབ་པའི་མཐའ་ལ་མི་གནས་པ།
ཆོས་ཉིད་སྟོང་པའི་ཆོས་ཅན་སྣང་བ་ནི་དགག་ཆོས་ཀྱི་སྤྲོས་པ་མ་ལུས་པ་དང་བྲལ་
ཞིང་དགག་པའི་མཐའ་ལ་མི་གནས་པའི་ཚུལ་གྱིས་དབུ་མ་ཆེན་པོ་རབ་ཏུ་མི་
གནས་པ་སྟེ། རྣལ་འབྱོར་ཆེན་པོ་ཐུན་མོང་མ་ཡིན་པའི་གསང་བ་ལས། འདི་ལྟར་
སྲིད་དང་ཞི་བ་ལས། །རྣལ་གྲོལ་སྟོང་ཉིད་སྙིང་རྗེ་དང་
། །དབྱེར་མེད་བྱང་ཆུབ་
སེམས་ཀྱི་མཆོག །ཟུང་འཇུག་རབ་ཏུ་མི་གནས་པ། །དཔལ་ལྡན་འདུས་འདིར་
གྲུབ་མཐའ་ཀུན། །སྙིང་པོ་འདུས་པའི་རྩ་བར་གསུངས། །ཞེས་སོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་རྡོ་རྗེ་འཆང་སྤྲུལ་པའི་
དལ་བསྟན་པ་སྟེ། དེ་ལ་ གདུལ་ བྱ་མོས་པའི་རིམ་པ་དང་རྗེས་སུ་མཐུན་པར་
འདུས་པའི་རྒྱུད་འདི་ནས་དལ་གྱི་འཁོར་ལོ་ལྷ་དགུ་པ་དང་
། བཅུ་གསུམ་པ་དང་།
བཅུ་དགུ་པ་དང་། ཉི་ཤུ་རྩ་ལྔ་པ་དང་
། སུམ་ཅུ་རྩ་གཉིས་པ་དང་
། རིགས་བསྡུས་
ཆེན་པོ་སྟེ་རྒྱས་བསྡུས་ཀྱི་རྣམ་གྲངས་དྲུག་སྟོན་པར་བཤད་པའི་རྒྱུད་ཆེན་པོ་ཐུན་
250 36



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མོང་མ་ཡིན་པའི་གསང་བ་ལས་གསུངས་པ་ལས་འདིར་ནི་ལྷའི་འཁོར་ལོ་བཅུ་
གསུམ་པའོ། །
འདིར་ནི་དངོས་པོའི་གནས་ལུགས་སམ་སྦྱང་གཞི་ལྟར་ན་དེ་ལྟར་བུ་དང་
བུ་མོ་ལ་སོགས་པ་བསྐྱེད་དེ་རང་རང་གི་ལུས་ངག་ཡིད་གསུམ་གྱི་ནུས་པ་རྫོགས་
པ་དང་ཡིད་དང་འཐད་པའི་གནས་གཞན་དང་གཞན་དུ་སོ་སོར་བྱེད་ཅིང་ལེགས་
པར་བརྫངས་ཏེ་འཁོར་བའི་རྒྱལ་སྲིད་སྐྱོང་བར་བྱེད་པའོ། །སྦྱོང་བྱེད་ལམ་གྱི་
རིམ་པ་ལ་སྔ་མ་ལྟར་དྲངས་པའི་དོན་ངེས་པའི་དོན་གསུམ་དུ་བཤད་པར་བྱ་བ་
ལས་དང་པོར་དྲང་དོན་བསྐྱེད་པའི་རིམ་པ་དཀྱིལ་འཁོར་རྒྱལ་པོ་མཆོག་གི་ཏིང་ངེ་
འཛིན་དུ་བཤད་པ་ལ་དལ་གྱི་ལྷ་རྣམས་འབྱུང་བའི་གཞི་ཏིང་ངེ་འཛིན་གྱི་ཁྱད་
པར་དག་སྔོན་དུ་འགྲོ་བས་དབྱུང་པ་མཚན་ཉིད་དང་བཅས་པ། སྤྲོ་ལ་འཕྲིན་ལས་
དང་ བཅས་ པ། བསྡུ་བ་ལྷུན་གྲུབ་ དང་ བཅས་ པ། འགོད་ པ་ དངོས་ གྲུབ་ དང་
བཅས་པ་སྟེ་ཚིག་གི་དོན་ཕལ་ཆེར་ནི་རྟོགས་པར་སླ་སྟེ་གཞུང་ཉིད་དུ་ཤེས་པར་
བྱོས་ལ། ཞེ་སྡང་ཞེས་པ་ལ་སོགས་པ་ནི་གཞུང་ཉེ་བར་བསྡུ་བའི་སྒོ་ནས་ཁྱད་
པར་གྱི་དགོས་པ་བསྟན་པ་སྟེ་དེ་ལ་ཞེ་སྡང་ནི་ཁྱབ་འཇུག་ཏེ་སེམས་ཅན་གྱི་རྒྱུད་
ལ་ཕ་རོལ་པོ་ལ་སྡང་བའི་སེམས་དང་འཁོན་དུ་འཛིན་པའོ། །གཏི་མུག་ནི་ལྷ་
ཚངས་པ་སྟེ་ཆོས་དང་ཆོས་མ་ཡིན་པ་མི་ཤེས་ཏེ་རྨོངས་པའོ། །འདོད་ཆགས་ཅན་
ནི་ལྷ་དབང་ཕྱུག་ཆེན་པོ་སྟེ་ཡུལ་སྡུག་པ་ལ་བརྟེན་ནས་སེམས་ཉེ་བར་ཆགས་པ་
སྟེ་རིགས་གསུམ་པོ་རྒྱུའི་མིང་ལམ་ལ་བཏགས་པའོ། །ཡིད་བཞིན་ནོར་བུ་ནི་ང་
རྒྱལ་ཅན་བརྒྱ་བྱིན་སྟེ་སེར་སྣ་རྣམ་པར་དག་པས་མི་ཟད་པའི་གཏེར་དུ་གྱུར་པའོ། །
དམ་ཚིག་ཕྲག་དོག་ཅན་དགའ་རབ་དབང་ཕྱུག་དོན་འདུལ་བའི་དོན་དུ་སངས་
250 37



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
རྒྱས་ཀྱི་འཕྲིན་ལས་མཛད་པའོ། །རིགས་ལྔར་གཏོགས་པ་དེ་དག་གིས་ཞེས་པ་
གདུལ་བྱ་དུག་ལྔ་གང་ཤས་ཆེ་བར་སྣང་བ་ལ། སངས་རྒྱས་ཐམས་ཅད་ལ་སྐུ་
གསུང་ཐུགས་ཡོན་ཏན་འཕྲིན་ལས་ལྔའི་སྒོ་ནས་ཕུང་པོ་ལྔ་སྦྱོང་ཞིང་མཐར་ཐུག་
ཡེ་ཤེས་ལྔའི་ངོ་བོར་བསྟན་པའོ། །
གདོད་དང་ཞེས་པ་རྒྱུ་ལོངས་སྤྱོད་ནི་འདོད་པའི་ཡོན་ཏན་ལ་མ་ཆགས་པ་
ཡེ་ཤེས་ཀྱི་རོལ་པར་ཤར་བའི་སྤྱོད་པའོ། །ཐར་པས་ནི་འབྲས་བུ་གྲུབ་པ་བརྒྱད་
ལ་སོགས་པ་སྟེ་གནས་སྐབས་ཀྱིས་ཡོན་ཏན་དང་
། ཡང་ན་འདོད་དང་ཐར་པ་
ཞེས་ པས་ལས་ཀྱི་ཚོགས་ རབ་འབྱམས་བསྟན་པའོ། །རབ་བསྒྲུབ་པ་ཞེས་པ་
འབྲས་བུ་སྐུ་གསུམ་ཡེ་ཤེས་ལྔ་ལྡན་དུ་ཐོབ་པའི་ཡུལ་དུ་བྱས་པའོ། །
ངེས་དོན་རྫོགས་པའི་རིམ་པ་ལྟར་ན་ཁྱད་པར་གྱི་གཞི་ཏིང་ངེ་འཛིན་འདི་
དག་གི་དོན་ནི་བཤད་པའི་རྒྱུད་ཐུན་མོང་མ་ཡིན་པའི་གསང་བ་ལས་འབྱུང་སྟེ།
གསང་བ་བླ་ན་མེད་པའི་དོན། །ཡེ་ཤེས་རྣམ་གསུམ་རིམ་འཇུག་ཅིང་
། །སྒྲོན་མ་
འོད་གསལ་སྣང་བ་ལས། །ཟུང་འཇུག་རྡོ་རྗེ་མི་ཕྱེད་པ། །ལྷའི་འཁོར་ལོ་སྤྲུལ་
ནས་ནི། །དབྱེར་མེད་མི་གཡོའི་ཏིང་ ངེ་འཛིན། །བྱང་ཆུབ་སེམས་ཀྱི་ངང་ཉིད་
ལས། །རྟག་ཏུ་འོད་ གསལ་བར་ གནས་ ཀྱང་། །འགྲོ་བའི་དོན་ལས་ མི་ འདའ་
བས། །དམ་ ཚིག་ འབྱུང་བའི་ཏིང་ ངེ་ འཛིན། །བྱང་ ཆུབ་སེམས་ནི་ཟ་མ་ཏོག །
བདེ་བ་ཅན་ནི་མི་ཤིགས་པ། །ཡེ་ཤེས་ཟག་མེད་བདེ་བས་བརྒྱན། །རིན་ཆེན་
འབྱུང་བའི་ཏིང་ངེ་འཛིན། །བདེ་བ་ཆེན་པོ་བྱང་ཆུབ་སེམས། །འགྲོ་བ་ཀུན་ལ་
སྟེར་ བ་ནི། །མ་ ཆགས་ པའི་ ཡེ་ཤེས་ ཀྱིས། །འདོད་ཆགས་ འབྱུང་བའི་ཏིང་ངེ་
འཛིན། །རྣམ་པ་སྣ་ཚོགས་སྒྱུ་མ་ལས། །གདོན་མི་ཟ་བར་གནས་མེད་བཞིན། །
250-38



དཔལ་གསང་བ་འདུས་པའི་རྣམ་བཤད་
ད་དྲི་མ་མེད་པའི་སྣང་བ།
འོད་གསལ་འབྲས་བུ་མངོན་ཕྱོགས་པ། །དམ་ཚིག་འབྱུང་བའི་ཏིང་ངེ་འཛིན། །
ཟག་པ་མེད་པའི་དགའ་བ་ཡི། །ཡེ་ཤེས་ཆེན་པོ་རོས་ཁྱབ་པའི། །རྡོ་རྗེའི་རིགས་
མཆོག་མཉེས་གྱུར་པ། །དམ་ཚིག་བླ་མེད་ཏིང་ངེ་འཛིན། །ཡང་དག་ཡེ་ཤེས་ནོར་
བུ་ལྟར། །རིན་ཆེན་འོད་འཕྲོའི་སྤྲིན་ཚོགས་ཀྱིས། །སངས་རྒྱས་ཐམས་ཅད་རྗེས་
སུ་ཡང་། །མཉེས་བྱེད་བདེ་ཆེན་ཏིང་ངེ་འཛིན། །ཟག་བཅས་བསྡུས་བྱས་བདེ་
ལས། །བཅུ་དྲུག་འགྱུར་གྱི་ཁྱད་འཕགས་པ། །འདོད་ཆགས་ རྗེས་སུ་འཛིན་བྱེད་
པ། །ཆགས་པ་ཆེན་པོའི་ཏིང་ངེ་འཛིན། །སྐུ་གསུང་ཐུགས་ཉིད་རྡོ་རྗེ་ལས། །སྣང་
གསུམ་ཐིམ་པའི་ཏིང་ངེ་འཛིན། །སྒྱུ་མ་སླུ་བ་དག་པ་ཉིད། །མི་ཕྱེད་འོད་གསལ་
ཐིམ་པའོ། །ཡེ་ཤེས་མེ་ལོང་ལྟ་བུ་ལས། །སྲིད་གསུམ་སྣང་བར་མཛད་པ་སྟེ། །ཡེ་
ཤེས་ རྡོ་ རྗེ་འཁོར་ལོ་ནི། །མི་བཟད་སྐུའི་ཏིང་ངེ་འཛིན། །སྣང་བ་ གསུམ་ལས་
འདས་པའི། །རྣམ་རྟོག་མངོན་པར་བྱང་ཆུབ་པའོ། །རང་བཞིན་གང་ཡིན་དེ་ཉིད་
ནི། །འོད་གསལ་ཆེན་པོའི་ཏིང་ངེ་འཛིན། །སྲིད་ཞི་མཉམ་ཉིད་མཉམ་སྐུ་ཡི། །
ཆོས་རྣམས་གཉིས་མེད་རོ་གཅིག་པ། །པདྨོ་རིན་ཆེན་འབྱུང་བའི་གནས། །ཡོན་
ཏན་གཏེར་གྱུར་ཏིང་ངེ་འཛིན། །སྐྱེ་མེད་རྡོ་རྗེའི་སྐུ་མངའ་བ། །མི་འགག་གནས་
མེད་གསུང་དང་ཐུགས། །མི་ཕྱེད་དངོས་པོ་འཇོམས་པའོ། །འགྱུར་བ་མེད་པའི་
ཏིང་ངེ་འཛིན། །ཞེས་གསུངས་པ་ལས་ཤེས་པར་བྱས་ལ།
ཏིང་ངེ་འཛིན་དེ་དག་ལས་བྱུང་བའི་ལྷ་རྣམས་ནི་རླུང་དང་སྔགས་ཀྱི་དེ་ཁོ་
ན་ཉིད་དབྱེར་མེད་པ་རྡོ་རྗེའི་བཟླས་པའི་རྟེན་དུ་གྱུར་པ་འབྱུང་བ་ཆེན་པོ་ལྔའི་
རླུང་། བྱེ་ བྲག་ འབྱུང་བ་ཕྲ་མོ་བཞིའི་རླུང་། ཡང་དག་པར་རྒྱུ་བ་ཁྱབ་བྱེད་དུ་
གནས་པའི་ཡན་ལག་གི་རླུང་བཞི་རྣམས་རིམ་པ་བཞིན་དུ་དེ་བཞིན་གཤེགས་པ་
250-39



སོ་སོར་འབྱ
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩)
ལྔ་དང་། ཡུམ་བཞི་དང་རེག་པའི་ཁྲོ་བོ་བཞི་རྣམས་ལ་སྦྱར་བས་ཐབས་དང་ཤེས་
རབ་སྐྱེ་མཆེད་ལ་བརྟེན་པའི་རྡོ་རྗེའི་བཟླས་པར་འགྱུར་བ་ཡིན་སྟེ། རྡོ་རྗེའི་ཕྲེང་
བ་ལས། གོས་དཀར་ལ་སོགས་བཟླས་བཤད་པ། །བརྒྱ་ཕྲག་གཉིས་དང་ཉི་ཤུ་
ལྔ། །བཞི་པོ་ལེགས་པར་བསྒྲེས་པ་ལ། །དགུ་བརྒྱ་དག་ཏུ་གང་བསྟན་པ། །དེ་ནི་
ར་འབྱུང་བ་ལས། །ཉི་ཁྲི་ཆིག་སྟོང་དྲུག་བརྒྱའོ། །ཞེས་སོ། །
ཤིན་ཏུ་ངེས་པའི་དོན་གསང་ཆེན་བླ་ན་མེད་པའི་ལམ་ལྟར་ན་ཡང་ཁྱད་
པར་གྱི་གཞི་ཏིང་ངེ་འཛིན་རྣམས་ཀྱི་དོན་ནི་ལུང་སྔ་མའི་ཤུགས་ལས་རྟོགས་པ་
འགྱུར་ལ། ཏིང་ངེ་འཛིན་དེ་ལས་བྱུང་བ་གཉིས་སུ་མེད་པའི་ཡེ་ཤེས་ལ་ཐ་དད་ཀྱི་
རྟོགས་པ་མི་བསྐྱོད་པས་ན་རྡོ་རྗེ་འཛིན་པ་མི་བསྐྱོད་པ། དེ་ཉིད་ཀྱིས་སྒྲིབ་པའི་
ཕྱོགས་ལས་རྣམ་པར་རྒྱལ་བས་ཡེ་ཤེས་ཀྱི་སྣང་བ་ཐམས་ཅད་དུ་སྣང་བར་མཛད་
པ་ན་རྒྱལ་བར་རྣམ་པར་སྣང་མཛད། རྟོགས་པའི་ཁྱད་པར་སངས་རྒྱས་ཀྱི་ཡོན་
ཏན་རིན་པོ་ཆེའི་སྟོབས་དང་མི་འཇིགས་པ་ལ་སོགས་པ་འཐོབ་པར་འགྱུར་པས་
ན་ནོར་བུ་འཛིན་པ་རིན་ཆེན་ཏོག །རང་རྒྱུད་དུ་ཆགས་པ་མེད་པའི་སྙིང་རྗེ་ཆེན་
པོས་འཇིག་རྟེན་པ་རྣམས་རང་གི་གདུལ་བྱར་ལེགས་པར་བསྡུས་པར་མཛད་པས་
ན་པདྨོ་འཛིན་པ་འཇིག་རྟེན་དབང་ཕྱུག །དེ་ལྟ་བུའི་སྟོང་པ་དང་སྙིང་རྗེ་གཉིས་སུ་
མེད་པའི་ཡེ་ཤེས་ཀྱི་མཐུས་བདག་དང་གཞན་གྱི་དོན་ཕུན་སུམ་ཚོགས་པའི་ངེས་
པ་ཐོབ་པར་བྱེད་པས་ན་ཤེས་རབ་འཆང་བ་གྲུབ་པ་གདོན་མི་ཟ་བ་སྟེ་དེ་རྣམས་ནི་
ཉོན་མོངས་པ་ཡེ་ཤེས་སུ་དབང་དུ་བྱེད་པ་ཐབས་ཀྱི་རང་བཞིན་ནོ། །
དེ་བཞིན་དུ་ཞེ་སྡང་རྣམ་པར་དག་པའི་ཐབས་ལ་དགའ་བ་ཤེས་རབ་གྱི་
རང་བཞིན་གྱིས་སངས་རྒྱས་ཐམས་ཅད་བསྐྱེད་པར་མཛད་པས་ན་ཞེ་སྡང་དགའ་
250-40



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བ་མ་མ་ཀི །གཏི་མུག་རྣམ་པར་དག་པའི་ཐབས་ལ་དགའ་བའི་ཤེས་རབ་ཀྱི་རང་
བཞིན་གྱིས་སེམས་ཅན་གྱི་ཁམས་མཐའ་ཡས་པ་ལ་བྱམས་པ་ཆེན་པོས་གཟིགས་
པས་ གཏི་མུག་ དགའ་ བ་ སངས་ རྒྱས་ སྤྱན། འདོད་ཆགས་རྣམ་ པར་ དག་པའི་
ཐབས་ལ་དགའ་བའི་ཤེས་རབ་ཀྱི་རང་བཞིན་གྱིས་སེམས་ཅན་རྣམས་ངན་འགྲོ་
དང་སྲིད་པའི་འཚེ་བ་ལས་སྐྱོབ་པར་བྱེད་པ་འདོད་ཆགས་དགའ་བ་གོས་དཀར་
མོ། ཕྲག་དོག་རྣམ་པར་དག་པའི་ཐབས་ལ་དགའ་བ་ཤེས་རབ་ཀྱི་རང་
བཞིན་
གྱིས་འགྲོ་བ་མ་ལུས་པ་སྡུག་བསྔལ་གྱི་རྒྱ་མཚོ་ལས་བསྒྲོལ་བར་བརྩོན་པ་ཕྲག་
དོག་དགའ་མ་རྡོ་རྗེ་སྒྲོལ་མ་སྟེ། དེ་དག་ནི་ཤེས་རབ་ཀྱི་རང་བཞིན་ཏེ་ལམ་དང་
འབྲས་བུའི་ཡོན་ཏན་མ་ལུས་པར་བསྐྱེད་པར་བྱེད་པས་ན་བཙུན་མོའི་མཆོག་ཕུན་
སུམ་ཚོགས་པ་ཉིད་དོ། །
གཞནཡང་གཉིས་སུ་མེད་པའི་ཡེ་ཤེས་རྒྱུན་མི་འཆད་པའི་ཚུལ་གྱིས་འཆི་
བདག་གི་བདུད་མི་གནས་པར་བསྐྱོད་པར་མཛད་པས་ན་གཤིན་རྗེ་མཐར་བྱེད།
ཤེས་རབ་ཀྱི་སྟོབས་ཀྱིས་ཉོན་མོངས་པའི་བདུད་བག་ལ་ཉལ་དང་བཅས་པ་མི་
གནས་པར་བསྐྱོད་པར་བྱེད་པས་ན་ཤེས་རབ་མཐར་བྱེད། ཀུན་ཏུ་མ་ཆགས་པའི་
ཏིང་ངེ་འཛིན་གྱིས་གང་ཟག་གི་བདག་ཏུ་འཛིན་པ་ཕུང་པོའི་བདུད་མི་གནས་པར་
བསྐྱོད་པར་མཛད་པ་ན་པདྨ་མཐར་བྱེད། བཙོན་འགྲུས་ཀྱི་ཤུགས་ཀྱིས་ལོག་པར་
འདྲེན་པ་ལྷའི་བུ་བདུད་མི་གནས་པར་བསྐྱོད་པར་མཛད་པས་ན་དགེགས་མཐར་
བྱེད་སྟེ། དེ་དག་ནི་ཐབས་ཤེས་རབ་གཉིས་སུ་མེད་པའི་སྟོབས་ཐམས་ཅད་དུ་
བསྙེངས་པ་མེད་པའི་བདག་ཉིད་དོ། །འདི་ཉིད་ལས། མཁའ་དང་མཚུངས་པར་
མཉམ་གྱུར་པ། །རྣམ་པར་མི་རྟོག་ངོ་བོ་ཉིད། །ཆོས་རྣམས་རང་བཞིན་དག་པ་ལ། །
250-41



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རོལ་མོ་འདི་དག་རབ་ཏུ་བསྒོམ་ཞེས་སོ། །
དེ་བཞིན་གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་མཉེས་
པར་བྱེད་པས་ན་དཀྱིལ་འཁོར་གྱི་དམ་ཚིག་སེམས་དཔའ་རྣམས་སོ་ཞེས་པས་ནི་
དལ་གྱི་འཁོར་ལོ་གཞན་དག་གམ་ལྷ་ལྷག་མ་རྣམས་ཁ་བསྐང་པ་དང་བཅས་པས་
གཞུང་ཉེ་བར་བསྡུ་བ་བསྟན་པ་སྟེ། དེ་ཡང་སྔར་གྱི་བཅུ་གསུམ་ལ་གཟུགས་རྡོ་རྗེ་
མ་ལ་སོགས་པ་ལྷ་མོ་དྲུག་མནན་པ་བཅུ་དགུའོ། །དེ་ཉིད་ལ་སའི་སྙིང་པོ་ལ་
སོགས་པ་བྱང་ཆུབ་སེམས་དཔའ་དྲུག་མནན་པས་ཉི་ཤུ་རྩ་ལྔའོ། །དེ་ཉིད་ལ་
གཙུག་ཏོར་འཁོར་ལོ་སྒྱུར་བ་ལ་སོགས་པ་ཁྲོ་བོའི་རྒྱལ་པོ་དྲུག་བྱང་ཆུབ་སེམས་
དཔའ་གཉིས་མནན་སྟེ་ལྷ་མོ་རེག་བྱ་རྡོ་རྗེ་དང་ཆོས་ཀྱི་དབྱིངས་མ་གཙོ་བོ་དང་རོ་
མཉམ་དུ་གྱུར་པས་སུམ་ཅུ་རྩ་གཉིས་སོ། །གཙོ་བོ་འཕོས་པའི་བྱེ་བྲག་གིས་དེ་
དག་རེ་རེ་ཡང་སུམ་ཅུ་རྩ་གཉིས་དང་ལྡན་པའི་དཀྱིལ་འཁོར་གྱི་འཁོར་ལོ་ཡང་
སུམ་ཅུ་རྩ་གཉིས་ཏེ་རིགས་བསྡུས་ཆེན་པོའི་དཀྱིལ་འཁོར་ལ་ལྷའི་གྲངས་སྟོང་
དང་ཉི་ཤུ་རྩ་བཞིའོ། །འདི་ལྟར་སློབ་དཔོན་འཕགས་པ་ཀླུའི་ཞབས་ཉིད་ཀྱིས་
མདོར་བྱས་སུ་ལྷ་སུམ་ཅུ་རྩ་གཉིས་སུ་ངེས་པར་བསྟན་པ་ནི་བཤད་པའི་རྒྱུད་རྡོ་རྗེ་
ཕྲེང་བའི་རྗེས་སུ་འབྲངས་པ་ཡིན་ནོ། །ལེའུ་དང་པོའི་དཀའ་བའི་གནས་རྣམ་པར་
བཤད་པའོ།། །།
དེ་ལྟར་ལེའུ་དང་པོར་རྒྱུད་ཀྱི་དོན་ཐམས་ཅད་མདོར་བསྟན་ནས་གཉིས་
པ་མན་ཆད་བཅུ་དྲུག་གིས་རྒྱས་པར་འཆད་པ་ལས་དེ་དག་ཉིད་མདོར་བསྡུས་
ནས་སྨིན་ལམ་གཙོ་བོ་སྟོན་པ་གསུམ་ གྲོལ་ལམ་གཙོ་བོ་སྟོན་པའི་ལེའུ་བཅུ་
གསུམ་མོ། །དང་པོ་ནི་ལེའུ་བཞི་པ་དང་བརྒྱད་པ་དང་བཅུ་དྲུག་པའོ། །གཉིས་པ་
250 -42



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ལ་བསྙེན་པ་གཙོ་བོར་སྟོན་པ། བསྒྲུབ་པ་གཙོ་བོར་སྟོན་པ། མ་གྲུབ་ན་སྙིང་པོའི་
བསྐུལ་བ་སྟོན་པའོ། །དང་པོ་ལ་གཉིས་ལས། དེ་ཁོ་ན་ཉིད་ཀྱི་ཏིང་ངེ་འཛིན་དང་
།
དེ་དང་རྗེས་སུ་མཐུན་པའི་དཔྱོད་པ་དང་དམ་ཚིག་དང་སྡོམ་པ་སྟོན་པ་ལས། དང་
པོ་ནི་ལེའུ་གཉིས་པ་དང་གསུམ་པ་དང་དྲུག་པ་དང་བཅུ་གཅིག་པ་དང་བཅུ་གཉིས་
པ་དང་བཅོ་ལྔ་པའོ། །
གཉིས་པ་ནི་ལྔ་པ་དང་བདུན་པ་དང་བཅུ་བདུན་པའོ། །བསྒྲུབ་པ་གཙོ་
བོར་སྟོན་པ་ནི་བཅུ་གསུམ་པ་དང་
། བཅུ་བཞི་པའོ། །མ་གྲུབ་ན་སྙིང་པོ་བསྐུལ་བ་
ནི་བཅུ་པ་ལས་སོ། །དེ་ལས་ནི་ལེའུ་གཉིས་པ་འདི་ལས་ནི་དངོས་པོའི་གནས་
ལུགས་ལས་སེམས་དངོས་པོའི་གནས་ལུགས། ལམ་རྫོགས་པའི་རིམ་པ་དང་
མཐར་ཐུག་གསང་ཆེན་བླ་ན་མེད་པའི་འབྲས་བུ་གཉིས་ཀར་གྱིས་འོད་གསལ་བ་
ཟུང་དུ་འཇུག་ པ་ སྟོན་པ་ལས། དེ་ནས་ཞེས་པ་ལ་སོགས་པ་ནི་བྱང་ཆུབ་
སེམས་གསང་བ་བླ་ན་མེད་པའི་དོན་ལ་གསོལ་གདབ་པ་བསྟན་སྟེ། དེ་ཡང་ལམ་
རྫོགས་པའི་རིམ་པ་ལྟར་ན་སྐུ་དང་གསུང་དང་ཐུགས་ནི་དབེན་པ་གསུམ་མོ། །དེ་
དག་གི་མཆོག་ནི་བདག་བྱིན་གྱིས་བརླབ་པའི་རིམ་པའོ། །དེ་བཞིན་གཤེགས་པ་
ནི་སྒྱུ་ལུས་འོད་གསལ་དུ་འཇུག་པ་སྟེ་ཕྱི་དང་ནང་གི་མངོན་པར་བྱང་ཆུབ་པའོ། །
ཀུན་གྱི་གསང་ནི་བསམ་གཏན་གཉིས་སོ། །བླ་ན་མེད་པ་ནི་རྟོགས་པར་བྱ་བའི་
དོན་མཐར་ཐུག་པའོ། །བྱང་ཆུབ་སེམས་ནི་དེའི་ཡེ་ཤེས་མཚུངས་པ་མེད་པའོ། །
སྙིང་པོ་ནི་བདེ་བ་ཆེན་པོ་འགྱུར་བ་མེད་པའི་དོན་ནོ། །མཆོག་ནི་གློ་བུར་གྱི་དྲི་མ་
ལེགས་པར་སྦྱང་བའི་དག་པའོ། །དེ་བཞིན་གཤེགས་པ་ནི་ཁྱད་པར་དུ་རིགས་
ངེས་ པ་ རིན་པོ་ཆེ་ལྟ་བུའི་གང་ཟག་གོ །ཀུན་གྱི་གསང་ནི་ཙན་དན་ལྟ་བུ་ལ་
250 -43



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སོགས་པའི་གང་ཟག་གི་ཡུལ་མ་ཡིན་པའོ། །མཐར་ཐུག་གསང་བ་བླ་ན་མེད་པའི་
འབྲས་བུ་ལྟར་ན་སྐུ་དང་གསུང་དང་ཐུགས་ཀྱི་སྐུ་གསུམ་གྱི་རང་བཞིན་བདེ་
གསལ་མི་རྟོག་པའི་བདག་ཉིད་དོ། །མཆོག་ནི་ཁྱད་པར་གྱི་འབྲས་བུ་དེ་དག་
དབྱེར་མེད་པ་ཆེན་པོའི་སྐུའོ། །དེ་བཞིན་གཤེགས་པ་ནི་ལམ་བདེ་བ་ནས་འབྲས་
བུ་བདེ་བར་སོན་པའོ། །ཀུན་གྱི་ཐུགས་ཀྱི་གསང་བ་བླ་ན་མེད་པའི་བྱང་ཆུབ་ཀྱི་
སེམས་ནི་མཐར་ཐུག་འབྲས་བུའི་འོད་གསལ་ཐམས་ཅད་སྟོང་པ་ཉིད་བསལ་
གཞག་ མེད་ པའི་ཡེ་ཤེས་མི་ སློབ་པའི་ཟུང་འཇུག་དང་བཅས་པའོ། །དེ་ དག་
ལའང་དཔལ་ཡེ་ཤེས་སྙིང་པོ་བཞེད་པ་ལྟར་ན། ལེའུ་རེ་རེ་ཞིང་ལ་ཡང་དོན་ལྔ་
ལྔས་ཁོང་དུ་ཆུད་པར་བྱ་སྟེ། བརྗོད་བྱ་གང་ཡིན་པ། བརྗོད་བྱེད་གང་ཡིན་པ།
དོན་གང་ལས་ཁྱད་པར་དུ་གྱུར་པ། ཉམས་སུ་ཇི་ལྟར་བླང་པ། དོན་གྱི་ཆིངས་
གང་དུ་བསྡུས་ཤེས་པར་བྱ་བ་ལས། འདིར་དང་པོ་ནི་མངོན་པར་བྱང་ཆུབ་པའི་
སྙིང་པོ་བྱང་ཆུབ་སེམས་སོ།
གཉིས་པ་ནི་མཐའ་དྲུག་ཚུལ་བཞི་དང་ལྡན་པའོ། །གསུམ་པ་ནི་གྲུབ་
མཐའི་རྟོག་པ་མ་ལུས་པ་ལས་ཁྱད་པར་དུ་གྱུར་པའི་ཡེ་ཤེས་བླ་ན་མེད་པའོ། །
བཞི་པ་ནི་གསང་ཆེན་བྱང་ཆུབ་ཀྱི་སེམས་སྙིང་པོར་གྱུར་པ་ལ་མཉམ་བཞག་རྗེས་
ཐོབ་གཉིས་སུ་མེད་པའོ། །ལྔ་པ་ནི་སེམས་ཀྱི་གནས་ཐབས། རྫོགས་པའི་རིམ་པ་
གསང་ ཆེན་ ཡིན་ ནོ་ ཞེས་ གསུང་ ངོ༌། །དེ་ ནས་ བཅོམ་ ལྡན་ འདས་ དེ་ བཞིན་
གཤེགས་པ་ཐམས་ཅད་ཀྱི་སྐུ་དང་གསུང་དང་ཐུགས་རྡོ་རྗེ་ཞེས་པ་ལ་སོགས་པས་
ནི་དེ་ལྟར་གསོལ་བ་བཏབ་པ་མཁྱེན་ནས་ཁྱད་པར་གྱི་འཁོར་རིན་པོ་ཆེ་ལྟ་བུའི་
གང་ཟག་དུ་གྱུར་པ་རྣམས་ཀྱི་རྒྱུད་ལ་བྱང་ཆུབ་ཀྱི་སེམས་བསྐྱེད་པར་བསྟན་ཏེ།
1
250 44



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཁྱོད་ཀྱིས་གསང་ཆེན་དེར་སེམས་བསྐྱེད་ཅིག་ཅེས་པ་ལ་སོགས་པ་དངོས་པོའི་
གནས་ལུགས་ལྟར་ན་སེམས་ལུས་ལྟ་བུ་ནི་གསལ་ལ་རྟོག་པ་མེད་པར། ལུས་
སེམས་ལྟ་བུར་ནི་སྣང་ཡང་རང་བཞིན་མེད་པར། སེམས་ཚིག་ཏུ་བརྗོད་པ་ལྟ་བུ་
ནི་མིང་ཙམ་ལས་དོན་དུ་གྲུབ་པ་ཅི་ཡང་མེད་པ་སྟེ་བསྐྱེད་ཅིག་ཅེས་ཀྱང་རང་
བཞིན་ གཞིའི་འོད་ གསལ་དང་ ཟུང་འཇུག་ཏུ་ གནས་ པའོ། །ལམ་མངོན་ པར་
རྟོགས་པ་ལྟ་ན་སེམས་ལུས་ལྟ་བུར་ནི་སྣང་སྟོང་ལྷའི་འཁོར་ལོ་དང་ལུས་སེམས་
ལྟ་བུ་སྟེ་བདེ་སྟོང་ཡེ་ཤེས་ཀྱི་འཁོར་ལོ་དང༌། སེམས་ཚིག་ཏུ་བརྗོད་པ་ལྟ་བུར་སྟེ་
གསལ་སྟོང་ཆོས་ཉིད་ཀྱི་འཁོར་ལོ་བསྐྱེད་ཅིག་ཅེས་ཀྱང་རང་བཞིན་གྱི་གནས་པ་
རྟོགས་པར་གྱིས་ཤིག་ཅེས་པའོ། །མཐར་ཐུག་འབྲས་བུ་ལྟར་ན་སེམས་ལུས་ལྟ་
བུར་ནི་གཞན་དོན་ཕུམ་སུམ་ཚོགས་པ་སྒྱུ་མ་ལྟ་བུ་གཟུགས་ཀྱི་སྐུར། ལུས་སེམས་
ལྟ་བུར་ནི་རང་དོན་ཕུམ་སུམ་ཚོགས་པ་འོད་གསལ་ཆོས་ཀྱི་སྐུར། སེམས་ཚིག་ཏུ་
བརྗོད་པ་ལྟ་བུར་ནི་གཉིས་ཀར་གྱི་དོན་ཕུན་སུམ་ཚོགས་པ་རྡོ་རྗེ་འཆང་བདེ་བ་
ཆེན་པོའི་སྐུར་བསྐྱེད་ཅིག་ཅེས་པ་ནི་ཐོབ་པར་གྱིས་ཤིག་པའོ། །
འདིར་ཡང་དཔལ་ཡེ་ཤེས་སྙིང་པོའི་བཞེད་པས། སེམས་སྟོང་པ་ཉིད་དེའི་
ངང་ལས་ ལུས་སྐུ་སྒྱུ་མ་ལྟ་བུ་འཇའ་ཚོན་ལྟ་བུར་བསྐྱེད་པ་དང་
། ལུས་ལྷར་
གསལ་བའི་རང་བཞིན་སྟོང་ཉིད་དུ་གྱུར་པས་ཐུགས་རྡོ་རྗེའི་ངོ་བོ་ནམ་མཁའ་ལྟ་
བུ་དང༌། སེམས་རྟོག་ པ་ དག་ པ་ཚིག་ཏུ་བརྗོད་པ་ ཐམས་ཅད་ དང་ བྲལ་བས་
གསུང་རྡོ་རྗེ་བྲག་ཆ་ལྟ་བུར་བསྐྱེད་ཅིག་ཅེས་པའོ། །དེ་ལྟར་སྐྱེད་པའི་གཞིའི་རྡོ་རྗེ་
གསུམ་པོ་དག་ཀྱང་རེ་ཤིག་པའི་རྟེན་འབྲེལ་ལས་ཡང་དག་གི་བརྟེན་འབྱུང་ནི་མ་
ཡིན་ཏེ་འདི་ཉིད་ཀྱི་ལེའུ་བཅོ་ལྔ་པ་ལས། སེམས་ཀྱང་ལུས་ལ་མི་གནས། ལུས་
250 -45



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ཀྱང་སེམས་ལ་མི་གནས། ངག་ཀྱང་སེམས་ལ་མི་གནས། སེམས་ཀྱང་ངག་ལ་མི་
གནས་སོ། །དེའི་ཅིའི་ཕྱིར་ཞེ་ན། ནམ་མཁའ་ལྟར་ངོ་བོ་ཉིད་དག་པའི་ཕྱིར་རོ་
ཞེས་སོ། །དེ་ནས་བྱང་ཆུབ་སེམས་དཔའ་ཞེས་པ་ལ་སོགས་པ་ནི་འཁོར་རྣམས་
ཀྱིས་བྱང་ཆུབ་ཀྱི་སེམས་ཇི་ལྟ་བ་བསྐྱེད་ཅིང་སྐྱེས་པའི་རྟོགས་པ་བརྗོད་པ་སྟེ། ཨེ་
མའོ་ཀུན་ཏུ་བཟང་པོའི་ཞེས་པ་ནི་རྡོ་རྗེ་འཆང་ཆེན་པོ་སྒྱུ་མ་ལྟ་བུའི་སྐུའི་སྣང་བ་མ་
ལུས་པ་ཐམས་ཅད་སྟོང་པ་ཉིད་འོད་གསལ་བར་ཞུགས་པའི་ངང་ལས་དག་
སྒྱུ་མ་ཟུང་འཇུག་གི་སྐུར་བསྟན་པའོ། །
སྐུ་གསུང་ཐུགས་ཀྱི་ཞེས་པའི་སྐུ་རྡོ་རྗེ་ནི་རྣམ་པར་ཐར་པའི་སྒོ་སྟོང་པ་
ཉིད་སྣང་བའི་རང་བཞིན་སུམ་ཅུ་རྩ་གསུམ་ལས་འདས་པའི་གསལ་སྟོང་ཟུང་དུ་
འཇུག་པའོ། །གསུང་རྡོ་རྗེ་ནི་མཚན་མ་མེད་ པའི་ སྟོང་པ་ཆེན་པོ་མཆེད་ པའི་
མཚན་ཉིད་བཞི་བཅུ་ལས་འདས་པའི་བདེ་སྟོང་ཟུང་འཇུག་གི །ཐུགས་རྡོ་རྗེ་ནི་
སྨོན་པ་མེད་པའི་ཤིན་ཏུ་སྟོང་པ་ཉེ་བར་ཐོབ་པ་མ་རིག་པའི་སྐད་ཅིག་མ་བདུན་
ལས་འདས་པའི་རིག་སྟོང་ཟུང་འཇུག་གི་ཡེ་ཤེས་སུ་གནས་པའི། རྡོ་རྗེ་ཅན་ནི་
ཆོས་ཐམས་ཅད་གཉིས་སུ་མེད་པའི་ཟུང་འཇུག་ཡེ་ཤེས་ཀྱི་སྐུ་སྒྱུ་མ་ལྟ་བུར་མཚན་
ཉིད་གཅིག་པར་རྟོགས་པ་ལ་བྱ་སྟེ། གཉིས་མེད་ལས། རྟོག་པ་མེད་པ་བདེ་བའི་
རོ། །སྣང་ ལ་ངོས་གཟུང་མེད་ པ་ཡིས། །གཉིས་མེད་བདེ་བའི་རྣམ་པར་ནི། །
བཅོམ་ལྡན་ཡེ་ཤེས་སྐུ་གཅིག་པུ། །ཞེས་སོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་སྔ་མ་ལ་ངེས་པ་བསྐྱེད་
པའི་ཕྱིར་དེ་བཞིན་གཤེགས་པ་དྲུག་གི་ཚིགས་སུ་བཅད་པའི་སྒོ་ནས་བྱང་ཆུབ་
སེམས་ཀྱི་མཚན་ཉིད་བསྟན་པ་ལས། ཁྱད་པར་དེ་བཞིན་གཤེགས་པ་རྡོ་རྗེ་འཆང་
250 -46



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཆེན་པོའི་ཚིགས་སུ་བཅད་པའི་སྒོ་ནས་བསྟན་པ་སྟེ། འདི་དག་གིས་དངོས་སུ་རྣམ་
པར་བཅད་བྱ་ཕྱི་རོལ་པས་བཏགས་པའི་གང་ཟག་གི་བདག་རིགས་པ་གཅིག་ཏུ་
བདེན་པར་ཞེན་པ་ དང་། ཉན་ཐོས་ དང་ སེམས་ ཙམ་ པ་བཏགས་ པའི་ གཟུང་
འཛིན་དང་ རང་ རིག་ཆོས་ཀྱི་བདག་ཕྲ་བ་གཅིག་ཏུ་བདེན་པར་ཞེན་པའི་ཡུལ་
རྣམས་དང་། དབུ་མ་པ་ཁ་ཅིག་གིས་བཏགས་པའི་སྟོང་ཉིད་རྐྱང་པ་དོན་དམ་པར་
བདེན་པ་ཞེན་པའི་ཡུལ་རྣམས་བཀག་ནས། ཡོངས་གཅོད་རོང་ལུགས་ཀྱིས་སྣང་
བ་དང་སྟོང་པ་ཁོ་ན་བའི་མཐའ་གཉིས་ལ་རབ་ཏུ་མི་གནས་པའི་ཟུང་འཇུག་དོན་
དམ་པའི་བདེན་པར་རེ་ཤིག་བརྗོད་དེ།
དོན་འདི་ལ་ རྗེ་ བཙུན་ཆེན་ པོ་ཏེ་ལོ་པའི་བཞེད་ པས། དངོས་ པོའི་
གནས་ལུགས་ནི་སེམས་ཉིད་རང་གི་ངོ་བོ་སྣང་སྟོང་ཟུང་འཇུག་རབ་ཏུ་མི་གནས་
གཉིས་སུ་མེད་པའི་ཡེ་ཤེས་སྐུ་བཞིའི་བདག་ཉིད་ཅན། རྣམ་པ་ཐ་སྙད་ཀྱིས་
མཚོན་ན་སྒྱུ་མ་ལྟ་བུ་གཉུག་མ་ལྷན་ཅིག་སྐྱེས་པ་ཐམས་ཅད་ལ་གསལ་ཞིང་རང་
ཆས་སུ་གནས་པ་འདི་ལ་གློ་བུར་གྱི་དྲི་མས་བསྒྲིབས་པ་ནི། དཔེར་ན། དུང་ལ་
སོལ་བས་བྱུགས་པའམ། མར་མེ་བུམ་པས་བསྒྲིབས་པ་བཞིན་དུ། ད་ལྟར་གྱི་ཤེས་
པ་སྣ་ཚོགས་སུ་སྣང་བ་ལ་བདེན་པར་ཞེན་པ་འདི་ཉིད་ལས་ཅི་སྐྱེ་བ་ཐམས་ཅད་
འཁྲུལ་པའི་དྲི་མ་ཀུན་རྫོབ་པ་སྟེ། འདི་ཕར་གསལ་བ་ན་སྣ་ཚོགས་སུ་རྣམ་པར་སྣང་
ཞིང་ཞེན་པ་ཐམས་ཅད་ནུབ་པའི་ཤེས་པ་གསལ་ལ་མི་རྟོག་པ་དངོས་པོ་དང་དངོས་
མེད་སྣང་བ་དང་སྟོང་པར་ལ་སོགས་པའི་གཉིས་པའི་སྤྲོས་པའི་བརྗོད་པ་ཐམས་
ཅད་ཀྱིས་སྟོང་ཞིང་
། སྟོང་པའི་རོ་བདེ་བར་མྱོང་ལ་བདེ་བའི་རོ་སྟོང་པ་ཐིམ་པ་བདེ་
སྟོང་གཉིས་མེད་འོད་གསལ་ལ་ཟུང་འཇུག་ངོ་བོར་གྱུར་པའོ་ཅེས་གསུང་ངོ༌། །
250 -47



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
དེ་ནས་ཞེས་པ་ལ་སོགས་པས་ནི་དོན་དམ་བྱང་ཆུབ་སེམས་དེ་ཉིད་ལ་དེ་
བཞིན་གཤེགས་པ་དྲུག་གི་ཚིགས་སུབཅད་པའི་གསུང་གི་ངེས་པ་བསྐྱེད་ལ་སྟེ།
འདིས་ནི་དངོས་སུ་ཤིན་ཏུ་ངེས་པའི་དོན་རྫོགས་པའི་རིམ་པ་མཐར་ཐུག་འོད་
གསལ་དང་ཟུང་འཇུག་སྟོན་ལ། ཤུགས་ཀྱིས་དྲང་དོན་བསྐྱེད་པའི་རིམ་པའི་ཡེ་
ཤེས་ཀྱི་སའི་ཏིང་ངེ་འཛིན་དང་
། རིམ་པ་གཉིས་ཀར་གྱི་སྔོན་དུ་འགྲོ་བའི་སྨོན་
ལམ་གྱི་དུས་གསུམ་པའི་ཡེ་ཤེས་ལ་ངེས་པ་བསྐྱེད་པའི་ཚིག་དབང་ཡང་སྟོན་གྱི་
དངོས་སུ་སྦྱར་ནས་གསུངས་པ་ནི་མེད་དོ། །འདི་དག་རེ་རེ་ལ་ཡང་དེ་བཞིན་
གཤེགས་པ་གང་གིས་གསུངས་པ་དང་
། ཏིང་ངེ་འཛིན་གང་གིས་ཁྱད་པར་དུ་བྱས་
ཏེ་གསུངས་པ་དང་། ཚིགས་སུ་བཅད་པ་གང་གསུངས་པ་དང་། རྗེས་སུ་བརྗོད་
པ་མཚན་གྱི་སྒོ་ནས་ཉེ་བར་བསྡུ་བའོ། །
དང་པོ་གང་གིས་གསུངས་པ་མཚན་གྱི་དོན་ནི་སྔར་གྱི་སྟོན་པ་དང་ཁྱད་
པར་གྱི་འཁོར་གྱི་མཚན་བཤད་པའི་ཤུགས་ཀྱིས་རྟོགས་པར་འགྱུར་ལ། འདིར་
ཏིང་ངེ་འཛིན་གང་ལ་སྙོམས་པའི་ཞུགས་པའི་ཁྱད་པར་དེ་བཞིན་གཤེགས་པ་
ཐམས་ཅད་ཀྱི་མངོན་པར་བྱང་ཆུབ་པའི་ཚུལ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་
སྐུ་རིགས་མཐའ་དག་ཆོས་ཉིད་བདེ་བ་ཆེན་པོའི་ཏིང་ངེ་འཛིན་དུ་དབྱེར་མི་ཕྱེད་
པར་རྟོགས་པ་སྟེ། གཉིས་མེད་ལས། ཕྱོགས་བཅུ་དུས་གསུམ་སངས་རྒྱས་རྣམས། །
གསང་བ་སྐུ་གསུང་དབྱེར་ཕྱེད་པའི། །མངོན་པར་བྱང་ཆུབ་པའི་ཚུལ། །བྱང་ཆུབ་
སེམས་ཀྱི་ཏིང་ངེ་འཛིན་ཞེས་སོ། །དངོས་པོ་མེད་པས་ཞེས་པ་ལ་སོགས་པས་ནི་
གང་གསུངས་པ་སྟེ་འདིར་ཆོས་རྣམས་ལ་ཡང་དག་ཏུ་བདེན་པའི་དངོས་པོར་གྲུབ་
ནི་ཐམས་ཅད་དུ་མེད་དེ་བདེན་པའི་གཅིག་དང་དུ་མ་དང་བྲལ་བའི་ཕྱིར། དེ་ཉིད་
250 -48



དཔལ་གསང་བ་འདུ
ང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཀྱིས་ལྷ་དང་རླུང་དང་། བདེ་བ་ལ་སོགས་ཡང་དག་ཏུ་དམིགས་ནས་བསྒོམས་པ་
ལ་ཡང་ཕྱིན་ཅི་མ་ལོག་པའི་སྒོམ་པ་མེད་དེ་ཡུལ་རྫུན་པ་སྒྲོ་བཏགས་པ་ཡིན་པའི་
ཕྱིར་རོ། །དེ་བཞིན་དུ་སྣང་ཙམ་བཀག་པའི་སྟོང་ཉིད་རྐྱང་པ་བསྒོམ་བྱར་གཟུང་
ཏེ་བསྒོམས་པ་ཡང་ཕྱིན་ཅི་མ་ལོག་པའི་བསྒོམས་པ་མ་ཡིན་ཏེ་སྟོང་ཉིད་རྐྱང་པ་ནི་
ཆོས་རྣམས་དང་དབྱེར་མེད་པའི་ཆོས་ཉིད་དོན་དམ་པའི་བདེན་པ་མ་ཡིན་པའི་
ཕྱིར་རོ། །དེ་ལྟར་ན་ཆོས་ཐམས་ཅད་ཀྱི་གནས་ལུགས་ལ་བསྒྲུབ་པའི་དངོས་པོ་
དང་བཀག་པ་དངོས་མེད་ཀྱི་མཐའ་གཅིག་ཏུ་བདེན་པ་ནམ་ཡང་མེད་པས་བློ་
ཡུལ་དུ་བཟུང་པར་བྱ་བའི་སྤྲོས་པ་མཐའ་དག་དང་བྲལ་བ་ཉིད་ལ་བསྒོམ་པའི་
བློས་དམིགས་སུ་མེད་པའོ། །
གཞན་ཡང་དེ་བཞིན་གཤེགས་པ་ཐམས་ཅད་ཀྱི་མངོན་པར་རྟོགས་པར་
རྡོ་རྗེ་ཞེས་བྱ་བའི་ཏིང་ངེ་འཛིན་ནི་ཐམས་ཅད་སྟོང་པ་འོད་གསལ་བས་ཁྱད་པར་
བྱས་པའི་རབ་ཏུ་མི་གནས་པའི་ཟུང་འཇུག་སྟེ། དེ་ཉིད་ལས། བླ་མེད་མངོན་པར་
བྱང་ཆུབ་པ། །གསང་བ་ལྷན་ཅིག་སྐྱེ་བའི། །ཡེ་ཤེས་རྡོ་རྗེ་ཏིང་ངེ་འཛིན། །ཡང་
དག་དྲི་མེད་མཆོག་དུ་འགྱུར། །ཞེས་སོ། །དེ་བཞིན་གཤེགས་པ་ཐམས་ཅད་ཀྱི་མི་
བཟད་པའི་རྡོ་རྗེ་ཞེས་བྱ་བའི་ཏིང་ངེ་འཛིན་ནི་སྟོང་པ་དང་སྙིང་རྗེ་གཉིས་སུ་མེད་
ཅིང་རོ་གཅིག་པར་རྟོགས་པའི་ངང་ལས་སྐུ་གསུང་ཐུགས་མི་བཟད་པ་རྒྱན་གྱི་
འཁོར་ལོ་རྒྱུན་མི་འཆད་པ་བྱུང་བ་སྟེ། དེ་ལྟར་ཡང་
། ཆོས་དབྱིངས་མི་བཟད་སྟོང་
ཉིད་དང་
། །སྣང་སྟོང་ཐ་དད་མེད་པ་སྟེ། །རོ་གཅིག་མི་གནས་ཡེ་ཤེས་ཉིད། །
སྟོང་དང་སྙིང་རྗེ་ཏིང་ངེ་འཛིན། །ཞེས་སོ། །དེ་བཞིན་གཤེགས་པ་ཐམས་ཅད་ཀྱི།
བདག་མེད་པ་རྡོ་རྗེ་ཞེས་བྱ་བའི་ཏིང་ངེ་འཛིན་ནི་ཡུལ་དུ་བྱེད་པ་དེ་བདག་དང་
250-49



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བདག་གིར་བྱ་བའི་སྤྱོད་ཡུལ་ཐམས་ཅད་ལས་འདས་པ་གཉིས་སུ་མེད་པའི་ཡེ་
ཤེས་ཀྱི་སྣང་བ་བསྐྱེད་པ་སྟེ། དེ་ཉིད་ལས། ཆོས་རྣམས་ཐམས་ཅད་བདག་མེད་
པས། །ཀུན་ཏུ་སྟོང་ཞིང་མ་བཅོས་པ། །ལྷུན་གྲུབ་རྡོ་རྗེའི་ངང་གནས་པས། །ཕྱག་
རྒྱ་ཆེན་པོ་ཏིང་ངེ་འཛིན་ཞེས་སོ། །དེ་བཞིན་གཤེགས་པ་ཐམས་ཅད་ཀྱི་འོད་ཟེར་
འབར་བ་རྡོ་རྗེ་སྒྲོན་མ་ཞེས་བྱ་བའི་ཏིང་ངེ་འཛིན་ནི་ཀུན་ཏུ་སྣང་བ་རང་བཞིན་
དང་བཅས་པ་ལས་འདས་པ་ཐམས་ཅད་སྟོང་པ་འོད་གསལ་བའི་ཡེ་ཤེས་ཀྱིས་
སྒྲིབ་པའི་མུན་པ་སྟུག་པོ་ཉིད་ཡེ་ཤེས་སུ་སྣང་བར་བྱེད་པ་སྟེ། དེ་ཉིད་ལས། རྣམ་
པར་མི་རྟོག་ཡེ་ཤེས་ཀྱི། །འོད་ཆེན་རྣམ་པར་སྣང་བར་བྱེད། །རང་འབྱུང་འབར་
བའི་རྡོ་རྗེའོ། །ཚེ་དཔག་མེད་པའི་ཏིང་ངེ་འཛིན། །ཞེས་སོ། །
དེ་བཞིན་གཤེགས་པ་ཐམས་ཅད་ཀྱི་ཟིལ་གྱིས་གནོན་པ་རྡོ་རྗེ་ཞེས་བྱ་
བའི་ཏིང་ངེ་འཛིན་ནི་འོད་གསལ་རྟོགས་པའི་ཡེ་ཤེས་ཀྱི་མེ་རླུང་སེམས་ཀྱི་སྣང་བ་
ཐམས་ཅད་སྣང་མེད་དུ་བསྲེགས་པ་སྟེ། དེ་ལྟར་ཡང་། སྣང་བའི་དངོས་པོ་སྣ་
ཚོགས་པ། །སྒྱུ་མ་སྐྱེན་སྐྱེས་ཟིལ་གྱིས་གནོན། །རྡོ་རྗེ་འོད་གསལ་ཏིང་ངེ་འཛིན། །
དམིགས་པ་མེད་པའི་ཏིང་ངེ་འཛིན་ཞེས་སོ། །གལ་ཏེ་དེ་བཞིན་གཤེགས་པ་དྲུག་
གི་ཚིགས་སུ་བཅད་པ་འདི་དག་གིས་བརྗོད་བྱ་འོད་གསལ་དང་
། ཟུང་འཇུག་ཁོ་
ན་ལས་གཞན་དུ་མ་བརྗོད་པས་བཟློས་པར་འགྱུར་རོ་ཞེ་ན། མ་ཡིན་ཏེ། ལྡོག་པ་
ཡེ་ཤེས་ཀྱི་མཚོན་བྱེད་ཐ་དད་ལས་མཚོན་པའམ། དེ་བཞིན་གཤེགས་པ་ཐམས་
ཅད་མཐར་ཐུག་དེ་ཁོ་ན་ཉིད་ཀྱི་རྟོགས་ཚུལ་གཅིག་ཏུ་རྟོགས་པར་བྱ་བའི་ཕྱིར་
ཡིན་ནོ། །དོན་འདི་ལ་དཔལ་ཡེ་ཤེས་སྙིང་པོ་ནི་སངས་རྒྱས་ཐམས་ཅད་ཀྱི་སྐུ་དང་
གསུང་ཐུགས་ཡོན་ཏན་འཕྲིན་ལས་ཀྱི་ངོ་བོ་མངོན་པར་བྱང་ཆུབ་པ་ལྔ་བསྟན་
25] ཡམ50



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པའོ་ཞེས་བཞེད་དོ། །
འདི་དག་ལས་ཅིག་ཅར་བའི་རྟེན་གྱི་གང་ཟག་རྣལ་འབྱོར་གྱི་དབང་ཕྱུག་
ས་ར་ཧ་པ་ལྟ་བུ་ནི་འབད་པ་མེད་པར་གྲོལ་ཏེ། ཆོས་ཐམས་ཅད་སྣང་ལ་རང་
བཞིན་མེད་པར་ཤར་བས་ཀུན་རྫོབ་ཀྱི་བདེན་པ་རྟོགས་ལ། གསལ་ཡང་རྟོག་པ་
དེ་ཐམས་ཅད་དང་བྲལ་བས་ན་དོན་དམ་བདེན་པ་མངོན་དུ་བྱས་ཏེ། བདེན་
གཉིས་དབྱེར་མེད་དུ་འདྲེས་པས་ཆུ་བོ་རྒྱུན་གྱི་རྣལ་འབྱོར་དུ་གྱུར་པ་མི་སློབ་པའི་
ཟུང་འཇུག་ད་ལྟ་ཉིད་དུ་མངོན་དུ་འགྱུར་ཞིང་
། རིམ་གྱིས་པ་ལ་དང་པོར་རྐྱེན་
གྱིས་མི་འཁྲུལ་པ་ཡང་དག་པའི་རྟེན་འབྲེལ་བསྟན་པའི་ངང་ལས་ཐོག་མ་བར་མ་
ཐ་མ་གསུམ་སྐྱེ་འགག་གནས་གསུམ་དང་བྲལ་བས་མཉམ་པ་ཉིད་ཀྱི་དོན་ལ་ཏིང་
ངེ་འཛིན་མ་བསྐྱེད་པ་སྐྱེས་སྐྱེས་པ་བསྟན་ཞིང་མཐར་ཕྱིན་པ་ལས་ཞི་གནས་ལྷག་
མཐོང་མཉམ་བཞག་རྗེས་ཐོབ་རོ་གཅིག་ཅིང་ཟུང་འཇུག་ལམ་དུ་བསླང་ལ་
ལ་འདི་
ལྟར་སྣང་བ་ཐམས་ཅད་རང་སྣང་ཐུག་ཕྲད་མ་འདྲེས་པ་ཉམས་ཀྱི་སྒོ་ནས་སྣ་
ཚོགས་ སུ་ འཆར། རང་ བཞིན་ མེད་པར་རྟོགས་ པའི་ གཤིས་ གཅིག་ གཅིག་ཏུ་
ཡོངས་སུ་རྫོགས། ཐོབ་པར་བྱ་བའི་སྐུ་བཞི་ཡང་གཞན་ནས་མ་ཡིན་པར་རང་
རིག་བྱང་ཆུབ་སེམས་ཀྱི་ཡོན་ཏན་གྱི་ཆོས་སུ་གོ །
དེའི་ཚེ་སྤང་བྱ་རང་སར་དག་པས་ཅིར་སྣང་གྲོགས་སུ་འགྱུར། ཡུལ་ལ་
ཞེན་པ་བྲལ་བས་སྙན་གྲགས་རྨི་ལམ་ལྟར་འཆར། རྣམ་རྟོག་ཡེ་ཤེས་སུ་འདྲེས་
པས་ཆོས་བརྒྱད་ཀྱི་རྟོག་པ་འགག །ཐ་སྙད་ལ་ཡིད་མི་འཇུག །མཁས་ཀྱང་རློམ་
སེམས་མེད། རྟགས་དང་ཡོན་ཏན་ལ་ཆེད་དུ་མི་འཛིན་པ་ཡིན་ཏེ། དེ་ཉིད་ལས།
རྡུལ་མེད་ས་བོན་བྲལ་བས་མི་གཡོ་བ། །ལྷན་ཅིག་སྐྱེས་པ་ཆོས་སྐུའི་སྙིང་པོ་ནི། །
250-51



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ལྷུན་གྲུབ་བྱང་ཆུབ་སེམས་ཀྱི་ངོ་བོ་ཉིད། །མཚན་མ་མེད་པས་ཡོད་མེད་ལས་
འདས་ཤིང་
། །དབུ་མ་ཙམ་དུའང་མི་གནས་ཀུན་རྫོབ་ཀྱི། །ཆོས་རྣམས་ཐམས་
ཅད་སྒྱུ་མའི་སྣང་བ་ལས། །འགག་པ་མེད་པའི་རོལ་པ་རང་བྱུང་བའོ། །ཞེས་སོ། །
གལ་ཏེ་དེ་ལྟ་ནའང་ཐམས་ཅད་དུ་བསྒོམ་མི་དགོས་སམ་ཞེ་ན། དབང་པོ་
རབ་ཀྱིས་ གཞན་དོན་བྱང་ཆུབ་སེམས་ཀྱི་རྩལ་སྦྱོང་ཞིང་། འབྲིང་མན་ཆད་ཀྱི་
རྟོགས་པའི་དོན་ལ་གོམས་པར་བྱ་བའི་ཕྱིར་དྲན་དུ་མེད་པའི་དོན་ལ་མ་ཡེངས་པ་
ལ་བསྒོམ་ཞེས་ཐ་སྙད་དུ་བཏགས་པ་སྟེ། རྗེ་ཐར་པ་ལམ་སྟོན་གྱིས་རྣལ་འབྱོར་
སེམས་ཀྱི་སྙིང་པོ་ལྟ། །ས་དང་ལམ་ལ་གནས་པའི། །བྱང་ཆུབ་སེམས་དཔའ་
འཕྲིན་ལས་སྦྱོང་
། །སངས་རྒྱས་ཆོས་རྣམས་མངོན་དུ་གྱུར། །དེ་ཕྱིར་གཞན་དོན་
མཆོག་སྤྱོད་པས། །བྱང་ཆུབ་སེམས་ལ་སྤྱད་པར་བྱ། །ཞེས་གསུངས་པ་བཞིན་ནོ། །
དེ་ཡང་དང་པོར་དོན་དམ་པ་བྱང་ཆུབ་ཀྱི་སེམས་ངོ་སྤྲོད་པའི་དུས་སུ། བླ་
མའི་གསུང་ལ་ཡིད་ཆེས་པ། བར་དུ་ལམ་སྲང་བའི་དུས་སུ་ཚེ་འདིའི་བྱ་བ་ཐེངས་
པ། ཐ་མར་རྟོགས་པ་བསྟན་པར་མ་གྱུར་གྱི་བར་དུ། བླ་མའི་བྱིན་བརླབས་ཀྱི་
དྲོད་དང་མ་བྲལ་བ་གལ་ཆེ་སྟེ། ཇོ་བོ་ནཱ་རོ་པའི་ཞལ་སྔ་ནས། སྐྱེ་བོ་བླུན་པོ་གང་
ཞིག་ནི། །རང་སེམས་སངས་རྒྱས་མི་འཚོལ་བར། །ཕྱི་རོལ་ཡུལ་ནས་འཚོལ་བྱེད་
པ། །དེ་ཉིད་དེ་ཡིས་མི་རྙེད་དེ། །མོ་གཤམ་བུ་འཚོལ་ཇི་བཞིན་ནོ། །བྱང་ཆུབ་
སེམས་མཆོག་མ་སྦྱངས་པར། །སངས་རྒྱས་བཙལ་བས་རྙེད་དོ་ཞེས། །དཀའ་བ་
སྣ་ཚོགས་སྤྱོད་བྱེད་པ། །སྨྲས་རིགས་རྒྱལ་ས་འདོད་པ་འདྲ། །འཇིག་རྟེན་དངོས་
གྲུབ་ཕྲན་ཚེགས་ལ། །མཆོག་ཏུ་བཟུང་ནས་བསྒྲུབ་བྱེད་པ། །འབྲལ་མེད་ནམ་
མཁའི་མེ་ཏོག་བཞིན། །བྱིན་རླབས་ ལམ་ དུ་ བྱེད་པ་ན། །སེམས་ ཀྱི་ངོ་བོ་དེ་
250-52



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མཐོང་འགྱུར། །ཞེས་གསུངས་པ་བཞིན་ནོ། །དེ་ནས་ཞེས་པ་ལ་སོགས་པས་ནི་
བྱང་ཆུབ་ཀྱི་སེམས་ལ་ ངོ་མཚར་བའི་སྒོ་ནས་བསྟོད་པའོ། །ལེའུ་ གཉིས་པའི་
དཀའ་བའི་གནས་རྣམ་པར་བཤད་པའོ།།
ལེའུ་གསུམ་པ་ལས་ནི་ལྷའི་ཏིང་ངེ་འཛིན་ཕྲ་མོའི་རྣལ་འབྱོར་དང་བཅས་
པ་ལ་སོགས་པ་སྟོན་པ་ལས། དེ་དང་ཞེས་པ་ལ་སོགས་པས་ནི་རིམ་པ་གཉིས་ཀྱི་
ཏིང་ངེ་འཛིན་མདོར་བསྟན་པ་སྟེ། དེ་ཡང་དྲང་དོན་བསྐྱེད་པའི་རིམ་པ་ལྟར་ན་དེ་
བཞིན་གཤེགས་པ་ཐམས་ཅད་ནི་ལྷ་སུམ་ཅུ་རྩ་གཉིས་ཀྱི་འཁོར་ལོ་ཉིད་དེ་འཕྲོ་
བའི་སྤྲིན་བཀོད་པའི་རྡོ་རྗེ་ནི་དེ་དག་ལས་སྤྲོས་པའི་དེ་བཞིན་གཤེགས་པ་དཔག་
ཏུ་མེད་པས་ཞིང་ཁམས་ཐམས་ཅད་དུ་ཁྱབ་པར་བྱས་ཏེ་ཐུན་མོང་དང་ཁྱད་པར་
མཛད་པ་རྟེན་གཡོ་སྦྱངས་ཏེ། རང་རང་གི་ལྷག་པའི་ལྷའི་འཁོར་ལོར་གྱུར་པ་ཚུར་
བསྡུས་ཏེ་ལྷུན་གྱི་གྲུབ་པ་དང་གཅིག་ཏུ་གྱུར་ཏེ་རྡོ་རྗེ་བཀོད་པ་ནི་ལྷ་སུམ་ཅུ་རྩ་
གཉིས་རང་རང་གི་གནས་སུ་ཉེ་བར་བཀོད་པའི་ཏིང་ངེ་འཛིན་ལ་སྙོམས་པར་
ཞུགས་ཏེ་ཞེས་བྱའོ། །
ངེས་དོན་རྫོགས་པའི་རིམ་པ་ལྟར་ན་དེ་བཞིན་གཤེགས་པ་ནི་མི་ཕྱེད་པའི་
ཡེ་ཤེས་སྐྱེས་པའི་གནས་རྩ་དབུ་མར་ཁམས་བྱང་ཆུབ་ཀྱི་སེམས་འགྲོ་འོང་བྱེད་
ཅིང་གཡོ་བའི་རླུང་སྲོག་རྩོལ་བ་གཅིག་ཏུ་བསྡོམས་ཏེ་ཡེ་ཇི་བཞིན་པའི་རླུང་དུ་
གནས་པའོ། །ཡང་དེ་བཞིན་གཤེགས་པ་ནི་མགོན་པོ་བཞི་པོ་དེ་དག་རེ་རེ་ལ་
ཡང་ལྷ་མོ་བཞི་བཞི་དང་བཅས་པ་ལྟེ་བ་དང་གསང་གནས་དང་སྙིང་ག་དང་
མགྲིན་པ་ནས་བརྒྱུད་དེ་སྣ་རྩེར་འབྱུང་བའོ། །དེ་ཐམས་ཅད་ཀྱི་ཀུན་ཏུ་འཕྲོ་བའི་
སྤྲིན་ནི་སྣང་རྩེ་རའི་སྤྱི་བོར་ཕྱོགས་བཞི་པོར་འབྱུང་བ་འོད་ཟེར་དང་བཅས་པ་སྟེ་
250-53



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
རྒྱུ་ཚུལ་ནང་དུ་རིང་དུ་གནས་པ་ན་ཕྱིར་ཐུབ་པ་ནང་དུ་རིང་པར་རྒྱུ་ཞིང་འབྱུང་བ་
དང་ལྡོག་པར་བྱེད་པ་ཡིན་ནོ། །དེ་ལ་སྲོག་རྩོལ་འགོག་པའི་སྦྱོར་བས་ལས་མི་
བྱེད་མཚན་མར་མི་ལྡང་བའི་རྩ་ལ་གྱེན་དུ་གཤེགས་ཏེ་སྤྱི་བོའི་ཧཾ་བྱང་ཆུབ་སེམས་
ཀྱི་རང་བཞིན་ཅན་ལས་ཐིག་ལེ་དབབ་པར་གྱུར་པའོ། །རྡོ་རྗེ་ཏིང་ངེ་འཛིན་ནི་
རང་རིག་པ་ཡེངས་པ་མེད་པས་ལུས་དང་ངག་དང་དུས་དང་རླུང་གི་གནད་དང་
ལྡན་པས། རྡོ་རྗེ་དཀོད་པ་ནི་གཏུམ་མོ་ཡེ་ཤེས་ཀྱི་མེ་སྦར་བས་འབར་འཛག་ལམ་
དུ་བྱས་ཏེ་ཏིང་ངེ་འཛིན་ནི་ཁྱད་པར་གྱི་ཉམས་མྱོང་འཆར་བར་འགྱུར་བ་རྟེན་ཅིང་
འབྲེལ་བར་འབྱུང་བའི་ཆེ་བ་སྟོན་པའོ། །
དཔལ་ཡེ་ཤེས་སྙིང་པོའི་བཞེད་པ་ལྟར་ན་ལེའུ་འདི་ལ་ཡང་དོན་ལྔས་སྟོན་
པ་ལས་བརྗོད་བྱ་ནི་བསྐྱེད་རྫོགས་གཉིས་སོ། །བརྗོད་བྱེད་ནི་དྲང་པ་དང་ངེས་
པའི་དོན་དུའོ། །གང་ལས་ ཁྱད་པར་དུ་གྱུར་ན་རྣལ་འབྱོར་གྱི་རྒྱུད་ལས་སོ། །
ཉམས་སུ་བླང་པའི་ཚུལ་ནི་གཞན་རྣམས་རིམ་གྱིས་པར་འདོད་པ་ལས་འདིར་
གདན་གཅིག་ལའོ། །དོན་གྱི་ཆིངས་ནི་ལམ་གྱི་ཕོས་ཡིན་ནོ། །ཨོཾ་ཤུ་བྱཱ་ཏ་ཞེས་པ་
ལ་སོགས་པ་ནི་ལེའུའི་གཞུང་དངོས་ལ་འཇུག་པའི་སྟོང་པ་ཉིད་ཀྱི་ཏིང་ངེ་
ང་ངེ་འཛིན་
ལྡན་པར་བྱེད་པའི་སྔགས་བསྟན་པ་སྟེ། བསྐྱེད་རིམ་ལས་ཡེ་ཤེས་ཀྱི་ཏིང་ངེ་
འཛིན་དང་རྫོགས་རིམ་པས་ཐམས་ཅད་སྟོང་པ་འོད་གསལ་བའི་ཏིང་ངེ་འཛིན་ལ་
ངེས་པ་བསྐྱེད་པ་སྟེ། དེ་ཡང་། ཡོངས་སུ་བཏགས་པ་ལྷའི་རྣལ་འབྱོར་རང་བཞིན་
གནས་པ་ཡོངས་སུ་དག་པ་ཏིང་ངེ་འཛིན་གསལ་བ་བདེ་བ་ཆེན་པོ་ཡེ་ཤེས་ཀྱི་
ལྷའི་རྣལ་འབྱོར་དང་ལྔར་རྗེ་འ་རོ་པ་བཞེད་པ་ཡིན་ནོ། །
ནམ་མཁའི་དབྱིངས་ཀྱི་ཞེས་པ་ལ་སོགས་པ་ནི་རྟེན་གཞལ་ཡས་ཁང་
250-54



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བསྐྱེད་པ་སྟེ། རྟེན་གྱི་གང་ཟག་གི་གནས་ཕུན་སུམ་ཚོགས་པར་ཚད་མེད་པ་བཞི་
དང་ལྡན་པའི་བྱང་ཆུབ་ཀྱི་སེམས་སྔོན་དུ་བཏང་ནས་བདག་ཉིད་དཔལ་ཞེ་སྡང་རྡོ་
རྗེའི་ཏིང་ངེ་འཛིན་དུ་གནས་པས་བསྲུང་བའི་འཁོར་ལོ་ཆེན་པོ་བསམས་པའི་རྗེས་
ལ་ནམ་མཁའ་དབྱིངས་ཞེས་བྱ་སྟེ་ཡེ་ཤེས་ཀྱི་སའི་ཆ་སྟོང་པ་ཉིད་ཀྱི་ངང་ལས་རྡོ་
རྗེའི་སའི་འབྱུང་བ་རིམ་རྩེགས་རིའི་རྒྱལ་པོ་རི་རབ་ལྷུན་པོ་དང་བཅས་པ་དེ་དག་
གི་དབུས་སུ་གནས་ པར་ སངས་ རྒྱས་ ཀྱི་དཀྱིལ་འཁོར་རྟེན་གཞལ་ཡས་ཁང་
བསྒོམ་པ་ནི། ཡེ་ཤེས་ཀྱི་སྣང་བ་ལས་རང་བཞིན་ལྷུན་གྱིས་གྲུབ་པའི་ཕོ་བྲང་གྲུ་
བཞི་སྒོ་བཞི་རྟ་བབས་རིམ་པ་བཞི་དང་ལྡན་པ་རིན་པོ་ཆེའི་མདའ་ཡབ་ཅན་དྲ་བ་
དྲ་ཕྱེད་པ་འཕྱང་ཞིང་ཆོས་ཀྱི་འཁོར་ལོ་རི་དྭགས་ཀྱིས་ཉེ་བར་འཁོར་བ་བསིལ་
གདུགས་དང་བཅས་པ་བ་དན་དང་དྲིལ་བུས་མཚན་ཞིང་རྔ་ཡབ་དང་རས་ཟུང་
བརྒྱད་ལ་སོགས་པས་མཛེས་པའོ། །
གཟུགས་ནི་ཞེས་པ་ལ་སོགས་པ་ནི་བརྟེན་པ་ལྷག་པར་མོས་པའི་ལྷའི་
འཁོར་ལོ་བསམ་པ་བསྟན་པ་སྟེ། བདག་ཉིད་སྐད་ཅིག་གིས་དབུས་ཀྱི་གཙོ་བོ་
བཅོམ་ལྡན་འདས་རྡོ་རྗེ་འཛིན་པ་ཉིད་དུ་མོས་པ་བྱ་ཞིང་དེ་དང་དུས་མཉམ་པར་
ལྷ་གཞན་རྣམས་རྣམ་པ་ཤིན་ཏུ་གསལ་བར་བསམ་མོ། །རྡོ་རྗེའི་ཚིག་འདི་ལ་ཡང་
འདི་ལྟར་གསུངས་ཏེ་རྩ་བའི་ལྷ་གསུམ་པོ་གོ་འཕོ་བ་དང་
། ཡང་ན་རིགས་བྱེ་བྲག་
པ་ལ་རིགས་ལྔ་པོ་གང་ལ་མེ་ཏོག་ཕོག་པའི་དེ་གཙོ་བོར་གྱུར་པ་སྟོན། རིགས་སོ་
སོ་བ་ལྟར་ན་ལྷ་སུམ་ཅུ་སོ་གཉིས་གང་ཡང་རུང་བ་དབང་བསྐུར་བའི་དུས་སུ་མེ་
ཏོག་ཕོག་དེས་གཙོ་བོ་བྱས་པའི་དལ་ཏེ་གདུལ་བྱ་འདུལ་བྱེད་ཀྱི་རིགས་དང་སྦྱར་
བའོ། །འདིས་མཚོན་ནས་རྩ་བའི་དལ་སུམ་ཅུ་སོ་གཉིས་སུ་འགྱུར་མེད་དཔལ་
250-55



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཆོག་ཆེན་པོ་དང་དགོངས་པ་གཅིག་པའོ། །
རྫོགས་རིམ་ལྟར་ན་ནམ་མཁའི་དབྱིངས་ཀྱི་དབུས་གནས་པར་ཞེས་པ་སྒྱུ་
ལུས་དོན་དམ་པའི་བདེན་པར་འཇུག་པའོ། །སངས་རྒྱས་དཀྱིལ་འཁོར་བསྒོམས་
ནི་རྟེན་དང་བརྟེན་པར་བཅས་པའི་དལ་སྐད་ཅིག་གིས་བསམ་པ་སྟེ་འདི་ནི་ཡེ་
ཤེས་ཀྱི་སྐུ་བསྐྱེད་པ་ཞེས་བྱའོ། །འོད་ཟེར་སྤྲིན་གྱི་ཚོགས་ཆེན་པོ་ནི་བདེ་བའི་
སྣང་བ་ལས་བྱུང་བའི་ཐུགས་རྗེ་ཆེན་པོ་ཚད་མེད་པ་དང་ལྡན་པས་སེམས་ཅན་
དཔག་ཏུ་མེད་པའི་དོན་མཛད་པའོ། །དེ་ཉིད་རང་གི་ཐུགས་སུ་ཆུད་པ་ལྟར་གཞན་
ལ་སྟོན་པ་ནི་སངས་རྒྱས་འབར་བའི་འོད་དང་མཉམ་ཞེས་བདག་ཉིད་ཅི་འདྲ་བ་
དེ་ལྟར་སེམས་ཅན་ཐམས་ཅད་ལ་ཁྱབ་པའི་ཡེ་ཤེས་ལ་སྦྱོར་བའོ། །འོད་ཟེར་སྣ་
ལྔར་ཀུན་ཏུ་ཁྱབ་ནི་རླུང་ལྔ་ཡེ་ཤེས་ལྔར་དག་པའི་འོད་ཀྱིས་གདུལ་བྱའི་དུག་ལྔའི་
རྟོག་པ་སྦྱོང་ཞིང་རིགས་ལྔའི་གོ་འཕང་ལ་འགོད་པའོ། །ཀུན་ནས་ཡོངས་སུ་ཟླུམ་
པ་སྟེ་ནི་དཀྱིལ་འཁོར་གྱི་ལྷ་ཐམས་ཅད་བདེ་སྟོང་གཉིས་མེད་ཟུང་འཇུག་ཏུ་
བསྡུས་ཤིང་ཟླུམ་པར་འགྱུར་བའོ། །གཟུངས་ཀྱི་ལྷ་མོ་ལྔ་ལ་སོགས་པ་ནི་ལྷན་
ཅིག་ཏུ་སྤྱོད་པ་དང་རྗེས་སུ་སྤྱོད་པའི་ལྷ་མོ་རྣམས་ལའོ། །འདོད་པའི་ཡོན་ཏན་ལྔ་
ཡིས་ཁྱབ་ནི་དབང་པོ་ལྔ་ཐབས་ཀྱི་ལྟ་ཡུལ་ལྔ་ཤེས་རབ་ལྷ་མོར་དག་པས་བདེ་
བའི་རོལ་པ་ལ་ལོངས་སྤྱོད་པ་བྱེད་པའོ། །མཆོད་པ་རྣམ་པ་ལྔས་བརྒྱན་པ་ནི་དེ་
ཁོ་ན་ཉིད་ཀྱི་ཡེ་ཤེས་ཀྱི་མིག་གི་ཡུལ་གཟུགས་རྡོ་རྗེ་སྣང་སྟོང་གཉིས་མེད་ལ་
སོགས་པའོ། །
མདོར་ན་གཟུགས་ན་དེ་ལྟར་བསྒོམས་ནས་སུ་ཞེས་པ་རྟེན་ཟུང་འཇུག་གི་
ཏིང་ངེ་འཛིན་ལ་གནས་པ་དང་པོའི་སྦྱོར་བ་ལ་སོགས་པ་ཏིང་ངེ་འཛིན་བསྟེན་ཞེང་
250-56



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྤྱོད་པ་དང་བཅས་པའི་སྒོ་ནས་བདག་གཞན་གཉིས་ཀའི་དོན་ཕུན་སུམ་འཚོགས་
པ་སྒྲུབ་པར་བྱ་ཞེས་པའི་དོན་ཏོ། །གཟུགས་ནི་ཅེས་པ་ལ་ལེགས་པས་ནི་རིགས་
ཡོངས་སུ་བསྡུས་པའི་དང་པོ་སྦྱོར་བ་རྣལ་འབྱོར་པ་བདག་ཉིད་ཡོངས་སུ་རྫོགས་
པའི་ཏིང་ངེ་འཛིན་ཏེ་རྣལ་འབྱོར་ནི་དོན་དམ་པའི་དཀྱིལ་འཁོར་དུ་འཇུག་པ་ཨོཾ་
སརྦ་དྷརྨ་དྷ་ཏུ་སྭ་བྷ་བ་ཨད་མ་ཀོ་ཧཾ་ཞེས་སྔགས་ཀྱིས་བསྟན་པར་བྱེད་པ་སྟེ་
མངོན་པར་བྱང་ཆུབ་པ་དང་པོ་བསྟན་པའི་རྗེས་སུ་བདག་ཉིད་ཀྱི་གཟུགས་རིགས་
ཐམས་ཅད་ཡོངས་སུ་བསྡུས་པའི་ལོངས་སྤྱོད་རྫོགས་པའི་སྐུར་ལྡང་པར་བྱེད་པ་
ཉི་མའི་དལ་ལ་དམིགས་པ་སྟེ་ གདན་ཉི་ཟླ་ལ་མངོན་པར་བྱང་ཆུབ་ པ་དང་།
མཐར་ཟླ་བ་རྡོ་རྗེ་སྦྱོར་བས་གསུང་ཡིག་འབྲུ་དང་ཐུགས་ཕྱག་མཚན་ལས་བྱུང་
ཆུབ་པ་སྟེ་དེ་དག་ནི་རྗེས་སུ་རྣལ་འབྱོར་རོ། །
རྣམ་པར་སྣང་མཛད་ཅེས་པས་སྐུ་ཡོངས་སུ་རྫོགས་པར་ལས་མངོན་པར་
བྱང་ཆུབ་པ་ནི་རིག་པ་ཆེན་པོའི་སྐྱེས་བུ་ཞེས་བྱ་བ་དཔལ་དང་པོའི་མགོན་པོ་རྒྱུའི་
རྡོ་རྗེ་འཆང་སྐུ་མདོག་དཀར་པོར་གནས་པ་ལ་དེ་སྐད་ཅེས་བྱའོ། །དེ་ཉིད་ལ་ཕྱག་
རྒྱ་ཆེ་ཞེས་པ་ཕུང་པོ་དང་ཁམས་དང་སྐྱེ་མཆེད་ལྟར་དག་པའི་ས་བོན་གྱི་སྔགས་
ཀྱིས་བྱིན་གྱིས་བརླབ་པ་ནི་ཤིན་ཏུ་རྣལ་འབྱོར་རོ། །སྐུ་གསུང་ཐུགས་ནི་རྡོ་རྗེ་
ཞེས་པ་ནི་སེམས་དཔའ་སུམ་རྩེགས་སུ་བསྒོམ་པའོ། །ཕྱག་རྒྱའམ་ནི་དངོས་ཀྱི་
ཕྱག་རྒྱ་དང་མངོན་པར་དུ་བྱ་བའམ་ཡང་བསྒོམ་པར་བྱ་ཞེས་པ་རང་རིག་པ་ལས་
བྱུང་བའོ། །རིག་མ་དང་རྡོ་རྗེ་པདྨ་འདུ་བྱ་བ་སྟེ་མཁའ་གསང་བྱིན་གྱིས་བརླབས་
པས་ རྗེས་སུ་ཆགས་ པར་ བྱའོ། །དེ་དག་གིས་ནི་རྣལ་འབྱོར་ཆེན་པོའི་ཏིང་ངེ་
འཛིན་ཏེ་སྦྱོར་བ་དང་པོ་བསྟན་ཏོ། །ངེས་དོན་རྫོགས་རིམ་ལྟར་ན་གཟུགས་ན་
250 --57



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དབུས་སུ་བསྒོམ་པར་བྱ་བ་ནི་དབེན་པ་གསུམ་ལས་བསྒྲུབས་པའི་ལྷའི་སྐུ་མ་དག་
པའི་སྒྱུ་མའོ། །རྣམ་པར་སྣང་མཛད་འོད་དང་འདྲ་བ་ནི་དེ་བཞིན་གཤེགས་པའི་
སྐུ་དུ་མ་སྤྲོ་ཞིང་བསྡུད་པའི་བདག་ཉིད་དུ་གནས་པ་སྟེ་སྣང་ལ་རང་བཞིན་དང་
བཅས་པའི་དྲི་མ་མེད་པའི་འོད་གསལ་བའོ། །སྐུ་གསུང་ཐུགས་ཀྱིས་མཚན་པ་སྐུ་
གསུང་ཐུགས་རྡོ་རྗེའི་ཕྱག་རྒྱ་ཆེན་པོ་དེ་ལས་ལུགས་བཟློག་གིས་སྣང་བ་གསུམ་
གྱི་རིམ་གྱིས་རྡོ་རྗེ་འཆང་ཆེན་པོ་སྣང་སྟོང་ཟུང་འཇུག་དག་པའི་སྒྱུ་མར་བཞེངས་
པ་སྟེ་དེ་ནི་བདག་དང་ གཞན་གྱི་ཕུན་སུམ་ཚོགས་པ་བསྒྲུབ་པར་འདོད་པས་
བསྒོམ་པར་བྱ་བ་ཉིད་དོ། །
ཚོགས་གཉིས་ཞེས་པ་ལ་སོགས་པས་ནི་རིམ་གཉིས་ཀྱི་དཀྱིལ་འཁོར་
རྒྱལ་མཆོག་ཏུ་གཙོ་བོ་འཕོ་བོའིབྱེ་བྲག་བསྟན་པ་སྟེ་འདི་ཉིད་ཀྱི་འོག་ནས། རྡོ་རྗེ་
འཛིན་མཆོག་གང་ ཡིན་ པའི། །གཟུགས་ནི་དབུས་ སུ་ ལེགས་ བཞག་ པ། །དེའི་
མིང་སྨོས་རྡོ་རྗེའི། །དཀྱིལ་འཁོར་ཉིད་དུ་འགྱུར་བ་ཡིན། །ཞེས་གསུངས་པའི་སྒོ་
ནས་ཤེས་པར་བྱ་བ་ཡིན་ནོ། །བསྡུས་དང་གཅིག་སྦྱོར་བ་ཡིས་ཞེས་པས་ནི་དལ་
རྒྱལ་པོ་མཆོག་བསྟན་པ་ཉིད་དེ་ལོངས་སྤྱོད་རྫོགས་པའི་སྐུ་དཔལ་རྡོ་རྗེ་འཆང་དེ་
ཉིད་ཡབ་ཡུམ་སྙོམས་པར་ཞུགས་པ་ལས་ཡུམ་གྱི་ཆོས་འབྱུང་དུ་སྐུ་ཡོངས་སུ་
རྫོགས་པ་དེ་ཉིད་ཐུགས་ཀ་ནས་ཕྱུང་བའི་མི་བསྐྱོད་པ་དང་ལྷན་ཅིག་ཏུ། སྤྲོས་
བསྡུས་ནས་བདག་ཉིད་ལ་བཅུག་པས་འབྲས་བུའི་ཞེ་སྡང་རྡོ་རྗེ་ཞེས་བྱ་བ་སྐུ་
མདོག་མཐིང་ནག་ཏུ་གྱུར་པ་དེ་ཉིད་དོ། །བསྡུས་པ་ནི་ཕྱུང་པ་སྤྲོ་བསྡུ་བྱས་པའོ། །
གཅིག་ཏུ་སྦྱོར་བ་ནི་རྒྱུ་འབྲས་གཉིས་མེད་དུ་གྱུར་པའོ། །དེ་ཉིད་དལ་གྱི་འཁོར་
ལོའི་ལྷ་གཞན་རྣམས་ལའང་མཚུངས་པར་ཤེས་པར་བྱའོ། །
250 -58



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ངེས་དོན་རྫོགས་པའི་རིམ་པ་ལྟར་ན་རྡོ་རྗེ་བཟླས་པའི་རྟེན་གསང་ཆེན་
རིགས་གཅིག་རྡོ་རྗེ་འཆང་གི་ང་རྒྱལ་ལ་གནས་པའི་རྣལ་འབྱོར་པ་རྡོ་རྗེའི་ལུས་ཀྱི་
ཆ་ཤས་ལ་འགོད་པ་སྟེ། དེ་ཡང་། གསང་གནས་སུ་རིན་ཆེན་འབྱུང་ལྡན། ལྟེ་
བར་དོན་ཡོད་གྲུབ་པ། ཐུགས་ཀར་མི་བསྐྱོད་པ། མགྲིན་པ་འོད་དཔག་མེད། སྤྱི་
བོར་རྣམ་པར་སྣང་མཛད་ཀྱི་དཀྱིལ་འཁོར་གྱི་འཁོར་ལོ་དག་ལ་བརྟེན་ནས་
བདག་དང་གཞན་གྱི་དོན་གྱི་ཕྱིར་དལ་ལྔའི་རང་བཞིན་ཅན་གྱི་རླུང་ལ་བརྟེན་ནས་
རྡོ་རྗེའི་བཟླས་པ་བྱ་བ་ཡིན་ནོ། །
དལ་གྱི་འཁོར་ལོའི་ལྷ་ཡོངས་སུ་རྫོགས་པས་ལྷག་མ་རྣམས་ཀྱི་སྐུ་མདོག་
ཕྱག་མཚན་ལ་སོགས་པའི་ངེས་པ་ནི་འདི་ཉིད་ཀྱི་འོག་ལེའུ་བཅུ་གསུམ་པ་ལས།
སེམས་ཅན་ཀུན་ལ་ཕན་བཞེད་མ། །སྤྱན་གསུམ་ཞལ་གསུམ་དག་ཏུ་བསམ། །
དཀར་དང་གནག་དང་དམར་བ་ཆེ། །མཛེས་པའི་གཟུགས་སུ་རབ་ཏུ་བསྒོམ། །
མཁའ་སྐྱེས་སྤྱན་ནི་རྒྱལ་མོ་ཆེ། །ཞལ་གསུམ་དུ་ནི་རྟག་པར་བསྒོམས། །གནག་
དང་དཀར་དང་དམར་བའི་ཚུལ། །མཛེས་པའི་གཟུགས་སུ་རྣམ་པར་བསྒོམ། །ཆུ་
སྐྱེས་སྤྱན་ནི་རྒྱལ་མོ་ཆེ། །ཞལ་གསུམ་དུ་ནི་རྣམ་པར་བསྒོམ། །དམར་དང་དཀར་
དང་གནག་ པ་ཆེ། ཁ་དོག་མཛེས་ པ་རྣམ་ པར་བསམ། །རིག་ མ་རྡོ་རྗེ་ཨུཏྤལ་
རྣམས། །ཞལ་ རབ་དུ་དཀར་བའི་མདངས། །ལྗང་སེར་གནག་དང་ དཀར་བའི་
ཚུལ། །བསྒོམས་ན་ཡེ་ཤེས་ཐོབ་པར་འགྱུར། །ཞེས་པ་དང་
།
གཞན་ཡང་གསང་བའི་རྒྱུད་རྟོག་པ་ལྔ་པ་ལས་ཀྱང་། གཟུགས་ཀྱི་རྡོ་རྗེ་
ལྷ་མོ་སྤྱན་དང་མཚུངས། །རྩ་བའི་ཕྱག་གིས་མེ་ལོང་འཛིན་མཛད་པ། །དེ་ཉིད་
མཆོད་བྱེད་ལྷ་མོ་རྒྱན་རྣམས་རྫོགས། །མེའི་གྲུ་ཆད་དག་ལ་གནས་པར་བསམ། །
250 -59



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྒྲའི་ལྷ་མོ་བདེན་བྲལ་དུ། །དང་པོ་གཉིས་ཀྱིས་རྒྱུད་མངས་སྦྲེང་མཛད་ཅིང་
། །
ཀུན་ཏུ་མཆོད་སྦྱིན་མཛེས་པའི་གར་ལྡན་པ། །མ་མ་ཀི་དང་མཚུངས་པ་དགོད་
པར་བྱ། །རྡོ་རྗེ་དྲིའི་ལྷ་མོ་རླུང་ལྷའི་ཕྱོགས། །དང་པོ་ལྷ་རྫས་དྲི་མཆོག་དུང་ཕོར་
འཛིན། ཁྱད་པར་འཕགས་པའི་ཡོན་ཏན་རྒྱན་སྤྲས་པ། །ན་བཟའ་དཀར་མོ་དང་
མཚུངས་རྣམ་པར་བསམ། །རྡོ་རྗེ་རོའི་ལྷ་མོ་སྒྲོལ་མར་མཚུངས། །རིན་ཆེན་པད་
སྣོད་ལེགས་བཀང་བཏུང་བ་འཛིན། །འདི་ཉིད་ཡེ་ཤེས་རོལ་པའི་གཟུང་མ་སྟེ། །
དབང་ལྡན་ཕྱོགས་ཀྱི་གྲུར་ལེགས་བཞུགས་པའོ། །རེག་བྱ་རྡོ་རྗེ་ལྷ་མོའི་ཡེ་ཤེས་
ཡུམ། །གསང་བ་དབྱིངས་ཕྱུག་མ་ནི་དབུས་གནས་པའོ། །
པདྨ་ཉི་ ཟླ་དག་ལ་ལེགས་གནས་པ། །བྱམས་པའི་མགོན་པོ་སྤྲིན་ལྟར་
དག་ པའི་ མདོག །ཀླུ་ ཤིང་ མེ་ ཏོག་ འབྲས་ ལྡན་ ལེགས་ འཛིན་ པ། །རིན་ཆེན་
བརྒྱན་ལྡན་རོལ་ པའི་ སེམས་ དཔའོ། །སའི་ སྙིང་པོ་དུང་མདོག་ མཚུངས་ པར་
མཛེས། །འཁོར་ལོ་འཛིན་པ་དར་དབྱངས་ཅོན་པན་ལྡན། །རྣམ་པར་འགྱིང་བག་
ལྡན་པར་བཞུགས་པ་ནི། །ཤར་གྱི་ལྷ་རྣམ་དག་ལ་དཀྱིལ་ཀྲུང་གནས། །གསང་
བའི་བདག་པོ་རྡོ་རྗེ་འཛིན་པ་ནི། །གུར་གུམ་བཟང་པོའི་མདོག་འདྲ་དམར་སེར་
མ། །ཕྱག་ན་རྡོ་རྗེ་རིན་ཆེན་འབར་བ་འཛིན། །སྣ་ཚོགས་རྒྱན་བཅས་ཀུན་ནས་
འོད་འབར་བའི། །ནམ་མཁའི་སྙིང་པོ་གསེར་གྱི་འོད་མངའ་བ། །མརྒད་ཏ་ནི་ཆ་
དགུ་པ་འཛིན་ཅིང་
། ལེགས་པར་རྩོ་ལ་ལྟ་བ་སེམས་དཔའ་ཆེ། །ལྷོ་ཕྱོགས་ལྷ་
རྣམ་དག་ལ་དགོད་པར་བྱ། །འཇིག་རྟེན་དབང་ཕྱུག་སྤྱན་རས་གཟིགས་དབང་ནི། །
སིན་དྷུ་ར་ཀིའི་མེ་ཏོག་ལྟར་མཛེས་ལ། །གཡོན་པའི་པདྨ་ངེས་པར་གཡས་པས་
འབྱེད། །སེམས་དཔའི་དཀྱིལ་ཀྲུང་དག་ལ་ལེགས་པར་བཞུགས། །འཇམ་པའི་
250-60



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དབྱངས་ནི་དམར་ཟེར་དངས་པ་ལ། །ཨུཏྤལ་དམར་པོའི་སྡོང་བུ་བཅས་འཛིན་པ། །
གཡས་པས་ཁ་འབྱེད་ཕྱག་རྒྱ་ལྡན་པས་ཏེ། །ནུབ་གྱི་ལྷ་རྣམས་དག་ལ་བཞུགས་
པར་བསམ། །སྒྲིབ་པ་ཐམས་ཅད་རྣམ་པར་སེལ་བ་ནི། །མརྒད་ལྗང་ཁུའི་མདོག་
དང་མཚུངས་པ་སྟེ། །ཕྱག་ན་རལ་གྲི་འབར་བ་དང་པོར་འཛིན། །རིན་ཆེན་སྣ་
ཚོགས་རྒྱན་གྱིས་བརྒྱན་པར་བསམ། །བྱང་ཆུབ་སེམས་དཔའ་ཀུན་ཏུ་བཟང་པོ་
ནི། །དུར་བའི་ལོ་མའི་མདོག་དང་མཚུངས་ པ་ སྟེ། །སྣ་ཚོགས་རྡོ་རྗེ་འཛིན་པ་
འགྱིང་བག་ཅན། །བྱང་གི་ལྷ་འཁྱམས་དག་ལ་བཞུགས་པར་བསམ། །འདི་དག་
སོ་སོའི་གཙོ་བོའི་སྐུ་མཚུངས་ཏེ། །ཞལ་གསུམ་ཕྱག་དྲུག་ངེས་པར་གསལ་བར་
བརྗོད། །རྣམ་ཤེས་ཚོགས་བརྒྱད་རྟོག་པ་སྦྱངས་ནས་ནི། །སླར་འདུས་སོ་སོར་
གསལ་བར་གྱུར་པར་བསྒོམ། །ཞེས་པ་དང་།
འདི་ཉིད་སྔར་བསྟན་པའི་ རྗེས་སུ། ཁྲོ་བོ་ཆེན་པོ་གཤིན་རྗེ་གཤེད། །
ཞལ་ གསུམ་དྲག་པོའི་འོད་བཟང་པོ། །སྣོན་པོ་ འཇིགས་ པའང་འཇིགས་ པར་
མཛད། ཁ་དོག་ནག་པོ་རབ་ཏུ་བསྒོམ། །གཞན་གྱིས་མི་ཐུབ་ཁྲོ་བོ་ཆེ། །རབ་ཏུ་
བཞད་པའི་སྒྲ་ཡང་འབྱིན། །ཞལ་གསུམ་འོད་ཟེར་མང་པོ་དག །རབ་ཏུ་འཕྲོ་བ་
རྣམ་པར་བསམ། ཁྲོ་བོ་ཆེན་པོ་རྟ་མགྲིན་ནི། །བསྐལ་པའི་མེ་བཞིན་འབར་དུ་
འབར། །ཞལ་གསུམ་གདུག་པ་ཞབས་ཀྱིས་མནན། །སྦྱོར་བ་ཅན་གྱིས་རྟག་ཏུ་
བསྒོམ། །རྡོ་རྗེ་བདུད་རྩི་ཁྲོ་རྒྱལ་ཆེ། །འོད་ཟེར་འཕྲོ་བ་མང་པོ་འཁྲུག །ནག་པོ
ཁྲོ་བོ་འབར་བ་འདྲ། །འཇིགས་པ་དག་ཀྱང་འཇིགས་པར་བྱེད། །རྡོ་རྗེ་མི་གཡོ་ཁྲོ་
བོ་ཆེ། །རྡོ་རྗེ་ལས་བྱུང་མི་གཡོ་བ། །ཞི་བ་རལ་གྲི་ཞགས་པ་བསྣམས། །བརྟུལ་
ཞུགས་ ཅན་ གྱིས་ ཞལ་ གསུམ་བསྒོམ། །འདོད་ པའི་ ཡེ་ ཤེས་ ཁྲོ་བོ་ཆེ། །ཞལ་
250 -61



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གསུམ་པ་ནི་འཇིགས་པར་བྱེད། །ཕྱག་དྲུག་འཇིགས་པར་བྱེད་པ་མཆོག །འདོད་
པའི་རྒྱལ་པོ་རབ་ཏུ་བསྒོམ། ཁྲོ་བོ་ཆེན་པོ་དབྱུག་སྔོན་ཅན། ཁམས་གསུམ་དག་
ནི་འཇིགས་པར་བྱེད། །ཞལ་གསུམ་རྡོ་རྗེ་གསུམ་ལས་བྱུང་
། །འབར་བ་རྣོན་པོ་
ཅན་དུ་བསྒོམ། །སྟོབས་པོ་ཆེ་ནི་རྡོ་རྗེ་ཆེ། །འཇིག་རྟེན་གསུམ་གྱི་མུན་སེལ་བ། །
གདུག་པ་ཐམས་ཅད་འཇོམས་པར་བྱེད། །ཞལ་གསུམ་པ་ནི་རྟག་པར་བསྒོམ།
སྣོད་མཛེས་ཡེ་ཤེས་མཆོག་འཛིན་དང་
། །འཇིགས་པའི་རྒྱ་མཚོ་ཡང་དག་འབྱེད། །
ཞལ་གསུམ་འབར་བའི་འོད་འཕྲེང་ཅན། །བསམ་གཏན་འོད་བཟང་བསྒོམ་པར་
བྱ། །གཙུག་ཏོར་ཆེན་ པོ་ ཡི་གེ་ གཅིག །འོད་ཟེར་ དང་ ནི་ ཀུན་ཏུ་འཕྲོ། །ཞལ་
གསུམ་འབར་བའི་འཁོར་ལོ་ཅན། །བསམ་གཏན་དལ་བསྒོམ་པར་ཞེས་གསུངས་
དག་ལས་ཤེས་པར་བྱའོ། །
དེ་ནས་ལས་རྒྱལ་མཆོག་གི་ཏིང་ངེ་འཛིན་ཕྲ་མོའི་རྣལ་འབྱོར་ནི་འོག་ནས་
འབྱུང་བའི་རིན་ཆེན་ཁ་དོག་སྣ་ལྔ་པ་ཞེས་པ་ལ་སོགས་པ་ཤེས་པར་བྱ་བ་དང་
།
རྡོ་ རྗེའི་བཟླས་པ་ལེའུ་བདུན་པ་ལས་གསུངས་པ་ལྟར་བྱ་བ་དང་། ངག་གིས་
བཟླས་པ་ལེའུ་བཅུ་བཞི་པ་ལས་བསྟན་པ་བཞིན་དུ་བྱ་བ་དང་
། གཙོ་བོ་སྟོང་པ
ཉིད་དུ་བཞུགས་པ་ལ་བསྐུལ་ནས་བཞེངས་པ་དང་
། བསྟོད་པ་བྱ་བ་དང་
། ཐུན་
ཉེ་བར་བསྡུ་བ་དང་། ལས་ཀྱི་རབ་ཏུ་དབྱེ་བ་རྣམས་ཤེས་པར་བྱ་བ་སྟེ། དེ་ལྟར་
མཉམ་པ་གཉིས་ཀྱིས་ལྷའི་རྣལ་འབྱོར་སྟོན་ཏོ། །དེ་ནས་ཞེས་པ་ལ་སོགས་པས་
རིམ་གཉིས་ཐུན་མོང་གི་ཆོས་མངོན་པར་བྱང་ཆུབ་པ་སྟོན་ཏེ། བྱེ་བྲག་སྐུ་དང་
གསུང་དང་ཐུགས་བྱིན་གྱིས་བརླབས་པའི་རིམ་པ་ནི་བསྐྱེད་རིམ་པས་སྒོ་གསུམ་
ལྷའི་སྐུ་གསུང་ཐུགས་སུ་བསྒྲུབ་ཅིང་
། རྫོགས་པའི་རིམ་པས་བདེ་བའི་སྣང་བ་ལ་
250 -62



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གྲུབ་པ་
པ་ལ་མ་དག་པའི་སྒྱུ་མ་སྐུ་གསུང་ཐུགས་ཀྱི་རིལ་འཛིན་ནམ་རྗེས་གཞིག་གི་
ཏིང་ངེ་འཛིན་གྱིས་ཐམས་ཅད་སྟོང་པ་འོད་གསལ་བར་འཇུག་པའོ། །
འདིར་རིམ་པ་གཉིས་ཀྱི་ཏིང་ངེ་འཛིན་གྱི་ས་མཚམས་བསྟན་པ་ནི་རྒྱུད་ཕྱི་
མ་ལས། སངས་རྒྱས་རྣམས་ ཀྱི་ཆོས་བསྟན་པ། །རིམ་པ་ གཉིས་ལ་ཡང་དག་
བརྟེན། །བསྐྱེད་ པ་ ཡི་ ནི་ རིམ་པ་ དང་། །རྫོགས་ པ་ ཡི་ ནི་ རིམ་པ་ཉིད། །རིམ་
གཉིས་མཉམ་པར་གནས་ནས་ནི། །རྡོ་རྗེ་ཅན་གྱི་ཆོས་འཆད་དོ། །ཞེས་གསུངས་
པ་དང་། འདི་དག་ལ་སྦྱང་གཞིའི་ཁྱད་པར་སྦྱོང་བྱེད་དང་རང་གི་མཚན་ཉིད་ལམ་
དུ་བྱེད་པའི་ཁྱད་པར་རོ། །
སྦྱང་གཞི་ནི་དངོས་པོའི་གནས་ལུགས་ཏེ། བསྐྱེད་པའི་རིམ་པར་ཆེན་པོ་
བཞི་འདུས་པ་དང་། གནས་སྐབས་ལྔ་དང་། ཆ་ཤས་དང་དུམ་བུ་ལས་བསྒྲུབས་
པའི་ལུས། བྱ་བའི་རྐྱེན་ཅན་དང་། སྦྱོང་བྱེད་ཐབས་བྱེད་པའི་རྐྱེན་ཅན་རེ་རེ་དང་
ཚུལ་མཐུན་པས། སྦྱོང་བར་བྱེད་པ་དེ་ཡང་རིམ་པ་བཞིན་ཚད་མེད་པ་བཞིའི་རང་
བཞིན་ཅན་གྱི་ཀླུས་བསྐུལ་བ་སྔོན་དུ་འགྲོ་བ་ཅན་གྱི་མངལ་སྐྱེས་སུ། མངོན་བྱང་
ལྔ་ པོ་ཉིད་ ཀྱིས་ སྒོང་སྐྱེས་ སུ་དང༌། ཐབས་ཤེས་ ཀྱི་སྣང་བ་འགའ་ཞིག་ལས་
བསྐྱེད་པ་དྲོད་གཤེར་ལས་སྐྱེས་པ་སྟེ་དེ་ཐམས་ཅད་བདེ་བ་ཆེན་པོའི་ཆ་ལས་གྲུབ་
པའོ། །མཚན་ཉིད་ཐ་མལ་དུ་རྟོགས་པ་ཡོངས་སུ་སྦྱངས་པ་ལས་གྱུར་པའི་ལྷའི་སྐུ་
མཚན་བཅས་ལ་དམིགས་པ་ཉིད་དོ། །
ལམ་དུ་བྱེད་པའི་ཁྱད་པར་ནི་བསྟན་གཡོ་ལྷའི་འཁོར་ལོར་ཤེས་པས་
མཉམ་རྗེས་མེད་པར་སྤྱོད་པ་ཁྱབ་པའོ། །རྫོགས་པའི་རིམ་པར་སྦྱང་གཞི་རྩ་རླུང་
བྱང་ཆུབ་སེམས། སྦྱོང་བྱེད་ཐབས་ཀྱི་ཁྱད་པར་དམིགས་པ་གང་དང་གང་གིས་མ་
250 -63



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
བཅོས་པའི་ཏིང་ངེ་འཛིན། མཚན་ཉིད་ནི་བདེ་བ་ཆེན་པོ་ཡེ་ཤེས་མི་ཕྲོགས་པ།
ལམ་དུ་བྱེད་པ་ཁམས་གསུམ་བརྟེན་གཡོ་ཐམས་ཅད་བདེ་སྟོང་གཉིས་མེད་དུ་
མཉམ་རྗེས་གཉིས་སུ་མེད་པར་སྤྱད་པས་ཆོས་ཐམས་ཅད་ཀྱི་ཡང་དག་གི་དོན་
མངོན་དུ་གྱུར་པ་ཉིད་དོ། །རིན་ཆེན་ཆེན་པོ་ཞེས་པ་ལ་སོགས་པས་ནི་ཕྲ་མོའི་
རྣལ་འབྱོར་དངོས་རྩ་བའི་རླུང་ལྔ་ལ་བརྟེན་ནས་ལམ་དུ་བྱེད་པ་བསྟན་ཅིང་
། བྱང་
ཆུབ་སེམས་དཔའ་ཞེས་པ་ལ་སོགས་པས་ནི་ཡན་ལག་གི་རླུང་ལྔ་ལ་བརྟེན་ནས་
ལམ་དུ་བྱ་བ་བསྟན་ཏོ། །
ཡང་རྡོ་རྗེ་ཚིག་དེ་ཉིད་ལམ་བདེ་བ་ཆེན་པོ་དང་སྦྱར་བ་ལྟར་ན་རང་ཉིད་
ལྷའི་ང་རྒྱལ་དང་ལྡན་པ་རིགས་མ་མཚན་ཉིད་དང་ལྡན་པ་དང་མཁའ་གསང་བྱིན་
གྱིས་བརླབས་ཏེ་བསྲུབ་པའི་སྦྱོར་བས་རྩ་གནས་ཐམས་ཅད་ལས་ཕབ་པའི་རིན་
ཆེན་ནི་དཀོན་པའམ་མཆོག་ཏུ་གྱུར་པ་སྟེ་འབྱུང་བ་དག་པའི་རླུང་གིས་ལུས་བཞུ་
བ་ལས་བྱུང་ཞིང་དོན་དམ་བྱང་ཆུབ་ཀྱི་སེམས་བདེ་བ་ཆེན་པོ་སྐྱེ་བའི་རྟེན་དུ་གྱུར་
པའི་ཀུན་རྫོབ་བྱང་ཆུབ་ཀྱི་སེམས་སོ། ཁ་དོག་སྣ་ལྔ་པ་ནི་རླུང་ལྔས་བཞུས་པ་
ལས་བྱུང་བ་ཉིད་ཀྱིས་ཐིག་ལེ་ལྔ་ཡང་ཁ་དོག་ལྔ་དང་ལྡན་པར་ཕུག་རོན་ཀྱི་སྐྱེ་
ལྟར་སྣ་ཚོགས་པའི་མདོག་ཅན་ནོ། །ཡུངས་དཀར་གྱི་ནི་འབྲུ་ཚོད་རྩམ་ནི་ཕྲ་བའི་
བརྡས་བཏགས་པ་སྟེ་དོན་ཐིག་ལེའི་ནོར་བུ་མཚོན་པའོ། །དེ་ཉིད་གསང་
སྣའི་རྩེ་མོ་སྟེ་རྡོ་རྗེ་དང་པདྨའི་བུམ་པ་དང་ཟེ་འབྲུ་ལ་གཉིས་ཤོར་གཉིས་མཉམ་
ཉིད་དུ་གནས་པའི་ཆེའོ། །ནན་ཏན་དུ་རྣལ་འབྱོར་རིག་པས་རྟག་ཏུ་མཆོད་ནི་དེར་
སྐྱེ་བའི་བདེ་བ་ཆེན་པོའི་ཡེ་ཤེས་ལ་ཆུ་བོའི་རྒྱུན་གྱི་རྣལ་འབྱོར་དུ་གནས་པར་
བྱའོ། །ཉོན་མོངས་པས་མི་གོས་པར་ལམ་དུ་བསླང་བའི་ཕྱིར་རིན་ཆེན་བསྟན་
250 -64



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པར་གྱུར་ནས་སྤྲོ་ནི་རླུང་སེམས་ལས་སུ་རུང་བའི་སྒོ་ནས་དབབ་བཟློག་ལ་དབང་
ཐོབ་པ་ནའོ། །བསྟན་པ་མ་གྱུར་ཡོང་མི་སྤྲོ་ནི་དབང་དུ་མ་གྱུར་གྱི་རིང་དུ་སྲོག་
བཞིན་དུ་བསྲུང་ངོ་། །སངས་རྒྱས་ཞེས་པ་ལ་སོགས་པ་ཚིགས་སུ་བཅད་པ་གཅིག་
གིས་ དོན་སྔ་མ་དང་མཚུངས་སོ། །སེམས་དབང་ཐོབ་ནས་བསྒོམ་པ་ལ་དབང་
ཐོབ་པར་བྱ་བའི་ཕྱིར་འཁོར་ལོ་ཞེས་པ་དང་པོའི་ཚིག་རྐང་གཉིས་པོའི་དོན་ནི་
པདྨ་ནས་ས་བོན་ཕྱག་མཚན་ལས་འོད་ཕྱོགས་བཅུར་སྤྲོས་བསྡུས་ཏེ་འཁྲུལ་འཁོར་
གྱི་སྦྱོར་བས་རྡོ་རྗེ་ནོར་བུའི་སྒོ་ལས་འཁོར་ལོའི་བཞི་རིམ་པར་འཇུག་པའོ། །ཏིང་
ངེ་འཛིན་གྱི་རྩལ་སྦྱང་ཞིང་རྣམ་རྟོག་བདེ་བའི་ཡེ་ཤེས་སུ་ཐོབ་པར་བྱ་བའི་ཕྱིར་
བྱང་ཆུབ་ཅེས་པའི་ཚིག་རྐང་གཉིས་ཀྱིས་བསྟན་ཏེ་ས་བོན་དང་ཕྱག་མཚན་ལྷའི་
རྣམ་པར་རགས་པ་དང་ཕྲ་བའི་ཐམས་ཅད་ཀྱང་བདེ་སྟོང་དབྱེར་མེད་ཀྱི་ཡེ་ཤེས་
སུ་སྦྱོར་ཞིང་གདུལ་བྱའི་ཉོན་མོངས་པ་ཐམས་ཅད་རང་སར་དག་པར་བྱེད་པའི་
ཏིང་ངེ་འཛིན་ཏོ། །
དེ་ལས་གཞན་ཡང་གསང་བ་བླ་ན་མེད་པ་ཟུང་འཇུག་གི་རིམ་པ་ལྟར་ན་
རིན་ཆེན་ཁ་དོག་སྣ་ལྔ་པ་ཞེས་པ་རྣལ་འབྱོར་པའི་རྡོ་རྗེའི་ལུས་ལ་གནས་པའི་
མགོན་པོ་ལྔའི་རླུང་ངོ༌
། །རླུང་ལྔ་འོད་དང་བཅས་པ་རྩ་དབུ་མའི་ནང་དུ་ལུས་
སེམས་ཀྱི་སྲོག་ཨ་སེང་གེ་འགྱེང་པ་ལྟ་བུ་དེ་ཚད་ཇི་ཙམ་དུ་དམིགས་པ་ནི་ཡུངས་
དཀར་གྱི་ནི་འབྲུ་ཚོད་ཙམ་ཞེས་པ་བྱང་ཆུབ་སེམས་ཀྱི་ཐིག་ལེའི་གོང་བུ་ཆོས་
གསུམ་ལྡན་ཀུན་རྫོབ་ཀུ་མུདྡྷ་ལྟ་བུ་ལ་དོན་དམ་བདེ་བ་ཆེན་པོའི་ཡེ་ཤེས་སྤྱི་
ཁྱབ་པ་བྱེ་བྲག་དུ་ཉམས་སུ་མྱོང་བ་འཆར་བའོ། །
དེ་ཡང་གནས་གང་དུ་དམིགས་ཞེ་ན་སྣའི་རྩེ་མོ་ཞེས་པ་ནང་གི་སྣ་རྩེ་སྟེ་
250-65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྙིང་རྩ་འདབ་བརྒྱད་དུ་ཁ་གྱེས་པའི་ཚུལ་གྱི་འཁོར་ལོའི་དབུས་སུའོ། །ཡང་ན་
མཚན་མ་ལས་ཀྱི་རླུང་དང་འབྱུང་བ་རྐྱེན་གྱི་རླུང་གཉིས་འདྲེས་ནས་རྩ་རོ་རྐྱང་
གཉིས་ལ་རྒྱུད་དེ་སྟེང་གི་སྣ་རྩེའི་ཕྱོགས་བཞི་ནས་མགོན་པོ་བཞི་ལྷ་མོ་དང་བཅས་
པ་རྒྱུ་བའོ། །ནན་ཏན་དུ་ཡི་གེའི་འཕྲེང་བ་རིམ་པ་གསུམ་པ་དམིགས་ཏེ་རླུང་
འཇུག་གནས་ལྡང་བ་གསུམ་ཡི་གེ་འབྲུ་གསུམ་དང་བཅས་པ་སྦྱར་ནས་སྐུ་གསུང་
ཐུགས་ལམ་དུ་བྱེད་པའོ། །རྟག་ཏུ་རྣལ་འབྱོར་པ་ཡིས་བསྒོམ་ཞེས་པ་འཁོར་ལོའི་
སྤྲོ་བསྡུ་ཨ་ཕྲ་རགས་ལ་བསླབས་པས་དུས་རྟག་ཏུ་མཉམ་རྗེས་གཉིས་སུ་མེད་པ་
ཆུ་བོའི་རྒྱུན་ནམ་མར་མེའི་རྩེ་མོ་ལྟར་ལམ་དུ་བྱེད་པའོ། །ཏིང་ངེ་འཛིན་ལ་མཉམ་
པར་བཞག་པ་དེ་ཉིད་ཀྱི་རྗེས་ཐོབ་ལ་དབང་ཐོབ་པར་བྱ་བའི་ཕྱིར་ཡང་དང་ཡང་
དུ་བསྒོམ་ཞིང་ནན་ཏན་དུ་བྱེད་པ་ལ་རིན་ཆེན་བསྟན་པ་ཞེས་ཚིག་རྐང་གཉིས་
གསུངས་སོ། །
སངས་རྒྱས་འབར་བ་ཞེས་པ་ཚིག་རྐང་གཉིས་ཀྱི་དོན་ནི་ཨ་ཐིག་ལེ་དང་
བཅས་པ་ལས་རླུང་ཁ་དོག་ལྔ་སྒྲིལ་གཅིག་སྣ་བུག་གཡས་ནས་སྟོན་ཏེ་འོད་ཟེར་
གྱི་ཕྱོགས་བཅུའི་སངས་རྒྱས་ཐམས་ཅད་ཀྱི་ཐུགས་བསྐུལ་ནས་མཆོད་པར་གྱུར་
སླར་ཚུར་འདུས་ནས་རང་གི་ལན་གསུམ་དུ་བཀྲ་ཤིས་ཏེ་སྣ་བུག་གཡོན་ནས་
ཞུགས་པ་ནི་མ་འོངས་པ་ན་མངོན་པར་རྫོགས་པར་བྱང་ཆུབ་པའི་དུས་སུ་འོད་
ཟེར་བརྒྱ་སྟོང་ཕྲག་དྲུག་ཅུ་དྲུག་བཅུ་སྐུ་ལས་འབྱུང་ཞིང་སླར་ཐིམ་པར་འགྱུར་བའི་
རྒྱུའོ། །སྤྲོ་བསྡུའི་ངེས་པ་བསྟན་པའི་ཕྱིར་འཁོར་ལོ་རྡོ་རྗེ་ཞེས་པ་ཚིག་རྐང་བཞིའི་
དོན་ནི་གདུལ་བྱ་དུག་ལྔའི་རང་བཞིན་ཅན་རྣམས་གདུལ་བའི་ཕྱིར་ཡེ་ཤེས་ལྔའི་
རླུང་དེ་ཉིད་རྣམ་པ་འོད་ཟེར་གྱི་ཚུལ་དུ་འཕྲོས་པས་འགྲོ་བའི་རྒྱུད་སྦྱངས་པར་བྱ་
250 -66



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བའང་སེམས་ཅན་གང་ལ་ཕོག་པ་ཐམས་ཅད་ཀྱིས་ཟུང་འཇུག་གི་སྐུ་མངོན་དུ་
འགྱུར་ཏེ་འཕྲིན་ལས་ཀྱི་ཆོ་འཕྲུལ་བསམ་གྱིས་མི་ཁྱབ་པར་འཆར་བའོ། །
དེ་དག་གི་དོན་རླུང་གི་གནས་ལུགས་བསྟན་པ་ནི་སྤྱིར་སྐྱེས་བུ་གཅིག་ལ་
ཉིན་ཞག་གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་རྒྱུ་བ་ལས། ཉིན་ཞག་གཅིག་ནི་
དབྱུ་གུ་དྲུག་ཅུ་རྩ་བཞི་ཆུ་ཚོད་སུམ་ཅུ་རྩ་གཉིས་འཕོ་བ་བཅུ་དྲུག་ཐུན་བརྒྱད་དུ་
གནས་པའི། དབྱུ་གུ་གཅིག་ལ་རླུང་སུམ་བརྒྱ་སུམ་ཅུ་སོ་ཕྱེད་དང་བརྒྱད། ཆུ་ཚོད་
གཅིག་ལ་དྲུག་བརྒྱ་དང་བདུན་ཅུ་རྩ་ལྔ་འཕོ་བ་གཅིག་ལ་སྟོང་སུམ་བརྒྱ་ལྔ་བཅུ་
ཐུན་གཅིག་ལ་ཉིས་སྟོང་བདུན་བརྒྱའོ། །ཡང་ཞག་གཅིག་ལ་ཆུ་ཚོད་དྲུག་ཅུའི་
དབང་དུ་བྱས་ནས་ཞག་གཅིག་གི་དབུགས་དང་ལོ་གཅིག་གི་ཆུ་ཚོད་མཉམ་སྟེ།
ཉི་ཁྲི་ཆིག་སྟོང་དྲུག་བརྒྱ་ཉིད་དོ། །དེ་ཡང་ཆུ་ཚོད་གཅིག་བར་དུ་རླུང་ཟིན་ན་ལོ་
གཅིག་གི་ཚེ་བསྲིང་ནུས་སོ་གསུངས། དེ་བཞིན་དུ་ལོ་གཅིག་གི་ཞག་དང་ཆུ་ཚོད་
གཅིག་དབུགས་མཉམ་ཏེ་སུམ་བརྒྱ་དྲུག་ཅུའོ། །
དེ་ཡང་ཐུན་བཅུ་གཉིས་ཀྱི་རོ་ཧི་ཏ་ལ་སོགས་པ་གཉིས་གཉིས་ལ་
་གཉིས་ལ་མགོན་
པོའི་དཀྱིལ་འཁོར་བཞི་རྫོགས་པ་སྟེ་རེ་རེ་ལ་ཡང་དགུ་བརྒྱ་ཕྲག་རེ་ལ་ལྷ་མོ་བཞི་
བཞི་སྟེ་ལྷ་མོ་རེ་རེ་ལ་ཉིས་བརྒྱ་ཉི་ཤུ་རྩ་ལྔའོ། །ཐུན་ཕྱེད་པ་ཉི་ཤུ་རྩ་བཞི་ལ་
མགོན་པོའི་རྒྱུ་བ་བསྐྱོངས་ཏེ་ལྷ་མོའི་རྒྱུ་བ་སྐོར་རེ་རེ་སྟེ་དེ་ལ་ཡེ་ཤེས་ཀྱི་རླུང་རྒྱུ་
བ་ངོས་བཟུང་པ་དུས་ཀྱི་གནད་དུ་ཆེའོ། །ནམ་མཁའ་ཞེས་པ་ལ་སོགས་པས་ནི་
ཁྱད་པར་སོ་སོའི་འཁོར་ལོ་བསྒོམ་པ་བསྟན་པ་སྟེ། དེ་ཡང་མཐར་ཐུག་གསང་
ཆེན་བླ་ན་མེད་པའི་ལམ་ལྟར་ན་རིགས་ལྔའི་འཁོར་ལོ་ལམ་དུ་བྱེད་པ་ལས། དེ་
བཞིན་གཤེགས་ པའི་ རིགས་ཁྱབ་བྱེད་ཀྱི་རླུང་ལམ་དུ་བྱེད་པ་ནི་ནམ་མཁའི་
250 -67



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
དབྱིངས་ཞེས་པ་ལ་སོགས་པས་བསྟན་ཏེ། སྲིད་པ་འཆི་ཀའི་ཚེ་འབྱུང་ཞིང་འཇུག་
པ་དེ་མགོན་པོ་ཁྱབ་བྱེད་ཀྱི་རླུང་རང་བཞིན་འོད་གསལ་འཆར་བར་བྱེད་པ་སྐུའི་
འཁོར་ལོ་དང་
། ལུས་ཀྱི་སྟེང་གི་སྣ་རྩེའི་སྣང་བ་རྡོ་རྗེ་མགོན་པོ་སྲོག་གི་རླུང་ཁ་
དོག་དཀར་པོ་དལ་བ་ཅན་དུ་རྒྱུ་བ་ཐུགས་ཀྱི་འཁོར་ལོ་དང་
། པདྨ་མགོན་པོ་གྱེན་
དུ་རྒྱུ་བའི་རླུང་ཁ་དོག་དམར་པོ་མེ་རླུང་སྣ་རྩེ་སྒོའི་གཡས་ནས་རྒྱུ་བ་གསུང་གི་
འཁོར་ལོ་དང༌། རིན་ཆེན་མགོན་པོ་ཐུར་དུ་སེལ་བའི་རླུང་ཁ་དོག་སེར་པོ་གཉིས་
ཀ་ནས་རྒྱུ་བ་ཡོན་ཏན་གྱི་འཁོར་ལོ་དང་། ལས་ཀྱི་མགོན་པོ་མེ་དང་མཉམ་པའི་
རླུང་ཁ་དོག་ལྗང་སེར་རླུང་གི་རླུང་གཡོན་ནས་རྒྱུ་བ་འཕྲིན་ལས་ཀྱི་འཁོར་ལོ་
བསྟན་པ་སྟེ། སངས་རྒྱས་ཀྱི་མཛད་པ་འཕྲིན་ལས་བཞིས་དོན་མཛད་པའོ། །
འདི་དག་སངས་རྒྱས་ཞེས་བྱ་བ་ལ་སོགས་པ་ནི་དེ་དག་གི་གཞུང་ཉེ་བར་
བསྡུ་བ་བསྟན་པ་སྟེ་ཁྱད་པར་ཐམས་ཅད་མཁྱེན་པའི་ཚུལ་ཐོབ་པའོ་ཞེས་པ་ནི་
ལུས་རྣམ་པར་དབེན་པ་ལས་འདས་པའི་རྡོ་རྗེའི་བཟླས་པ་མངོན་དུ་གྱུར་ནས་
སེམས་གསུམ་སྟོང་པར་གཏན་ལ་ཕེབས་པའི་སྣང་བ་སྒྱུ་མར་འཆར་བས་མ་དག་
པའི་སྒྱུ་ལུས་བསམ་གཏན་གྱི་ཏིང་ངེ་འཛིན་གྱིས་སྦྱངས་པས་དྲན་རིག་གི་ཤེས་པ་
འོད་གསལ་བར་ཤེས་པ་རྩམ་ན་ཟུང་འཇུག་སྐུ་གསུམ་དབྱེར་མེད་ཐོབ་པར་དོན་
གྱིས་རྒྱས་པའི་ཟུང་འཇུག་ལ་གནས་པའོ། །
འདིར་ལས་ཀྱི་རླུང་ལས་སྤྲོས་པ་ཆོད་པའི་ཚེ་ཐབས་དང་ཤེས་རབ་བདེན་
པ་གཉིས་ཟུང་འཇུག་གི་བདག་ཉིད་དུ་གྱུར་ཏེ། སྟོང་ཉིད་སྙིང་རྗེའི་སྙིང་པོ་ཅན་
བྱང་སེམས་རྡོ་རྗེ་ཡེ་ཤེས་ལྔ་ལྡན་དུ་ཤར་བ་ནི་བདག་དང་གཞན་གྱི་དོན་ཐམས་
ཅད་རྫོགས་པ་ཚེ་འདི་ཉིད་ལ་མངོན་དུ་གྱུར་པས་སྐུ་གསུམ་གྱིས་སེམས་ཅན་གྱི་
250 -68



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དོན་རྒྱུན་མི་འཆད་པར་བྱེད་པའོ། །ལེའུ་གསུམ་པའི་དཀའ་བའི་གནས་རྣམ་པར་
བཤད་པའོ།། །།
ལེའུ་བཞི་པ་ལས་ནི་ལམ་རིམ་པ་གཉིས་ཀྱི་སྔོན་དུ་འགྲོ་བའི་ཡན་ལག་
སྨིན་ལམ་དུ་དབང་བསྐུར་བའི་ཆོ་ག་གསལ་བར་སྟོན་པ་ལས། དེ་ནས་ཞེས་པ་ལ་
སོགས་པ་ནི་དབང་གི་དོན་དུ་གསོལ་བ་གདབ་པ་མདོར་བསྟན་པ་སྟེ། དེ་ཡང་
སྔོན་འབྱུང་དུ་ཕྱོགས་བཅུའི་དེ་བཞིན་གཤེགས་པ་ཐམས་ཅད་ཀྱིས་དཔལ་རྡོ་རྗེ་
འཆང་ཆེན་པོ་ལ་སྐུ་གསུང་ཐུགས་ཀྱི་གསང་ཆེན་གྱི་འཁོར་ལོའི་ལམ་ལ་གསོལ་
བ་གདབ་པ་སྔོན་དུ་འགྲོ་བས་དབང་བསྐུར་ཐབས་ཀྱི་རིམ་པ་བསྟན་ཞིང་། རྗེས་
སུ་སྐལ་པ་དང་ལྡན་པའི་སློབ་མས་ཚད་དང་ལྡན་པའི་རྡོ་རྗེ་སློབ་དཔོན་ལ་དཔལ་
གསང་བ་འདུས་པའི་དཀྱིལ་འཁོར་དུ་དབང་བསྐུར་བའི་དོན་དུ་གསོལ་བ་གདབ་
པ་དང་ཞལ་གྱིས་བཞེས་པ་དེ་དབང་བསྐུར་བ་སྟོན་པར་བྱེད་དོ། །
དེ་བཞིན་གཤེགས་པ་ཞེས་པ་ལ་སོགས་ པ་ནི་ཐུན་མོང་དུ་གསོལ་བ་
གདབ་པ་དང་། མཚན་མ་རྣམས་ཐམས་ཅད་ཅེས་པ་ལ་སོགས་པ་ནི་བྱེ་བྲག་ཏུ་
གསོལ་བ་གདབ་པ་སྟེ་གང་ལྟར་ན་ཡང་རྣམ་པ་དཀྱིལ་འཁོར་གྱི་འཁོར་ལོའི་སྒོ་
ནས། རང་བཞིན་རིགས་ཀྱི་ཆ་ལས་བྱེ་བྲག་ཏུ་ཕྱེ་སྟེ། ངོ་བོ་ཡེ་ཤེས་ཀྱི་འཁོར་ལོ་
ལ་གསོལ་བ་གདབ་པའོ། །
དེ་ཡང་སློབ་དཔོན་འཕགས་པ་ཀླུའི་ཞབས་ཀྱིས། འདི་ལྟར་དཀྱིལ་འཁོར་
ཆོ་ག་ནི། །ཡན་ལག་རྣམ་ཕྱེ་ཉི་ཤུ་སྟེ། །ས་གཞི་སྦྱང་དང་བྱིན་བརླབས་དང༌
། །
ཡོངས་སུ་བཟུང་དང་བསྲུང་པ་དང་། །སའི་ལྷ་དང་དཀྱིལ་འཁོར་ལྷ། །བུམ་པ་
རྣམས་དང་སློབ་མ་དག །ལྷག་པར་གནས་པར་བྱ་བ་དང་། །ཐིག་གདབ་པའི་ཆོ་
250 -69



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ག་དང༌། །དེ་བཞིན་རྡུལ་ཚོན་དགྱེ་བ་དང་
། །དཀྱིལ་འཁོར་བྱིན་གྱིས་བརླབ་པ་
དང༌། །དེ་ལ་མཆོད་པའི་བྱེ་བྲག་དང་
། །སློབ་དཔོན་བདག་ཉིད་འཇུག་པ་དང་
། །
དེ་ནས་སློབ་མ་གཞུག་པ་དང་
། །བུམ་པའི་དབང་དང་གསང་བའི་དབང་
། །ཤེས་
རབ་ ཡེ་ ཤེས་ དབང་ དང་ ནི། །བཞི་ པ་ བརྟུལ་ཞུགས་ རྗེས་ སྣང་ བཅས། །རབ་
གནས་ དང་ ནི་ སྦྱིན་ བསྲེག་ སྟེ། །དཀྱིལ་ འཁོར་ གྱི་ ནི་ ཡན་ ལག་ མཆོག །ཅེས་
གསུངས་པའི་རྗེས་སུ་འབྲེངས་ཏེ་རྡོ་རྗེ་སློབ་དཔོན་མཚན་ཉིད་དང་ལྡན་པ་དེས་
གནས་ཕུན་སུམ་ཚོགས་པར་བསྙེན་པའི་ཆོ་ག་ཚུལ་བཞིན་བྱས་ལ་རྟགས་ཉེ་བར་
མཐོང་བ་དེས་དང་པོ་བགེགས་ཉེ་བར་ཞི་བར་བྱ་བའི་ཆོ་ག་དང་
། གཉིས་པ་ལྷག་
པར་གནས་པ་སྟ་གོན་གྱི་ཆོ་ག །གསུམ་པ་དལ་དུ་འཇུག་པ་དངོས་ཀྱི་ཆོ་ག་ཇི་
ལྟར་བྱ་བ་ལས།
དང་པོ་ས་བརྟག་པ་དང་ས་བསླངས་པ་ས་སྦྱང་པས་བྱིན་གྱིས་བརླབ་པ་
དང༌། ས་ཡོངས་སུ་བཟུང་བ་བསྲུང་བའི་དུས་སུ་དལ་གྱི་སྟེགས་བུ་ལ་བའི་རྣམ་
ལྔས་བྱུགས་ཏེ། མཎྜལ་མེ་ཏོག་ལ་སོགས་པས་སྔོན་དུ་འགྲོ་བ་སློབ་མའི་གཙོ་བོ་
བཞིས་རིགས་སོ་སོའི་ཏིང་ངེ་འཛིན་དུ་ཞུགས་ཏེ་ཏིང་བརྒྱན་དང་ལྡན་པས་དེ་
བཞིན་གཤེགས་པ་ཀུན་ཞི་བ་ཞེས་པ་ལ་སོགས་པས་ཕྱོགས་བཞི་ནས་གསོལ་བ་
གདབ་པར་བྱའོ། །དེ་ཡང་དེ་བཞིན་ཞེས་པ་ལ་སོགས་པ་ཡང་དེའི་དུས་སུ་སློབ་
དཔོན་རྡོ་རྗེ་འཛིན་པའི་ཆ་ལུགས་སུ་གནས་པར་བྱས་ལ་བདག་ནི་དཔལ་ལྡན་རྡོ་
རྗེ་འཛིན་ཞེས་པ་ལ་སོགས་པས་ཞེ་སྡང་རྡོ་རྗེའི་ཏིང་ངེ་འཛིན་དང་རྡོ་རྗེའི་ལྟ་བས་
བགེགས་ཐམས་ཅད་རྣམ་པར་གཞོལ་བའི་ཕྱིར། བསྲུང་བའི་འཁོར་ལོ་ཆེན་པོ་
བསམས་ལ། དབུས་ནས་ཤར་དུ་ཕྱིན་ཏེ་སྟངས་སྟབས་དང་རྡོ་རྗེ་གར་གྱིས་ལན་
250 -70



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གསུམ་གསུམ་དུ་བསྐོར་ཞིང་བསྒྱུར་བར་བྱའོ། །
དེ་ནས་ཞེས་པ་ལ་སོགས་པ་ནི་དཔལ་རྡོ་རྗེ་འཆང་གིས་དཀྱིལ་འཁོར་བླ་
ན་མེད་པ་བཤད་པར་ཞལ་གྱིས་བཞེས་ཏེ། དཔལ་ཡེ་ཤེས་སྙིང་པོའི་ལྟར་ན་ལེའུ་
འདི་ལ་ཡང་དོན་ལྔ་ལས་བརྗོད་བྱ་གང་ཡིན་ན་དཀྱིལ་འཁོར་གསུམ་ལ་རྡུལ་ཚོན་
དང་ལུས་དང་བྱང་སེམས་ཀྱི་དལ་དེ་ཁོ་ན་ཉིད་དང་བཅས་པའོ། །བརྗོད་བྱེད་
གཏན་ལ་འབེབས་པར་བྱེད་པ་སྒྲ་ཇི་བཞིན་པ་ཕལ་ཆེའོ
། །གང་ལས་ཁྱད་པར་དུ་
གྱུར་ན་གསང་ཆེན་ཀྱི་དལ་འདི་དལ་ཀུན་གྱི་རྩ་བར་གྱུར་པས་འདིར་དབང་སྐུར་
བའི་རྒྱུད་སྡེ་སྟོང་ཕྲག་སུམ་ཅུ་རྩ་བཞི་པོ་མ་ལུས་པའི་དབང་ཐོབ་པའོ། །ཉམས་སུ་
བླང་པ་ནི་འདིར་དབང་བཞི་ནུབ་གཅིག་ལ་རྫོགས་པར་ཐོབ་པར་བྱེད་དོ། །དོན་
ཆིངས་ནི་སྨིན་ལམ་དབང་ཡིན་ནོ།
དེ་ནས་ཐུགས་ཀྱི་ཞེས་པ་ལ་སོགས་པ་ནི་བྱེ་བྲག་ཏུ་གསང་བའི་དཀྱིལ་
འཁོར་བཤད་པར་ཞལ་གྱིས་བཞེས་པ་སྟེ། འདིར་དལ་གྱི་བྱ་བ་དག་པར་བྱེད་
པའི་ཉེར་རྟོགས་གནས། སྟ་གོན་གྱི་ཆོ་ག་ལས་དང་པོ་བསྲུང་བའི་འཁོར་ལོ་ཁྲོ་བོ་
ལྷག་པར་གནས་པ་སའི་ལྷ་མོ་དང་བུམ་པ་དང་ལྷ་ལྷག་པར་གནས་པར་བྱས་ལ་
སློབ་མ་ལྷག་གནས་ཀྱི་སྔོན་དུ་འགྲོ་བ་ཞི་བའི་སྦྱིན་བསྲེག་བྱ། ཁྲུས་བྱེད་དུ་གཞུག །
མཎྜལ་དང་མེ་ཏོག་དབུལ་བ་དང་བསྲུང་སྐུད་སྦྱིན་སོ་ཤིང་དོར་དངོས་གྲུབ་ཀྱི་
ལྷས་བརྗོད། དུས་དེར་སྐྱབས་སུ་འགྲོ་བ་ནས་བརྩམས་ཏེ་བྱང་ཆུབ་དུ་སེམས་
བསྐྱེད། དྲིའི་ཐིག་ལེས་སྐུ་གསུང་ཐུགས་བྱིན་གྱིས་བརླབས་ཞིང་བསྲུང་བར་བྱས་
ནས་བདུད་རྩི་འཁྱིལ་པའི་སྔགས་བཟློས་ཤིང་ཀུ་ཤའི་སྔགས་དང་བསྟན་བྱིན་ལ་
ས་ཕྱོགས་བདེ་བར་ཉལ་དུ་བཅུག་སྟེ་རྨི་ལམ་དྲི་བ་དང་བརྟག་པར་བྱའོ། །
250-71



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༩)
ལུས་ངག་ཅེས་པ་ལ་སོགས་པས་ནི་དཀྱིལ་འཁོར་གྱི་ཆ་རྣམ་པར་བགོ་
བའི་ཕྱིར་ཐིག་གདབ་པ་སྟེ། དེ་ཡང་ཐིག་སྐུད་ནི་བུ་མོ་གཞོན་ནུ་མ་སྐྱེ་གནས་མ་
ཉམས་པས་བསྐལ་བ་སུམ་བསྒྲིལ་ལམ་ལྔ་བསྒྲིལ་དལ་གྱི་གཉིས་འགྱུར་དུ་བྱས་
པ་ལས། དང་པོར་བྱིན་གྱིས་བརླབ་སྟེ་བར་སྣང་དུ་རྡོ་རྗེ་དང་བཅས་པའི་ཁུ་ཚུར་
གྱིས་བདེ་བའི་སྒྲས་བསྐལ་བསྟིབས་ལ་མཆོད་ཅིང་འོད་ཀྱིས་ཁྱབ་པར་ལྟ། དེའི་
རྗེས་ལ་ཡེ་ཤེས་ཀྱི་ཐིག་གཤེགས་དམ་ཚིག་པ་བསྡུས་ལ་ཆ་ཆེན་ཉི་ཤུ་དང་བཅས་
པའི་ཆ་དབྱེ་བའི་བྱེ་བྲག་ལ་མཁས་པས་བསྐོར་ཐིག་གིས་དབུས་ཀྱི་ཕོ་བྲང་ཟླུམ་
པོ་ལེ་ཚེ་དགུ་པར་བྱས་ཏེ། དེ་ཡང་མཐར་ཐུག་གསང་བ་བླ་ན་མེད་པའི་དོན་ལྟར་
ན་ལུས་ངག་སེམས་ནི་བསྒོམས་པ་ཡིས་ནི་རྩ་རླུང་བྱང་ཆུབ་སེམས་ལ་བརྟེན་པའི་
སྒོ་གསུམ་རྡོ་རྗེ་གསུམ་གྱི་རང་བཞིན་འོད་གསལ་མི་རྟོག་པའི་མྱོང་བ་དང་ལྡན་
པའོ། །ཤེས་རབ་ཅན་ནི་ཐམས་ཅད་སྟོང་པ་འོད་གསལ་བ་རྟོགས་པའི་བསྐལ་བ་
ཅན་ནོ། །ཐིག་ནི་མ་དག་པ་དང་དག་པའི་སྒྱུ་མའི་ས་མཚམས་རྣམ་པར་འབྱེད་པ་
འོད་གསལ་བའོ། །ཐིག་སྐུད་སར་ པ་ནི་བླ་མས་བསྟན་པའི་གདམས་པས་
སེམས་ཀྱི་དེ་ཁོ་ན་ཉིད་མཐོང་མ་ཐག་གོ །ལེགས་པར་བསྐལ་བ་ནི་རྟོགས་བྱ་
བདེན་པ་གཉིས་སྣང་སྟོང་གཉིས་མེད་དུ་བསྒྲིལ་བ་སྟེ་ལུས་ཀྱི་དལ་ལྟར་ནའང་
ལུས་ཐ་མར་ཆགས་པའི་དུས་སུ་ཚངས་པའི་ཐིག་ལས་མི་བྱེད་མཚན་མར་མི་ལྡང་
པའི་རྩ་དང་
། ལས་དང་མཚན་མ་རང་ཀ་མར་སྤྱོད་པའི་རྩ་དང་
། ལས་དང་མཚན་
མ་ཞི་གནས་ཀྱི་རྩ་ཆ་དབྱེ་བའི་ཐིག་ལེ་ལ་སོགས་པའོ། །རླུང་ངག་ཏུ་བརྗོད་པ་
ཨའི་
རྩ་བ་ཅན་ཏེ་ཡེ་ཇི་བཞིན་པའི་དང་
། སྣང་བ་གྲོགས་དང་། འབྱུང་བ་རྐྱེན་
དང་། ལས་བྱེ་བྲག་པའི་རླུང་ངོ་
། །ཐིག་ལེ་ནི་ཐོག་མར་མ་ལས་ཐོབ་པའི་བྱང་
250 -72



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སེམས་གནས་པའི་རྩ་ཀུན་དྷར་དུ་རྒོད་མའི་ཁ་ནས་རོ་རྐྱང་གི་རླུང་གིས་གྱེན་དུ་
ཕུལ་ཏེ་ཙན་དྷ་ལི་འབར་བས་ཁ་བྱེད། སྤྱི་བོ་ནས་བྱང་སེམས་བབ་པས་ཐོག་མར་
སྲིད་པ་དང་མྱང་འདས་ཀྱི་རྩ་ཐུན་མོང་མཆོག་གི་ཟེར་བར་བབས་ཅིང་བཟློག་པར་
བྱེད་དེ་དེ་ཉིད་ལས་ཉམས་གསུམ་ཡེ་ཤེས་སུ་འབར་བས་གཉུག་མའི་དོན་དང་མ་
བྲལ་བའོ། །དེ་ཉིད་རང་གཞན་གྱི་དོན་ཕུན་སུམ་ཚོགས་པ་ལས་མི་བསླུ་བས་ན་
ཚད་མ་སྟེ་དེ་ཉིད་ཀྱིས་རིགས་ཅན་གྱི་གདུལ་བྱའི་ཡིད་འཕྲོག་པར་བྱེད་པས་ན་
རབ་ཏུ་མཛེས་པའོ། །
ཐུགས་ཀྱི་ཞེས་པ་ལ་སོགས་པས་ནི་ཐུགས་ཀྱི་རིགས་གཙོ་བོར་གྱུར་པའི་
དལ་གྱི་རྣམ་པ་ཚད་དང་བཅས་པ་སྟེ། འདིར་ཚོན་རྩི་བྱིན་གྱིས་བརླབ་པའི་ཚོན་
དགྱེ་བ་ནི་སྔོན་དུ་སྤྱི་བརྟག་ཅིང་རྡོ་རྗེ་སློབ་དཔོན་གྱིས་དབུས་ཀྱི་ཕོ་བྲང་བྲི་བ་
ནས་བཟུང་སྟེ། ཀུན་གྱིས་གཡོན་བསྐོར་དུ་མ་འདྲེས་པ་ལ་ཡོངས་སུ་རྫོགས་པར་
ཉིད་དུ་བྲི་བར་བྱ་ཞིང་ཁྱད་པར་དུ་ཁྲུ་ནི་བཅུ་གཉིས་ཚད་དག་བྱ་ཞེས་པ་ཕྱི་རོལ་དུ་
རྡུལ་ཚོན་གྱི་དལ། ནང་དུ་ལུས་ཀྱི་དལ་རྩ་འཁོར་ལོ་ཡན་ལག་བཅུ་གཉིས་ཀྱི་རྩ་
དང་། རླུང་ལ་དུས་སྦྱོར་བཅུ་གཉིས་ཀྱི་དང་
། བྱང་སེམས་ཐིག་ལེ་བཅུ་གཉིས་
དང་། དེ་ཁོ་ན་ཉིད་གསུང་རབ་ཡན་ལག་བཅུ་གཉིས་ཀྱི་དོན་ནོ། །རྣམ་པའི་ངེས་
པ་ཡང་དངོས་གཞི་ཚད་མེད་པ་བཞི་དང་ལྡན་པའོ། །
དང་ནི་ཞེས་གཞན་ཡང་པན་ཙ་ར་གའི་རྩིག་པ་རིན་ཆེན་ཕ་གུ་ལས་དྲ་བ་
དྲ་ཕྱེད་འཕྱང་པ་མདའ་ཡབ་ལ་འབའ་ཀུ་མི་འཕྱང་པའི་བཀོད་པ་དང་ཀྲ་མ་ཤིར་
ཤའི་ཚར་གྱིས་ཡོངས་སུ་བསྐོར་བའོ། །གྲུ་བཞིར་ལྡན་ཞེས་པ་སྦྱིན་པ་ལ་སོགས་
པའི་ཡོན་ཏན་དང་། གཞན་ཡང་སངས་རྒྱས་ཀྱི་ཡོན་ཏན་ཐམས་ཅད་ཡོངས་སུ་
250 -73



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རྫོགས་པ་སྟེ་ཕྱི་སྟེགས་བུ་ལ་འདོད་ཡོན་གྱི་ལྷ་མོ་བཅུ་དྲུག་པ་བཀོད་པས་ཡོངས་
སུ་བསྐོར་བ། རིན་པོ་ཆེ་ཚད་མེད་པས་སྤྲས་པའོ། །སྒོ་བཞི་པ་ནི་རབ་ཏུ་བརྟག་
ཅེས་པ་བསྡུ་བའི་དངོས་པོ་བཞི་རྣམ་པར་དག་ཐུགས་ཀྱི་དལ་དུ་རྩ་འཁོར་ལོ་བཞི་
ནས་རྣམ་ཤེས་འབྱུང་འཇུག་བྱེད་པ་སྒོ་བཞི་པ་དང་
། གསུང་གི་དལ་དུ་འབྱུང་བའི་
དལ་བཞི་ནས་རླུང་འབྱུང་འཇུག་བྱེད་པ་དང་། སྐུའི་དལ་དུ་སྟེང་སྒོ་གཉིས་དང་
འོག་སྒོ་གཉིས་ལས་ཁམས་དང་སྙིང་འབྱུང་འཇུག་བྱེད་པ་སྟེ་དེ་དག་ཀྱང་རྣམ་པ་
ཐ་དད་པའི་རྟ་བབས་ཀྱིས་མཛེས་ཤིང་། ཆོས་ཀྱི་འཁོར་ལོ་དང་རི་དྭགས་གཉིས་
གདུགས་དང་བཅས་པའོ། །
དེའི་དབུས་སུ་ཕོ་བྲང་ནི། རབ་ཏུ་ཟླུམ་པོ་བྲི་བར་བྱ་ནི་ནང་གི་དལ་ཕོ་
བྲང་གི་སྙིང་པོ་རྐ་བ་བརྒྱད་ཀྱིས་སྟེགས་པའི་རྡོ་རྗེའི་གདུང་ཟླུམ་གྱིས་བསྐོར་བའི་
དབུས་མ་ནི་ཆོས་ཐམས་ཅད་རྡོ་རྗེ་འཆང་གི་ཐུགས་རབ་ཏུ་མི་གནས་པའི་ཟུག་
འཇུག་ཏུ་མཉམ་པ་ཉིད་ཀྱིས་གྲུ་བཞིར་མཉམ་ལ། དེ་བཞིན་དུ་གཞལ་ཡས་ཁང་
གི་རྩེ་མོ་དང་བུམ་པའི་རྣམ་པ་རྡོ་རྗེ་རིན་པོ་ཆེས་ལེགས་པར་བརྒྱན་པ་ཉིད་དུ་
སློབ་དཔོན་ཨརྱ་དེ་བས་བཞེད་དོ། །
དེ་ནས་ལས་ཀྱི་ཞེས་པ་ལ་སོགས་པས་ནི་དལ་དུ་ལྷ་རྣམས་ཀྱི་མཚན་མ་
མ་ནོར་བར་དགོད་པ་མདོར་བསྟན་སྟེ། དེ་ཡང་རིགས་མ་ནོར་བར་མཚོན་པར་
བྱེད་པ་ལས་ཀྱི་ཕྱག་རྒྱ། ཐ་མལ་གྱི་ལུས་ངག་ཡིད་གསུམ་དག་ནས་སྒོ་གསུམ་
ལྷའི་སྐུ་གསུང་ཐུགས་སུ་གྲུབ་པ་ཆོས་ཀྱི་ཕྱག་རྒྱ། གཉིས་སུ་མེད་པའི་དོན་གྱི་དེ་
ཁོ་ན་ཉིད་ཕྱག་རྒྱ་ཆེན་པོ། དེ་ཉིད་ལས་འདའ་བར་མི་འགྱུར་བ་དམ་ཚིག་གི་ཕྱག་
རྒྱའོ། །
250-74



དཔལ་གསང་པ་འདུས་པའི་རྣམ་བཤད་དྲི་མ་མེད་པའི་སྣང་བ།
དེའི་དབུས་ཞེས་པ་ལ་སོགས་པས་ནི་དེ་ཉིད་རྒྱས་པར་བཤད་པའི་དང་
པོར་རིགས་ལྔ་དང་ཡུམ་བཞིའི་ཕྱག་རྒྱ་དགོད་པ་ཉིད་དེ། དེའི་རྗེས་སུ་ལྷ་མོ་དང་
སེམས་དཔའ་རྣམས་ཀྱི་ཕྱག་རྒྱ་དགོད་པ་ནི་རྒྱུད་ཕྱི་མ་ལས། མེ་ལོང་པི་ཝང་དུང་
ཆོས་དང་
། །དེ་བཞིན་རོ་མཆོག་བསྣམས་པའི། །ལྷ་མོ་རྣམས་ནི་སོ་སོར་གནས། །
ས་སྙིང་ལ་སོགས་སེམས་དཔའ་རྣམས། །ཕྱག་རྒྱ་རང་གི་དལ་བ་ཞེས་གསུངས་པ་
ལས་ཤེས་པར་བྱ་སྟེ། གཟུགས་རྡོ་རྗེ་མ་ལ་སོགས་པའི་ལྷ་མོ་རྣམས་ཀྱི་ཕྱག་རྒྱ་ནི་
ཕོ་བྲང་རྡོ་རྗེའི་མུ་ཁྱུད་ཀྱི་ཕྱི་རོལ་གྱི་སྒོ་མཚམས་བཞིར། ས་སྙིང་ལ་སོགས་པ་
སེམས་དཔའ་བརྒྱད་ཀྱི་ལྷ་འཁྱམས་ཀྱི་ཕྱོགས་བཞི་གཡས་གཡོན་གཉིས་གཉིས་
ཏེ་བརྒྱད་པའོ། །
ཐོ་བ་ཞེས་པ་ལ་སོགས་པས་ནི་སྒོ་བཞིའི་ཁྲོ་བོ་རྣམས་ཀྱི་ཕྱག་རྒྱ་དགོད་པ་
སྟེ། གཞན་ཡང་མཚམས་བཞི་དང་སྟེང་འོག་གཉིས་ཀྱི་ཁྲོ་བོ་རྣམས་ཀྱི་ཕྱག་རྒྱ་
དགོད་ པ་ ལས་ དེ་ ཉིད་ལས། མི་གཡོ་བ་འདོད་རྒྱལ་དབྱུག་སྔོན་ཅན། ཁྲོ་བོ་
སྟོབས་པོ་ཆེ་རྣམས་ཀྱི། །རལ་གྲི་ལྕགས་ཀྱུ་དབྱུག་ཐོ་དང༌། །རྩ་ གསུམ་པ་ནི་
མཚམས་སུ་འདོད། །སྟེང་དུ་འཁོར་བསྒྱུར་འོག་སྣོད་མཛེས། །རིག་རྒྱལ་རྡོ་ རྗེ་
ཅན་རྣམས་ཀྱི། །འཁོར་ལོ་བསྒྱུར་བ་དྲུག་གི་རྒྱ་ཞེས་གསུངས་པ་ལས་ཤེས་པར་
འགྱུར་རོ། །
འདི་དག་ཀྱང་མཐར་ཐུག་ལྟར་ན་དལ་ནི་སྙིང་པོ་ལེན་པ་སྟེ་གང་བླང་བར་
བྱ་བའི་སྙིང་པོ་ནི་ཕྱག་རྒྱའི་དོན་ཏེ་རྡོ་རྗེ་གཉིས་མེད་པའི་ཡེ་ཤེས་དེས་ཆོས་ཐམས་
ཅད་ལ་དབང་བསྒྱུར་བས་འཁོར་ལོ་ཟག་མེད་ཀྱི་བདེ་བས་ཡིད་ཚིམ་པར་བྱེད་
པས་རིན་པོ་ཆེ་རང་ལ་གནས་པའི་ཡེ་ཤེས་སད་ཅིང་ཁ་བྱེ་བར་གྱུར་པ་པདྨོ་དེ་ཉིད་
250-75



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཀྱི་ཐོག་མ་མེད་པ་ནས་མ་རིག་པའི་དྲ་བ་གཅོད་པས་རལ་གྲིའོ། །དེ་བཞིན་དུ་
ཡང་དག་པའི་དེ་ཉིད་མཐོང་བ་སྤྱན། མཐོང་བཞིན་གང་དུ་མ་ཆགས་པ་པདྨ།
དེའང་སྟོང་པར་ཤེས་པས་མ་ཆགས་པས་རྡོ་རྗེ། ཆོས་རྣམས་ཀྱི་རང་བཞིན་དེ་
ལས་གཞན་དུ་མི་འགྱུར་བས་ཨུཏྤལ་མཐིང་སྔོན་ནོ། །
གཞན་ཡང་ཕྱིན་ཅི་ལོག་གི་ཞེ་སྡང་གི་སྟོབས་རབ་ཏུ་བཅོམ་ནས་འོད་
གསལ་དུ་སྣང་བར་བྱེད་པས་ཐོབ། ཕྱིན་ཅི་ལོག་གི་འདོད་ཆགས་ཀྱི་སྟོབས་རབ་
ཏུ་བཅོམ་ནས་བདེ་བར་མྱོང་བར་བྱེད་པ་པདྨ། ཕྱིན་ཅི་ལོག་གི་ང་རྒྱལ་གྱི་བཅོམ་
ནས་རྟོག་པ་ཡེ་ཤེས་ཀྱི་སྡེང་དུ་འགྱུར་བར་བྱེད་པས་རྡོ་རྗེ་འཛིན། ཕྱིན་ཅི་ལོག་གི་
ཕྲག་དོག་སྟོབས་རབ་ཏུ་བཅོམ་ནས་ཚད་མེད་པའི་ཐུགས་རྗེས་འགྱུར་བར་བྱེད་
པས་སྣ་ཚོགས་པའི་རྡོ་རྗེའོ། །ཐུགས་ཀྱི་ཞེས་པ་ལ་སོགས་པས་ནི་དེ་དག་གི་
གཞུང་ཉེ་བར་བསྡུ་བ་སྟེ། འདིར་ནི་ཕྱིའི་དལ་དུ་དམ་ཚིག་དང་ཡེ་ཤེས་གཉིས་
མེད་དུ། ལུས་ཀྱི་རྣལ་དུ་རྣམ་པར་ཤིན་ཏུ་གསལ་བ་ལ་སོགས་པར། བྷ་གའི་དལ་
དུ་བདེ་བ་ཆེན་པོ་ལས་རང་བྱུང་བའི་ཚུལ་དུ་ཤེས་པར་བྱ་བའི་དོན་ཏོ། །
དེའི་རྗེས་སུ་དལ་གྱི་གནས་ཉེ་བར་བརྒྱན་པར་བྱ་ཞིང་དལ་བྱིན་གྱིས་
བརླབ་པ་ཞེས་བྱ་སྟེ་སྟ་གོན་གྱི་ལྷ་ནམ་མཁའ་ལ་སྟེགས་ནས་གནས་པ་དེ་རྡུལ་
ཚོན་ལ་དབབ་ཅིང་གཉིས་སུ་མེད་པར་བྱ་བ་དང་
། ལུས་ཀྱི་དལ་ལ་ནི་ཕྱུང་བའི་
ལྷ་རྣམས་བསྟིམས་པ་གཉིས་སུ་མེད་པར་བྱའོ། །ལུས་ངག་ཞེས་པ་ལ་སོགས་
པས་ནི་དེ་ལྟ་བུའི་དལ་ལ་མཆོད་པའི་ཁྱད་པར་སྒོ་གསུམ་གྱི་མཆོད་པའོ། །བུད་
མེད་རབ་ཏུ་ཞེས་པ་ལ་སོགས་པ་ནི་གསང་བ་ཕྱག་རྒྱའི་མཆོད་པའོ། །བཤང་གཅི་
ཞེས་པ་ལ་སོགས་པ་ནི་ནང་ལུས་ཀྱི་ཁམས་དངས་མའི་རྒྱུ་མཐུན་པ་ལས་བྱུང་བའི་
250 76



་བ་
དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མཆོད་པ་སྟེ། མཐར་ཐུག་ལྟར་ན་ཡུལ་དང་དབང་པོའི་འོད་གསལ་དུ་གཉིས་སུ་
པར་སྟེ
ཤེས་དབང་པོ་སྟོང་པ་གཅི། །རྣམ་དག་ཆོས་ཉིད་ཁུ་བ་ཡིན། །ཐམས་ཅད་མཁྱེན་
པའི་ཡེ་ཤེས་ཁྲག་ཅེས་སོ། །དེ་ལྟར་མཆོད་པ་དང་གཏོར་མས་མཉེས་པར་བྱ་ཞིང་
བསྟོད་ པ་ བྱ། ལྷ་རྣམས་ བསྟན་ པར་ བཞུག་པ་ལ་གསོལ་བ་གདབ་ཅིང་སློབ་
དཔོན་བདག་འཇུག་བྱའོ། །
དེ་ནས་སློབ་མ་གཞུག་པ་ ལ་དང་པོར་ཕྱི་རོལ་དུ་ ཁྲུས་ བྱས། བསྟོད་
གཡོགས་དང་སྨད་གཡོགས་དང་མེ་ཏོག་གི་ཕྲེང་བ་སྦྱིན། གདོང་གཡོགས་ཅིང་།
ཕྱིའི་འཇུག་པ་སྒོ་བཞི་ནས་ཨ་ཁཾ་བྷ་རི་ཧཱུྃ་གིས་དྲང་
། ནང་གི་འཇུག་པ་ཡེ་ཤེས་
དབབ་མེ་ཏོག་ཏོར་གདོང་གཡོག་དགྲོལ་སྤྱན་དབྱེ་ལྷ་ངོ་བསྟན་ནོ། །དེའི་རྗེས་སུ་
རྒྱུད་ཕྱི་མ་ལས། བུམ་པའི་དབང་ནི་དང་པོ་སྟེ། །གཉིས་པ་གསང་བའི་དབང་
བསྐུར་མ། །ཤེས་རབ་ཡེ་ཤེས་གསུམ་པ་སྟེ། །བཞི་པ་དེ་ཡང་དེ་བཞིན་ནོ། །ཞེས་
གསུངས་པས། དལ་གྱི་ཤར་ཕྱོགས་སུ་བའི་རྣམ་ལྔས་བྱུགས་པའི་མཎྜལ་བྱས་ཏེ་
བུམ་པའི་དབང་ལ་རིག་པའི་དབང་ལྔ། རྡོ་རྗེ་སློབ་དཔོན་གྱི་དབང་དམ་ཚིག་
གསུམ་བརྟུལ་ཞུགས་རྗེས་སྣང་གི་དབང་སྦྱིན། དབུགས་དབྱུང་གཟེངས་སྟོད་སྤྲོ་
བ་བསྐྱེད་ཅིང་ལུང་བསྟན་པའི་བར་རྫོགས་པར་བྱའོ། །དལ་གྱི་ལྷོར་བདུད་རྩི་
ལྔས་དབྱུགས་པའི་མཎྜལ་ལ་བརྟེན་ནས་གསང་བའི་དབང་བསྐུར་བར་བྱའོ། །
ནུབ་ཏུ་བྱང་སེམས་དཀར་དམར་གྱི་མཎྜལ་ལ་བརྟེན་ནས་དབང་གསུམ་པ་ཤེས་
རབ་ཡེ་ཤེས་ཀྱི་དབང་སྦྱིན་པར་བྱའོ། །བྱང་དུ་ཁྱད་པར་གྱི་བདུད་རྩི་བྱུགས་པའི་
མཎྜལ་ལ་བརྟེན་ནས་དབང་བཞི་པ་ཚིག་དབང་རིན་པོ་ཆེ་བསྐུར་བར་བྱའོ། །
250 -77



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འདིར་ནི་ནུབ་གཅིག་ལ་དབང་རྫོགས་པར་བྱེད་པའོ། །དེ་ཡང་སློན་དཔོན་ཡེ་
ཤེས་སྙིང་པོའི་བཞེད་པས་ནི། རྡུལ་ཚོན་གྱི་དལ་དང་བུམ་དབང་འབྲེལ། ལུས་ཀྱི་
དལ་དང་གསང་དབང་དང་། བྷ་གའི་དལ་དང་གསུམ་པ། དེ་ཁོ་ན་ཉིད་བྱང་ཆུབ་
སེམས་ཀྱི་དལ་དང་དབང་བཞི་པ་འབྲེལ་ཞེས་བཞེད་དོ། །དེ་ལྟར་བྱས་ན་ཞེས་པ་
ལ་སོགས་པས་ནི་ལྷ་རྣམས་དགྱེས་པའི་ཚུལ་གྱིས་ཕན་ཡོན་བསྟན་ཏེ། ལེའུ་བཞི་
པའི་དཀའ་བའི་གནས་རྣམ་པར་བཤད་པའོ།། 11
ལེའུ་ལྔ་པ་ལས་ནི་ལམ་རིམ་པ་གཉིས་ཀྱི་རྗེས་སུ་འགྲོ་བའི་ཡན་ལག་
རྣལ་འབྱོར་གྱི་སྤྱོད་པ་སྟོན་པ་ལས། དེ་ནས་ཞེས་པ་ལ་སོགས་པ་ནི་བསྡུད་པར་
བྱེད་པའི་ཚིག་གིས་དེ་ཉིད་མདོར་བསྟན་པའོ། །རྣམ་པར་མི་རྟོག་ཅེས་ པ་ལ་
སོགས་པ་ནི་ཐེག་པ་ཆེན་པོ་གསང་བ་བླ་ན་མེད་པའི་སྤྱོད་པའི་ཆེ་བ་ལས་ཉོན་
མོངས་པ་སྤོང་བ་ལ་ལྟོས་པ་མེད་པར་འགྲུབ་པ་ཐེག་པ་ཆེ་བའི་བདག་ཉིད་དུ་
བསྟན་པ་སྟེ། འདིར་སྤྱོད་པ་ལ་སྦྱང་གཞི་དང་
། སྦྱོང་བྱེད་ཇི་ལྟར་སྤྱོད་པའི་ཚུལ་
དང་། སྤྱོད་ པ་ རང་གི་ངོ་བོ་དང་
། སྤྱོད་ པའི་དུས་དང༌
། སྤྱོད་ པའི་ གནས་དང་།
སྤྱོད་པ་རྣམ་པར་དག་པ། སྒྲ་འཇུག་པའི་རྒྱུ་མཚན་ནོ། །དང་པོ་ནི་ཐོག་མ་མེད་པ་
ནས་བསགས་པའི་ལས་དང་བག་ཆགས་ཀྱི་ཚང་ཚིང་མ་ལུས་པའོ། །
གཉིས་པ་ནི་དམིགས་པ་དེ་ཐམས་ཅད་དང་བྲལ་བའི་ཏིང་ངེ་འཛིན་གྱིས་
རྩལ་སྦྱང་པར་བྱས་པ་ལས་ལྷུན་གྱིས་གྲུབ་པའི་འབྲས་བུ་མྱུར་དུ་ཐོབ་བར་འགྱུར་
བ་སྟེ། འདི་ལྟར་གསང་བའི་སྤྱོད་པ་སྤྱད་པ་ན། སྤྱོད་པ་སྤྱད་དོ་ཞེས་པའམ། མི་
སྤྱད་དོ་ཞེས་ཡིད་ལ་བྱེད་པ་ཐམས་ཅད་སྤངས་པའི་ཚུལ་ལོ། །
གསུམ་པ་ནི་རིགས་དང་མཐུན་པའི་ཕྱག་རྒྱ་དང་ལྷན་ཅིག་ཏུ་ངོ་བོ་ཉིད་
250 -78



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཡོངས་སུ་ཤེས་པའི་སྒོ་ནས་འདོད་པ་ལ་སྤྱོད་པའོ། །
བཞི་པ་ནི་བསྐྱེད་པའི་རིམ་པ་ལ་བསྟན་པ་ཐོབ་ཅིང་རྫོགས་པའི་རིམ་པ་
ལ་རྟགས་འགའ་མཐོང་བའི་སྤྱོད་ཡུལ་ཏེ་ཚོགས་ལམ་དང་སྦྱོར་ལམ་དྲོད་ཀྱི་ཡེ་
ཤེས་ལ་དབང་ཐོབ་ནས་བརྩམ་པར་བྱའོ། །
ལྔ་པ་ནི་གསང་བའི་སྤྱོད་པ་དང་རིགས་པ་བརྟུལ་ཞུགས་ཀྱི་སྤྱོད་པའི་
གནས་སུམ་བཅུ་སོ་གཉིས་ལ་སོགས་པའོ། །
དྲུག་པ་ནི་འཇིག་རྟེན་པ་དང་འགལ་བའི་སྤྱོད་པའམ། མ་ཡིན་ཀྱང་རུང་
སྟེ་ཆོས་བརྒྱད་ཟིལ་གྱིས་གནོན་ཅིང་མཉམ་རྗེས་གཉིས་མེད་དུ་གྱུར་པའོ། །
བདུན་པ་ནི་རྩ་བརྒྱ་ཞེས་པའི་སྒྲས་ཡོ་ག་རྩེ་བརྒྱ་སྟེ་པདྨ་ལྟ་བུའོ། །སྤྱོད་པ་
མ་བྱས་པའི་ཉེས་པ་ནི་ཤུགས་ལས་སྟོན་པའོ། །དེས་སྤང་བྱ་སྤངས་པ་དང་ལམ་
བསྒྲོད་པ་དང་འབྲས་བུ་མངོན་དུ་གྱུར་པ་ནི་ཐུན་མོང་མ་ཡིན་པའི་དོན་ཏོ། །དེ་
ལྟར་ཉོན་མོངས་པ་དང་ལས་ལ་ལྟོས་པ་མེད་པར་བསྟན་པས་འགའ་ཞིག་དེའི་
ཕྱིར་རྡོ་རྗེ་སློབ་དཔོན་ལ་མཐུ་བ་ཡང་འགྲུབ་པར་འགྱུར་རམ་སྙམ་ན་དེ་དགག་
པར་བསྟན་པའི་ཕྱིར་སྙིང་ནས་སློབ་དཔོན་སྨོད་པ་དག །བསྒྲུབས་ཀྱང་འགྲུབ་
པར་མི་འགྱུར་རོ་ཞེས་སྨོས་ཏེ། སྨིན་གྲོལ་རིམ་པ་གཉིས་དང་བཅས་པ་སྟོན་
བྱེད་པའི་བླ་མ་ལ་ནི་ལུས་དང་ངག་གིས་སྨོད་ཅིང་དག་བྱེད་ཅིང་དེ་དང་ལྷན་ཅིག་
ཏུ་གནས་པའང་འགྲུབ་པར་མི་འགྱུར་ན། ལུས་ངག་ཡིད་གསུམ་ཀར་གྱིས་ཞེ་
ཐག་པ་ནས་སྨོད་པ་དག་ལྟ་ཅི་སྨོས་ཏེ། རྒྱུད་གཞན་ལས་ཀྱང་། སློབ་དཔོན་སྨོད་
པར་བྱེད་པ་དག །རྨི་ལམ་དུ་ཡང་མཐོང་མི་བྱ་ཅེས་པ་ལ་སོགས་པ་གསུངས་པ་
བཞིན་ཏེ་དེ་ཉིད་ཀྱིས་དངོས་སུ་ཡུལ་ཁྱད་པར་ཅན་བླ་མ་ལ་སྨོད་པ་སྤང་པར་སྒྲ་
250 -79



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པས་བསྟན་ཞིང་
། དངོས་གྲུབ་བླ་མའི་རྗེས་སུ་འགྲོ་ལྡོག་ངེས་པར་ཡང་
ཤུགས་ལ་བསྟན་ཏོ། །
སྲོག་གཅོད་པའི་ཞེས་པ་ལ་སོགས་པས་ནི་ལས་ལ་ལྟོས་པ་མེད་པར་
འགྲུབ་པར་བསྟན་པའི་ཚིག་དག་ཀྱང་དོན་གཞན་ལ་དགོངས་པ་ཉིད་དུ་འཆད་པ་
སྟེ། དེ་ཡང་སྲོག་གཅོད་པའི་སེམས་ཅན་གང་ཞེས་པ་ནི་ལུས་དང་ངག་དང་སེམས་
རྣམ་པར་དབེན་པ་གསུམ་ལས་བསྒྲུབས་པའི་སྒྱུ་མ་ལྟ་བུའི་སྐུ་བསམ་གཏན་
གཉིས་ཀྱིས་བཤིག་ནས་སྣང་བ་མེད་པའི་འོད་གསལ་དུ་འཇུག་པའོ། །རྫུན་དུ་སྨྲ་
ལ་དགའ་བ་དང་ནི་རྟེན་ཅིང་འབྲེལ་བར་འབྱུང་ལ་ཕྱི་ནང་གི་དངོས་པོ་མཐའ་དག་
ལ་ཡང་དག་པར་བདེན་པ་སྟོང་པར་སྟོན་པའོ། །གཞན་གྱི་ནོར་ལ་ཆགས་པ་དང་
ནི་རྫས་སངས་རྒྱས་ཀྱི་སའི་ཡོན་ཏན་སྟོབས་དང་མི་འཇིགས་པ་ལ་སོགས་པ་
འཕྲོག་པར་བྱེད་པའི་ངང་ཚུལ་ལམ་གྱི་ཐབས་ཁྱད་པར་ཅན་གྱིས་བདག་གིར
མངོན་དུ་བྱ་བར་འདོད་པའོ། །རྟག་ཏུ་འདོད་པ་སྤྱོད་གང་དང་ནི་ཆོས་ཐམས་ཅད་
ཀྱི་དེ་བཞིན་ཉིད་ཐབས་ཤེས་རབ་གཉིས་སུ་མེད་པའི་བྱང་ཆུབ་ཀྱི་སེམས་སུ་སྦྱོར་
བར་འདོད་པ་ཅན་ནོ། །བཤང་གཅི་ཟས་སུ་ཟ་བ་དག་ནི་ཤེས་བྱ་གཟུང་འཛིན་གྱི་
སྣང་པ་དཀར་དམར་སྣ་ཚོགས་སྣང་བ་དག་གི་ཡུལ་ནི་བཤང་བ་དབང་པོ་གཅི་བ་
སྟེ། བྷི་བྷི་ན་ཞེས་པ་བཤང་པ་བྷི་བྷི་ཤ་ན་ཡུལ་ལྔ་སྟེ་གཟུགས་ལ་སོགས་པའོ། །
མུ་དྲ་ཏེ་དྲིའི་སྒྲས་གཤི་བ་ཨི་ཨིན་དྲ་ནི་དབང་པོ་ལྔ་སྟེ་མིག་ལ་སོགས་པའོ། །
ཟས་སུ་ཟ་བ་ནི་ཞི་བ་ཡུལ་དང་དབང་པོ་སྟོང་ཉིད་དུ་རྟོགས་པས་རྣམ་རྟོག་ཆོས་
ཉིད་དུ་ཐིམ་པའོ། །འདི་དག་བསྒྲུབ་པའི་སྣོད་དུ་འགྱུར་ཞེས་པ་གང་ལ་འདི་ལྟ་
བུའི་དོན་དང་ལྡན་ན་གསང་བ་ཆེན་པོ་གྲུབ་པ་མཐར་ཕྱིན་པར་འགྱུར་ཞིང་སྤྱོད་པ་
250 -80



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བླ་ན་མེད་པའི་ཐབས་ཀྱིས་ཀྱང་འགྲུབ་པར་བསྟན་པའོ། །
མ་དང་ཞེས་པ་ལ་སོགས་པས་ནི་སྤྱོད་པའི་ཁྱད་པར་སྤྲོས་མེད་ཀྱི་སྤྱོད་པ་
སྟེ། དེ་ཉིད་མཐར་ཐུག་ལྟར་ན་མ་ནི་ཆོས་ཀྱི་སྐུ་སྟོང་པ་ཉིད་ཕྱག་རྒྱ་ཆེན་པོ། སྲིང་
མོ་ལོངས་སྐུ་རོ་བདེ་བ་ཆེན་པོ་མྱོང་བ། བུ་མོ་ནི་སྤྲུལ་པའི་སྐུའི་རྣམ་པར་ལྟར་
འཆར་བ་སྟེ། འདོད་པས་ནི་མཉེས་བྱས་ན་ནི་སྐུ་གསུམ་རོ་གཅིག་པ་གཉིས་མེད་
ཡེ་ཤེས་ཆེན་པོར་རོལ་པའི་སྤྱོད་པའོ། །ཐེག་ཆེན་ནི་ལམ་མཚུངས་པ་མེད་པ་
བཞོན་པ་བཟང་པོ་ལྟ་བུའོ། །མཆོག་གི་ནི་གསང་ཆེན་འདིའོ། །ཆོས་ནི་ངོ་བོ་ཉིད་
ཀྱི་བདེ་བ་ཆེན་པོའི་ལམ་དུ་ཚུད་ནའོ། །དངོས་གྲུབ་ནི་གཉིས་ཏེ། ཟབ་པ་མཆོག་
གི་སྐུ་བཞི་འཕྲིན་ལས་དང་བཅས་པའོ། །ཐུན་མོང་པ་བྱ་བ་ལས་ཚོགས་རྒྱ་ཆེན་
པོའི་དོན་རབ་འབྱམས་དེས་ཐོབ་པོ་ནི་བྱང་ཆུབ་སེམས་ཀྱིས་བདག་གཞན་གྱི་དོན་
ཡོངས་སུ་རྫོགས་པར་བྱེད་པའོ། །
སངས་རྒྱས་ཞེས་པ་ལ་སོགས་པས་ནི་ཤིན་ཏུ་སྤྲོས་མེད་ཀྱི་སྤྱོད་པ་དེ།
ངེས་དོན་རྫོགས་པའི་རིམ་པ་ལྟར་ན་སངས་རྒྱས་གཙོ་བོའི་ཡུམ་ནི་རྣལ་འབྱོར་
པའི་རྡོ་རྗེའི་ལུས་ལ་གནས་པའི་གཏུམ་མོ་ཡེ་ཤེས་ཀྱི་མེ་རིམ་གྱིས་སྦྱར་བ་ལ་
བརྟེན་ནས་རྩ་ལུས་ཀྱི་གནས་སུའོ། །རྣམ་པར་མི་རྟོག་བློ་ཅན་ནི་རྒྱུ་བ་རླུང་གི་
ཕྲང་བཅད་པས་ཟག་པ་མེད་པའི་ཐིག་ལེ་ལ་བརྟེན་ནས་སྣང་སེམས་བདེ་བར་ངོ་
འཕྲོད་པའོ། །མཉེས་པར་བྱས་ཀྱང་མ་གོས་ཏེ་ཞེས་སྣང་གྲག་བརྟེན་གཡོ་བདེ་
སྟོང་དུ་འཆར་བའི་དོན་གྱིས་འདོད་པའི་ཡོན་ཏན་ཐམས་ཅད་སླར་ཏིང་ངེ་འཛིན་
སྐྱེ་བའི་བརྟེན་དུ་འགྱུར་བའོ། །དེ་ནི་སངས་རྒྱས་འགྲུབ་པར་འགྱུར་ནི་སྐུ་གསུམ་
ཡེ་ཤེས་མཛད་པ་དང་བཅས་པ་མངོན་དུ་གྱུར་པའོ། །དཔལ་ཡེ་ཤེས་སྙིང་པོའི་
250 -81



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བཞེད་པ་ལྟར་ན་ལེའུ་འདི་ལ་ཡང་དོན་ལྔ་ལས་བརྗོད་བྱ་ནི་ཐུན་མོང་། ཁྱད་པར་
གསང་བ་བླ་ན་མེད་པའི་སྤྱོད་པའོ། །བརྗོད་བྱེད་ནི་དགོངས་པ་དང་དགོངས་པ་
མ་ཡིན་པས་བཤད་པའོ། །གང་ལས་ཁྱད་པར་དུ་གྱུར་ན་ལམ་བདེ་ཞིང་མྱུར་བས་
ཐུན་མོང་གི་སྤྱོད་པ་ལས་ཁྱད་པར་དུ་གྱུར་པའོ། །ཉམས་སུ་བླངས་པ་ནི་དུས་དང་
བྱ་ བ་ དང་བསམ་ པའི་ ཚུལ་ གྱིས་ སོ། །དོན་ཆིངས་ནི་ལམ་བོགས་ འདོན་ཞིང་
འབྲས་བུ་མྱུར་དུ་ཐོབ་པར་བྱེད་པའོ། །དེ་ནས་བྱང་ཆུབ་སེམས་དཔའ་ཞེས་པ་ལ་
སོགས་པ་ནི་གསང་ཆེན་གྱི་དོན་དགོངས་ཏེ་གསུངས་པ་ལ་འཁོར་གྱིས་བྱང་ཆུབ་
སེམས་དཔའ་རྣམས་ཐེ་ཚོམ་སྐྱེས་ཏེ་ཞུས་པའོ། །དེ་ནས་དེ་བཞིན་གཤེགས་པ་
ཞེས་པ་ལ་སོགས་པ་ནི་དེ་ཉིད་སེལ་བར་བྱེད་པའི་ལན་བསྟན་པའོ། །
དེ་ནས་ཡང་ ཞེས་པ་ལ་སོགས་པས་ནི་དེ་དག་གི་འབྲས་བུའི་གནས་
སྐབས་ གཉིས་ ལས་ དང་ པོ་ རྒྱལ་ བའི་ གནས་ སྐབས་བསྟན་སྟེ། དེ་ ཡང་ སྲོག་
གཅོད་པ་ལ་སོགས་པ་དག་ལ་སྒྲ་ཇི་བཞིན་པར་བཟུང་ཏེ་དེ་ཁོ་ན་ལྟར་སྤྱད་ན་བྱ་
བ་མ་ཡིན་པའི་ལས་ཀྱི་འབྲས་བུ་དམྱལ་བར་མཆེད་པ་ལ་སོགས་པའི་སྡུག་
བསྔལ་མྱོང་བར་འགྱུར་ཞིང་། མ་སྤྱད་ནའང་བདེ་བར་གཤེགས་པའི་དཀའ་ལས་
འདས་པའི་ལྟུང་བར་འགྱུར་རོ་སྙམ་པའི་སྒོ་ནས་སྐྲག་ཅིང་བློ་བར་མ་དོ་ན་གནས་
པས་ཤིན་ཏུ་རྫོངས་ནས་ཞེས་བྱ་ལ། བརྒྱལ་བ་ནི་བྱ་བ་དང་བྱ་བ་མ་ཡིན་པ་ལ་
རྨོངས་པས་སེམས་ཀུན་ཏུ་འཁོར་ཞིང་ལྡོངས་པར་འགྱུར་རོ། ཁྱད་པར་གྱི་དོན་
ལྟར་ན་ནི་བསྐྱེད་པའི་རིམ་པ་སྔོན་དུ་འགྲོ་བའི་རྡོ་རྗེའི་བཟླས་པས་རླུང་འགོག་
པའི་སྦྱོར་བས་སེམས་ལ་དམིགས་པའི་རྟེན་སྟོང་པ་ཆེན་པོའི་ཡེ་ཤེས་སུ་སེམས་རྩེ་
གཅིག་ཏུ་ གྱུར་ པ་ལ་བྱའོ། །འདིའི་དོན་ཐུབ་པའི་མཛད་ པ་ ལྟར་ན་བྱང་ཆུབ་
250 -82



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སེམས་དཔའ་དོན་གྲུབ་དག་པ་འཇིག་རྟེན་པའི་ཡེ་ཤེས་མི་གཡོ་བའི་ཏིང་ངེ་
འཛིན་ལ་སྙོམས་པར་ཞུགས་ཏེ་བརྒྱལ་བར་གྱུར་པ་སྟེ། དགོངས་པ་ལུང་སྟོན་
ནས་ གསུངས་པ་ལྟར། ན་ར་ཛཱ་ནའི་ཆུ་འགྲམ་དུ་མི་གཡོའི་ཏིང་ ངེ་འཛིན་ལ་
བཞུགས་ལ་ཞེས་པའི་དོན་ཏོ། །
དེ་ནས་ཞེས་པ་ལ་སོགས་པ་ལ་ནི་འཁོར་གྱི་དེ་བཞིན་གཤེགས་པ་རྣམས་
ཀྱིས་བརྒྱལ་བ་བསླང་པར་གསོལ་བ་བཏབ་པའོ། །དེ་ནས་བཅོམ་ལྡན་འདས་
ཞེས་པ་ལ་སོགས་པ་ནི་སྟོན་པ་རྡོ་རྗེ་འཆང་ཆེན་ཉིད་ཀྱིས་བརྒྱལ་བ་ལས་བསླང་
པ་སྟེ་ཁྱད་པར་གྱི་དོན་ལྟར་ན་བསམ་གཏན་གཉིས་ཀྱི་གདམས་ངག་ལེགས་པར་
བསྟན་ཞིང་ཉམས་སུ་བླངས་པས་ལས་ཐམས་ཅད་སྟོང་པ་འོད་གསལ་བའི་ཏིང་ངེ་
འཛིན་ཐོབ་པ་སྟེ་དེ་ཉིད་ལས། དེ་ཚེ་རྒྱལ་བ་མཁའ་རྡོ་རྗེ། །ཏིལ་གྱི་གང་བུ་གང་
བཞིན་དམིགས། །རྒྱལ་བའི་སྲས་ལ་སེ་གོལ་དང༌
། །དེ་ལ་དབྱངས་གཅིག་གིས་
གསུངས་པ། །བསམ་གཏན་འདི་ནི་རྣམ་དག་མིན། །འདིས་ནི་མཐར་ཐུག་ མི་
འཐོབ་སྟེ། །ནམ་མཁའི་ངོས་ལྟར་རྣམ་དག་པའོ། །འོད་གསལ་བ་ནི་དེ་དམིགས་
ཤིག །འོད་ གསལ་ བའི་ གནས་ ཐོབ་ ནས། །རབ་ དགུའི་ གཟུགས་ སུ་ སྐྱེ་ བར་
འགྱུར། །ཞེས་པའི་དོན་ཏོ། །
བདེ་ལ་ནི་དབུགས་དབྱུང་གི་མཛད་པ་ཞེས་བྱ་སྟེ། ཕྱོགས་བཅུའི་སངས་
རྒྱས་ཀྱིས་དོན་གྲུབ་མི་གཡོ་བའི་ཏིང་ངེ་འཛིན་ལས་དབུགས་ཕྱུང་བ་དང་། དཔལ་
དེ་བཞིན་གཤེགས་པའི་དབུགས་དབྱུང་གིས་ཕྱོགས་བཅུའི་ཞིང་གི་རྒྱལ་སྲས་ས་
བཅུ་པ་རྣམས་དབུགས་དབྱུང་བ་དང༌། རྡོ་རྗེ་མི་བསྐྱོད་པས་གདུལ་བྱ་ཆགས་སྡང་
ཅན་ལ་ཁྲོ་ཆགས་འདྲེས་པའི་སྐུ་བསྟན་ནས་དབུགས་དབྱུང་བའོ། །དེ་ནས་ཞེས་
250 -83



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པ་ལ་སོགས་པས་ནི་འཁོར་གྱི་དེ་བཞིན་གཤེགས་པ་རྣམས་ཀྱིས་བརྒྱལ་བ་བསླང་
པ་ལ་ཡིད་རངས་པའི་སྒོ་ནས་བསྟོད་པའོ། །ལེའུ་ལྔ་པའི་དཀའ་བའི་གནས་རྣམ་
པར་བཤད་པའོ།།
ལེའུ་དྲུག་པ་ལས་ནི་ལམ་རིམ་པ་གཉིས་ལས་བསྐྱེད་པའི་རིམ་པ་དང་པོ་
སྦྱོར་བའི་རྣལ་འབྱོར་ཆེན་པོར་སྐུ་གསུང་ཐུགས་ བྱིན་གྱིས་བརླབ་པ་ རིམ་པ་
གཉིས་ཀར་གྱི་ཕྲ་མོ་བའི་རྣལ་འབྱོར་མ་དང་བཅས་པ་སྟོན་པ་ལས་དེ་ནས་ཞེས་
པ་ལ་སོགས་པས་ནི་ཐུགས་བྱིན་གྱིས་བརླབ་པའི་ཏིང་ངེ་འཛིན་ཏེ། དེ་ཡང་ཤིན་
ཏུ་རྣལ་འབྱོར་གྱི་ཏིང་ངེ་འཛིན་ཡོངས་སུ་རྫོགས་པའི་རྗེས་སུ་གནས་གསུམ་དུ་ཡི་
གེ་གསུམ་བཀོད་ལ། དེའི་འོད་ཀྱི་སྣང་པ་ལས་ སྤྱན་མ་ལ་སོགས་པའི་ལྷ་མོ་
གསུམ་སྤྲོས་ཏེ་སྐུ་གསུང་ཐུགས་ཀྱི་དལ་གྱི་འཁོར་ལོ་སྤྱན་དྲངས་ལ་ལེའུ་བཅུ་
གཉིས་པ་ནས་གསུངས་པའི་གློ་ཀ་གསུམ་གྱིས་གསོལ་བ་བཏབ་ལ་རྡོ་རྗེ་གསུམ་
གྱི་ལྷ་རྣམས་བདག་ཉིད་ཀྱི་ལུས་ཀྱི་སྒོ་གསུམ་ལ་ཐིམ་སྟེ། རྣལ་འབྱོར་པའི་ལུས་
ངག་ཡིད་གསུམ་དང་དེ་བཞིན་གཤེགས་པའི་སྐུ་གསུང་ཐུགས་དབྱེར་མི་ཕྱེད་པའི་
ང་རྒྱལ་བྱས་ལ་ལེའུ་བདུན་པ་ནས་གསུངས་པའི་བློ་ཀ་གསུམ་གྱིས་སྨོན་ལམ་
བཏབ་པའི་རྗེས་ཐོགས་པ་ལ་སྔགས་གསུམ་གྱིས་སོ་སོར་བསྟན་པ་ཉིད་དུ་བྱའོ། །
ངེས་དོན་རྫོགས་པའི་རིམ་པ་ལྟར་ན་མངོན་པར་བྱང་ཆུབ་པ་ཐམས་ཅད་
སྟོང་པའི་འོད་གསལ་བའི་ངང་ལས་ཟུང་འཇུག་དག་པའི་སྒྱུ་མ་ལུགས་བ
་བཟློག་གི་
སྣང་བ་གསུམ་ཡེ་ཤེས་ཀྱི་རླུང་དང་མཉམ་པར་སྦྱོར་བ་ལས་འབྱུང་བར་བསྟན་པ་
སྟེ། འདི་དག་ནི་བསྐྱེད་པའི་རིམ་པ་དང་གཞི་མཐུན་དུ་གྱུར་པས་བརྩམ་གཞི་སྐུ་
གསུང་ཐུགས་སོ་སོ་ལས་བརྩམས་ནའང་རང་གི་ངོ་བོ་ནི་བྱིན་གྱིས་བརློབ་པའི་
250 -84



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རིམ་པ་སྔགས་འདི་དག་ཡང་བྲལ་བས་ནི་རླུང་ལྔ་འབྱུང་གནས་འོད་གསལ་དང་
དྲུག་མཚོན་ཞིང་
། ཟུང་དུ་བསྡེབས་ པས་ནི་ལུགས་བཟློག་ གི་ སྣང་ པ་ གསུམ་
མཚོན་ཏེ། སྐུ་དྲུག་གསུམ་པའི་མིང་ཅན་ནོ་ཞེས་འབྱུང་བས་སོ། །དེ་ཡང་ཨོ་ནི་
གྱེན་དུ་རྒྱུ་བའི་མེ་རླུང༌
། སརྦ་ཏ་ཐཱ་ག་ཏ་ནི་གསེགས་ལ་རྒྱུ་བའི་རླུང་གི་རླུང་
།
ཙིཏྟ་དང་ཀ་ཡ་བྷ་ག་རྣམས་ནི་ཐད་ཀར་རྒྱུ་བ་སའི་རླུང་
། བཛྲ་ནི་ཤར་དུ་སེལ་བ་
ཆུའི་རླུང་
། ཨ་ཧཾ་ཞེས་པ་ནི་དེ་དག་གིས་འབྱུང་གནས་འོད་གསལ་གྱི་རླུང་སྟེ། དེ་
དག་ནི་གནས་སྐབས་འགའ་ཞིག་ཏུ་དེ་བཞིན་གཤེགས་པ་དྲུག་གི་མིང་གིས་
བསྟན་པ་ནི་སྐུ་དྲུག་ཅེས་བྱའོ། །
གཞན་ཡང་ཨོཾ་སརྦ་ཏ་ཐཱ་ག་ཏ་ནི་རྣམ་པ་མི་གསལ་བར་ཀུན་ཏུ་སྣང་བར་
ཉེར་ཐོབ་པ། ཙི་ཏ་བཛྲ་ནི་རྣམ་པ་ཕྲ་བར་ཀུན་ཏུ་སྣང་པ་མཆེད་ལ། སྭ་ བྷ་ཝ་
ཨད་མ་ཀོ་ཧཾ་ནི་རྣམ་པར་རགས་པར་ཀུན་ཏུ་སྣང་བ་སྟེ་ཐམས་ཅད་དུ་གསུམ་ཁོ་
ནས་མཚོན་པས་ན་གསུམ་པའི་མིང་ཅན་ཞེས་བྱའོ། །རྡོ་རྗེ་ཞེས་པ་ལག་པས་ནི་དེ་
དག་དང་འབྲེལ་བའི་ཁྱད་པར་གྱི་ཏིང་འཛིན་གྱི་སྒོ་ནས་གཞུང་ཉེ་བར་བསྡུ་བ་
བསྟན་ པ་ སྟེ། དེ་ ཡང་ རྡོ་ རྗེ་ གསུམ་པོ་དེ་བཞིན་ གཤེགས་ པའི་གསང་ནི་རླུང་
སེམས་མི་བྱེད་པའི་ལུགས་བཟློག་གི་སྣང་བ་གསུམ་ལས་བྱུང་པའི་ཟུང་འཇུག་སྒྱུ་
མ་ལྟ་བུ་ཉིད་དོ། །གནས་ནི་དེ་ཉིད་སྐྱེ་བ་དང་ཐིག་པའི་གནས་ཐམས་ཅད་སྟོང་པ་
འོད་གསལ་བའོ། །གནས་ཀྱིས་རྣམ་པར་བསྒོམ་པར་བྱ་ནི་འོད་གསལ་བས་ཁྱད་
པར་བྱས་པའི་ཟུང་འཇུག་སྒྱུ་མ་ལྟ་བུ་ནི་ཆོས་ཐམས་ཅད་ཀྱི་མཚན་ཉིད་དུ་ཤེས་
ཤིང་གོམས་པར་བྱ་བའོ། །སྔགས་ཀྱི་མཚན་གྱིས་ནི་ཡིད་སྐྱོབ་པར་བྱེད་པས་ཟག་
པ་མེད་པའི་རླུང་ལྔའི་འོད་ཀྱི་སྣང་བའོ། །ཤིན་དུ་མཚན་བྱས་པ་ནི་ཡེ་ཤེས་ཀྱི་སྐུ་
250 -85



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལའོ། །མཆོག་རབ་འདི་ཡིས་བསྒྲུབ་པ་ཉིད་དུ་བྱ་ནི་རྟེན་དེ་ཉིད་ལ་གནས་པའི་
སློབ་པའི་ཟུང་འཇུག་གིས་མི་སློབ་པའི་ཟུང་འཇུག་སངས་རྒྱས་ཀྱི་ས་མངོན་དུ་
བྱེད་པའོ། །
དཔལ་ཡེ་ཤེས་སྙིང་པོ་ལྟར་ན་ལེའུ་འདི་ལ་ཡང་དོན་ལྔ་ལས་བརྗོད་བྱ་བ་
ནི་བདག་བྱིན་གྱིས་བརླབ་པའི་རྣལ་འབྱོར་དང་རྫོགས་པའི་རིམ་པའི་ཏིང་ངེ་
འཛིན་གསང་ཆེན་གྱི་སྤྱོད་པ་བཟའ་བར་བྱ་བའི་དམ་ཚིག་རྣམས་སོ། །བརྗོད་
བྱེད་ནི་དྲང་དོན་ངེས་དོན་གཉིས་ཀྱིས་སོ། །གང་ལས་ཁྱད་པར་དུ་གྱུར་ན་རྒྱུད་
གཞན་ལས་བསྟན་པའི་བསྐྱེད་རྫོགས་དང་སྤྱོད་པ་གསུམ་ལས་སོ། །དོན་ཆིངས་
ནི་བྱིན་བརླབས་གསུམ་དང་མཆོད་པ་ནི་བསྐྱེད་པའི་རིམ་པའི་ཁོངས་སུ་བསྡུད་
ཅིང་
། ཕྲ་མོའི་རྣལ་འབྱོར་བསྟན་པ་རྫོགས་རིམ་གྱི་ཁོངས་སུ་བསྡུད་ལ། སྤྱོད་པ་
ནི་ལམ་གྱི་བོགས་འདོན་གཞི་བརྟེན་པའི་དམ་ཚིག་གི་ཁོངས་སུ་བསྡུད་པའོ། །དེ་
ནས་བཅོམ་ལྡན་འདས་ཞེས་པ་ལ་སོགས་པ་ནི་རྗེས་སུ་ཆགས་པའི་ཡན་ལག་དང་
དེ་དང་འབྲེལ་བ་བྱུང་ཆུབ་སེམས་ཀྱི་མཆོད་པ་བསྟན་པས་སྦྱོར་བ་དང་པོ་རྫོགས་
སོ།། །
སྔགས་ ལ་ ཞེས་པ་ལ་སོགས་པས་ནི་ གྲོལ་བར་བྱེད་པའི་ ལམ་དངོས་
བསྐྱེད་རྫོགས་གཉིས་ཀར་དང་འབྲེལ་བའི་ རིམ་པ་ལྔ་མདོར་བསྟན་པ་སྟེ། དེ་
ཡང་སྔགས་ལ་དམིགས་པའི་ལུས་ནི་རང་བཞིན་གྱིས་ལྷར་གྲུབ་ཟིན་ཀྱང་ཕྱིན་ཅི་
ལོག་གི་རྣམ་པར་རྟོག་པས་ཐ་མལ་པའི་དངོས་པོ་རགས་པར་ཞེན་པ་སྤང་པའི་
ཕྱིར་སྔགས་ཀྱིས་ཁྱད་པར་དུ་བསྐྱེད་པའི་རིམ་པའི་ཏིང་ངེ་འཛིན་ཏོ། །
སླར་ཡང་ལུས་དང་ནི་ཞེས་པས་ལུས་རྣམ་པར་དབེན་པའི་ཏིང་ངེ་འཛིན་
250 -86



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ། །
ཡང་གཟུང་སྟེ། འདིའི་སྦྱང་གཞི་ནི་ཐ་མལ་གྱི་ལུས་གྱིས་རྟོག་པ་ཕྲ་བ་སྟེ་བྱེ་བྲག་
སྐྱེ་ཤིའི་བར་དོར་རྣམ་སྨིན་གྱི་ལུས། རྨི་ལམ་གྱི་བར་དོར་བག་ཆགས་ཀྱི་ལུས།
སྲིད་པའི་བར་དོར་ཡིད་ཀྱི་ལུས་ཐ་ལམ་གྱི་དངོས་པོ་ཕྲ་བར་ཞེན་པ་དང་བཅས་པ་
ཉིད་དོ། །དེ་སྦྱོར་བར་བྱེད་པའི་ཏིང་ངེ་འཛིན་བར་བྱེད་པ་ཏིང་ངེ་འཛིན་དེ་དག་
ཀུན་ཡང་རིགས་རྒྱ་ལ་སོགས་པ་ནི་ལྷར་ང་རྒྱལ་བྱ་ཞིང་
། མཐར་རྡོ་རྗེ་འཆང་ཆེན་
པོ་གསང་ཆེན་རིགས་གཅིག་གིས་རྒྱས་ཐེབས་པར་མི་འགྱུར་བའི་སྐུར་བལྟ་བའོ། །
རིག་དང་ནི་རླུང་གི་དེ་ཁོ་ན་ཉིད་འཇུག་གནས་ལྡང་པ་གསུམ་དང་སྔགས་ཀྱི་དེ་ཁོ་
ན་ཉིད་གྲུ་གསུམ་མཉམ་པར་སྦྱར་ཏེ། སྒྲའི་དེ་ཁོ་ན་ཉིད་ནམ་མཁའ་དང་མཉམ་
པར་ཤེས་པའི་སྒོ་ནས་གདོད་མ་ནས་ལྷུན་གྱིས་གྲུབ་པའི་རྒྱུ་བ་བགྲང་པའོ། །
ཡིད་ཀྱིས་བསྐུལ་ནས་སུ་ཞེས་པའི་ཡིད་ནི་སྣང་བ་གསུམ་རང་བཞིན་དང་
བཅས་པ་སྟེ་བསྐུལ་བ་ནི་དེ་ཉིད་ཀྱི་རྒྱུ་བྱས་ཏེ་རྐྱེན་ལས་ཀྱི་ཕྱག་རྒྱ་དང་སྙོམས་
པར་ཞུགས་པ་ལ་སེམས་གསུམ་གྱི་ཀུན་རྫོབ་ཀྱི་ཆོས་ཉིད་གཟུང་འཛིན་ལས་
འདས་པའི་བདེ་བའི་ཡེ་ཤེས་མངོན་དུ་བྱས་པའོ། །ཡིད་ནི་དགའ་ཞིང་ནི་རླུང་
སེམས་གཉིས་ལས་བསྒྲུབས་ཤིང་མཚན་དཔེ་སྤྲས་པའི་སྐུ་སྒྱུ་མ་ལྟ་བུ་སྟེ་བདག་
བྱིན་གྱིས་བརླབས་པའི་ཏིང་ངེ་འཛིན་ཏོ། །མགུ་བ་ཡིས་ནི་རྟེན་སྒྱུ་མ་ལྟ་བུ་བརྟེན་
པ་སེམས་གསུམ་རང་བཞིན་དང་བཅས་པ་འོད་གསལ་བར་ཐིམ་ཏེ་ཚོར་བ་བདེ་
བའི་རྣམ་པར་བཅས་པར་མངོན་པར་བྱང་ཆུབ་པའོ། །དངོས་གྲུབ་རབ་མཆོག་ནི་
ལམ་གྱི་མཐར་ཐུག་ཐམས་ཅད་སྟོང་པ་འོད་གསལ་བ་ལས་བྱུང་བའི་ཟུང་འཇུག་
དག་པའི་སྒྱུ་མའོ། །བསྒྲུབ་པར་བྱ་ཞེས་པའི་ནི་དེ་དག་དང་འབྲེལ་བའི་སྤྱོད་པ་
བསྟན་པའོ། །
250 --87



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སེམས་ལ་ཞེས་པ་ལ་སོགས་པས་ནི་བསྐྱེད་རིམ་དང་རྡོ་རྗེ་བཟླས་པ་སྔོན་
དུ་འགྲོ་བ་ཅན་གྱི་སེམས་ལ་དམིགས་པའི་ཏིང་ངེ་འཛིན་རྒྱས་པར་བཤད་པ་སྟེ་དེ་
ཉིད་ཀྱིའང་སྔོན་དུ་འགྲོ་བའི་ཡན་ལག་དང་པོ་བསྐྱེད་པའི་རིམ་པ་ངེས་པར་བྱ་བ་
ལ་བསྐྱེད་རིམ་གྱི་ངོ་བོ། ངེས་ཚིག །དབྱེ་བ། མཐར་ཕྱིན་པའི་ཚད་དོ། །དང་པོ་
ནི་མཚན་མ་དང་བཅས་པ་ལྷའི་ཏིང་ངེ་འཛིན་ཏོ། །ངེས་ཚིག་ནི་ཐ་མལ་པའི་སྲིད་
པ་སྐྱེ་བའི་རིམ་པ་ལྟར་བསྒོམས་པས་ནི་བསྐྱེད་རིམ་ཞེས་བྱའོ། །དབྱེ་ན་དང་པོ་
སྦྱོར་བ་དང་དལ་རྒྱལ་མཆོག་ལས་རྒྱལ་མཆོག་དང་གསུམ་དུ་འགྱུར་རོ། །མཐར་
ཕྱིན་པའི་ཚད་ནི་སྦྱོར་བ་འབད་རྩོལ་ལ་མི་ལྟོས་པར་ངང་གིས་འཇུག་པ་དང་
།
དངོས་གཞིར་རྣམས་པ་ཡོངས་སུ་རྫོགས་པ་ལ་རྐྱེན་གཞན་གྱིས་མི་གནོད་པ་དང་
།
རྗེས་བྱ་བ་ལས་ཀྱི་ཚོགས་འདོད་པས་ཇི་ལྟར་དམིགས་པ་བཞིན་དུ་འགྲུབ་པའོ། །
དེ་བཞིན་དུ་སྔོན་དུ་འགྲོ་བའི་ཡན་ལག་གཉིས་པ་རྡོ་རྗེའི་བཟླས་པའི་རིམ་པ་ངེས་
པར་བྱ་བ་ལ་ཡང་བཞི་ལས་ངོ་བོ་ནི་རླུང་དང་སྔགས་ཀྱི་དེ་ཁོ་ན་ཉིད་དོ། །ངེས་
ཚིག་ནི་རྡོ་རྗེ་ལྟར་དབྱེར་མི་ཕྱེད་པས་ན་རྡོ་རྗེའི་བཟླས་པ་ཞེས་བྱའོ། །དབྱེ་ན་
བསྐྱེད་པའི་རིམ་པའི་དང་རྫོགས་པའི་རིམ་པའི་རྡོ་རྗེ་བཟླས་པའོ། །མཐར་ཕྱིན་
པའི་ཚད་ནི་རླུང་གི་དེ་ཁོ་ན་ཉིད་འཇུག་གནས་ལྡང་པ་གསུམ་སྔགས་ཀྱི་དེ་ཁོ་ན་
ཉིད་འབྲུ་གསུམ་དུ་འབད་པ་མེད་པར་ངང་གིས་གསལ་བར་འབྱུང་བའོ། །དངོས་
གཞི་སེམས་ལ་དམིགས་པའི་ཡེ་ཤེས་ངེས་པར་བྱ་བ་ལའང་སེམས་དང་སེམས་ལ་
དམིགས་པའི་ཡེ་ཤེས་སོ་སོའི་རང་བཞིན་དང་
། དེ་ཉིད་ཡུལ་ལ་འཇུག་པའི་གོ་
རིམ་དང་
། བསྒྲུབ་བྱེད་ཀྱི་རྒྱུ་དང་
། ཁྱད་པར་སེམས་ལ་དམིགས་པའི་ཡེ་ཤེས་
མཐར་ཕྱིན་པའི་ཚད་དོ། །
250 -88



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དང་པོ་སྦྱོང་གཞི་ཐ་མལ་པའི་སེམས་ཀུན་ཏུ་སྣང་བ་ཙམ་གྱི་རང་ ནི་
རྟོག་མེད་ལ་རང་བཞིན་གྱི་སྣང་བའི་རང་བཞིན་ནི་རྟོག་པ་དང་ཞེས་པའོ། །བྱེ་
བྲག་ཀུན་ཏུ་སྣང་པ་གསུམ་གྱི་རང་བཞིན་ཡང་ཡུམ་གསལ་ཙམ་འཛིན་པ་སྣང་བ།
གསལ་བ་བྱེ་བྲག་པ་འཛིན་པ་མཆེད་པ། ཡུལ་ལ་འཇུག་པའི་བྱ་བ་རྫོགས་པའི་
ཤེས་ པ་ཅུང་ཟད་མི་གསལ་བའི་ནི་ཉེ་བར་ཐོབ་པའོ། །དེ་དག་གི་རྗེས་སུ་རང་
བཞིན་རྣམས་ཀྱང་ཅི་རིགས་པར་འབྱུང་སྟེ་སྣང་བའི་འཁོར་དུ་རང་བཞིན་སུམ་ཅུ་
རྩ་གསུམ། མཆེད་པའི་འཁོར་དུ་མཚན་ཉིད་བཞི་བཅུ། ཉེ་བར་ཐོབ་པའི་འཁོར་
དུ་མ་རིག་པའི་སྐད་ཅིག་བདུན་འབྱུང་བའོ། །སྦྱོང་བྱེད་སེམས་ལ་དམིགས་པ་ཡེ་
ཤེས་ཀྱི་རང་བཞིན་ནི་གཟུང་འཛིན་གྱིས་སྟོང་པ་རང་གིས་རིགས་པའི་བདེ་བའོ། །
དེ་དག་བསྒྲུབ་པར་བྱེད་པའི་རྒྱུ་ཀུན་ཏུ་སྣང་བའི་བསྒྲུབ་པ་ཐུན་མོང་མ་ཡིན་པ་ནི་
ཕྲ་བའི་རླུང་ངོ༌
། །རང་བཞིན་གྱིས་སྣང་བའི་བསྒྲུབ་པ་ཐུན་མོང་མ་ཡིན་ཀུན་ཏུ་
སྣང་བ་གསུམ་ཕྲ་བའི་རླུང་དང་བཅས་པའོ། །སེམས་ལ་དམིགས་པའི་ཡེ་ཤེས་
ཁྱད་པར་གྱིས་བསྒྲུབ་པ་ནི་བུད་མེད་སྒྱུ་མ་དང་སྙོམས་པར་ཞུགས་པའོ། །དེ་དག་
ཉིད་ཡུལ་ལ་འཇུག་པའི་གོ་རིམ་ལ་ཡང་བསྐྱེད་པ་དང་
། ཐིམ་པའི་གོ་རིམ་མོ། །
དང་པོ་ལའང་གཉིས་ལས་སྐྱེ་བ་ལུགས་སུ་འཇུག་པ་ལྟར་ན་སྣང་མཆེད་
ཐོབ་པ་དག་རིམ་པས་རྒྱུ་འབྲས་གྱི་ཚུལ་དུ་འབྱུང་བ་ལས་ཐ་མལ་པ་རྣམས་ལ་
རང་བཞིན་གྱིས་འཆར་བའི་དུས་ནི་དེ་བཞི་སྟེ་བརྒྱལ་སངས་པའི་གནས་སྐབས་
དང་རྨི་ལམ་རྨི་བའི་དུས་དང་ཆགས་པ་སྤྱོད་པའི་དུས་དང་སྲིད་པའི་བར་དོར་སྒྱུ་
མ་ལྟ་བུའི་དུས་སོ། །དེ་བཞིན་དུ་ལམ་བསྒོམས་པས་འཆར་བའི་དུས་ནི་འོད་
གསལ་ལས་ཟུང་དུ་འཇུག་ཏུ་ལངས་ཏེ་འདོད་ཡོན་སྤྱོད་པའི་ཚེ་ནའོ། །ལུགས་
250 -89



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལས་བཟློག་པ་ལྟར་ན་འོད་གསལ་ལས་ཉེར་ཐོབ་རང་བཞིན་དང་བཅས་པ་འབྱུང་
ཞིང་
། དེ་ཉིད་ལས་མཆེད་པ་རང་བཞིན་དང་བཅས་པ། དེ་ལས་ཀྱང་སྣང་བ་རང་
བཞིན་དང་བཅས་པ་འབྱུང་སྟེ། ཐ་མལ་པ་རྣམས་ལ་རང་བཞིན་གྱིས་འཆར་བ་ནི་
བརྒྱལ་བ་ལ་སོགས་པའི་གནས་སྐབས་སྔ་མ་བཞི་པོ་བཏང་ནས་གཞན་ལ་འཇུག་
པར་རྩོམ་པའི་ཚེ་ནའོ། །ལམ་བསྒོམ་པས་འཆར་བའང་འོད་གསལ་ལས་ཟུང་
འཇུག་ཏུ་ལྡང་པའི་དུས་སོ། །ཐིམ་པ་ལུགས་སུ་འཇུག་པ་ན་སྣང་བ་རང་བཞིན་
དང་བཅས་པ་མཆེད་པར། དེ་རང་བཞིན་དང་བཅས་པ་ཉེར་ཐོབ་དུ། དེ་ཡང་རང་
བཞིན་དང་ བཅས་ པ་ འོད་གསལ་དུ་སྟེ། འདིར་ ཡང་ ཐ་མལ་པ་རྣམས་ལ་ནི་
གནས་སྐབས་སྔ་མ་བཞི་པོ་འགག་བཞིན་པའི་དུས་ན་འབྱུང་ཞིང་
། ལམ་སྒོམ་པ་
རྣམས་ལ་སྒྱུ་མ་འོད་གསལ་ལ་འཇུག་པའི་ལ་སོགས་པའི་དུས་སུ་འབྱུང་བ་ཉིད་
དོ། །ཡུལ་ཅན་རྣལ་འབྱོར་པའི་སེམས་ལ་དམིགས་པའི་ཡེ་ཤེས་མཐར་ཕྱིན་པའི་
ཚད་ནི་གཟུང་འཛིན་དང་བྲལ་བར་རང་གིས་རིགས་པའི་བདེ་བའི་ཡེ་ཤེས་ཉིད་
མཉམ་རྗེས་ཁྱད་པར་མེད་པ་མྱོང་བའོ། །
སྦྱོར་བ་རྣམ་གསུམ་ཞེས་པ་ལ་སོགས་པ་ནི་བདག་བྱིན་གྱིས་བརླབས་པ་
སྒྱུ་མ་ལྟ་བུའི་ཏིང་ངེ་འཛིན་དེ་ཡང་སྲ་ཨ་ཏི་ཥཱ་ན་ཞེས་པ་ན་བདག་བྱིན་གྱིས་
བརླབས་ཞེས་བྱ་ལ། ཡང་སཾ་ཀྵེ་པ་སྭ་སྟི་ཥྛ་ཅེས་པའི་སྒྲ་ལས་དྲངས་ན་དེ་ཡང་སྒྱུ་
མ་ལྟར་རབ་ཏུ་གནས་པས་བྱིན་གྱིས་བརླབ་པ་སྟེ་དེ་ཡང་དབང་པོ་རབ་ཀྱིས་རླུང་
སེམས་གཉིས་ཀྱིས་བསྡུས་པ་ལས་བྱུང་བའི་ཆོས་ཐམས་ཅད་སྒྱུ་མ་ལྟ་བུར་རང་
བཞིན་གཅིག་པར་ཤེས་པའི་སྒོ་ནས་འབྲིང་གིས་བསྒྱུར་བའི་སྒོ་ནས་ཐ་མས་མོས་
པའི་སྒོ་ནས་བྱིན་གྱིས་བརློབ་པའོ། །
250 -90



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རྗེ་ནཱ་རོ་པ་ནི་འདིའི་རྗེས་སུ་བདག་མེད་པ་ཞེས་སྦྱོར་ཏེ་ཆོས་དང་གང་
ཟག་གི་དངོས་པོར་བདེན་པས་སྟོང་པའི་སྐུ་སྒྱུ་མའི་དཔེ་བཅུ་གཉིས་སམ་དཔེའི་
གཙོ་བོ་གསུམ་གྱིས་ཉེ་བར་མཚོན་ནས་བསྟན་པ་སྟེ། རང་བཞིན་མེ་ལོང་ནང་གི་
གཟུགས་བརྙན་ལྟ་བུ། ཁ་དོག་ནམ་མཁའི་འཇའ་ཚོན་ལྟ་བུ། ཁྱབ་པ་ཆུའི་ཟླ་བ་
ལྟ་བུའོ། །དེ་ཡང་འོག་ནས་འབྱུང་བའི་རྨི་ལམ་དང་རང་བཞིན་མཚུངས་པས་ཉིན་
པར་ནི་འཁྲུལ་བའི་སྣང་བ་རགས་པར་འཆར་བའི་ཕྱིར་སྒྱུ་ལུས་སྦྱང་ཞིང་མཚན་
མོ་ཕྲ་བར་འཆར་བས་ཕྲ་བ་བག་ལ་ཉལ་དང་བཅས་པ་མ་ལུས་པ་དག་པར་བྱ་
བའི་ཕྱིར་རྨི་ལམ་སྦྱང་པར་བྱའོ། །ངོ་བོ་ཉིད་ནི་ཞེས་པ་ལ་སོགས་པས་ནི་མངོན་
པར་བྱང་ཆུབ་པ་འོད་གསལ་བའི་ཏིང་ངེ་འཛིན་ཏེ་སྤྱིར་འོད་གསལ་ལའང་རང་
བཞིན་གཞིའི་འོད་གསལ་ཉམས་སུ་ལེན་པ་ལམ་གྱི་མཐར་ཕྱིན་པ་འབྲས་བུའི་
འོད་གསལ་དང་གསུམ་ལས། དང་པོ་ནི་སེམས་ཅན་ཐམས་ཅད་ཀྱི་རྒྱུད་ལ་རང་
བཞིན་གྱིས་ཁྱབ་པར་གནས་ཤིང་ཁྱད་པར་དུ་འཆི་བའི་དུས་སྙོམས་འཇུག་གི་
དུས་རྙེད་ཀྱི་དུས་བརྒྱལ་འབོགས་ཀྱི་དུས་དང་བཞིར་རང་བཞིན་གྱིས་རྐྱེན་གྱི་
སྟོབས་ཀྱིས་འཆར་ཡང་བླ་མའི་མན་ངག་གིས་ངེས་ཤེས་མ་ཐོབ་པས་སྣང་ལ་མ་
ངེས་པའི་བསམ་གཏན་ཞེས་བྱ་བར་འགྱུར་ལ། དེ་ཉིད་རང་ལ་གནས་པའི་ཡོན་
ཏན་གྱིས་ད་ལྟ་ལྷག་མཐོང་གི་རྟོགས་པ་རྩ་བ་ཟིན་པ་བར་དོ་དང་པོ་རང་བཞིན་
གཞིའི་འོད་གསལ་དུ་རིག་པ་ཆུ་དང་འོ་མ་ཕྲད་པ་བཞིན་དུ་འདྲེས་སྟེ་འཁོར་བའི་
འཆིང་བ་ལས་གྲོལ་བར་འགྱུར་བ་ཡིན་ནོ། །
གཉིས་ལ
་པ་ཉམས་སུ་ལེན་པ་ལམ་གྱི་འོད་གསལ་ནི་དངོས་པོ་ཙམ་འམ་
ཁྱད་པར་ལྷའི་སྐུར་བདེན་པར་ཞེན་པའི་དྲི་མ་དག་པར་བྱེད་པའི་ཏིང་ངེ་འཛིན་ནོ། །
250 -91



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གསུམ་པ་མཐར་ཕྱིན་འབྲས་བུའི་འོད་གསལ་ནི་སེམས་དང་སེམས་ལས་
བྱུང་བའི་ཐམས་ཅད་ཆོས་ཀྱི་དབྱིངས་སུ་ཉེ་བར་ཞི་བའི་བསལ་བཞག་མེད་པར་
མངོན་དུ་གྱུར་པའོ། །སྔགས་ཀྱི་ལུས་སུ་ཞེས་པ་ལ་སོགས་པ་ནི་ཟུང་དུ་འཇུག་
པའི་ཏིང་ངེ་འཛིན་ཏེ། དེ་ཡང་ཇི་སྲིད་མཉམ་ རྗེས་ཁྱད་པར་ཡོད་པ་དེ་སྲིད་དུ་
སློབ་པའི་ཟུང་འཇུག་ཅེས་བྱས་ལ། མཉམ་རྗེས་ཁྱད་པར་མེད་པ་ཆུ་བོ་རྒྱུན་གྱི་
རྣལ་འབྱོར་དུ་གྱུར་པ་ལ་ནི་མི་སློབ་པའི་ཟུང་འཇུག་ཅེས་སངས་རྒྱས་ཀྱི་བྱང་
ཆུབའམ་གོ་འཕང་ཚེ་འདི་ཉིད་དུ་མངོན་དུ་བྱས་པ་ཡིན་ཞིང་
། དེ་གསུམ་ཀར་ཡང་
ཆོས་གསུམ་དང་ལྡན་པ་ཉིད་དེ་སྣང་སྟོང་གཉིས་སུ་མེད་པ་ཟུང་འཇུག་རང་གི་ངོ་
བོ་དང༌། དེར་གཟུང་འཛིན་ལ་སོགས་པ་ཟུང་བཅས་ཀྱི་ཆོས་ཐམས་ཅད་ཟུང་མེད་
དུ་ཐིམ་པས་རྟོགས་པའི་ཁྱད་པར་དང་། དེ་ལྟར་མ་རྟོགས་པའི་སེམས་ཅན་རྣམས་
ལ་དམིགས་པ་མེད་པའི་སྙིང་རྗེ་ཆེན་པོ་རྒྱུན་མི་འཆད་པར་འབྱུང་བ་ནི་ཡོན་ཏན་
གྱི་རྣམ་པའོ་ཞེས་གསུངས་སོ། །འདིར་ནི་བྱང་ཆུབ་སྦྱོར་བ་ཞེས་བྱ་སྟེ་ལམ་རིམ་
པ་ལྔ་གདན་གཅིག་ལ་ཉམས་སུ་ལེན་པར་བཞེད་པའོ། །དེ་ལྟ་བུའི་རྫོགས་པའི་
རིམ་པ་འདི་དག་ཀྱང་རྗེ་ནཱ་རོ་པའི་ལུགས་ཀྱིས་གཞི་ལམ་འབྲས་བུ་གསུམ་དུ་
བཞེད་པ་ལས་གཞི་དངོས་པོའི་གནས་ལུགས་ལ་གཉིས་ཏེ་ལུས་དང་སེམས་སོ། །
ལུས་དངོས་པོའི་གནས་ལུགས་ནི་དང་པོར་ལུས་འདི་འགྲུབ་པའི་དུས་སུ་
ཕའི་ཐིག་ལེ་དཀར་པོ་མའི་ཐིག་ལེ་དམར་པོ་བར་དོའི་ཤེས་པ་ཨ་ཕྱེད་པའི་ཚུལ་
དུ་གནས་པ་དང་གསུམ། དེ་ཡོངས་སུ་འདྲེས་པ་བཞི། དེ་ཡོངས་སུ་རྫོགས་པ་
དག་ལྔའོ། །
དེ་ཡང་མའི་མངལ་ན་གནས་པའི་དུས་སུ་འབྱུང་བའི་ལུས་གནས་སྐབས་
250-92



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ལྔར་ཆགས་ཏེ། དང་པོར་ནུར་ནུར་པོ། གཉིས་པ་ལོགས་སུ་མེར་མེར་པོ། གོར་
གོར་པོ། ལྟར་ལྟར་པོ། རྐང་ལག་འགྱུ་བ། ཁྱབ་བདག་རུ་སྦལ་ཀྱི་རྣམ་པ་ལྟ་བུ་
ལས་ལུས་ཡོངས་སུ་རྫོགས་པ་སྐྱེད་རིམ་གྱི་རང་བཞིན་སྔོན་དུ་འགྲོ་བས། ཞག་
གཅིག་ལ་རླུང་ཉི་ཁྲི་ཆིག་སྟོང་དྲུག་བརྒྱ་ཡང་བསྡུ་ན་འབྱུང་པ་ཧཱུཾ་འཇུག་པ་ལ་ཨོ་
གནས་པ་ཨ་གསུམ་ལ་རླུང་རང་བཞིན་གྱིས་རྡོ་རྗེའི་བཟླས་པར་གནས་པའོ། །དེ་
ལས་གཉེན་པོ་ཡར་འཕེལ་སྲིད་པ་ཆགས་པའི་གནས་སྐབས་ཀྱི་དབང་དུ་བྱས་ན་
སྤྱི་ བོར་
བོར་ དགའ་བ། མགྲིན་ པར་ མཆོག་ དགའ། སྙིང་ ཀར་ དགའ་ བྲལ། གསང་
བར་ལྷན་ཅིག་སྐྱེས་པའི་དགའ་བ་དང་
། སྣང་བ་མར་འགྲིབ་སྲིད་པ་འཆིང་བའི་
དབང་དུ་བྱས་ན་རགས་པ་འགགས་པ་སྣང་བ་ཕྲ་བ་འགགས་པ་མཆེད་པ་ཤིན་ཏུ་
ཕྲ་བ་འགགས་པ་སྣང་བ་ཐོབ་པ་སྟེ་སེམས་ལ་དམིགས་པའོ། །དེ་ལ་ཤིན་ཏུ་ཕྲ་བ་
ལས་འགགས་ཏེ་འཆི་བ་འོད་གསལ་ལོ། །བར་དོའི་རྣམ་པར་ཤེས་པ་རླུང་ལྔ་འོད་
ཀྱི་ཚོགས་དང་བཅས་པ་ལས་བྱུང་བའི་སྐྱེ་ཤི་འབྱུང་བའི་དུས་རྨི་ལམ་བག་ཆགས་
ཀྱི་ལུས་བར་དོ་ཡིད་ཀྱི་ལུས། ས་བརྒྱད་པ་ནས་སངས་རྒྱས་ཀྱི་བར་ཡེ་ཤེས་ཀྱི་
ལུས་ཏེ་དེས་སྒྱུ་ལུས་མཚོན་པའོ། །འཆི་བའི་འོད་གསལ་དང་སྟོང་པ་གཉིས་སུ་
མེད་པ་ཆོས་སྐུ་ཟུང་འཇུག་རྨི་ལམ་དང་སྣང་བ་གཉིས་སུ་མེད་པ་ལོངས་སྐུ་ཟུང་
འཇུག །སྒྱུ་མ་དང་རིག་པ་གཉིས་སུ་མེད་པ་སྤྲུལ་སྐུ་ཟུང་འཇུག་གོ །དེ་ལྟར་ལུས་
དངོས་པོའི་གནས་ལུགས་རིམ་པ་ལྔའི་ཚུལ་དུ་གནས་སོ། །
སེམས་དངོས་པོའི་གནས་ལུགས་ནི་ཉན་ཐོས་ཀྱི་གྲུབ་མཐའ་གང་ཟག་གི་
བདག་མེད་པར་ལྟ་བ་ལུས་དབེན། རང་རྒྱལ་བའི་གྲུབ་མཐའ་གང་ཟག་གི་བདག་
མེད་ཀྱི་སྟེང་ནས་ཆོས་ཀྱི་བྱེད་རླུང་སེམས་འགྲོ་ལྡོག་གཅིག་པར་རྟོགས་པ་རྡོ་རྗེ་
250 ཡཔར་ཡ3



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བཟླས་ པ། ཐེག་ པ་ ཆེན་ པོའི་ སེམས་ ཙམ་ པས་ ཆོས་ ཐམས་ ཅད་ སེམས་ ལ་
དམིགས་པ། སྒྱུ་མར་སྨྲ་བ་བས་སྣང་བ་སྒྱུ་མ་ཙམ་དུ་ལྟ་བ་སྒྱུ་ལུས། དབུ་མ་ཆེན་
པོ་རབ་ཏུ་མི་གནས་པས་ཆོས་ཐམས་ཅད་རང་བཞིན་མེད་པར་ལྟ་བ་འོད་གསལ།
གསང་སྔགས་པས་ཆོས་ཐམས་ཅད་གཉིས་སུ་མེད་པར་ལྟ་བ་དེ་ཟུང་འཇུག་པ་སྟེ་
དེ་ལྟར་ཤེས་བྱའི་གཤིས་རིམ་པ་ལྔར་གནས་པ་ཡིན་ནོ། །
དེ་རྟོགས་པར་བྱེད་པའི་ཐབས་ལམ་གྱི་རིམ་པ་ལའང་བརྗོད་བྱེད་སྒྲའི་
ཚོགས་དང་བརྗོད་བྱ་དོན་གྱི་གནས་གཉིས་ལས། དང་པོ་ནི་སྟོན་པ་ཡང་དག་པར་
རྫོགས་པའི་སངས་རྒྱས་ཉིད་སེང་གེས་མཚན་པའི་གདན་ལ་སྤྱོད་ལམ་རྣམ་པར་
དག་པའི་ཚུལ་གྱིས་བཞུགས་པའི་སྐུ་ལས་འོད་ཟེར་སྤྲོས་ཏེ། སེམས་ཅན་སྨིན་
གྲོལ་དང་སངས་རྒྱས་ཀྱི་ཞིང་སྦྱོང་པར་བསྐྱེད་རིམ་མཚན་དཔེ་བྱད་ཐམས་ཅད་
བདེན་པ་བཞིར་རྒྱུ་འབྲས་གཙོ་བོར་གསུངས་པ་ལུས་དབེན། ཆོས་ཐམས་ཅད་
རྟེན་ཅིང་འབྲེལ་པ་བཅུ་གཉིས་སུ་གསུངས་པ་འབྱུང་འཇུག་རྡོ་རྗེའི་བཟླས་པ་དང་
པོའི་དུས་སོ། །ཆོས་ཐམས་ཅད་སེམས་སུ་གསུངས་པ་སེམས་ལ་དམིགས་པ།
ཆོས་ཐམས་ཅད་སྒྱུ་མ་ལྟ་བུར་གསུངས་པ་སྒྱུ་ལུས། ཆོས་ཐམས་ཅད་རང་བཞིན་
མེད་པ་སྟོང་ཉིད་སྤྲོས་བྲལ་དུ་གསུངས་པ་འོད་གསལ་ཏེ་དུས་གཉིས་པའོ། །ཆོས་
ཐམས་ཅད་སྣང་སྟོང་གཉིས་མེད་ཐབས་ཤེས་རབ་དབྱེར་མེད་དུ་གསུངས་པས་
ཟུང་དུ་འཇུག་པའི་རིམ་པའོ། །
བརྗོད་བྱ་དོན་གྱི་སྨིན་གྲོལ་ལ་གཉིས་ལས། དང་པོ་ནི་བུམ་པའི་དབང་
གིས་བསྐྱེད་རིམ་སྔོན་དུ་འགྲོ་བའི་ལུས་དབེན། གསང་དབང་གིས་རྡོ་རྗེ་བཟླས་
པ་དང་སྒྱུ་ལུས། དབང་གསུམ་པས་སེམས་ལ་དམིགས་པ་དང་འོད་གསལ། བཞི་
250 94



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པས་ཆོས་ཐམས་ཅད་གཉིས་མེད་ཟུང་འཇུག་ཏུ་རྟོགས་པར་བྱེད་པའོ། །གྲོལ་
ལམ་ལ་ཡང་ཐུན་མོང་དང་ཁྱད་པར་གཉིས་ལས་དང་པོ་ནི་སྔ་མ་དག་གི་ཤུགས་
ལས་རྟོགས་པར་འགྱུར་ལ། འདིར་ཁྱད་པར་གྱི་ལམ་ནི་ཚེ་གཅིག་གིས་རྫོགས་
པའི་སངས་རྒྱས་རྡོ་རྗེ་འཆང་ཆེན་པོ་ཉིད་བསྒྲུབ་པར་བྱེད་པའི་ཐབས་ཚང་ལ་མ་
ནོར་བ་རིམ་ལྔ་གདན་གཅིག་ལ་བསྒོམ་པར་བྱེད་པ་སྟེ་བླ་མའི་ཞལ་ནས་རྟོགས་
པར་ བྱའོ། །འབྲས་བུ་སྐྱེ་བའི་ རིམ་ པ་ ཡང་ཐུན་མོང་གི་རྟགས་བཅུ་ཡོན་ཏན་
བརྒྱད་ལ་སོགས་པ་དང་རིམ་པ་ལྔ་སོ་སོའི་འབྲས་བུ་ཡང་མ་འདྲེས་པར་འཆར་
བར་འགྱུར་རོ། །
དེ་ནས་དཔལ་ལྡན་ཞེས་པ་ལ་སོགས་པས་ནི་རིམ་པ་གཉིས་ཀར་གྱི་ཕྲ་
མོའི་རྣལ་འབྱོར་བསྟན་སྟེ། དང་པོ་བསྐྱེད་རིམ་དུ་ལྷ་ལ་དམིགས་པའི་རྗེས་སུ་ཕྲ་
མོའི་རྣལ་འབྱོར་ཐིག་ལེ་བསྒོམ་པ་བསྟན་པ་ནི་སྣའི་རྩེ་མོ་ཞེས་པ་ལ་སོགས་པ་
དག་སྟེ་ཐ་མལ་པའི་སེམས་ཅན་སྲིད་པ་སྐྱེ་བའི་ལྷར་བཏགས་པ་དག་པར་བྱེད་པ་
ཤེས་རབ་འདུས་བྱང་པ་སྟེང་གི་སྲོག་རྩོལ་གྱི་ལུང་ནང་དུ་ལོག་པས་བདེ་བ་སྐྱེ་ཏེ་
ལུས་ཀྱི་གནས་ཐམས་ཅད་དུ་འདོད་ཆགས་ཀྱི་མེས་ཁྱབ་པས་རྩ་ཐམས་ཅད་ལས་
ཐིག་ལེ་བབ་ཏེ་རྡོ་རྗེ་དང་པདྨའི་སྣ་རྩེར་བྱང་ཆུབ་ཀྱི་སེམས་གོང་བུར་གནས་པ་ལ་
དེ་བཞིན་གཤེགས་པ་རྣམས་ཀྱི་ཉུངས་དཀར་གྱི་སྒྲས་མཚོན་ནས་ཐིག་ལེ་བདེ་
བའི་རང་བཞིན་ཅན་དུའོ། །
རྫོགས་པས་རིམ་པར་རླུང་གི་དེ་ཁོ་ན་ཉིད་སྔོན་དུ་འགྲོ་བས་སྔགས་ཀྱི་དེ་
ཁོ་ན་ཉིད་དང་
། ཡེ་ཤེས་ཀྱི་དེ་ཁོ་ན་ཉིད་དང་
། ཡོངས་སུ་དག་པ་ཟུང་འཇུག་གི་
དེ་ཁོ་ན་ཉིད་དེ་སྟོན་པ་སྟེ། སྣའི་རྩེ་མོར་ཞེས་པ་ནི་བྱེ་བྲག་ཀུན་རྫོབ་ཤེས་པའི་
250 -95



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཡུལ་སྟེང་གི་སྣ་རྩེ་སྟེ་སྣའི་བུ་གར་མགོན་པོ་བཞི་དང་ཡེ་ཤེས་བཞིའི་རང་བཞིན་
གྱི་འབྱུང་བའི་དཀྱིལ་འཁོར་བཞི་དང་བཅས་པའི་རླུང་སྲོག་དང་རྩོལ་བའི་བདག་
ཉིད་ཅན་ཐ་མལ་པའི་མིག་གི་དབང་པོའི་ཡུལ་དུ་མ་གྱུར་པ་ཉིད་ཀྱིས་ཕྲ་བས་ན་
ཉུངས་དཀར་གྱི་བརྡས་བརྟགས་ཏེ། གཡས་དང་གཡོན་དང་གཉིས་ཀ་དང་གཉིས་
ཀ་ནས་དལ་བར་འབྱུང་བ་ཐབས་ཀྱི་རང་བཞིན་དགུ་བརྒྱ་ཕྲག་རེ་རེ་ལ་ཤེས་རབ་
ཀྱི་རང་བཞིན་ཉིས་བརྒྱ་ཉི་ཤུ་རྩ་ལྔ་པ་ཕྲག་བཞི་བཞི་ཡོངས་སུ་རྫོགས་པའི་རླུང་
གི་དེ་ཁོ་ན་ཉིད་འཇུག་གནས་ལྡང་པ་གསུམ་དང་སྔགས་ཀྱི་དེ་ཁོ་ན་ཉིད་འབྲུ་
གསུམ་དབྱེར་མེད་དུ་ཤེས་པའི་སྒོ་ནས་རྒྱུ་བ་བགྲང་པ་རྡོ་རྗེའི་བཟླས་པ་བྱ་བ་ལ་
ནི་བསམ་ཞེས་བྱའོ། །དེ་ཉིད་རྟེན་གང་ལ་གནས་པས་བྱ་ན་འགྲོ་དང་མི་འགྲོ་
ཉུངས་དཀར་ལ་ནི་ཡེ་ཤེས་གསུམ་ལུགས་འབྱུང་དུ་སྣང་ཞིང་ལུགས་བཟློག་ལ
གྱུར་བའི་ཡེ་ཤེས་ཀྱི་ཟུང་འཇུག་ལ་གནས་པས་སོ། །
དེ་ཡང་ཁམས་ཕྲ་བ་ཡེ་ཤེས་ཀྱི་རླུང་དང་ཚོགས་པའི་རྟེན་འབྲེལ་གྱི་སྣང་
བ་ཡིན་པས་ན་ཁམས་ཕྲ་བའི་རླུང་དེ་ལ་ཡེ་ཤེས་ཀྱི་གནས་ཞེས་བྱའོ། །ཉམས་
དགའ་བ་ནི་འདོད་པའི་འདོད་ཆགས་ཡོངས་སུ་དག་པ་བདེ་བ་ཆེན་པོའི་བདག་
ཉིད་ཡིན་པས་སོ། །དེ་ནི་རྟོག་པའི་རྣལ་འབྱོར་པ་རྣམས་ཀྱི་ཡུལ་མ་ཡིན་པས་
གསང་བའི་ཡེ་ཤེས་ཀྱིས་རྟགས་བསྒོམ་ཞེས་བྱའོ། །དོན་འདི་ལ་དཔལ་ཡེ་ཤེས་
སྙིང་པོ་ནི་ཚུལ་བཞི་ལས་ཡི་གེའི་དོན་ནི་མེད། སྤྱི་དོན་གྱིས་བསྐྱེད་རིམ་དུ་སྟེང་
སྒོར་ ཕྲ་མོའི་རྣལ་འབྱོར་བསྟན། སྦས་པའི་དོན་གྱིས་འོག་ སྒོ་ཐིག་ལེའི་རྣལ་
འབྱོར་དང་
། མཐར་ཐུག་པས་ཟུང་འཇུག་སློབ་བཞིན་པ་ལ་གནས་པའི་རྡོ་རྗེའི་
བཟླས་པ་བསྟན་པ་སྟེ་ཟླ་བ་གྲགས་པ་དང་མཐུན་ཏེ་འདིར་མ་སྦྱར་རོ། །ནམ་
250 -96



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མཁའི་ཞེས་པ་ལགས་པ་ནི་དལ་བཞི་ལ་བརྟེན་ནས་རླུང་དང་སྔགས་མཉམ་པར་
སྦྱོར་བའི་རྡོ་རྗེའི་བཟླས་པ་རྒྱས་པར་བསྟན་ཏོ། །འཁོར་དང་ཞེས་པ་ལ་སོགས་
པས་ནི་ཡན་ལག་གི་རླུང་ལམ་དུ་བྱེད་པ་བསྟན་པ་སྟེ། རྩ་བའི་རླུང་ལས་སངས་
རྒྱས་ཀྱི་ཏིང་ངེ་འཛིན་དང་འོད་ཟེར་སྤྲོ་བསྡུ་བྱེད་ལ་ཡན་ལག་གི་རླུང་གིས་བྱང་
ཆུབ་སེམས་དཔའི་སྤྱོད་ཡུལ་སྤྲོ་བསྡུ་ལམ་དུ་བྱེད་པས་གསང་ཆེན་གྱི་ཏིང་ངེ་
འཛིན་ནོ། །
དེ་ཡང་རྡོ་རྗེའི་བཟླས་པ་ནི་བཞི་ལས་བརྗོད་པ་དང་བཅས་པའི་ནི་ལས་
ཀྱི་ཚོགས་བསྒྲུབ་ པའོ། །དམིགས་པས་ནི་དབང་བསྐུར་ཞིང་བྱིན་གྱིས་བརློབ་
པའོ། །བརྡར་གྱུར་པ་ནི་རླུང་དང་སྔགས་དབྱེར་མེད་དུ་མཚོན་པའོ། །དེ་བཞིན་
ཉིད་ཀྱིས་ནི་འབྱུང་གནས་འོད་གསལ་ལ་འཇུག་པའོ། །ཨུཏྤལ་ཅེས་པ་ལ་སོགས་
པ་ནི་རྣལ་འབྱོར་ གཉིས་ཀའི་ཐུན་མོང་གི་དམིགས་ པ་བསྟན་སྟེ། འདིར་ཡང་
དཔལ་ཡེ་ཤེས་སྙིང་པོར་ལྟར་ན་ཨུཏྤལ་ཞེས་པ་ལ་སོགས་པ་མི་བསྐྱོད་པའི་རྣལ་
འབྱོར་དང༌། རྩ་ན་ཀའི་ཞེས་པའི་འོད་དཔག་མེད་ཀྱི་རྣལ་འབྱོར་དང་
། འཁོར་ལོ་
ཅེས་པ་རྣམ་སྣང་རྣལ་འབྱོར་བསྟན་སྟེ་དེ་དག་སྤྲོ་བསྡུ་དང་བཅས་པར་བཞེད་དོ། །
སྣའི་རྩེ་མོར་འདི་ ཤིས་ཏེ་ཞེས་པ་ནི་རིམ་པ་ལྔ་གདན་གཅིག་དུ་བསྒོམས་པར་
བསྟན་པའི་ཕྱིར་ནང་གི་སྣ་རྩེ་སྙིང་ཆོས་ཀྱི་འཁོར་ལོར་པདྨ་འདབ་མ་བརྒྱད་པ་
རིམ་པ་གསུམ་པ་ལྟེ་བ་མུ་ཁྱུད་དང་བཅས་པའི་ཀུན་དྷར་མའི་ནང་དུ་ཐིག་ལེ་ཨད་
ཤད་དང་བཅས་པ་ཉིད་དོ། །འདབ་མ་རྣམས་ལ་ཡིག་འབྲུ་དགོད་པ་ནི་ཕྱིར་གོང་
གི་རྩ་ན་ཀའི་འབྲུ་ཙམ་ལ་ཞེས་པ་འདིར་སྦྱར་ཏེ་ཚད་དེ་ཙམ་གྱིས་ཨ་ལི་དང་ཀ་ལི་
མ་ནིང་གི་ཡིག་འབྲུ་བཞི་དང་བཅས་པ་དམིགས་ཏེ་སྣང་བ་གསུམ་དང་
། སྟོང་པ་
250 -97



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩
གསུམ་དང་ཉམས་འཆར་ལུགས་གསུམ་འབྱུང་བ་ལ་བསྒོམས་པས་ཞེས་པས་རིམ་
པ་ལྔ་ལྡན་དུ་ཉམས་སུ་བླང་པའོ། །དེ་ལྟར་བསྒོམས་པས་འབྲས་བུ་ནི་བྱང་ཆུབ་
གཞོལ་བར་འགྱུར་ཞེས་བྱ་སྟེ་སངས་རྒྱས་ཀྱི་སྟོབས་དང་མི་འཇིགས་པ་བསྲུང་པ་
མེད་པ་གསུམ་ལ་སོགས་པ་འཆར་བར་འགྱུར་རོ། །དངོས་གྲུབ་ཅེས་པ་ལ་སོགས་
པས་ནི་དེ་དག་གི་གཞུང་ཉེ་བར་བསྡུ་བ་ཕན་ཡོན་དང་བཅས་པའོ། །
དེ་ནས་དཔལ་ལྡན་ཞེས་པ་ལ་སོགས་པས་ནི་དལ་འབྱོར་གྱི་སྤྱོད་པ་སྟོན་
ཏེ་གཟུགས་དང་ཞེས་པ་ལ་སོགས་པ་ནི་སྤྱོད་པ་དངོས་ཏེ་ཨརྱ་དེ་བ་ནི་འདིར་སྤྲོས་
མེད་ཀྱི་སྤྱོད་པ་བས་གནས་བཀོད་པ་ཕུན་སུམ་ཚོགས་པ་འཁོར་ཁམས་གསུམ་
རིམ་དང་ལྡན་པའི་ནང་དུ་གཟུགས་རྡོ་རྗེ་མ་ཤར་ལྷོར་སྒྲ་རྡོ་རྗེ་ལྷོ་ནུབ་དྲི་རྡོ་རྗེ་ནུབ་
བྱང་རོ་རྡོ་ རྗེ་ མ་ བྱང་ཤར་མཚམས་སུའོ། །རེག་བྱ་རྡོ་རྗེ་མ་དབུས་ ཀྱི་གཙོ་བོ་
བདག་ཉིད་དང་དབྱེར་མེད་དུ་བྱ་སྟེ་བདེ་བ་བསྒྲུབ་པར་བྱེད་པ་བཞེད་དོ། །ཟླ་
དྲུག་བསྒོམས་ཞེས་པ་ནི་ཨ་ས་དྲི་བ་ཞེས་པ་ནི་སྒྲས་བསྐམ་ པའི་གྲངས་མེད་
གསུམ། དེ་འགྲུབ་པའི་རྒྱུ་ནི་དྲུག་སྟེ། སྐད་ཅིག །ཐང་ཅིག །ཡུད་ཙམ་དང་། ཟླ་
ཕྱེད། ཟླ་བ་ལོ་སྟེ། འགྱུར་བརྩིས་ པས་ གྲོངས་མེད་གསུམ། དུས་གསུམ། ས་མ་
པ་ཏིའི་སྒྲས་མཉམ་པ་ཉིད་སྐད་ཅིག་གཅིག་ཏུ་གསང་བའི་སྤྱོད་པ་སྤྱད་པའོ། །དེ་
དག་ཉིད་ལ་རྫོགས་པའི་རིམ་པའི་ཏིང་ངེ་འཛིན་ལྟར་ན་གཟུགས་ནི་ལུས་དབེན་
སྒྲ་ནི་ངག་དབེན་རོ་ནི་སེམས་དབེན་ནོ། །ལྡན་པ་ནི་ཀུན་རྫོབ་སྟེ་ཤེས་རབ་ཅན་
ནི་སྒྱུ་མ་ལ་གནས་པའི་རྣལ་འབྱོར་པས་སྤྱོད་པ་བྱ་བའོ། །ཟླ་དྲུག་བསྒོམས་པ་ནི་
ཉིན་མཚན་འཕེལ་ཞིང་འགྲིབ་པ་དཀར་པོའི་ཕྱོགས་དང་ནག་པོའི་ཕྱོགས་གཉིས།
འཁོར་འདས་གཉིས་ལ་མི་གནས་པ་སྟེ། ཟླ་བ་ཕྱེད་པ་བཅུ་གཉིས་བརྟེན་འབྲེལ་
250 -98



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བཅུ་གཉིས་རྣམ་པར་དག་པའི་གནས་སོ། །ཡང་དག་གསང་བའི་དེ་ཉིད་ནི་འོད་
གསལ་བའོ། །
མཆོད་ཆེན་གྱིས་ཞེས་པ་གསང་ཆེན་ལྷན་ཅིག་སྐྱེས་པའི་མཆོད་པ་སྟེ།
ལྷན་ཅིག་སྐྱེས་པའི་ཡེ་ཤེས་ལ་རོལ་པའི་སྤྱོད་པས་ཨ་བ་དྷུ་ཏི་སྤྱོད་པ་བསྟན་ནོ། །
ལེགས་པར་སྤྱོད་ཅིང་མཆོད་པར་བྱ་ཞེས་པ་ལ་སོགས་པས་ཟུང་འཇུག་སློབ་
བཞིན་པས་ཕྱག་རྒྱ་ཆེན་པོའི་གནས་བསྟན་ཏེ། ཕ་རོལ་དུ་ཕྱིན་པའི་ཐེག་པའི་
ལུགས་ཀྱིས་བསྐལ་པ་གྲངས་མེད་གསུམ་གྱིས་ཚོགས་གཉིས་མཐར་ཕྱིན་ཏེ་ལམ་
གྱི་བྱ་བ་རྫོགས་པ་དང་འདིར་སློབ་པའི་ཟུང་འཇུག་མཐར་ཕྱིན་པའི་སྐད་ཅིག་མ་
གཉིས་ནི་མཉམ་སྟེ་དུས་གསུམ་མཉམ་པ་ཉིད་དུ་རྟོགས་པའི་ཕྱིར་རོ། །ཟས་སུ་
བཤང་གཅི་ཟོས་ནས་ནི་ཞེས་པ་ནི་བསྐྱེད་པའི་རིམ་པ་བས་ལྷའི་རྣལ་འབྱོར་གྱིས་
ཤ་ལྔ་བདུད་རྩི་ལྔ་བརྟེན་ཅིང་
། རྫོགས་པ་བས་ཡུལ་དང་དབང་པོ་གཉིས་མེད་
དང་སྦྱོར་བ་སྟེ། བྷི་ན། བྷ་ཤ་ཡ་དང་མུ་ཏྲི། ཨིནྡྲ་སྟེ་ཡུལ་ལྔ་དང་དབང་པོ་ལྔ་ལ་
བཤང་གཅི་ཞེས་བྱའོ། །སངས་རྒྱས་བྱང་ཆུབ་ཅེས་པ་ལ་སོགས་པ་ནི་དེ་དག་གི་
ཕན་ཡོན་ནོ། །
ཟས་སུ་ཞེས་པ་ལ་སོགས་པས་ནི་མི་བསྐྱོད་པའི་རྣལ་འབྱོར་པས་ སྤྱིར་ལ་
དམིགས་ནས་ཤ་ཆེན་ལ་ལོངས་སྤྱོད་པར་བསྟན་ཏེ། རབ་བརྟག་ནས་ནི་ཞེས་པ་
མི་ནས་མིར་གྱུར་པའི་སྐྱེ་བ་བདུན་པའི་ཤ་སྟེ། དེ་བརྟག་པ་ནི་མཚན་ཉིད་བདུན་
ཏེ། དམིགས་སྐྱུས་རིང་པ། ངང་པ་ལྟར་འགྲོ་ཞིང་སོས་དལ་བ། ལུས་དྲི་ཞིམ་པ།
གཟི་བརྗིད་ཆེ་བ། རྫུན་མེད་པ། གྲིབ་མ་ འདུན་ དུ་ གྱུར་ པ། ལུས་དྲི་ཞིམ་
མདངས་རྟག་པ་ཞེས་ བྱ་སྟེ། སེམས་མི་འགྱུར་བར་ གནས་ པ་ཡིན་ནོ། །དེ་ ཤི་
250 ---99



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འཕོས་པ་དག་གི་གོ་རོ་ཙ་ནའམ། སྙིང་ག་ན་གྷོ་ཧ་ཡོད་པ་བསླངས་ཏེ་རང་ཉིད་
ཀྱིས་སྤྱད་པའམ། གཞན་ལས་རི་ལུ་ལ་སོགས་པ་བྱས་ནས་བྱིན་ན་རྒྱལ་པོ་སོ་མེ་
ཧ་རི་ལྟར་བུར་མཁའ་སྤྱོད་པའི་དངོས་གྲུབ་ཀྱི་གནས་སུ་འགྱུར་ལ། ནང་གི་སྐྱེ་བ་
བདུན་པ་ལ་སྤྱོད་པ་ནི་བྱང་སེམས་ལ་བརྟེན་པའི་བདེ་བ་ལམ་དུ་བྱེད་པ་སྟེ། ཟས་
ཟོས་ཤིང་འཐུང་བ་ཐམས་ཅད་བད་ཀན་དང་མཁྲིས་པར་འགྱུར་ཏེ་གཅིག །དེ་
ནས་ཁྲག་ཆུ་སེར་དུ་འགྱུར་བ་དང་གཉིས། དེ་པགས་པ་དང་ཆུ་རྒྱུས་སུ་འགྱུར་བ་
དང་གསུམ། དེ་རྐང་དང་ཚིལ་བུར་འགྱུར་བ་དང་བཞི། དེས་རྩ་རྒྱས་པར་བྱས་ཏེ་
རུས་པ་གསུམ་དྲུག་བཅུ་རུ་འགྱུར་བ་དང་ལྔ། དེ་ཀླད་པ་དང་སྐྱུང་པ་དང་ལྟ་བར་
འགྱུར་པ་དྲུག །དེ་གྷི་ཧཾ་དང་བྱང་སེམས་སུ་འགྱུར་བས་བདུན་ནོ། །དེ་ཐམས་
ཅད་ཀྱི་དངས་སྙིགས་བྱེད་ཅིང་གནས་འགྱུར་བར་བྱེད་པ་རླུང་ཡིན་ཏེ། འདིར་སྐྱེ་
བ་བདུན་པ་ནི་བྱང་སེམས་བསྟན་པའི་ལུས་ཀྱི་ཤ་ཐམས་ཅད་བདུད་རྩིའི་སྟོབས་
ཆེན་པོ་མི་ཤིགས་པར་འགྱུར་བ་ཉིད་པས། དེས་མཁའ་སྤྱོད་ཀྱི་ལུས་རྡོ་རྗེའི་སྐུ་
ངེས་པར་གྲུབ་པར་འགྱུར་བའོ། །
རྫོགས་པའི་རིམ་པ་ལྟར་ན་དངོས་པོར་འཛིན་པའི་ལྟ་བ་མ་ལུས་པ་སྒྱུ་
མར་ཐིམ་པར་འགྱུར་ཞིང་དེ་ཉིད་ཀྱང་མངོན་པར་བྱང་ཆུབ་པའི་ངང་དུ་ཐིམ་པ་ནི་
ཤ་ཆེན་ཟ་བ་སྟེ། ཟུང་འཇུག་གི་ངང་དུ་སྐུ་དང་གསུང་དང་ཐུགས་དང་གསང་བའི་
ཞེས་པ་འཇའ་ཚོན་ལྟ་བུ་དང་
། སྒྲ་བརྙན་ལྟ་བུ་དང་། ནམ་མཁའ་ལྟ་བུའི་རང་
བཞིན་གྱི་སྐུ་གསུམ་རོ་གཅིག་པ་འཕྲིན་ལས་དང་བཅས་པའོ། །གླང་པོའི་ཤ་དང་
ཞེས་པ་ལ་སོགས་པས་ནི་རིགས་གཞན་གྱི་རྣལ་འབྱོར་བསྟན་པ་སྟེ་རྫོགས་པའི་
རིམས་པ་ལྟར་ན་མཾ་སའི་སྒྲ་ལས་མཾ་ས་བ་རྙེ་ཞེས་པ་བསམ་གཏན་ལ་འགྲོ་ལ། ས་
250 100



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མ་ཡ་ནི་གདའ་ཁ་མི་བྱ་བའི་གནས་སྟེ་དམ་ཚིག་ཏུ་བརྟེན་པ་ཉིད་ཀྱི་ཆོས་ཐམས་
ཅད་མཉམ་པ་ཉིད་དུ་རྟོགས་ཏེ་འབྱུང་བ་ལྔ་དང་ཉོན་མོངས་པ་ལྔ་དང་ཕུང་པོ་ལྔ་
ལ་སོགས་པས་རིགས་ལྔའི་ཡུམ་དང་། ཡེ་ཤེས་ལ་སོགས་སུ་ཡོངས་སུ་དག་པའི་
ངང་དུ་སྒྱུ་མའི་སྤྲོས་པ་གང་དུ་ཡང་མི་བྱེད་པའི་ཚུལ་གྱིས་ལམ་དུ་བྱས་པ་ཐ་དད་
མེད་པ་ཡེ་ཤེས་ཀྱི་ལུས་སུ་འགྱུར་བའོ། །འདི་ནི་ཞེས་པ་ལ་སོགས་པས་ནི་ཁྱད་
པར་གྱི་འབྲས་བུ་བསྟན་པའི་སྒོ་ནས་གཞུང་ཉེ་བར་བསྡུ་བ་སྟེ། ལེའུ་དྲུག་པའི་
དཀའ་བའི་གནས་རྣམ་པར་བཤད་པའོ།། 11
ལེའུ་བདུན་པར་ལམ་གྱི་ཡན་ལག་རྣལ་འབྱོར་གྱི་སྤྱོད་པ་རྗེས་དྲན་དང་
བཅས་པ་སྟོན་པ་ལས་དེ་ནས་ཞེས་པ་ལ་སོགས་པས་ནི་བསྟན་པར་བྱ་བའི་དོན་
བསྡུད་པར་བྱེད་པའི་ཚིག་གིས་མདོར་བསྟན་པའོ། །དཔལ་ཡེ་ཤེས་སྙིང་པོ་ལྟར་
ན་ལེའུ་འདི་ལ་ཡང་དོན་ལྔ་ལས་བརྗོད་བྱ་ནི་ཟབ་མོ་ལ་ལྷག་པར་མོས་པའི་སྤྱོད་
པའོ། །བརྗོད་བྱེད་ནི་མཐའ་དྲུག་ལ་སོགས་པའོ། ཁྱད་པར་ནི་དམན་པའི་དང་རྒྱ་
ཆེ་བའི་སྤྱོད་པ་ལས་དང་གཞན་ཡང་སྤྱི་ལ་མཆོག་ཏུ་གཞོལ་བ་རྣམས་ལས་སོ། །
ཉམས་སུ་བླང་པ་ནི་ལྟ་བ་དང་སྤྱོད་པ་ལམ་དང་འབྲས་བུ་དབྱེར་མེད་དུའོ། །དོན་
ཆིངས་ནི་སྨིན་གྲོལ་སྤྱོད་པ་དང་བཅས་པ་སྟེ་ལམ་གྱི་ཁོངས་སུའོ། །འདོད་པའི་
ལོངས་སྤྱོད་ཅེས་པ་ལ་སོགས་པ་ནི་ལེའུའི་གཞུང་དངོས་ལས་དང་པོར་སྤྱོད་པའི་
བསམ་པ་ཕན་ཡོན་དང་བཅས་པའོ། །དེ་ཡང་གཞིའི་འདོད་པའི་ཡོན་ཏན་ལྔ་པོ་
འདི་དག་ལ་སྤོང་བའི་ལམ་པར་འདོད་པ་ནི་མཚན་ཉིད་ཀྱི་ཐེག་པ་རྣམས་སོ། །
བསྒྱུར་བའི་ལམ་པ་ནི་བྱ་སྤྱོད་རྣལ་འབྱོར་གྱི་རྒྱུན་མན་ཆད་དོ། །
ཁྱད་པར་དུ་གྱུར་པ་ངོ་བོ་ཉིད་ཡོངས་སུ་ཤེས་པས་ལམ་དུ་འགྱུར་བ་ནི་
250-101



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རྣལ་འབྱོར་ཆེན་པོའི་རྒྱུད་ཀྱི་རྗེས་སུ་འབྲངས་པ་སློབ་དཔོན་འཕགས་པ་ཡབ་
སྲས་དང་ རྗེ་ནཱ་རོ་བ་བཞེད་དེ། སློབ་དཔོན་ཨརྱ་དེ་བས། དམན་པ་རྣམས་ནི་
གཟུགས་ལ་ཆགས། །འབྲིང་པོ་རྣམས་ནི་ཆགས་བྲལ་འགྱུར། །གཟུགས་སོགས་
ངོ་བོ་ཉིད་ ཤེས་ན། །བློ་མཆོག་རྣམས་ནི་མྱུར་ གྲོལ་འགྱུར། །ཞེས་གསུངས་པ་
བཞིན་ནོ། །དེ་ ལས་ ཀྱང་ འདི་དག་ གིས་ བརྟེན་ བསམ་ སྤྲོས་ པ་དང་བཅས་པ་
བསྟན་པ་ལས། སློང་མོ་ཟ་ཞིང་ཞེས་པ་ལ་སོགས་པས་ནི་དེ་ལྟར་མོད་ཀྱང་ཟས་
ལ་སོགས་པ་རྙེད་པ་དོན་དུ་གཉེར་བའི་རྩོལ་བ་དང་ཆགས་པ་དགག་པ་སྟེ། ནང་
དོན་དུ་ཡིད་ཀྱི་རྩོམ་པའི་རྟོག་པ་དུ་མའང་དགག་པར་བྱ་བ་ཉིད་དོ། །གཞན་དུ་
ཞེས་པ་ལ་སོགས་པས་ནི་སྔ་མའི་སྤྱོད་པ་ལས་ཉམས་ན་བར་ཆད་འབྱུང་ལ། ཏིང་
ངེ་འཛིན་ལས་ཉམས་ན་སྡུག་བསྔལ་མྱོང་བར་འགྱུར་བས་ན་སྤྱིར་བདུད་བཞི་
འཇོམས་པ་དང་ཁྱད་པར་དུ་འཆི་བདག་འཇོམས་པ་སྟེ། ཚེ་གཟུགས་བརྟག་པ་
དང་འཆི་བ་བསླུ་བའི་མན་ངག་བསྟན་པའོ། །སངས་རྒྱས་བྱང་ཆུབ་ཅེས་པ་ལ་
སོགས་པས་ནི་སྤྱོད་པའི་ཕན་ཡོན་ནོ། །
ཆགས་ཅན་ཞེས་པ་ལ་སོགས་པས་ནི་དེ་ལྟ་བུའི་སྤྱོད་པ་ཕན་ཡོན་ཅན་གྱི་
སྤྱོད་པ་རྒྱས་པར་བསྟན་པ་སྟེ། གལ་ཏེ་མཚན་ཉིད་ཀྱི་ཐེག་པར་ནི་འདོད་པའི་ཡོན་
ཏན་ལྔ་ལ་བག་མེད་དུ་སྤྱད་ན་ལྟུང་བར་འགྱུར་བ་དང་
། སླར་འཁོར་བར་འཆིང་
བར་གསུངས་པས་ན་འདིར་ཡང་དེ་ལྟར་མི་འགྱུར་རམ་ཞེ་ན། འདིར་ནི་རང་བཞིན་
ཡོངས་སུ་ཤེས་པས་དུག་ལ་སྔགས་ཀྱི་ཟིན་པ་ལྟར་བྱང་ཆུབ་ཀྱི་ཡན་ལག་ཏུ་གྱུར་པ་
ནི་ཡི་གེའི་དོན་དུ་བཤད་པའོ། །འཇུག་བསམ་སྤྲོས་བཅས་པས་དེ་ཉིད་ལྟར་ཤེས་
པས་སྤྱོད་པས་ན་བསྐྱེད་རིམ་པ་དང་ཐུན་མོང་དུ་གྱུར་པ་སྟེ་སྤྱིའི་དོན་ནོ། །
250-102



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྤྲོས་མེད་པས་བདེ་བ་དང་སྒྱུ་མ་ལྟ་བུ་དང་
། སེམས་སུ་ཤེས་པའི་ཚུལ་
གྱིས་སྤྱོད་པས་ན་ རིམ་པ་བཞིན་དུ་འདོད་ཆགས་ཀྱི་ཆོས་དང༌། ཀུན་རྫོབ་ཀྱི་
བདེན་ པ་ དང་། ཡེ་ ཤེས་ གསུམ་ གྱི་ སྦས་ པའོ། །ཤིན་ཏུ་ སྤྲོས་ མེད་ པས་ འོད་
གསལ་དུ་ཤེས་པའི་སྒོ་ནས་སྤྱོད་པར་བྱེད་པས་ན་མཐར་ཐུག་གོ །འདིར་ཡང་
དངོས་སུ་འདོད་པའི་ཡོན་ཏན་ལྔ་ཀར་ལ་དབང་པོ་ཚིམ་ཚིམ་དུ་དང་ཏིང་ངེ་འཛིན་
སྐྱེ་བའི་ཡན་ལག་ཏུ་སྤྱོད་པ་སྤྲོས་བཅས་དང་སྤྲོས་མེད་ཀྱི་འཇུག་བསམ་ལས་མ་
གསུངས་མོད་ཀྱི། ཤུགས་ལས་རོའམ་རེག་བྱ་ལྟ་བུ་ཁྱད་པར་འགའ་ཞིག་ལ་ཇི་
སྲིད་དུ་ལུས་གནས་པའི་རྟེན་ཙམ་གྱིས་ཆོག་པར་འཛིན་པ་ཤིན་ཏུ་སྤྲོས་མེད་ཀྱི་
འཇུག་བསམ་ཡང་གོ་བར་བྱ་དགོས་པར་སེམས་སོ། །
གཟུགས་སྒྲ་ཞེས་པ་ལ་སོགས་པས་ནི་དེ་དག་གི་གཞུང་ཉེ་བར་བསྡུ་བ་
བསྟན་པ་སྟེ། འདི་དག་ཏུའང་བརྟེན་བསམ་སྤྲོས་བཅས་དེ་ཁོ་ན་ཉིད་ལས་མ་
གསུངས་མོད་ཀྱི་ཤུགས་ལས་སྤྲོས་མེད་དང་ཤིན་དུ་སྤྲོས་མེད་ཀྱི་ཡང་ཤེས་པར་བྱ་
དགོས་པར་སེམས་སོ། །སངས་རྒྱས་ཞེས་པ་ལ་སོགས་པས་ནི་རྗེས་སུ་དྲན་པ་
དྲུག་གི་སྒོ་ནས་ལམ་རྫོགས་ པའི་ རིམ་པ་བསྟན་ པའོ། །བུད་མེད་ཅེས་ པ་ ལ་
སོགས་པས་ནི་སེམས་ལ་དམིགས་པ་ཡེ་ཤེས་ཀྱི་བསྒྲུབ་པ་གཞན་ལུས་ཤེས་རབ་
ལ་ བརྟེན་ པའི་ ཚུལ་ ལས་ རིགས་ མའི་ མཚན་ ཉིད་ བསྟན་ པའོ། །དེ་ བཞིན་
གཤེགས་པ་ཞེས་པ་ལ་སོགས་པས་ནི་དེ་ཉིད་བརྟེན་པའི་ཚུལ་ཏེ། དཔལ་ཡེ་ཤེས་
སྙིང་པོ་ནི་རྣམ་སྣང་ལ་སོགས་པས་ནི་རིགས་དེ་དེའི་རྗེས་སུ་མཐུན་པའི་ཡུམ་མ་
མ་ཀི་བྲམ་ཟེ་མ། སྤྱན་མ་རྡོལ་མ། གོས་དཀར་མོ་རྩོ་བླག་མཁན། སྒྲོན་མ་གར་
མའི་དབྱེ་བས་རྗེས་སུ་ཆགས་པས་རྡོ་རྗེ་དང་པདྨོའི་སྦྱོར་བ་ལ་སོགས་པ་སྔོན་དུ་
250 -103



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འགྲོ་བས་ཆོ་ག་བཞིན་དུ་བརྟེན་ན་རིགས་དེ་དང་དེའི་བདག་ཉིད་དུ་གྱུར་པའོ། །
རྗེ་ནཱ་རོ་པ་ཉིད་ནི་ཕྱག་རྒྱ་དེ་ཉིད་ཀྱི་ལུས་ལ་ལྷ་མོ་དགུ་ལ་སོགས་པ་
བསྐྱེད་ པ་སྟེ། དེ་ཉིད་ ཀྱི་ རེག་ པ་ སྲ་ བ་ ས། གཤེར་ཞིང་བསྡུད་པ་ཆུ། དྲོད་མེ།
གཡོ་བ་རླུང་
། བདེ་བ་ནམ་མཁའོ། །དེ་ཉིད་ཀྱི་གཟུགས་སོགས་ལྷ་མོ་བཞི་གཞན་
ཡང་ཁྲོ་མོ་བཅུ་ལ་སོགས་པས་རྒྱས་བདབ་པའོ། །ཡི་གེ་ཧཱུྃ་དང་ཞེས་པ་ལ་སོགས་
པས་ནི་དེ་ཉིད་ཀྱི་མངོན་དུ་བྱ་བའི་ཡན་ལག་མཁའ་གསང་བྱིན་གྱིས་བརླབ་པའོ། །
པདྨོ་རྡོ་རྗེ་ཞེས་པ་ལ་སོགས་པས་ནི་དེ་ཉིད་ལ་བརྟེན་ནས་བདེ་བའི་ཏིང་ངེ་འཛིན་
ལ་བསླབ་པ་སྟེ། དཔལ་ཡེ་ཤེས་སྙིང་པོའི་ལྟར་ན་དེ་ལྟར་བསླབ་པའི་ཐབས་ནི་
བཞི་ལས། དང་པོར་བདེ་བས་བསྡུ་བ་ནི་གཟུགས་ནས་རེག་བྱའི་བར་དུ་ཡུལ་
རྣམས་ཡུམ་གྱི་པདྨོར་བསྡུ་ཞིང་ཡབ་ཀྱི་རྡོ་རྗེ་པདྨར་སྦྱར་ནས་བསྲུབས་པས་འབྱུང་
བཞིའི་རང་བཞིན་ཅན་གྱི་ཕུང་པོ་དང་ཁམས་རྣམས་ཡས་རིམ་གྱིས་ཞུ་ནས་རྣམ་
པར་ཤེས་པ་ལ་བསྡུ་སྟེ། ཆགས་པ་དང་ཆགས་བྲལ་ཞི་བར་དགའ་བ་ཉམས་སུ་
མྱོང་བ་དང་བཅས་པས་བྱང་སེམས་དབབ་ཅིང་བདེ་བ་ལ་རིག་པ་གཏོད་པའོ། །
གཉིས་པ་བདེ་བ་གཟུང་བ་ནི་ཧཱུྃ་ཞེས་པས་འོག་རླུང་དྲག་ཏུ་ཐེན་ཞིང་རྡུབ་
པ་གཙོ་བོར་བྱས་པ་སྟེ་རྡོ་རྗེ་ནོར་བུའི་ཆ་ལས་རིམ་གྱིས་སོ། །
གསུམ་པ་བདེ་བ་བཟློག་པ་ནི་ནོར་བུ་ནས་དབུ་མའི་ལམ་ལ་གྱེན་དུ་འདྲེན་
པ་སྟེ་ལྟེ་བ་དང་སྙིང་ག་དང་མགྲིན་པ་དང་སྤྱི་བོའི་བར་དུའོ། །དེས་ལུས་ཐམས་ཅད་
ལ་བདེ་བ་ཆེན་པོ་ཁྱབ་པར་ཉམས་སུ་མྱོང་བ་དང་དག་ནི་བདེ་བ་སྤྲོ་བ་ལ་བསླབ་
པར་བྱ་སྟེ། བདེ་བ་ཆེན་པོ་མི་ཤིགས་པའི་ཐེག་ལེ་སྙིང་ག་ན་གནས་པར་བརྟན་པ་
ལས་འོད་ཟེར་སྤྲོས་ཏེ་སྣང་བའི་ཡུམ་དང་གཅིག་ཏུ་བསྲེ་བ་ལ་བསླབ་པར་བྱའོ། །
250 ---104



དཔལ་
གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རྗེ་ནཱ་རོ་པ་ནི་ཤེས་
རབ་ཀྱི་ལམ་འདི་ལ། ལུགས་སུ་འབྱུང་བའི་ཚུལ་དུ་
བདེ་བ་ལམ་དུ་བྱེད་པ་དང་
། ལུགས་ལས་བཟློག་པའི་ཚུལ་དུ་བདེ་བ་ལམ་དུ་
བྱེད་པ་ལས་དང་པོ་སྟེ་བྱང་སེམས་ལས་སུ་རུང་བར་བྱེད་པ་དེ་བླ་མའི་སྦྱོར་བ་
སྔོན་དུ་འགྲོ་བས་བདེ་བའི་སྣང་བ་གསུམ་དང་བཅས་པའི་སྐད་ཅིག་ གསུམ་
སེམས་ལ་དམིགས་པ། ཐིག་ལེ་སྒྱུ་མ་ལྟ་བུ་བདག་བྱིན་གྱིས་བརླབ་པ་ལ་བརྟེན་
ནས་མངོན་པར་བྱང་ཆུབ་པ་ཟུང་འཇུག་དང་བཅས་པ་རྟོག་པ་ཐམས་ཅད་དང་
བྲལ་བའི་ལྷན་ཅིག་སྐྱེས་པའི་ཡེ་ཤེས་མཚན་ཉིད་ཐམས་ཅད་དང་བྲལ་བའི་སྐད་
ཅིག་མའི་དུས་སུ་སྐྱེ་བ་དེ་ལམ་དུ་བྱེད་པར་བཞེད་དོ། །སངས་རྒྱས་རྗེས་སུ་དྲན་
པ་ཞེས་པ་ལ་སོགས་པས་ནི་གོང་བསྟན་པའི་རྗེས་དྲན་དྲུག་གི་ཡན་ལག་རྗེས་སུ་
དྲན་པ་བཅུ་དྲུག་མདོར་བསྟན་པའོ། །ཞེས་པ་ལ་སོགས་པ་ནི་དེ་ཉིད་རྒྱས་པར་
བཤད་པ་ལས་འདི་དག་ནི་རྨིན་ལམ་དབང་བཞི་དང་སྦྱར་བ་དང་
། གྲོལ་ལམ་
བསྐྱེད་པའི་རིམ་པ་དང་སྦྱར་བ་དང་རྫོགས་པའི་རིམ་པ་དང་སྦྱར་བ་དང་། གཉིས་
མེད་ཕྱག་རྒྱ་ཆེན་པོ་དང་སྦྱར་སྟེ་བཤད་པ་ལས། དང་པོ་བུམ་པའི་དབང་ལ་རྗེས་
སུ་དྲན་པ་དྲུག་སྟེ། སངས་རྒྱས་ཆུ་དང་། ཆོས་ཅོད་པན་དང༌། རྡོ་རྗེ་རྡོ་རྗེ་དང་
།
རིགས་མེ། ཁྲོ་བོ་དྲིལ་བུ། སྐུ་བསྟན་བྱེད་རྗེས་སུ་དྲན་པ་རྣམས་ཀྱིས་རིག་པའི་
དབང་ལྔ་བརྟན་པར་བྱ་བ་དང་བཅས་པའོ། །
གསལ་ བའི་ དབང་ལ་ གསུམ་སྟེ། དམ་ཚིག་ དང་། མཆོད་པ་སྟེ་གསུང་
རྗེས་སུ་དྲན་པ་རྣམས་ཀྱིས་དམ་ཚིག་མཆོག་དངོས་དང་
། ཁྱད་པར་དང་རིགས་
ངེས་ པར་ བསྟན་ཏོ། །དབང་ གསུམ་ པ་ ལ་ ཡང་ གསུམ་ ཏེ། དལ་ དང་། ཐུགས་
དང་། དེ་ལ་དམ་ཚིག་རྗེས་སུ་དྲན་པས་དལ་འཁོར་ལོའི་ཚུལ་དང་དེ་ཉིད་གཉིས་
250 -105



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སུ་མེད་པར་ལམ་དུ་བྱེད་པ་དང་། སྟོང་ཉིད་བདེ་ཆེན་དུ་འཇུག་པའོ། །དབང་བཞི་
པ་ལ་བཞི་སྟེ། སེམས་ཅན་རྗེས་སུ་དྲན་པ་དང་། སྔགས་ཐམས་ཅད་ཀྱི་གཟུགས་
དང་སྐུ་གསུང་ཐུགས་དང་ཤེས་རབ་ཕ་རོལ་ཕྱིན་པ་དང་། མ་སྐྱེས་པའི་རྗེས་སུ་
དྲན་པ་རྣམས་ཀྱི་རྗེས་སུ་དྲན་པ་རྣམས་ཀྱིས་སྐུ་གསུམ་རང་ཆོས། དབྱེར་མེད་ཕྱེད་
པའི་ཡེ་ཤེས། ཤིན་ཏུ་རྣམ་པར་དག་པ། ཟུང་འཇུག་བདེ་བ་ཆེན་པོར་བསྟན་པ་
ཉིད་དོ། །
གཉིས་པ་བསྐྱེད་པའི་རིམ་པ་ལྟར་བཤད་པ་ནི་ཅུང་ཟད་འཁྲུགས་སུ་སྦྱར་
ཏེ་ སངས་རྒྱས་རྗེས་སུ་དྲན་པ་ལ་སོགས་པ་བཅུ་གཅིག་གིས་དང་པོར་སྦྱོར་བ།
དལ་ རྗེས་ སུ་དྲན་ པས་ དལ་ རྒྱལ་ མཆོག །སྔགས་ ཐམས་ ཅད་ དང་ སྐུ་ གསུང་
ཐུགས་རྗེས་སུ་དྲན་པ་ལ་སོགས་པ། བཞི་པ་ནི་ལས་རྒྱལ་པོ་མཆོག་གི་ཏིང་ངེ་
འཛིན་བསྟན་ཏོ། །
གསུམ་པ་རྫོགས་པའི་རིམ་པ་ལྟར་ནའང་ཚེ་གཅིག་གིས་སངས་རྒྱ་བ་དང་
བར་མ་དོ་ནས་སངས་རྒྱ་བའི་ལམ་གྱི་རིམ་པ་དང་སྦྱར་བ་གཉིས་ལས། དང་པོ་ནི་
རྣལ་འབྱོར་པ་དབེན་པ་གསུམ་སྔོན་དུ་འགྲོ་བས་སྒྱུ་མ་ལྟ་བུའི་སྐུའི་ལིངྒ་དང་དེ་
འོད་གསལ་ཆོས་ཀྱི་དབྱིངས་ཀྱི་བྷ་གར་བཞུགས་པ་དེ་ལས་ལོངས་སྐུ་རྡོ་རྗེ་འཆང་
དུ་བཞེངས་ཏེ་རང་རིགས་ ཀྱི་ཕྱག་རྒྱ་དང་སྙོམས་པར་ཞུགས་པ་སྤྲུལ་པ་ ་སྐུའི་
འཁོར་ལོ་པད་མའི་དབུས་སུ་བསྐྱེད་དེ། བ་སྤུའི་བུ་ག་ནས་འོད་ཀྱི་རྩེ་མོ་ལས་
སྤྲོས་ཏེ་སེམས་ཅན་ཐམས་ཅད་སྦྱངས། ལྷར་ གྱུར་ པ་དེ་ རང་ལ་ཐིམ་པས་སྐུ་
གསུམ་དབྱེར་མེད་ དུ་ གྱུར་ པ་ སྟེ། དགོངས་ པ་ ལུང་ སྟོན་ ལས། ཉམས་དགའ་
སངས་རྒྱས་ཀུན་གྱི་བརྟེན། །བྷ་ག་ཞི་བ་གཅིག་པུའི་བརྟེན། །རང་གི་དེ་ཉིད་
250 -106



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གཉིས་མེད་དབྱུང་
། །རྡོ་རྗེ་དེ་བཞིན་ཉིད་སྦྱར་བྱ། །སངས་རྒྱས་རྗེས་དྲན་སྦྱོར་བ་
ཡིས། །བྷ་ ག་ ལིངྒ་ཐབས་ཤེས་ རབ། །བཞུགས་ པ་ གཉིས་ མེད་ སྦྱོར་བ་སྟེ། །
སངས་རྒྱས་གཟུགས་སུ་བསྒོམ་པའོ། །དེ་ལ་བློ་ལྡན་གྱིས་སྤྲོ་བ། །བ་སྤུའི་བུ་གའི་
རྩེར་མོ་གནས། །མཉམ་པ་མེད་པས་ཁྱད་པར་དུ། །སངས་རྒྱས་སྤྲིན་རྣམས་དེ་
སྤྲོའོ། །ཞེས་གསུངས་པའི་དོན་ཏོ། །
དེ་ཡང་སངས་རྒྱས་རྗེས་སུ་དྲན་པ་ནི་ལུས་རྣམ་པར་དབེན་པ། །ཆོས་རྗེས་
སུ་དྲན་པ་ལ་སོགས་པ་བཞི་ནི་ངག་རྣམ་པར་དབེན་པ་སྟེ། སྲེག་ཆོས་རྗེས་སུ་དྲན་
པས་བརྗོད་པའི་ཆོས་ཀྱི་རྩ་བ་རླུང་གི་དེ་ཁོ་ན་ཉིད། རྡོ་རྗེས་སུ་དྲན་པས་དེ་ཉིད་
སྔགས་ཀྱི་དེ་ཁོ་ན་ཉིད། དབྱེར་མེད་དུ་ཤེས་པ་རྡོ་རྗེའི་བཟླས་པ། རིགས་རྗེས་སུ་
དྲན་པ་དེའང་རིགས་ཀྱི་དབྱེ་བས་ཐབས་དང་ཤེས་རབ་ཀྱི་ཚུལ་དུ། ཁྲོ་བོ་རྗེས་སུ་
དྲན་པ་དེས་དངོས་གྲུབ་ཀྱི་མི་མཐུན་པའི་ཕྱོགས་འཇོམས་པ་བྱེད་པའོ། དམ་ཚིག་
རྗེས་སུ་དྲན་པ་ནི་སེམས་རྣམ་པར་དབེན་པ། སྐུ་རྗེས་སུ་དྲན་པ་ལ་སོགས་ནི་སྒྱུ་
མ་ལྟ་བུ་སྟེ་བྱེ་བྲག་སྐུ་རྗེས་སུ་དྲན་པས་སྒྱུ་མ་ལྟ་བུའི་སྐུ། གསུང་རྗེས་སུ་དྲན་པ་
སྒྱུ་མ་ལྟ་བུའི་གསུང་
། ཐུགས་རྗེས་སུ་དྲན་པས་སྒྱུ་མ་ལྟ་བུའི་ཐུགས་སོ། །སེམས་
ཅན་རྗེས་སུ་དྲན་པ་ལ་སོགས་པ་ནི་དེ་བསམ་གཏན་གཉིས་ཀྱིས་འོད་གསལ་དུ་
འཇུག་པ། ལམ་རྗེས་སུ་དྲན་པ་ནི་ཟུང་དུ་འཇུག་པའི་ཏིང་ངེ་འཛིན་ནོ། །སྔགས་
ཐམས་ཅད་ཀྱི་སྐུ་དང་གསུང་དང་ཐུགས་རྗེས་སུ་དྲན་པ་ནི་དེ་ཉིད་ཀྱི་རྒྱུ་ལུགས་
ཟློག་གི་སྣང་བ་གསུམ་མོ། །
དེ་ལ་དམ་ཚིག་ཅེས་པ་ལ་སོགས་པས་ནི་བར་མ་དོར་སངས་རྒྱས་བའི་
ལམ་རིམ་སྟོན་སྟེ། གང་ཟག་ལམ་གྱི་འོད་གསལ་ལ་མཐོང་ལ་མ་གོམས་པ་ཞིག་
250-107



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དེ་བཞིན་གཤེགས་པའི་རང་བཞིན་ཅན་གྱི་རྟེན་དང་བརྟེན་པ་དག་རིམ་གྱིས་ཐིམ་
སྟེ་སྣང་བ་མེད་པ་འཆི་བའི་འོད་གསལ་མངོན་དུ་བྱས་པ་ནས་མཐོང་བའི་འོད་
གསལ་དང་འདྲེས་ཏེ་དངོས་གྲུབ་མཆོག་ཐོབ་པ་སྟེ། དགོངས་པ་ལུས་སྟོན་ལས།
དམ་ཚིག་རྗེས་སུ་དྲན་རྣམས་ཀྱིས་ནི། །དེ་བས་ཁུ་བ་ཤིན་དབྱུང་
། །དངོས་མེད་
གཅིག་ཏུ་སྦྱོར་བ་ཡིས། །མཁས་པས་ཆོ་ག་བཞིན་དུ་བཏུང་
། །དེ་བཞིན་གཤེགས་
པའི་ཚོགས་ཆེན་འདི། །དངོས་མེད་ཅེས་བྱ་བསད་པ་སྟེ། །བློ་དང་ལྡན་པས་འདི་
བསད་ན། །དངོས་གྲུབ་རབ་ཏུ་ཐོབ་པར་འགྱུར་ཞེས་གསུངས་ཏེ། དེ་ཡང་ནམ་
མཁའི་རླུང་ནི་ཁྱབ་བྱེད་ཀྱི་ཚུལ་རེག་བྱ་རྡོ་རྗེ་མ་དབྱེར་མེད་དུ་གྱུར་པས་ཁམས་
རགས་པའི་ཆ་བཟློག་ཅིང་ཕྲ་བ་ཡེ་ཤེས་ཀྱི་ཆ་ལ་གནས་པ་ལ། རགས་པའི་དྲི་མ་
རྣམ་བཟློག་ཅིང་
། ཕྲ་བའི་ཁམས་ལ་འཇུག་པར་འགྱུར་ཞེས་གསུངས་ཏེ། དེ་ཡང་
ནམ་མཁའི་རླུང་ནི་ཁྱབ་ བྱེད་ཀྱི་ཚུལ་སྟེ། རྗེ་ བྲམ་ཟེ་ཆེན་པོས་ ཀྱང་ འདི་ལ་
དགོངས་ཞེས་པའི་བདག་ཉིད་དང་
། ཐིམས་ལུགས་སུ་འཇུག་པའི་སེམས་གསུམ་
རྡོ་རྗེ་སེམས་དཔའ་སྟོང་པའི་ཆོས་ཅན་ཡབ་ཡུམ་རྩ་དབུ་ཁྱུད་དེ་བར་དོར་དང་པོར་
བདེ་སྟོང་ནས། ཀྱེ་གྲོགས་དག་ལྷན་ཅིག་སྐྱེས་པ་དེ། གཞན་ནས་མི་རྙེད་བླ་མའི་
ཞལ་ལས་དྲིས། །དོན་དམ་ཞལ་གྱིས་ངོ་བོ་དེ་རྟོགས་ན། །ཡིད་ནི་འཆི་མེད་རླུང་
ནི་འཆད་པ་མེད། །ཅེས་གསུངས་པ་བཞིན་ནོ། །བྱེ་བྲག་དམ་ཚིག་རྗེས་སུ་དྲན་པ་
ནི་སྒྱུ་མ་ལྟ་བུའི་ལུས་འོད་གསལ་དུ་འཇུག་པའོ། །མ་སྐྱེས་པ་རྗེས་སུ་དྲན་པ་ནི་
ཐམས་ཅད་སྟོང་པ་འོད་གསལ་བ་རྟོགས་པའོ། །མཆོད་པ་རྗེས་སུ་དྲན་པ་ནི་དེ་
ལྟར་རྟོགས་པའི་ཐུན་མོང་མ་ཡིན་པའི་རྐྱེན་ཆོས་ཀྱི་འཁོར་ལོར་བྱང་ཆུབ་ཀྱི་
སེམས་དཀར་དམར་ཚོགས་པར་འགྱུར་བའོ། །
250 - 108



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བཞི་པ་དབྱེར་མེད་ཕྱག་རྒྱ་ཆེན་པོ་དང་སྦྱར་བ་ལྟར་ན་དབང་བཞི་དང་
རྗེས་སུ་འབྲེལ་ཏེ། བུམ་དབང་གི་རྗེས་དྲན་གྱིས་ལྷ་སྐུ་དང་དབྱེར་མེད་པའི་སྣང་
སྟོང་ཟུང་འཇུག །གསང་དབང་གི་རྗེས་དྲན་གྱིས་སྔགས་དང་དབྱེར་མེད་པའི་
གསལ་སྟོང་ཟུང་འཇུག །དབང་གསུམ་པའི་རྗེས་དྲན་གྱིས་ཆོགས་གྲོལ་དབྱེར་
མེད་བདེ་སྟོང་ཟུང་འཇུག །དབང་བཞི་པའི་ རྗེས་དྲན་ གྱིས་ སྐུ་ གསུང་ཐུགས་
དབྱེར་མེད་རིག་སྟོང་ཟུང་འཇུག་སྟེ། འདི་དག་རྗེ་ནཱ་རོ་པ་ཉིད་ཀྱི་བཞེད་པ་ཐུན་
མོང་མ་ཡིན་པའོ། །
འདི་ལ་དཔལ་ཡེ་ཤེས་སྙིང་པོའི་བཞེད་པ་ལས། རྗེས་དྲན་བཅུ་དྲུག་པ་
འདིས་ལས་ཀྱི་ཕྱག་རྒྱ་ལ་བརྟེན་ནས་རྩའི་རྟེན་འབྲེལ་གྱིས་དགའ་བ་བཅུ་དྲུག་ཡེ་
ཤེས་སྐད་ཅིག་མ་བཅུ་དྲུག་ཏུ་ཤར་བས་ས་ལམ་ཆོད་པར་འགྱུར་ལ། ཡང་ན་བཅུ་
དྲུག་པ་ཡན་ཆད་ཀྱིས་བརྩོན་འགྲུས་ཅན་ཚེ་འདིར་སངས་རྒྱ་བའང་བསྟན། བཅུ་
གསུམ་པ་དང་བཅུ་བཞི་པས་ལེ་ལོ་ཅན་བར་དོར་ཆོས་སྐུ་མངོན་དུ་བྱེད་པ་དང་།
བཅོ་ལྔ་པ་འོད་གསལ་ལས་ཟུག་འཇུག་ཏུ་ལྡང་པ་ལོངས་སྐུ་ཐོབ་པར་བསྟན།
ཡང་ན་བཅུ་དྲུག་པ་འདིས་ནི་ཤིན་ཏུ་ལེ་ལོ་ཅན་ལ། བར་མ་དོར་མཆོག་མ་ཐོབ་ན་
མངལ་སྒོ་དགག་མ་ཁེགས་པར་ཆགས་སྡང་སྐྱེས་ནས་སྔར་གསང་བའི་དབང་ལྟར་
ལམ་དུ་བྱ། དེས་ལམ་དུ་མ་སློངས་ན་མངལ་བསྡམས་པའི་སྦྱོར་བས་རིགས་དང་
རྗེས་སུ་མཐུན་པའི་དྲན་པོས་མཚམས་སྦྱར་ནས་ལུས་སྤྲུལ་སྐུའི་ཚུལ་དུ་བསྟན་
ནས་སངས་རྒྱའོ་ཞེས་བཞེད་དོ། །
དེ་དག་གིས་ལམ་ཐབས་ཀྱི་རྒྱུད་བསྟན་ནི་འདི་ཡིན་ཞེས་པ་ལ་སོགས་
པས་ནི་གཞུང་ཉེ་བར་བསྡུ་བའི་སྒོ་ནས་འབྲས་བུའི་རྒྱུད་བསྟན་པ་སྟེ། ལེའུ་བདུན་
250 -109



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པའི་དཀའ་བའི་གནས་རྣམ་པར་བཤད་པའོ།། །།
ལེའུ་བརྒྱད་པ་ལས་ནི་ལམ་གྱི་སྔོན་དུ་འགྲོ་བའི་ཡན་ལག་སྨིན་ལམ་
དབང་གི་བྱེ་བྲག་གསང་བའི་དབང་བསྐུར་བ་སྟོན་པ་ལས། དེ་ནས་ཞེས་པ་ལ་
སོགས་པས་ནི་དབང་གི་དོན་དུ་བསྟོད་ཅིང་གསོལ་བ་གདབ་པ་སྟེ། བྱེ་བྲག་བྱང་
ཆུབ་སེམས་ནི་རྒྱས་པའི་རྒྱན་ནི་ཐོགས་མར་དགེ་བ་བྱང་ཆུབ་ཀྱི་སེམས་ལེགས་
པར་བསྐྱེད་ཅིང་བར་དུ་དགེ་བ་རིམ་པ་གཉིས་ཀྱི་སྒོ་ནས་ཚོགས་གཉིས་ཡོངས་སུ་
རྫོགས་པ་ལས། ཐ་མར་དགེ་བ་སངས་རྒྱས་ཀྱི་ཡོན་ཏན་གྱི་ཆོས་ཀྱི་བྱེ་བྲག་སྤྱན་
ལྔ་ཐོབ་པ་སྟེ། དེ་ཡང་ཤའི་སྤྱན་ཐ་མས་འཛམ་བུའི་གླིང་གཅིག་པུ། བར་མས་ནི་
གླིང་བཞི་ རི་ རབ་དང་། ཚངས་པའི་འཇིག་རྟེན་དང་བཅས་པའོ། །མཆོག་གིས་
སྟོང་དང་པོའི་གནས་ལ་སོགས་པའོ། །ལྷའི་སྤྱན་གྱིས་རང་གཞན་གྱི་འཆི་འཕོ་
དང་སྐྱེ་བ་ཤེས་པའོ། །ཤེས་རབ་ཀྱི་སྤྱན་གྱིས་ཆོས་ཐམས་ཅད་ལ་རྣམ་པར་མི་
རྟོག་པས་སྤྱི་དང་རང་གི་མཚན་ཉིད་ཇི་ལྟ་བ་མངོན་དུ་གྱུར་པའོ། །ཆོས་ཀྱི་སྤྱན་ནི་
ཐེག་པ་གསུམ་ལ་སོགས་པ་འཕགས་པའི་ཆོས་རྣམས་ཀྱི་རྒྱུ་འབྲས་སོ་སོར་མ་
འདྲེས་པར་གཟིགས་པའོ། །
ཆོས་ཀྱི་འཁོར་ནི་ཙཀྲའི་སྒྲ་ལས་དྲངས་ནས་ཉོན་མོངས་པ་དུམ་བུར་
བཅད་ནས་རྒྱུད་གཞན་ལ་ཕོ་བར་བྱེད་པ་སྟེ་རབ་སྐོར་བ་ནི་ཐུན་མོང་དང་ཁྱད་
པར་གཉིས་ལས་དང་པོ་ནི་དྲང་པའི་དོན་ཀུན་རྫོབ་བདེན་པའི་ཚུལ་ཕལ་ཆེར་
སྟོན་པ་བདེན་པ་བཞིའི་དང་
། ངེས་པའི་དོན་དམ་བདེན་པ་གཙོ་བོར་སྟོན་པ་ཚད་
མེད་པའི་དང་། སྙིང་པོའི་དོན་བདེན་པ་གཉིས་ཟུང་འཇུག་ཁོ་ནར་སྟོན་པ་ཐེག་པ་
སྣ་ཚོགས་པའི་ཆོས་ཀྱི་འཁོར་ལོ་བསྐོར་བར་མཛད་པའོ། །
250 -110



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རྡོ་རྗེའི་ཐེག་པ་ནི་ཉོན་མོངས་པ་དང་ཡེ་ཤེས་ངོ་བོ་གཉིས་སུ་མེད་པར་
ཤེས་པས་ལམ་དུ་བྱེད་པའི་ཐབས་སུ་གྱུར་པ་སྟེ། རྒྱུད་ཕྱི་མ་ལས། གཏི་མུག་ཞེ་
སྡང་འདོད་ཆགས་དང་། །རྡོ་རྗེ་དགའ་བ་རྟག་པར་གནས། །དེས་ན་སངས་རྒྱས་
རྣམས་ཀྱི་ཐབས། །རྡོ་རྗེ་ཐེག་པ་ཞེས་བཤད་དོ་ཞེས་སོ། །དཔལ་ཡེ་ཤེས་སྙིང་
པོའི་ལྟར་ན་ལེའུ་འདི་ལ་ཡང་ལྔ་ལས། བརྗོད་བྱ་ནི་བདེ་བ་དང་སྟོང་པ་གཉིས་སུ་
མེད་པའི་ཡེ་ཤེས་སོ། །བརྗོད་བྱེད་ནི་མཐའ་དྲུག་ཚུལ་བཞི་དང་ལྡན་པར་རོ།
ཁྱད་པར་ནི་རྒྱུད་དང་མདོ་དང་རྟོག་པ་ཐམས་ཅད་ལ་གསང་ཆེན་གྱི་ཕྱག་རྒྱས་
བཏབ་པའོ། །ཉམས་ སུ་ བླང་ པ་ནི་སྨིན་གྲོལ་རྣམ་པ་ གཉིས་མེད་དུའོ། །དོན་
ཆིངས་ནི་དབང་བཞི་ལས་ཤེས་རབ་ལ་བརྟེན་པ་གཉིས་ཀྱི་དོན་སྟོན་ཏོ། །
དེ་ནས་རྒྱལ་པོ་ཞེས་པ་ལ་སོགས་པས་ནི་ཟབ་མོའི་དབང་བསྐུར་བའི་དོན་
བཤད་པར་ཞལ་གྱིས་བཞེས་པའོ། །ན་ཆུང་མ་ཞེས་པ་ལ་སོགས་པ་ནི་དབང་དང་
ལམ་གྱི་ཡེ་ཤེས་བདེ་བ་ཆེན་པོའི་རྟེན་ནོ། །ས་ཕྱོགས་ཞེས་པ་ལ་སོགས་པས་ནི་
ཁྱད་པར་གྱི་གནས་བརྟན་ཅིང་སྦྱང་བའོ། །ནུ་མའི་ཞེས་པ་ལ་སོགས་པ་ནི་མཚན་
ཉིད་དང་ལྡན་པའི་ཕྱག་རྒྱའི་ལུས་སྦྱང་པ་སྟེ་དེ་ཡང་སྔ་མ་ལྟར་བརྟགས་ཤིང་
ལེགས་པར་སྦྱངས་པའི་གནས་དེར། མཆོད་པའི་ཡོ་བྱད་ཁྱད་པར་ཅན་དང་ལྡན་
པའི་མངོན་པར་རྟོགས་པ་རིམ་པ་བཞིན་དུ་ཤིན་ཏུ་རྣལ་འབྱོར་ཡན་ལག་བསྒོམས་
པ་དང་། སྐུ་གསུང་ཐུགས་བྱིན་གྱིས་བརླབས་པ་དང་སེམས་དཔའི་སུམ་རྩེགས་
བསྒོམས་པའི་རྗེས་ལ། ཕྱི་རོལ་གྱི་ཕྱག་རྒྱ་མངོན་པར་འདུ་བྱས་ཏེ་རིགས་ལྔ་ལ་
སོགས་པའི་ལྷ་དགོད་པ་དང་
། རྡོ་རྗེ་དང་པད་མ་བྱིན་གྱིས་བརླབ་པ་དང་། རྗེས་
སུ་ཆགས་པ་སྟེ་རྣལ་འབྱོར་ཆེན་པོ་ཡན་ཆད་ཀྱི་དང་པོ་སྦྱོར་བའི་ཏིང་ངེ་འཛིན་
250 -111



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བསྟན་ནས། ནམ་མཁའི་ཞེས་པ་ལ་སོགས་པས་ནི་དལ་རྒྱལ་མཆོག་སྟེ་དེ་ལྟར་
རྗེས་སུ་ཆགས་པའི་སྒོ་ནས་སྙོམས་པར་ཞུགས་པ་ལས་བྱུང་བའི་ཐིག་ལེ་ནི་ཆ་
གསུམ་དུ་གྱུར་པའི་དང་པོ་ལས་གཞལ་ཡས་ཁང་བསྐྱེད་པ་ནི། རིན་ཆེན་སྣ་བཞི་
ཞེས་པ་ལ་སོགས་པའོ། །ཆ་གཅིག་ལས་ཆོ་ག་གསུམ་གྱིས་ལྷ་སུམ་ཅུ་རྩ་གཉིས་
བསྐྱེད་པ་ནི་བདག་ཉིད་ཟླ་བའི་ཞེས་པ་ལ་སོགས་པའོ། །
བདག་ཉིད་ཅེས་པ་ལ་སོགས་པ་ནི་རྣལ་འབྱོར་གཉིས་ཀའི་ཐུན་མོང་གི་
མཆོད་པ་བསྟན་པ་སྟེ། འདིར་མཆོད་པའི་བྱེ་བྲག་ཕྱི་ནང་གསང་བ་དེ་ཁོ་ན་ཉིད་
རྣམས་ཀྱི་ཐོག་མར་མེ་ཏོག་སྤོས་ཀྱི་བདུག་པ་དང་མར་མེ་དང་དྲི་ཆབ་དང་ཞལ་
ཟས་ཀྱི་བྱེ་བྲག་ལ་སོགས་པ་རྣམས་ཀྱང་གཟུང་སྟེ་པཉྩ་བྷ་ཤན་ཞེས་པའི་སྒྲས་ཉི་
ཤུ་རྩ་ལྔའི་དབྱེ་བས་སོ་ཞེས་རྗེ་ཐར་པ་ལམ་སྟོན་བཞེད་པའོ། །ཨུཏྤལ་ཞེས་པ་
སོགས་པས་ནི་རྣམ་པར་དབྱེ་བའི་རིགས་ཏེ་གོང་དུ་བསྟན་པའི་གནས་དེ་དག་ཏུ་
མཎྜལ་དང་མཆོད་པར་ལྡན་པས་ལྷ་གྲངས་དང་མཐུན་པའི་མེ་ཏོག་ཚོམ་བུ་དགོད་
དེ། དངོས་དང་བསམ་ གཏན་གྱི་སྟོབས་ ཀྱིས་ རབ་ཏུ་བསྐྱེད་ནས་ སྔགས་ ཀྱིས་
དབུལ་བ་ནི་རྡོ་རྗེ་སེམས་དཔའ་མཆོད་པའི་ཆོ་ག་ཞེས་བྱ་སྟེ་ལས་རྒྱལ་མཆོག་གི་
ཁྱད་པར་རོ། །
རྫོགས་པའི་རིམ་པ་ལྟར་ན་རྩ་བ་དང་ཡན་ལག་གི་རླུང་བཅུ་ལ་བརྟེན་
ནས་རྡོ་རྗེ་བཟླས་པ་བྱ་བར་བསྟན་པ་སྟེ། དགོངས་པ་ལུང་སྟོན་ལས། གང་ཞིག་
རླུང་གི་བཅུར་གྲགས་པ། དེ་ནི་པད་མ་ཨུཏྤལ་མིང་
། །དེ་ཉིད་ཅེས་གྲགས་རྡོ་རྗེ་
གསུམ། །ཛཱ་ཏི་གཅིག་པུ་གསུམ་དུ་བརྗོད། ཀར་ནི་ཀ་ར་མ་ལི་ཀ །པུ་ཏི་ཀ་ར་བི་
ར་ནི། གོ་རིམས་བཞིན་དུ་སྤྱན་སོགས་ཏེ། །དབང་ཆེན་སོགས་པར་འདིར་སྦྱར་
250-112



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རོ། །དངོས་མེད་གོ་འཕང་ལ་དགོད་པས། །གཅིག་ཏུ་སངས་རྒྱས་ཀུན་མཉེས་
པའི། །མཆོད་པ་ཆེན་པོར་དེ་འགྱུར་རོ། །དེ་ཉིད་མེ་ཏོག་ཡིན་དགོངས་ན། །ཕྱི་
དུས་སྐྱེ་བོས་མི་ཤེས་ཏེ། །མ་རྟོགས་པས་ན་དེ་རྣམས་ཀྱི། །དངོས་གྲུབ་རིང་དུ་
གནས་པར་འགྱུར། །ཞེས་གསུངས་པ་ལས་ཤེས་པར་བྱའོ། །
དཔག་ཚད་བརྒྱ་ཞེས་པ་ལ་སོགས་པ་ནི་སྔར་གྱི་རྟེན་དང་བརྟེན་པའི་དལ་
རིགས་བསྡུས་པའང་བྱེ་བྲག་པའི་ལྷའི་འཁོར་ལོ་དང་བཅས་པ་རྒྱས་པར་བཤད་
པ་སྟེ། དེ་དག་གི་དུས་ཐམས་ཅད་དུ་ནི་རྣམ་པ་ལྷར་གསལ། ཉམས་བདེ་བ།
རང་བཞིན་སྟོང་ཉིད། ངོ་བོ་གཉིས་སུ་མེད་པར་ལམ་དུ་བྱའོ། །ཞེས་པ་ལ་སོགས་
པས་ནི་གཞན་ཡང་ལས་རྒྱལ་མཆོག་གི་ཁྱད་པར་གཙོ་བོ་དེ་བཞིན་ཉིད་དུ་བཞུག་
པའོ། །རིགས་རྣམས་ཞེས་པ་ལ་སོགས་པ་ལས་ནི་དེ་ལ་ཚད་མེད་པ་བཞིའི་རང་
བཞིན་ཅན་གྱི་ལྷ་མོ་རྣམས་ཀྱིས་བསྐུལ་ཏེ་སླར་ཡང་འབྲས་བུའི་རྡོ་རྗེ་འཆང་ཆེན་
པོར་བཞེངས་པའོ། །
དེ་དག་གིས་རྡོ་རྗེས་སློབ་དཔོན་གྱི་བྱ་བ་བསྟན་ནས་འདོད་པའི་ཡོན་ཏན་
ཞེས་པ་ལ་སོགས་པས་ནི་སློབ་མའི་བྱ་བ་ལྷ་དང་བླ་མ་ལ་མཆོད་པ་འབུལ་བ་
བསྟན་ཏེ། ཁྱད་པར་རིན་ཆེན་སྣ་ཚོགས་ནི་འཁོར་ལོ་ལ་སོགས་པ་རྒྱལ་སྲིད་རིན་
པོ་ཆེ་བདུན་དང་པད་མ་ར་ག་ལ་སོགས་པ་མཆོག་གི་རིན་པོ་ཆེ་སྣ་བདུན་ཏེ། དེ་
དག་ནི་བླ་མའི་བྱིན་བརླབས་ལས་བྱུང་བའི་ཡེ་ཤེས་སོ་སོར་རྟོགས་པར་འདོད་
ཅིང་དེའི་མན་ངག་ལ་བརྟེན་ནས་ལམ་རྫོགས་ཤིང་དངོས་གྲུབ་གཉིས་ཐོབ་པར་
འདོད་པའི་རྣལ་འབྱོར་པས་དངོས་དང་བསམ་གཏན་གྱི་སྒོ་ནས་རབ་ཏུ་དབུལ་
བར་བྱ་ཞིང་། ལྷ་དང་བླ་མའི་མཚན་ནི་རྣམ་པ་དང་ཡོན་ཏན་ལྷུན་གྱི་རྗེས་སུ་དྲན་
250 -113



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པའི་སྒོ་ནས་བསྟོད་པ་བྱའོ། །བདག་པོའི་ ཞེས་ པ་ལ་སོགས་པས་ནི་བླ་མས་
མཆོད་པ་དེ་དག་ཀྱང་བསམ་པ་ཇི་ལྟ་བུ་གཅིག་གིས་བླང་པའོ། །
བཞིན་བཟང་ཞེས་པ་ལ་སོགས་པ་ནི་གསང་བའི་དབང་བསྐུར་བ་དངོས་
ཏེ་དེ་དག་དང་སྙོམས་པར་ཞུགས་པ་ལས་བྱུང་བའི་བྱང་ཆུབ་ཀྱི་སེམས་ནི་རྫོགས་
པའི་རིམ་པ་ཟབ་མོ་བསྟན་པའི་སྣོད་དུ་གྱུར་པའི་སློབ་མ་ལ་ཇི་ལྟར་འདས་པའི་
ཞེས་པ་ལ་སོགས་པས་ཚིག་དང་བཛྲ་དྷཱིཀ་ལ་སོགས་པའི་སྔགས་ཀྱིས་སྦྱིན་པར་
བྱ་སྟེ། དེ་ཉིད་ལའང་སྦྱིན་ལུགས་གསུམ་ལས། སློབ་མ་གཙང་བ་དང་མི་གཙང་
བའི་རྟོག་པ་ལ་སོགས་པ་ནི་ཤིན་ཏུ་ཤས་ཆུང་བ་ལ་ནི་ཤེས་རབ་ཀྱི་པདྨ་ནས་སྦྱིན་
པར་བྱ་སྟེ་དེ་ཉིད་ལ་བུང་བ་དང་མེ་ཏོག་གི་ཚུལ་དུ་བསྐུར་བར་ཞེས་བྱ་ཞིང་། དེ་
བཞིན་དུ་གཙང་བ་དང་མི་གཙང་བའི་རྣམ་པར་རྟོག་པ་ཅུང་ཟད་ཤས་ཆུང་བ་ལ་
ཐབས་ཀྱི་རྡོ་རྗེ་ནས་སྦྱིན་པར་བྱ་སྟེ་དེ་ཉིད་ལྭ་བ་དང་བེའུ་ཚུལ་དུ་བསྐུར་བ་ཞེས་
བྱ་ལ། གཞན་ཡང་གཙང་བ་དང་མི་གཙང་བའི་རྣམ་པར་རྟོག་པ་ཅུང་ཟད་ནས་ཆེ་
བ་ལ་ནི་སློབ་དཔོན་གྱི་ཞལ་ལས་བརྒྱུད་ཅིང་སྦྱིན་པར་བྱ་སྟེ་དེ་ལ་ནི་བྱ་དང་
བྱེའུའི་ཚུལ་དུ་བསྐུར་བ་ཞེས་བྱའོ། །
དམིགས་བཟང་ཅེས་པ་ལ་སོགས་པས་ནི། སློབ་མས་ཐབས་ཀྱི་རྫས་ཁྱད་
པར་ཅན་ལ་གུས་པས་བླང་ཞིང་ལོངས་སྤྱད་པའི་ཚུལ་ལོ། །མཁའ་དབྱིངས་ཞེས་
པ་ལ་སོགས་པ་འདི་དག་དཔལ་ཡེ་ཤེས་སྙིང་པོ་ནི་གསང་བ་འདི་ཉིད་ཀྱི་ཡན་
ལག་ཏུ་བཞེད་ཀྱང་། རྗེ་ནཱ་རོ་པས་དབང་དེ་ཉིད་དང་འབྲེལ་པས་ཤེས་རབ་ཡེ་
ཤེས་ཀྱི་དབང་དུ་བཞེད་དེ་ནམ་མཁའི་དབྱིངས་རིགས་མའི་ཆོས་འབྱུང་ཁོང་སྟོང་
ངོ༌། །དེར་རྡོ་རྗེ་དབྱིངས་ཀྱི་དབང་ཕྱུག་མའི་རྩ་ཁ་བྱེ་བའི་དབུས་གནས་པར་ཞེས་
250 -114



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པ་བྷ་གའི་དང་པོ། དལ་ནི་རྟེན་དང་བརྟེན་པ་ལ། བཀོད་པ་བྱང་ཆུབ་སེམས་
ལམ་དུ་བྱེད་པས་བསྒོམ་པར་བྱ་ཞེས་པའོ། །
དེ་བཞིན་གཤེགས་པ་ཐམས་ཅད་ཀྱི་དལ་བདག་གི་ལུས་ལ་རྣམ་པར་
བཀོད་པ་ཡོངས་སུ་ཤེས་ནས་བླ་མ་ནི་རང་ལུས་བཤང་དང་གཅི་བས་མཆོད་ནི་
ཐུན་མོང་དུ་བདུད་རྩི་ལྔ་ལ་ལོངས་སྤྱོད་པ་བསྟན་ལ། ཁྱད་པར་དུ་སྒྲ་སྦྱོར་ནི་བཻ་ཌ་
ཞེས་པ་བཤང་བ་སྟེ་དེ་ལ་རྐྱེན་དུ་བཱི་ཤ་ན་ཞེས་པས་ཡུལ་གཟུགས་ལ་སོགས་པ་
ལྔ་ལ་བྱ། ས་ཏྲི་ཞེས་པས་གཅི་བ་སྟེ་ཨིནྡྲ་ཞེས་རྐྱེན་དུ་བྱིན་པས་དབང་པོ་ལྔ་སྟེ་དེ་
དག་ཐབས་ཤེས་རབ་གཉིས་མེད་དུ་མཆོད་པའོ། །བཞིན་བཟང་ཞེས་པ་གསུམ་
པ་རིགས་མའི་ཚད་དོ། །བྱིན་གྱིས་བརླབས་པ་ནི་ཕྱག་རྒྱའི་ལུས་དང་རང་གི་ལུས་
གཉིས་ཀ་ལ་ལྷའི་འཁོར་ལོ་རྫོགས་པར་བསྐྱེད་པའོ། །གནས་བསམ་པ་སྟེ
པས་མཁའ་གསང་བྱིན་གྱིས་བརླབས་པ་ཉིད་དོ། །སངས་རྒྱས་ཀྱང་སའི་བདེ་བ་
ཆེན་པོའི་ཡེ་ཤེས་ཀྱི་རྐྱེན་ཡབ་ཡུམ་སྙོམས་པར་འཇུག་པས་མཆོད་པའི་དེ་ཁོ་ན་
ཉིད་རབ་ཏུ་བརྟག་ནི་དགའ་བ་བཞིའི་དང་སྐད་གཅིག་མ་བཞིའི་དབྱེ་བས་ལྷན་
ཅིག་སྐྱེས་པའི་ཡེ་ཤེས་བདེ་བ་ཆེན་པོ་ངོས་བཟུང་བར་བསྟན་པའོ། །
འདི་དག་ཀྱང་ལམ་དུས་སུ་རྡུལ་ཚོན་གྱིས་དལ་དུ་བུམ་པའི་དབང་ཆུ་ལ་
སོགས་པ་རིག་པའི་དབང་ལྔས་སློབ་དཔོན་རིག་པའི་བརྟུལ་ཞུགས་དང་བཅས་པ་
རྫོགས་པའི་དེས་བསྐྱེད་པའི་རིམ་པ་དང་ལུས་རྣམ་པར་དབེན་པ་ལ་སློབ་པར་
བྱེད། ཚོགས་ ཀྱི་ དལ་ལམ་ལུས་ ཀྱི་དལ། གསང་བའི་དབང་བསྐུར་ནས་རྡོ་རྗེ་
བཟླས་པ་གཏུམ་མོ་རྣལ་འབྱོར་དང་སེམས་དབེན་དང་བདག་བྱིན་གྱིས་བརླབ་
པའི་རིམ་པ་ལ་སློབ་ཅིང་ཟབ་པའི་དམ་ཚིག་དང་ལྡན་པར་བྱེད། བྷ་ག་འདི་མ་
པ་སྟེ་ཞེས་
250 -115



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཤེས་རབ་ཡེ་ཤེས་ཀྱི་དབང་ཐོབ་ནས་མངོན་པར་བྱང་ཆུབ་པའི་རིམ་ལ་སློབ་པར་
བྱ། སེམས་ཀྱི་དལ་དུ་དབང་བཞི་པ་ཐོབ་ནས་ཕྱག་རྒྱ་ཆེན་པོ་ཟུང་འཇུག་གི་ལམ་
ཉམས་སུ་བླང་བར་བྱ་བ་ཡིན་སྟེ། འདི་ནི་ཞེས་པ་ལ་སོགས་པས་ནི་འབྲས་བུའི་
རྒྱུད་ཀྱི་སྒོ་ནས་ཉེ་བར་ཐལ་བ་བསྟན་པ་སྟེ། ལེའུ་བརྒྱད་པའི་དཀའ་བའི་གནས་
རྣམ་པར་བཤད་པའོ།།
11
ལེའུ་དགུ་པ་ལས་ནི་ལམ་གྱི་ཡན་ལག་རྨད་དུ་བྱུང་བའི་སྤྱོད་པ་སྟོན་པ་
ལས་དེ་ནས་ཞེས་པ་ལ་སོགས་པས་ནི་དེ་ཉིད་བཤད་པར་ཞལ་གྱིས་བཞེས་པའི་
སྒོ་ནས་མདོར་བསྟན་པའོ། །དཔལ་ཡེ་ཤེས་སྙིང་པོའི་དེ་ལྟར་ན་ལེའུ་འདི་ལ་ཡང་
དོན་ལྔ་ལས་བརྗོད་བྱ་ནི་ཤིན་སྨད་དུ་བྱུང་བའི་ལྟ་སྤྱོད། བརྗོད་བྱེད་ནི་དགོངས་
པ་བཤད་པའོ། ཁྱད་པར་ནི་ཉན་རང་བྱང་ཆུབ་སེམས་དཔའ་དང་ཕྱི་ལ་གཞོལ་བ་
རྣམས་ལས་སོ། །ཉམས་སུ་བླངས་པ་ནི་ཐུན་མོང་མ་ཡིན་པའི་ཏིང་ངེ་འཛིན་གྱིས་
གཞན་དོན་ལ་འཇུག་པའི་ཐབས་ཁྱད་པར་ཅན་ནོ། །དོན་ཆིངས་ནི་ལམ་ཐབས་
ཀྱི་རྒྱུད་རིམ་པ་གཉིས་ཀྱིས་བསྡུས་པའོ། །
འདིར་དགོངས་ཏེ་བཤད་པ་ནི་གང་ཟག་གང་ལ་དགོངས་དོན་གྱིས་ངོ་བོ་
གང་ཚུལ་ཇི་ལྟར་དེའི་དགོངས་པ་བཞིན་ནོ། །དང་པོ་ནི། འདས་པའི་དུས་ན་སྔོན་
བྱུང་ བའི་ དེ་བཞིན་ གཤེགས་ པའི་ གསུང་ རབས་ ལས། བདག་ ཉིད་ཆེན་པོའི་
བརྟག་པ་ཡིས། །འགྲོ་བའི་དོན་དུ་སྔོན་བྱུང་བ། །དེ་ཚེ་སེམས་ཅན་ཐམས་ཅད་
ཀུན། །ཤིན་ཏུ་སྲོག་གཅོད་བརྩོན་པར་འགྱུར། །ཞེས་ པའི་དོན་སྟེ། དེ་དག་དང་
ཆ་མཐུན་པའི་སེམས་ཅན་ཕལ་ཆེ་བ་འདུལ་བ་ལ་དགོངས་པའོ། །
གཉིས་པ་ནི་ལམ་ཟབ་པ་དང་རྒྱ་ཆེ་བ་དབྱེར་མེད་དུ་སྟོན་པའོ། །གསུམ་
250-116



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
“བ་ལས་
པ་ནི་འཇིག་རྟེན་པ་དང་འགལ་བ་དང་སྨད་དུ་བྱུང་བའི་སྤྱོད་པ་སྟོན་པས་སོ། །
བཞི་པ་ནི་འཇིག་རྟེན་པའི་ཆོས་ལ་གཅིག་ཏུ་ཞེན་ཅིང་དངོས་གྲུབ་མྱུར་དུ་ཐོབ་
པར་འདོད་པ་རྣམས་གོ་འཕང་མཆོག་ལ་དགོད་པའོ། །ནམ་མཁའི་ཞེས་པ་ལ་
སོགས་པ་ནི་རྡོ་རྗེའི་རིགས་ཀྱི་དམ་ཚིག་སྲོག་གཅོད་པ་གདུལ་བྱའི་དོན་བྱ་བ་སྟོན་
པས་ན། དེ་ཡང་རྣལ་འབྱོར་པ་དྲན་པ་གཅིག་པའི་རྣལ་འབྱོར་མཐར་ཕྱིན་ནས་ཕྲ་
མོའི་ཏིང་ངེ་འཛིན་ལ་གོམས་པར་སྤྱོད་པ་གསུམ་ལ་བསླབས་ཤིང་བསྙེན་ པ་ལ་
སུ་རུང་བ་དེས། ལྷག་མོས་བསྡུ་བ་ཡན་ཆད་སྔོན་དུ་འགྲོ་བས་རྣལ་འབྱོར་བཞིའི་
རིམ་པས་དཔལ་ཞེ་སྡང་རྡོ་རྗེ་ཞལ་གསུམ་ཕྱག་དྲུག་པའི་གཡས་དང་པོ་ནི་རྡོ་རྗེ་རྩེ་
དགུ་པ་ཁ་ཅུང་ཟད་གྱེས་པས་བསྣམས་པ། སེམས་དཔའ་རྩེག་ཏུ་གནས་པའི་ཏིང་
ངེ་འཛིན་སེམས་དཔའ་ལས་འོད་ཟེར་འཕྲོས་པས་ཕྱོགས་བཅུའི་སངས་རྒྱས་ཐས་
ཅད་ཀྱི། ཚད་མེད་པའི་ཐུགས་རྗེ་ཡང་དག་པའི་ཞེ་སྡང་རྡོ་རྗེ་ཐམས་ཅད་བསྡུས་ཏེ་
བདག་ཉིད་ལ་བསྟིམ་པའི་བར་ནི་དང་པོ་སྦྱོར་བའོ། །
དེ་ནས་རིག་མ་མངོན་པར་འདུ་བྱ་བས་སྙོམས་པར་ཞུགས་པས་དལ་གྱི་
འཁོར་ལོའི་ལྷ་ཐམས་ཅད་ཕྱུང་པའི་དལ་དུ་ཡང་མཚུངས་པར་ཁ་དོག་མཐིང་ནག་
ཏུ་རབ་ཏུ་ཁྲོས་པར་བསྐྱེད། གཞལ་ཡས་ཁང་གི་ཕྱི་རོལ་དུ་དུར་ཁྲོད་ཆེན་པོས་
ཡོངས་སུ་བསྐོར་བར་གནས་པའི་འཇིག་རྟེན་གྱི་ལྷ་ཐམས་ཅད་བཞིན་རབ་ཏུ་
ཁྲོས་པ་དང་ལྡན་པས་སྔར་གྱི་གཡས་པའི་རྡོ་རྗེ་རྩེ་མོ་ལས་འོད་འཕྲོས་པས་སངས་
རྒྱས་དང་བྱང་ཆུབ་སེམས་དཔའ་རིགས་མའི་ཚོགས་དང་བཅས་པ་ལྷུན་གྱིས་
འགྲུབ་པ་རྣམས་ཀྱི་བྱམས་པ་དང་ཐུགས་རྗེའི་འཁོར་ལོ་ཐམས་ཅད་དྲངས་ཤིང་
བསྡུས་ཏེ་བསྟིམས་ཀུན་ཀྱང་འཕྲོས་པས་ཉམས་དང་ལྡན་པར་གྱུར་པ་དལ་རྒྱལ་
250-117



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཆོག་གོ །ལས་རྒྱལ་མཆོག་ནི་སོ་སོའི་ཕྱག་ལས་འོད་འཕྲོས་པས་བསྟན་པ་ལ་
གནོད་པའི་སེམས་ཅན་ཐམས་ཅད་ཀྱི་རྒྱུད་ཀྱི་ཞེ་སྡང་གི་ཆ་ཐམས་ཅད་བསྡུས་ཏེ་
འབྱུང་པོའི་གཟུགས་སུ་གནས་པ་ལ་དགྲ་བགེགས་ཐམས་ཅད་བསྟིམས་ལ། དེ་
ལ་བདག་གི་ཉེས་པ་བསྒོམས་པས་ཉེས་པ་ཅན་དུ་གྱུར་པ་དེ་ལ་ཁྲོ་བོ་གནོད་
མཛེས་ལ་སོགས་པ་རྣམས་ཀྱི་བདག་གིས་བཀའ་བསྒོ་བས་བསྟན་པ་ལ་སྡང་པ་དེ་
དག་རླུང་ལ་སྐྱོན་ཞགས་པས་བསྡམ་ཞིང་ལྕགས་ཀྱུས་དྲངས་ནས་འོངས་པ་དེ་
འདུན་དུ་གནས་པ་ལ་འགྲོ་བ་རྣམས་ལས་སྤྲུལ་པའི་ཁྲོ་ཆུང་དཔག་ཏུ་མེད་པས་
སྤྲོས་ནས་མཚོན་ཆའི་ཆར་ཕབ་སྲོག་དང་། ལུས་སུ་བྲལ་ཏེ་ལོངས་སྤྱད་ནས་རྣམ་
པར་ཤེས་པ་ཨ་ཐུང་ངུའི་རྣམ་པའམ་རང་བཞིན་ཏེ་འོད་ཟེར་གྱིས་དྲངས་ཏེ། དེ་
རྣམ་ཤེས་སངས་རྒྱས་ཀྱི་ཞིང་ཁམས་ཐམས་ཅད་དུ་འཕངས་ཏེ་དམྱལ་བར་སྐྱེ་བ་
རྣམས་ལས་བཟློག་ཏེ་ཐུགས་རྗེས་བསྒྲལ་བ་འདི་ནི་ཆོས་ཀྱི་དབྱིངས་ཀྱི་ཡེ་ཤེས་
ཅན་ཐོབ་པར་བྱེད་པ་སྟེ་དེ་ལྟར་ཐུན་མོང་ལ་གཞོལ་བའི་འཕྲིལ་ལས་བསྟན་ནས།
ད་ནི་མཆོག་ལ་སྦྱོར་བས་ནི། དགོངས་པ་ལུང་སྟོན་ལས། མི་བསྐྱོད་འདི་
ནི་སྤྲུལ་པ་སྟེ། །མི་ཕྱེད་པས་ན་རྡོ་རྗེར་འགྱུར། །དེའི་ལག་པ་མ་རིག་ཡིན། །དེར་
ནི་རྡོ་རྗེ་འོད་གསལ་བའོ། །ཡེ་ཤེས་རང་བཞིན་སྐུར་གྱུར་ཏེ། །འོད་ཟེར་སྣ་ལྔས་
ཡང་ དག་ ཁྱབ། །ཕུང་ པོ་ ལ་ སོགས་ སངས་ རྒྱས་ ཏེ། །རྡོ་ རྗེ་ གསུམ་ སྐྱེས་དུས་
གསུམ་ཤེས། །སྐུའི་རྡོ་ རྗེའི་ ཕྱིར་ཀླགས་པས་ན། །ཐ་མལ་པའི་ཕུང་པོ་ཞིག །
འདི་ནི་ཞེ་སྡང་རིགས་ཡིད་འོང་
། །མི་བསྐྱོད་ཡེ་ཤེས་རྡོ་རྗེ་སྐྱེས། །དེའི་ཞིང་དུ་སྐྱེ་
བས་མཆོག །དངོས་གྲུབ་ཆེན་པོ་ཐོབ་པར་འགྱུར། །ཞེས་གསུངས་པའི་དོན་ཏེ།
འདི་ལ་སའི་རྒྱུའི་རྒྱུད་དངོས་པོའི་གནས་ལུགས་ཞེ་སྡང་སྦྱང་གཞི། སྦྱོང་བྱེད་རིམ་
250 -118



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པ་གཉིས་ཀྱི་ཐབས་རྒྱུད་ཞེ་སྡང་རྣམ་པར་དག་པ་འབྲས་བུའི་རྒྱུད་ཐུགས་རྡོ་རྗེ་
ཐོབ་པའོ། །དེ་ནས་རྒྱལ་པོ་ཞེས་པ་ལ་སོགས་པ་ནི་དེ་བཞིན་གཤེགས་པ་
དམ་
ཚིག་མ་བྱིན་པར་ལེན་པའི་སྒོ་ནས་གདུལ་བྱའི་དོན་བྱ་བ་བསྟན་པ་སྟེ་དེ་ཡང་དང་
པོའི་སྦྱོར་བ་རྣལ་འབྱོར་རྫོགས་པ་དང་རྣམ་པར་སྣང་མཛད་ཡབ་ཡུམ་ལས་སྤྲོས་
པའི་ལྷ་བཀོད་པ་སྟེ། དལ་ལ་རྒྱལ་མཆོག་བྱས་ལ། རང་དང་ལྷ་རྣམས་གྱི་གཡས་
ཀྱི་འཁོར་ལོ་རྩིབས་བཅུ་པ་དཀར་པོ་ལ་འོད་འཕྲོས་ནས་སེར་སྣ་ཅན་རྣམས་ཀྱི་
རྫས་དང་ལོངས་སྤྱོད་ཀྱི་དངོས་པོ་དྲང་བའི་སྦྱོར་བ་ནི་ལྷ་འཕྲིན་ལས་ལ་སྦྱར་ཏེ་
འདིས་ནི་འགྲུབ་པར་འགྱུར་བྱམས་པ་སྔོན་དུ་འགྲོ་བ་དེ་ཡི་དགས་སུ་སྐྱེ་བ་ལས་
བཟློག་ནས་མེ་ལོང་ལྟ་བུའི་ཡེ་ཤེས་ཐོབ་པར་བྱེད་ པ་སྟེ་དེ་ལྟར་ཐུན་མོང་གི་
འཕྲིན་ལས་བསྟན་ནས།
ད་ནི་མཆོག་ལ་སྦྱོར་བ་དགོངས་པ་ལས། རིན་ཆེན་ཆོས་ནི་རབ་སྦྱོར་
བས། །རྡོ་རྗེ་སེམས་དཔའ་རྣམས་བསྒོམས་ཏེ། །ལུས་དེ་ཡེ་ཤེས་རྣམ་ཀུན་དུ། །
རྣམ་པར་སྨིན་པ་འཕྲོག་པ་ཡི། །རྫོགས་པའི་བྱང་ཆུབ་བསྒྲུབ་པ་ཡི། །རྣམ་པར་
སྨིན་པ་འཕྲོག་པའོ། །དེས་ནི་ཡིད་བཞིན་ནོར་མཉམ་པའི། །ནོར་གྱི་རྒྱ་མཚོ་རབ་
འགེངས་པས། །འདི་ནི་གཏི་མུག་རིགས་དག་པའི། །དམ་ཚིག་ཡིན་པར་རབ་ཏུ་
བསྒྲགས། །ཞེས་ པའི་དོན་འདི་ལ་ཡང་རྒྱུ་དངོས་པོའི་གནས་ལུགས་གཏི་མུག་
དང་སེར་སྣ་སྦྱང་ཞིང་
། སྦྱོང་བྱེད་རིམ་པ་གཉིས་ཐབས་ལམ་གྱི། གཏི་མུག་སེར་
སྣ་དག་པ་འབྲས་བུའི་རྒྱུད་སྐུ་རྡོ་རྗེ་ཐོབ་པའོ། །དེ་ནས་རྒྱལ་པོ་ལ་སོགས་ཨ་ནི་
པདྨ་རིགས་ཀྱི་དམ་ཚིག་མི་ཚངས་པར་སྤྱོད་པའི་སྒོ་ནས་གདུལ་བྱའི་དོན་བྱ་བ་
བསྟན་པ་སྟེ་འདིར་ཡང་དང་པོ་སྦྱོར་བ་རྫོ་གས་པ་དང་འོད་དཔག་མེད་ཡབ་ཡུམ་
250 -119



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལས་ སྤྲོས་ པའི་ལྷ་དགོད་པའི་དལ་ རྒྱལ་མཆོག་དང༌། རང་དང་ དལ་བའི་ལྷ་
ཐམས་ཅད་ཀྱི་ཕྱག་གཡས་པའི་པདྨ་དམར་པོ་ལས་འོད་དམར་པོ་སྤྲོས་ནས་ལྷ་
དང་ཀླུ་དང་ལྷ་མ་ཡིན་རྣམས་དང་མིའི་བུ་མོ་དྲངས་ཏེ་དགུག་པའི་སྦྱོར་བས་དགའ་
བ་མངོན་དུ་བྱས་ཏེ་གདུལ་བྱ་ཆགས་པ་ཅན་གྱི་སེམས་ཅན་གྱི་དོན་བྱས་ཏེ་དེས་དེ་
དག་ཡི་དགས་སུ་སྐྱེ་བ་ལས་བཟློག་སྟེ་སོ་སོར་རྟོག་པའི་ཡེ་ཤེས་ཐོབ་པར་བྱེད་པ་
སྟེ་ཐུན་མོང་བའོ། །
མཆོག་དོན་ལ་དགོངས་པ་ལས། དཔག་མེད་ཚེ་ནི་སྒྱུ་མའི་སྐུ། །དེར་ནི་
ཕུང་པོ་ལ་སོགས་དག །ཤེས་རབ་ཕ་རོལ་ཕྱིན་ལྡན་པའི། །ཕུང་པོ་ལ་སོགས་
དེར་བྱའོ། །སྟོང་པ་བཞི་དང་མཉམ་སྦྱོར་བའི། །བྱང་ཆུབ་ཀྱི་ནི་ཚུལ་མཆོག་བྱ། །
ཀུན་རྫོབ་དང་ནི་དོན་དམ་དག །འདི་ནི་དབང་པོ་ གཉིས་ ཡིན་ལ། །ཟུང་དུ་
འཇུག་ པར་ གྲགས་ པའོ། །དེ་ དག་ གཉིས་མེད་ རབ་ སྦྱོར་བས། །དེ་ ལ་ མཉམ་
བཞག་ སྦྱོར་བ་ཞེས། །དེ་ དག་ ཐམས་ཅད་ཉེ་བར་ སྤྱད། །འདི་ནི་ སངས་ རྒྱས་
ཐམས་ཅད་ཀྱི། །འོད་གསལ་ཆེན་པོའི་ཚུལ་མཆོག་གོ་ཞེས། ཆགས་པས་ཆགས་
པ་ལས་གྲོལ་བར་བྱེད་པའི་དོན་དུ་བསྟན་པ་སྟེ། འདི་ལ་ཡང་རྒྱུའི་རྒྱུད་འདོད་
ཆགས་ སྦྱང་གཞི། སྦྱོང་བྱེད་ལམ་རིམ་པ་གཉིས་ཐབས་ཀྱི། འདོད་ཆགས་རྣམ་
པར་དག་པ་འབྲས་བུའི་རྒྱུད་གསུང་རྣམ་པར་དག་པ་ཐོབ་པའོ། །
དེ་ནས་རྒྱལ་པོར་ཞེས་པ་ལ་སོགས་པ་ནི་ལས་ཀྱི་རིགས་ཀྱི་དམ་ཚིག་
རྫུན་དུ་སྨྲ་བའི་སྒོ་ནས་གདུལ་བྱའི་དོན་བྱ་བ་བསྟན་སྟེ་འདིར་ཡང་སྦྱོར་བ་དང་པོ་
རྫོགས་ནས། གདོན་མི་ཟ་བར་གྲུབ་པ་ཡབ་ཡུམ་ལས་སྤྲོས་པའི་ལྷ་གཙོ་འཁོར་
དང་བཅས་པ་དལ་རྒྱལ་མཆོག་དང་། རང་དང་ལྷ་ཚོགས་ཀྱི་ཕྱག་གཡས་དང་པོའི་
250 -120



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྣ་ཚོགས་རྡོ་རྗེ་ལས་འོད་ཁ་དོག་སྣ་ཚོགས་སྤྲོས། དེ་གདུལ་བྱ་རྣམས་ལ་སྤྲུལ་
པའི་སྐུ་བདག་དང་སེམས་ཅན་ཐམས་ཅད་ལ་ཆོས་ཐམས་ཅད་སྣང་ཡང་བདེན་
པས་སྟོང་པ་ཉིད་དུ་ཐ་མི་དད་པའི་རྫུན་པ་སྒྱུ་མ་ལྟ་བུའི་དོན་དུ་སྨྲ་བར་བྱ་བ་
བཏང་སྙོམས་སྔོན་དུ་སོང་པས་གདུལ་བྱ་ལྷ་མ་ཡིན་ལ་སོགས་པ་དྲངས་པའོ། །
འདིར་ཁྱད་པར་དུ་རྫོགས་པའི་རིམ་པའི་དོན་ལ། གང་ཞིག་ཕྱི་ནང་བདག་ཉིད་
ཆོས། །འདི་དག་ཐམས་ཅད་རྫུན་པར་འདོད། །རྣམ་རྟོག་འཆིང་ལས་གྲོལ་བྱང་
ཆུབ། །འདི་ནི་དོན་ཡོད་དམ་ཚིག་གོ །ཞེས་གསུངས་པས། རྒྱུ་ཕྲ་དོག་སྦྱང་གཞི།
ལམ་སྦྱོང་བྱེད་ རིམ་པ་གཉིས་ཐབས། དེ་ཉིད་དག་པ་འབྲས་བུའི་རྒྱུད། འཕྲིན་
ལས་རྡོ་རྗེའི་སྐུ་ཐོབ་པའོ། །
དེ་ནས་རྒྱལ་པོའི་ཞེས་པ་ལ་སོགས་པས་ནི་རིན་པོ་ཆེའི་རིགས་ཀྱི་དམ་
ཚིག་ཚིག་རྩུབ་མོ་སྨྲ་བའི་སྒོ་ནས་གདུལ་བྱའི་དོན་བྱ་བ་བསྟན་པ་སྟེ་འདིར་ཡང་
སྦྱོར་བ་དང་པོ་རྫོགས་པས་རིན་ཆེན་འབྱུང་ལྡན་ཡབ་ཡུམ་གྱི་སྐུ་ལས་འཕྲོས་པའི་
ལྷ་དགོད་པ་དལ་རྒྱལ་མཆོག་དང་
། རང་དང་ལྷ་རྣམས་ཀྱི་གཡས་པའི་རིན་པོ་ཆེ་
ཆ་དགུ་པ་ལས་འོད་ཟེར་ཁ་དོག་སེར་པོ་དཔག་ཏུ་མེད་པ་སྤྲོས་ནས་དེ་ལས་སྤྲུལ་
པའི་སྐུ་དཔག་ཏུ་མེད་པ་བྱུང་བས་ས་གསུམ་ཐམས་ཅད་དུ་རྟག་པ་དང་ཆད་པར་
སྨྲ་བ་ཟུང་འཇུག་ཏུ་སྟོན་པའི་ཚིག་རྩུབ་མོས་འགྲོ་བ་ང་རྒྱལ་ཅན་རྣམས་འདུལ་
བར་བྱེད་པ་ཐུན་མོང་དུའོ། ཁྱད་པར་བ་ལ་ཕུང་པོ་ལ་སོགས་མེད་བརྟེན་ཞིང་
། །
མཉམ་མིན་གང་ཡིན་རྩུབ་གང་སོགས། །དེ་དོན་རྣལ་འབྱོར་པས་བསླབས་ན། །
མྱུར་དུ་བྱང་ཆུབ་ཐོབ་པ་འགྱུར། །ཞེས་པའི་དོན་ཏོ། །
རྒྱུའི་རྒྱུད་དུ་ང་རྒྱལ་སྦྱང་ཞིང་
། ལམ་ཐབས་སྦྱོང་བྱེད། དེ་ཉིད་དག་པ་
250 -121



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འབྲས་བུའི་རྒྱུད་ཡོན་ཏན་རྡོ་རྗེའི་སྐུ་ཐོབ་པའོ། །དོན་འདི་ལ་དཔལ་ཡེ་ཤེས་སྙིང་
པོའི་བཞེད་པས། རྫོགས་རིམ་དུ་འོད་ གསལ་ལས་སྒྱུ་མར་སྣང་བ་སླར་ཡང་
བསམ་གཏན་གཉིས་ཀྱིས་བཤིག་སྟེ་འོད་གསལ་དུ་ཞུགས་པ་ཟུང་འཇུག་ཏུ་ལྡང་
བས། ཟུང་འཇུག་རྡོ་རྗེ་མི་བསྐྱོད་པ་ལ་སོགས་པ་ལྔའི་སྐུའི་བཞེངས་པའི། དལ་
རྒྱལ་མཆོག་ལྔ་སོ་སོར་རིམ་གྱིས་ཐིམ་པའམ། ཡང་ན་རིགས་བསྡུས་པའི་དལ་
ལྔས་འཕྲིན་ལས་སོ་སོར་སྦྱར་ཏེ་སླར་ཉེ་བར་བསྡུ་བས་ནི་རང་དང་གཞན་གྱི་དོན་
ཡོངས་སུ་རྫོགས་ཤིང་
། སངས་རྒྱས་ལྔའི་གསང་ཆེན་གྱི་སྤྱོད་པ་ལ་དགོས་པ་སྤང་
པ་དང་། འགྲོ་བའི་རྒྱུད་ཀྱི་དུག་ལྔ་ སྦྱངས་པར་གྱུར་པའོ་ཞེས་པ་བཞེད་དོ། །
བཅོམ་ལྡན་འདས་ཞེས་པ་ལ་སོགས་པས་ནི་ཏིང་ངེ་འཛིན་གྱི་གཞུང་ཉེ་བར་
བསྡུས་བའོ། །དེ་ནས་ཡང་ཞེས་པ་ལ་སོགས་པས་ནི་རྨད་དུ་བྱུང་བའི་ སྤྱོད་པ་ལ་
གཞན་གྱི་ཐེ་ཚོམ་བཟློག་པར་བསྟན་པ་ལས་བྱེ་བྲག་ཐེ་ཚོམ་སྐྱེས་པའི་སྒོ་ནས་དྲི་
བ་དགོད་པའོ། །
དེ་ནས་བཅོམ་ལྡན་འདས་ཞེས་པ་ལ་སོགས་པས་ནི་དེ་སེལ་བར་བྱེད་
པའི་ལན་བརྗོད་པ་སྟེ། གལ་ཏེ་འདིར་དེ་བཞིན་གཤེགས་པ་རྣམས་ནི་དོན་གྱི་
དབང་འདི་ལྟ་བུ་མཁྱེན་ཅིང་སེམས་ཅན་རྣམས་ཀྱི་བསམ་པས་མཁྱེན་ནས་ཆོས་
ཕན་པར་མཛད་དོ། །ཞེས་གསུངས་པ་ཉིད་ཀྱིས་སངས་རྒྱས་ཀྱི་སར་ཀུན་རྫོབ་
མཁྱེན་པའི་ཡེ་ཤེས་ཞལ་གྱིས་བཞེས་ཤིང་
། དེའི་ཚེ་རྫུན་པ་ཡུལ་དུ་བྱེད་པའི་ཕྱིར་
སངས་རྒྱས་ཀྱི་ཡེ་ཤེས་ལ་འཁྲུལ་པའི་ཉེས་པ་མ་ཟད་པར་འགྱུར་རོ་ཞེ་ན། ཉེས་
པ་དེ་ནི་མེད་དེ་སྣང་ཡང་བདེན་དངོས་ཀྱིས་སྟོང་པར་མཁྱེན་ཞིང་དེའི་ཡུལ་ནི་རབ་
ཏུ་མི་གནས་པའི་དོན་དམ་བདེན་པ་ཡིན་པའི་ཕྱིར་རོ། །རིགས་ཀྱི་བུ་ཞེས་པ་ལ་
250 -122



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སོགས་པ་ནི་ཆོས་ཐམས་ཅད་ཡང་དག་པའི་ཀུན་རྫོབ་རེ་ཤིག་པའི་རྟེན་འབྲེལ་
ལས་སྐྱེས་པ་ཟུང་འཇུག་རབ་ཏུ་མི་གནས་པའི་དོན་བསྟན་པའོ། །དེ་ཉིད་ལ་ཡང་
དཔལ་ཡེ་ཤེས་སྙིང་པོའི་ལྟར་ན་དོན་དུ་གཏུམ་མོ་རྣལ་འབྱོར་དུ་བཞེད་དེ། རྩུབ་
ཤིང་ནི་རྩ་དབུ་མ་རྩུབ་སྟན་ནི་ལྟེ་བའི་འོག་ནས་གསང་གནས་ཀྱི་རྩ་མདུད་གྲུ་
གསུམ་པའོ། །མིའི་ལག་པ་ནི་འཁྲུལ་འཁོར་མཉམ་བཞག་ལྟེ་བར་བཅིངས་པའོ། །
བསྐྱེད་པའི་རྐྱེན་གྱིས་ཞེས་པ་ལ་སྲོག་རྩོལ་ལས་འགོག་པའི་རྐྱེན་གྱིས་
རླུང་དབུ་མར་ཚུད་པའི། དང་པོ་དྲི་བ་འབྱུང་བ་གཉིས་པ་དུ་བ་གསུམ་པ་མེ་སྟག་
ཕྲ་མོ་ཙམ་བཞི་པ་མེ་ཆེ་བ་འབྱུང་། ལྔ་པ་མེ་འབར་བ་འབྱུང་ངོ༌
། །དེ་དག་ཀྱང་
རབ་ཏུ་མི་གནས་སོ་ཞེས་པ་རྟེན་འབྲེལ་ལོ། །རྡོ་ རྗེ་ ནི་ཡེ་ཤེས་ ཀྱི་མེའོ། །དེ་
བཞིན་གཤེགས་པ་ནི་བདུད་རྩི་ལྔ་འབབ་པའོ། །ཐམས་ཅད་ནི་ཁམས་འབྱུང་བ་
བཞིའི་ཆ་སྟེ་ཧཾ་ལས་འབབ་པའོ། །དམ་ཚིག་གི་རླུང་སེམས་དབྱེར་མེད་ལས་མི་
འདའ་བའོ། །འགྲོ་བ་ནི་ཁུ་བ་ཐུར་དུ་ཞུ་ཞིང་འབབ་པའོ། །འོང་པ་ནི་བདེ་བ་གྱེན་
དུ་གཤེགས་ཤིང་ཉམས་སྐྱེ་བའོ། །ལ་སོགས་ནི་སྤྲོ་བསྡུ་འཕྲ་རགས་དལ་བ་དང་
མྱུར་བ་ལ་སོགས་པའོ། །རྗེས་སུ་རིག་པར་བྱའོ་ཞེས་པ་ནི་ལེགས་པར་མྱོང་བའོ། །
དེ་ནས་ཞེས་པ་ལ་སོགས་པས་ནི་དེ་བཞིན་གཤེགས་པ་རྣམས་ཀྱིས་
གསང་ཆེན་གྱི་གནས་ལ་སྤྲོ་བ་སྐྱེད་པས་ངོ་མཚར་བ་བརྗོད་པ་སྟེ། ལེའུ་དགུ་པའི་
དཀའ་བའི་གནས་རྣམ་པར་བཤད་པའོ།།
ལེའུ་བཅུ་པ་ལས་ནི་སྔར་བསྟན་པ་ལ་སོགས་པའི་རིམ་པ་གཉིས་ཀྱི་ཏིང་
ངེ་འཛིན་གྱི་མངོན་པར་འདོད་པའི་དངོས་གྲུབ་མ་རྙེད་པ་རྙེད་པར་བྱ་བའི་ཕྱིར་
ཁྱད་པར་གྱི་སྦྱོར་བ་སྙིང་པོ་བསྐུལ་བ་བསྟན་པ་ལས་དེ་ནས་ཞེས་པ་ལ་སོགས་
།།
250 -123



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པས་ནི་དེ་ཉིད་ལ་གསོལ་བ་གདབ་པའི་སྒོ་ནས་བསྐུལ་ཞིང་བསྐུལ་བ་ལྟར་ཞལ་
གྱིས་བཞེས་པའོ། །དཔལ་ཡེ་ཤེས་སྙིང་པོའི་ལྟར་ན་ལེའུ་འདི་ལ་ཡང་དོན་ལྔ་
ལས་བརྗོད་བྱ་ནི་རྒྱུ་འབྲས་དབྱེར་མེད་དུ་སྟོན་པ་ལས་ལྷག་པར་དམིགས་པ་ལས་
བྱུང་བའི་ཚུལ་ལོ། །བརྗོད་བྱེད་ནི་མཐའ་དྲུག་ཚུལ་བཞིའོ། ཁྱད་པར་ནི་རྒྱུ་ཤེས་
བྱ་མོས་པ་ལས་བྱུང་བའི་ཁྱད་པར་དང་
། ཐོབ་པའི་ཁྱད་པར་འབྲས་བུ་སྐུ་གསུང་
ཐུགས་ཀྱི་གསང་བའོ། །ཉམས་སུ་བླངས་པ་ནི་ཕྱག་རྒྱ་རྒྱལ་པོ་རྡོ་རྗེ་འཆང་དུ་
བསྒོམ་པ། སྔགས་ཀྱི་རྒྱལ་པོའི་ཡི་གེ་འབྲུ་གསུམ། ཏིང་ངེ་འཛིན་རྒྱལ་པོ་སེམས་
དཔའ་སུམ་རྩེག་ཏུ་བསྒོམ་པའོ། །དོན་ཆིངས་ནི་ཐབས་རྒྱུད། ལམ་ཤིན་དུ་མྱུར་
བར་བསྒྲུབ་པའི་དམ་ཚིག །སྤྱོད་པ་དང་བཅས་པའོ། །
དེ་ནས་བཅོམལྡན་འདས་ཞེས་པ་ལ་སོགས་པས་ནི་སྙིང་པོ་ཀུན་དུ་བསྐུལ་
བ་དང་བཅས་པའི་གླེང་གཞིའི་རྒྱས་པར་སྟོན་པ་སྟེ། འདི་ཉིད་ཀྱི་གླེང་གཞི་ནི་
བྱང་ཆུབ་སེམས་དཔའ་དོན་གྲུབ་ཅེས་བྱ་བ་ས་བཅུ་པ་ལ་གནས་པ་དེས་གཙང་
མའི་གནས་ཀྱི་འོག་མིན་དུ་རྫུས་ཏེ་སྐྱེས་ནས་དེ་བཞིན་གཤེགས་པ་རྣམས་
དབང་བསྐུར་བར་གྱུར་བ་དང་
། རྗེས་ལ་སྒྱུ་མ་ལྟ་བུའི་ཏིང་ངེ་འཛིན་ལ་མཉམ་
པར་བཞག་ཀྱང་ཟུང་འཇུག་མངོན་དུ་མ་གྱུར་ཀྱང་མངོན་པར་བྱང་ཆུབ་པ་མ་ཐོབ་
བྱིན་གྱིས་བརླབ་པ་རྡོ་རྗེ་སེམས་དཔའི་ངོ་བོ་ཐུགས་དཔལ་གྱི་བེའུ་ལ་
གནས་པར་རིག་སྟེ། དེ་དག་ཉིད་དུ་དབྱེར་མེད་པའི་ཚུལ་གྱིས་སྐུ་གསུང་ཐུགས་
ཀྱི་གསང་བ་བསྐུལ་བའི་སྙིང་པོ་འདི་བྱས་པ་དང་
། རྡོ་རྗེ་སེམས་དཔའ་ལས་འོད་
ཟེར་གྱི་སྣང་བ་དཔག་ཏུ་མེད་པ་བྱུང་སྟེ། རིགས་ལྔ་ལ་སོགས་པས་ནི་ཕྱོགས་
བཅུའི་སངས་རྒྱས་སྲས་དང་བཅས་པ་དལ་གྱི་འཁོར་ལོ་སུམ་ཅུ་རྩ་གཉིས་ལ་
རང་
250 - 124



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སོགས་པ་འདུས་ཏེ་ཞིང་ཁམས་སྣང་བ་ཆེན་པོས་ཁྱབ་ཅིང་ཆོས་ཐམས་ཅད་མངོན་
པར་ བྱང་ ཆུབ་ པའི་ ཚུལ་ དང་། ཟུང་ དུ་ འཇུག་ པའི་ དོན་ གསུང་ གཅིག་ གིས་
གསུངས་ཤིང་གནང་བ་ཐོབ་པ་དང་
། དུས་རིང་པོ་མ་རྟོགས་པར་ཞིང་ཁམས་དེ་
ཉིད་དུ་སངས་རྒྱས་པ་ལ། སྲིད་པ་ཐམས་ཅད་རྣམ་དག་པའི། །འདོད་པའི་ཁམས་
དང་ཚངས་རིས་སུ། །སངས་རྒྱས་མངོན་པར་སངས་མི་རྒྱ། །གཟུགས་ཀྱི་ཁམས་
ཀྱི་འོག་མིན་དུ། །ཡང་དག་སངས་རྒྱས་དེར་སངས་རྒྱས། །སྤྲུལ་པ་པོ་ནི་འདིར་
སངས་རྒྱས་ཞེས་གསུངས་པའི་དོན་ནོ། །དེ་ལས་ཀྱང་འདི་དག་གིས་ནི་སྔོན་བྱུང་
དང་རྗེས་འཇུག་གཉིས་ཀར་དུ་སྙིང་པོ་ཀུན་དུ་བསྐུལ་བའི་ཡུལ་སྤྱན་རས་ཀྱི་མི་
འཚོ་བའི་རྒྱུ་མཚན་དང་བཅས་ཏེ་བསྟན་པའོ། །
དེ་བས་ན་ཞེས་པ་ལ་སོགས་པས་ནི་བསྐུལ་བའི་སྙིང་པོ་ཉིད་བསྟ་
བསྟན་པ་སྟེ།
དེ་ཡང་སྙིང་པོ་ཀུན་དུ་བསྐུལ་བའི་ཁྱད་པར་དགོས་པ་ནི་གནས་སྐབས་གཞན་དུ་
བསྟན་པའི་ཏིང་ངེ་འཛིན་དང་སྔགས་ལ་སོགས་པས་མངོན་པར་འདོད་པའི་དངོས་
གྲུབ་ཐོབ་པར་མ་གྱུར་ན་འདིར་བསྟན་པའི་ཁྱད་པར་གྱིས་ཆོས་ཀྱི་སྙིང་པོ་བསྐུལ་
བས་ཐོབ་པར་འགྱུར་བ་ལས། འདིར་དངོས་གྲུབ་མི་འཐོབ་པའི་རྒྱུ་ནི་གསུམ་སྟེ་
ཆ་གཅིག་གི་ནི་རང་གི་རྣམ་པར་རྟོག་པ་ལས། ཆ་གཅིག་ནི་སྔོན་ཀྱི་ལས་ཀྱི་རྣམ་
པར་སྨིན་པ་ལས། ཆ་གཅིག་ནི་སྡང་བའི་སྐྱེ་བོ་ཉེ་བར་བརྟེན་པ་ལས་འབྱུང་སྟེ།
དང་པོར་རང་གི་རྣམ་པར་རྟོགས་རང་གི་ལུས་ངག་ཡིད་གསུམ་དང་ལྷའི་སྐུ་གསུང་
ཐུགས་སུ་ཐ་དད་དུ་རྟོག་པ་སྟེ།
དེ་ནི་རྫོགས་པའི་རིམ་པ་བག་མེད་པས་དེ་ཉིད་ཀྱིས་དངོས་སུ་མངོན་པར་
འདོད་པའི་དངོས་གྲུབ་མི་ཐོབ་པ་ནི་མེད་མོད་ཀྱི། འོན་ཀྱང་འོད་གསལ་ལས་
250 -125



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༽
ཟུང་འཇུག་ཏུ་ལྡང་བར་བྱེད་པ་ལ་སྙིང་པོ་ཀུན་ཏུ་བསྐུལ་བ་འདོགས་པའོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པས་སྙིང་པོ་བསྐུལ་བའི་གཞི་དང་
པོ་སྦྱོར་བ་སྔོན་དུ་འགྲོ་བ་ཅན་གྱི་ཏིང་ངེ་འཛིན་གསུམ་བསྟན་པ་སྟེ། ཁྱད་པར་
འདི་ནི་རྡོ་རྗེ་མཆོག་གི་གསང་པའོ་ཞེས་པས་བསྐྱེད་རིམ་པས་ཕྲ་བའི་རྣལ་འབྱོར་
དུ་ལྷ་ཐམས་ཅད་སེམས་དཔའ་སུམ་བརྩེགས་གསུམ་བསྒོམས་པས་བསྟན་ལ།
རྫོགས་རིམས་པས་རིམས་པ་ལྔ་ལྡན་ཉིད་ལམ་དུ་བྱས་ཏེ་ལུས་ཀྱི་གནད་བསམ་
གཏན་གྱི་ཡན་ལག་ལྔས་གནས་པ་རྡོ་རྗེའི་དཀྱིལ་ཀྲུང་ངོ༌། །དུས་གནད་ཡེ་ཤེས་
ཀྱི་རླུང་དབུ་མར་གནས་པའོ། །ཡུལ་ནི་ཕྱིའི་གནས་ཀྱི་ལྷ་ཚོགས་ལས་དབེན་པ།
ནང་དུ་ལུས་ཀྱི་ལྷ་ཚོགས་དང་གཉིས་མེད་དུ་གནས་པའི་ཚེའོ། །རླུང་གི་གནད་
སྲོག་རྩོལ་འགོག་པའི་སྦྱོར་བ་སྙིང་པོའི་ཨ་ལ་སེམས་ཉེ་བར་གཏོད་པའོ། །
རྡོ་རྗེ་སྐྱོ་བའི་ཞེས་པ་ལ་སོགས་པ་ནི་སྙིང་པོ་བསྐུལ་བའི་ཆོ་ག་དངོས་ཏེ་དེ་
ཡང་བསྐྱེད་ རིམ་ལྟར་ན་དལ་བའི་ལྷ་ཐམས་ཅད་སེམས་དཔའ་ སུམ་རྩེག་ཏུ་
བསྒོམས་པའི་ཏིང་ངེ་འཛིན་སེམས་དཔའ་ལས་འོད་ཟེར་སྤྲོས་ཏེ། སྙིང་པོ་བསྐུལ་
བའི་གཞི་སངས་རྒྱས་མི་སྐྱོད་པ་ལ་སོགས་པའི་རིག་པའི་བྱེ་བ་ཁྲག་ཁྲིག་དཔག་
ཏུ་མེད་པའི་འཁོར་ལོ་ཡོངས་སུ་རྫོགས་པ་ནམ་མཁར་གནས་པའི་ཐུགས་བསྐུལ་
བ་ལས་བདག་གི་མདུན་དུ་ཁྲོ་བོ་སྣོད་མཛེས་ལ་བཀའ་བགོ་བས་བཀའ་ཉན་པར་
གྱུར་པ་ལ་དེས་ལྷ་ཚོགས་དེ་དག་རེ་རེ་ཞིང་གི་དྲུང་དུ་ཕྱིན་ཏེ། དེ་བཞིན་གཤེགས་
པ་ཐམས་ཅད་ཀྱི་གསང་བའི་དལ་གྱི་ལྷ་ཚོགས་ཐམས་ཅད་ཀྱིས་བདག་ལ། སྐུ་
གསུང་ཐུགས་ཀྱི་སྙིང་པོ་ཡོན་ཏན་འཕྲིན་ལས་ཀྱི་དངོས་གྲུབ་ཆེན་པོ་མྱུར་དུ་སྩལ་
དུ་གསོལ་ཞེས་ལན་གསུམ་བརྗོད་ལ། དེ་བཞིན་གཤེགས་པ་ཐམས་ཅད་ཀྱིས་
250 ---126



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དགྱེས་བཞིན་དུ་བསྐུལ་བས་དེ་ཁོ་ན་བཞིན་དུ་གནང་སྟེ་སྐུ་གསུང་ཐུགས་ཀྱི་
གནས་ནས་འོད་ཟེར་རྒྱུན་མི་འཆད་པར་བྱུང་ཞིང་བདག་གི་ལུས་ངག་ཡིད་གསུམ་
ལ་ཞུགས་པས་བདག་ཉིད་འདོད་པའི་དངོས་གྲུབ་སྣ་ཚོགས་པ་ཐོབ་པའི་ནུས་མཐུ་
སྣ་ཚོགས་པ་དང་ལྡན་པར་གྱུར་པ་བསམ་པའོ། །རྫོགས་རིམ་པ་ལྟར་ན་ཐམས་
ཅད་སྟོང་པ་འོད་གསལ་བའི་ཏིང་ངེ་འཛིན་ལས་རང་གཞན་གྱི་དོན་ཕུན་སུམ་
ཚོགས་པ་བསྒྲུབ་པའི་ཕྱིར་སྔོན་གྱི་ཞེན་པའི་ཤུགས་ཀྱིས་ཟུང་འཇུག་སྒྱུ་མ་ལྟ་བུའི་
སྐུར་ལྡང་བའོ། །རྡོ་རྗེ་ཡི་ནི་ཞེས་པ་ལ་སོགས་པ་ནི་འགྲུབ་པའི་དུས། ཡེ་ཤེས་རྡོ་
རྗེ་ཞེས་པ་ལ་སོགས་པས་ནི་བསྐུལ་བའི་ཕན་ཡོན་ནོ། །
འདིར་ཡང་དངོས་གྲུབ་འཐོབ་པར་འགྱུར་བའི་རྒྱུ་ནི་གཉིས་སྟེ། ལྷག་པའི་
ལྷ་རྣམས་ཀྱི་རྗེས་སུ་གཟུང་བའི་སྟོབས་ཀྱིས་དངོས་གྲུབ་ཐོབ་པར་འགྱུར་བ་དང་
།
རང་གི་རྒྱུད་རྣམ་པར་དག་པའི་སྟོབས་ཀྱིས་དངོས་གྲུབ་ཐོབ་པར་འགྱུར་བ་ལས
།
དང་པོ་ནི་བསྐྱེད་རིམ་པ་རྣམས་ཀྱི།
གཉིས་པ་ནི་རྫོགས་རིམ་པ་རྣམས་ཀྱིས་རྒྱུད་ལ་གནས་པར་འགྱུར་བའོ། །
རྨོངས་པ་སངས་རྒྱས་ཞེས་པ་ལ་སོགས་པས་ནི་བསྐུལ་བའི་ཉེས་དམིགས་བསྟན་
པའོ། །དེ་ནས་ཞེས་པ་ལ་སོགས་པས་ནི་དངོས་གྲུབ་འབྱུང་བའི་ཡན་ལག་གསང་
ཆེན་གྱི་དམ་ཚིག་བསྟན་པ་སྟེ་ཁྱད་པར་དབང་པོ་གཉིས་ཀྱི་སྦྱོར་བ་ཡིས། དངོས་
པོ་ཐམས་ཅད་བརྟག་པར་བྱ་ཞེས་པའི་དོན་ལ་ཚུལ་བཞི་ལས། དད་དང་ཤེས་
རབ་ཀྱིས་སྟོང་པ་དང་སྙིང་རྗེ་གཉིས་མེད་དུ་རྟོག་པར་བྱ་བ་ཡི་གེའི་དོན་ཏོ། །
བདེན་པ་གཉིས་རབ་ཏུ་སྦྱོར་བ་རིམ་པ་གཉིས་དང་ལྡན་པ་སྟེ། སྤྱིའི་དོན་ཏོ། །
སེམས་ལ་དམིགས་པའི་ཡེ་ཤེས་ཀྱི་རྒྱུ་ཐབས་དང་ཤེས་རབ་ཀྱི་དབང་པོ་གཉིས་
250 - 127



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩)
སྙོམས་ པར་ ཞུགས་ པ་ནི་འདོད་ཆགས་ ཆོས་ ཀྱི་སྦས་པའོ། །རྟོག་ བཅས་ རང་
བཞིན་བརྒྱད་ཅུ་རྟོག་མེད་ཀུན་ཏུ་སྣང་བར་རོ་གཅིག་པའི་ཚུལ་དུ་གྱུར་པའི་ཡེ་
ཤེས་གསུམ་གྱི་སྦས་པའོ། །དབེན་པ་གསུམ་ལས་བསྒྲུབས་པའི་སྐུ་སྒྱུ་མ་ལྟ་བུ་
རླུང་སེམས་ཀྱི་དངོས་པོ་བདེན་པས་སྟོང་པའི་སྦྱོར་བ་ནི་ཀུན་རྫོབ་བདེན་པའི་
སྦས་པའོ། །ཡུལ་གྱི་མཐར་ཐུག་འོད་གསལ་དང་ཡུལ་ཅན་གྱི་མཐར་ཐུག་ཟུང་
འཇུག་རབ་ཏུ་མི་གནས་པར་སྦྱོར་བ་ནི་མཐར་ཐུག་ཏུ་བཤད་པ་སྟེ། སློབ་པ་དང་
མི་སློབ་པའི་བྱེ་བྲག་གིས་མཉམ་བཞག་དང་མཉམ་ལངས་གཉིས་མེད་དུ་སྤྱད་
པར་བྱ་བ་ནི་བརྩོན་འགྲུས་ཅན་ཚེ་གཅིག་གིས་ལམ་མངོན་དུ་གྱུར་པའོ། །དེ་ནས་
རྒྱལ་པོ་ཞེས་པ་ལ་སོགས་པས་ནི་དེ་ལྟ་བུའི་སྙིང་པོ་བསྐུལ་བས་ཁྱད་པར་དུ་བྱས་
པའི་སྤྲོས་བཅས་ལ་སོགས་པའི་སྤྱོད་པས་མངོན་པར་འདོད་པའི་མཆོག་ཏུ་གྱུར་
པའི་དངོས་གྲུབ་རྡོ་རྗེ་འཆང་ཆེན་པོའི་གོ་འཕང་ཚེ་འདི་ཉིད་དུ་ཐོབ་པར་
པར་བསྟན་པ་
སྟེ། ལེའུ་བཅུ་པའི་དཀའ་བའི་གནས་རྣམ་པར་བཤད་པའོ།། 11
ལེའུ་བཅུ་གཅིག་པ་ལས་ནི་གྲོལ་ལམ་རིམ་པ་གཉིས་ཀྱི་ལྷའི་སྐུ་བསྐྱེད་
ཐབས་ཀྱི་བྱེ་བྲག་མངོན་པར་ཤེས་པ་བསྒྲུབ་པ་ལྔ་དང་བཅས་པ་སྟོན་པ་ལས་ དེ་
དག་ཅེས་པ་ལ་སོགས་པས་ནི་བསྡུད་པར་བྱེད་པའི་ཚིག་གིས་དེ་ཉིད་སྟོན་པའི་
ཏིང་ངེ་འཛིན་གྱི་སྒོ་ནས་མདོར་བསྟན་པའོ། །རྡོ་རྗེ་གསུམ་ཞེས་པ་ལ་སོགས་པ་ནི་
གསང་སྔགས་ཡི་གེ་འབྲུ་གསུམ་ཉིད་ལྷའི་སྐུ་བསྐྱེད་པ་དང་ཡོངས་སུ་རྫོགས་པའི་
རྣལ་འབྱོར་ཐམས་ཅད་ཀྱི་རྩ་བར་བསྟན་པའོ། །
ཨོ་ནི་ཞེས་པ་ལ་སོགས་པ་ནི་རྡོ་རྗེ་བཟླས་པའི་ཚུལ་གྱིས་དེ་ཉིད་ཅུང་ཞིག་
རྒྱས་པར་བཤད་པ་སྟེ། དེ་ཡང་ཐུགས་ཀྱི་གསང་བ་རླུང་ཕྱིར་འབྱུང་བ་ཧཱུྃ་དེ་བཞིན་
250 -128



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གཤེགས་པ་ཐམས་ཅད་ཀྱི་ཐུགས་རྡོ་རྗེ་སྐུའི་གསང་བའི་ནང་དུ་འཇུག་པ་ཨོཾ་སྐུ་རྡོ་
རྗེ་གསུང་གི་གསང་བ་གསུམ་བསྟན་གནས་པ་ཨ། གསུང་རྡོ་རྗེ། སྤྱན་དྲངས་པ་
དང་། གཤེགས་སུ་གསོལ་བ་དང་
། བཞུགས་པ་མི་ཕྱེད་པ་ལུས་དྲི་མ་མེད་པར་
བསྒྱུར། ངག་རྣམ་པར་དག་པས་བྱིན་གྱིས་བརློབ། སེམས་རང་བྱུང་རྣམ་པར་མི་
རྟོག་པར་ གནས་པས། ལུས་ལོངས་སྐུ། ངག་ སྤྲུལ་སྐུ། སེམས་ཆོས་ སྐུ། དབྱེར་
མེད་བདེ་བ་ཆེན་པོ་ལམ་དུ་བྱེད་པ་ངོ་བོ་ཉིད་ཀྱི་སྐུའོ། །དཔལ་ཡེ་ཤེས་སྙིང་པོ་
ལྟར་ན་ལེའུ་འདི་ལ་ཡང་དོན་ལྔ་སྟེ། བརྗོད་བྱ་ནི་ལྷའི་སྐུའི་རྣལ་འབྱོར་འཕྲིན་
ལས་དང་བཅས་པའོ། །རྗོད་བྱེད་མཐའ་དྲུག་གོ །
ཁྱད་ པར་ ནི་ རང་ བཞིན་ གསང་ ཆེན་ གྱི་ བྱིན་ གྱིས་ བརླབ་ ཀྱིས་ དང་།
ཐབས་ཕྱི་རོལ་ལ་རག་མ་ལུས་པ་དང་
། དངོས་གྲུབ་མྱུར་དུ་ཐོབ་པས་ཁྱད་པར་དུ་
བྱས་པའོ། །ཉམས་སུ་བླང་བྱ་ནི་རླུང་དང་ཤེས་པ་བྱང་ཆུབ་སེམས་ཀྱི་ཐིག་ལེ་
ལས་བྱུང་བའི་བདེ་བར་ཤར་བའོ། །དོན་ཆིངས་ནི་ཇི་སྲིད་དུ་ལྷུན་གྱིས་གྲུབ་པའི་
དངོས་པོའི་གནས་ལུགས་དབྱིངས་ན་གནས་པ་རྒྱུ་ཐབས་ཀྱི་རྩོལ་བས་སྦྱངས་པ་
ལམ་དྲི་མ་མེད་ཅིང་མངོན་དུ་གྱུར་པ་འབྲས་བུའི་རྒྱུད་དེ་གསུམ་ཀ་ཚང་བར་སྟོན་
པའོ། །ཡེ་ཤེས་རྡོ་རྗེ་ཞེས་པ་ལ་སོགས་པ་ནི་སྔར་འདས་ལ་བཀོད་པའི་ས་བོན་
ཡུམ་དང་སྙོམ་པར་འཇུག་པའི་ས་མཚམས་སུ་སྡུས་པ་ལས་འཁོར་གྱི་ལྷ་རྣམས་
བསྐྱེད་དེ་དབྱུང་ཞིང་དལ་གྱི་གནས་སོ་སོར་འགོད་པའོ། །ནམ་མཁའི་ཞེས་པ་ལ་
སོགས་པས་ནི་སྔགས་ཀྱི་སྐུ་བསྐྱེད་པ་རྒྱས་པར་བསྟན་པ་ལས་ཡེ་ཤེས་དང་རྡོ་
རྗེའི་སའི་ཆ་གཞལ་ཡས་ཁོང་གདན་དང་བཅས་པ་བསྐྱེད་པའོ། །རྡོ་རྗེའི་དཀྱིལ་
འཁོར་ཞེས་པ་ལ་སོགས་པས་ནི་གདན་དང་ཡིག་འབྲུས་མཚན་པའི་མངོན་པར་
250 -129



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བྱང་ཆུབ་པ་ལྔས་བདག་ཉིད་རྒྱུའི་རྡོ་རྗེ་འཆང་ཆེན་པོ་ལོངས་སྤྱོད་རྫོགས་པའི་
སྐུར་བསྐྱེད་པའོ། །བྱང་ཆུབ་ཅེས་པ་ལ་སོགས་པས་ནི་དེ་ཉིད་འབྲས་བུའི་རྡོ་རྗེ་
འཆང་ཆེན་པོ་སྤྲུལ་པའི་སྐུར་བསྒྱུར་ནས་ལུས་ལ་ཡི་གེ་བཀོད་པའོ། །སྙིང་པོ་ཞེས་
པ་སོགས་པས་ནི་རྗེས་སུ་རྡོ་རྗེ་མི་ཕྱེད་ཅེས་པ་ལ་སོགས་པས་སྦྱར་བས་ནི་སྐུ་
གསུང་ཐུགས་བྱིན་གྱིས་བརླབས་ཅིང་སེམས་དཔའ་སུམ་རྩེགས་དུ་བྱ་བ་བསྟན་
ཏོ། །
ཁྱད་པར་སངས་རྒྱས་རྒྱུ་དང་འབྲས་བུ་འབྱུང་ཞེས་པ་མཐར་ཐུག་ཟབ་
མོའི་དོན་དུ་བཤད་ན་བསྐྱེད་པའི་རིམ་པ་སྔོན་དུ་སོང་པའི་དབེན་པ་གསུམ་ལས་
བསྒྲུབ་པ་སྒྱུ་མ་ལྟ་བུའི་སྐུ་དང་གཟུགས་སྐུ་སྒྱུ་འབྲས། ཐམས་ཅད་སྟོང་པ་འོད་
གསལ་བ་ལ་ཆོས་སྐུ་རྒྱུ་འབྲས། རབ་ཏུ་མི་གནས་པའི་ཟུང་འཇུག་དང་བདེ་ཆེན་
སྐུ་རྒྱུ་འབྲས་ཏེ་དེ་དག་རིམ་པ་བཞིན་དུ་སྒྱུ་མ་ལྟ་བུའི་དང་ནམ་མཁའ་ལྟ་བུའོ། །
དེ་བཞིན་ཉིད་ཀྱི་རྒྱུ་འབྲས་སུ་ཤར་བའོ། །འདི་དག་སངས་རྒྱས་ནི་སྐུ་བཞིའོ། །
སྐྱེས་བུ་ནི་མཚན་དཔེས་བརྒྱན་པའོ། །སྔགས་ཀྱི་རིགས་པ་ན་གཉིས་མེད་ལས།
གསང་བ་ཆེན་པོ་ལས་གྱུར་པ། །སྔགས་ཀྱི་རིག་པ་ཡན་ལག་བཞི། །ལམ་དུ་སྤྱོད་
པའི་ཚུལ་མཆོག་གིས། །ཚེ་གཅིག་གིས་ནི་བྱང་ཆུབ་ཐོབ། །ཅེས་པས་ཡན་ལག་
བཞི་ལྡན་ཏེ། དེ་ཡང་
། གཞིའི་རྟེན་གྱི་ཡན་ལག་ནི་རྒྱུད་སྡོམ་པ་གསུམ་ལ་ལེགས་
པར་གནས་པ་སྟེ། ཡེ་ཤེས་གྲུབ་པ་ལས། སྙིང་རྗེའི་བསམ་པས་སྡོམ་གནས་ན། །
བཀག་པ་རྣམས་ཀྱང་དེ་ལ་གནང༌། །ཞེས་པའོ། །
དེ་ཁོ་ན་ཉིད་ཀྱི་ཡན་ལག་ནི་དབང་གི་དུས་སུ་ཆོས་ཐམས་ཅད་ཀྱི་ཆོས་
ཉིད་ཐབས་ཤེས་རབ་ཟུང་འཇུག་ཏུ་ངོ་འཕྲད་པ་སྟེ། དེ་ཉིད་ལས། བདེན་པ་གཉིས་
250 -130



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མེད་ཟུང་འབྲེལ་བ། །སྣང་སྟོང་ཐ་མི་དད་དུ་ཤར། །ཞེས་སོ། །
མངོན་པར་འབྱུང་བའི་ཡན་ལག་ནི་ལམ་གྱི་དུས་སུ་དབང་གི་ཡེ་ཤེས་དེ་
ཉིད་རྒྱུན་བསྲིང་པས་འབྲས་བུ་མངོན་དུ་འགྱུར་བའི་ཐབས་སུ་འགྱུར་བས་ཏེ། དེ་
ཉིད་ལས། ཉམས་སུ་མྱོང་པ་རྒྱུན་ཆགས་སུ། །གོམས་པར་བྱེད་པ་ཐབས་ཀྱི་ལམ། །
ཞེས་སོ། །ཡེ་ཤེས་རོ་མཉམ་པའི་ཡན་ལག་ནི་རིག་པ་བརྟུལ་ཞུགས་ཀྱི་སྤྱོད་པས་
མཐར་ཐུག་གི་འབྲས་བུ་དངོས་སུ་ཐོབ་པར་བྱེད་པ་སྟེ། གསང་བ་གྲུབ་པ་ལས།
ཕྱི་ནས་རིག་པའི་བརྟུལ་ཞུགས་བྱ། དེས་ནི་མཐར་ཐུག་ཐོབ་པར་འགྱུར་ཞེས་སོ། །
དེ་ལྟར་ལྟ་སྤྱོད་ཟུང་དུ་འབྲེལ་བས་ཚེ་གཅིག་གིས་སངས་རྒྱས་འགྲུབ་པར་འགྱུར་
བ་དེ་ནི་གསང་ཆེན་ཟབ་མོའི་ལམ་ལ་གནས་པ་སྟེ། ཀུན་གྱིས་བསྔགས་པར་འོང་
བའོ། །རྡོ་རྗེ་མི་ཕྱེད་པ་ལ་སོགས་པས་ནི་གསང་སྔགས་འབྲས་བུ་ལམ་དུ་བྱེད་
པའོ། །དེ་གཞན་ཞེས་པ་ལ་སོགས་པས་ནི་གཞུང་ཉེ་བར་བསྡུ་བ་ཉིད་དོ། །
དབེན་ཞིང་ཞེས་པ་ལ་སོགས་པས་ནི་ཏིང་ངེ་འཛིན་དང་མཐུན་པའི་གནས་
འབྲས་བུ་འགྲུབ་པའི་དུས་ཀྱི་ངེས་པ་དང་བཅས་པ་སྟེ། ཁྱད་པར་སྦྱོར་བ་བཞི་
དང་ལྡན་པར་བྱ་བ་ལས་རྩ་བ་བཞི་ནི། རླུང་གི་དེ་ཁོ་ན་ཉིད་སྔགས་སུ། སྔགས་
ལས་བྱུང་བའི་སྐུ་སྒྱུ་ལུས་སུ་སྒྱུ་མ་འོད་གསལ་དུ། དེ་ཡང་རྨི་ལམ་དུ་འཁྲིད་ཅིང་
སྦྱོར་བའོ། །དེ་བཞིན་དུ་ཡན་ལག་གི་སྦྱོར་བ་བཞི་ནི། དམིགས་པ་ཡོངས་སུ་དག་
པ་ཆོས་ཀྱི་དབྱིངས་ཀྱི། ལོངས་སྤྱོད་དག་པ་ཟས་དང་གོས་ཀྱི། འཕྲིན་ལས་དག་
པ་སྦྱོར་བ་ཁྲུས་ཀྱི། འདུ་ཤེས་དག་པ་ཉལ་བ་དང་ལྡང་པའི་དུས་ཐམས་ཅད་དུ་
ལྟུང་བས་མ་གོས་པ་སྤྱོད་པའི་རྣལ་འབྱོར་རོ་ཞེས་རྗེ་ནཱ་རོ་པའི་གསུང་ངོ༌། །
གསལ་བའི་དཀྱིལ་འཁོར་ཞེས་པ་ལ་སོགས་པས་ནི་སྔགས་ཀྱིས་བསྐྱེད་པ་སྐུ་
250 131



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༽
གསུང་ ཐུགས་ ཀྱི་ལྷའི་རྣལ་འབྱོར་ སོ་ སོར་ བསྟན་ པའོ། །ཡེ་ ཤེས་ ཞེས་ པ་ ལ་
སོགས་པ་ནི་ཡེ་ཤེས་ཀྱི་སྐུ་བསྐྱེད་པ་རྒྱས་པར་བསྟན་པ་ལས་ཁྱད་པར་དོན་ཡོད་
གྲུབ་པའི་ཏིང་ངེ་འཛིན་གྱིས་རླུང་སེམས་ཙམ་ལས་སྒྱུ་མ་ལྟ་བུའི་སྐུ་སྐད་ཅིག་གིས་
བསྐྱེད་ཅིང་དེ་ཉིད་འོད་གསལ་དུ་གཞུགས་པ་སྟེ། དེ་ལྟར་བསྐྱེད་པའི་ཐུགས་
དཀར་རང་གི་རིག་པ་ཉིད་ཨ་ཤད་ཀྱི་སྣང་བ་ལྟ་བུ་ལས་བྱུང་པའི་བརྟེན་དང་
བརྟེན་པར་བཅས་པའི་སྐུའི་དེའི་ཐུགས་ཀར་ཁཾ་དམིགས་ཏེ་དེ་ལས་འོད་ཟེར་སྣ་
ཚོགས་པ་སྤྲོས་པ་ལས་དེ་བཞིན་གཤེགས་པ་དེ་རྣམས་ཀྱི་ཐུགས་བསྐུལ་ནས་དེ་
དག་ཐམས་ཅད་ཀྱི་འོད་ཀྱི་སྣང་བ་དང་འདྲེས་ཤིང་བྱིན་གྱིས་རླབས་ནས་འགྲོ་བ་
སེམས་ཅན་ཐམས་ཅད་ལ་ཕོགས་པས་སེམས་ཅན་དེ་དག་ཐམས་ཅད་དལ་དུ་
འོད་ཀྱིས་རེག་པ་ཙམ་གྱིས་ལྷའི་སྐུ་རྣམ་པ་སྒྱུ་མ་ལྟ་བུ་དང་
། དེ་བཞིན་སྐད་ཅིག་
བཞི་པ་ལ་འོད་གསལ་དུ་འཇུག་ཅིང་གནས་པས་ཟུང་དུ་འཇུག་པའོ། །རྡོ་རྗེའི་
དཀྱིལ་འཁོར་ལ་སོགས་པས་ནི་འཇམ་དབྱངས་རྡོ་རྗེའི་ཏིང་ངེ་འཛིན་གྱིས་འོད་
གསལ་ལས་ཟུང་འཇུག་དུ་ལྡང་བ་སྟེ་དེ་ཉིད་ཀྱིས་རང་རིགས་ཀྱི་ཏིང་ངེ་འཛིན་ལ་
གནས་ནས་རྡོ་རྗེའི་བཟླས་པས་སྲོག་རྩོལ་ལམ་དུ་བྱེད་པའོ། །
དེ་ལས་ལམ་གྱི་དབང་དུ་བྱས་ན་རིག་འཛིན་མོས་པ་སྤྱོད་པ་ནས་བཟུང་
སྟེ་ས་བཅུ་པ་རྡོ་རྗེ་ལྟ་བུའི་ཏིང་ངེ་འཛིན་མན་ཆད་རྒྱུའི་ཆོས་ཡོངས་སུ་རྫོགས་པ་ཕ་
རོལ་ཏུ་ཕྱིན་པ་མཐུན་ལ། ཁྱད་པར་གྱི་བསྐྱེད། ས་བདུན་པ་མན་ཆད་དམིགས་
མཚན་དང་བཅས་པའི་ལམ་ཡིན་ཞིང་
། བྱེ་བྲག་ཏུ་ལུས་ལྷར་གསལ་བས་ཐ་མལ་
དུ་རྟོག་པ་དང་བཅས་པའི་སྡུག་བསྔལ་ལས་དབུགས་ཕྱུང་བས་ས་དང་པོ། ཐ་
མལ་དུ་རྟོགས་པའི་དྲི་མ་དང་བྲལ་བ་ས་གཉིས་པ། ངག་འགྲོར་མི་ཟློག་པར་བྱེད་
250-132



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པ་ས་གསུམ་པ། ཕྲ་མོའི་ཏིང་ངེ་འཛིན་སྤྲོ་བསྡུ་ལ་དམིགས་པ་ས་བཞི་པ། མཐར་
ཕྱིན་ནས་སྐྱོན་དབང་དུ་མི་འགྲོ་བ་ས་ལྔ་པ། ཀུན་རྫོབ་བདེན་གྱི་གནས་ལུགས་ཇི་
ལྟ་བ་མངོན་དུ་གྱུར་བ་ས་དྲུག་པ། སྒོ་གསུམ་ཐ་མལ་གྱི་རྟོག་པ་ལས་རིང་དུ་གྱུར་
པ་ས་བདུན་པའོ། །དེ་ཐམས་ཅད་རླུང་ལ་རག་ལུས་པས་རྡོ་རྗེ་བཟླས་པ་མཐར་
ཕྱིན་པས་ས་བརྒྱད་པ་མན་ཆད་མངོན་དུ་བྱེད་དེ། ཕྱིར་མི་ལྡོག་པའི་སེམས་དཔའ་
ཞེས་བྱ་ལ། སེམས་དབེན་གཟུང་འཛིན་གཉིས་སུ་མེད་པའི་རང་རིག་གི་རྒྱུན་
མཐར་ས་བཅུ་པར་རབ་ཏུ་འཇུག་ཅིང་བཅུ་གཅིག་པ་དེ་ཉིད་ཀྱི་ཤེས་པའི་དངོས་
པོར་བདེན་པས་དོན་མཐོང་བའི་སྒྱུ་མ་མཐར་ཕྱིན་པས། བཅུ་གཉིས་པའི་སྲོག་
རྩོལ་དབུ་མར་ཚུད་པ་ན་ཡིད་འཁྲུལ་ཕྱིར་མི་འབྲངས་པའི་སྣང་བ་མེད་པའི་འོད་
གསལ་མངོན་དུ་གྱུར་པ་ལས་བཅུ་གསུམ་པའི་ས་ཕྱེད་དང་པོར་ཡང་དག་པའི་ཏིང་
ངེ་འཛིན་ཉིད་གསལ་བཞག་མེད་པར་སློབ་པའི་ཟུང་འཇུག་ལ་གནས་ལ། ཕྱེད་ཕྱི་
མ་དེ་ཡང་མཐར་ཕྱིན་པ་མི་སློབ་པའི་ཟུག་འཇུག་གིས་རྡོ་རྗེ་འཆང་ཆེན་པོའི་སྐུར་
གྱུར་པ་ཉིད་དོ། །
འོད་ཟེར་འབར་བའི་ཞེས་པ་ལ་སོགས་པས་ནི་བྱང་ཆུབ་སེམས་དཔའ་
རྣམས་ཀྱི་ཏིང་ངེ་འཛིན་ལ་བརྟེན་ནས་གནས་སྐབས་དང་མཐར་ཐུག་གཉིས་ཀར་
གྱི་འབྲས་བུའི་བྱེ་བྲག་མངོན་པར་ཤེས་པ་བསྒྲུབ་པ་སྟེ། དེ་ཡང་ཡན་ལག་གི་རླུང་
ལྔ་ལ་བརྟེན་ནས་དབང་པོའི་སྒོ་རྣམས་སུ་བྱང་ཆུབ་སེམས་དཔའ་རྣམས་ཀྱི་ས་
བོན་ལྷ་དང་ཐ་མི་དད་པས་ལྟས་པས་འབྲས་བུ་ནི་རྡོ་རྗེའི་མིག་གི་མངོན་ཤེས་
ཀྱིས་འཇིག་རྟེན་གྱི་ཁམས་ཀྱི་གཟུགས་ རབ་འབྲིང་ཐམས་ཅད་མཐོང་བ་ལ་
སོགས་པར་འགྱུར་བའོ། །མི་བསྐྱོད་ཡེ་ཤེས་ཞེས་པ་ལ་སོགས་པས་ནི་དེ་བཞིན་
250-133



མེས་པོའི་ཤུལ་བཞག་ལས། རྟོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གཤེགས་པའི་ཏིང་ངེ་འཛིན་གྱི་སྔ་མ་དེ་ཉིད་ལ་བསྟེན་ནས་མངོན་པར་ཤེས་པ་
བསྒྲུབ་པའོ། །
རྣམ་པར་དབེན་པ་ཞེས་པ་ལ་སོགས་པས་ནི་ཏིང་ངེ་འཛིན་དང་ རྗེས་སུ་
མཐུན་པར་ཁྱད་པར་གྱི་གནས་ཀྱི་མཚན་ཉིད་བསྟན་པ་སྟེ། འདི་ཉིད་ནང་དོན་དུ་
སྦྱར་བ་ལྟར་ན། རྣམ་པར་དབེན་པ་ནི་སེམས་རྟོག་པ་དང་འབྲེལ་བའི་རི་བོ་སྟེ་
ལུས་དང་རྣམ་པ་སྣ་ཚོགས་པའི་རི་བོ་ནི་རྟོག་པ་དུ་མ་སྐྱེ་བཞིན་པ་དང་བཅས་པའི་
ལུས་སོ། །རླུང་དང་འབབ་ཆུ་རྣམས་དང་ནི་དེ་ཉིད་ཀྱི་སྒོ་ཀུན་ནས་དྲི་མ་རྣམས་
འབབ་ཅིང་འབྱུང་བའོ། །དུར་གྱི་ཁྲོད་ནི་མི་རྟོག་པའི་ཏིང་ངེ་འཛིན་ཁྱད་པར་དུ་སྐྱེ་
བའི་གནས་ཏེ་ཕྱིའི་དུར་ཁྲོད་མ་ཡིན་ཞིང་ནང་དུ་ཚོགས་བརྒྱད་ཀྱི་རྟོག་པ་རྣམ་
པར་དག་པར་བྱེད་པའི་རྟེན་སྙིང་པོ་ཆོས་ཀྱི་འཁོར་ལོ་དང་བཅས་པའི་རྩ་དབུ་མ་
ལ་ནི་དུར་ཁྲོད་ཅེས་བྱ་སྟེ། དེ་ན་གནས་པའི་ཤིང་བརྒྱད་ན་སྙིང་ག་ཆོས་ཀྱི་འཁོར་
ལོའི་རྩ་འདབ་བརྒྱད་ཡིན་ལ། ཞིང་སྐྱོང་ནི་རྩ་དེ་དག་ལ་རླུང་རྒྱུ་བས་ཤིང་གསེབ་
ན་སྣང་བ། ཕྱོགས་སྐྱོང་ནི་རང་རིག་པ་སྟེ་ཞིང་སྐྱོང་གི་མགོ་བརྙན་དང་མཚུངས་
པའི་རླུང་གི་བཞོན་པ་ལ་ཞོན་ནས། རླུང་རིག་ལྷན་ཅིག་ཏུ་ཚོགས་ནས་རྩ་གཡས་
གཡོན་ལ་འཁོར་འདས་ཀྱི་ཞུགས་ཏེ་བྱ་བ་སྣ་ཚོགས་ལ་འཇུག་པར་འགྱུར་རོ། །
སོགས་ཀྱིས་བརྟུལ་ཞུགས་ཀྱི་སྤྱོད་པའི་གནས་ཆེན་པོ་སུམ་ཅུ་རྩ་གཉིས་ཀྱི་བདག་
ཉིད་འཁོར་ལོ་བཞིའི་རྩའི་གཙོ་བོ་སུམ་ཅུ་རྩ་གཉིས་ཀྱང་བསྡུས་པ་ཉིད་དོ། །
བསམ་གཏན་བསྡུས་པ་འདི་དག་བསྒོམ་ནི་བརྟེན་ལུས་ལ་བརྟེན་ནས་
བརྟེན་པའི་ སེམས་ ལས་སུ་རུང་བར་བྱེད་པའོ། །རྡོ་ རྗེ་འཆང་ཆེན་པོ་ ཞེས་ པ་
ལགས་པས་ནི་རིམ་པ་གཉིས་ཀར་གྱི་ཕྲ་མོའི་རྣལ་འབྱོར་དུ་ས་བོན་དང་ཕྱག་
250 -134



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
མཚན་ལགས་པའི་སྤྲོ་བསྡུ་བྱ་བའི་ཚུལ་ལོ། །
རྡོ་རྗེ་མི་ཕྱེད་ཅེས་པ་ལ་སོགས་པས་ནི་མ་དག་པའི་སྒྱུ་མ་བསམ་གཏན་
གཉིས་ཀྱིས་འོད་གསལ་དུ་གཞུག་པ་བསྟན་སྟེ། དེ་ལས་ཀྱང་རིལ་པོར་འཛིན་
པའི་བསམ་གཏན་ནི་བདག་གཞན་གཉིས་ཀར་ཅིག་ཅར་དུ་སྟོང་ཉིད་དུ་བྱེད་པ་
སྟེ། འདིར་ནི་བདག་ཉིད་རྡོ་ རྗེ་འཆང་ཆེན་ པོ་སེམས་དཔའ་སུམ་རྩེགས་དང་
བཅས་པར་བསྒོམས་པའི་ཏིང་ངེ་འཛིན་སེམས་དཔའ་ལས་འོད་ཟེར་འཕྲོས་པས་
བདག་གཞན་མ་ལུས་པའི་ལུས་ངག་ཡིད་གསུམ་རྡོ་རྗེ་གསུམ་དུ་དབྱེར་མེད་པར་
གནས་པ་ལ་ཕོག་པ་ཉིད་ཀྱིས་སེམས་དཔའ་གསུམ་རིམ་གྱིས་ཐིམ་ནས་སྟོང་ཉིད་
དུ་འཇུག་པའོ། །རྗེས་སུ་གཞིག་པའི་བསམ་གཏན་ནི་ཚུལ་དེ་ལྟར་ཁམས་གསུམ་
པའི་ལུས་ངག་ཡིད་གསུམ་བདག་ཉིད་ལ་བསྡུས་ཏེ་མི་དམིགས་པར་གྱུར་པའི་
རྗེས་སུ་བདག་ཉིད་ཀྱང་མི་དམིགས་པར་འཇུག་པའོ། །
སྐུ་དང་ཞེས་པ་ལགས་པ་ནི་དེ་ལྟར་མཉམ་བཞག་དང་རྗེས་ཐོབ་གཉིས་སུ་
མེད་པར་སྤྱད་པ་ལས་བྱུང་བའི་འབྲས་བུའི་རྒྱུད་བསྟན་པ་སྟེ། ལེའུ་བཅུ་གཅིག་
པའི་དཀའ་བའི་གནས་རྣམ་པར་བཤད་པའོ།། 11
ལེའུ་བཅུ་གཉིས་པ་ལས་ནི་ལམ་དངོས་རྫོགས་པའི་རིམ་པ་མངོན་པར་
བྱང་ཆུབ་པའི་ཏིང་ངེ་འཛིན་ཁྱད་པར་གྱི་རིགས་འཛིན་གྲུབ་པའི་ཚུལ་ལ་སོགས་
པ་དང་བཅས་པ་སྟོན་པ་ལས་དེ་ནས་ཞེས་པ་ལ་སོགས་པས་ནི་སྟོན་པའི་གསུང་
གི་དེ་དག་ཉིད་བཤད་པར་ཞལ་གྱིས་བཞེས་པའོ། །
དཔལ་ཡེ་ཤེས་སྙིང་པོའི་ལྟར་ན་ལེའུ་འདི་ལ་ཡང་དོན་ལྔ་ལས། བརྗོད་བྱ་
ནི་ཕྱག་རྒྱ་ཆེན་པོའི་སྐུ་མངོན་པར་བསྒྲུབ་པའོ། །བརྗོད་བྱེད་ཚུལ་བཞི་དང་ལྡན་
250-135



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པའི། ཁྱད་པར་ནི་ཐེག་པ་ཆེ་བའི་བདག་ཉིད་གཞན་དང་མཚུངས་པ་མེད་པའོ། །
ཉམས་སུ་བླང་བྱ་ནི་ཐུན་མོང་དང་ཁྱད་པར་གྱི་ཚུལ་གཉིས་ཀྱིས་སོ། །དོན་ཆིངས་
ནི་ལམ་དང་འབྲས་བུའི་རྒྱུད་དོ། །མཁའ་དང་ཞེས་པ་ལ་སོགས་པས་ནི་ཁྱད་པར་
དང་ཁྱད་པར་ཅན་མ་ཡིན་པ་དང་འབྲེལ་བའི་གནས་བསྟན་པའོ། །
མཾ་ཞེས་པ་ལ་སོགས་པས་ནི་མངོན་པར་བྱང་ཆུབ་པའི་ཏིང་ངེ་འཛིན་གྱི་
ཁྱད་པར་འཇམ་པའི་རྡོ་རྗེའི་རྣལ་འབྱོར་ལ་བརྟེན་ནས་མི་སྣང་བ་བསྒྲུབ་པ་སྟེ།
དེ་ཡང་བསྐྱེད་རིམ་པས་ནི་བྱམས་སྙིང་རྗེ་བྱང་ཆུབ་ཀྱི་སེམས་ཀྱིས་འགྲོ་བ་མ་
ལུས་པ་འཇམ་དབྱངས་རྡོ་རྗེའི་གོ་འཕང་ལ་འགོད་པའི་བསམ་པས། ཆོས་ཐམས་
ཅད་སྟོང་པ་ཉིད་ཀྱི་ངང་ལས། མངོན་པར་བྱང་ཆུབ་པ་ལྔས་བཅོམ་ལྡན་འདས་
མཉམ་པའི་རྡོ་རྗེའི་སྐུ་གསེར་གཙོ་མ་ལྟ་བུ་ཞལ་གསུམ་ཕྱག་དྲུག་པ་གཡས་དཀར་
གཡོན་མཐིང་
། དང་ པོ་ གཉིས་ ཐུགས་ ཀར་བསྣོལ་བ། གཉིས་ པ་ གཉིས་ ཀྱིས་
མདའ་གཞུ་གསུམ་པ་གཉིས་ཀྱིས་ཨུཏྤལ་ཤེས་རབ་པོ་ཏི་དང་བཅས་པ་བསྣམས་
པ་ཞིག་བསྒོམས་ལ། སྐུ་གསུང་ཐུགས་བྱིན་གྱིས་བརླབས་སེམས་དཔའ་སུམ་
རྩེགས་སུ་བསྒོམ་པས། མ་རིག་པའི་མུན་པས་མཐོང་པ་མེད་པའི་ཡེ་ཤེས་ཀྱི་འོད་
ཟེར་ རབ་ཏུ་འབར་བའི་མཚན་ཉིད་དུ་འཕྲིན་ལས་ལ་སྦྱར་བའོ། །དེ་ཉིད་ཀྱི་
བདུད་རྩི་ལྔ་དང་ཤ་ལྔར་སྦྱར་སྟེ་རིལ་བུ་བྱས་པ་ལ་ལྷ་དང་ས་བོན་སྤྲོས་བསྡུས་
བདུད་རྩིར་གྱུར་པ་དེ་གསེར་དངུལ་ཟངས་གསུམ་གྱིས་བཀྲ་ཤིས་པ་ཁར་བཅུག་
ན་རྡུལ་མུན་པ་སྙིང་སྟོབས་ཀྱིས་རྟོག་པ་ཀུན་ཏུ་མི་སྣང་བ་དྲི་མ་མེད་པའི་ཤེས་
རབ་ཆེན་པོ་འཆར་བར་འགྱུར་རོ། །དཔལ་ཡེ་ཤེས་ སྙིང་པོའི་བཞེད་ པས་ བ་
དམར་སེར་གྱི་རྣམ་ལྔས་བྱུགས་པའི་མཎྜལ་དང་
། དེའི་སྟེང་དུ་ལྷུང་བཟེད་དུ་བའི་
250 -136



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
འོ་མ་ལ་སོགས་པ་ལ་ཨ་རུ་ར་ལ་སོགས་པའི་རི་ལུ་སྦྱར་ཏེ་ཨུཏྤལ་ལས་མཆོད་
ཅིང་ ཁ་ དོག་ གསུམ་ དང་ ལྡན་ པའི་མེ་ཏོག་ གིས་བཀྲིས་ཤིང་ ཁར་ བཅུག་སྟེ།
བསམ་གཏན་དང་ལྡན་པའི་ནི་མི་སྣང་བའི་མཆོག་གྲུབ་པའོ་ཞེས་གསུངས་པའོ། །
རྫོགས་པའི་རིམ་པས་ནི་དེ་ཉིད་བསམ་གཏན་གཉིས་ཀྱིས་སྣང་བ་མེད་
པའི་འོད་གསལ་དུ་འཇུག་ཅིང་དེ་ལས་ཀྱང་བདག་དང་གཞན་གྱི་དོན་ཕུན་སུམ་
ཚོགས་པ་ཉིད་ཀྱི་ཕྱིར་ཟུང་འཇུག་སྒྱུ་མ་ལྟ་བུའི་སྐུར་ལྡང་བ་ཉིད་དོ། །གལ་ཏེ་
ལམ་གྱི་འོད་གསལ་སྣང་པ་མེད་པའི་དེ་ཁོ་ན་ཉིད་ཀྱི་ཏིང་ངེ་འཛིན་དེ་ལ་ཀུན་དུ་
སྣང་བའི་སེམས་རང་བཞིན་དང་བཅས་པའི་འཇུག་པ་རྒྱུན་ཆད་ན་ནི་ཟུང་འཇུག་
ཏུ་ལྡང་བའི་བདག་རྐྱེན་མ་ཚང་བ་ཉིད་དུ་ལ། དེ་སྲིད་དུ་མ་ཆད་ནའང་ཐམས་ཅད་
སྟོང་པ་ཉིད་མ་རྟོགས་པ་ཉིད་དུ་འགྱུར་རོ་ཞེ་ན། འདིར་ནི་མངོན་གྱུར་རྒྱུན་ཆད་
ཅིང་ ས་ བོན་ རྒྱུན་མ་ཆད་པས་སྐྱོན་ གཉིས་ ཀར་ མི་མཚུངས་ཏེ། སློབ་ དཔོན་
འཕགས་པ་ཉིད་ཀྱིས་འདི་ལ་དགོངས་ནས། ཤིན་ཏུ་ཕྲ་བའི་དངོས་རྣམས་ལ། །
གང་གི་ཆད་པར་མངོན་བརྟགས་པ། །རྣམ་པར་མི་མཁས་དེ་ཡིས་ནི། །རྐྱེན་ལས་
བྱུང་བའི་དེ་མ་མཐོང་
། །ཞེས་གསུངས་པ་ཡིན་ནོ། །
རྡོ་རྗེ་མི་ཕྱེད་ཅེས་པ་ལ་སོགས་པས་ནི་རིགས་ཀྱི་ཕྱག་མཚན་ལ་བརྟེན་
ནས་རིག་པ་འཛིན་པའི་དངོས་གྲུབ་སྒྲུབ་པ་སྟེ་ངེས་པའི་དོན་ལྟར་ན་གཞིའི་རྒྱུད་
དུ་དུག་ལྔ་གང་ཤས་ཆེ་བའི་གང་ཟག་རྣམས་ལ་རྗེས་སུ་མཐུན་པའི་ཐབས་ཀྱི་ཁྱད་
པར་སོ་སོར་བསྟན་ཏེ། འདོད་ཆགས་བདེ་བ་ཞེ་སྡང་གསལ་བ་གཏི་མུག་རྣམ་
པར་མི་རྟོག་པ། ང་རྒྱལ་རྟོག་པ། ཕྲག་དོག་གཞན་རྗེས་སུ་འཛིན་པའི་ཡེ་ཤེས་སུ་
བདག་ཉིད་དུ་བྱེད་པའོ། ཁྱད་པར་ཡེ་ཤེས་ལྔ་ལྡན་རབ་བརྟེན་ཞེས་པ་ནི་ནང་
250 -137



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དོན་དུ་འོད་གསལ་ལམ་དུ་བྱེད་པ་ཨ་ནུ་ཏ་ར་ཧཱུཾ་ཡེ་ཤེས་ཀྱི་དེ་ཁོ་ན་ཉིད་གནད་
བཞིས་བསྟན་ཏོ། །
ཨོ་ནི་ཞེས་པ་ལགས་པས་ནི་བདུད་རྩི་གོང་བུའི་སྦྱོར་བས་སྒོ་གསུམ་བདེ་
བའི་ཡེ་ཤེས་ཀྱིས་གསོལ་བར་བྱེད་པ་ཉིད་དུ་བསྟན་པ་སྟེ། དེ་ལ་ཐུན་མོང་ལ་
གནས་པས་སྐུ་གསུང་ཐུགས་བྱིན་གྱིས་བརླབས་པའི་དུས་སུ་དམིགས་ནས་ཁྱད་
པར་བས་ནི་ལས་རྒྱལ་ཕྲ་མོའི་དུས་སུ་ལྷ་དང་སྔགས་དབྱེར་མེད་པ་ལས། འོད་ཀྱི་
སྤྲོ་བསྡུ་ལས་བདུད་རྩི་བབ་པས་ལུས་རྒྱས་པའི་སྦྱོར་བ་སྟེ། འདི་ནི་ཐུབ་པས་
དཀའ་ཐུབ་ལས་བཞེངས་ནས། འོ་ཐུག་གསོལ་བའི་ཚེ་འདི་ལྟར་མཛད་པས་སྟོང་
གསུམ་དུ་ཁྱབ་པའི་འོད་བྱུང་བའོ། །
ནང་དོན་དུ། རང་གི་སྤྱི་བོར་ཟླ་བ་ལ་གནས་པའི་ཨོ་དཀར་པོ་སངས་རྒྱས་
ཐམས་ཅད་ཀྱི་སྐུ་རྡོ་རྗེའི་རང་བཞིན་པ་ལམ་སྐྱེ་ལ་སྐྱེ་བ་མེད་པའི་རང་བཞིན་ཅན་
་དམིགས་ནས་རླུང་འཇུག་པ་ལས་བྱེ་བྲག་པའི་རླུང་ལམ་དུ་བྱེད་པས་འོད་སྤྲོ་
བསྡུ་བྱས་ཏེ་ནང་དུ་བབས་པས་སྐུའི་འོད་ཀྱིས་ས་སྟེང་ས་འོག་ས་བླ་གསུམ་དུ་
ཁྱབ་པར་གྱུར་པའོ། །མགྲིན་པར་ཨ་དམར་པོ་པད་མ་ལ་གནས་པ་སངས་རྒྱས་
ཐམས་ཅད་ཀྱི་གསུང་རྡོ་རྗེ་འགགས་པ་མེད་པའི་རང་བཞིན་རླུང་གནས་པ་ཡེ་ཇི་
བཞིན་པ་ལམ་དུ་བྱེད་པས་གསུང་གི་འོད་ཀྱི་བདུད་རྩི་ཁ་ནང་དུ་བབ་པས་ལུས་
ངག་ བྱིན་གྱིས་བརླབས་པའི་ འོད་ ཀྱིས་ཚངས་རིས་སུ་ཁྱབ་ པར་གྱུར་ པའོ། །
ཐུགས་ཀར་ཉི་མ་ལ་གནས་པའི་ཧཱུྃ་མཐིང་ཀ་སངས་རྒྱས་ཐམས་ཅད་ཀྱི་ཐུགས་རྡོ་
རྗེ་ལམ་དུ་བྱེད་པ་སྣང་པ་གྲོགས་ལྡང་བའི་རླུང་སྦྱངས་པས། ཐུགས་ཀྱི་འོད་ཀྱིས་
འོག་མིན་གྱི་བར་དུ་ཁྱབ་པར་བྱེད་པ་སྟེ། རླུང་ལྔ་དག་པའི་ཚུལ་གྱིས་འགྲོ་འོང་
ལ་
250 -138



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གསུམ་གྱིས་མི་ཟད་པའི་དོན་མངོན་དུ་བྱས་པ་ནི་ཡེ་ཤེས་ཀྱི་སྐུ་ལ་གནས་པས་
གྲུབ་པའོ། །
མཁའ་དབྱིངས་ཞེས་པ་ལགས་པས་ནི་སླར་ཡང་རིགས་ཀྱི་ཕྱག་མཚན་གྱི་
སྒོ་ནས་རིག་པ་འཛིན་པའི་དངོས་གྲུབ་བསྒྲུབ་པ་བསྟན་ཏེ། གལ་ཏེ་སྔ་མ་དག་
དང་བཟློས་སོ་ཞེ་ན་མ་ཡིན་ཏེ་སྔ་མ་ནི་གཞན་དོན་ལ་འདི་ནི་རང་དོན་དུ་བསྒྲུབ་
པའོ་ཞེས་གསུངས་མོད་ཀྱི། སྔ་མ་ནི་རྫས་ལ་བརྟེན་ཅིང་འདིར་ནི་བསམ་གཏན་
ལ་བརྟེན་པའི་རིག་པ་འཛིན་པའི་དངོས་གྲུབ་བོ་སྙམས་སུ་སེམས་སོ། །འདིར་
ཡང་རིག་པ་འཛིན་པ་ནི་གསུམ་ལས་གཞིའི་རིག་པ་འཛིན་པ་ནི་ཉོན་མོངས་པ་
དུག་ལྔ་གང་ཤས་ཆེ་བའི་རྒྱུད་ལྔ་གནས་པའོ། །ལམ་གྱི་རིག་པ་འཛིན་པ་ནི་རྨི་
ལམ་དུ་རིག་པའི་དབང་ལྔ་ཐོབ་ཅིང་གྲོལ་ལམ་དུ་མེ་ཏོག་གང་ལ་ཕོག་པའི་ལྷ་དེ་
དང་དེའི་རིགས་སུ་ངེས་པའི་སྒོ་ནས་བསྒོམ་པའམ་རིམ་པ་ལྔའི་རྣལ་འབྱོར་ལ་
གནས་པའོ། །ཞར་ལས་བྱུང་བ་ལམ་ལས་གོལ་བའི་རིག་པ་འཛིན་པ་ནི་འཇིག་
རྟེན་པའི་ལྷ་ཆེན་པོ་ལྔའོ། །འབྲས་བུའི་རིག་པ་འཛིན་པ་ནི་རྣལ་འབྱོར་གྱི་དབང་
ཕྱུག་རིགས་ལྔའོ། །རྩེ་གསུམ་ཞེས་པ་ལ་སོགས་པ་ནི་དགོས་པ་ཁྱད་པར་ཅན་གྱི་
ཕྱིར་རྒྱལ་པོ་ལ་སོགས་པས་དབང་དུ་བྱ་བའི་ལས་བྱེ་བྲག་ཏུ་བསྟན་པའོ། །
ལམ་གྱི་ཞེས་པ་ལ་སོགས་པས་ནི་དེ་དང་འབྲེལ་བའི་གནས་ཀྱི་ཁྱད་པར་
ཏེ། ནང་དོན་དུ་གནས་དང་ཉེ་བའི་གནས་ལ་སོགས་པ་ལུས་ཀྱི་ཆ་ཤས་ལ་གནས་
པའོ། །སྦྱོར་གསུམ་ཞེས་པ་ལ་སོགས་པས་ནི་དབང་དུ་བྱེད་པའི་བརྟེན་གྱི་གང་
ཟག་གི་ཁྱད་པར་རོ། །རྣམ་པར་སྣང་མཛད་ཅེས་པ་ལགས་པས་ནི་རིགས་གསུམ་
གྱི་རྣལ་འབྱོར་པས་སྤྱོད་པའི་གྲོགས་སུ་འགྱུར་བ་རང་རིགས་ཀྱི་ཕྱག་རྒྱ་དགུག་
250 -139



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པའོ། །རྣམ་པའི་མཆོག་རྣམས་ཞེས་པ་ལ་སོགས་པས་ནི་རྡོ་རྗེ་འཆང་ཆེན་པོའི་
འཕྲིན་ལས་ཀྱི་སྒོ་གསུམ་དྲི་མ་མེད་པར་དབང་དུ་བྱེད་པ་སྟེ་སྐུ་མཚན་དང་དཔེ་
བྱད་ དང་ གསུང་ཚངས་པའི་དབྱངས་དྲུག་ཅུ་དང་ཐུགས་མཁྱེན་པའི་ཡེ་ཤེས་
ཡོངས་སུ་དག་པར་རོ། །ཁྱད་པར་གསང་གསུམ་དམ་ཚིག་གྱུར་པའི་མཆོག་ཅེས་
པ་ལ་ཚུལ་བཞིར་བསྟན་ཏེ་ཕྱི་ནང་གསང་བའི་ཚུལ་དུ་ཁྱབ་ཅིང་ཟབ་པ་དང་རྒྱ་ཆེ་
བར་གནས་པས་མཆོད་པའི་ཡི་གེའོ། །རྒྱུ་དྲུག་གསུམ་གྱིས་མ་གོས་པའི་རྣམ་ཐར་
སྒོ་གསུམ་དུ་བསྒྲུབ་པ་དང་ཐབས་ཤེས་རབ་གཉིས་སུ་མེད་པའི་བདེ་བའི་ཚུལ་དུ་
མཆོད་པ་སྤྱི་དོན་ནོ། །
འདིར་ཐབས་ཀྱི་ལུས་ལ་ཕྱི་དང་ལྷ་ནང་དུ་དཀོད་པ་དཔའ་བོའི་ཤེས་རབ་
ཀྱི་ལུས་ལ་ཕྱི་དང་ནང་དུ་ལྷ་དཀོད་པོ་དཔའ་མོའི་ཡབ་ཡུམ་གཉིས་སུ་མེད་པར་
རོལ་བས་གྷ་ན་ཙཀྲ་སྟེ། གཞན་དུ་བློ་ཕྱིར་ཕྱོགས་པ་ལ་སྦས་པའོ། །ལམ་དུ་བདེ་
བ་ཆེན་པོ་བསྒྲུབས་པ་ལ། ཕྱི་ཟས་ཀྱི་བདུད་རིགས་ཁམས་སུམ་ཅུ་རྩ་དྲུག་རྒྱས་
པར་བྱེད་ནང་གི་བཅུད་ལེན་གྱིས་སྐྱེ་བ་བདུན་པར་གནས་བསྒྱུར་བར་བྱེད།
གསང་བར་འབར་བའི་ཤ་ལྔའི་ཡེ་ཤེས་རྒྱས་པར་བྱེད། དེ་ཁོ་ན་ཉིད་ཀྱི་བདུད་
རྩིས་དངས་སྙིགས་འབྱེད་པའོ། །
རྡོ་རྗེ་ལུས་ཀྱི་གནས་ལུགས་རྩ་རླུང་ཐིག་ལེ་ལྟར་ན། ཕྱིའི་རྩ་སྟོང་ཕྲག་
བདུན་ཅུ་རྩ་གཉིས་ཀྱིས་ལུས་ཀྱི་བ་སྤུའི་བུ་གར་གནས་ནས་ཤ་དང་ཚིལ་བསྐྱེད་
ནང་གི་ རྩ་བརྒྱ་ཉི་ཤུས་ངག་ཡི་གེ་རླུང་ལ་གནས་ནས་རྐང་དང་ཁྲག་བསྐྱེད།
གསང་བའི་རྩ་སུམ་ཅུ་རྩ་གཉིས་ཀྱིས་ཁམས་ལ་གནས་ནས་བདུད་རྩི་བྱང་སེམས་
བསྐྱེད། དེ་ཁོ་ན་ཉིད་ཀྱི་རྩ་གསུམ་པོས་རྩ་རླུང་ཡི་གེ་ཚོགས་པ་གཅིག་པར་གནས་
250 - 140



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
པས་བདེ་བ་ཟག་བཅས་ལ་བརྟེན་ནས་ཟག་པ་མེད་པར་བསྐྱེད་པར་བྱེད་པས་སོ། །
ཕྱི་རླུང་གིས་ཡུལ་དང་སྣང་བར་རོ་སྙོམས། ནང་གིས་འདོད་པ་བརྟེན་ཅིང་འཕེལ་
བར་བྱེད། གསང་བས་ཡེ་ཤེས་ཆེན་པོ་འཆར། དེ་ཁོ་ན་ཉིད་ཀྱིས་རང་འབྱུང་གི་
ཏིང་ ངེ་ འཛིན་ སྐྱེ་ བའོ། །སྐུའི་ ཐིག་ ལེས་ བདེ། གསུང་ གི་ ཐིག་ ལེས་ གསལ།
ཐུགས་ཀྱིས་མི་རྟོག །ཡེ་ཤེས་ཀྱིས་འགྱུར་བ་མེད་པའོ། །དེ་ལས་འབྲས་བུ་སྐུ་
བཞིར་འབར་བ་རྣམས་ནི་མཐར་ཐུག་གོ །ཤ་ཆེན་ཞེས་པ་ལ་སོགས་པ་ནི་ལམ་གྱི་
མན་ངག་ཟབ་པའི་དམ་ཚིག་གོ །སྙིང་གར་ཞེས་པ་ལ་སོགས་པ་ནི་རིམ་པ་གཉིས་
ཀར་གྱི་ཡན་ལག་རིགས་ལྔས་རྒྱས་གདབ་ཅིང་སེམས་དཔའ་སུམ་རྩེགས་ སུ་
བསྒོམ་པའོ། །ལྕེའི་དམ་ཚིག་ཅེས་པ་ལ་སོགས་པས་ནི་ལས་རྒྱལ་མཆོག་ཁ་ཟས་
ཀྱི་རྣལ་འབྱོར་རོ། །རྡོ་རྗེའི་དམ་ཚིག་ཅེས་པ་ལ་སོགས་པས་ནི་འབྲས་བུའི་རྒྱུད་
རང་གཞན་གྱི་དོན་ཕུན་སུམ་ཚོགས་པ་བསྟན་ཏེ། དེ་ཡང་སློབ་པའི་ཟུང་འཇུག་ཏུ་
ལམ་གྱི་བྱ་བ་ཐམས་ཅད་ཡོངས་སུ་རྫོགས་པ་སྟེ་མི་སློབ་པའི་ཟུང་འཇུག་རྡོ་རྗེ་
འཆང་ཆེན་པོ་སྐུ་གསུང་ཐུགས་རྡོ་རྗེ་བདེ་བ་ཆེན་པོ་ཡོན་ཏན་ཟད་མི་ཤེས་ཤིང་
འཕྲིན་ལས་ཕུན་སུམ་ཚོགས་པ་དང་ལྡན་པ་ཉིད་དོ། །
བསྙེན་པའི་དམ་ཚིག་ཅེས་པ་ལ་སོགས་པས་ནི་རྒྱུད་འདིར་ཐུན་མོང་མ་
ཡིན་པའི་བརྗོད་བྱ་རིམ་པ་གཉིས་ཀྱི་སྒོ་ནས་བསྙེན་བསྒྲུབས་ཡན་ལག་བཞི་སྟོན་
པ་ལས་བསྐྱེད་པའི་རིམ་པའི་ཡན་ལག་བཞི་ནི་གནས་ཀྱི་ཏིང་ངེ་འཛིན་ངེས་པ་
ནས་ཉེ་བར་བཟུང་སྟེ་སྟོང་པ་ཉིད་ལས་བྱང་ཆུབ་པའི་བར་ནི་བསྙེན་པ། རྡོ་རྗེ་
འཆང་གི་སྐུ་ཡོངས་སུ་རྫོགས་པའི་བར་ནི་ཉེ་བར་བསྒྲུབ་པ། ཕྱག་རྒྱ་བསྒྲུབས་ཏེ་
བྱང་ཆུབ་ སེམས་ ཀྱིས་ མཆོད་ པའི་བར་ནི་བསྒྲུབ་པོ། ལས་ རྒྱལ་མཆོག་ གིས་
250-141



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བདག་དང་གཞན་གྱི་ཕུན་སུམ་ཚོགས་པ་ལེགས་པར་བསྒྲུབ་པའི་བར་ནི་བསྒྲུབ་
པ་ཆེན་པོ། རྫོགས་པའི་རིམ་པ་ལྟར་ན་རྒྱུད་ཕྱི་མ་ལས། མཆོག་ལ་ཡེ་ཤེས་བདུད་
རྩི་དག །སྦྱོར་བ་དྲུག་གིས་བྱ་བ་ཡིན་ཞེས་པའི་རྗེས་སུ་འབྲང་སྟེ། དེ་ཉིད་ཀྱང་།
སོ་སོར་བསྡུས་དང་བསམ་གཏན་དང༌
། །སྲོག་རྩོལ་དེ་བཞིན་འཛིན་པ་དང་
། །
རྗེས་ སུ་དྲན་ དང་ ཏིང་ ངེ་ འཛིན། །སྦྱོར་བ་ཡན་ལག་དྲུག་གིས་བཤད། །ཅེས་
གསུངས་པ། འདི་ལ་ཡང་ཞི་གནས་དང་
། ལྷག་མཐོང་དང་། ཟུང་དུ་འབྲེལ་བའོ། །
དེ་ལ་སོ་སོར་བསྡུད་པ་ཞི་གནས། བསམ་གཏན་ནི་ལྷག་མཐོང། སྲོག་རྩོལ་ལ་
སོགས་པ་ནི་ཟུང་དུ་འབྲེལ་བའོ། །
དང་པོ་སོ་སོར་བསྡུད་པ་ལ་བསླབ་པ་ནི་རླུང་ལ་བརྟེན་ནས་སེམས་འཛིན་
པ་སྟེ། དེའང་སྡུག་བསྔལ་གྱི་དུས་ནི་རླུང་ཕྱིར་འགྲོ་བ། བདེ་བའི་དུས་ནི་ནང་དུ་
འཇུག་པ། བསམ་གྱིས་མི་ཁྱབ་པའི་དུས་ནི་གནས་པ་ལ་སེམས་འཛིན་པའོ། །དེ་
ཡང་རླུང་འགྲོ་འོང་བྱེད་པ་གཉིས་སོ། །ཇེ་ཐུང་ཇེ་ཐུང་ལ་གནས་པ་རྒྱུན་བསྲིང་
ནའོ། །དེས་སེམས་ཡུལ་ལ་མི་འཕྲོ་བར་སྟོག་པ་རང་ལོག་ཏུ་གཟིངས་ཀྱི་བྱ་ལྟར་
འབྱུང་པས་རགས་པ་མགོ་ནོན་པའོ། །
བསམ་གཏན་ལ་ལྔ་སྟེ། ཡུལ་དང་དབང་པོ་ཐབས་ཤེས་རབ་གཉིས་མེད་
ཀྱི་ཤེས་པ་ཉམས་སུ་མྱོང་ནས་ཏིང་ངེ་འཛིན་དེ་ཉིད་འགྲོ་འོང་མེད་པར་གྱུར་པས་
རྟོག་པའོ། །འཁོར་འདས་ཀྱི་དངོས་པོ་ཐམས་ཅད་སྣང་ཡང་གྲུབ་པ་མེད་པའི་
བདག་ཉིད་ལ་ལོངས་སྤྱོད་པས་སྤྱོད་པའོ། །བློ་གཞན་གྱིས་མི་འཕྲོག་ཤིང་ཉམས་
སུ་མྱོང་ལ་སྤྲོ་བས་རང་གི་ངང་གིས་འཇུག་པས་དགའ་བའོ། །ཟོ་བདོག་བདེ་ཞིང་
ལུས་ཤིང་བལ་ལྟར་ཡང་པ་ལ་སོགས་པ་འབྱུང་བས་ཉིད་ཀྱི་ཟུང་རྔུ་མེད་པས་བདེ་
250 142



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བའོ། །དེ་ལས་གཞན་པ་ལ་སེམས་མི་འཕྲོ་བར་གནས་པ་རྩེ་གཅིག་པ་སྟེ། རང་
དབང་དུ་གྱུར་པ་ཕྲ་བའི་མགོ་ནོན་པའོ། །དེ་ཉིད་བསམ་གྱིས་མི་ཁྱབ་པའི་དུས་སུ་
ཤེས་པ་བདེ་གསལ་གྱི་རྣམ་པ་མི་བྱེད་པའི་ཡེ་ཤེས་ལ་སོགས་པ་འཆར་ལ་ལྷག་
མཐོང་ མཚན་ཉིད་པ་ནི་འོད་གསལ་མ་ཤར་ བར་དུ་མེད་དོ། །སྲོག་རྩོལ་ལ་
བསླབས་པ་ནི་གཡས་གཡོན་འབྱུང་བའི་སྐུ་གནས་སུ་བཅུག་པས་དབུ་རྒྱན་ཡེ་
ཤེས་ཀྱི་རླུང་སྟོབས་སུ་གྱུར་པས་གཟུང་འཛིན་དག་པའི་ངོ་བོ་ལ་མཉམ་བཞག་
དང་རྗེས་ཐོབ་གཉིས་མེད་དུ་འཆར་བའོ། །རླུང་ལ་སྦྱངས་པས་སྔགས་མངོན་དུ་
འགྱུར་བའོ། །འཛིན་པ་ནི་གཡས་གཡོན་གྱི་རླུང་གཉིས་དབུ་མར་འགགས་པ་
ལས་འཕོ་བའི་མེད་པའི་བདེ་བ་མི་རྟོག་པའི་ངོ་བོ་ཉིད་དུ་གནས་པའོ། །རྗེས་དྲན་
ནི་ཟག་མེད་ཀྱི་བདེ་བས་གང་བའི་སྒྱུ་ལུས་ཏེ་ལོངས་སྐུའི་རྒྱུ་མཐུན་བྱང་སེམས་མི་
འཕོ་བར་བརྟན་པ་ལས་འཆར་རོ། །ཏིང་ངེ་འཛིན་གཞན་དོན་དུ་ཟུང་འཇུག་གི་
སྐུར་འཆར་བ་ཡིན་ནོ། །
ཡང་ན་ཞེས་པ་ལ་སོགས་པ་ནི་བསྐྱེད་པའི་རིམ་པའི་ཏིང་ངེ་འཛིན་གྱི་ཆོ་
གའི་ཁྱད་པར་གྱི་གཞན་དོན་བསྟན་པ་སྟེ། རྒྱུད་ཕྱི་མ་ལས། དང་པོ་སྟོང་པའི་བྱང་
ཆུབ་ སྟེ། གཉིས་ པ་ ལས་ ནི་ ས་ བོན་ བསྡུ། །གསུམ་ པ་ ལ་ ནི་ གཟུགས་ བརྙན་
རྫོགས། བཞི་པ་ལ་ནི་ཡིག་འབྲུ་དགོད་ཅེས་པའི་དོན་ཏོ། །བརྟུལ་ཞུགས་ཞེས་པ་
ལ་སོགས་པ་ནི་རིམ་པ་གཉིས་ཀར་དང་འབྲེལ་བའི་སྤྱོད་པའི་ཕན་ཡོན་ནོ། །ཞག་
བདུན་ཞེས་པ་ལ་སོགས་པ་ནི་ཁྱད་པར་རིག་པ་བརྟུལ་ཞུགས་ཀྱི་སྤྱོད་པའི་དུས་
ཀྱི་ངེས་པའོ། །
དེ་ལ་འདི་ནི་ཞེས་ པ་ལ་སོགས་པ་ནི་རྒྱུད་གཞན་དང་ཐུན་མོང་དུ་གྱུར་
250 - 143



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པའི་དེ་ཁོ་ན་ཉིད་བཞི་ལས་ཕྱག་རྒྱའི་དེ་ཁོ་ན་ཉིད་བསྟན་པ་སྟེ་དེ་ཡང་བསྙེན་པ་
ནི་ལྷ་དང༌
། སྔགས་ཀྱི་དེ་ཁོ་ན་ཉིད། ཉེ་བར་བསྒྲུབ་པ་ནི་ཡེ་ཤེས་ཀྱི། བསྒྲུབ་པ་
ཆེན་པོ་ཕྱག་རྒྱའི་དེ་ཉིད་དུ་འགྱུར་བ་ནི། རྣལ་འབྱོར་པའི་སྒོ་གསུམ་རྡོ་རྗེ་གསུམ་
དང་ཐ་མི་དད་པར་བསམ་ཞིང་རྒྱས་གདབ་པ་ལས་རྡོ་ རྗེ་འཆང་ཆེན་པོའི་སྐུ་
བསྐྱེད་པའི་ཆོ་ག་ རྫོགས་ པར་སྒྲུབ་པ་ཉིད་ཀྱིས་སོ། །སངས་ རྒྱས་ཞེས་པ་ལ་
སོགས་པ་ནི་དེ་ཉིད་ཀྱི་གཞུང་ཉེ་བར་བསྡུ་བ་སྟེ། ལེའུ་བཅུ་གཉིས་པའི་དཀའ་
བའི་གནས་རྣམ་པར་བཤད་པའོ།། །།
ལེའུ་བཅུ་གསུམ་པ་ལས་ནི་མངོན་པར་འདོད་པ་གནས་སྐབས་ཀྱི་འབྲས་
བུ་ལས་ཀྱི་ཚོགས་བསམ་གཏན་ལ་བརྟེན་ནས་བསྒྲུབ་པར་སྟོན་པ་ལས་དེ་ནས་
ཞེས་པ་ལ་སོགས་པ་ནི་བསྟོད་པ་སྔོན་དུ་འགྲོ་བས་ལས་ཚོགས་ཀྱི་དོན་དུ་གསོལ་
བ་བཏབ་པའོ། །དེ་ནས་སྟོན་པ་ཞེས་པ་ལ་སོགས་པ་ནི་སྟོན་པའི་མཚན་ཉིད་
ཀྱིས་བསྟན་པར་བྱ་བའི་དོན་མདོར་བསྟན་ཏེ་བཤད་པར་ཞལ་གྱིས་བཞེས་པའོ།
དཔལ་ཡེ་ཤེས་སྙིང་པོའི་ལྟར་ན་ལེའུ་འདི་དང་ཕྱི་མ་གཉིས་ཀར་ལས་དོན་
ལྔ་ལས་བརྗོད་བྱ་ནི་རྫོགས་པའི་རིམ་པ་རྡོ་རྗེ་བཟླས་པ་གཙོ་བོར་གྱུར་པའི་ཕྲིན་
ལས་བསྒྲུབ་པའོ། །བརྗོད་བྱེད་དྲང་ངེས་སོ། །གང་ལས་ཁྱད་པར་དུ་གྱུར་ན་བྱ་
བའི་རྒྱུད་ལ་སོགས་པར་ཕྱི་རོལ་གྱི་རྫས་གཙོ་བོར་གྱུར་པ་ལས་བསྒྲུབ་པ་རྣམ་
ལས་སོ། །ཉམས་སུ་བླང་བྱ་ནི་སྤྱི་ལ་དམིགས་པ་དང་བྱེ་བྲག་སོ་སོར་དམིགས་པ་
དག་གོ །དོན་ཆིངས་ནི་ལས་རབ་འབྱམས་འགྲུབ་པར་བྱེད་པའི་ཐབས་ལམ་མོ། །
སྔགས་ཀྱི་དོན་ཀུན་ཞེས་པ་ལ་སོགས་པ་ནི་ལས་གྱི་ཚོགས་འགྲུབ་པར་
བྱེད་པའི་རྡོ་རྗེའི་བཟླས་པ་མདོར་བསྟན་པ་ཕན་ཡོན་དང་བཅས་པ་སྟེ། དེ་ཡང་
250-144



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ནང་དོན་དོན་དམ་པའི་འབྲུ་གསུམ་ལས་བྱུང་བ་མཐར་ཐུག་འབྲས་བུའི་འོད་
གསལ་ཤེས་བྱའི་སྒྲིབ་པ་ཉོན་སྒྲིབ་ཕྲ་བ་དང་བཅས་པ་སྤོང་བའི་གཉེན་པོ་རྡོ་རྗེའི་
ལྟ་བུའི་ཏིང་ངེ་འཛིན་ཏེ། སྔོན་སངས་རྒྱས་རྡོ་རྗེ་འཆང་ཆེན་པོ་ཉིད་ཀྱི་རྡོ་རྗེའི་
གདན་དུ་བརྟེན་པའི་ལུགས་འབྱུང་གི་སྣང་བ་གསུམ་རྟགས་དང་རྟགས་ཅན་གྱི་
ཏིང་ངེ་འཛིན་སྐུ་གསུང་ཐུགས་ཀྱི་རིལ་འཛིན་དང་རྗེས་གཞིག་གིས་སྒྱུ་མ་ལྟ་བུའི་
སྐུ་འབྲས་བུའི་འོད་གསལ་དུ་འཇུག་པའི་རྟེན་ལས་ཀྱི་རླུང་སྲོག་རྩོལ་དབུ་མར་
ཐིམ་པའི་ཚུལ་གྱིས་སྲོད་ལ་བདུད་བརྟུལ་ཞིང་
། དེ་ཉིད་ལས་དག་པའི་ཡེ་ཤེས་
ལུགས་བཟློག་གི་སྣང་བ་གསུམ་ཕྲ་བ་ཡེ་ཤེས་ཀྱི་རླུང་དང་བཅས་པ་ལས་མཐར་
ཐུག་འབྲས་བུའི་ཟུང་འཇུག་ཡེ་ཤེས་ཀྱི་སྐུ་མངོན་དུ་གྱུར་པ་ལ་ནི་ཐོ་རངས་མངོན་
པར་རྫོགས་པ་བྱང་ཆུབ་པ་ཞེས་བྱ་སྟེ། འདིར་ཕྱིའི་རླུང་ལམ་དུ་གྱུར་པས་མི་
ཤིགས་པའི་གནས་ཐོབ་པ་རྡོ་རྗེ་གདན། ནང་གི་རླུང་ལམ་དུ་གྱུར་པས་སྲོག་རྩོལ་
དབུ་མར་ཐིམ་པ་ནི་སྐུ་གསུང་ཐུགས་རྡོ་རྗེ། དེ་ཁོ་ན་ཉིད་ཀྱི་རླུང་ལམ་དུ་གྱུར་པས་
ཆོ་འཕྲུལ་བཞི་ལ་སོགས་པར་ཤར་ཏེ་གདུལ་བར་བྱ་བའི་ཡིད་ཚིམ་པར་བྱེད་པས་
ན་མཆོད་པའི་མཆོག་ཅེས་བྱའོ། །
དེ་ལྟར་རྡོ་རྗེ་ལྟ་བུའི་ཏིང་ངེ་འཛིན་ཕྲ་བ་ཡེ་ཤེས་ཀྱི་སྙིང་པོ་ཅན་སྐྱེ་བ་ལ་
ཕྱོགས་ཙམ་ན། ས་བཅུའི་སྒྲིབ་པ་ཕྲ་ཞིང་ཕྲ་བ་དེ་འགགས་པ་ལ་ཕྱོགས་ཤིང་
། རྡོ་
རྗེ་ལྟ་བུའི་ཏིང་ངེ་འཛིན་ཕྲ་བ་ཡེ་ཤེས་ཀྱི་སྙིང་པོ་ཅན་སྐྱེས་པ་དང་ས་བཅུའི་སྒྲིབ་
པ་ཕྲ་ཞིང་ཕྲ་བ་འགགས་པ་དུས་མཉམ་སྟེ། དེ་ཉིད་སྤང་བླང་མེད་པ་མཉམ་པ་
ཉིད་དུ་གནས་
དས་པས་སྐད་ཅིག་གཉིས་པ་བར་ཆོད་མེད་པའི་ལམ་གྱི་མཐར་ཕྱིན་པ་
ཉིད་དོ། །
250 -145



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ད་ནི་དེ་ཉམས་སུ་བླང་པའི་ཚུལ་རྒྱས་པར་བསྟན་པ་ལ་གཞུང་ཉེ་བ་འོག་
མ་དང་འཁྲུགས་སུ་སྦྱར་ཏེ་ཡེ་ཤེས་འཁོར་ལོ་ཅན་རྣམས་ཀྱི་ཞེས་པ་ལ་སོགས་
པས་ནི་ལུས་ཀྱི་གནད་ནམ་མཁའི་རླུང་གི་འཁྲུལ་འཁོར། ཡུལ་གྱི་གནད་ནི། སྙིང་
ག་ཆོས་ཀྱི་འཁོར་ལོ་ཉིད་དུ་ཨོཾ་དཀར་པོ། འོད་ཟེར་སྣ་ཚོགས་འཕྲོ་བ་ཅན་ལ་
དམིགས་པ་སྟེ། དུས་ཀྱི་གནད་ཁྱབ་བྱེད་ཀྱི་རླུང་ལྐོག་ཏུ་གྱུར་པ་དེ་རགས་པར་མི་
རྒྱུའོ། །རླུང་གི་གནད་ནི་གོང་གི་སྐུའི་རྡོ་རྗེ་རྫོགས་བྱང་ཆུབ་ཅེས་པ་ལ་སོགས་པ་
སྟེ་རླུང་འགྲོ་འོང་གསུམ་འབྲུ་གསུམ་དུ་ལམ་དུ་བྱས་པ། སྙིང་ཀའི་འཁོར་ལོའི་
དབུས་སུ་ཨོཾ་ལ་དམིགས་ནས་གཏི་མུག་གི་རྟོག་པ་སྦྱངས་ཏེ། ཕྱིར་འོད་སྤྲོས་པས་
བརྟན་གཡོའི་ལ་ཁྱབ་ཚུར་འདུས་པ་སྐུའི་རིགས་ཀྱི་སངས་རྒྱས་ཐམས་ཅད་ཀྱི་
ཐུགས་རྒྱུད་བསྐུལ་ནས་རང་གི་ཐུགས་ཀའི་ས་བོན་དེ་སྐད་ཅིག་གིས་འཁོར་ལོ་ཨོ་
གྱིས་ མཚན་ པར་ བསམ། དེ་ ཡང་ རྣམས་ པ་ གསལ་ བ། རང་ བཞིན་ སྟོང་ པ།
ཉམས་བདེ་བ། མེ་ལོང་ལྟ་བུའི་ཡེ་ཤེས་མངོན་དུ་བྱེད་པ་ཉིད་དོ། །
དེ་བཞིན་དུ་འབྱུང་བ་ཆུའི་རླུང་ལམ་དུ་བྱ་བ་ལས་འབྱུང་བ་ཆུའི་འཁྲུལ་
འཁོར་ལ་ཡུལ་གྱི་གནད་ནི། ཡང་སྙིང་གའི་དབུས་དེ་ཉིད་དུ་བླ་མ་བརྒྱུད་
རིམ་པས་ལས་རྙེད་པའི་འཁོར་ལོ་བཀོད་པ་ལ་དེའི་ལྟེ་བ་ལ་དམིགས་པ་སྟེ་ཡེ་
ཤེས་རྡོ་རྗེ་ཅན་རྣམས་ཀྱི་ཞེས་པ་ལ་སོགས་པ་གསུངས་པ་བཞིན་ཡི་གེ་ཧཱུྃ་མཐིང་
ནག་འོད་འཕྲོ་བ་ཅན་ནོ། །དུས་གནད་རྡོ་རྗེ་མགོན་པོའི་དལ་ལྷ་མོ་བཞི་དང་
བཅས་པས་དགུ་བརྒྱ་ཕྲག་གཅིག་ཏུ་རྒྱུ་བ་དུས་ཀྱི་ཁྱད་པར་རོ། །རླུང་གི་གནད་
ལ་སྲོག་འཛིན་པའི་རླུང་དལ་བ་ཅན་དུ་རྒྱུ་བ་དེ། ཐུགས་ཀྱི་དམ་ཚིག་རྫོགས་པར་
བྱང་ཆུབ་ཅེས་པ་ལ་སོགས་པ་བཞིན་རླུང་འགྲོ་འོང་གསུམ་གྱི་རྡོ་རྗེའི་ཡི་གེ་གསུམ་
250 -146



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དུ་སྦྱར་ཏེ། ཧཱུྃ་དེ་ཉིད་ལ་རིག་པ་བཅུན་ཏེ་ཞེ་སྡང་གི་རྟོག་པ་སྦྱང་པར་བྱ་བའི་ཕྱིར་
འོད་འཕྲོས་པས་ཁམས་གསུམ་བསྟན་གཡོ་མ་ལུས་པར་ཐམས་ཅད་ལ་ཁྱབ་པས་
སྦྱང་ཞིང་
། ཐུགས་རྡོ་རྗེའི་རིགས་ཀྱི་སངས་རྒྱས་ཐམས་ཅད་ཀྱི་རྒྱུད་བསྐུལ་ཏེ་
རང་གི་ས་བོན་དེ་ཉིད་ལ་ཐིམ་པས་སྐད་ཅིག་གིས་རྡོ་རྗེ་འབར་བ་སྔོན་པོ་རྩེ་ལྔ་པ་
ལྟེ་བ་ལ་ཧཱུཾ་གིས་མཚན་པར་གྱུར། དེ་ལས་རྣམ་པ་གསལ་བ་ལ་སོགས་པ་སྐྱེ་སྟེ་
ཆོས་ཀྱི་དབྱིངས་ཀྱི་ཡེ་ཤེས་ལམ་དུ་བྱེད་པའོ། །གཞན་ཡང་སའི་ལམ་དུ་བྱ་བ་
དང་རླུང་གི་རླུང་ལམ་དུ་བྱེད་པ་རྣམས་ནི་སྔ་མའི་བསྒྲོས་ལས་ཤེས་པར་བྱ་བ་ཡིན་
ཁྲོ་བོའི་དམ་ཚིག་ཞེས་པ་ལ་སོགས་པས་ནི་དྲག་པོའི་སྒོ་ནས་རླུང་དང་
སྔགས་ཀྱི་དེ་ཁོ་ན་ཉིད་ལས་ཁྲོ་བའི་བཟླས་པ་བྱ་བ་སྟེ། ལུས་ཀྱི་ཆ་ཤས་ཚིག་ལ་
སོགས་པར་རཾ་ལས་ཉི་མའི་དལ་ལ་བཅུ་དེར་ཧཱུྃ་མཐིང་ནག་བཅུ་ལས་འོད་ཟེར་སྤྲོ་
བསྡུའི་བཟླས་པ་བྱས་པས། རླུང་བཅུ་དག་པའི་སྟོབས་ཀྱིས་ཕྱི་རོལ་དུའང་ཕྱོགས་
སྐྱོང་གི་གདོན་ལྷའི་བུའི་བདུད་མ་ལུས་པར་བཅོམ་པར་གྱུར་པའོ། །
གཏི་མུག་ཅེས་པ་ལ་སོགས་པ་ནི་དུག་གསུམ་ལམ་དུ་བྱེད་པ་སེམས་ལ་
དམིགས་པ་ཡེ་ཤེས་ཀྱི་ཏིང་ངེ་འཛིན་བསྟན་པ་ལས། ལུགས་ལས་བཟློག་པའི་
ཚུལ་གྱིས་དང་པོར་ཉེ་བར་ཐོབ་པའི་ཡེ་ཤེས་ཀྱིས་མ་རིག་པའི་སྐད་གཅིག་མ་
བདུན་སྦྱང་པར་བྱ་བའི་ཕྱིར་གནད་བཞིས་ལམ་དུ་བྱས་ཏེ། སྙིང་གའི་འཁོར་ལོར་
མ་ནིང་གི་ཡི་གེ་བཞི་ལ་དམིགས་ཏེ་གཟུང་འཛིན་ཀྱིས་ཆེས་སྟོང་པའི་ཡེ་ཤེས་
ཀྱིས་མ་ རིག་ པའི་སྐད་ཅིག་མ་བདུན་གྱི་རྟོག་པ་སྦྱོང་པར་བྱེད་པའོ། །འདོད་
ཆགས་ཞེས་པ་ལ་སོགས་པས་ནི་མཆེད་པའི་ཡེ་ཤེས་ཀྱིས་མཚན་ཉིད་བཞི་བཅུ་
250 -147



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྦྱང་པར་བྱ་བའི་ཀ་ལི་སུམ་ཅུ་སོ་བཞི་ལ་ཀ་སྤངས་པའི་ཡི་གེ་བཞི་དང་བཅས་པ་
ལ་དམིགས་པས་གཟུང་འཛིན་ལས་ཤིན་ཏུ་ཡེ་ཤེས་ཀྱིས་མཚན་ཉིད་བཞི་བཅུའི་
རྟོག་པ་སྦྱོང་པར་བྱེད་པའོ། །ཞེ་སྡང་ཞེས་པ་ལ་སོགས་པས་ནི་སྣང་བའི་ཡེ་ཤེས་
ཀྱིས་རང་བཞིན་སུམ་ཅུ་རྩ་གསུམ་སྦྱང་པར་བྱ་བའི་ཕྱིར་ཨ་ལི་བཅུ་གཉིས་ལ་
དམིགས་ནས་གཟུང་འཛིན་གྱིས་ སྟོང་ པའི་ཡེ་ཤེས་ ཀྱི་རང་བཞིན་ སུམ་ཅུ་རྩ་
གསུམ་གྱི་རྟོག་པ་སྦྱོང་པར་བྱེད་པའོ། །དམ་ཚིག་དེ་ཉིད་ཅེས་པ་ལ་སོགས་པས་
ཡེ་ཤེས་གསུམ་ལས་བསྒྲུབས་པའི་སྒྱུ་མ་ལྟ་བུའི་སྐུ་རྟེན་སྲོག་རྩོལ་གྱི་རླུང་དང་
བཅས་པ་ཐམས་ཅད་སྟོང་པ་འོད་གསལ་བའི་རྟེན་དུ་དབུ་མར་འཇུག་པའོ། །
འདོད་ཆགས་ཞེས་པ་ལ་སོགས་པ་ནི་དེ་ཉིད་ལས་ཟུང་འཇུག་རྡོ་རྗེ་འཆང་ཆེན་པོ་
སྒྱུ་མ་ལྟ་བུའི་སྐུར་ལངས་ཏེ་བདག་དང་གཞན་གྱི་དོན་གྱི་ཕྱིར་ཉོན་མོངས་ཕྲ་བ་
བག་ལ་ཉལ་དང་བཅས་པ་དག་པར་བྱེད་པའོ། །
རྫོགས་རིམ་པས་ས་ལསོགས་པའི་དལ་རྣམ་པ་བཞི་དག་ཏུ་དཀར་པོ་ལ་
སོགས་པའི་ཁ་དོག་རྣམ་པ་བཞིར་ཀུན་དུ་བཏགས་ལ། སྙིང་ག་ནས་སྒྱུ་མ་སྲོག་
འཛིན་ ཆུའི་ རླུང་ ལ་སོགས་ པ་ བ རྟེན་ནས་ རྡོ་ རྗེ་བཟླས་ པའི་ སྔགས་ ཀྱི་དོན་
བསྒོམས་ནས། ཞི་སོགས་ཀྱི་དོན་གྲུབ་པར་བྱེད་པའོ། །དཀྱིལ་འཁོར་ཀུན་གྱི་
ཞེས་པ་ལ་སོགས་པས་ནི་རིམ་པ་གཉིས་ཀར་གྱི་ལས་རྒྱལ་མཆོག་ཏུ་ལྷའི་སྐུའི་
མཚན་མ་ལ་སྤྲོ་བསྡུ་བྱ་བའོ། །ཞི་བ་ཞེས་པ་ལ་སོགས་པ་ནི་དེ་ཉིད་ཀྱིས་ལས་ཀྱི་
བྱེ་བྲག་འཕྲིན་ལས་བཞི་བསྒྲུབ་པ་བསྟན་པའོ། །མ་དད་སྨྲ་བའི་ཞེས་པ་ལ་
སོགས་པ་ནི་མ་རུང་པ་ཚར་བཅད་པ་མངོན་སྤྱོད་ཀྱི་ལས་བསྒྲུབ་པ་སྟེ་ཁྱད་པར་
བསྡུས་ཏེ་གོ་བུའི་ཚུལ་གྱིས་སུ་སྐུ་གསུམ་ལ་ནི་དེ་དག་གཟུང་ཅེས་པས་ནི་ནང་
250 -148



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དོན་དུ་ལམ་བློ་ཆོད་རྣམ་ཤེས་གོང་དུ་འཕོ་བ་ཉིད་དུ་བྱ་བ་སྟེ། རླུང་སེམས་འདྲེས་
པའི་ཐིག་ལེ་སྒོ་དགུ་གང་རུང་གཅིག་གིས་འབྱུང་བ་དེ་འདིར་ཐབས་ཀྱི་སྦྱོར་བ་
ཁྱད་པར་ཅན་གྱི་ཚངས་པའི་སྒོ་ལ་དྲངས་ཏེ། རྡོ་རྗེའི་བཟླས་པ་རླུང་གི་སེམས་ལ་
དམིགས་པ་ཡེ་ཤེས་ཀྱི་སྒྱུ་ལུས་ཡོངས་སུ་དག་པའི་ལྷ་ལ་བརྟེན་པའི་འཕོ་བ་དག་
ལམ་དུ་བྱ་བར་བསྟན་ཏོ། །
སངས་རྒྱས་སྐུ་གསུམ་པ་མཆོག་གསོལ་བ། རྡོ་རྗེ་གསུམ་གྱི་དལ་གནས་
ཞེས་པས་དབང་པོ་རབ་ཀྱིས་སེམས་སྣང་བ་གསུམ་གྱི་སྒོ་ནས་བར་དོ་དང་པོར་
མངོན་པར་བྱང་ཆུབ་པ་ཐུགས་རྡོ་རྗེ་ཆོས་ཀྱི་སྐུའི་དལ་ངོས་གཟུང་བ། དབང་པོ་
འབྲིང་གིས་མ་དག་པའི་སྒྱུ་ལུས་ལ་བརྟེན་ནས་བར་དོ་གཉིས་པར་སྐུ་རྡོ་རྗེ་ཟུང་
འཇུག་ལོངས་ སྤྱོད་རྫོགས་པའི་དལ་མངོན་བྱ་བ། དབང་པོ་ཐ་མས་སྨོན་ལམ་
གྱིས་མཚམས་སྦྱར་ནས་མངལ་སྒོ་གདམ་སྟེ་གསུང་རྡོ་རྗེ་སྐྱེ་བ་གཅིག་གིས་ཐོགས་
པ་སྤྲུལ་པའི་སྐུའི་དཀྱིལ་འཁོར་དུ་འཇུག་པར་བསྟན་ཏོ། །
ནམ་མཁའི་དབྱིངས་ཀྱི་ཞེས་པ་ལ་སོགས་པ་ནི་རིགས་བསྡུས་པ་དང་བྱེ་
བྲག་པའི་དལ་སོ་སོའི་སྒོ་ནས་འཕྲིན་ལས་ལ་འཇུག་པའི་ཚུལ་བསྟན་པ་སྟེ། འདི་
དག་ཀྱང་རྫོགས་རིམ་ལྟར་ན་དབེན་པ་གསུམ་ལས་བསྒྲུབ་པའི་སྒྱུ་མ་ལྟ་བུའི་སྐུ་
བསམ་གཏན་གཉིས་གྱི་འོད་གསལ་དུ་གཞུག་པའོ། །སངས་རྒྱས་དཀྱིལ་འཁོར་
ཅེས་པ་ལ་སོགས་པ་ནི་གཤིན་རྗེ་གཤེད་ཀྱི་སྒོ་ནས་མངོན་སྤྱོད་ཀྱི་ལས་བསྒྲུབ་
པར་བསྟན་ཏོ། །སྐུ་གསུང་ཐུགས་ཀྱི་ཞེས་པ་ལ་སོགས་པ་ནི་རང་གཞན་བསྲུང་
པའི་འཁོར་ལོ་ཕུར་བུས་གདབ་པའི་སྦྱོར་བའོ། །ནམ་མཁའི་རྡོ་རྗེ་ཞེས་པ་ལ་
སོགས་པ་ནི་ཕྱི་དོན་དུ་མངོན་སྤྱོད་ཀྱི་གནས་སྦྱོང་དུ་བཞེད་ལ། ནང་དོན་དུ་རིམ་
250 -149



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པ་ལྔ་ཡོངས་སུ་རྫོགས་པའི་ཏིང་ངེ་འཛིན་ཀྱིས་དབང་པོ་དང་བརྩོན་པར་རབ་སྐྱེ་
བ་འདི་ཉིད་དང་འབྲིང་འཆི་ཀར་ཐ་མའང་བར་དོ་གསུམ་དུ་གྲོལ་བར་བསྟན་ཏོ། །
རྣམ་པའི་མཆོག་རྣམས་ཞེས་པ་ལ་སོགས་པ་ནི་ཕ་རོལ་གྱི་དཔུང་གནན་
པའི་འཁྲུལ་འཁོར་རོ། །གྲོང་ངམ་ཞེས་པ་ལ་སོགས་པ་ནི་ཞི་བའི་འཕྲིན་ལས་ཀྱི་
ཉེ་བར་འཚེ་བ་བཟློག་པའི་སྦྱོར་བའོ། །རྡོ་རྗེ་བདུད་རྩི་ཞེས་པ་ལ་སོགས་པ་
པ་ནི་
བསམ་གཏན་གྱི་ཕུར་བུས་བགེགས་དང་ལོག་འདྲེན་གཞོམ་པར་བྱ་བ་སྟེ། ལྷའི་
བུ་བདུད་ཀྱིས་བསྒྲུབ་པ་ལ། ཉོན་མོངས་པའི་བདུད་ཀྱི་ཡེ་ཤེས་སྐྱེ་བ་ལ། ཕུང་
པོའི་བདུད་ཀྱིས་དག་པའི་བརྟེན་ལ། འཆི་བདག་གི་བདུད་ཀྱིས་སྲོག་ལ་བར་དུ་
གཅོད་པས། དེ་འཇོམས་པ་ལ། བདུད་ཞུགས་པའི་རྟགས་ངོ་ཤེས་པས་ བདུད་
ཟློག་པའི་དུས་ཀྱིས་ཁྱད་པར་དུ་བྱས་པའོ། །ཞི་བའི་དཀྱིལ་འཁོར་ཞེས་པ་ལ་
སོགས་པ་ནི་གོང་གི་ལས་བཞིའི་བསྒྲུབ་པའི་ཚུལ་རྒྱས་པར་བཤད་པའོ། །རྣམ་
པར་སྣང་མཛད་ཅེས་པ་ལ་སོགས་པ་ནི་ཁྱད་པར་གྱི་ལས་ཀྱི་ཚོགས་བསྒྲུབ་པའི་
རྟེན་ལྷའི་རྣམ་པ་གསལ་བར་བསྟན་པའོ། །ནམ་མཁའི་དབྱིངས་ཀྱི་ཞེས་པ་ལ་
སོགས་པ་ནི་དེ་ཡང་རྟེན་གྱི་དལ་ཏིང་ངེ་འཛིན་གྱི་ཁྱད་པར་ཕན་ཡོན་དང་བཅས་
པས་ཡང་ཤིན་ཏུ་གསལ་བར་བསྟན་པའོ། །
སངས་རྒྱས་འཁོར་ལོ་ཞེས་པ་ལ་སོགས་པ་ནི་ཏིང་ངེ་འཛིན་བསྒོམ་པ་ཐུན་
མོང་གི་ཕན་ཡོན་ལ་བརྟེན་ནས་གཞུང་ཉེ་བར་བསྡུས་བ་བསྟན་པ་སྟེ། ལེའུ་བཅུ་
གསུམ་པའི་དཀའ་བའི་གནས་རྣམ་པར་བཤད་པའོ།། 11
ལེའུ་བཅུ་བཞི་པ་ལས་ནི་སྔགས་ལ་མཆོག་ཏུ་གཞོལ་བས་བསྒྲུབ་པར་བྱ་
བའི་ལས་ཀྱི་ཚོགས་རྣམས་སྟོན་པ་ལས་དེ་ནས་ཞེས་པ་ལ་སོགས་པ་ནི་རིགས་ཀྱི་
250-150



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཡུམ་རྣམས་ཀྱི་སྔགས་ལ་བརྟེན་ནས་བསྒྲུབ་པ་སྟེ། དེ་ཡང་རྣམ་པར་སྣང་མཛད་
ལ་སོགས་པ་སོ་སོའི་བདག་པོར་གྱུར་པའི་རྣལ་འབྱོར་ལ་གནས་པས།
སོ་སོའི་
སྔགས་ཀྱི་རིག་པ་འབུམ་ཕྲག་རེ་རེར་བསྙེན་པ་བྱས་ཤིང་སོ་སོའི་ལས་དང་མཐུན་
པའི་སྦྱིན་སྲེག་ཁྲི་ཕྲག་རེ་སྔོན་དུ་འགྲོ་བར་བྱ་སྟེ། ལས་ལ་སྦྱོར་བ་ནས་རང་རང་
གི་བདག་པོའི་ཕྱག་རྒྱའི་དང་པོར་སྦྱོར་བ་ནས་ཏིང་ངེ་འཛིན་གསུམ་གྱི་མཐར་རང་
རང་གིས་ཐུགས་ཀར་ཟླ་བའི་དལ་གྱི་སྟེང་དུ་རང་རང་གི་ས་བོན་སྔགས་ཀྱི་འཕྲེང་
བ་དང་བཅས་པ་གསལ་བར་དམིགས་པ་ལས་འོད་ཟེར་སྤྲོས་ཏེ་སོ་སོའི་ཕྱག་རྒྱ་
བཅིངས་དང་བཅས་པ་ནད་ཞི་བ་ལ་སོགས་པ་ལ་སོ་སོར་གང་ལ་དམིགས་པའི་
ལས་རྣམས་ངེས་པར་འགྲུབ་པར་འགྱུར་ཏེ། དེ་རེ་རེ་ལའང་བདག་པོའི་ཕྱག་རྒྱའི་
ཏིང་ངེ་འཛིན། དེ་དང་འབྲེལ་བའི་སྔགས་དེ་ཉིད་ཀྱི་རྗེས་སུ་མཐུན་པའི་ཕན་ཡོན་
དང་གསུམ་གསུམ་དུ་ཤེས་པར་བྱའོ། །
དཔལ་ཡེ་ཤེས་སྙིང་པོའི་ནི་ལྷ་མོ་བཞི་པོ་རེ་རེས་གཙོ་བྱ་པའི་རིགས་སོ་
སོའི་ཏིང་ངེ་འཛིན་དུ་ཞུགས་ཏེ་རིགས་ཀྱི་བདག་པོས་དབུ་བརྒྱན་ནས་སྔགས་ཀྱི་
འཕྲེང་པས་ལས་ལ་སྦྱོར་བ་བྱས་ཏེ། དེ་ཡང་དང་པོ་ཡོངས་སུ་བརྟག་པ་ལྷའི་རྣལ་
འབྱོར། སྤྱོད་ལམ་ཡོངས་སུ་དག་པའི་བྱིན་གྱིས་བརླབས་པའོ། །དེ་བཞིན་ཉིད་
ཀྱི་རྣལ་འབྱོར་དང་ལྡན་པས། ཤེས་པ་དྲུག་དང་ལྡན་དགོས་ཏེ། ཡི་དམ་གྱི་ལྷ་
དང་ལྷ་མོ་ཐ་མི་དད་པར་རྟོགས་པས་གསང་སྔགས་བྱིན་བརླབས་ཀྱི་ལམ་པར་
ཤེས་པ། རྟོག་པ་སྒྲིབ་པར་ངོ་ཤེས་པས་རྟོག་གེ་བའི་བསྟན་བཅོས་མི་འཚོལ་བ།
ཉམས་མྱོང་ལ་ཡིད་ཆེས་པས་ལུང་དང་མན་ངག་ལ་ཐེ་ཚོམ་མེད་པར་ཤེས་པ།
གསང་ སྔགས་ ཐབས་ ཀྱི་ སྦྱོར་ བ་ཤེས་པས་ཟབ་མོའི་རྟེན་འབྲེལ་མཁས་ པ།
250 151



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གསང་བའི་དམ་ཚིག་སྤྱོད་མཁས་ཤིང་བདུད་ཀྱི་བར་ཆོད་ངོ་ཤེས་པ། ཕྲ་མོའི་
དངོས་གྲུབ་ལ་ཆགས་པ་མེད་པས་གསང་ཆེན་མཆོག་གི་དོན་རྟོགས་པ་གལ་ཆེ་
ཞེས་བཞེད་དོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་ཁྲོ་བོའི་རྒྱལ་པོ་རྣམས་
ཀྱི་སྔགས་ལ་བརྟེན་ནས་ལས་ཀྱི་ཚོགས་སྒྲུབ་པ་སྟེ། དེ་ཡང་ཁྲོ་བོ་རྣམས་རང་རང་
གི་རིགས་བདག་གི་རྣལ་འབྱོར་ལ་གནས་པས་རང་རང་གི་བཟླས་པ་འབུམ་ལ་
སོགས་པ་བྱས་པའི་མཐར་ལྷག་པའི་ལྷས་རྗེས་སུ་སྣང་བ་ཐོབ་པར་གྱུར་པ་ན་
ལས་ལ་སྦྱར་བས་སོ་སོའི་ལས་རྣམས་ཇི་ལྟར་དམིགས་པ་བཞིན་འགྲུབ་པར་
འགྱུར་ཏེ། དེ་རེ་རེ་ལའང་ཏིང་ངེ་འཛིན་སྔགས་ཕན་ཡོན་གྱི་ཁྱད་པར་གསུམ་
གསུམ་གྱིས་བསྟན་ཏེ། ཁྱད་པར་གཙུག་གཏོར་འཁོར་ལོ་བསྒྱུར་པས་ཐུན་མོང་གི་
ལས་བསྒྲུབ་པའི་སངས་རྒྱས་སྐུ་གསུང་ཞེས་པ་ལ་སོགས་པ་ལ་ནི་སྒྲ་ཇི་བཞིན་
པས་ཕྱི་རོལ་དུ་པཎྜི་ཏ་ལ་སོགས་དབང་དུ་བྱ་ཞིང་སྒྲ་ཇི་བཞིན་མ་ཡིན་པས་ནི་ནང་
དོན་གཏུམ་མོའི་རྣལ་འབྱོར་དུ་བསྟན་པ་སྟེ། སངས་རྒྱས་སྐུ་གསུམ་ནི་དེ་ཉིད་དོ།
དོ།
སྦྱོར་བ་ཡིས་ཞེས་པ་རྩ་དང་རླུང་དང་
། ཐིག་ལེའི་ཚུལ་ལོ། །འཁོར་ལོ་ཆེན་པོ་ནི་
ལུས་ཀྱི་ནང་དུ་རྩ་འཁོར་ལོ་བཞིའོ། །དེ་དག་ལ་རླུང་སེམས་གཉིས་སུ་མེད་པའི་
བ་ཡིས་ཞེས་དེ་ཁོ་ན་ཉིད་གསུམ་རོ་གཅིག་པར་ལམ་དུ་བྱེད་པའོ། །རྡོ་རྗེ་
སེམས་དཔའ་ནི་ཉམས་སུ་མྱོང་པའི་འཆར་ཚུལ་ལོ། །རྒྱལ་ཆེན་པོ་ནི་བདེ་བ་ཆེན་
པོ་ལྷུན་གྱིས་གྲུབ་པའོ། །རྟག་ཏུ་ངེས་པར་འགུགས་པར་འགྱུར་བ་ནི་དུས་རྒྱུན་དུ་
བསྒོམས་པ་ལ་འབད་པས་ནི་རྣམ་པ་ཀུན་དྷ་བྱང་སེམས་གཏུམ་མོ་འབར་བས་
འགུགས་ལ་ངོ་བོ་ཡེ་ཤེས་འཆར་བ་ལ་དེ་སྐད་ཅེས་བྱའོ། །རྡོ་རྗེ་མི་ཕྱེད་ཅེས་པ་ལ་
250--152



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སོགས་པ་ནི་སྐུ་གསུང་ཐུགས་ཀྱི་གཏུམ་མོའོ། །དེ་ལྟ་བུའི་ལས་ཐམས་ཅད་རླུང་
གིས་བྱེད་ལ་རྡོ་རྗེ་དངོས་ཞི་བ་ནི་རླུང་སྔགས་དབྱེར་མེད་དུ་གནས་པའོ། །རང་
སྔགས་ནི་གཡས་གཡོན་གྱི་རྩ་ལ་ཨ་ལི་ཀ་ལིའི་འཕྲེང་བ་བཀོད་པའོ། །སྐྱེས་བུ་
བསྒོམས་ནས་ནི་ཞེས་པ་ལུས་ལྷའི་རྣམ་པར་གསལ་བའོ། །འདི་ནི་ལས་ཐམས་
ཅད་པའི་གཏུམ་མོ་སྟེ་ཕྱི་དོན་དུ་སྔགས་སྐྱེས་ཀྱི་ཌ་ཀི་མ་དགུག་པའོ། །ཟླ་བའི་
དཀྱིལ་འཁོར་ཞེས་པ་ལ་སོགས་པ་ནི་ཐིག་ལེ་ཉ་གང་པ་ལ་དམིགས་པའི་གཏུམ་
མོ་དང་བརྒྱ་བྱིན་གྱི་བཙུན་མོ་ཤ་ཙི་དགུག་པ་བསྟན་པའོ། །རྡོ་རྗེ་སྐྱོ་བ་ཞེས་པ་ལ་
སོགས་པ་ནི་འཁོར་ལོ་གཉིས་ལ་བརྟེན་པའི་གཏུམ་མོ་དང་
། ས་བླའི་ལྷ་མོ་དགུག་
པ་བསྟན་པའོ། །རང་གི་ཁྲོ་བོ་ཞེས་པ་ལ་སོགས་པ་མར་མེ་ལྟ་བུའི་གཏུམ་མོ་དང་
།
ས་འོག་གི་ཌ་ཀི་མ་དགུག་པ་བསྟན་ཏོ། །བརྩགས་གལ་ཞེས་པ་ལ་སོགས་པས་
ཐིག་ལེ་ལ་བརྟེན་པའི་གཏུམ་མོ་དུག་གསུམ་དག་པ་སྒྲ་ཅན་འཛིན་གྱི་ཁྱད་པར་
དང་བྲིས་པའི་འཁྲུལ་འཁོར་གྱི་ལྷ་ཆེན་པོ་དེ་རྣམས་དབང་དུ་བྱེད་པ་བསྟན་ཏོ། །
རྣམ་པའི་མཆོག་གི་ཞེས་པ་ནི་ལ་སོགས་པ་ནི་རླུང་ཞི་དྲག་གི་སྒོ་ནས་
གཏུམ་མོ་ཡེ་ཤེས་ཀྱི་མེ་སྦར་བས་བདེ་བ་ཆེན་པོའི་ཐིག་ལེ་དགུ་པ་དང་
། གནོད་
སྦྱིན་མོ་ལ་སོགས་པ་དེ་དག་ཕྱིར་མི་ལྡོག་ཅིང་སྤྱོད་པའི་གྲོགས་སུ་གྱུར་པ་བསྟན་
ཏོ། །ཀུན་གྱི་ཕྱག་རྒྱའི་ཞེས་པ་ལ་སོགས་པ་ནི་ནང་དོན་དུ་གཏུམ་མོའི་རྣལ་འབྱོར་
དེ་དག་ཀྱང་ལུས་ཀྱི་འཁྲུལ་འཁོར་རླུང་གི་གནད། དམིགས་པ་ཡུལ་གྱི་བྱེད་པ།
དུས་གནད་དང་བཅས་པས་འགྲུབ་ཀྱི་གནད་བཞི་དང་མི་ལྡན་པས་ཡེ་ཤེས་མྱུར་
དུ་སྐྱེ་བར་མི་འགྱུར་བ་དང་། ཕྱིར་རིགས་གང་དང་གང་ལ་ཕྱག་རྒྱ་གང་དང་གང་
གིས་ལུས་ཀྱིས་ཕྱག་རྒྱ་ཇི་ལྟར་བཅིང་པ། གསང་སྔགས་ཀྱི་རིམ་པ་དང་
། ཏིང་ངེ་
250-153



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འཛིན་གྱི་རིམ་པ་ཇི་ལྟར་བྱ་བ་སྟེ་ཐབས་ཀྱི་རྒྱུད་དུ་གསུངས་པ། རྟེན་འབྲེལ་གྱི་ཆེ་
བ་མི་ལྡན་པས་འགྲུབ་པར་མི་འགྱུར་བ་བསྟན་ཏོ། །
དེ་ནས་བཅོམ་ལྡན་འདས་ནམ་མཁའ་ཀུན་ཏུ་ཞེས་པ་ལགས་པས་ནི་དོན་
ཡོད་གྲུབ་པའི་རྣལ་འབྱོར་གྱི་སྒོ་ནས་ལྷ་མོ་རལ་གཅིག་མས་ས་འོག་གི་ཀླུ་རྣམས་
དབང་དུ་བྱ་བའང་། ནམ་མཁའི་དམ་ཚིག་ཅེས་པ་ལ་སོགས་པ་ནི་འོད་དཔག་ཏུ་
མེད་པའི་རྣལ་འབྱོར་གྱི་སྒོ་ན་ལྷ་མོ་ཁྲོ་གཉེར་ཅན་གྱིས་རིག་པ་འཛིན་པའི་བུ་མོ་
དགུག་པའོ། །རྡོ་རྗེ་སློབ་དཔོན་ཞེས་པ་ལ་སོགས་པ་ནི་བསྟན་པ་ལ་གནོད་པའི་
གདུག་པ་ཅན་རྣམས་ལ་ཁ་སྦྱར་དབྱེ་བའི་ལས་བྱ་བའོ། །
ངེས་པར་འཆི་བའི་རྡོ་རྗེ་ཞེས་པ་ལ་སོགས་པ་ནི་བདག་དང་གནས་དང་
རྣལ་འབྱོར་བསྲུང་པའི་ཕྱིར་ཕུར་བུས་གདབ་པའི་སྦྱོར་བ་སྟེ། འདི་ཉིད་ཀྱི་ནང་
དོན་དུ་དངོས་གྲུབ་ཤིན་ཏུ་མྱུར་བར་འདོད་པས་སྤོགས་པའི་ཆོ་ག་དྲག་ཤུལ་གྱི་
སྦྱོར་བས་ལྷ་གནད་ལ་དབོར་བར་བསྟན་པ་སྟེ། གྲོལ་ལམ་པས་རྩ་རླུང་བྱང་ཆུབ་
སེམས་ལ་སྦས་པའི་ཡི་གེ་གསུམ་གྱིས་ཕུར་བུས་སངས་རྒྱས་རྣམས་ཀྱི་སྐུ་གསུང་
ཐུགས་ཀྱི་གསང་པར་འདེབས་ཤིང༌
། ཆགས་ཅན་གྱིས་རྟེན་པ་དང་བརྟེན་པར་
བཅས་པའི་ལྷ་སུམ་ཅུ་རྩ་གཉིས་བསྐྱེད་པའི་ལས་ཀྱི་ཕྱག་རྒྱའི་བྷ་གར་རང་དབང་
དུ་གྱུར་པའི་རླུང་སེམས་ཀྱི་ཕུར་བུས་བཏབ་ཏེ་ཕྱག་རྒྱའི་བྱང་ཆུབ་ཀྱི་སེམས་དལ་
གྱི་འཁོར་ལོ་དང་བཅས་པར་རང་གི་ལུས་ལ་འཇུག་པའོ། །རྣམ་པར་སྣང་མཛད་
ཅེས་པ་ལ་སོགས་པ་ནི་རྡོ་རྗེ་གསུམ་གྱི་ཁྲོ་བོ་ལས་ལ་སྦྱར་བ་སྟེ། ནང་དོན་དུ་རྩ་
རླུང་བྱང་ཆུབ་ཀྱི་སེམས་ལས་སུ་རུང་བའི་སྒོ་ནས་བདེ་བ་ཆེན་པོའི་ཡེ་ཤེས་བརྟེན་
པ་དང་བཅས་པ་འགྲུབ་པར་བསྟན་ཏོ། །
250 -154



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྐུ་གསུང་ཐུགས་ཀྱི་ཞེས་པ་ལ་སོགས་པ་ནི་དེ་དག་གི་ཁྱད་པར་བསྟན་པ་
སྟེ་དེ་ཉིད་ལ་རྗེ་ནཱ་རོ་པའི་བཞེད་པས་གསང་བ་བླ་ན་མེད་པའི་ལམ་ཅིག་ཅར་དུ་
རྫོགས་པའི་ངེས་པ་བསྟན་པ་ཡང་རྣམ་པ་བསྡུས་ནས་ལམ་དུ་བྱེད་པ་མ་ཡིན་ཏེ།
རིམ་པ་དང་པོ་ལས་རླུང་གི་དེ་ཁོ་ན་ཉིད་བཅུ་ལ་སོགས་པ་ཉེ་བར་བསྡུས་པ་ལྡང་
འཇུག་གནས་པ་གསུམ་ལས་སྔགས་ཡི་གེ་འབྲུ་གསུམ་དང་སྦྱར་ཏེ་ཁམས་གསུམ་
རྣམ་པར་དག་པ་སྒྲའི་དེ་ཁོ་ན་ཉིད་ནམ་མཁའ་དང་མཉམ་པ་ལས་སྣང་བ་ཡི་གེར་
འཆར་ བ་ ཡེ་ཤེས་ ཀྱི་ རླུང་ དུ་ འགྱུར་ བར་ བྱེད་ པའོ། །དེ་བཞིན་དུ་ སེམས་ ལ་
དམིགས་པ་བདེ་བ་ཆེན་པོ་བྱང་ཆུབ་ཀྱི་སེམས་ལམ་དུ་བྱེད་པ་རྩ་གཡས་པ་ནས་
ཀ་ལི་སུམ་ཅུ་རྩ་གསུམ་ལས་རང་
ད་ལས་རང་བཞིན་སུམ་ཅུ་རྩ་གསུམ་ཞེ་སྡང་གི་རྟོག་པ་གཙོ་
ཆེ་བ་རྗེས་སུ་འབྲང་པ་སྣང་བ་དང་པོ་དག་པའི་ཡེ་ཤེས་སུ་འཆར། རྩ་གཡོན་པ་
ནས་ཀ་ལི་སུམ་ཅུ་རྩ་བཞི་དང་ཊ་དྷ་ཌ་དྷ་ཡ་ཨ་ཡི་གེ་དྲུག་སྟེ་བཞི་བཅུ་འདོད་
ཆགས་གྱི་རྟོག་པ་གཙོ་ཆེ་བ་རྗེས་སུ་འབྲོང་པ་སྣང་པ་མཆེད་པ་དག་པའི་ཡེ་ཤེས་
སུ། རྩ་དབུ་མ་ལས་ཀྱི་རླུང་སྒྲོམ་ཆེན་མོ་ནས་ཡི་གེ་ཟུང་དྲུག་ཨ་ཕྱེད་པའི་རྣམ་པ་
དང་བདུན་ལས་མ་རིག་པའི་རྟོག་པ་བདུན་གཙོ་ཆེ་བ་རྗེས་སུ་འབྲང་པ། ཉེར་
ཐོབ་དག་པའི་ཡེ་ཤེས་ཏེ། དེ་ལྟར་སེམས་ཀུན་ཏུ་སྣང་བ་གསུམ་དབང་པོ་དང་
ཡུལ་གྱི་རྗེས་སུ་འབྲངས་པ་ལས་རང་བཞིན་བརྒྱད་ཅུ་ཉིན་མོ་དང་མཚན་མོའི་
དབྱེ་བ་གཉིས་ཀྱི་ཚུལ་དུ་འབྱུང་དག་པའི་ཡེ་ཤེས་སུ་འཆར་རོ། །
དེ་ཡ
ཡང་ཐབས་ཤེས་རབ་བདེ་བ་ཆེན་པོའི་སྒོ་ནས་ལུགས་སུ་འབྱུང་བ་དང་
ལུགས་ལས་ལྡོག་པར་འཆར་བ་ཤེས་པར་བྱའོ། །ཀུན་རྫོབ་ཀྱི་བདེན་པ་སྣང་བ་
གསུམ་ལས་གྲུབ་པ་སྒྱུ་མའི་སྐུ་རླུང་སེམས་གཅིག་ཏུ་གྱུར་པ་ལས་འཆར་བ་སྟེ། དེ་
250-155



མེས་པོའི་ཤུལ་བཞག་ལས། རོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཉིད་རིལ་པོར་འཛིན་པ་སྤྲོས་ནས་བསྡུས་པའི་བསམ་གཏན་དང་
། རྗེས་སུ་གཞིག་
པ་བསྡུས་ནས་སྤྲོས་པའི་བསམ་གཏན་གྱི་འོད་གསལ་དུ་བྱེད་པའོ། །བདེན་པ་
གཉིས་ཡང་དག་པར་སྦྱོར་བ་ནི་ཟུང་འཇུག་ཏེ་དེ་ཡང་རང་གི་སྙིང་ཀའི་གནས་སུ་
མི་ཤིགས་པའི་ཐིག་ལེ་གནས་པ་ལ་འཁོར་ལོ་བཀོད་པ་དེ་ཉིད་ལ་རིམ་གྱིས་
བསྡུད་པ་དང་གཅིག་ཅར་དུ་དམིགས་པས་ཕྱག་རྒྱ་བཞིས་རྒྱས་བཏབ་པ་ཉིད་ཐུན་
མོང་མ་ཡིན་པ་སྟེ། ཡུལ་སེམས་ལུས་ཀྱི་དངོས་པོ་བདེ་སྟོང་ཟུང་འཇུག་ཅིག་ཅར་
དུ་འཆར་བའོ། །འོན་ཀྱང་འཁོར་ལོའི་དབྱེ་བ་ནི་བདེ་བ་ལམ་དུ་བྱེད་ན་ལྟེ་བར་
འོད་གསལ་ལམ་དུ་བྱེད་ན་མགྲིན་པར་མི་རྟོག་པའི་ཡེ་ཤེས་ཀྱི་བདེ་བ་ནི་སྤྱི་བོར་
ཐམས་ཅད་རོ་གཅིག་པ་སྙིང་ག་ཉིད་དུ་སྒོམ་པའོ། །
འདིར་ཟུང་འཇུག་གི་དོན་ལ་སྤྱོད་པས་སྤྱོད་པ་གསུམ་ལ་གནས་པའི་ཚེ་
འདི་ཉིད་དུ་ཐམས་ཅད་མཁྱེན་པ་མངོན་དུ་བྱེད་དེ། རིམ་པ་གཉིས་ལམ་གཅིག་ཏུ་
ཡོངས་སུ་རྫོགས་པའང་འབྲས་བུའི་དུས་སུ་ཡང་ཅིག་ཅར་དུ་བདུད་གཞི་འཇོམས་
པར་བྱེད་པ་ནི་གཉིས་ལས་ནང་དུ་སྦས་པའི་ཚུལ་ནི་ལྟེ་བ་སྤྲུལ་པར་ལྷའི་བུའི་
བདུད་འཇོམས་པ་དང་། སྙིང་ག་ཆོས་ཀྱི་ཉོན་མོངས་པའི་མགྲིན་པ་ལོངས་སྤྱོད་
ཀྱི་ཕུང་པོའི་སྤྱི་བོ་བདེ་བ་ཆེན་པོར་འཆི་བདག་གི་བདུད་འཇོམས་པ་ལས། ལྷའི་
བུའི་བདུད་བརྒྱ་བྱིན་ཉོན་མོངས་པའི་བདུད་དབང་ཕྱུག་ཆེན་པོ་ཕུང་པོའི་བདུད་
ཚངས་པ། འཆི་བདག་གི་བདུད་ཁྱབ་འཇུག་སྟེ། དེ་ཡང་ནང་དུ་རྩ་དང་
། རླུང་
ཐིག་ལེ་བདེ་བ་དང་བཅས་པ་ལམ་དུ་གྱུར་པ་ལས་ལུས་ཀྱི་རྩ་འདུད་གྲོལ་རླུང་
འབྱུང་འཇུག་འགགས་ཐིག་ལེ་དངས་སྙིགས་ཕྱེད། བདེ་བ་ཟག་མེད་དུ་གྱུར་པ་ན།
སེམས་ཉིད་འོད་གསལ་སྐྱེ་འཇོག་དང་བྲལ་བར་རྟོགས་པ་འཆི་བདག་གི་བདུད་
250 - 156



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བཅོམ། དེ་ཉིད་ཀྱིས་གང་ཟག་གི་བདག་འཛིན་ཞིག་པས་ཕུང་པོའི་བདུད་བཅོམ།
ཉོན་མོངས་པ་ཡེ་ཤེས་སུ་གསལ་བས་ཉོན་མོངས་པའི་བདུད་བཅོམ། ཡོན་ཏན་
ལ་རློམ་པ་མེད་པས་ལྷའི་བུའི་བདུད་བཅོམ། ཕྱི་རོལ་དུ་བདུད་བཞི་བཅོམ་པས་
ལྷ་ཆེན་པོ་བཞིས་འདུད་པར་འགྱུར་ཞིང་
། དུས་གསུམ་གྱི་ཤེས་བྱ་ལ་མཐུ་ཐོགས་
པ་མེད་པར་གྱུར་བ་རྡོ་རྗེ་འཛིན་པའི་ས་ཚེ་གཅིག་གིས་འཐོབ་པའོ། །
དེ་ནས་སངས་རྒྱས་ཞེས་པ་ལ་སོགས་པ་ནི་སྟོང་པ་ཉིད་ཀྱིས་བསྟན་པར་
གྱུར་པའི་ཡོན་ཏན་ཁྱད་པར་ཅན་བརྗོད་པའི་སྒོ་ནས་གཞུང་ཉེ་བར་བསྡུ་བ་སྟེ།
ལེའུ་བཅུ་བཞི་པའི་དཀའ་བའི་གནས་རྣམ་པར་བཤད་པའོ།། 11
ལེའུ་བཅོ་ལྔ་པ་ལས་ནི་ལམ་དངོས་རྫོགས་པའི་རིམ་པ་སྒྱུ་མ་ལྟ་བུའི་ཏིང་
ངེ་འཛིན་གྱི་ལམ་གྱི་ཡན་ལག་སྤྱོད་པའི་ཁྱད་པར་ལ་སོགས་པ་སྟོན་པ་ལས་དེ་
ནས་ཞེས་པ་ལ་སོགས་པ་ནི་བསྡུད་པའི་ཚིག་གིས་སྟོན་པས་དེ་དག་ཉིད་བསྟན་
པར་ནི་ཞལ་གྱིས་བཞེས་པར་བསྟན་པའོ། །
དཔལ་ཡེ་ཤེས་སྙིང་པོའི་ལྟར་ན་ལེའུ་འདི་ལ་ཡང་དོན་ལྔ་ལས་བརྗོད་བྱ་
ནི་ལམ་གྱི་དྲོད་ཚད་འཛིན་པ་རྨི་ལམ་ཀྱི་ཆོས་གནས་སྐབས་དང་མཐར་ཐུག་གི་
དོན་བསྒྲུབ་པའི་སྤྱོད་པ་དང་བཅས་པའོ། །བརྗོད་བྱེད་ནི་དྲང་དོན་དང་སྒྲ་ཇི་
བཞིན་པའོ། །གང་ལས་ཁྱད་པར་དུ་གྱུར་ན་ལམ་གྱི་དྲོད་ཚད་ངེས་པར་རྟོགས་
པས་མོས་སྤྱོད་ཙམ་ལས་ཁྱད་པར་དུ་གྱུར་པའོ། །ཉམས་སུ་བླང་པ་ནི་ཆོས་གང་
ཡང་སྣང་ལ་རང་བཞིན་མེད་པར་རོ། །དོན་ཆིངས་ནི་སྒྱུ་མ་ལྟ་བུའི་དེ་ཉིད་དོ། །སྨྲེ་
ཤ་ཅན་ནི་ཞེས་པ་ལ་སོགས་པ་ནི་རིགས་བསྡུས་པའི་རྣལ་འབྱོར་པས་ཕྱག་རྒྱ་
གཅིག་པ་དང་སྤྲོས་མེད་ཀྱི་སྤྱོད་པ་བྱ་བར་བསྟན་པའོ། །
250 -157



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དཀྱིལ་འཁོར་ལྔའི་ཞེས་པ་ལ་སོགས་པ་ནི་རིགས་སོ་སོའི་རྣལ་འབྱོར་
པས་རང་རང་གི་རྗེས་སུ་མཐུན་པའི་ཕྱག་རྒྱ་དང་སྤྲོས་མེད་ཀྱི་སྤྱོད་པ་བྱ་བར་
བསྟན་པ་སྟེ། དེ་ལྟ་བུའི་གྲོགས་དང་བཅས་པས་གནས་དང་ཉེ་བའི་གནས་ལ་
སོགས་པ་རྒྱས་པའི་གནས་ཡུལ་སུམ་ཅུ་སོ་བཞི་ལ་སོགས་པ་དང་
། བསྡུས་པ་ཉི་
ཤུ་རྩ་བཞི་ལ་སོགས་པ་རྣམས་སུ་སྤྱོད་པ་སྤྱད་པས་ཀྱང་ས་རྣམས་བགྲོད་ལ། དེ་
ལྟར་མི་ནུས་ན་རང་ལུས་ལ་གནས་པ་དེ་རྣམས་ཇི་ལྟར་གནས་པ་དེར་ཏིང་ངེ་
འཛིན་གྱིས་བགྲོད་དེ། སྣང་བ་གསུམ་པོ་མཐོང་བ་དང་
། །ས་བཅུ་ལ་ནི་གནས་
པར་འགྱུར་ཞེས་གསུངས་ཤིང་། དེར་ཡང་མ་ཟད་དེ་འཇིག་རྟེན་གྱི་བསམ་པ་
བཏང་ཞིང་ཡིད་ལ་རེ་བ་རྣམས་སྤངས་ནས་རང་གཞན་གྱི་དོན་ཕུན་སུམ་ཚོགས་
པར་གྱུར་པ་ཉིད་དུ་ཐོབ་པ་ལ་རྟག་ཏུ་དགའ་བའི་ཡིད་ཀྱིས་རྣལ་འབྱོར་མ་རྣམས་
དང་ལྷན་ཅིག་དུ་དགའ་བའི་སྤྱོད་པས་ཇི་ལྟར་རྒྱལ་པོ་ཆེན་པོའི་ཨིན་ཏྲ་བྷོ་དྷི་དང་
འདྲ་བས་ ཕུང་ པོའི་ ཁོག་པ་བརྗེས་ཏེ་རྡོ་ རྗེའི་ ལུས་སུ་གྱུར་ནས། བཙུན་མོའི་
མཆོག་དང་ལྷན་ཅིག་ཏུ་མི་སྣང་བར་གྱུར་ཏེ། ཡོན་ཏན་བརྒྱད་དང་ལྡན་པས་
སངས་རྒྱས་ཀྱི་ཞིང་ནས་སངས་རྒྱས་ཀྱི་ཞིང་དུ་འགྲོ་ཞིང་
། རྗེས་སུའང་རྡོ་རྗེའི་
ལུས་འདི་ལ་བརྟེན་ནས། ཚོགས་ཀྱི་འཁོར་ལོ་ཚོགས་ཀྱི་མཆོད་པ། བདེ་བ་ཆེན་
པོའི་ཡེ་ཤེས་ལ་རོལ་པའི་མཆོད་པ་དག་གཟུང་ངོ༌
། །
རྡོ་རྗེ་ཉི་མ་ཞེས་པ་ལ་སོགས་པ་ནི་དེ་ཉིད་ཀྱིས་མངོན་པར་འདོད་པའི་
དངོས་གྲུབ་པའི་དུས་ཀྱི་ཁྱད་པར་སྐྱེས་བུ་བརྩོན་འགྲུས་ཅན། ཚེ་འདི་ཉིད་དུ་
སངས་རྒྱས་བསྟན་པ་སྟེ། རྗེ་ནཱ་རོ་པའི་འདི་ཉིད་སྦས་པ་གསུམ་དུ་སྟོན་པར་
བཞེད་དེ། །དེ་ཡང་རྡོ་རྗེ་ནི་རྡོ་རྗེ་དང་པད་མོ་མཉམ་པར་སྦྱར་བ་ལས་བྱུང་བའི་
250 - 158



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དགའ་བ་དང་པོ་སྟེ་ཉི་མ་ནི་མཆོད་ཏུ་དགའ་བའི་དེ་ཉིད་ལ་ནུབ་པ་ནི་དགའ་བྲལ་
ལོ། །དེ་དག་གིས་བསྒྲུབས་པའི་ལྷན་ཅིག་སྐྱེས་པའི་དགའ་བ་ལ་ནི་སྐྱ་རེངས་
འཆར་བའི་དུས་ཞེས་བྱ་སྟེ་ཕྱིའི་མངོན་པར་བྱང་ཆུབ་པས་མཚོན་པའི་ནང་གི་
མངོན་པར་བྱང་ཆུབ་པ་ཚོར་བ་བདེ་བའི་རྣམ་པ་དང་བཅས་པ་སྟེ་འདོད་ཆགས་
ཆོས་ཀྱི་སྦས་པའོ། །ཡང་རྡོ་རྗེའི་ཉི་མ་ནུབ་ནས་ནི་རླུང་སེམས་ཀྱི་བདག་ཉིད་ཅན་
གྱི་སྐུ་གསུང་ཐུགས་རྡོ་ རྗེ་ དབེན་པ་གསུམ་གྱི་གནས་སྐབས་བཏང་བའོ། །སྐྱ་
རེངས་འཆར་བའི་དུས་ནི་དཔེ་བཅུ་གཉིས་ཀྱིས་མཚོན་པའི་རྡོ་རྗེ་འཆང་ཆེན་པོ་སྒྱུ་
མ་ལྟ་བུའི་སྐུ་ཐམས་ཅད་སྟོང་པ་འོད་གསལ་བར་འཇུག་ཀ་མ་ལ་གནས་པ་སྟེ་
ཀུན་རྫོབ་བདེན་པའི་སྦས་པའོ། །
ཡང་རྡོ་རྗེ་ནི་ཁམས་ཕྲ་བའི་རླུང་ཉི་མ་ནི་ཆེས་གསལ་བ་མཆེད་པ་ནུབ་པ་
ནི་མཚན་མོའི་ཆ་ཟླ་བས་མཚོན་པའི་སྣང་བ་སྟེ་དེ་གཉིས་ཀྱི་ཤུགས་ལས་མཚམས་
ཀྱི་མུན་ནག་གིས་མཚོན་པའི་ཉེར་ཐོབ་ཀྱང་གཟུང་ཞིང་སྐྱ་རེངས་འཆར་བའི་དུས་
ནི་ ཐམས་ ཅད་ སྟོང་ པ་འོད་ གསལ་བ་སྟེ་ཡེ་ཤེས་ གསུམ་གྱི་སྦས་པའོ། །རྒྱན་
རྣམས་ཐམས་ཅད་ཅེས་པ་ལ་སོགས་པ་ནི་དེ་ལྟ་བུའི་འོད་གསལ་བ་མངོན་པར་
བསྒྲུབ་པའི་ཟུང་འཇུག་རྡོ་རྗེ་འཆང་ཆེན་པོ་སྐུ་གསུམ་ཡིན་ལག་བདུན་དང་བཅས་
པར་བསྟན་པའོ། །དེ་ནས་བཅོམ་ལྡན་འདས་དམ་ཚིག་ཅེས་པ་ལ་སོགས་པ་ནི་
ཐུན་མོང་ གི་ལས་ཚོགས་ ཀྱི་རྣལ་འབྱོར་ གཞན་བསྟན་པའོ། །ཐོབ་ པ་ བསམ་
གཏན་ལ་ཞེད་པ་ལ་སོགས་པ་ནི་ཕྱག་རྒྱ་དང་ཕྱག་མཚན་ལ་བརྟེན་ནས་ཁྱད་པར་
གྱི་ལས་ཚོགས་ལྔ་བསྟན་པའོ། །དེ་ལ་འདི་ནི་ཅེས་པ་ལ་སོགས་པ་ནི་ཁྱད་པར་གྱི་
ལམ་རིམ་པ་གཉིས་སྤྱོད་པ་དང་བཅས་པ་སྟོན་པ་ལས་རྫོགས་རིམ་ལྟར་ན་སྐྱེ་ཤིང་
250 -159



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
རྨི་ལམ་སྲིད་པའི་བར་དོ་གསུམ་དུ་སྐུ་གསུམ་ལམ་དུ་བྱེད་པའི་ཚུལ་བསྟན་ཏོ། །
འདི་དག་ཀྱང་དཔལ་ཡེ་ཤེས་སྙིང་པོའི་བཞེད་པས་ཡེ་ཤེས་སེམས་དཔའ་
ཅེས་པ་ལ་སོགས་པ་ནི་སྤྲོས་མེད་པས་ཕྱག་རྒྱ་ལྔ་དང་ལྷན་ཅིག་ཏུ་སྤྱད་པ་དང་
།
བཞིན་བཟང་ཞེས་པ་ལ་སོགས་ནི་ཤིན་ཏུ་སྤྲོས་མེད་པས་ཕྱག་རྒྱ་གཅིག་དང་སྤྱོད་
པ་བྱ་བ་དང་། ད་ནི་ཞེས་པ་ལ་སོགས་པས་ནི་དེ་ཉིད་ཀྱི་ཕན་ཡོན་དུ་བཞེད་དོ། །
བཤང་བའི་ཞེས་པ་ལ་སོགས་པ་ནི་རྒྱུན་དུ་སྤྱད་པར་བྱ་བའི་ཟས་ཀྱི་རྣལ་འབྱོར་
སྟེ། རྣལ་འབྱོར་པའི་སྤྱོད་ཡུལ་དུ་གྱུར་པའི་ཤ་ལྔ་བདུད་རྩི་ལྔའམ་ཀུན་གྱི་མཐུན་
སྣང་དུ་གྱུར་པའི་ཟས་ཀྱི་དངོས་པོ་གང་ཡང་རུང་བར་རྙེད་པ་ན། སྣོད་དང་ཟས་ཀྱི་
དངོས་པོ་མ་དག་པ་འབྲུ་གསུམ་ཟླ་བ་རྡོ་རྗེའི་སྦྱོར་བ་དང་ལྡན་པ་བྱིན་གྱིས་
བརླབས་པའི་སྒོ་ནས་དག་པར་བྱས་ཏེ་ལོངས་སྤྱོད་པར་བྱ་བའོ། །བཤང་བ་ཞེས་
པ་ལ་སོགས་པ་ནི་སྔགས་ལ་མཆོག་ཏུ་གཞོལ་བ་རྣམས་ཀྱིས་བྱ་བའི་ཁྱད་པར་རི་
ལུའི་བསྒྲུབ་པ་བསྟན་པ་སྟེ། ནང་ལ་མཆོག་ཏུ་གཞོལ་བ་རྣམས་ཀྱི་ཀྱང་རྩ་བ་དང་
ཡན་ལག་གི་རླུང་དབུ་མར་འཇུག་པའི་སྦྱོར་བས་གཟུང་འཛིན་གྱི་སྣང་བ་འགག་
པ་ཉིད་དུ་བསྟན་ཏོ། །རྡོ་རྗེ་འཛིན་ཞེས་པ་ལ་སོགས་པ་ནི་རིམ་པ་གཉིས་ཀྱི་རྣལ་
འབྱོར་མཐར་ཕྱིན་པའི་དངོས་གྲུབ་ཀྱི་འབྲས་བུ་བསྟན་པའོ། །
དེ་ནས་སངས་རྒྱས་ཞེས་པ་ལ་སོགས་པ་ནི་སྟོན་པ་དང་བསྟན་པའི་ཆོས་
ལ་ངོ་མཚར་བའི་སྒོ་ནས་གཞུང་ཉེ་བར་བསྡུ་བའོ། །དེ་ནས་སྟོན་པ་ཞེས་པ་ལ་
སོགས་པ་ནི་རིགས་ཀྱི་དབྱེ་བས་ལྷ་རྣམས་ལ་རྒྱས་གདབ་པ་ལ་བསྡུད་པར་བྱེད་
པའི་ཚིག་གིས་དེ་ཉིད་ཕན་ཡོན་གྱི་སྒོ་ནས་མདོར་བསྟན་པའོ། །སེམས་པ་རྡོ་རྗེ་
ཞེས་པ་ལ་སོགས་པ་ནི་དེ་ཉིད་རྒྱས་པར་བཤད་པའོ། །
250 -160



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བསམ་གཏན་ཞེས་པ་ལ་སོགས་པ་ནི་ཕན་ཡོན་གྱི་སྒོ་ནས་ཉེ་བར་བསྡུས་
བའོ། །དེ་ནས་སྟོན་པ་ཞེས་པ་ལ་སོགས་པ་ནི་འཇིག་འདས་ཀྱི་དངོས་གྲུབ་ཇི་
ལྟར་འགྲུབ་པར་འགྱུར་བ་དང་དུས་གསུམ་གྱི་སྤྱོད་ཡུལ་ཤེས་པར་འདོད་པས་ལྷ་
དབབ་པའི་ཆོ་ག་བསྟན་པ་ལས་དང་པོར་བཤད་པར་ཞལ་གྱིས་བཞེས་པའོ། །རི་
རྩེ་ཞེས་པ་ལ་སོགས་པ་ནི་གཉིས་པ་གནས་ཀྱི་ཁྱད་པར་རོ། །རྡོ་རྗེ་སེམས་དཔའ་
ཞེས་པ་ལ་སོགས་པ་ནི་གསུམ་པ་དེ་ཉིད་ཀྱི་བྱེད་པའོ། །རྡོ་རྗེ་ཆོས་ཀྱི་ཞེས་ལ་
སོགས་པ་ནི་བཞི་པ་ལྷ་བསྐྱེད་པའི་ཆོ་གའོ། །དབབ་པའི་ཆོ་ག་ཞེས་པ་ལ་སོགས་
པ་ནི་ལྔ་པ་ཁྱད་པར་གྱི་ཆོ་གའོ། །བུ་མོ་ལོ་གྲངས་ཞེས་པ་ལ་སོགས་པ་ནི་དྲུག་པ་
དབབ་པར་བྱ་བའི་ཡུལ་ལོ། །དེ་ལ་སྙིང་པོའི་ཞེས་པ་ལ་སོགས་ནི་བདུན་པ་
དབབ་པའི་ཆོ་ག་སོ་སོའི་དོན་དང་བཅས་པའོ། །
སློབ་མ་དབང་བསྐུར་བའི་ཚེ་ཡེ་ཤེས་དབབ་པ་ནི་ཉིད་ཀྱིས་ཏེ་དེས་ཡང་
དང་པོ་གསུམ་གྱི་དེ་བཞིན་གཤེགས་པ་ཐམས་ཅད་ཀྱི་བྱིན་གྱིས་རློབས་ལ་རྡོ་རྗེ་
སེམས་དཔའ་བདག་ལ་འབབ་པར་མཛད་དུ་གསོལ་ཞེས་བརྗོད་དེ། སློབ་མ་སྣང་
བ་མཐའ་ཡས་སུ་བསམས་པའི་ཡན་ལག་ཐམས་ཅད་ལ་ཨ་དམར་པོ་བཀོད་དེ།
སྙིང་ཀར་ལཾ་སེར་པོ་ཡོངས་སུ་གྱུར་པ་ལས་སའི་དལ་སེར་པོ་གྲུ་བཞི་རྡོ་རྗེས་
མཚན་པ། ལྟེ་བར་ཝཾ་ལས་ཆུའི་དལ་དཀར་པོ་ཟླུམ་པོ་བུམ་པས། སུམ་མདོར་རཾ་
ལས་མེའི་དལ་དམར་པོ་གྲུ་གསུམ་འབར་བས། རྐང་མཐིལ་དུ་ཡཾ་ལས་རླུང་གི་
དལ་སྔོ་སྐྱ་གཡོ་བའི་བ་དན་གྱིས་མཚན་པའོ། །གཞན་ཡང་མགྲིན་པར་ཨ། སྤྱི་
བོར་ཧཾ། རྐང་མཐིལ་དུ་རྣོ་སྟེ། དེར་རྐན་གྱི་བུ་ག་ནས་བྱུང་བ་དང་བཅས་པའི་
རླུང་གིས་ཕོག་པས་མེ་འབར་ཏེ་ལྟེ་བའི་ཝཾ་ལས་ཞུ་བ་ལས་བྱུང་བའི་ཡེ་ཤེས་ཀྱི་
25] ཨབན་པས161



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བདུད་རྩིའི་ཆུས་ལུས་ཐམས་ཅད་མེར་རེ་རེ་ཁེངས་པར་གྱུར་པའི་མཐར་སྙིང་གའི་
དལ་གྱིས་གནན་པར་བསམས་ཏེ་ཨོ་བཛྲ་ཨ་བེ་ཤ་ལ་སོ་སོགས་པ་ནི་སྔོན་དུ་འགྲོ་
བའི་ཧཱུྃ་ཧ་ཨ་ཛྷའི་ཞེས་དྲིལ་བུའི་སྒྲ་དང་བཅས་པས་དབབ་པར་བྱ་སྟེ། ཕེབས་པ་
དང་སྟེ་ཤྭ་བཛྲ་ཞེས་པས་བསྟན་པར་བྱ་བ་དང་
། ལྕེ་ལ་ཨ་དམར་པོ་བསམ་ཏེ་
སྨྲོས་ཤིག་བུ་ཡིས་དགེ་མི་དགེ་ཞེས་བརྗོད་པར་ཙམ་གྱིས་དགེ་བ་དང་མི་དགེ་བ་
གང་ཡང་སྟོན་པར་འགྱུར་རོ། ཁྲུ་གང་ཞེས་པ་ལ་སོགས་པ་ནི་བརྒྱད་པ་ཕེབས་
པའི་རྟག་པ་ཉིད་དོ། །
དེ་ནས་རྒྱལ་པོ་ཞེས་པ་ལ་སོགས་པ་ནི་གདུགས་པ་ཅན་ཚར་བཅད་པའི་
ལས་སོ། །དེ་ལ་འདི་ནི་ཞེས་པ་ལ་སོགས་ནི་ཀླུ་གཏུམ་པོ་དགུག་པའི་སྦྱོར་བས་
བསྟན་པ་ལ་སྡང་བའི་དགྲ་བོ་དེ་སྦྲུལ་གྱི་དུག་གིས་ཟུན་ཟིན་བར་བྱ་བའོ། །དེ་ལ་
འདི་ནི་དུག་ཐམས་ཅད་ཅེས་པ་ལ་སོགས་པ་ནི་རྗེས་སུ་བཟུང་པའི་ལས་ཀྱིས་དུག་
དབྱུང་ཞིང་གསོལ་བར་བྱེད་པའོ། །དེ་ལ་འདི་ནི་ཞེས་པ་ལ་སོགས་པ་ནི་ཡེ་ཤེས་
ཀྱི་བདུད་རྩི་ཕབ་ནས་ནད་ཕྱིར་མི་ལྡོག་པར་བྱེད་པའོ། །ཕྱོགས་བཅུའི་ཞེས་པ་ལ་
སོགས་པ་ནི་དེ་ལྟ་བུའི་ལས་ཀྱི་སྦྱོར་བས་ཁྱད་པར་གྱི་ནུས་པ་བསྟན་པ་ཉིད་དོ། །
དེ་ནས་རྒྱལ་པོ་རྡོ་རྗེ་འཛིན་ཞེས་པ་ལ་སོགས་པ་ནི་སྒྱུ་མ་ལྟ་བུའི་ཏིང་ངེ་
འཛིན་གསལ་བར་སྟོན་པ་ལས་དེ་ཉིད་བཤད་པར་ཞལ་གྱིས་བཞེས་པའོ། །ཆོས་
རྣམས་ཞེས་པ་ལ་སོགས་པ་ནི་དེ་དང་མཚན་ཉིད་མཚུངས་པའི་ཆོས་མདོར་བསྟན་
པའི་སྟེ། དེ་ཡང་ཐུན་མོང་དང་མཆོག་གི་དངོས་གྲུབ་མྱུར་དུ་ཐོབ་པར་འགྱུར་བ་
དང་མི་འགྱུར་བའི་དྲོད་ཚད་རྨི་ལམ་གྱིས་འཛིན་པས་ན། དང་པོ་ཁོ་ན་རྨི་ལམ་
གཟུང་པ་རྨི་ལམ་སྦྱང་པ་སྤེལ་བ་བསྒྱུར་བ་གོམས་པ་བཀྲིད་པའི་དེ་ཁོ་ན་ཉིད་
250 -162



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
བསྒོམ་པ་རྣམས་ལ་ལེགས་པར་བསླབ་པར་བྱའོ། །
བསམ་གཏན་བཟླས་པའི་ཞེས་པ་ལ་སོགས་པ་ནི་དེ་ཉིད་རྒྱས་པར་བསྟན་
པ་སྟེ་འདིར་རྡོ་རྗེའི་ལུས་ཀྱི་གནས་བཅུའི་ས་བཅུའི་ཚུལ་དུ་དག་ལ་དེར་རླུང་
འདུས་པས་རྟགས་འདི་དག་འཆར་ཞིང་མངོན་དུ་བྱེད་པའོ། །ཡང་གསུངས་པ་
ཞེས་པ་ནི་སྒྱུ་མའི་སྣང་བ་དག་ པས་ཡེ་ཤེས་ ཀྱི་གནས་མཆོག་ཏུ་བསྟན་ཏོ། །
གདོལ་པ་ཁྱི་ཞེས་པ་མ་དག་པའི་སྣང་བ་བསྒྱུར་བ་དང་སྦྱང་པ་བསྟན་ཏོ། །དེ་ལ་
འདི་ནི་རྨི་ལམ་རྣམ་པར་སྤྱོད་པའི་སྙིང་པོའི་ཞེས་ཆོས་ཐམས་ཅད་རྨི་ལམ་དང་སྒྱུ་
མ་ཉིད་དུ་ཉེ་བར་དམིགས་པའི་སྣང་བས་ཕྱི་རོལ་གྱི་དོན་ལ་རབ་ཏུ་མི་གནས་པ་
གཉིས་མེད་ ཀྱི་དོན་བསྟན་ཅིང་། དེ་ལས་ཀྱང་ཆོས་རྣམས་ཐམས་ཅད་རབ་ཏུ་
གནས་ཞེས་པ་འདིས་ནི་སེམས་དངོས་པོའི་གནས་ལུགས་བསྟན་ཏེ། རྒྱུའི་དུས་སུ་
རང་རིག་སྣ་ཚོགས་གཟུགས་བརྙན་དང་ཐབས་ཀྱི་དུས་སུ་མྱོང་བ་དུ་མར་འཆར་པ་
འབྲས་བུའི་དུས་སུ་ཡེ་ཤེས་བསམ་གྱིས་མི་ཁྱབ་པའི་ཚུལ་དུ་གནས་སོ། །
དོན་འདི་ལ་སློབ་དཔོན་ཨརྱ་དེ་བའི་བཞེད་པས་རྨི་ལམ་གྱི་དྲི་ལན་ལྔ་སྟེ།
གཉིད་ཀྱི་དུས་སུ་ཡུན་རིང་པ་དང་འཐུག་པའི་བར་དུ་རྨི་བའི་རྒྱུ་ཅི་ལ་སོགས་ཞེས་
པ་ལ། འགྲོ་བ་ཉིན་མཚན་ཉེ་བར་གཉིད་ལོག་ཅིང་
། །ས་འཐུག་གྱུར་པས་རབ་ཏུ་
རིང་གཉིད་ལོག །ཅེས་པས། གཉིད་ལོག་པའི་ཚེ་རྟེན་འབྱུང་བ་སའི་ཁམས་ཀྱི་
རླུང་གཙོ་བོར་གནས་པས་དེ་སྲིད་དུ་ཡུལ་དུ་གཉིད་དུ་ལོག་ཅིང་
། འབྱུང་བ་གཞན་
གྱི་རླུང་དག་ཀྱང་ཡལ་པར་གནས་པས་གྲོགས་བྱེད་དེ་ཆུས་གསལ། མེས་བསྟན།
རླུང་གིས་འགྲོ་འོང་བྱེད་འོང་བྱེད་པའོ། །རྨི་ལམ་གི་དུས་སུ་ཤེས་པའི་སྣང་བ་
འདིས་ལུས་ཀྱི་ཁོག་པ་བོར་ཏེ་ཡུལ་ཕྱོགས་གཞན་གྱི་སྣང་བ་འོང་བའི་རྒྱུ་ཅི་
250 -163



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ལགས་ཞེས་པ་ལ། ཕུང་པོ་ཁམས་དང་སྐྱེ་མཆེད་དབང་སོགས་རྣམ་པ་ཤེས་པ་
གཉིས་ལས་དེང་འདིར་རབ་བསྡུས་ནས། སྟོང་ཆེན་གྱུར་པ་གང་ཞིག་གཉིད་ལོག་
པ་ཞེས་པས་འཇུག་པར་རང་དབང་མེད་པར་གནས་སོ། །རླུང་གི་ཤུགས་ཀྱིས་རྨི་
ལམ་མཐོང་བར་འགྱུར་ཞེས་པས། རྨི་ལམ་ཤེས་པའི་བཞོན་པའི་རླུང་གིས་ཁྲིད་
དེ། སྔར་གྱི་བག་ཆགས་སའི་དབང་གིས་སུམ་ཅུ་རྩ་གསུམ་ལ་སོགས་པ་ཡུལ་
ཕྱོགས་གཞན་དུ་འགྲོ་བ་དང་འོང་བར་སྣང་བ་ལ་སོགས་པས་འབྱུང་བ་ཉིད་དོ། །
ཡང་རྨི་ལམ་གྱི་སྣང་བ་དེ་ཉིད་ལ་མ་འབྱམས་ཤིང་རྒྱུན་དུ་མི་གནས་པ
གཉིད་སད་པ་དང་ལུས་འདི་ཉིད་ལ་འཇུག་པར་རྒྱུ་ཅི་ལ་སོགས་ཞེས་པ་ལ།
འབྲས་བུ་མ་སྨིན་བྱས་པའི་ལས་རྣམས་ཀྱི་ཞེས་པས། སྐྱེ་བ་སྔ་མ་ལ་སོགས་པའི་
ལས་ཀྱི་འབྲས་བུ་རྫོགས་པའམ་དག་པར་གྱུར་པ་ལ་རྨི་རྒྱུ་མེད་ལ། ད་རུང་དུ་མ་
རྫོགས་ཤིང་མ་དག་པ་ལྷག་མ་རྣམས་ལ་སྔར་བསགས་ཀྱི་ལས་འཕྲོ་ཡོད་པས་
བག་ཆགས་རྨི་བའོ། །སྐྱེ་བ་འདིར་རླུང་ནི་སླར་ཡང་འཇུག་པར་འགྱུར་ཞེས་པ་
ཉིན་པར་དང་རྨི་ལམ་གྱི་བག་ཆགས་ཉིང་སྦྲུའི་ས་བོན་གྱིས་འཚམས་སྦྱར་ནས་ཚེ་
འདིའི་འབྱུང་བའི་ལུས་དང་རྨི་ལམ་བག་ཆགས་ཀྱི་ལུས་གཉིས་ལ་ལུང་དང་
བཅས་པའི་རྣམ་ཤེས་གཉིས་འབྱུང་འཇུག་བྱེད་པའོ། །
འབྲས་བུ་སྨིན་པའམ་ལམ་རྫོགས་པ་ནི་ཅིར་འགྱུར་ཞེ་ན། འབྲས་བུ་སྨིན་
པར་འགྱུར་ན་ལུང་འདི་ཉིད། འཇིག་རྟེན་འཆི་བའམ་ཡང་གཞན་དུ་འགྱུར་ཞེས་
པས། ལས་དང་ལས་ཀྱི་རྣམ་པར་སྨིན་པ་མ་ལུས་པར་རྫོགས་པའམ་དག་ན་རླུང་
སེམས་འཕོ་བར་འགྱུར་ཏེ་འཇིག་རྟེན་དང་ཞིང་ཁམས་གཞན་དུ་འགྲོ་བ་ཡིན་ནོ། །
རྨི་ལམ་གྱི་སྣང་པ་དགེ་བ་དང་མི་དགེ་བའི་བག་ཆགས་ཀྱི་རྣམ་པ་དེ་མཚན་མོ་
250 -164



དཔལ་གསང་བ་འདུས་པའི་རྣམ་པ་ཤད་དྲི་མ་མེད་པའི་སྣང་བ།
གཉིད་ཀྱིས་ནོན་པའི་ཚེ་བྱུང་བའི་རྒྱུ་ཅི་ཞིག་ཡིན་ཞེས་པ་ལ་རྨི་ལམ་ཀུན་ཏུ་སྣང་
བ་འབྲས་འདོད་ལ་ཅེས་པས། རྨི་ལམ་དུ་དགེ་སྡིག་གི་རྣམ་པ་གང་ཤར་ནའང་
དངོས་པོ་ལ་སྣང་བའམ་བདེན་པ་མེད་དེ་ཡིད་ཀྱི་དབང་པོ་གཉིད་ཀྱིས་བསླད་པ་
ལ་བརྟེན་ནས་ཡིད་འཁྲུལ་པ་ལ་སྣང་བ་ཀུན་བརྟགས་ཡིན་པའི་ཕྱིར། འོན་ཀྱང་
མཚན་མའམ་རྟགས་སུ་གཟུང་དུ་རུང་བ་ནི་ཞེན་པ་འཐས་པས་འཁྲུལ་པ་སྔ་ཕྱིའི་
རྒྱུན་ལ་གོམས་པའི་དབང་གིས་སོ། །
རྨི་ལམ་ཡུལ་ལས་བྱེ་བྲག་གཞན་མེད་པ་ཞེས་པས། རང་བཞིན་མེད་པའི་
སྣང་བ་ལ་ཡང་དག་པའི་རྒྱུ་འབྲས་དུ་ཞེན་དུ་མེད་པའོ། །གཉིད་ལོག་པའི་དུས་ཀྱི་
རྨི་ལམ་སྣང་བ་དང་གཉིད་མ་ལོག་པའི་སྣང་བ་གཉིས་ལ་ཐ་དད་མཆིས་སམ་མ་
མཆིས་ཞེས་པ་ལ། རིམ་པ་དེ་བཞིན་གཉིད་ལོག་སད་གྱུར་སེམས། །ཐ་དད་འདོད་
པའི་རྣམ་རྟོག་དྲ་བ་ཅན་ཞེས་པ། རྨི་ལམ་གྱི་སེམས་དང་སད་པའི་གནས་སྐབས་
ཀྱི་སེམས་གཉིས་ལ། སེམས་ཀྱི་ངོས་ནས་ཐ་དད་པ་ལ་ཡང་ཡོད་པ་མ་ཡིན་ཞིང་
།
འོན་ཀྱང་སྣང་བ་ནི་འཁྲུལ་ངོ་ལ་མ་འདྲ་བ་ལྟར་སྣང་
། ངོ་བོ་གཅིག་ལ་སྣང་
ལུགས་ཐ་དད་པའོ། །གཉིས་ཀ་རླུང་སེམས་ཀྱི་སྣང་བ་ཡིན་པས་རྨི་ལམ་ཤེས་
པའི་ཡུལ་དངོས་པོར་མི་བདེན་ཡང་སྣང་བ་དེ་དགག་ཏུ་མེད་པར་འཆར་བ་དང་
།
སད་ཤེས་ཀྱི་ཡུལ་ཡང་དག་པའི་རིགས་པས་བཏགས་ན་བདེན་དངོས་སུ་གྲུབ་པ་
ཅུང་ཟད་ཙམ་ཡང་མེད་བཞིན་དུ་སྣང་པ་ཙམ་དུ་མཉམ་པ་ཡིན་ནོ། །དེ་ཕྱིར་ཆོས་
རྣམས་རྨི་ལམ་ལྟ་བུ་སྟེ། རྫུན་པ་དང་བདེན་པ་དག་ཀྱང་ཡོད་མ་ཡིན་ཞེས་པས།
འཁྲུལ་ངོར་སད་ཤེས་ཀྱི་ཡུལ་བདེན་པར་སྣང་བ་བཞིན་དུ། རྨི་ལམ་གྱི་སྣང་ལ་
ཡང་བདེན་པར་རིགས་ངོར་རྨི་ལམ་ཤེས་པའི་ཡུལ་དངོས་པོར་མི་བདེན་པ་དང་
250 བརྩམས65



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
བཞིན་དུ་སད་ཤེས་ཀྱི་ཡུལ་ཡང་དངོས་པོར་མི་བདེན་པ་ཉིད་ཡིན་ནོ། །དེས་ནས་
བཅོམ་ལྡན་འདས་ཞེས་པ་ལ་སོགས་པ་ནི་རབ་དུ་མི་གནས་པ་སྒྱུ་མ་ལྟ་བུའི་དོན་
ལ་དགྱེས་པའི་ངམ་པ་བརྗོད་ཅིང་ཇི་ལྟར་བསྒོམས་པ་བསྟན་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཐམས་ཅད་ཀྱི་སྐུ་དང་
ཞེས་པ་
པ་ལ་སོགས་པ་ནི་སླར་ཡང་སྟོན་པའི་གསུང་གིས་དེ་ཉིད་གསལ་བར་བསྟན་
པ་སྟེ། དེ་ཡང་གཞི་དངོས་པོའི་གནས་ལུགས་ཆོས་ཐམས་ཅད་གདོད་མ་ནས་སྣང་
སྟོང་ཟུང་འཇུག་སྒྱུ་མ་ལྟར་གནས་པ་ལ། ལམ་ཟབ་མོ་རྫོགས་པའི་རིམ་པས་ཉིན་
པར་སྒྱུ་ལུས་མཚན་མོ་རྨི་ལམ་ཉིན་པར་གྱི་སྣང་བ་ནུབ་ཏེ་གཉིད་དུ་འགྲོ་ཁར་འོད་
གསལ་བའི་ཏིང་ངེ་འཛིན་ལམ་དུ་བྱ་སྟེ། དང་པོར་སྒྱུ་ལུས་ལའང་། མཚོན་བྱ་རང་
བཞིན་གྱི་མཚོན་བྱེད་དཔེའི་ཡེ་ཤེས་ངོ་སྤྲོད་གྱི་གོམས་པ་ལམ་གྱི་འབྲས་བུ་དོན་
གྱི་སྒྱུ་ལུས་སོ། །
གཉིས་པ་རྨི་ལམ་ལའང་མཚོན་བྱ་རྨི་ལམ་གྱི་དོན་མཚོན་བྱེད་རྨི་ལམ་གྱི་
སྣང་པ། དོན་གོམས་པར་བྱེད་པ་དེ་ཁོ་ན་ཉིད་ཀྱི་ཆོས། མ་དག་པ་སྦྱང་པ། དག་
པ་སྤེལ་བའོ། །
གསུམ་པ་འོད་ གསལ་བ་ལའང་མཚོན་བྱ་ རང་ བཞིན་ གྱི་མཚོན་བྱེད་
གཉིད་ཀྱི་གོམས་པ་ལམ་གྱི་མཚམས་སྦྱོར་འཆི་ཀའི་མཐར་ཐུག་འབྲས་བུའི་འོད་
གསལ་ལོ། །འབྲས་བུ་སྐྱེ་བའི་རིམ་པ་ནི་རྟགས་བཅུ་ཡོན་ཏན་བརྒྱད་སྐུ་བཞི་
འཕྲིན་ལས་དང་བཅས་པ་མངོན་དུ་གྱུར་པའོ། །དེ་ནས་བཅོམ་ལྡན་འདས་ཞེས་པ་
ལ་སོགས་པ་ནི་དེ་ཉིད་ཀྱི་ངོ་མཚར་བ་དང་བཅས་པའི་དྲིས་ལན་གྱི་སྒོ་ནས་ཤིན་
དུ་གསལ་བར་བསྟན་ཏེ། དེ་དག་གི་མཐར་ཅང་མི་སྨྲ་བ་འཁོད་པར་གྱུར་ཏོ།
250 -- 166



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཞེས་པ་ནི་རབ་ཏུ་མི་གནས་པའི་དོན་ངག་གིས་བརྗོད་པ་དང་བྲལ་བ་ཉིད་ཀྱིས་
བློའི་ཡུལ་ལས་འདས་པར་བསྟན་ཏོ། །ལེའུ་བཅོ་ལྔ་པ་དཀའ་བའི་གནས་རྣམ་
པར་བཤད་པའོ།།
།།
ལེའུ་བཅུ་དྲུག་པ་ལས་ནི་ལམ་གྱི་ཡན་ལག་རྡུལ་ཚོན་གྱི་དལ་དུ་དབང་
བསྐུར་བའི་ཆོ་ག་དང་རྗེས་སུ་འབྲེལ་བ་བཟའ་བའི་དམ་ཚིག་ཐུན་མོང་དང་ཁྱད་
པར་གྱི་སྤྱོད་པ་དང་བཅས་པ་སྟོན་པ་ལས་དེ་ནས་ཞེས་པ་ལ་སོགས་པ་ནི་དེ་ཉིད་
ཀྱི་དང་པོར་རྡོ་རྗེ་སློབ་དཔོན་མཚན་ཉིད་དང་ལྡན་པ་ལ་གསང་བ་བླ་ན་མེད་པའི་
རིགས་ཅན་གྱི་སློབ་མས་མཆོད་པ་སྔོན་དུ་འགྲོ་བས་དབང་གི་དོན་དུ་ལན་གསུམ་
གྱི་བར་དུ་གསོལ་བ་གདབ་པའོ། །
ལེའུ་འདི་ལའང་དཔལ་ཡེ་ཤེས་སྙིང་པོའི་ལྟར་ན་དོན་ལྔ་ལས། བརྗོད་བྱ་
ནི་གསང་ཆེན་གྱི་རྒྱུད་འདིས་རྒྱུ་ཐམས་ཅད་ལ་ཁྱབ་པའི་ཕྱིར་གོང་ན་མེད་པའོ། །
བརྗོད་བྱེད་ནི་མཐའ་དྲུག་ཚུལ་བཞི་དང་ལྡན་པའོ། །གང་ལས་ཁྱད་པར་དུ་གྱུར་
ན་རྒྱུད་ཐམས་ཅད་ལ་གསང་ཆེན་གྱིས་རྒྱས་གདབ་པའི་ཕྱིར་དང་། ཡི་གེ་གསུམ་
པོ་རྒྱུད་ཐམས་ཅད་ཀྱི་རྩ་བར་གྱུར་པ་དང་
། དལ་གྱི་འཁོར་ལོ་ཡོངས་སུ་རྫོགས་
པའི་ཕྱིར་རོ། །ཉམས་སུ་བླང་བྱ་ནི་སྤྱི་ལ་ཁྱབ་པ་བྱེ་བྲག་དུ་ཉམས་སུ་ལེན་པའི་
ཐབས་རྒྱུད་དོ། །དོན་ཆིངས་ནི་དབང་དང་གྲོལ་བྱེད་ཐབས་སྤྱོད་པ་དང་བཅས་པ་
ཉིད་དུ་བསྡུད་པའོ། །འདིས་ནི་རྒྱུད་སྡེ་སྟོང་ཕྲག་སུམ་ཅུ་རྩ་བཞི་ཐམས་ཅད་ལ་
དབང་བསྒྱུར་བར་བྱེད་པས་སོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་སྔར་ལེའུ་བཞི་པར་མ་
བསྟན་པའི་སྐུ་དང་གསུང་གི་དལ་བཤད་པར་ཞལ་གྱིས་བཞེས་ཤིང་དེ་ཉིད་ཀྱི་
250 -167



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩)
ཚད་དང་རྣམ་པ་མཆོད་པའི་བྱ་བ་དང་བཅས་པ་བསྟན་པ་སྟེ། དེ་ཡང་སྔ་མ་ལྟར་
ན་ལན་གསུམ་དུ་གསོལ་བ་བཏབ་པའི་ཕྱི་མ་ལ་རྗེས་སུ་འཛིན་པར་ཁས་བླངས་
ཏེ་དེ་ཉིད་ཀྱི་དོན་དུ་དགོས་པའི་ཡོ་བྱད་རྣམས་བསོག་ཏུ་བཅུག་ལ་རང་ ཉིད་
བསྙེན་པའི་གནས་སུ་ཕྱིན་སྟེ་རྡོ་རྗེ་བཞི་དང་ཡན་ལག་དྲུག་གིས་མཚན་མ་བཟང་
པོ་མ་ཐོབ་ཀྱི་བར་དུ་བསྙེན་པ་བྱ་སྟེ། དཔལ་ཡེ་ཤེས་སྙིང་པོ་ལྟར་ན་སྔགས་ལ་
མཆོག་ཏུ་གསོལ་བས་མཚན་སྔགས་འཕྲེང་སྔགས་ལ་གྲངས་ཀྱི་བསྙེན་པ་བྱ་
བའམ་ནང་ལ་མཆོག་ཏུ་གཞོལ་བས་ནི་ལྷ་ལ་དམིགས་པའི་བསམ་གཏན་ཙམ་
གྱིས་བསྙེན་པའི་ཆོ་ག་རྫོགས་པར་བཞེད་དོ། །
དེ་ནས་བཅོམ་ལྡན་འདས་ཕྱག་ན་རྡོ་རྗེ་ཞེས་པ་ལ་སོགས་པ་ནི་བསྙེན་
བསྒྲུབ་ཀྱི་དུས་ཐམས་ཅད་དུ་རང་ཉིད་ཀྱི་མེ་ཏོག་གང་ལ་ཕོག་པའི་ལྷ་ཉེ་བར་
བཟུང་བའི་ཕྱིར་གཙོ་བོ་འཕོ་བའི་བྱེད་པ་བསྟན་པའོ། །འདི་སྐད་ཅེས་གསུངས་
སོ་སྔགས་ཀྱི་ཞེས་པ་ལ་སོགས་པ་ནི་དང་པོ་བགེགས་ཉེ་བར་ཞི་བར་བྱེད་པའི་ཆོ་
ག་ལས། ཇི་སྲིད་དབང་གི་ཆོ་ག་མ་རྫོགས་ཀྱི་བར་དུ་སློབ་མའི་ལུས་ངག་ཡིད་
གསུམ་གྱི་བར་ཆད་བསྲུང་བའི་སྦྱོར་བ་དང་ས་བརྟག་པ་དང་
། བསླང་པ་དང་
ལེགས་པར་སྦྱངས་པའི་རྗེས་སུ་རིག་པའི་ཁྲོ་བོ་རྣམས་ཀྱི་སྦྱོར་བས་བགེགས་ལ་
བཀའ་སྒོ་ཞིང་བསྲུང་བའི་འཁོར་ལོ་བྱ་བའོ། །སྔགས་རྣམས་ཐམས་ཅད་ཅེས་པ་
ལ་སོགས་པ་ནི་དེ་ལྟར་བསྲུང་པ་བྱས་པའི་གནས་དེར་སྟེགས་བུ་ཚད་དང་ལྡན་པ་
བཤམས་པའི་སྟེང་དུ་སློབ་དཔོན་ཉིད་ལྷག་པའི་ལྷའི་ང་རྒྱལ་གྱིས་གནས་པ་ལ།
སློབ་མ་རྣམས་ཀྱི་དེ་བཞིན་གཤེགས་པ་བཞིར་མོས་པ་བྱ་སྟེ་ཕྱོགས་བཞི་ནས་དེ་
བཞིན་གཤེགས་པ་ཀུན་ཞི་བ་ཞེས་པ་ལ་སོགས་པས་གསོལ་བ་གདབ་པའི་སྔོན་
250 -168



ནི་ལྷག་
དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དུ་འགྲོ་བའི་མཆོད་པ་དང་
། སློབ་མ་སྟ་གོན་ལ་གནས་པའི་སྔོན་དུ་འགྲོ་བ་གཏོར་
མའི་བྱ་བ་རྫས་དང་བཅས་པ་ཡང་བསྟན་ཏོ། །རྡོ་རྗེ་བུམ་པ་ཞེས་པ་ལ་སོགས་པ་
་པར་གནས་པའི་ཆོ་ག་ལས་སའི་ལྷ་མོ་ལྷག་པར་བྱ་བ་སྔོན་དུ་འགྲོ་བས།
བུམ་པ་ལྷག་པར་གནས་པར་བྱ་བ་སྟེ། དེ་ཡང་མཚན་ཉིད་དང་ལྡན་པའི་བུམ་པ་
ལྷ་གྲངས་དང་མཉམ་པ་ལས་བུམ་པ་དང་བཅས་པའི་ཇི་ལྟ་བོར་ཆས་སུ་གཞུག་
ཅིང་མཆོད་བསྟོད་བཟླས་པའི་སྒོ་ནས་བདུད་རྩིའི་ཆུར་བྱ་བ་ཉིད་དོ། །
རྡོ་རྗེ་སེམས་དཔའ་ཞེས་པ་ལ་སོགས་པ་ནི་ལྷག་པར་གནས་པར་བྱ་བ་སྟེ།
སྔར་གྱི་སྟེགས་བུ་ཉིད་བདུད་རྩི་ལེགས་པར་བྱུགས་པའི་སྟེང་དུ་དྲིའི་ཐིག་ལེ་དང་
བཅས་པའི་མེ་ཏོག་གི་ཚོམ་བུ་དལ་བའི་ལྷ་གྲངས་དང་མཉམ་དེ་དང་དེའི་བདག་
ཉིད་དུ་བསམ་ཞིང་བཀོད་དེ། ཡེ་ཤེས་པ་གཞུག་ཅིང་
། མཆོད་བསྟོད། བཟླས་པ་
བྱ་བ་རྣམས་སྔོན་དུ་འགྲོ་བས། སྙན་གསན་དབབ་པའོ། །དངོས་གྲུབ་ཀུན་གྱི་
ཞེས་པ་ལ་སོགས་པས་ནི་སློབ་མ་ལྷག་པར་གནས་པ་བྱ་བའི་སྔོན་དུ་དེ་དག་གི་
མངོན་པར་འདོད་པའི་དངོས་གྲུབ་བསྒྲུབ་པའི་ཉེར་རྟོག་དུ་སྦྱིན་བསྲེག་ལྷག་པར་
གནས་པར་བྱའོ། །སྔགས་རྣམས་ཐམས་ཅད་ཅེས་པ་ལ་སོགས་པ་ནི་དེའི་རྗེས་སུ་
སློབ་མ་ལྷག་པར་གནས་པ་བྱ་བ་འི་ཕྱི་རོལ་ནས་སྤྱོད་ལམ་རྣམ་པར་དག་པས་ལྷ་
དང་ཐ་མི་དད་པའི་བླ་མ་ལ་གསོལ་པ་གདབ་ཅིང་
། བླ་མས་གསང་ཆེན་གྱི་ཐེག་
པར་ཞུགས་པ་ལ་སྤྲོ་བ་བསྐྱེད་ཅིང་གནང་བ་ སྦྱིན་ཏེ། སྡོམ་པ་དང་དམ་ཚིག་
དབོགས་པ་རྣམས་སྔོན་དུ་འགྲོ་བས་སློབ་མ་རྣམས་སོ་སོ་ཧཱུྃ་མཛད་དུ་བསམས་ལ་
གནས་ལྔར་ཡི་གེ་ལྔ་བཀོད་དེ། འོད་ཟེར་སྤྲོ་བསྡུ་ཕྱག་མཚན་དང་བཅས་པ་དང་
སྐུ་གསུང་ཐུགས་ཀྱི་དམ་ཚིག་བསྐུལ་བས་ཁྱད་པར་དུ་བྱིན་གྱིས་བརློབ་པའོ། །
250 --169



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
དེའི་ རྗེས་སུ་དངོས་གྲུབ་ཀྱི་ལྟས་བརྟག་པའི་ཕྱིར་ས་ཤིང་ སྦྱིན་བསྲུང་བསྐུད་
གདགས། ཀུ་ཤ་གཏད་ལ་རྨི་ལམ་རྟག་ཏུ་གཞུག་ཅིང་ན་ན་བགེགས་བཟློག་པའི་
སྦྱོར་བ་བྱ་བའོ། །
དེ་ལ་འདི་ནི་རྡོ་རྗེའི་དཀྱིལ་འཁོར་གྱི་ཞེས་པ་ལ་སོགས་པ་ནི་ཡོངས་སུ་
རྫོགས་པ་དལ་གྱི་བྱ་བ་ལས་ཐིག་གདབ་པའི་སྟེ། དེ་ཡང་ཡེ་ཤེས་དང་དམ་ཚིག་
གིས་ཐིག་སྐུད་ཚད་དང་ལྡན་པ་ལྔ་བསྒྲིམ་ལམ་སུམ་བསྒྲིལ་བྱས་པ་བྱིན་གྱིས་
བརླབས་ཏེ་ཐིག་གི་བྱ་བ་མ་གོམས་པས་གདབ་པར་བྱའོ། །ཐིག་བཏབ་པའི་ཞེས་
པ་ལ་སོགས་པ་ནི་དེའི་དུས་ཀྱི་ཏིང་ངེ་འཛིན་གྱི་ཁྱད་པར་རོ། །རྣམས་ལ་ཉི་ཤུ་
ཞེས་པ་ལ་སོགས་པ་ནི་ཚོགས་བྱིན་གྱིས་བརླབ་པ་སྟེ་རིགས་ལྔ་རེ་རེ་ཡང་ཡེ་ཤེས་
ལྔའི་དབྱེ་བ་དང་ལྡན་པ་ཉིད་ཀྱིས་ཁ་དོག་ཉི་ཤུ་རྩ་ལྔ་པ་སྟེ། ནང་དོན་དུ་རང་
བཞིན་ཉི་ཤུ་རྩ་ལྔར་རང་ལུས་ལ་གནས་པ་ཉིད་དོ། །དེའི་རྗེས་སུ་ཚོན་གཏེར་
གཞུག་ཅིང་ཚོན་སྤུ་བོརྟོགས་པ་སྔོན་དུ་འགྲོ་བས་བླ་མས་དབུས་ཀྱི་ཕོ་བྲང་ནས་
བརྩམས་ནས་བྲི་ཞིང་གྲོགས་དང་བཅས་པས་རྟེན་དང་བརྟེན་པའི་ལྷ་སོ་སོའི་
མཚན་མ་དང་བཅས་པའི་མཐར་ཐུག་པར་བྲི་བར་བྱ་ཞིང་དལ་གྱི་གནས་ཉེ་བར་
བརྒྱན་པར་བྱ་སྟེ། ལྷག་པར་གནས་པའི་ལྷ་དང་གཉིས་སུ་མེད་པར་བྱའོ། །
དེ་ལ་འདི་ནི་དལ་ཆེན་པོར་ཞེས་པ་ལ་སོགས་པ་ནི་དལ་དུ་གཞུག་པ་སྟེ།
དང་པོར་སློབ་དཔོན་རང་ཉིད་སློབ་མ་རྗེས་སུ་འཛིན་པའི་ནུས་པ་མཐུ་ལྡན་དུ་
བསྒྲུབ་པའི་ཕྱིར་བདག་འཇུག་བྱ་ཞིང་སློབ་མ་རྣམས་ཀྱི་དོན་དུ་བདེན་པ་བརྗོད་
པར་བྱས་ནས། སློབ་མ་གཞུག་པར་བྱ་སྟེ་རས་ཟུང་གི་བཀྲི་བར་བྱ་བ་དང་
། རས་
དམར་པོ་དྲི་མ་མེད་པས་གདོང་གཡོགས་བཅིངས་སྟེ། ཁྲོ་མོ་དབྱུག་སྔོན་ཅན་གྱིས་
250 -170



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ནང་དུ་བཏང་པའི་སྒོ་ནས་ཕྱག་བྱས་སྟེ་སོ་སོ་ལ་འཕྲེང་པ་གཏད་ནས། གཞུག་པ་
དངོས་ལ་གཉིས་ལས། ཕྱི་རྡུལ་ཚོན་གྱི་དལ་དུ་གཞག་པ་ནི་ཨ་ཁོ་བྷི་ར་ཧཱུཾ་ཞེས་པ་
འདི་བརྗོད་ཅིང་ཕྱིན་ཅི་ལོག་གི་བདུད་བཞི་འཇོམས་པར་འདོད་པའི་བསམ་པས་
དལ་གྱི་སྒོ་བཞི་ཕྱེ་བའི་ཤར་སྒོ་ནས་ཞུགས་ཏེ་ཐར་པ་ཆེན་པོའི་གྲོང་ཁྱེད་གྱི་ཤར་
འཁྱམས་སུ་གནས་པར་བསམ་པར་བྱའོ། །རྣམ་སྣང་མཛད་ཀྱི་ཞེས་པ་ལ་སོགས་
པ་ནི་ནང་དུ་ཡེ་ཤེས་ཀྱི་དབང་དུ་གཞུག་པ་ཡེ་ཤེས་དབབ་པའི་ཆོ་ག་སྟེ་ལེའུ་བཅོ་
ལྔ་པར་སྔོན་དུ་བསྟན་པ་བཞིན་ནོ། །
དེའི་རྗེས་སུ། སངས་རྒྱས་ཀུན་གྱིས་གསུངས་པའི། དམ་ཚིག་གི་གསང་
བ་བསྒྲག་བྱ་ཞིང་
། དཀྱིལ་ འཁོར་ དག་ནི་བསྟན་པར་བྱ་ཞེས་ པས་ སྐུ་ གསུང་
ཐུགས་ཀྱི་དམ་ཚིག་ལ་གཞག་ཅིང་
། སྐྱོར་ཆུ་བླུད་དེ་གསང་བ་བསྒྲགས་པ་དང་
།
དལ་དུ་མེ་ཏོག་དོར་བ་སྟེ་གང་དུ་ཕོག་པའི་ལྷ་ངོས་གཟུང་ལ་མེ་ཏོག་སྤྱི་བོར་
བཅིང་ཞིང་། སྤྱན་དབྱེ་བའི་ཆོ་གས་གདོང་གཡོགས་དགྲོལ་ཞིང་འོག་ཏུ་རྣམ་དག་
དང་བཅས་པས་དལ་བསྟན་པ་ཉིད་དུ་བྱའོ། །དེ་ལ་འདི་ནི་སློབ་མ་ཐམས་ཅད་ཀྱི་
ཞེས་པ་ལ་སོགས་པ་ནི་དེ་ལྟར་དལ་དུ་ཞུགས་ནས་དབང་བསྐུར་བའི་ཁྱད་པར་
རྡུལ་ཚོན་གྱི་དལ་དེར་བུམ་པའི་དབང་བསྐུར་ཏེ་བྱང་ཆུབ་སེམས་དཔའི་སེམས་
དཔའ་ཆེན་པོ་ཕྱིར་མི་ལྡོག་པ་རྣམས་དང་བསྐལ་པ་མཉམ་པར་བྱ་བ་ལས་བུམ་
པའི་དབང་གི་དོན་དུ་གསོལ་བ་གདབ་པར་རོ། །དེ་ལ་འདི་ནི་དབང་བསྐུར་བ་
ཐམས་ཅད་ཀྱི་ཞེས་པ་ལ་སོགས་པ་ནི་དེ་ཉིད་དབང་བསྐུར་བའི་ཚེ་བརྗོད་པའི་
ཚིག་གོ །
དེ་ལ་འདི་ནི་རྡོ་རྗེ་ཞེས་པ་ལ་སོགས་པ་རྣམས་ཀྱིས་ནི་དེའི་དུས་སུ་བསམ་
250 -171



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
པར་བྱ་བའི་ཏིང་ངེ་འཛིན་ཏེ་ཁྱད་པར་བུམ་པ་ཞེས་པ་ལ་སོགས་པ་ནི་རིག་མའི་
ལྷ་མོ་སྤྱན་མ་ལ་སོགས་པ་བཞི་པ་རིན་པོ་ཆེའི་བུམ་པ་ཐོགས་ནས་དབང་བསྐུར་
བར་བྱེད། དམ་ཚིག་ནི་བྱང་ཆུབ་སེམས་དཔའ་རྣམས་ཀྱིས་བཀྲ་ཤིས་ཀྱི་ཚིགས་
སུ་བཅད་པ་བརྗོད། མཆོག་ནི་ཁྲོ་བོའི་རྒྱལ་པོ་རྣམས་ཀྱིས་བར་ཆད་ཀྱི་བགེགས་
བསྲུང་བར་མཛད། ལྷ་མོ་གཟུགས་རྡོ་རྗེ་མ་ལ་སོགས་ཀྱིས་རྡོ་རྗེའི་གླུ་ལེན་ཅིང་
མཆོད་པར་བྱེད་དོ། །ལྷ་དེ་དག་གིས་སོ་སོའི་ཕྱག་མཚན་དང་དབང་གི་བུམ་པ་ལ་
སོགས་པ་གཟུང་པར་མཁས་པ་རྣམས་ཀྱིས་བསྒོམ་ཞེས་པའོ། །
རྡོ་རྗེ་སྐུ་གསུམ་ཞེས་པ་སོགས་པ་ནི་ལུས་ཀྱི་དཀྱིལ་འཁོར་ལ་བརྟེན་ནས་
གསང་བའི་དབང་གིས་དེ་བཞིན་གཤེགས་པ་རྣམས་དང་བསྐལ་པ་མཉམ་པར་
བྱེད་པ་སྟེ། དེ་ཡང་རྡོ་རྗེ་སྐུ་གསུམ་ནི་བརྟེན་པ་བདེ་གསལ་མི་རྟོགས་པ་དག་
དབྱེར་ པས་ཡིད་སྐྱོབ་པར་བྱེད་པའི་སྔགས་ཀྱི་ནི་རྟེན་ཀུན་རྫོབ་བྱང་ཆུབ་
སེམས་ཕྲ་བ་ཡུངས་དཀར་གྱི་རྣམ་པ་ཅན་ལུས་ཀྱི་དལ་གྱི་ཕོ་བྲང་རྩ་དབུ་མ་ནས་
གཤེགས་ཏེ། ཐབས་ཀྱི་གསང་བ་ནས་ཡུམ་གྱི་པདྨར་ཕབ་པ་དེ་དབང་པོའི་རིམ་
པ་དང་སྦྱར་ནས་སྦྱིན་ལུགས་གསུམ་པོ་གང་ཡང་རུང་བས་སྦྱིན་པ་ལ་ནི་གདབ་
པར་བྱ་ཞེས་བྱའོ། །
དེའི་ཚེ་སློབ་མས་ཀྱང་གསང་དབང་གི་རྫས་དེ་ལ་མི་གུས་པ་སྤངས་ཏེ་
སེམས་དང་ལུས་ཀྱི་སྟོབས་རྒྱས་པར་བྱ་བའི་ཕྱིར་རྡོ་རྗེའི་ལྕེས་ལེགས་པར་བླངས་
ཏེ་ལོངས་སྤྱད་པས་ངག་གི་སྒྲིབ་པ་དག་ཅིང་གསུང་རྡོ་རྗེའི་བསྐལ་པ་དང་ལྡན་
པར་བྱེད་པ་ནི་དབང་བསྐུར་རབ་ཏུ་རྩོལ་བྱེད་དེ། རྒྱུད་ཕྱི་མ་ལས། ནམ་མཁའ་
དབྱིངས་ཀྱི་དབུས་གནས་པར། །རྡོ་རྗེ་ཅན་ཀུན་ཡང་དག་བསྡུ། །དེ་དག་ཐམས་
250 --172



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཅད་སྙིང་ཀ་ནས། །རྡོ་རྗེའི་ལམ་ནས་ཕྱུང་ནས་སུ། །སློབ་མའི་ཁར་ནི་དབབ་པར་
བྱ། །འདི་ནི་སྔགས་རྣམས་ཐམས་ཅད་ཀྱི། །དབང་བསྐུར་བའི་གོ་འཕང་མཆོག་ །
ལས་ མཆོག་ གི་ ནི་ཆོས་རྣམས་ དང་། །སྔགས་རྣམས་ ཐམས་ ཅད་ འགྲུབ་ པར་
འགྱུར་ཞེས་སོ། །
རྡོ་རྗེ་སེམས་དཔའ་བཅས་པ་ལ་སོགས་པ་ནི་དེ་ལྟ་བུའི་དབང་བ༔
བང་བསྐུར་བར་
བྱེད་པ་པོ་རྡོ་རྗེ་སློབ་དཔོན་གྱི་ཏིང་ངེ་འཛིན་གྱི་ཁྱད་པར་ཏེ་འོག་གི་ལྷའི་གཟུགས་
ཀྱི་སེམས་དཔའ་ཡིས། སྙིང་གར་བདག་པོ་གཞག་པར་བྱ་ཞེས་པ་རྗེས་སུ་སྦྱར་བ་
ལས་སློབ་དཔོན་བདག་ཉིད་དལ་གྱི་གཙོ་བོ་རྡོ་རྗེ་སེམས་དཔའ་འམ་ལྷག་པའི་ལྷ་
གང་ཡང་རུང་བའི་ཏིང་ངེ་འཛིན་ལ་གནས་པའི་ལུས་ལ་སྐུའི་དལ་རྡོ་རྗེའི་འཕྲེང་
བ་ལས་ཇི་ལྟར་གསུང་པ་བཞིན་དགོད་པར་བསྟན་པའོ། །
དེའི་རྗེས་སུ་བྷ་གའི་དལ་དུ་ཤེས་རབ་ཡེ་ཤེས་ཀྱི་དབང་གིས་རྣལ་འབྱོར་
གྱི་དབང་ཕྱུག་ཆེན་པོ་རྣམས་དང་མཉམ་པར་བྱ་བ་དང་
། བྱང་ཆུབ་སེམས་ཀྱི་དལ་
དུ་དབང་བཞི་པས་རྡོ་རྗེ་འཆང་ཆེན་པོ་ཉིད་དང་བསྐལ་པ་མཉམ་པར་བྱ་བ་ནི་སྔ་
མ་གསང་དབང་ཉིད་ཀྱི་ཤུགས་ལས་ཤེས་པར་འགྱུར་ཏེ། ཤེས་རབ་ཡེ་ཤེས་ཀྱི་
དབང་ཡང་ཡུམ་དང་སྙོམས་པར་ཞུགས་པའི་བདེ་བ་ལ་བརྟེན་ནས་ཡེ་ཤེས་ངོས་
འཛིན་པ་ལས་གཞན་དུ་མེད་ཅིང་
། བཞི་པའང་དེ་ཉིད་ལ་ངེས་པ་བསྐྱེད་པའི་ཚིག་
དབང་ཉིད་ལས་ལོགས་སུ་བསྐུར་དུ་མེད་པའི་ཕྱིར་རོ། །
འདིར་ཡང་དཔལ་ཡེ་ཤེས་སྙིང་པོ་ནི་དེ་ལ་འདི་ནི་རྡོ་རྗེ་ཞེས་པ་ལ་སོགས་
པ་ནི་དབང་གསུམ་པ་དངོས་སྟོན་པའི་ཚིག་ཡིན་ལ། དེ་ལམ་དུ་བྱེད་པ་རྣམ་པ་
འདི་བཞི་ཞེས་པས་གཞན་ལུས་ཤེས་རབ་ལ་བརྟེན་པའི་ཐབས་བདེ་བ་ལམ་དུ་
250-173



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བྱེད་པ་བཞེད་དོ། །དེ་ལྟ་བུའི་དབང་གི་དངོས་གཞིའི་རྣམས་ཡོངས་སུ་རྫོགས་པ་
དང་དམ་ཚིག་སྦྱོར་ལུང་བསྟན། བརྟུལ་ཞུགས་དང་། དབུགས་དབྱུང་པའི་མཐར་
ཁ་སྐོང་གི་སྦྱིན་བསྲེག་བྱ་སྟེ། བླ་མ་ལ་ཡོན་ཡུལ་བསྔོ་བ་དང་སྨོན་ལམ་དང་བཀྲ་
ཤིས་བརྗོད་པར་བྱའོ། །སངས་རྒྱས་ཀུན་གྱི་ཞེས་པ་ལ་སོགས་པ་ནི་དེ་ལྟ་བུའི་
དབང་དང་འབྲེལ་ཏེ་སྦྱིན་པར་བྱ་བ་དམ་ཚིག་གི་ཚིགས་ཏེ་ཁྱད་པར་ཁྱོད་ཀྱིས་
སྲོག་ཆགས་ཞེས་པ་ལ་སོགས་པ་ནི་དབང་བཞི་ཀར་དང་འབྲེལ་བ་འམ་ཤེས་པར་
བྱ་བའི་དམ་ཚིག་སྟེ། དེ་ཡང་དོན་གཞན་ལ་དགོངས་ཏེ་བསྟན་པ་ནི་ལེའུ་ལྔ་པར་
བཤད་ཟིན་ཏོ། །
དེ་ནས་ཞེས་པ་ལ་སོགས་པས་ནི་ཁྱད་པར་གསང་དབང་དང་འབྲེལ་བའི་
བཟའ་བའི་དམ་ཚིག་བསྟན་པའོ། །དངོས་གྲུབ་ཐམས་ཅད་ཅེས་པ་ལ་སོགས་
པས་ནི་མཆོག་ཐུན་མོང་གི་དངོས་གྲུབ་གྲུབ་པའི་འབྲས་བུ་སྤྱིར་བསྟན་པའོ། །
བཤང་གཅི་ཞེས་པ་ལ་སོགས་པས་ནི་དེ་ལྟ་བུའི་དངོས་གྲུབ་ཐམས་ཅད་བསྒྲུབ་པ་
ལ་ཁྱད་པར་གྱི་བདུད་རྩི་རི་ལུའི་བསྒྲུབ་པ་བསྟན་པ་སྟེ་དེ་ཉིད་ནི་རྒྱུད་ཕྱི་མ་ལས།
ཐ་མལ་ལུས་ཀྱི་ཆོས་ལས་ནི། དྲི་མ་ལྔ་རྣམས་སྣང་བ་ནི། །ཡེ་ཤེས་ལྔ་ཡིས་བྱིན་
བརླབས་པ། །བདུད་རྩི་ལྔ་ཞེས་བྱ་བར་གསུངས་ཞེས་པས་ནང་གི་བདུད་རྩི་ལྔ་ཤ་
ལྔ་དང་སྦྱར་བའི་རི་ལུ་སྣོད་ཀྱི་ཁྱད་པར་གྲོལ་པའི་ཆོས་ཀྱི་མ་གོས་པའི་ཁྱེའུ་དང་
བུ་མོ་ལས་བྱུང་པའི་ཐོད་པ་མཚན་ལྡན་པ་ཁ་སྦྱར་གྱི་ནང་དུ་གཞག་སྟེ། གནས་
དབེན་ པར་དལ་བཞེངས་པར་བྱ་བ་ལ་སོགས་པས་སྔོན་དུ་འགྲོ་བས། དུས་མར་
གྱི་ཚེས་བརྒྱད་ནས་བཅུ་བཞིའི་བར་དུ་གྲོགས་སྔགས་སྐྱེས་སམ་ཞིང་སྐྱེས་ཀྱི་
རིགས་མ་དང་ལྷན་ཅིག་ཏུ་ཚོགས་ཀྱི་འཁོར་ལོ་བྱ་ཞིང་ཆོ་ག་དེ་ཉིད་ལས།
250 -174



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
སྦར་དང་དེ་བཞིན་བསྲེག་པ་དང་
། །སྣང་བར་བྱ་དང་གཟུགས་སྣང་ལ། །
སྔགས་ཀྱི་ལུས་སུ་རབ་སྦྱོར་བ། །བདུད་རྩི་ལྔ་ནི་བསྒོམ་པར་བྱ། །རྡོ་རྗེ་ཧཱུྃ་ལས་
བྱུང་བ་ནི། །བར་སྣང་དག་ལ་བསམ་པར་བྱ། །ཨ་ལས་བྱུང་བའི་པདྨ་ནི། །དེའི་
འོག་ཏུ་བསྒོམ་ པར་ བྱ། །ཨོ་ གྱིས་ འབར་ བའི་ བདུད་ རྩི་ ནི། །དེའི་ དབུས་སུ་
བཞུགས་པར་བྱ། །རྡོ་ རྗེ་ པད་མ་མཉམ་སྦྱོར་བ། །འབར་བས་རྣལ་འབྱོར་ཚིམ་
པར་ བྱ། །ཤེལ་དང་མཚུངས་པར་སྣང་གྱུར་ཞིང་
། །ཡེ་ཤེས་ཉི་མ་གཉིས་ པར་
གྱུར། །ཕྱོགས་བཅུའི་འཇིག་རྟེན་ཁམས་རྣམས་ཀྱི། །མཚོན་ཆ་མཆོག་གིས་དྲངས་
ནས་ནི། །བདུད་རྩི་དེ་རུ་ཕབ་ནས་ཀྱང་
། །བཟའ་བའི་སྦྱོར་བས་བཟང་པར་བྱ། །
ཡིག་གསུམ་ས་བོན་ལས་སྐྱེད་བྱ། །གཞན་དུ་དེ་ནི་འགྲུབ་མི་འགྱུར་ཞེས་གསུངས་
པ་བཞིན་དུ་དྲོ་བ་དང་དུ་བ་དང་མེ་འབར་བ་ལ་སོགས་པ་མ་བྱུང་གི་བར་དུ་
བསྒྲུབས་ཏེ་དེ་ཉིད་དུ་ཇི་ཙམ་དུ་བཟའ་བ་ནི་སྐྱ་རེངས་དང་པོར་ཤར་བའི་དུས་སུ་
རེ་རེ་ཞིང་དངོས་གྲུབ་གྲུབ་པའི་མཚན་མ་ས་གཡོ་བ་དང་འོད་དང་ནམ་མཁའ་ལ་
འགྲོ་བ་ལ་སོགས་པ་མི་ནུས་ཀྱི་བར་དུ་བརྟེན་པའོ། །འབྲས་བུ་ནི་སངས་རྒྱས་
ཀུན་དང་ལྷན་ཅིག་འཁོད་ཅེས་པས་ཇི་སྲིད་ཉི་ཟླ་གནས་ཀྱི་བར་དུ་འཆི་བ་མེད་
པའི་རིག་པ་འཛིན་པ་ལ་སོགས་པ་ཐོབ་པར་འགྱུར་རོ། །
དེ་ལ་འདི་ནི་གསང་བ་ཐམས་ཅད་ཀྱི་ཞེས་པ་ལ་སོགས་པ་ནི་བདག་དང་
གཞན་གྱི་དོན་ཁྱད་པར་ཅན་གྱི་རིགས་མངག་གཞུག་པ་བསྒྲུབ་པའོ། །ཉམས་
དགའ་བའི་ཞེས་པ་ལ་སོགས་པ་ནི། དངོས་གྲུབ་འགྲུབ་པའི་གནས་དང་དུས་ཀྱི་
ཁྱད་པར་སྔོན་དུ་འགྲོ་བས་འབྲས་བུའི་རྒྱུད་བསྟན་པའོ། །དེ་ལ་འདི་ནི་མངག་
གཞུག་པ་ཐམས་ཅད་ཀྱི་ཞེས་པ་ལ་སོགས་ནི་མངག་གཞུག་པ་བསྒྲུབ་པ་རྒྱས་པར་
250 -175



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བསྟན་པ་སྟེ་ཁྱད་པར་དམ་ཚིག་བསྐུལ་པ་ལ་སོགས་པ་བཞི་ནི། ནང་དུ་དོན་དུ་
སྲོག་རྩོལ་གྱི་སྦྱོར་བས་རླུང་དབུ་མ་བཅུག་ཏེ་ལས་མི་བྱེད་མཚན་མར་མི་ལྡང་པའི་
རྩར་ཐིག་ལེའི་གོང་བུ་ལ་དམིགས་པས་བདེ་བ་ལམ་དུ་བྱེད་དེ་དེས་ན་བ་ཆིངས།
ལས་དང་མཚར་མ་རང་ཀར་སྤྱོད་པའི་རྩར་ཡི་གེ་ལ་དམིགས་པས་གསལ་བ་ལམ་
དུ་བྱེད་དེ་རྒས་པ་ཆིངས། ཨ་དང་མཚན་མ་ཞི་གནས་ཀྱི་རྩར་རླུང་ལ་དམིགས་
པས་འཆིངས་བ་ཆིངས། མི་རྟོག་པའི་ཡེ་ཤེས་ལམ་དུ་བྱེད་པ་སྟེ་ཁྱད་པར་གྱི་
བཅིངས་པའོ། །
དཔལ་ཡེ་ཤེས་སྙིང་པོ་ནི་རྩལ་ཡི་གེའི་སྤྲོ་བསྡུ་བདུད་རྩི་ཐིག་ལེའི་དབབ་
བཟློག་ཤེས་པ་རྟོག་བཅས་རྟོག་མེད་རླུང་རྡོ་རྗེའི་བཟླས་པ་འགྲོ་འོང་གི་གནད་
བསྟན་པའོ་ཅེས་བཞེད་དོ། །སངས་རྒྱས་རྡོ་རྗེ་ཅེས་པ་ལ་སོགས་པ་ནི་འཇམ་པའི་
རྡོ་རྗེའི་རྣལ་འབྱོར་གྱི་སྒོ་ནས་ཡུལ་ཁྱད་པར་ཅན་དབང་དུ་བྱ་བའོ
། །སངས་རྒྱས་
དེ་ལ་ཞེས་པ་ལ་སོགས་པ་ནི་དབང་དུ་གྱུར་པའི་གདུལ་བྱ་དེ་ཉིད་དད་པར་བྱ་བའི་
ཐབས་སོ། །བཀྲེས་བསྒོམ་ཞེས་པ་ལ་སོགས་པ་ནི་བདུད་རྩིའི་བསྒྲུབ་པ་བཅུད་
ལན་གྱིས་ལུས་ཉམས་པའི་གདུལ་བྱ་བསམ་པའི་ཐབས་སོ། །དེ་ནས་བཅོམ་ལྡན་
འདས་ཕྱག་ན་རྡོ་རྗེ་ཞེས་པ་ལ་སོགས་པ་ནི་ཡོན་ཏན་ཕུན་སུམ་ཚོགས་པ་བསྒྲུབ་
པའི་ཏིང་ངེ་འཛིན་ལས་རྡོ་རྗེ་སེམས་དཔའ་ཡོན་ཏན་གྱི་རིགས་དང་བྱང་ཆུབ་
སེམས་དཔའ་ནམ་མཁའ་སྙིང་པོའི་རིགས་དང་མངོན་རྟོགས་ཀྱིས་འཕྲིན་ལས་
ཐམས་ཅད་ལ་སྦྱར་བའོ། །དེ་ནས་བཅོམ་ལྡན་འདས་ཀུན་ནས་དབྱངས་རྡོ་རྗེ་
ཞེས་པ་ལ་སོགས་པ་ནི་ལྷ་མོ་ནི་བསྐུལ་བྱེད་མའི་མངོན་རྟོགས་ཀྱི་འཕྲིན་ལས་
ཀྱིས་ཞི་བའི་འཕྲིན་ལས་ཐུན་མོང་དུ་བསྒྲུབ་པའོ། །
250 -176



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དེ་ནས་བཅོམ་ལྡན་འདས་ཕྱག་ན་རྡོ་རྗེ་ཞེས་པ་ལ་སོགས་པ་ནི་འཕགས་
པ་ལ་གནོད་གནས་དབང་པོའི་རྣལ་འབྱོར་གྱིས་དབུལ་བ་སེལ་བ་སྟེ། གཉིས་
མེད་ པ་ ལས། གནོད་ བྱེད་ གནོན་ གནས་ སྐུ་ གསུམ་ ཞལ། །ཕྱག་ དྲུག་ གསེར་
མདོག་འོད་འཕྲོ་བ། །བི་ཙ་པུ་ར་ནེའུ་ལེ་ཅན། །དེ་ཡང་བཟང་པོའི་འདུག་སྟངས་
ཀྱིས། །པདྨའི་གདན་ལ་བཞུགས་པར་བསམ། །གནོན་གནས་འདི་འདྲ་བསྒོམ་
བྱས་ན། །དེ་ཡིས་ས་ཆེན་ནོར་རྫས་ཀྱིས། །རིང་པོར་མི་ཐོགས་འགེངས་པར་
འགྱུར། །ལག་ན་རྡོ་རྗེའི་བདུད་རྩི་ཡི། །ཆུ་ཡང་རྟག་ཏུ་དབུལ་བར་བྱ་ཞེས་པའི་
དོན་ནོ། །རྡོ་རྗེ་འདོད་པ་མྱོང་སྤྱོད་པའི་ཞེས་པ་ལ་སོགས་པས་ནི་ལྷ་མོ་ནོར་རྒྱུན་
ལས་ལོངས་སྤྱོད་ཆེན་པོ་བསྒྲུབ་པའི་ཐབས་བསྟན་པ་སྟེ་དེ་ཉིད་ལས། ལྷ་མོ་ནོར་
གྱི་བློ་གྲོས་ལས། །གཟི་ཆེན་གསེར་གྱི་མདོག་ཅན་མ། །ཕྱག་དྲུག་ལང་འཚོ་དར་
ལ་བབ། །རྒྱན་རྣམས་ཀུན་གྱིས་བརྒྱན་པ་སྟེ། །འཇོལ་སྒེག་ཐབས་ཅན་འབར་བ་
ཅན། །དེའི་གཡས་པ་མཆོག་སྦྱིན་མཛད། །གཡོན་པ་འབྲུ་ཡི་སྙེ་མ་ཅན། །མངག་
གཞུག་ གནོད་སྦྱིན་མོའི་ གཟུགས་ཞེས་སོ། །རྡོ་ རྗེའི་སྔགས་ཐམས་ཅད་དངོས་
གྲུབ་ཅེསལ་སོགས་པ་ཐམས་ཅད་ཀྱི་ཐུན་མོང་དང་ཁྱད་པར་གྱི་དངོས་གྲུབ་རྣམ་
པ་གཉིས་ཀྱི་ཆེ་བ་བསྟན་ཏོ། །
དེ་ནས་ཞེས་པ་ནས་སྐུ་དང་གསུང་དང་ཐུགས་ཀྱི་རིག་པའི་ཞེས་པ་ལ་
སོགས་པ་ནི་ལེའུ་ལྔ་པའི་སྤྱོད་པ་ལས་ འཕྲོས་ པའི་དོན་མདོར་བསྟན་པ་སྟེ།
འདིར་ཡང་སྤྱོད་པའི་ཚུལ་ནི་གསུམ་སྟེ། བདག་ཏུ་ལྟ་བའི་སྤྱོད་པ་དང་
། བདག་
མེད་པར་ལྟ་བའི་སྤྱོད་པ་དང་
། གསང་བ་བླ་ན་མེད་པའི་སྤྱོད་པའོ། །དང་པོ་ནི་ཕྱི་
རོལ་འཇིག་རྟེན་པའི་ལྷ་ཆེན་པོ་ཚངས་པ་ལ་སོགས་པ་དང་འབྲེལ་བའི་བརྟུལ་
250 -177



མེས་པོའི་
འི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཞུགས་གྱི་བྱ་བ་རྣམས་སོ། །
གཉིས་པ།
པ་བདག་མེད་པར་ལྟ་བའི་སྤྱོད་པ་ལ་གསུམ་ལས་རང་དོན་གཙོ་
བོར་དམིགས་པ་ནི་སངས་རྒྱས་ཀྱི་ཐེག་པ་ཆུང་ངུ་ཉན་ཐོས་དང་རང་རྒྱལ་པའོ། །
གཞན་དོན་གཙོ་བོར་དམིགས་པ་ནི་ཐེག་པ་ཆེན་པོ་བྱང་ཆུབ་སེམས་དཔའོ། །
གཞན་དོན་ཁོ་ན་ལ་དམིགས་པ་ནི་ཡང་དག་པར་རྫོགས་པའི་སངས་རྒྱས་ཀྱི་སྤྱོད་
པ་ཏེ་འདོད་ཆགས་དང་བྲལ་བ་མདོ་སྡེའི་དང་འདོད་ཆགས་དང་བཅས་པ་རྒྱུད་སྡེ་
དང་འབྲེལ་བའི་སྤྱོད་པའོ། །གསང་བ་བླ་ན་མེད་པའི་སྤྱོད་པ་ལ་བཞི་སྟེ་ལས་དང་
པོ་ལས་འཇིག་རྟེན་གྱི་བྱ་བ་བཏང་ཏེ་དབེན་པར་གནས་པ་གསང་བའི་སྤྱོད་པ
དང་། ཅུང་ཟད་གོམས་པས་བག་ཡོད་དྲན་པའི་འཛིན་པ་ཇི་ལྟར་རིགས་པའི་སྤྱོད་
པ་དང་། ཤིན་ཏུ་གོམས་པས་འདོད་ཡོན་མི་སྤོང་པར་བརྟེན་པ་རིག་པ་
པ་བརྟུལ་
ཞུགས་ཀྱི་སྤྱོད་པ་ དང་། གོམས་ པ་མཐར་ ཕྱིན་ པས་ ཇི་ ལྟར་གནས་ ཀྱང་ རང་
བཞིན་གྱི་དོན་དག་པ་ཉིད་དུ་འགྱུར་ཞིང་དེ་ཡང་མཉམ་བཞག་ཆེན་པོར་གནས་པ་
ཕྱོགས་ལས་རྣམ་པར་རྒྱལ་བའི་སྤྱོད་པའོ། །
རྗེ་བཙུན་གསང་བའི་མཚན་ཅན་གྱིས་ནི་བརྩོན་འགྲུས་ཅན་ཚེ་འདིར་
སངས་རྒྱ་བར་བྱེད་པ་འདོད་ཆགས་ལམ་དུ་འཁྱེར་བ་བདེ་བ་ཆེན་པོའི་སྤྱོད་པ
གསུམ། ལེ་ལོ་ཅན་བར་དོར་མཆོག་ཐོབ་པར་འདོད་པས་གསལ་བ་ཞེ་སྡང་ལམ་
དུ་འཁྱེར་བ་སྒྱུ་ལུས་ཀྱི་སྤྱོད་པ་གསུམ། ཤིན་ཏུ་ལེ་ལོ་ཅན་གཉིད་ཀྱི་སྤྱོད་པས་
གཏི་མུག་མི་རྟོག་པར་ལམ་དུ་བྱེད་པས་སངས་རྒྱ་བའི་ཚུལ་གསུམ་གནད་ཆེ་བར་
བཞེད་དོ། །དལ་འདི་ནི་སྐུ་དང་ཞེས་པ་ལ་སོགས་པ་ནི་དེ་ཉིད་རྒྱས་པར་བཤད་
པ་ལས་ཁྱད་པར་རིག་པ་བརྟུལ་ཞུགས་ཀྱི་སྤྱོད་པ་ཚོགས་ཀྱི་འཁོར་ལོ་དང་འབྲེལ་
250--178



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཏེ་ཕྱག་རྒྱ་དང་ལྷན་ཅིག་ཏུ་བྱ་བར་བསྟན་པའོ། །ལོ་གྲངས་བཅུ་དྲུག་ཅེས་པ་ལ་
སོགས་པ་ནི་སྤྱོད་པའི་གྲོགས་ཕྱག་རྒྱའི་མཚན་ཉིད་དོ། །དེ་བཞིན་གཤེགས་པའི་
ཞེས་པ་ལ་སོགས་པ་ནི་དཔྱོད་པའི་དངོས་གཞིའོ། །སྡོང་བུ་ཞེས་པ་ལ་སོགས་
པས་ནི་ཤིན་ཏུ་སྤྲོས་མེད་པས་ལུས་གནས་པའི་རྟེན་ཙམ་དུ་ཁ་ཟས་ཉེ་བར་བརྟེན་
ཏེ་ལོངས་སྤྱད་པའོ། །ཟླ་བ་དྲུག་གིས་ཞེས་པ་ལ་སོགས་པ་ནི་དུས་ལ་བལྟོས་པ་
མེད་པའི་སྤྱད་པའོ། །རྟག་ཏུ་ཞེས་པ་ལགས་པས་ནི་དེ་ཉིད་ཀྱི་མི་མཐུན་པའི་
ཕྱོགས་བསྡམ་པར་བྱ་བའི་དངོས་པོའམ་ཐབས་ཀྱི་ཆེ་བའོ། །འདོད་ཆགས་ཞེས་
པ་ལ་སོགས་པ་ནི་ཤིན་ཏུ་སྤྲོས་མེད་པས་ཕྱི་རོལ་གྱི་ཕྱག་རྒྱ་ལ་ལྟོས་པ་མེད་པར་
ཡེ་ཤེས་ཀྱི་ཕྱག་རྒྱ་དང་ལྷན་ཅིག་ཏུ་སྤྱོད་པ་བྱ་བའི་ཚུལ་ལོ། །རྡོ་རྗེའི་བདག་ཉིད་
ཅེས་པ་ལ་སོགས་པ་ནི་སྤྱོད་པ་དང་བྲལ་བའི་སྐྱོན་ནོ། །ལྷ་མོ་ཞེས་པ་ལ་སོགས་
པས་ནི་ཕྱག་རྒྱུའི་དབྱེ་བའོ། །རྡོ་རྗེ་གསུམ་གྱི་ཞེས་པ་ལ་སོགས་པ་ནི་ཁྱད་པར་གྱི་
སྤྱོད་པ་དངོས་ཀྱི་འབྲས་བུའོ། །
དེ་ནས་ཞེས་པ་ལ་སོགས་པའི་སྐབས་སུ་བབ་པའི་གཞུང་ཉེ་བར་བསྡུ་བ་
སྟེ། ལེའུ་བཅུ་དྲུག་པ་དཀའ་བའི་གནས་རྣམ་པར་བཤད་པའོ།།
ལེའུ་བཅུ་བདུན་པ་ལས་ནི་ལམ་ཆུད་མི་ཟ་བའི་ཡན་ལག་དམ་ཚིག་དང་
སྤྱོད་པ་ལས་ཀྱི་ལམ་དག་པ་ལ་སོགས་པ་སྟོན་པ་ལས་དེ་ནས་ཞེས་པ་ལ་སོགས་
པ་ནི་བསྡོམས་པ་དང་དམ་ཚིག་ཉེ་བར་སྟོན་པའི་སྔོན་དུ་སྟོན་པ་ལ་བསྟོད་ཅིང་
གསོལ་བ་གདབ་པ་སྟོན་པའི་ཕན་ཡོན་དང་བཅས་པ་སྟེ་སྟོན་པ་རྡོ་རྗེ་འཆང་ཁོ་ན་
ཉིད་སྐུ་གསུང་ཐུགས་ཡོན་ཏན་འཕྲིན་ལས་ཀྱི་རིགས་ཐམས་ཅད་ཀྱི་བདག་པོ་བླ་
ན་མེད་པར་བསྟན་པ་ལ། ལམ་མངོན་པར་རྟོགས་པ་ལྟར་ན་ལས་རྒྱལ་མཆོག་གི་
250 -179



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
དུས་སུ་གཙོ་བོ་སྟོང་པ་ཉིད་དུ་ཞུགས་པ་ལ་མཚམས་ཀྱི་ལྷ་རྣམས་ཀྱི་ཚད་མེད་
པའི་
གླུས་བསྐུལ་བས་བཞེངས་པ་ལ་ཕྱོགས་ཀྱི་དེ་བཞིན་གཤེགས་པ་བཞིས་
བསྟོད་པའོ། །
དཔལ་ཡེ་ཤེས་སྙིང་པོའི་ལྟར་ན་ལེའུ་དེ་འདི་ལ་ཡང་དོན་ལྔ་ལས་བརྗོད་
བྱ་ནི་དམ་ཚིག་དང་སྡོམ་པ་གཙོ་བོར་གསུངས་ལ། རྒྱུད་ཀྱི་ཚུལ་གསུམ་པོ་གཞུང་
ཡོངས་སུ་བསྡུ་བའི་ངོ་བོར་བསྟན་ཏོ། །བརྗོད་བྱེད་མཐའ་དྲུག་ཚུལ་བཞི་དག་
གིས་གསལ་བར་བྱེད་དོ། །གང་ལས་ཁྱད་པར་དུ་གྱུར་ན་རྒྱུད་འདིའི་བརྗོད་བྱ་
ཐམས་ཅད་ལ་ཁྱབ་ཅིང་
། བརྗོད་བྱེད་བཤད་ཐབས་ཀྱིས་ཆོས་ཐམས་ཅད་འཆད་
པ་དང་། རྒྱུད་ཐམས་ཅད་གསང་ཆེན་གྱི་ཕྱག་རྒྱས་བཏབ་པ་དང་
། དལ་གྱི་འཁོར་
ལོའི་ཡོངས་སུ་རྫོགས་པས་འདིར་དབང་བསྐུར་བས་རྒྱུད་སྡེ་སྟོང་ཕྲག་སུམ་ཅུའི་
དོན་ལ་དབང་བསྐུར་བར་བྱེད་དོ། །ཉམས་སུ་བླང་བྱ་ནི་ལམ་གྱི་གཞི་དང་ལྡན་
ཞིང་ ལམ་ ལ་ གོམས་ པར་ བྱ་བའི་ ཕྱིར་ གནས་ ལ། ཁྱད་ པར་ དུ་ བླ་ མའི་ བྱིན་
བརླབས་ཀྱིས་མཆོག་ཏུ་གྱུར་པར་སྟོན་པའོ། །དོན་ཆིངས་ནི་རྒྱུད་གསུམ་མཉམ་པ་
ཉིད་ཀྱི་གསང་བ་རབ་ཏུ་མི་གནས་པས། རྒྱུ་ལམ་འབྲས་བུ་དབྱེར་མེད་དུ་བསྡུ་
བའོ། །དེ་ནས་སྟོན་པ་ཞེས་པ་ལ་སོགས་པ་ནི་བསྡུད་པར་བྱེད་པའི་ཚིག་སྔོན་དུ་
འགྲོ་བ་ཉེ་བར་བསྟན་བྱའི་དོན་ཡང་དག་པའི་སྡོམ་པ་ཆོས་ཐམས་ཅད་ཀྱི་རང་
བཞིན་དག་པ་འོད་གསལ་བ་ཉིད་དུ་བསྟན་པའོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པ་ནི་ཆོས་ཅན་གནས་སྐབས་ཀྱི་
དམ་ཚིག་དང་སྡོམ་པས་སངས་རྒྱས་ཉིད་ཀྱི་སྐུ་གསུང་ཐུགས་ཀྱིས་ཧེ་འདི་དག་ནི་
རྗེ་ནཱ་རོ་པ་དབང་བཞི་དང་འབྲེལ་བའི་དམ་ཚིག་སྡོམ་པ་བཞེད་དེ། དང་པོ་སྐུ་
250 -180



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
དང་དེ་ཁོ་ན་ཉིད་བུམ་དབང་དང་འབྲེལ་བའི་དམ་ཚིག་བཞི་ལས་རང་གི་ངོ་བོའི་
དམ་ཚིག་ནི་རྣམ་པ་ལྟར་སྣང་བ། རང་བཞིན་སྟོང་པ། ངོ་བོ་གསལ་ བའི་ཟུང་
འཇུག །མཚན་ཉིད་རྟེན་ཅིང་འབྲེལ་པར་འབྱུང་བ་སྟེ། གཞི་གཅིག་འདི་རྣམས་
ཚང་དགོས་གསུང་
། ལམ་སྤྱོད་པའི་དམ་ཚིག་ནི། བརྟེན་པ་སྣོད་ཀྱི་འཇིག་རྟེན་
དབྱིངས་ལྷ་ མོའི་ རང་ བཞིན། གཡོ་བ་བཅུད་ཀྱི་སེམས་ཅན་ཐམས་ཅད་ལྷའི་
བདག་ཉིད། གཉིས་སུ་མེད་པར་སྦྱོར་བ་དབྱིངས་ཡེ་ཤེས་དབྱེར་མེད་སྣ་ཚོགས་
ཐབས་ཤེས་རབ་འདུ་འབྲལ་མེད་པར་ལམ་དུ་བསླང་ངོ༌
། །
ལོངས་སྤྱོད་ཡན་ལག་གི་དམ་ཚིག་ནི། ཕྱག་རྒྱ་ཐམས་ཅད་ལ་རིགས་སུ་
དབྱེ་བའི་སྒོ་ནས་སྤྱད་པར་དང་
། ཁྱད་པར་རིགས་སུ་བསྒྲུབ་པའི་སྒོ་ནས་སྤྱད་པ་
དང་། ཐུན་མོང་གི་སྤྱོད་པ་ལ་ལྔ་སོ་སོར་དང་ཁྱད་པར་གྱི་སྤྱོད་པ་གཅིག་ཏུ་སྤྱོད་
པ་བྱེད་དོ། །
* པར་
གསང་བ་བསྲུང་བའི་དམ་ཚིག་ནི། སྲོག་གཅོད་པ་ཐ་མལ་པའི་ལུས་ཀྱི་
རང་བཞིན་བཤིག་ནས་ལྷ་སྣང་བ་རང་གཞན་མེད་པར་སྒོམ་པ། མ་བྱིན་
ལེན་པ་དེ་བཞིན་གཤེགས་པའི་སྐུ་རྡོ་རྗེ་ཐོབ་པར་བྱ་ལ་མི་ཚངས་པར་
ངས་པར་སྤྱོད་པ་
སངས་རྒྱས་གཙོ་བོའི་ཡུམ་རེག་བྱ་རྡོ་རྗེ་མ་ལ་ལོངས་སྤྱོད་པ་བརྫུན་དུ་སྨྲ་བ་ཆོས་
ཐམས་ཅད་སེམས་ཀྱི་སྣང་བ་ཙམ་དུ་བརྗོད་པ་ཉིད་དོ། །དེ་བཞིན་དུ་གསུང་གི་རྡོ་
རྗེ་ཁོ་ན་ཉིད་གསང་དབང་དང་འབྲེལ་བའི་དམ་ཚིག་བཞི་ལས། རང་གི་ངོ་བོ་ནི།
རྣམ་པར་ཡི་གེར། རང་བཞིན་རླུང་། ངོ་བོ་སྐུ་གསུང་ཐུགས་སུ་སྦྱོར་བ། མཚན་
ཉིད་རྟེན་འབྲེལ་ལོ། །
ལམ་སྤྱོད་པའི་དམ་ཚིག་ནི་གྲགས་པའི་སྒྲ་སྣ་ཚོགས་རླུང་གི་དལ་དུ། དེ་
250--181



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཉིད་ཀྱི་དུས་ན་འབྱུང་བའི་དབྱེ་བས་ཕྱེ་བས་ལྷ་མོ་བཞིའི་རང་བཞིན་དུ། གནས་
སྐབས་སྲོག་རྩོལ་གྱི་རླུང་དབུ་མར་ཚུད་པ་རླུང་སྔགས་སྒྲ་གསུམ་ལས་དང་ཡེ་ཤེས།
གཉིས་སུ་མེད་པར་སྦྱོར་བ་གཏུམ་མོའོ། །
ལོངས་སྤྱོད་པའི་ཡན་ལག་གི་དམ་ཚིག་ནི། རླུང་བཅུ་རིགས་སུ་དབྱེ་སྟེ་
སྤྱད་པ། ཁྱད་པར་རིགས་སུ་སྒྲུབ་པར་བྱང་ཆུབ་སེམས་ཀྱི་རླུང་ལམ་དུ་བྱ་བ་ཐུན་
མོང་དུ་སྤྱོད་པ་རྩ་འཁོར་ལོ་དང་ལམ་དྲུག་ལ་བརྟེན་པ། ཁྱད་པར་དུ་སྤྱོད་པ་
འཁོར་ལོ་གཅིག་ལ་བརྟེན་པའོ། །གསང་བ་བསྲུང་པའི་དམ་ཚིག་ལ་ལས་ཀྱི་རླུང་
ཤེས་རབ་གྱི་རང་བཞིན་ལ་ལོངས་སྤྱོད་པ། དེ་བཞིན་གཤེགས་པའི་གསུང་རྡོ་རྗེ་
ཐོབ་པར་བྱ་བ་འཁོར་འདས་ཀྱི་ཆོས་ཐམས་ཅད་སེམས་དང་རླུང་ཙམ་དུ་གནས་
པ། ཐ་མལ་པའི་རླུང་ལས་འདས་ཏེ་རང་བཞིན་སྐྱེ་བ་མེད་པར་གནས་པའོ། །དེ་
བཞིན་དུ་ཐུགས་ཀྱི་རྡོ་རྗེ་དེ་ཁོ་ན་ཉིད་ཤེས་རབ་ཡེ་ཤེས་ཀྱི་དབང་དང་འབྲེལ་བའི་
དམ་ཚིག་བཞི་ལས། རང་གིས་ངོ་བོ་ནི་འདི་གསལ་བ་ལས་བྱུང་བའི་རྣམ་པ་
སེམས་ གསུམ་རང་བཞིན་བརྒྱད་ཅུ་དང་བཅས་པ་བདེ་བའི་ཡེ་ཤེས་དགའ་བ་
གསུམ། རང་བཞིན་རྟོག་བཅས་རྟོག་མེད་ངོ་བོ་ཐབས་ཤེས་རབ་གཉིས་སུ་མེད་
པ་མཚན་ཉིད་རྟེན་འབྲེལ་ལོ། །
ལམ་སྤྱོད་པ་ནི། བདེ་བར་སྤྱད་པའི་དགའ་བ་གསུམ། གསལ་བར་
ར་སྤྱོད་
པའི་སྣང་བ་གསུམ་མི་རྟོག་པར་སྤྱོད་པའི་སྟོང་པ་གསུམ། དབྱེར་མེད་དུ་སྤྱོད་པ་
ཐབས་ཤེས་རབ་ཟུང་དུ་འཇུག་གི་རྒྱུ་འབྲས་སོ། །ལོངས་སྤྱོད་པའི་ཡན་ལག་ནི་
རིགས་སུ་དབྱེ་བ་སྣང་བ་གསུམ་དང་སྐད་ཅིག་བཞི་པ་རིགས་སུ་བསྒྲུབ་པ་རླུང་
སེམས་ཙམ་ལས་གྲུབ་པ། སྒྱུ་མའི་སྐུ་ཐུན་མོང་དུ་སྤྱོད་པ་སྒྱུ་མའི་དཔེ་བཅུ་གཉིས་
250 -182



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཀྱི་སྣང་བ་ཁྱད་པར་དཔེའི་གཙོ་བོ་གསུམ་གྱིས་བསྒྲུབ་པའོ། །
གསང་བར་བསྲུང་པའི་དམ་ཚིག་ནི་སྒྱུ་མའི་ཤེས་རབ་མ་ལ་ཞེན་མེད་དུ་
ལོངས་སྤྱད་པ་སངས་རྒྱས་ཀྱི་ཐུགས་རྡོ་རྗེ་ཐོབ་པར་བྱ་བ་ཆོས་ཐམས་ཅད་རྒྱུན་
ཆད་རབ་ཏུ་མི་གནས་པར་སྨྲ་བ་ཐ་མལ་པའི་སེམས་དང་ལུས་ལས་འདས་ཤིང་རྨི་
ལམ་སྒྱུ་མ་ཙམ་དུ་ལ་མི་གནས་པའོ། །དེ་བཞིན་དུ་སྐུ་གསུང་ཐུགས་དེ་དབྱེར་
མེད་པའི་དེ་ཁོ་ན་ཉིད་དབང་བཞི་པ་དང་འབྲེལ་ཏེ་དམ་ཚིག་བཞི་ལས། རང་གི་
ངོ་བོ་ནི་རྣམ་པ་སེམས་ཉིད་རང་འབྱུང་ཡེ་ཤེས་སུ་འཆར་བ་རང་བཞིན་རྣམ་དག་
གདོད་མ་ནས་འོད་གསལ་བ། ངོ་བོ་མངོན་པར་བྱང་ཆུབ་པ་མཚན་ཉིད་རྟེན་
འབྲེལ་ལོ། །ལམ་སྤྱོད་པ་ནི་ཐབས་སྒྱུ་མའི་སྣང་བ་ཤེས་རབ་ལམ་གྱི་ཡེ་ཤེས་
དབྱེར་མེད་དྲི་མ་གསུམ་དང་བྲལ་བ་ལྷན་ཅིག་སྤྱོད་པ་བདེ་བ་ཆེན་པོ་དེ་ཁོ་ན་ཉིད་
དོ། །ལོངས་སྤྱོད་པའི་ཡན་ལག་ནི་རིགས་སུ་དབྱེ་བ་ཕྱིའི་མངོན་པར་བྱང་ཆུབ་པ་
རིགས་སུ་བསྒྲུབ་པ་ནང་གི་མངོན་པར་བྱང་ཆུབ་པ་ཐུན་མོང་དུ་སྤྱོད་པ་རིལ་པོར་
འཛིན་པ་དང་རྗེས་སུ་གཞིག་པ་ཁྱད་པར་དེ་ལས་གྱུར་པ་ཐམས་ཅད་སྟོང་པ་འོད་
གསལ་བ་ལས་བྱུང་བའི་སློབ་པ་དང་མི་སློབ་པའི་ཟུང་འཇུག་གོ །
གསང་བ་བསྲུང་བའི་དམ་ཚིག་ནི་སྟོང་པ་ཉིད་རང་རིག་བདེ་བར་ཤར་
བའི་བཙུན་མོ་དེ་བཞིན་གཤེགས་པའི་སྐུ་གསུང་ཐུགས་གཉིས་སུ་མེད་པའི་ཡེ་
ཤེས་ཐོབ་བྱ། ཆོས་ཐམས་ཅད་བདེན་པ་གཉིས་རྣམ་དག་པའི་ངོ་བོ་ཟུང་འཇུག་
རབ་ཏུ་མི་གནས་པར་སྨྲ་བ་ཐ་མལ་པའི་སྣང་བ་ལས་འདས་པའི་བསམ་གཏན་
གཉིས་ཀྱིས་དག་པའི་བདག་ཉིད་དོ། །
སློབ་ དཔོན་ཛྙཱ་ན་གརྦའི་བཞེད་པས། སྐུའི་དམ་ཚིག་བཞི་ནི། རྩ་ལྟུང་
250 -183



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བརྒྱད་པ་ལྔ་པ་དང་། །བཅུ་གསུམ་པ་དང་བཅུ་པ་དག་གོ །གསུང་གི་ནི། གཉིས་
པ། གསུམ་པ། དྲུག་པ། བཅུ་གཉིས་པ་རྣམས་སོ། །ཐུགས་ཀྱི་ནི་དང་པོ་བཞི་པ་
དགུ་པ་བཅུ་གཅིག་པའོ། །དེ་དག་ལས་ཐུན་མོང་དུ་གྱུར་པ་བདུན་པ་དང་བཅུ་
བཞི་པ་དབང་གི་རིགས་མ་རྣམས་ཏེ་འདི་དག་ལ་བཟའ་བ་དང་སྤྱད་པ་དང་ཐུན་
མོང་མ་ཡིན་པ་རྣམས་ལམ་གྱི་གཞི་ཡིན་པར་བཞེད་དོ། །དེ་ནས་ཞེས་པ་ལ་
སོགས་པ་ནས་ཚངས་པའི་དམ་ཚིག་ཞེས་པ་ལ་སོགས་པས་ནི་ཐུན་མོང་པའི་དམ་
ཚིག་དང་སྡོམ་པ་ལས་འཇིག་རྟེན་པའི་གཙོ་བོ་རྣམས་ཀྱི་སྟེ། ནང་དོན་དུ་ཐོག་
མར་རྩི་ཆགས་པ་ཚངས་པ་རླུང་ཁྱབ་འཇུག་ཐིག་ལེ་དབང་ཕྱུག་ཆེན་པོ་སྟེ་དེ་དག་
གི་དྲི་མ་དང་བྲལ་བས་ནི་སངས་རྒྱས་ཉིད་དུ་གྱུར་པའོ། །དེ་ནས་ཞེས་པ་ནས་
གནོད་སྦྱིན་མོ་ཐམས་ཅད་ཀྱི་ཅེས་པས་ནི་འཇིག་རྟེན་པའི་འཁོར་རྣམས་ཀྱི་དམ་
ཚིག་དང་སྡོམ་པའོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པ་ནི་ལས་ཀྱི་ལམ་རྣམ་པར་དག་
པ་ལ་བསླབ་པ་ལས། ཁྱད་པར་ལུས་ཀྱི་རྣམ་གསུམ་ཐམས་ཅད་ནི་རྡོ་རྗེ་ལས་ནི་
བྱུང་བ་བྱ་ཞེས་པ་ནི་དོན་གཞན་ལ་དགོངས་ནས་བསྟན་པ་སྟེ། ཆོས་ཐམས་ཅད་
སྟོང་པ་འོད་གསལ་བར་རྟོགས་པས་དངོས་པོར་འཛིན་པའི་སྲོག་གཅོད་པ་དང་།
སངས་རྒྱས་ཀྱི་ཡོན་ཏན་རིན་པོ་ཆེ་རྣམས་བསྐུལ་བ་མེད་པར་རང་དབང་དུ་བྱེད་
པའི་མ་བྱིན་པར་ལེན་པ་དང༌
། རྟག་པར་བདེ་སྟོང་གཉིས་སུ་མེད་པའི་ཡེ་ཤེས་
དང་མི་འབྲལ་བའི་འདོད་པ་ལ་སྤྱོད་པའོ། །ཚིག་གིས་ལས་རྣམས་མ་ལུས་པར།
ཁམས་གསུམ་དྲི་མེད་དཀྱིལ་འཁོར་སྟེ་ནི་ཆོས་ཐམས་ཅད་རབ་ཏུ་མི་གནས་པ་སྒྱུ་
མ་ལྟ་བུར་སྨྲ་བའི་རྫུན་དང་རྣམ་པར་མི་རྟོག་པའི་ཡེ་ཤེས་ཀྱིས་འཁོར་འདས་ཀྱི་
250 -184



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཤན་འབྱེད་པའི་ཕྲ་མ་དང་
། ཚེ་འདིར་མི་བྱ་བ་ལ་ཐབས་སྣ་ཚོགས་ཀྱིས་སྤྱོད་པའི་
ངག་འཁྱལ་དང་། དངོས་པོར་སྨྲ་བའི་རྣ་བར་མི་འབབ་པའི་ངག་ཆོས་ཐམས་ཅད་
སྟོང་ཉིད་དུ་བརྗོད་པའི་ངག་རྩུབ་པོ། ཡིད་ཀྱི་རྡོ་རྗེའི་རང་བཞིན་ཀུན། རྡོ་རྗེ་
བསྟེན་པས་ནི་གོང་མའི་ཡོན་ཏན་ལ་འདོད་པའི་འདོད་པ་འབྱུང་བའི་
གནས་
སེམས་དང་
། ཉོན་མོངས་པ་ས་བོན་དང་བཅས་པ་སྤང་བར་སེམས་དཔའི་གནོད་
སེམས་དང༌
། ཚེ་འདིའི་སྙན་ གྲགས་དགོས་མེད་དུ་ཤེས་པའི་ལོག་པར་ལྟ་བ་
རྣམས་སོ། །
དེ་ནས་ཕྱག་ན་རྡོ་རྗེ་ཞེས་པ་ལ་སོགས་པའི་ནི་ཕྱག་བྱ་བའི་ཁྱད་པར་སྟེ།
དེ་ཡང་དེ་བཞིན་གཤེགས་པའི་སྐུ་གསུང་ཐུགས་ཀྱི་གཟུགས་བརྙན་རྡོ་ཤིང་ལ་
སོགས་པ་ལས་བྱས་པ་དང་ཐུན་མོང་མདོ་སྡེའི་ཐེག་པའི་རྗེས་སུ་འབྲང་བའི་གང་
ཟག་དག་ལ། གསང་ཆེན་གྱི་སྤྱོད་པ་གསུམ་ལ་གནས་པས་ཕྱག་མི་བྱ་སྟེ། བདག་
ཉིད་ལ་མ་གུས་པར་འགྱུར་བའི་ཕྱིར་རོ། །གཞན་དོན་དུ་འགྱུར་ཞིང་ཁ་ན་མ་ཐོ་བ་
སྤང་བའི་ཕྱིར་ནི་ཉེས་པ་མེད་དོ། །དེ་ནས་ཞེས་པ་ནས་ཐུགས་རྡོ་རྗེའི་བསམ་
གཏན་ཞེས་པ་ལ་སོགས་པས་ནི་ཁྱད་པར་བླ་ན་མེད་པའི་ལམ་ཅིག་ཅར་དུ་
རྫོགས་པར་བྱེད་པའི་ཡན་ལག་རིམ་ལྔ་གདན་གཅིག་ཏུ་བསྒོམ་པ་སྟེ་ཐབས་དུ་
མའི་སྒོ་ནས་ཡུན་རིང་དུ་མཉེས་པར་བྱས་པའི་བླ་མའི་ཞལ་ལས་རྟོགས་པར་བྱ་བ་
ཉིད་དོ། །དེ་ནས་ཞེས་པ་ནས་སྔགས་བསྒྲུབ་པའི་ཞེས་པ་ལ་སོགས་པས་ནི་སྡོམ་
པ་དང་དམ་ཚིག་སྤྱིར་བསྟན་པའོ། །དེ་ནས་ཞེས་པ་ནས་བསྙེན་པ་དང་ཞེས་པ་ལ་
སོགས་པས་ནི་བདེ་བ་ཆེན་པོ་གཞན་ལུས་ཤེས་རབ་ལ་བརྟེན་དང་འབྲེལ་བའི་
བསྙེན་བསྒྲུབ་ཡན་ལག་བཞི་བསྟན་པའོ། །དེ་ནས་ཞེས་པ་ནས་རྡོ་རྗེ་མི་སྣང་བ་
250--185



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༩༽
ཞེས་པ་ལ་སོགས་པས་ནི་དེ་ཉིད་ཀྱི་ཁྱད་པར་རང་གི་བྱང་ཆུབ་ཀྱི་སེམས་སྦྱང་ཞིང་
གཞན་གྱི་དབང་དུ་བྱ་བ་ཉིད་དོ། །དེ་ནས་ཞེས་པ་ནས་ནམ་མཁའི་ཞེས་པ་ལ་
སོགས་པས་ནི་དལ་གྱི་ལྷ་རྣམས་ལ་སོ་སོའི་རིགས་ཀྱིས་རྒྱས་གདབ་པའམ་རང་
ལུས་ཐབས་ལྡན་བདེ་བ་ཆེན་པོའི་འཁོར་ལོ་ལ་བརྟེན་ནས་བདེ་བ་ཆེན་པོ་ལམ་དུ་
བྱ་བ་སྟེ་ཅན་དྷ་ལའི་བྱེ་བྲག་གོ །དེ་ནས་ཞེས་པ་ནས་སྔགས་འཆང་ཞེས་པ་ལ་
སོགས་པས་ནི་གསང་སྤྱོད་ལ་སོགས་པས་ཀུན་གྱི་བརྟེན་བསམ་གྱི་ཁྱད་པར་རོ། །
དེ་ནས་ཕྱག་ན་རྡོ་རྗེའི་དེ་བཞིན་གཤེགས་པ་ཐམས་ཅད་ཀྱི་བདག་པོས་
ཞེས་པ་ལ་སོགས་པས་ནི་གསང་ཆེན་བླ་ན་མེད་པའི་རྒྱུད་འདི་ཐམས་ཅད་དང་
ཐུན་མོང་མ་ཡིན་པ་ཉིད་ཀྱིས་རྟོགས་པར་དཀའ་བའི་མཚན་ཉིད་ཅན་དུ་བསྟན་པ་
སྟེ་དེ་ཉིད་དགོངས་པས་བཤད་པ་ནི་གཉིས་མེད་ལས། སྐུ་གསུང་ཐུགས་ཀྱི་རྡོ་རྗེ་
གསུམ། །གསང་གསུམ་རྡོ་རྗེ་འཆང་བའི་བདག །སྒྱུ་མའི་སྣང་བ་ལས་འདས་ཏེ། །
མངོན་པར་བྱང་ཆུབ་མཚན་ཉིད་ཅན། །ཡེ་ཤེས་དམིགས་མེད་ངོ་བོ་ཉིད། །འདུས་
པོ་གསང་བ་བླ་མེད་པ། །ཡི་གེའི་ཚིག་གི་དམིགས་མེད་པས། །དེ་ཉིད་བརྗོད་པ་
རྣམ་པར་དབེན། །དགོངས་པས་ཅང་ནི་མི་གསུང་བཞུགས་ཞེས་གསུངས་པ་
པ་ཤེས་
པར་བྱའོ། །དེ་ནས་ཞས་པ་ནས་རང་གཞན་དག་ཅིང་ཞེས་པ་ལ་སོགས་ལ་ཡིན་
ཟུང་འཇུག་དེ་ཉིད་འོད་གསལ་ལས་འབྱུང་ཞིང་ འཇུག་ པའི་ ཚུལ་ གྱི་ཆོས་ ཀྱི་
དབྱིངས་དང་དབྱེར་མེད་པའི་ཁྱད་པར་ཅན་དུ་བསྟན་པའོ། །དེ་ནས་བཅོམ་ལྡན་
འདས་ཞེས་པ་ལ་སོགས་པ་ནི་དངོས་གྲུབ་ཀྱི་དོན་གང་ཟག་གི་རྒྱུད་ལ་ཇི་ལྟར་
གནས་པ་ཞུས་ལན་གྱི་སྒོ་ནས་ཉིང་འཕྲོས་དང་བཅས་ཏེ་བསྟན་པའོ། །
དེ་ནས་བྱང་ཆུབ་སེམས་དཔའ་དག་ཅེས་པ་ལ་སོགས་པས་ནི་འཁོར་
250 -- 186



དཔལ་གསང་པ་འདུས་པའི་རྣམ་བཤད་དྲི་མ་མེད་པའི་སྣང་བ།
རྣམས་དངོས་གྲུབ་ཀྱི་ཁྱད་པར་འབྲས་བུའི་རྒྱུད་ལ་ངོ་མཚར་བའི་སྒོ་ནས་རྣམ་
པར་མི་རྟོག་བཞིན་དུ་ཡེ་ཤེས་ཀྱི་སྣང་བ་ལྷའི་སྐུ་ལ་སོགས་པར་སྣང་བ་ཉིད་ཀྱིས་
གཞུང་འོག་མ་དང་མཚམས་སྦྱར་བའོ། །དེ་ནས་སྟོན་པ་ཞེས་པ་ལ་སོགས་པ་ནི་
རིམ་ པ་ གཉིས་ཀྱི་ལྷའི་ཏིང་ ངེ་ འཛིན་ གྱི་ གཞུང་ ཉེ་བར་བསྡུ་བའོ། །དབྱིངས་
འགྱུར་མའི་ཞེས་པ་ལ་སོགས་པས་ནི་རིགས་པ་བརྟུལ་ཞུགས་ཀྱི་སྤྱོད་པ་ཁྱད་པར་
གྱི་ཕན་ཡོན་ནོ། །དེ་ནས་ཅེས་པ་ནས་གལ་ཏེ་ཞེས་པ་ལ་སོགས་པ་ནི་རྟོག་པའི་
རྣལ་འབྱོར་ལ་མཉམ་བཞག་ཏུ་གནས་པས་ཀྱང་རྩ་མཚན་མ་དང་བཅས་པའི་འདུ་
བྱེད་ལག་པའི་ཕྱག་རྒྱ་བཅིངས་པ་ལ་སོགས་པ་དགག་པར་བསྟན་པའོ། །དེ་ནས་
ཞེས་པ་བཤང་གཅི་ཞེས་པ་ལ་སོགས་པ་ནི་སྤྲོས་མེད་དང་ཤིན་ཏུ་སྤྲོས་མེད་ལ་
གནས་པའི་རྣལ་འབྱོར་པས་སྤྱོད་པའི་ཁྱད་པར་སྐུ་གསུང་ཐུགས་རྡོ་རྗེ་ཏིང་ངེ་
འཛིན་ལ་གནས་པ་རིམ་པ་བཞིན་ཡེ་ཤེས་ཀྱི་བདུད་རྩི་དང་ལྷན་ཅིག་སྐྱེ་བའི་
རིགས་མ་དང་བྱང་ཆུབ་ཀྱི་སེམས་ལ་སྤྱད་པའི་ཚུལ་ལོ། །
དེ་ནས་ཞེས་པ་ནས་མདོར་ན་ཕུང་པོ་ཞེས་པ་ལ་སོགས་པས་ནི་ཕྱི་རོལ་དུ་
གྱུར་པའི་ལྷ་ལ་ཞེན་པ་དགག་ཅིང་བདག་ཉིད་ལྷའི་ངོ་བོར་གྲུབ་པའི་ཚུལ་གསལ་
བར་བསྟན་པའོ། །དེ་ནས་བྱང་ཆུབ་སེམས་དཔའ་སེམས་དཔའ་ཆེན་པོ་བྱམས་
པས་ཞེས་པ་ལ་སོགས་པ་གསང་ཆེན་བླ་ན་མེད་པའི་རྒྱུད་འདིར་བྱིན་བརླབས་
ལམ་དུ་བྱེད་པ་བརྗོད་བྱའི་གཙོ་བོར་བསྟན་པའི་ཕྱིར་བླ་མ་ལ་བསྙེན་བསྐུར་བའི་
ཚུལ་དྲིས་ལན་དང་བཅས་པས་བསྟན་པའོ། །དེ་ནས་བཅོམ་ལྡན་འདས་ཕྱག་ན་
རྡོ་རྗེ་དེ་བཞིན་གཤེགས་པའི་རྡོ་རྗེ་ཞེས་པ་ལ་སོགས་པ་ནི་སྟོན་པ་འོད་གསལ་
ལས་མཉམ་པར་བཞག་པ་ལས་བཞེངས་ཏེ་སླར་ཡང་དལ་དང་དབང་གི་དོན་གྱི་
250-187



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཕྱིར་འདོད་པ་ལ་སྤྱོད་པའི་ཚུལ་དུ་བཞུགས་པའོ། །
དེ་ནས་ཞེས་པ་ནས་ཤ་རུས་ཞེས་པས་ནི་ཐབས་ཀྱི་རྒྱུད་བྱ་བ་ལས་ཀྱི་
ཚོགས་གོང་ལེའུ་བཅུ་གསུམ་པ་དང་བཅུ་བཞི་པ་ལས་གསུངས་པའི་དྲག་པོ་མངོན་
སྤྱོད་ཀྱི་ལས་བཤུས་ཏེ་བསྟན་པའོ། །དེ་ནས་ཞེས་པ་ནས་བཟའ་བ་ཞེས་པ་ལ་
སོགས་པ་ནི་ཁ་ཟས་ཀྱི་རྣལ་འབྱོར་ནང་གི་སྦྱིན་སྲེག་གོ །དེ་ནས་ཞེས་པ་ནས་པུ་
རྩའི་ཞེས་པ་ལ་སོགས་པ་ནི་ཁྱད་པར་གྱི་མཆོད་པ་རང་ལུས་ལས་བྱུང་བའི་ཡོ་
བྱད་ཀྱི་ཚོགས་ཀྱི་འཁོར་ལོ་དང་འབྲེལ་བས་མཆོད་པ་ཉིད་ཀྱིས་ལས་ཐམས་ཅད་
འགྲུབ་པར་བསྟན་པའོ། །དེ་ནས་ཞེས་པ་ནས་དབང་པོ་གཉིས་ཀྱི་ཅེས་པ་ལ་
སོགས་པ་ནི་རིགས་མ་དང་སྙོམས་པར་ཞུགས་པའི་སྤྱོད་པའི་ལས་གྱུར་པའི་བདེ་
བ་ནི་སངས་རྒྱས་ཀྱི་བྱང་ཆུབ་ཀྱི་དངོས་ཀྱི་རྒྱུད་བསྟན་པའོ། །དེ་ནས་ཞེས་པ་ནས་
མཆོད་པའི་ཞེས་པ་ལ་སོགས་པ་ནི་འདིར་གསང་ཆེན་བླ་ན་མེད་པའི་ལམ་རིམ་
གྱིས་མཚོན་པའི་ལམ་གྱི་སྦྱོར་བ་གང་ཡང་རུང་བའི་སྔོན་དུ་བྱང་ཆུབ་ཀྱི་སེམས་
སྔོན་དུ་འགྲོ་བ་ནི་ཐེག་པ་ཆེན་པོ་ཁྱད་པར་གྱི་ཆོས་སུ་བསྟན་པའོ། །
དེ་ནས་ཞེས་པ་ནས་ལུས་དང་ཞེས་པ་ལ་
ས་པ་ལ་སོགས་པ་ནི་སྒོ་ནས་གྱིས་བསྡུས་
པའི་དགེ་བའི་རྩ་བ་གང་ཡང་ཟག་མེད་ཀྱི་ལམ་དུ་གཞུག་པ་བླ་ན་མེད་པའི་བྱང་
ཆུབ་ཏུ་བསྔོ་བར་བྱ་བ་ཉིད་དུ་བསྟན་པའོ། །དེ་ནས་ཞེས་པ་ནས་མཐོ་གང་ཞེས་པ་
ལ་སོགས་པ་ནི་ལམ་གྱི་བརྟེན་ཐ་མལ་པའི་ལུས་གུས་པ་སེལ་བའི་ཐུགས་སུ་
བདུད་རྩི་བྱང་ཆུབ་སེམས་ཀྱི་དབང་བླང་བའོ། །དེ་ནས་ཞེས་པ་ནས་མཆོད་རྟེན་
ཞེས་པ་ལ་སོགས་པ་ནི་ཤིན་ཏུ་སྤྲོས་མེད་ལ་གནས་པས་ཕྱི་རོལ་པ་ལ་ལྟོས་པའི་
བྱ་བ་སྤངས་ཏེ་བྷུ་སུ་ཀུའི་ཚུལ་དུ་གནས་པར་བྱ་བའོ། །དེ་ནས་ཞེས་པ་ནས་འོད་
250 --188



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
ཟེར་ཞེས་པ་ལ་སོགས་པ་ནི་རྗེས་སུ་བཟུང་བའི་འཕྲིན་ལས་ཞི་བའི་
པ་ཞི་བའི་སྒོ་ནས་
དབུག་དབྱུང་པའོ། །དེ་ནས་ཞེས་པ་ནས་ལམ་གྱི་ཞེས་པ་ལ་སོགས་པ་ནི་བདག་
དང་གཞན་གྱི་དོན་ཁྱད་པར་ཅན་གྱི་ཕྱིར་མིག་སྨན་བསྒྲུབ་པ་རྡོ་རྗེ་ཨན་ཛ་ནའི་
སྦྱོར་བ་བསྟན་པའོ། །
དེ་ནས་བཅོམ་ལྡན་འདས་དེ་བཞིན་གཤེགས་པ་ཞེས་པ་ལ་སོགས་པ་ནི་
རྒྱུད་མཐར་ཐུག་པའི་དོན་གྱི་བརྗོད་བྱ་བསྟན་པ་སྟེ། དེ་ཡང་སྐུ་རྡོ་རྗེ་ནི་སྐུའི་
གསང་བ་བསམ་གྱིས་མི་ཁྱབ་པ་སྣང་སྟོང་དབྱེར་མེད་པ་དང་གསུང་རྡོ་རྗེ་ནི་
གསུང་གི་གསང་བ་བསམ་གྱིས་མི་ཁྱབ་པ་གྲག་སྟོང་བརྗོད་དུ་མེད་པ་དང་ཐུགས་
རྡོ་རྗེ་ནི་ཐུགས་ཀྱི་གསང་བ་བསམ་གྱིས་མི་ཁྱབ་པ་བདེ་སྟོང་གཉིས་མེད་པ་
གཉིས་ལས། དེ་དག་གང་དུ་ཚོགས་བར་གྱུར་པ་ལ་ནི་རྡོ་རྗེ་འཆང་ཆེན་པོའམ་
གསང་བ་འདུས་པ་ཞེས་བྱ་སྟེ། རྒྱུད་ཕྱི་མ་ལས། སྐུ་གསུང་ཐུགས་ནི་རྣམ་པར་
གསུམ། །གསང་བ་ཞེས་ནི་བསྟན་པ་ཡིན། སངས་རྒྱས་ཐམས་ཅད་ཅེས་བྱ་བ།
ཚོགས་པ་འདུས་པ་ཡིན་པར་བརྗོད་ཅེས་སོ། །
དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཐམས་ཅད་ཀྱི་བདག་པོ་ཞེས་
པ་ལ་སོགས་པ་ནི་རྒྱུད་ཀྱི་ཆེ་བ་བསྟན་པ་ལ་མཐར་ཐུགས་གསང་པ་བླ་ན་མེད་
པའི་རྒྱུད་འདི་ལྟ་བུ་འཇིག་རྟེན་དུ་འབྱུང་པའི་སྐབས་རྙེད་པར་དཀའ་བས་ཁྱད་
བར་གྱི་ཆེ་བའི་བདག་ཉིད་དུ་བསྟན་པའོ། །འོན་ཀྱང་ཞེས་པ་ལ་སོགས་པ་ནི་
ལམ་དང་འབྲས་བུ་བདེ་ཞིང་མྱུར་བར་སྐྱོབ་པས་ཁྱད་པར་དུ་ཆེ་བའི་བདག་ཉིད་
དུ་བསྟན་པའོ། །དེ་ནས་བྱང་ཆུབ་སེམས་ཞེས་པ་ལ་སོགས་པ་ནི་དེ་ཡང་རིན་པོ་
ཆེ་ལྟ་བུ་ལ་གང་ཟག་གཞན་ཐམས་ཅད་ཀྱི་སྤྱོད་ཡུལ་དུ་མ་གྱུར་པས་ཁྱད་པར་རྒྱ་
250 -189



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཆེ་བའི་བདག་ཉིད་དུ་བསྟན་པའོ། །
དེ་ནས་དེ་བཞིན་གཤེགས་པ་ཐམས་ཅད་ཀྱི་ཞེས་པ་ལ་སོགས་ པ་ནི་
གདུལ་བར་བྱ་བའི་དོན་གྱི་མཛད་པ་རེ་ཤིག་རྫོགས་པའི་སྒོ་ནས་སྟོན་པ་རྡོ་རྗེ་
འཆང་ཆེན་པོའི་ཉིད་འོད་གསལ་བའི་ཏིང་ངེ་འཛིན་དུ་ཞུགས་ཏེ་སྣང་པ་མེད་པར་
གྱུར་པ་ལ་ཚད་མེད་པ་བཞིའི་རང་བཞིན་ཅན་གྱི་ལྷན་ཅིག་སྤྱོད་པའི་ཡུམ་བཞིས་
མྱ་ངན་གྱིས་བསླུས་བཞེངས་པར་བསྐུལ་བ་ལས་བསྐུལ་བ་བཞིན་བདེ་བ་ཆེན་
པོའི་སྐུར་བཞེངས་པ་སྟེ། ལམ་མངོན་པར་རྟོག་པར་ལྟར་ན་ལས་རྒྱལ་མཆོག་ཏུ་
གཙོ་བོ་ཡབ་ཡུམ་བདེ་བ་ཆེན་པོའི་དོན་དམ་པའི་བདེན་པར་འཇུག་ཅིང་གནས་པ་
ལ་ལྷ་མོ་བཞིས་ཚན་མེད་པའི་རྐྱེན་གྱི་གླུས་བསྐུལ་ཞིང་དེ་ལས་གཟུགས་སྐུ་ཉིད་
དུ་བཞེངས་པ་ལ་བསྟོད་པ་སྔོན་དུ་འགྲོ་བས་མཆོད་ཅིང་འདོད་ཡོན་ལྔ་ལ་སོགས་
པ་ལ་ལོངས་སྤྱོད་པའི་སྒོ་ནས་གདུལ་བྱའི་དོན་ལ་འཇུག་པར་བསྟན་པའོ། །
དེ་ནས་ནམ་མཁའི་དབྱིངས་འདི་དག་ཐམས་ཅད་ཅེས་པ་ལ་སོགས་པ་ནི་
ཆོ་འཕྲུལ་གསུམ་གྱི་སྒོ་ནས་ འཕྲིན་ལས་ཀྱི་མཛད་པ་བསྟན་པ་ལས། དང་པོ་
ཐབས་ཤེས་རབ་གཉིས་སུ་མེད་པའི་སྒོ་ནས་བདེ་བ་ཆེན་པོར་སྙོམས་པར་ཞུགས་
པའི་ཁྱད་པར་ནི། དགོངས་མིན་དུ་དཔལ་རྡོ་རྗེ་འཆང་ཆེན་པོའི་སྐུ་གསུང་ཐུགས་
རྡོ་རྗེ་བདེ་བ་ཆེན་པོའི་ངང་ལས་འཁོར་ལོ་སྣང་བར་མཛད་པ་ལྷ་སུམ་ཅུ་སོ་གཉིས་
ལ་སོགས་པ་རྟེན་དང་བརྟེན་པ་དབྱེར་མེད་དུ་གྱུར་པའི་དོན་ཏོ། །
དགོངས་ཏེ་བཤད་པ་ལྟར་ན་རྣལ་འབྱོར་པའི་རྡོ་རྗེའི་ལུས་ལ་རྩའི་བུ་ག་
སྟོང་ཕྲག་བདུན་ཅུ་རྩ་གཉིས་ལ་སོགས་པ་ཐམས་ཅད་ཡེ་ཤེས་ཀྱི་ཐིག་ལེས་རྒྱས་
པར་གྱུར་པ་ལས་བདེ་བ་དང་སྟོང་པར་དབྱེར་མེད་བྱེད་པའི་ཡེ་ཤེས་རང་འབྱུང་དུ་
250-190



དཔལ་གསང་བ་འདུས་
སང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
རྫོགས་པས་ན། ཁྱབ་ཅིང་བདེ་ལ་བུམ་པ་ཆུས་གང་བ་ལྟར་གནས་པར་འགྱུར་ཏོ། །
ཞེས་རབ་ཏུ་གང་བས་སྤྲོ་བ་དང་བསྡུ་བའི་བདག་ཉིད་དུ་གནས་པའོ་ཞེས་རྗེ་ནཱ་རོ་
པ་བཞེད་དོ། །དཔལ་ཡེ་ཤེས་སྙིང་པོ་ནི་ལུས་ཐམས་ཅད་ལ་བདེ་བ་ཆེན་པོས་
ཁྱབ་སྟེ་ལྷན་ཅིག་སྐྱེས་པའི་ཡེ་ཤེས་ལ་གནས་པ་ཉིད་ཀྱིས་ཅིག་ཅར་བར་བསྟན་
ཞེས་བཞེད་དོ། །དེ་ནས་རྡོ་རྗེ་ནམ་མཁའི་ཞེས་པ་རྡོ་རྗེ་འཛིན་པས་འགྲོ་བ་སྦྱང་
པའི་ཚུལ་གྱིས་དོན་བྱ་བའོ། །ཐམས་ཅད་དེ་བཞིན་གཤེགས་པ་ཞེས་པས་ཁམས་
གསུམ་པ་ཐམས་ཅད་ལྷའི་འཁོར་ལོར་དག་སྟེ། སེམས་ཅན་དེ་དག་རེ་རེ་ཞིང་
ཡང་རང་རང་གི་ལྷག་པའི་ལྷས་གཙོ་བོ་བྱས་པའི་དལ་གྱིས་འཁོར་ལོར་གྱུར་བའོ། །
དེ་ནས་བརྩམས་ཏེ་ཞེས་པ་ལ་སོགས་པས་ཁྱད་པར་གྱི་དབང་བསྐུར་བའི་ཚུལ་བླ་
ན་མེད་པར་བསྟན་ཏོ། །དེ་ནས་ཞེས་པ་ལ་སོགས་པས་ནི་ཟབ་པའི་གནས་བདེན་
གཉིས་དབྱེར་མེད་རྒྱུ་དང་འབྲས་བུའི་ཆོས་མཐར་ཐུག་པ་ཐམས་ཅད་མཉམ་པ་
ཉིད་དུ་གནས་པས་ཟུང་འཇུག་མི་ཕྱེད་པའི་དོན་མངོན་དུ་གྱུར་པའོ། །
དེ་ནས་བཅོམ་ལྡན་འདས་ཞེས་པ་ལ་སོགས་པ་ནི་སངས་རྒྱས་རྣམས་འོད་
གསལ་དུ་ཞུགས་པ་དེ་ཉིད་ལས་ཟུང་འཇུག་ཏུ་བཞེངས་ཏེ་བརྗོད་བྱ་དང་རྗོད་པར་
བྱེད་པའི་ཐབས་ཀྱི་ཁྱད་པར་སྨད་དུ་བྱུང་པ་ལ་དགྱེས་པའི་སྒོ་ནས་ངོ་མཚར་དུ་
བརྗོད་པ་སྟོན་པའི་གསུང་དང་བཅས་པས་ལམ་དང་འབྲས་བུར་བཅས་པའི་བྱང་
ཆུབ་ཀྱི་གནས་ཐོབ་པའི་ཚུལ་བསྟན་པའོ། །དེ་ནས་ཞེས་པ་ལ་སོགས་པ་ནི་རྒྱུ་
དང་ཐབས་དང་འབྲས་བུའི་རྒྱུད་ཀྱི་བརྗོད་བྱ་མ་ལུས་ པར་ རྫོགས་ པའི་ རྗེས་
ཐོགས་ལ་རྒྱུད་ཡོངས་སུ་གདམ་ཞིང་གཏད་པ་ལས། དེ་ནས་བཅོམ་ལྡན་འདས་
ཞེས་པ་ལ་སོགས་པ་ནི་སྤྱིར་གསང་ཆེན་བླ་ན་མེད་པའི་རིགས་སུ་སྐྱེས་ཤིང་སྣོད་
250 -191



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
དང་ལྡན་པ་ཐམས་ཅད་མཐར་ཐུག་གི་རྒྱུད་འདི་ལ་འཇུག་ཅིང་སྤྱོད་ཅིག་པར་
གདམས་པའོ། །དེ་ནས་ཕྱག་ན་རྡོ་རྗེ་དེ་བཞིན་གཤེགས་པ་ཞེས་པ་ལ་སོགས་པ་
ནི་ཁྱད་པར་བསྟན་པའི་རྒྱུན་མི་ནུབ་པར་བྱ་བའི་ཕྱིར་བྱང་ཆུབ་སེམས་དཔའ་
སེམས་དཔའ་ཆེན་པོ་རྡོ་རྗེ་ཆོས་ལ་ཡོངས་སུ་གཏད་པའོ། །
དེ་ནས་ཞེས་པ་ལ་སོགས་པ་ནི་དེ་ལྟར་བསམ་གྱིས་མི་ཁྱབ་པའི་མཛད་པ་
མཐར་ཕྱིན་པའི་རྗེས་སུ་དལ་ཡོངས་སུ་བསྡུ་བ་བསྟན་པ་སྟེ། དེ་ཡང་སྐུ་གསུང་
ཐུགས་ཀྱི་གསང་བ་བསམ་གྱིས་མི་ཁྱབ་པ་ནི་དམ་པ་རིགས་བརྒྱར་དེ་དག་དེ་ཉིད་
རིགས་ལྔར། དེ་ཡང་སྐུ་གསུང་ཐུགས་ཀྱི་གསང་བ་རིགས་གསུམ་དུ་བསྡུས་ཤིང་
མཐར་དེ་ཉིད་ཀྱང་གསང་ཆེན་རིགས་གཅིག་རྡོ་རྗེ་འཆང་ཆེན་པོའི་རབ་ཏུ་མི་
གནས་པའི་ཡེ་ཤེས་འོད་གསལ་བའི་བདག་ཉིད་དུ་གྱུར་པའི་དོན་ཏོ། །
དེ་ནས་ཞེས་པ་ནས་སྐུའི་རྡོ་རྗེ་ཞེས་པ་ལ་སོགས་པ་ནི་སླར་ཡང་དེའི་ངང་
ལས་ཟུང་འཇུག་ཡོངས་སུ་དག་པའི་སྒྱུ་མར་བཞེངས་ཏེ་དེ་ཉིད་ཀྱི་སྐུ་གསུང་
ཐུགས་ཀྱི་གསང་བ་ཁམས་གསུམ་པའི་འགྲོ་བ་མ་ལུས་པར་ལུས་ངག་ཡིད་གསུམ་
ལ་མཉམ་པར་ཁྱབ་པའི་ཚུལ་གྱིས་མཛད་པ་རྒྱུན་མི་འཆད་པར་འབྱུང་བར་འགྱུར་
བ་སྟེ། རྒྱུད་ཕྱི་མ་ལས། དུས་གསུམ་དེ་རྡོ་རྗེའི་ཐུགས་ཡིན་སྲིད་དང་མཐར་ཐུག་
གང་ཞི་ཞིང་སྒྲིབ་མེད་ནམ་མཁའ་དག་པའི་ངོ་བོ་ཉིད། སངས་རྒྱས་སྐུ་སོགས་བྱང་
ཆུབ་དབང་ཕྱུག་རྡོ་རྗེ་ཅན། དེ་ལ་ལུང་ངག་ཡིད་ཀྱིས་རྟག་ཏུ་ཕྱག་འཚལ་ལོ་ཞེས་
གསུངས་པ་བཞིན་ནོ། །གསུམ་པ་གསང་ཆེན་བྱང་ཆུབ་སེམས་ཀྱི་དོན་རྣལ་འབྱོར་
པས་ཇི་ལྟར་ཉམས་སུ་བླང་བར་བྱ་བ་ནི་བླ་མའི་ཞལ་ལས་གུས་པས་བླང་བར་བྱ་
བ་ཉིད་ཡིན་ནོ། །
250 -192



དཔལ་གསང་བ་འདུས་པའི་རྣམ་བཤད་དྲི་མ་མེད་པའི་སྣང་བ།
གསང་ཆེན་རྒྱུད་རྒྱལ་བླ་མེད་སྙིང་པོའི་དོན། །མཐར་ཐུག་འདི་རྙེད་ཡང་
དག་ སྤྱོད་པ་ནི། །ལྷ་དབང་སྤྱི་བོར་མེ་ཏོག་མཛེས་བཅིངས་ལྟར། །དུས་རྣམས་
ཀུན་ཏུ་མི་ནུབ་ལྷམ་མེར་གྱུར། །གང་དག་འཇིག་རྟེན་བློ་གྲོས་བླུན་པོ་དག །བརྩེ་
བས་བསྐྱངས་ཀྱང་ཡལ་བར་དོར་བྱེད་པ། །ཀླུའི་གཙུག་རྒྱན་ནོར་བུ་རིམ་སེལ་ནི། །
མཐོང་བ་ཙམ་གྱིས་དེད་དཔོན་དགའ་བྱེད་ལྟར། །འདི་ན་རིགས་ཆད་སྐྱེ་བོ་གང་
དག་ལ། །ལེགས་ པར་ གདམས་ ཀྱང་ འདོམས་ པར་ མི་ འགྱུར་བའི། །ཞལ་ གྱི་
བདུད་རྩི་དྲི་མེད་ཆུ་རྒྱུན་ནི། །མཐོང་བ་ཙམ་གྱི་མཁས་རྣམས་དགའ་བ་སྐྱེ། །
སངས་རྒྱས་བསྟན་པ་རྒྱ་མཚོ་ཆེན་པོ་ལ། །རྡོ་རྗེ་ཐེག་པའི་གྲུ་གཟིང་རབ་བཅས་
ཏེ། །འཕགས་པ་ཡབ་སྲས་དེད་དཔོན་མཁས་པ་ཡིས། །ཚུལ་བཞིན་དུས་སྦྱར་བ་
དན་ལེགས་བསྐྱོད་ནས། །དཔལ་ལྡན་གསང་འདུས་དབང་གི་རྒྱལ་པོ་བླ་མ། །རྗེ་
བཙུན་ཏེ་ལོས་རྒྱལ་མཚན་རྩེར་བཏགས་ཏེ། །དཔལ་ལྡན་ནཱ་རོས་གསོལ་བཏབ་
དངོས་གྲུབ་གང་
། །སྒྲ་བསྒྱུར་རྒྱལ་པོ་ཆོས་ཀྱི་བློ་གྲོས་ཀྱིས། ཁ་བ་ཅན་གྱི་ཕྱོགས་
བཞི་ མཐའ་ སྟགས་ པར། །ཡིད་བཞིན་ནོར་བུའི་ཆར་པ་ཕབ་གྱུར་ན། །དཔལ་
གྱིས་འབྱུང་གནས་ཕུན་སུམ་ཚོགས་པ་གང་
། །མི་ཟད་བརྒྱན་གྱི་འཁོར་ལོས་དོན་
རྫོགས་ཤོག །
དཔལ་ལྡན་གསང་བ་འདུས་པའི་རྣམ་པར་བཤད་པ་དྲི་མ་མེད་པའི་སྣང་
བ་ཞེས་བྱ་བ། ཁ་བ་ཅན་གྱི་ལྗོངས་འདིར་ཀུན་གྱིས་བསྙད་པ་མེད་པར་ཐམས་
ཅད་མཁྱེན་པ་ཉིད་དུ་གྲགས་པ་རྒྱ་རྣལ་འབྱོར་པའི་ཞབས་ཀྱི་རྡུལ་སྤྱི་བོས་བླངས་
ཤིང་
། རིགས་པ་འཛིན་པ་གསང་སྔགས་ཀྱི་སྡེ་སྣོད་ལ་ཡིད་གཞུངས་པར་གྱུར་པ་
དཔལ་མི་བསྐྱོད་རྡོ་རྗེ་ཞེས་བྱ་བས་སྦྱར་བ་འདི་རྫོགས་སོ།། 11
250 -193



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བཀྲ་ཤིས་པར་གྱུར་ཅིག །ཞལ་དྲོ་བར་གྱུར་ཅིག །ལྷག་ཆད་ནོར་དང་གསུམ་མ་རིགས་འཁྲུལ་ དང་
བཞི། ཡེ་ཤེས་ལྷ་ལ་མཐོལ་ལོ་བཤགས། །བདག་གིས་བསྟོད་སྨད་མེད་པར་ཟབ་ནས་བདོག །དལ་གཉེར་
ཁད་ཀ་ཐགས་དགས་མཛད། ངས་ཀྱང་ཟབ་པ་ལགས་གྱིས། ཁྱེད་ཀྱང་བཟབ་པར་ཞུ། ཆོས་ལེགས་པ་འདི་
ལ་ཡང་ཡང་གཟིགས་དག་མཛད།།
11
250 -194



༄༅། །དཔལ་གསང་བ་འདུས་པའི་བསྐྱེད་པའི་རིམ་པའི་མངོན་པར་
རྟོགས་པའི་མན་ངག་འཇིག་རྟེན་དང་འཇིག་རྟེན་ལས་
འདས་པའི་དངོས་གྲུབ་མ་ལུས་པའི་འབྱུང་གནས་
རྣམ་དག་དགེ་བའི་ལྗོན་ཤིང་ཞེས་བྱ་བ་
བཞུགས་སོ། །
གང་གིས་འཇིག་རྟེན་བདེ་བྱེད་ཚངས་དབང་གཞོན་ནུ་ཡིས། །ཕྱག་བྱས་
པ་དང་ལྷན་ཅིག་ རྗེས་སུ་སྤྱོད་པ་ཡི། །བདེ་བས་རབ་དགྱེས་མ་ལུས་དཀྱིལ་
འཁོར་འཁོར་ལོའི་བདག །དཔལ་ལྡན་གསང་འདུས་དང་མཚུངས་བླ་མ་དེ་ཡིས་
འགྲོ་ཀུན་རྒྱལ། །གང་དག་ཤེས་ རབ་ལང་ཚོ་རྒྱས་པ་ཅན། །དད་དང་བརྩོན་
འགྲུས་འཕགས་པའི་ནོར་ཅན་ལ། །ཡིད་འོང་དངོས་གྲུབ་རྣམ་གཉིས་སྦྱིན་པའི་
ཕྱིར། །རིམ་གཉིས་དང་པོའི་མངོན་རྟོགས་དེ་རིང་འཆད། །ཟབ་མོའི་དེ་ཉིད་ཇི་
བཞིན་པད་མོའི། །ཚལ་རྒྱས་ལས་འོངས་ཏིང་འཛིན་སྦྲང་རྩི་ནི། །རྣམ་རིག་བུང་
བས་ལེགས་བླངས་རིགས་ལྡན་དག །ཡིད་རབ་ཚིམ་བྱེད་དགའ་སྟོན་འགྱེད་པར་
སྤྲོ། །
དེ་ལ་དཔལ་གསང་བ་འདུས་པའི་ སྒོར་ཞུགས་ པའི་རྣལ་འབྱོར་པས་
དགོན་
པ་ཆེན་པོ་ལ་སོགས་པར་གནས་ཏེ། ཐོ་རངས་ཐུན་གྱི་དང་པོར་བདག་ཉིད་
མལ་ནས་ལངས་ལ་ཁྲུས་བྱས་ཏེ། ཁམས་ གསུམ་ན་གནས་པའི་སེམས་ཅན་
ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་ལས་བཟློག་པར་བྱ་བའི་ཕྱིར་
250 -195



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བདག་ཉིད་རྡོ་རྗེ་འཆང་ཆེན་པོའི་གོ་འཕང་ཐོབ་པར་བྱ་བའོ་སྙམ་པའི་སེམས་
བསྐྱེད་ལ་སྐད་ཅིག་གིས་རྡོ་རྗེ་འཆང་སྐུ་མདོག་དཀར་པོ་ཞལ་གསུམ་ཕྱག་དྲུག་པ་
འོག་ནས་འབྱུང་བའི་ཕྱག་མཚན་ཅན་རང་འདྲའི་རིགས་མ་དང་ལྡན་པ་བསམས་
ལ། རྡོ་རྗེ་དང་པད་མ་བྱིན་གྱིས་བརླབས་ཏེ་སྙོམས་པར་ཞུགས་པ་ལས་བྱུང་བའི་
བྱང་ཆུབ་སེམས་ཀྱི་ཐིག་ལེ་མི་བསྐྱོད་པའི་རྣམ་པར་ཡུམ་གྱི་མཁའ་ལས་སྤྲོས་ཤིང་
བསྡུས་ཏེ་བདག་ལ་བཅུག་པ་ལས་བདག་ཉིད་ཞེ་སྡང་རྡོ་རྗེ་ཞལ་གསུམ་ཕྱག་དྲུག་
པ་སྐུ་དང་རྩ་བའི་ཞལ་འཐིང་ནག །གཡས་ཞལ་དཀར་པོ། གཡོན་ཞལ་དམར་
པོ། གཡས་ཀྱི་ཕྱག་གསུམ་གྱིས་རིམ་པ་བཞིན་དུ་རྡོ་རྗེ་འཁོར་ལོ་རལ་གྲི། གཡོན་
གྱི་གསུམ་གྱིས་རིམ་པ་བཞིན་དུ་དྲིལ་བུ་པད་མ་རིན་པོ་ཆེ་བསྣམས་ཤིང་ཞལ་
དབུས་མ་མཆེ་བ་ཅུང་ཟད་གཙིགས་པ་གྱེན་དུ་བཅིངས་པའི་ཐོར་ཚུགས་དང་
མཐུར་དུ་དཔྱངས་པའི་ཅོད་པན་ལ་སོགས་པ་སྣ་ཚོགས་པའི་རྒྱན་དང་ལྡན་པ་པད་
ཉི་ཟླ་བའི་གདན་ལ་རྡོ་ རྗེའི་དཀྱིལ་མོ་ཀྲུང་གིས་བཞུགས་པ་ཞིག་ཏུ་གྱུར་པ་
བསམ་མོ། །
དེ་ནས་ཕྱོགས་བཅུར་པཾ་དང་རོ་བཅུ་སྤྲོས་པས་པད་མ་དང་ཉི་མའི་གདན་
བཅུ་བསྐྱེད་ལ། དེའི་སྟེང་དུ་བདག་གི་ཐུགས་ཀ་ནས་ཧཱུྃ་རིང་པོ་བཅུ་སྤྲོས་པ་ལས།
གཤིན་རྗེ་གཤེད་པོ་ལ་སོགས་པའི་ཁྲོ་བོ་བཅུ་གོ་རིམ་ཇི་ལྟ་བ་བཞིན་དུ་ཁ་ནང་དུ་
བལྟས་པར་བསམ་མོ། །དེ་ནས་ཡང་བདག་ཉིད་ཀྱིས་སེ་གོལ་བཅུ་གཏོགས་
ལས་བདག་གི་ཐུགས་ཀ་ནས་གནོད་མཛེས་བཅུ་བཏོན་ལ། ཨོཾ་སུཾ་བྷ་ནི་སུཾ་བྷ་ནི་
ཧཱུཾ། གྷི་ཧྥ་གྷི་ཧྥ་ཧཱུཾ། གྷི་ཧྥ་པ་ཡ་གྷི་ཧྥ་པ་ཡ་ཧཱུྃ། ཨ་ན་ཡ་ཧོ། བ་ག་ཝན། བྷི་རུ་རཱ་
ཙ་ཡ་ཧཱུྃ་ཕཊ་ཅེས་པའི་སྔགས་ཀྱི་ཕྱོགས་སྐྱོང་བཅུ་ཁུག་ཅིག་པར་བསྒོ་བས་དེ་
པ་
250-196



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་
།
རྣམས་འཕྲོས་ནས་ཕྱོགས་སྐྱོང་བཅུའི་ལུས་འགུགས་པར་རླུང་གི་དལ་ལ་བསྐྱོན།
ངག་ འགུགས་ པ་ མགྲིན་ པ་ ཞགས་ པས་ བཅིངས། །སེམས་ འགུགས་ པ་ སྙིང་
ལྕགས་ཀྱུས་ཡུག་ཏེ་བཀུག་ནས་སྔར་གྱི་ཁྲོ་བོ་བཅུ་པོའི་མདུན་ན་གནས་པར་
བསམས་ལ། དེ་རྣམས་ཀྱི་སྤྱི་བོར་ཧཱུཾ་སྔོན་པོ་བཅུ་སྤྲོས་པ་ལས་ཁྲོ་བོ་བདུད་རྩི་
འཁྱིལ་བ་སྨད་ཕུར་བུའི་དབྱིབས་ཅན་བཅུར་བསམས་ལ། ཨོཾ་བཛྲ་ཀི་ལ་ཡ་བཛྲ་
ཨ་ཀོ་ཏ་ཡ་ཨུད་ཀར་ཧཱུྃ་ཕཊ་ཅེས་བྱ་བའི་སྔགས་ཀྱིས་ཕུར་བུ་ལ་བཀའ་སྒོ་ཞིང་
།
དེ་ནས་གནོད་མཛེས་བཅུ་བོས་ཨོཾ་གྷ་གྷ་གྷ་ཏ་ཡ་གྷ་ཏ་ཡ། སརྦ་དུཥྛན་ཧཱུྃ་ཕཊ། ཀཱི་
ལ་ཡ་ཀཱི་ལ་ཡ། སརྦ་པ་པཾ་ཕཊ་ཕཊ་ཧཱུྃ་ཧཱུྃ་ཧཱུྃ་བཛྲ་ཀི་ལ་བཛྲ་དྷ་རོ་ཨཱད་ཉ་པ་ཡ་ཏི།
སརྦ་བིགྷ་ན། ཀ་ཡ་ཝ་ག་ཙིཏྟ། བཛྲ་ཀི་ལི་ཀི་ལ་ཡ་ཧཱུྃ་ཧཱུྃ་ཧཱུྃ་ཕཊ་ཕཊ་ཅེས་བརྗོད་
ནས་གཡོན་གྱིས་ཕུར་བུའི་སྐེད་པ་ནས་བཟུང་ཞིང་གཡས་ཀྱིས་རྡོ་རྗེའི་ཐོ་བས་
ཕྱོགས་སྐྱོང་གི་སྤྱི་བོ་ནས་འབྲམ་གསེར་གྱི་ས་གཞི་ལ་ཐུག་པར་བཏབ་པར་བསམ་
མོ། །དེ་ནས་གནོད་མཛེས་བཅུ་པོ་བདག་གི་ཐུགས་ཁོར་སྡུས་ལ་ཨོཾ་བཛྲ་ཛྭ་ལ་ཨ་
ན་ལ་རྒ་ཧཱུྃ་ཞེས་བརྗོད་པས་སྔར་གྱི་ཁྲོ་བོ་བཅུ་དང་ཕུར་བུ་བཅུ་བཅས་ཡེ་ཤེས་ཀྱི་
མེ་འབར་བ་དེ་ཤིན་ཏུ་ཡང་ཆེར་འབར་ཞིང་འཕྲོས་པའི་མེའི་འོབས་སུ་བསམ་མོ། །
དེ་ནས་འོག་ཏུ་ཧཱུྃ་སྔོན་པོ་གཅིག་བསམ་ལ་དེ་ལས་འོད་ཟེར་འཕྲོས་འདུས་
པ་ལས་འོག་རྡོ་རྗེ་ས་གཞིར་བསམ་མོ། །ཡང་ཌ་ཀི་ར་ཛ་ཧཱུྃ་ཞེས་བརྗོད་པས་
སྔགས་དེ་འཕྲོས་ཤིང་ལུས་པ་ལས་རྡོ་རྗེ་འགྲེང་བའི་ར་བ་ཁྲོ་བོའི་ཕྱིར་རོལ་དུ་
བསམ་མོ། །ཧཱུཾ་ང་ཡང་ན་ཨོཾ་བཛྲ་ཧཱུྃ་ཀ་ར་ཧཱུྃ་ཞེས་བརྗོད་ཅིང་འཕྲོས་པས་རྡོ་རྗེའི་དྲ་
བས་ཁ་བཅད་པར་བསམ་མོ། །དེ་ནས་བདག་ཉིད་ཀྱི་སྙིང་ཁ་དང་ལྐོག་མ་དང་སྤྱི་
བོར་ཉི་མ་དང་པད་མ་དང་ཟླ་བའི་སྟེང་དུ་ཧཱུྃ་ཨ་ཨོཾ་ཞེས་པ་བཀོད་ལ་ལུགས་སུ་
250 - 197



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལན་གསུམ་བཟླས་སོ། །དེ་དག་ནི་སྲུང་པའི་འཁོར་ལོའི་རྣལ་འབྱོར་རོ། །
དེ་ནས་དངོས་པོ་མེད་པ་བསྒོམ་པའི་དངོས། །བསྒོམ་པར་བྱ་བ་སྒོམ་པ་
མིན། །དེ་ལྟར་དངོས་པོ་དངོས་མེད་པས། །བསྒོམ་པ་དམིགས་སུ་མེད་པའོ། །
ཞེས་བརྗོད་པས་ཡེ་ཤེས་ཀྱི་སའི་ཆ་སྟོང་པར་བསྒོམ་ལ། སྟོང་པའི་ངང་ལས་ཧཱུཾ་ཡཾ་
ཧཱུཾ་ལས་རླུང་གི་དལ། རྡོ་རྗེ་གཉིས་དང་ལྡན་པའོ། །དེའི་སྟེང་དུ་ཧཱུཾ་རཾ་ཧཱུཾ་ལས་མེའི་
དལ། ཧཱུྃ་ཁཾ་ཧཱུྃ་ལས་ཆུའི་དལ། ཧཱུཾ་ལཾ་ཧཱུྃ་ལས་སའི་དལ། བསམས་ལ་དེ་རྣམས་
ཕན་ཚུན་འོད་ཟེར་འཕྲོས་འདུས་པ་ལས། རྡོ་རྗེ་རིན་པོ་ཆེའི་རི་རབ་ཤར་དངུལ་
ལྷོ་བཻ་ཌཱུརྱ་ནུབ་ཤེལ་དམར་པོ་བྱང་ཨུ་ཤ་ར་ག་ལས་གྲུབ་ཅིང་སྟེང་སྣ་ཚོགས་རྡོ་རྗེ་
རྒྱ་གྲམ་གྱིས་མཚན་པ་གཅིག་ཏུ་གྱུར་པའི་དབུས་སུ། ས་བོན་ཧཱུཾ་ལས་བྱུང་པའི་ཡེ་
ཤེས་ཀྱི་གཞལ་ཕྱི་གསལ་ནང་གསལ་ གྱི་རྩིག་པ་ནང་ནས་རིམ་པས་ཤེས་པ
མཛོད་དམར་རཏྟ་ལ་གྲུབ་པའི་མེད་ཁང་གྲུ་བཞི་སྒོ་བཞི་དང་ལྡན་ཞིང་རྟ་བབས་
རིམ་པ་བཞི་དང་ལྡན་པ་རིན་པོ་ཆེའི་མདའ་ཡབ་ཅན་དྲ་བ་དང་
། དྲ་བ་དང་དྲ་བ་
ཕྱེད་པ་འཕྱང་ཞིང་། ཆོས་ཀྱི་འཁོར་ལོ་རི་དྭགས་ཀྱིས་ཉེ་བར་འཁོར་བ་བསིལ་
གདུག་དང་བཅས་པ་བ་དན་དང་དྲིལ་བུས་མཚན་ཞིང་
། རྔ་ཡབ་དང་རས་ཟུང་
བརྒྱད་ལ་སོགས་པ་མཛེས་པའི་ཕོ་བྲང་གི་སྙིང་པོ་ནི་ཐིག་བཞི་དང་ལྡན་པའི་ཀ་བ་
བརྒྱད་ཀྱིས་མཛེས་པའི་དབུས་གཙོ་བོའི་གནས་ཕྱོགས་བཞིའི་ལེ་ཚེ་དང་བཅས་
པར། རིམ་པ་བཞིན་དུ་སེང་གེ་དང་གླང་པོ་ཆེ་དང་རྟ་མཆོག་དང་རྨ་བྱ་དང་ཤང་
ཤང་ དེའུ་གྱིས་བཏེག་པའི་རིན་པོ་ཆེའི་ཁྲི་སྣ་ཚོགས་པད་མས་མཚན་པ་དང་
བཅས་པའི་དབུས་དང་
། ཤར་དང་ལྷོ་དང་ནུབ་དང་བྱང་རྣམས་སུ་རིམ་པ་བཞིན་
དུ་ཉི་མ་དང་ཟླ་བ་བརྩེགས་པ་དང་ཟླ་བ་དང་རིན་པོ་ཆེ་དང་པད་མོ་དང་སྣ་ཚོགས་
250 -198



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་
།
རྡོ་རྗེ་རྣམས་ལྷ་རྣམས་ཀྱི་གདན་དུ་བསམ་པ་ཉིད་དུ་བྱ་སྟེ། རྟེན་གྱི་ཏིང་ངེ་འཛིན་
ནོ། །དེར་རྟེན་པའི་ལྷ་སོ་གཉིས་འོག་ནས་འབྱུང་པ་ལྟ་བུའི་རྣམ་པ་དང་བཅས་པ་
སྐད་ཅིག་གིས་བསམ་ལ། དེ་ནས་ལྷ་སོ་སོའི་ཐུགས་ཀ་ལས་འོད་ཟེར་འཕྲོས་པས་
སེམས་ཅན་ཐམས་ཅད་ས་བཅུའི་བྱང་ཆུབ་སེམས་དཔའ་དང་འདྲ་བར་བྱས་ཏེ་
དཀྱིལ་འཁོར་དུ་བཅུག་ནས་ལྷ་ཐམས་ཅད་ཀྱི་ཞལ་མཐོང་པས་རྒྱུད་རྣམ་པར་དག་
པར་བསམ་མོ། །དེ་དག་ནི་ལྷག་པར་མོས་པས་ཕ་མེས་ཀྱི་ཏིང་ངེ་འཛིན་ཏོ། །
དེ་ནས་སླར་ཡང་བསྡུ་བར་བྱས་ཏེ། ཤར་ཕྱོགས་ལྷ་མོ་དང་བྱང་ཆུབ་
སེམས་ཀྱི་རྣམ་སྣང་ལ་སྤྱན་མ་དང་
། གཟུགས་རྡོ་རྗེ་མ་དང་། བྱམས་པ་དང་།
སའི་སྙིང་པོ་དང་
། ཁྲོ་བོ་གཤིན་རྗེ་གཤེད་དང༌
། མི་གཡོ་བ་དང་
། ཤར་ཕྱོགས་ཀྱི་
རྣམས་བསྡུའོ། །རིན་འབྱུང་ལ་མ་མ་ཀི་དང༌། སྒྲ་རྡོ་རྗེ་མ་དང་
། ཕྱག་ན་རྡོ་རྗེ་དང་
།
གཞན་གྱིས་མི་ཐུབ་པ་དང་། འདོད་པའི་རྒྱལ་པོ་རྣམས་བསྡུའོ། །སྣང་མཐའ་ལ་
གོས་དཀར་མོ་དང་། དྲི་རྡོ་རྗེ་མ་དང་
། ནམ་མཁའི་སྙིང་པོ་དང་
། རྟ་འགྲིན་དང་
།
དབྱུག་སྔོན་ཅན་བསྡུའོ། །དོན་གྲུབ་ལ་སྒྲོལ་མ་དང་། རོ་རྡོ་རྗེ་མ་དང་། འཇིག་
རྟེན་དབང་ཕྱུག་དང་
། སྟོབས་པོ་ཆེ་དང་
། བདུད་རྩི་འཁྱིལ་པ་རྣམས་བསྡུའོ། །
ལྷག་མ་ནུབ་ཕྱོགས་ཀྱི་འཇམ་དཔལ་རིན་ཆེན་འབྱུང་ལྡན་ལ་བསྡུའོ། ། བྱང་
གི་སྒྲིབ་པ་རྣམ་སེལ་ནི། འོད་དཔག་མེད་ལ་བསྡུའོ། །ཀུན་ཏུ་བཟང་པོ་ནི་དོན་ཡོད་
གྲུབ་པ་ལ་བསྡུ་གསུང་། དེ་ནས་དེ་བཞིན་གཤེགས་པ་སྦྲུམ་མ་བཞི་སྟེང་འོག་གི་ཁྲོ་བོ་
གཉིས་རེག་རྡོ་རྗེ་རྣམས་ནི་རྡོ་རྗེ་འཆང་འཆང་ལ་བསྡུ། རྡོ་རྗེ་འཆང་ཡང་རིམས་ཀྱིས་
འོད་གསལ་དུ་བསྡུས་ནས་ཨོ་ཤུ་གཉའ་ཏ་ཛྙཱན་བཛྲ་སྭ་བྷ་བ་ཨད་མ་ཀོ་ཧཾ། ཞེས་བྱ་
བའི་སྔགས་ཀྱི་བརྟན་པར་བྱས་པ་ནི་དེ་བཞིན་ཉིད་ལས་བྱང་ཆུབ་པའོ། །
250--199



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དེ་ནས་སྟོང་པའི་ངང་ལས་ཐིག་ལེ་ལ་སོགས་པའི་རིམ་གྱིས་ཧཱུྃ་དུ་བསམ་
ལ། དེ་ལས་ཉི་མ་དང་
། དེར་ཨོ་ལས་ཟླ་བ་དང་
། དེར་ཨ་ལས་པད་མ་འདབ་མ་
བརྒྱད་པ་བསམ་ལ། པད་མའི་སྟེང་དུ་ཡི་གེ་གསུམ་བསམས་སྟེ་ཉི་མ་མས་ཐིམ་
པད་མ་དང་ཡི་གེ་ཡས་ཐིམ་པས་ཟླ་བ་ཀུན་རྫོགས་སུ་བསམ་ཏེ། དེ་ལས་འོད་
འཕྲོས་ནས་འགྲོ་བ་རྒྱུ་བ་དང་མི་རྒྱུ་བ་ཐམས་ཅད་བསྡུས་ནས་ཟླ་བ་ལ་བསྟིམས་
ཏེ། ཨོཾ་དྷ་རྨ་དྷ་ཏུ་སྭ་བྷ་ཝ་ཨད་མ་ཀོ་ཧཾཉ་ཞེས་བྱ་བའི་སྔགས་ཀྱིས་བརྟན་པར་
བྱས་པ་ནི་ཟླ་བ་ལས་བྱང་ཆུབ་པ་སྟེ་རྣལ་འབྱོར་རོ། །
དེ་ནས་ཟླ་བའི་སྟེང་དུ་ཡི་གེ་འབྲུ་གསུམ་བསམས་ལ་དེ་ཡོངས་སུ་གྱུར་པ་
ལས་རྡོ་རྗེ་ཟླ་བ་རྡོ་རྗེ་ལྟེ་བ་ཧཱུྃ་བསམ་ལ། དེ་ལས་དང་པོའི་མགོན་པོ་སྐུ་མདོག་
དཀར་པོ་ཞལ་གསུམ་ཕྱག་དྲུག་པར་བསམ་པ་ནི་རྗེས་སུ་རྣལ་འབྱོར་རོ། །དེ་ནས་
བདག་གི་ཐུགས་ཀའི་ཧཱུྃ་དཀར་པོ་ལས་འོད་ཟེར་དཀར་པོ་འཕྲོས་ནས་ཕྱོགས་
དུས་ཀྱི་མི་བསྐྱོད་པ་བཀུག་ནས་བདག་ལ་བསྟིམས་པས། བདག་ཉིད་སྤྲུལ་པའི་
སྐུ་སྐུ་མདོག་སྔོན་པོ་ཞལ་གསུམ་ཕྱག་དྲུག་པར་བསམ་ལ། ལྷ་རྣམས་ཀྱིས་ས་
བོན་བགོད་པར་བྱས་ཏེ། དེ་ཡང་སྤྱི་བོ་སྐད་ཅིག་གིས་སྟོང་པར་བསྒོམ་ལ་དེར་ཨོ་
དཀར་པོ་བཀོད་དེ་རྣམ་སྣང་གིས་ང་རྒྱལ་བྱ། དེ་བཞིན་དུ་ཁ་ལ་ཨ་དམར་པོ།
སྙིང་ཁར་ཧཱུཾ་སྔོན་པོ། ལྟེ་བར་སྭ་སེར་པོ། རྐང་པ་ལ་ཧ་ལྗང་ཁུ། མདོངས་སུ་མཾ།
སྙིང་ཁར་ཏཾ། ལྐོག་མར་རཾ། ལྟེ་བར་ཐཾ་བཀོད་ལ་ཡུམ་བཞིར་ང་རྒྱལ་བྱའོ། །དེ་
བཞིན་དུ་ཐིག་ལེ་ལ་དམིགས་སུ་དཀར། ཨོ་རྣ་བ་ལ་སྔོན། སྣ་ལ་ཡང་ཨོ་སེར་པོ།
ལྕེ་ལ་ཡང་ཨོཾ་དམར་པོ། སྙིང་ཁར་ཧཱུྃ་ནག་པོ། གསང་བའི་རྡོ་རྗེ་ལ་ ཨོ་ལྗང་།
ལུས་ཀྱི་རྩ་སྦུབས་ཐམས་ཅད་ལ་མེ་དཀར། ཚིགས་རྣམས་ལ་སྔོ་སྐྱ་རྣམས་བཀོད་
250-200



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་།
དེ་གོ་རིམ་བཞིན་དུ་སའི་སྙིང་པོ་དང་
། ཕྱག་ན་རྡོ་རྗེ་དང་། ནམ་མཁའི་སྙིང་པོ་
དང་། འཇིག་རྟེན་དབང་ཕྱུག་དང་། འཇམ་དཔལ་དང༌། སྒྲིབ་པ་རྣམ་སེལ་དང་
།
བྱམས་པ་དང། ཀུན་ཏུ་བཟང་པོའི་ང་རྒྱལ་བྱའོ། །ཡང་ལག་པ་གཡས་པ་དང་།
གཡོན་ པ་ དང་། ཁ་ དང༌། གསང་བའི་ རྡོ་ རྗེ་ དང་། དཔུང་ པ་ གཡས་ པ་ དང་།
གཡོན་པ་དང༌། སྤུས་མོ་གཡས་པ་དང༌། གཡོན་པ་དང༌། གཡོན་པ་དང༌། སྤྱི་བོ་
དང༌། རྐང་པ་རྣམས་སྐད་ཅིག་གིས་སྟོང་པར་བསྒོམ་ལ། དེར་ཧཱུྃ་རིན་པོ་བཅུ་
བཀོད་པ་རིམ་པ་བཞིན་དུ་གཤིན་རྗེ་གཤེད་དང་། གཞན་གྱིས་མི་ཐུབ་པ་དང་
།
རྟ་མགྲིན་དང་། བདུད་རྩི་འཁྱིལ་པ་དང་
། མི་གཡོ་བ་དང་། འདོད་པའི་རྒྱལ་པོ་
དང་། དབྱུག་སྔོན་ཅན་དང་
། སྟོབས་པོ་ཆེ་དང་
། གཙུག་ཏོར་འཁོར་ལོ་བསྒྱུར་བ་
དང་། གནོད་མཛེས་རྣམས་སུ་ང་རྒྱལ་བྱའོ། །དེ་དག་ནི་ཤིན་དུ་རྣལ་འབྱོར་རོ། །
དེ་ནས་བདག་གི་སྤྱི་བོར་ཟླ་བའི་སྟེང་དུ་ཨོཾ་དཀར་པོ་བསམ་ལ། དེ་ལས་
ལྷ་མོ་སྤྱན་མ་དུ་མ་སྤྲོས་ཏེ་དེས་རྣམ་སྣང་གི་གཙོ་བོ་བྱས་པའི་སྐུའི་འཁོར་ལོ་
མདུན་གྱི་ནམ་མཁའ་ལ་སྤྱན་དྲངས་ལ། དཔལ་ལྡན་རྡོ་རྗེ་སྐུ་འཆང་བ། །རྡོ་རྗེ་མི་
ཕྱེད་གསུམ་བསྒོམས་པས། །དེང་བདག་བྱིན་གྱིས་བརླབས་ནས་སུ། །རྡོ་རྗེ་སྐུས་
ནི་མཛད་དུ་གསོལ། །ཞེས་གཙོ་བོ་ལ་གསོལ་བ་གདབ་ཅིང་།
སླར་ཡང་། ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་རྗེ་མི་
ཕྱེད་གསུམ་བསྒོམ་པས། །དེང་བདག་བྱིན་གྱིས་བརླབས་ནས་སུ། །རྡོ་རྗེ་སྐུས་ནི་
མཛད་དུ་གསོལ། །ཞེས་འཁོར་ལ་གསོལ་བ་བཏབ་པས་རྣམ་སྣང་ཡབ་ཡུམ་
འཁོར་དང་བཅས་པ་བདག་གི་སྤྱི་བོའི་ཨོཾ་ལ་ཐིམ་པས་བསམ་ལ་སྨོན་ལམ་གདབ་
པ་ནི། སངས་རྒྱས་ཀུན་གྱི་སྐུ་གང་ཡིན། །ཕུང་པོ་ལྔ་ཡིས་ རབ་གང་བས། །
250-201



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སངས་རྒྱས་སྐུའི་ངོ་བོ་ཡིས། །བདག་ཀྱང་དེ་དང་འདྲ་བར་ཤོག །ཨོཾ་སརྦ་ཏ་ཐཱ་ག་
ཏ་ཀ་ས་བཛྲ་སྭ་བྷ་ཝ་ཨད་མ་ཀོ་ཧཾ། འདོད་ཡོན་ལྔ་ནི་གཟུགས་སྒྲ་དྲི་རོ་རེག་བྱ་སྟེ་ང་རྒྱལ་བྱ།
ལག་པ་གཡས་གཡོན་ཁ་གསང་པ་དཔུང་པ་གཡས་གཡོན་སྤུས་མོ་གཡས་གཡོན་སྤྱི་བོ་རྐང་པ་གཉིས་ལ་ཧཱུྃ་
རེ་རེ་དཀར་ལ་རོ་ལངས་མ་གཞན་གྱིས་མི་ཐུབ་མ་ཁྲོ་གཉེར་རལ་གཅིག་མ་སྣ་ཚོགས་རྡོ་རྗེ་མ་སྣ་ཚོགས་རད་
མ་སྣ་ཚོགས་ས་མ་སྣ་ཚོགས་པས་ནམ་མཁའ་རྡོ་རྗེ་མ་ས་འཛིན་ལྷ་མོ་གཅིག་ཞེས་བརྗོད་པར་བྱའོ། །
དེ་བཞིན་དུ་བདག་གི་ལྕེ་ལ་པད་མའི་སྟེང་དུ་ཨ་དམར་པོ་བསམ་ལ། དེ་ལས་
གོས་དཀར་མོ་དུ་མ་འཕྲོས་ཏེ་དེས་འོད་དཔག་མེད་ཀྱིས་གཙོ་བོ་བྱས་པའི་གསུང་
གི་འཁོར་ལོ་སྤྱན་དྲངས་ལ། ཆོས་ཀྱི་གསུང་ལམ་དཔལ་དང་ལྡན། །རྡོ་རྗེ་མི་ཕྱེད་
གསུམ་སྒོམ་པས་
། །དེང་བདག་བྱིན་གྱིས་བརླབས་ནས་སུ། །རྡོ་རྗེ་གསུང་གིས་
མཛད་དུ་གསོལ། །ཞེས་གཙོ་བོ་ལ་གསོལ་བ་བཏབ་ཅིང་
།
སླར་ཡང་། ཕྱོགས་བཅུར་བཞུགས་པའི་སངས་རྒྱས་རྣམས། །རྡོ་ རྗེ་མི་
ཕྱེད་གསུམ་བསྒོམས་པས། །དེང་བདག་བྱིན་གྱིས་བརླབས་ནས་སུ། །ཐུགས་ཀྱི་
རྡོ་རྗེས་མཛད་དུ་གསོལ། །ཞེས་འཁོར་ལོ་ལ་གསོལ་བ་གདབ་པས། འོད་མེད་
ཡབ་ཡུམ་འཁོར་དང་བཅས་པ་བདག་གི་མགྲིན་པའི་ཨ་ལ་ཐིམ་པར་བསམ་ལ་
སྨོན་ལམ་གདབ་པ་ནི། རྡོ་རྗེ་ཆོས་གསུང་གང་ཡིན་ངེས་པའི་ཚིག་ནི་ཕུན་སུམ་
ཚོགས། བདག་གི་ཚིག་ཀྱང་དེ་བཞིན་ཏེ། ཆོས་འཛིན་པ་དང་འདྲ་བར་ཤོག །ཨོཾ་
སརྦ་ཏ་ཐཱ་ག་ཏ་བྷ་ག་བཛྲ། སྭ་བྷ་བ་ཨད་མ་ཀོ་ཧཾཉ་ཞེས་བརྗོད་པར་བྱའོ། །
ཡང་བདག་གི་སྙིང་གར་ཉི་མའི་སྟེང་དུ་ཧཱུྃ་མཐིང་ཀ་བསམ་ལ། དེ་ལས་
ལྷ་མོ་མ་མ་ཀི་དུ་མ་སྤྲོས་ཏེ་དེས་མི་བསྐྱོད་པས་གཙོ་བོ་བྱས་པས་ཐུགས་ཀྱི་འཁོར་
ལོ་སྤྱན་དྲངས་ལ། དཔལ་ལྡན་རྡོ་རྗེའི་ཐུགས་འཆང་བ། །རྡོ་རྗེ་མི་ཕྱེད་གསུམ་
250 - 202



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་
།
བསྒོམ་ པས། །དེ་ དག་ བྱིན་ གྱི་བརླབས་ནས་ སུ། །རྡོ་ རྗེ་ ཐུགས་ ཀྱི་མཛད་དུ་
གསོལ་ཞེས་གཙོ་བོ་ལ་གསོལ་བ་གདབ་ཅིང་
། སླར་ཡང་ཕྱོགས་བཅུར་ཞུགས་
པའི་སངས་རྒྱས་རྣམས། །རྡོ་ རྗེ་མི་ཕྱེད་གསུམ་བསྒོམ་པས། །དེ་དག་བྱིན་གྱི་
བརླབས་ནས་སུ། །ཐུགས་ཀྱི་རྡོ་རྗེས་མཛད་དུ་གསོལ། །ཞེས་འཁོར་ལ་གསོལ་
བ་གདབ་པས། །མི་བསྐྱོད་པ་ཡབ་ཡུམ་འཁོར་དང་བཅས་པ། བདག་གི་ཐུགས་
ཀའི་ཧཱུཾ་ལ་ཐིམ་པར་བསམས་ལ། ཀུན་ཏུ་བཟང་པོའི་ཐུགས་གང་ཡིན། །གསང་
བའི་དབང་པོ་བློ་ལྡན་པ། །བདག་ཀྱང་དེ་དང་འདྲར་གྱུར་ཞིང་། །རྡོ་རྗེ་འཛིན་
དང་མཚུངས་པར་ཤོག །ཨོཾ་སརྦ་ཏ་ཐ་ག་ཏ་ཙིཏྟ་བཛྲ་སྭ་བྷ་ཝ་ཨད་མ་ཀོ་ཧཾཞུ་
ཞེས་བརྗོད་པར་བྱའོ། །
དེ་ནས་བདག་དམ་ཚིག་སེམས་དཔའི་ཐུགས་ཀར་ཡེ་ཤེས་སེམས་དཔའ་
རང་ཉིད་དང་འདྲ་བའི་མཚོན་གང་པ་གཅིག་འོད་ཟེར་གྱིས་བཀུག་ལ་དེའི་ཐུགས་
ཀར་ཏིང་ངེ་འཛིན་སེམས་དཔའ་ཧཱུྃ་བསམ་མོ། །དེ་དག་ནི་རྣལ་འབྱོར་ཆེན་པོ་སྟེ།
དེ་ལྟར་ན་རྣལ་འབྱོར་དང་རྗེས་སུ་རྣལ་འབྱོར་དང༌
། ཤིན་དུ་རྣལ་འབྱོར་དང
དང་།
རྣལ་འབྱོར་ཆེན་པོ་རྣམས་ནི་བུའི་ཏིང་ངེ་འཛིན་ཏོ། །
དེ་ནས་བདག་ཉིད་ཀྱི་དཔང་པར་གནས་པའི་ཕྱག་རྒྱ་རང་དང་རྣམ་པ་
མཚུངས་པའི་རེག་བྱ་རྡོ་རྗེ་མས་རང་ཉིད་ལ་འཁྱུད་པར་བསམས་པའི་སྤྱི་བོར་ཨོཾ།
ངག་གི་ལམ་ལ་ཨ། སྙིང་གར་ཧཱུྃ། ལྟེ་བར་སུ། རྐང་པ་ལ་ཧ་བཀོད་ལ། སངས་
རྒྱས་སྔར་ང་རྒྱལ་བྱའོ། །དེ་བཞིན་དུ་མདོམས་སུ་མཾ། སྙིང་གར་ཧཱུྃ། ལྐོག་མར་རཾ།
ལྟེ་བར་བོ་བཀོད་ལ། སྤྱན་མ་དང་། མ་མ་ཀི་དང་
། གོས་དཀར་མོ་དང་། སྒྲོལ་
མར་ང་རྒྱལ་བྱ། ཡང་མིག་ཏུ་རཾ། རྣ་བར་ཤཾ །སྣ་ལ་གཾ །ལྕེ་ལ་རཾ་བཀོད་པར་
250-203



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
བསམ་ལ་གཟུགས་རྡོ་རྗེ་མ་ལ་སོགས་པར་ང་རྒྱལ་བྱ། ཡན་ལག་རྣམས་ལ་ཧཱུྃ་
བཅུ་བཀོད་ལ་ཁྲོ་བོའི་ཡུམ་ཁྲོ་མོ་བཅུར་ང་རྒྱལ་བྱ། དེ་ནས་གསང་བའི་རྡོ་རྗེ་སྟོང་
པར་བསྒོམས་ལ། དེར་ཧཱུྃ་ལས་རྡོ་རྗེ་རྩེ་ལྔ་པ་རྩེ་མོར་ཨོཾ་གྱིས་མཚན་པ་བསམ།
ཨ་ལས་ཆོས་འབྱུང་པད་མ་འདབ་མ་བརྒྱད་པར་བསམས་ཏེ། ཡབ་ཡུམ་ཕན་ཚུན་
ལྟ་བ་དང་རྒོད་པ་དང་སྙོམས་པར་ཞུགས་ཏེ་རིགས་སུའི་ཟློས་པ་པོ་ཡིན་ཀྱང་རིན་
ཆེན་འབྱུང་ལྡན་དུ་ང་རྒྱལ་བྱ་སྟེ་ཨོཾ་སརྦ་ཏ་ཐ་ག་ཏ་ཨ་ནུ་ར་ག་ན་བཛྲ་སྭ་བྷ་ཝ་
ཨད་མ་ཀོ་ཧཾཉ་ཞེས་བཟློས་ཤིང་རྗེས་སུ་ཆགས་པའི་ཚུལ་གྱིས་ཡུམ་གྱི་པདྨར་
ཐིག་ལེ་སྤྲོ་བར་བྱའོ། །
དེ་ནས་བྱང་ཆུབ་སེམས་ཀྱི་ཐིག་ལེ་ཆ་གསུམ་ལས་གཅིག་ཕྱི་རོལ་དུ་སྤྲོས་
པས། ཕྱོགས་དུས་ཀྱི་དེ་བཞིན་གཤེགས་པས་མ་ལུས་པ་རྣམས་མཉེས་པར་བྱས་
ཤིང་སླར་རང་ཉིད་ལ་འདུས་པས་བདག་ཉིད་ཀྱི་ཕུང་པོ་ལ་སོགས་པའི་དེ་བཞིན་
གཤེགས་པ་ཐམས་ཅད་གཉིས་སུ་མེད་པའི་ཡེ་ཤེས་ཀྱི་བདེ་བས་ཚིམ་པར་གྱུར་
པར་བསམ་ཏེ། རིགས་སུའམ་ཟློས་པ་པོ་ཡིན་ཀྱང་
། དོན་ཡོད་གྲུབ་པའི་ང་རྒྱལ་
གྱི། ཨོཾ་སརྦ་ཏ་ཐཱ་ག་ར་སུ་ཙ་བཛྲ་སྭ་བྷ་ཝ་ཨད་མ་ཀོ་ཧཾཉ་ཞེས་བརྗོད་དེ། དེ་ཡན་
ཆད་ནི་བདག་གི་དོན་ཕུན་སུམ་ཚོགས་པ་དང་པོ་སྦྱོར་བའི་ཏིང་ངེ་འཛིན་ཞེས་
བྱའོ། །
དེས་ནས་ཐིག་ལེ་ཆ་གཅིག་ལས་ཧཱུྃ་ལས་གཞལ་ཡས་ཁང་པདྨའི་ནང་དུ་
བསྐྱེད་ལ། དེར་ཐིག་ལེ་ཆ་གཅིག་ལ་ཐིག་ལེ་ཆ་སོ་གཉིས་དེ་ལས་ཡིག་འབྲུ་སོ་
གཉིས་དེ་ལས་རྡོ་རྗེ་ལགས་པའི་མཚན་མ་སོ་གཉིས་སོ། །དེ་ལས་ལྷ་སོ་གཉིས་
བསྐྱེད་ ལ་ དེ་ ནས་ བཛྲ་ ཀ་ ཞེས་ བརྗོད་ པས་ ཡུམ་ གྱི་མཁའ་ནས་ དེ་ བཞིན་
250 204



གསང་བ་འདུས་པའི་བསྐྱེད་རིམ་གྱི་མན་ངག་
ངག་རྣམ་དག་དགེ་བའི་ལྗོན་ཤིང་།
གཤེགས་ པ་མི་བསྐྱོད་པ་དཔག་ཏུ་མེད་པ་འོད་ཟེར་གྱི་ཚུལ་དུ་ཕྱུང་སྟེ། སྤྱིར་
སེམས་ཅན་གྱི་ཁམས་མ་ལུས་པའི་རྒྱུད་དག་པར་བྱས་ཤིང་ཁྱད་པར་ཞེ་སྡང་ཅན་
རྣམས་ཀྱི་ཞེ་སྡང་རྣམ་པར་དག་པར་བྱས། ལྷུན་གྱིས་གྲུབ་པའི་མི་བསྐྱོད་པ་དང་
འདྲེས་ནས་སླར་འདུས་ཏེ་བདག་ལ་བསྟིམ་པས་འགལ་དུམ་མང་པོ་ཚོགས་
ལས་མེའི་ཕུང་པོ་གཅིག་ཏུ་གྱུར་པ་བཞིན་བདག་ཉིད་སྤྲུལ་པའི་སྐུ་ཞེ་སྡང་རྡོ་རྗེ་
ཤིན་ཏུ་གསལ་བར་གྱུར་སྟེ་ཐུགས་ཀྱི་དངོས་གྲུབ་སྩོལ་བར་བསམ་མོ། །
དེ་བཞིན་དུ་ཛི་ན་ཛྷིག་གིས་རྣམ་པར་སྣང་མཛད་ཞལ་གསུམ་ཕྱག་དྲུག་པ་
སྐུ་དང་རྩ་བའི་ཞལ་དཀར་པོ་གཡས་ཞལ་སྔོན་པོ་གཡོན་ཞལ་དམར་པོ། རིམ་པ་
བཞིན་ཕྱག་གཡས་ན་འཁོར་ལོ་རྡོ་རྗེ་པདྨ་དཀར། གཡོན་དྲིལ་བུ་རིན་པོ་ཆེ་རལ་
གྲི་བསྣམས་པ་ཞི་བའི་ངང་ཚུལ་ཅན་རྒྱན་དང་ཆ་ལུགས་གཙོ་བོ་དང་མཐུན་ཞིང་
མི་བསྐྱོད་པས་དབུ་བརྒྱན་པ་སྤྲོས་ཏེ། ཐུན་མོང་དང་ཁྱད་པར་གཏི་མུག་ཅན་
རྣམས་ཀྱི་གཏི་མུག་དག་པར་བྱས་ནས་ལྷུན་གྱིས་གྲུབ་པ་དང་གཅིག་ཏུ་གྱུར་སྟེ་
ཚུར་འདུས་པ་ལས། རྣམ་པར་སྣང་མཛད་གྱི་སྐུ་གཅིག་ཏུ་གྱུར་སྟེ་ཤར་ཕྱོགས་ཀྱི་
ལེ་ཚེར་གླང་པོ་ཆེས་མཚན་པའི་གདན་ལ་བཞུགས་ཏེ་སྐུའི་དངོས་གྲུབ་སྩོལ་བར་
བསམ་མོ། །རཏྣ་ཊཱིཀ་གིས་རིན་ཆེན་ཏོག་ཞལ་གསུམ་ཕྱག་དྲུག་པ་སྐུ་དང་རྩ་བའི་
ཞལ་སེར་པོ་གཡས་ཞལ་ནག་པོ་གཡོན་ཞལ་དཀར་པོ། རིམ་པ་བཞིན་ཕྱག་
གཡས་ན་ནོར་བུ་རྡོ་རྗེ་འཁོར་ལོ། གཡོན་དྲིལ་བུ་པདྨ་རལ་གྲི་བསྣམས་པ་ཞི་བའི་
ངང་ཚུལ་ཅན་རྒྱན་དང་ཆ་ལུགས་ གཙོ་བོ་དང་མཐུན་ཞིང་མི་བསྐྱོད་པས་དབུ་
བརྒྱན་པ་སྤྲོས་ཏེ། ཐུན་མོང་དང་ཁྱད་པར་ང་རྒྱལ་ཅན་རྣམས་ཀྱི་ང་རྒྱལ་དག་པར་
བྱས་ནས་ལྷུན་གྱིས་གྲུབ་པ་དང་གཅིག་ཏུ་གྱུར་སྟེ་ཚུར་འདུས་པ་ལས། རིན་ཆེན་
250---205



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རྟོག་གི་སྐུ་གཅིག་ཏུ་གྱུར་སྟེ་ལྷོ་ཕྱོགས་ཀྱི་ལིང་ཙེར་རྟ་མཆོག་གིས་མཚན་པའི་
གདན་ལ་བཞུགས་ཏེ་ཡོན་ཏན་གྱི་དངོས་གྲུབ་སྩོལ་བར་བསམ་མོ། །
ཨ་རོ་ལིག་གིས་མཐའ་ཡས་རྡོ་རྗེ་ཞལ་གསུམ་ཕྱག་དྲུག་པ་སྐུ་དང་རྩ་བའི་
ཞལ་དམར་པོ་གཡས་ཞལ་ནག་པོ་གཡོན་ཞལ་དཀར་པོ་ཕྱག་གཡོན་གྱི་དང་པོས་
དྲིལ་བུ་དང་བཅས་པའི་པད་མའི་སྡོང་བུ་བསྣམས་པ་གཡས་ཀྱི་དང་པོ་ཁ་འབྱེད་
པར་བརྩོན་པ་གཡས་ལྷག་མ་གཉིས་རྡོ་རྗེ་འཁོར་ལོ། གཡོན་ལྷག་མ་གཉིས་ཀྱིས་
རིན་པོ་ཆེ་དང་རལ་གྲི་བསྣམས་པ་ཞི་བའི་ངང་ཚུལ་ཅན་རྒྱན་དང་ཆ་ལུགས་གཙོ་
བོ་དང་མཐུན་ཞིང་མི་བསྐྱོད་པས་དབུ་བརྒྱན་པ་སྤྲོས་ཏེ། ཐུན་མོང་དང་ཁྱད་པར་
འདོད་ཆགས་ཅན་རྣམས་ཀྱི་འདོད་ཆགས་དག་པར་བྱས་ནས་ལྷུན་གྱིས་གྲུབ་པ་
དང་གཅིག་ཏུ་གྱུར་སྟེ་ཚུར་འདུས་པ་ལས། མཐའ་ཡས་རྡོ་རྗེའི་སྐུ་གཅིག་དུ་གྱུར་
སྟེ་ནུབ་ཕྱོགས་ཀྱི་ལེ་ཚེར་རྨོ་བྱས་མཚན་པའི་གདན་ལ་བཞུགས་ཏེ་གསུང་གི་
དངོས་གྲུབ་སྩོལ་བར་བསམ་མོ།
[ །
ཕྲད་ཛྷཱ་ཊཱིཀ་གིས་དོན་ཡོད་རྡོ་རྗེ་ཞལ་གསུམ་ཕྱག་དྲུག་པ་སྐུ་དང་རྩ་བའི་
ཞལ་ལྗང་ཁུ་གཡས་ཞལ་ནག་པོ་གཡོན་ཞལ་དཀར་པོ། རིམ་པ་བཞིན་ཕྱག་
གཡས་ན་རལ་གྲི་སྣ་ཚོགས་རྡོ་རྗེ་འཁོར་ལོ། གཡོན་ན་དྲིལ་བུ་པད་ལྗང་ནོར་བུ་
བསྣམས་པ་ཞི་བའི་ངང་ཚུལ་ཅན་རྒྱན་དང་ཆ་ལུགས་གཙོ་བོ་དང་མཐུན་ཞིང་མི་
བསྐྱོད་པས་དབུ་བརྒྱན་པ་སྤྲོས་ཏེ། ཐུན་མོང་དང་ཁྱད་པར་ཕྲག་དོག་ཅན་རྣམས་
ཀྱི་ཕྲག་དོག་དག་པར་བྱས་ནས་ལྷུན་གྱིས་གྲུབ་པ་དང་གཅིག་ཏུ་གྱུར་ཏེ་ཚུར་
འདུས་པ་ལས། དོན་ཡོད་རྡོ་རྗེའི་སྐུ་གཅིག་ཏུ་གྱུར་སྟེ་བྱང་ཕྱོགས་ཀྱི་ལིང་ཙེར་
ཤང་ཤང་གིས་མཚན་པའི་གདན་ལ་བཞུགས་ཏེ་འཕྲིན་ལས་ཀྱི་དངོས་གྲུབ་སྩོལ་
250 --206



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་
།
བར་བསམ་དེ། དེ་དག་ནི་དེ་བཞིན་གཤེགས་པ་ལྔ་བྱུང་པའི་རིམ་པའོ། །
དེ་བཞིན་དུ་མོ་ཧ་ར་ཏིས་སངས་རྒྱས་སྤྱན་མ་རྣམ་པར་སྣང་མཛད་དང་
རྣམ་པ་ཕལ་ཆེར་མཚུངས་ཤིང་
། ཕྱག་གཡས་ཀྱི་ཐ་མལ་ཨུཏྤ་ལ་དཀར་པོས་
མཚན་པ་རྡོ་རྗེ་རྣམ་སྣང་གིས་དབུ་བརྒྱན་པར་སྤྲོས་ཏེ། ཐུན་མོང་དང་ཁྱད་པར་
སེམས་ཅན་རྣམས་ཀྱི་རིམས་ལ་སོགས་པའི་འཚེ་བ་ཞི་བར་མཛད་དེ་ཤར་ལྷོའི་
འཚམས་ཀྱི་ལེ་ཚེར་བཞུགས་པར་གྱུར་ཏེ། རང་རིགས་ཀྱི་བདག་པོ་དང་མཚུངས་
པའི་དངོས་གྲུབ་སྩོལ་བར་མཛད་པར་བསམ་མོ། །
རྗེ་ཤ་ར་ཏིས་མ་མ་ཀི་རིན་ཆེན་འབྱུང་ལྡན་དང་རྣམ་པ་ཕལ་ཆེར་མཚུངས་
ཤིང་ཕྱག་གཡས་ཀྱི་ཐ་མ་ཨུཏྤལ་སེར་པོས་མཚན་པ་རིན་འབྱུང་གིས་དབུ་རྒྱན་པ་
སྤྲོས་ཏེ། ཐུན་མོང་དང་ཁྱད་པར་བགེགས་ཆེན་པོས་གཟིར་བ་དག་བསྲུང་བར་
མཛད་དེ་ལྷོ་ནུབ་མཚམས་ཀྱིས་ལེ་ཚེར་བཞུགས་པར་གྱུར་སྟེ་རང་རིགས་ཀྱི་
བདག་པོ་དང་མཚུངས་པའི་དངོས་གྲུབ་རྩོལ་བར་བསམ་མོ། །
ར་ ག་ ར་ཏིས་ གོས་ དཀར་མོ་འོད་དཔག་མེད་ དང་རྣམ་ པ་ ཕལ་ཆེར་
མཚུངས་ཤིང་ཕྱག་གཡས་ཀྱི་ཐ་མལ་ཨུད་པ་ལ་དམར་པོས་མཚན་པ་འོད་དཔག་
མེད་ཀྱིས་དབུ་བརྒྱན་པར་སྤྲོས་ཏེ། ཐུན་མོང་དང་ཁྱད་པར་འབྱུང་པོའི་གདོན་
གྱིས་ཉེན་པ་ཞི་བར་མཛད་དེ་ནུབ་བྱང་མཚམས་ཀྱི་ལེ་ཚེར་བཞུགས་པར་གྱུར་སྟེ་
རང་རིགས་ཀྱི་བདག་པོ་དང་མཚུངས་པའི་དངོས་གྲུབ་སྩོལ་བར་བསམ་མོ། །
བཛྲ་ར་ཏིས་སྒྲོལ་མ་དོན་གྲུབ་དང་རྣམ་པ་ཕལ་ཆེར་མཚུངས་ཤིང་ཕྱག་
གཡས་ཀྱི་ཐ་མ་ཨུད་པ་ལ་ལྗང་གུས་མཚན་པ་དོན་གྲུབ་གྱིས་དབུ་བརྒྱན་པ་སྤྲོས་
ཏེ། ཐུན་མོང་དང་ཁྱད་པར་སེམས་ཅན་ཐམས་ཅད་དབང་དུ་མཛད་དེ་བྱང་ཤར་
250 ---207



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཚམས་ཀྱི་ལེ་ཚེར་བཞུགས་པར་གྱུར་ཏེ་རང་རིགས་ཀྱི་བདག་པོ་དང་མཚུངས་
པའི་དངོས་གྲུབ་སྩོལ་བར་བསམ་སྟེ། ཡུམ་བཞི་འབྱུང་བའོ། །
དེའི་རྗེས་སུ། རུ་པ་བཛྲས་ལྷ་མོ་གཟུགས་རྡོ་རྗེ་མ་རྣམ་པ་ཕལ་ཆེར་སྤྱན་
མ་དང་མཚུངས་ཤིང་ཕྱག་དང་པོ་གཉིས་ཀྱིས་མེ་ལོང་འཛིན་པ་རྣམ་པར་སྣང་
མཛད་ཀྱིས་དབུ་བརྒྱན་པ་སྤྲོས་ཏེ། ཐུན་མོང་དང་ཁྱད་པར་གཟུགས་ལ་མངོན་
པར་ཞེན་པ་རྣམ་པར་དག་པར་བྱས་ཏེ་ཤར་ལྷོའི་གྲུ་ཆད་དུ་བཞུགས་པར་གྱུར་སྟེ་
མིག་གི་མངོན་པར་ཤེས་པ་རྩོལ་བར་བསམ་མོ། །ཤ་བཛྲས་ལྷ་མོ་སྒྲ་རྡོ་རྗེ་མ་
རྣམ་པ་ཕལ་ཆེར་མ་མ་ཀི་དང་མཚུངས་ཤིང་ཕྱག་དང་པོ་གཉིས་ཀྱིས་པི་ཝང་
འཛིན་པར་རིན་ཆེན་འབྱུང་ལྡན་གྱིས་དབུ་བརྒྱན་པ་སྤྲོས་ཏེ། ཐུན་མོང་དང་ཁྱད་
པར་སྒྲ་ལ་མངོན་པར་ཞེན་པ་རྣམ་པར་དག་པར་བྱ་སྟེ་ལྷོ་ནུབ་ཀྱི་གྲུ་ཆད་དུ་
བཞུགས་པར་གྱུར་སྟེ་རྣ་བའི་མངོན་པར་ཤེས་པ་རྩོལ་བར་བསམ་མོ། །གྷན་དྷེ་
བཛྲས་ལྷ་མོ་དྲི་རྡོ་རྗེ་མ་རྣམ་པ་ཕལ་ཆེར་གོས་དཀར་མོ་དང་མཚུངས་ཤིང་ཕྱག་
དང་པོ་གཉིས་ཀྱིས་དུང་ཆོས་བསྣམས་པ་འོད་དཔག་མེད་ཀྱིས་དབུ་བརྒྱན་པ་
སྤྲོས་ཏེ། ཐུན་མོང་དང་ཁྱད་པར་དྲི་ལ་མངོན་པར་ཞེན་པ་རྣམ་པར་དག་པར་བྱ་སྟེ་
ནུབ་བྱང་གི་གྲུ་ཆད་དུ་བཞུགས་པར་གྱུར་སྟེ་སྣའི་མངོན་པར་ཤེས་པ་རྩོལ་བར་
བསམ་མོ། །ར་ས་བཛྲས་ལྷ་མོ་རོ་རྡོ་རྗེ་མ་རྣམ་པ་ཕལ་ཆེར་སྒྲོལ་མ་དང་མཚུངས་
ཤིང་ ཕྱག་དང་པོ་གཉིས་ ཀྱིས་ རིན་པོ་ཆེའི་ གཞོང་པ་ ཞལ་ཟས་ ཀྱི་བསྐང་པ་
བསྣམས་པ་དོན་གྲུབ་ཀྱིས་དབུ་བརྒྱན་པ་སྤྲོས་ཏེ། ཐུན་མོང་དང་། ཁྱད་པར་རོ་
ལ་མངོན་པར་ཞེན་པ་རྣམ་པར་དག་པར་བྱ་སྟེ་བྱང་ཤར་ཀྱི་གྲུ་ཆད་དུ་བཞུགས་
པར་གྱུར་སྟེ་ལྕེའི་དངོས་གྲུབ་རྩོལ་བར་བསམ་མོ། །
250 - 208



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་
།
གཞན་ཡང་མེ་དྲི་ནིས་བྱང་ཆུབ་སེམས་དཔའ་བྱམས་པ་དང་། ཀཱ་ཏི་ག་
ཅེས་པའི་སྙིང་པོ་རྣམ་སྣང་གི་དབུ་རྒྱན་ཅན་ཤར་འཁྱམས་སུ། བཛྲ་པ་ནིས་ཕྱག་
ན་རྡོ་རྗེ་དང༌
། ཨ་ཀྱཱ་ག་རྦས་ནམ་མཁའི་སྙིང་པོ་རིན་ཆེན་རྟོག་གི་དབུ་རྒྱན་ཅན་
ལྷོ་འཁྱམས་སུ། ལོ་གི་ཤྭ་རས་འཇིག་རྟེན་དབང་ཕྱུག་དང་
། མཉྫགྷོ་ཤས་འཇམ་
པའི་དབྱངས་འོད་དཔག་མེད་ཀྱི་དབུས་རྒྱན་ཅན་ནུབ་འཁྱམས་སུ། སརྦ་ནིས་ཙ་
ཀཾ་བྷིས་སྒྲིབ་པ་སེལ་བ་དང་
། ས་མན་དྲ་བྷད་དྲས་ཀུན་ཏུ་བཟང་པོ་དོན་གྲུབ་ཀྱི་
དབུ་རྒྱན་ཅན་བྱང་འཁྱམས་སུ་དབྱུང་བར་བྱ་སྟེ། དེ་དག་ཀུན་ཀྱང་རང་རང་གི་
རིགས་ཀྱི་བདག་པོ་དང་ཕལ་ཆེར་རྣམ་པ་མཚུངས་ཤིང་ཁྱད་པར་བྱམས་པའི་ཕྱག་
གཡས་དང་པོ་ན་ཀླུ་ཤིང་གི་མེ་ཏོག་རྣམ་པར་མཛད་ལ་ཀུན་ཀྱང་ཁྱད་པར་གྱི་
འཕྲིན་ལས་ཐ་མལ་པའི་སྐྱེ་མཆེད་རྣམ་པར་སྦྱོང་ཞིང་མིག་ལ་སོགས་པའི་དང་པོ་
དེ་ན་དྲན་པ་གཅིག་ཙམ་བསྒོམ་པར་བྱེད་ན། དེ་ལྟར་དལ་བསྐྱེད་པ་དེ་ཉིད་ཀྱི་སྐུ་
མདོག་དང་ཕྱག་མཚན་དང་བཞུགས་ཚུལ་ལ་དམིགས་ལ་བསྒོམ་པར་བྱའོ། །
དེ་ན་སྒོམ་པས་སྐྱོ་བར་གྱུར་ན་བདག་ཉིད་གཙོ་བོ་ལས་མར་མེ་ལས་མར་
མེ་གཉིས་པ་གཅིག་ཆད་པའི་ཚུལ་གྱིས་བྱེ་ལ་ཤར་སྒོ་ནས་བྱུང་སྟེ་བདག་ཉིད་སྤྱོད་
ལམ་གཞན་བྱའོ། །དེ་ནས་ཐུན་ལ་བབ་པ་དང་ཡང་ཤར་སྒོ་ནས་ཞུགས་དེ་བདག་
ཉིད་གཙོ་བོ་ལ་ཞུགས་ལ་ཡང་སྔར་བཞིན་བསྒོམ་པར་བྱའོ། །དེ་བཞིན་དུ་ཐུན་
གསུམ་པ་ལ་ཡང་དེ་ལྟར་བྱའོ། །
ཐུན་བཞི་པའི་ཚེ་བདག་ཉིད་བསྒོམ་པས་སྐྱོ་ན་གཙོ་བོ་ཡབ་ཡུམ་བདག་
ཉིད་སྐད་ཅིག་གིས་འོད་གསལ་བར་ཞུགས་ལ། དེ་ལ་དལ་ན་གནས་པའི་སྤྱན་མ་
ལ་སོགས་པ་བཞིས་མྱ་ངན་གྱི་ཀླུས་བསྐུལ་བར་བྱ་སྟེ། སེམས་ཅན་ཁམས་ན་
250 -209



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གནས་པའི་དབང་ཕྱུག་ཁྱོད་ནི་རྡོ་རྗེ་ཐུགས། །དགའ་བ་ཡིད་འོང་དོན་ཆེན་འདོད་
པས་བདག་ལ་བསྐྱབ་ཏུ་གསོལ། །མགོན་པོ་གལ་ཏེ་དེ་རིང་བདག་ནི་གསོན་པར་
མཆིས་ བཞེད་ན། །སེམས་ཅན་ཡབ་ཆེན་གཉེན་མཆོག་བདག་ལ་དགྱེས་པར་
མཛད་དུ་གསོལ། །རྡོ་རྗེའི་སྐུ་ཁྱོད་བཀའི་འཁོར་ལོ་སེམས་ཅན་ཀུན་ལ་ཕན། །
དོན་དུ་བྱང་ཆུབ་མཆོག་སྒྲུབ་རབ་ཏུ་ཕན་པར་གཟིགས། །མགོན་པོ་གལ་ཏེ་དེ་
རིང་བདག་ནི་གསོན་པར་མཆིས་བཞེད་ན། །འདོད་ཆགས་དམ་ཚིག་ཆགས་པས་
བདག་ལ་དགྱེས་པར་མཛད་དུ་གསོལ། །ཁྱོད་ནི་རྡོ་རྗེའི་གསུང་ཏེ་ཀུན་ལ་ཕན་
ཞིང་ཐུགས་བརྩེ་བ། །འཇིག་རྟེན་དག་གི་དགོས་པའི་དོན་མཛད་པ་ལ་རྟག་ཏུ་
བརྩོན། །མགོན་པོ་གལ་ཏེ་དེ་རིང་བདག་ནི་གསོན་པར་མཆིས་བཞེད་ན། །སྤྱོད་
པའི་དྲི་མེད་ཀུན་ཏུ་བཟང་པོ་བདག་ལ་དགྱེས་པར་མཛད་དུ་གསོལ། །ཁྱོད་ནི་རྡོ་
རྗེའི་ཐུགས་ཏེ་དམ་ཚིག་མཆོག་གི་ཕན་དོན་ཆེ། །ཡང་དག་རྫོགས་པའི་སངས་
རྒྱས་གདུང་མཆོག་མཉམ་པ་ཉིད་གཟིགས་པ། །མགོན་པོ་གལ་ཏེ་དེ་རིང་བདག་
ནི་གསོན་པར་མཆིས་བཞེད་ན། །ཡོན་ཏན་རིན་ཆེན་མང་པོའི་གཏེར་གྱུར་བདག་
ལ་དགྱེས་པར་མཛོད། །ཅེས་བསྐུལ་བའི་ངོར་སླར་ཡང་རྣམ་པར་དག་པའི་སྒྱུ་མ་
གཟུགས་ཀྱི་བསྐུར་བཞེངས་པ་ལ།
དེ་བཞིན་གཤེགས་པ་ལྔས། མི་བསྐྱོད་པ་ནི་ཡེ་ཤེས་ཆེ། །རྡོ་རྗེ་དབྱིངས་
ནི་མཁའ་ཆེན་པོ། །རྡོ་ རྗེ་ གསུམ་ མཆོག་ དཀྱིལ་འཁོར་གསུམ། །གསང་བའི་
དབྱིངས་ལ་ ཕྱག་འཚལ་ལོ། །རྣམ་པར་སྣང་མཛད་རབ་ཏུ་དག །རྡོ་ རྗེ་ ཞི་བ་
དགའ་ཆེན་པོ། །རང་བཞིན་གྱིས་ནི་འོད་གསལ་མཆོག །སྟོན་པ་རྡོ་ རྗེ་ ཕྱག་
འཚལ་ལོ། །རིན་ཆེན་རྒྱལ་པོ་རབ་དུ་ཟབ། །རྡོ་རྗེ་ནམ་མཁའ་དྲི་མ་མེད། །
250-210



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང༌།
དངོས་ཉིད་དག་པ་གོས་པ་མེད། །གསང་བའི་གསུང་ལ་ཕྱག་འཚལ་ལོ། །རྡོ་རྗེ་
མི་འཆི་འདོད་ཆགས་ཆེ། །མི་རྟོག་ནམ་མཁའ་རྡོ་རྗེ་འཛིན། །འདོད་ཆགས་ཕ་
རོལ་ཕྱིན་པ་གཉིས། །རྡོ་རྗེ་གསུང་ལ་ཕྱག་འཚལ་ལོ། །རྡོ་རྗེ་དག་པ་གདོན་མི་ཟ། །
བསམ་པ་ཐམས་ཅད་ཡོངས་རྫོགས་པའི། །སངས་རྒྱས་ངོ་བོ་ཉིད་ལས་བྱུང་
། །རྡོ་
རྗེ་སེམས་ལ་ཕྱག་འཚལ་ལོ། །ཞེས་བསྟོད་པར་བསམ་མོ། །
དེ་ནས་དྲི་མངོན་དུ་འགྲོ་བའི་ཕྱིའི་མཆོད་པ་ལྔ་མཆོད་པར་བྱས་ཏེ། དེ་
ཡང་ཨོཾ་ཨཱབཛྲ་གྷན་དྷེ་ཧཱུྃ་ཞེས་བྱ་ལ་སོགས་པ་བརྗོད་ཅིང་མཆོད་པར་བྱའོ། །དེ་
ནས་གཟུགས་ལ་སོགས་པ་ནང་གི་མཆོད་པ་བཞིས་མཆོད་པར་བྱས་ཏེ་དེས་ཨོཾ་
ཨཱབཛྲ་རུ་པ་ཧཱུཾ་ཞེས་བྱ་བ་དང་། དེ་བཞིན་དུ་ཤལྟ་བཛྲ་དང་
། ར་ས་བཛྲ་དང༌།
སྤར་ཤ་བཛྲ་རྣམས་ཡི་གེ་གསུམ་གྱི་བར་དུ་བཅུག་ལ་བརྗོད་ཅིང་མཆོད་པར་བྱའོ། །
དེ་ནས་མཐར་གསང་པའི་མཆོད་པ་སྙོམས་པར་འཇུག་པའི་བདེ་བས་མཆོད་པར་
བྱའོ། །
དེ་ནས་བདག་གི་ཐུགས་ཀའི་ཏིང་ངེ་འཛིན་སེམས་དཔའ་ཧཱུཾ་ལས་འོད་
འཕྲོས་པས་དལ་གྱི་ལྷ་ཐམས་ཅད་འོད་ཀྱི་ཕུང་པོར་བསམས་ལ། དེ་བདག་གི་
གསང་བའི་རྡོ་རྗེ་ལམ་ནས་ཞུགས་ཏེ་ཧཱུྃ་ལ་བསྡུའོ། །དེ་ནས་འགྲོ་བ་ཐམས་ཅད་
ཀྱང་སྐད་ཅིག་གིས་སྟོང་པར་བསམ་ལ་དེ་ལས་ཧཱུྃ་དུ་བསམ་སྟེ། དེ་ཞུ་བ་ལས་
ཐམས་ཅད་རྡོ་རྗེ་སེམས་པར་བསམ་ལ་བདག་གི་ཐུགས་ཁའི་ཧཱུྃ་ལ་བསྡུའོ། །བར་
གཉིས་ལ་རང་འབྱུང་འཇུག་བྱས་ལ་བསྒོམ། ཐུན་ཐ་མ་ལ་ཐམས་ཅད་བསྡུ་
བྱའོ། །གྲུ་བ་རྩོལ་བས་ཏེ། བྱང་ཆུབ་སེམས་དཔའ་བརྒྱད་དབྱུང་བའི་རིམ་
པའོ། །གྲུབ་རྩོལ་བས་ཏེ་བྱང་ཆུབ་སེམས་དཔའ་བརྒྱད་དབྱུང་པའི་རིམ་པའོ། །
250 211



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འཁོར་གྱི་དེ་བཞིན་གཤེགས་པ་ཡབ་ཡུམ་དང་སེམས་དཔའ་ལྷ་མོར་བྱས་པ་དེ་
དག་ཀུན་ཡང་གྱེན་དུ་བབ་པའི་ཐོག་ཚུགས་དང་མཐུར་དུ་དཔྱངས་པའི་ཅོད་པན་
ལ་སོགས་པ་རྒྱན་སྣ་ཚོགས་ཀྱིས་བརྒྱན་པ་ཞི་བའི་ངང་ཚུལ་ཅན་རྡོ་རྗེའི་དཀྱིལ་མོ་
ཀྲུང་གིས་ཟླ་བ་ལ་སོགས་པ་སོ་སོའི་གདན་ལ་བཞུགས་པའོ། །
སླར་ཡང་ཕྲད་ཛྷཱ་ཏ་ཀྲི་ཀྱིས་ལ་སོགས་པས་ཤེས་རབ་མཐར་བྱེད་རྣམ་
སྣང་གི་ཅོད་པན་ཅན་སྐུ་མདོག་དང་ཞལ་ཕྱག་རང་གི་རིགས་བདག་དང་མཚུངས་
ཤིང་ཕྱག་གཡས་པ་དག་ན་རིམ་པ་བཞིན། རྡོ་རྗེ་དབྱུང་པར་རལ་གྲི། གཡོན་ན་
དྲིལ་བུ་དགྲ་སྟ་སྡིགས་མཛུབ་དང་བཅས་པའི་ཞགས་པ་བསྣམས་པ་ཤར་སྒོར།
ཡ་མན་ཏ་ཀྲིད་ཀྱིས་གཤིན་རྗེ་མཐར་བྱེད་རིན་ཆེན་རྟོག་གི་ཅོད་པན་ཅན་སྐུ་
མདོག་དང་ཞལ་ཕྱག་རོང་གི་རིགས་བདག་དང་མཚུངས་ཤིང་
། ཕྱག་གཡས་པས་
དག་ན་རིམ་པ་བཞིན་དབྱུག་པ་འཁོར་ལོ་རྡོ་རྗེ། གཡོན་ན་དྲིལ་བུ་དགྲ་སྟ་སྡིག་
མཛུབ་དང་བཅས་པའི་ཞགས་པ་བསྣུམས་ལྷོ་སྒོར། པདྨ་ཊ་ཀྲིད་ཀྱིས་པདྨ་མཐར་
བྱེད་འོད་དཔག་མེད་ཀྱི་ཅོད་པན་ཅན་སྐུ་མདོག་དང་ཞལ་ཕྱག་རང་གི་རིགས་
བདག་དང་མཚུངས་ཤིང་། ཕྱག་གཡས་ན་རིམ་པ་བཞིན་པདྨ་རལ་གྲི་གཏུན་ཤིང་
།
གཡོན་ན་སྙམ་པ་དང་བཅས་པའི་དྲིལ་བུ་དང་དགྲ་སྟ་ཞགས་པ་བསྣམས་པས་
ནུབ་སྒོར། བྷིག་ནན་ཏ་ཀྲིད་ཀྱིས་བགེགས་མཐར་བྱེད་རྔ་སྒྲའི་ཅོད་པན་ཅན་སྐུ་
མདོག་དང་ཞལ་ཕྱག་རང་གི་རིགས་བདག་དང་མཚུངས་ཤིང་
། ཕྱག་གཡས་པ་
དག་ན་རིམ་པ་བཞིན་སྣ་ཚོགས་རྡོ་རྗེ་འཁོར་ལོ་གཏུན་ཤིང༌། གཡོན་ན་དྲིལ་བུ་
དགྲ་སྟ་ཞགས་པ་བསྣམས་པ་བྱང་སྒོར། ཨ་ཙ་ལས་མི་གཡོ་བ་རྣམ་སྣང་གི་ཅོད་
པན་ཅན་ཕྱག་རང་གི་རིགས་བདག་དང་མཚུངས་ཤིང༌
། ཕྱག་གཡས་དག་ན་རིམ་
250-212



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་།
པ་བཞིན་ རལ་གྲི་རྡོ་རྗེ་འཁོར་ལོ་གཡོན་ན་ སྡིགས་མཛུབ་དགྲ་སྟ་ཞོགས་ པ་
བསྣམས་པ་ལྷའི་སྣམ་བུའི་ཤར་ལྷོ་མཚམས་སུ། ཌ་ཀི་ར་ཛ་འདོད་པའི་རྒྱལ་པོ་
རིན་ཆེན་རྟོག་གི་ཅོད་པན་ཅན་ཞལ་ཕྱག་རང་གི་རིགས་བདག་དང་མཚུངས་ཤིང་
ཕྱག་དང་པོ་གཉིས་ཀྱིས་རྡོ་རྗེ་ཧཱུྃ་མཛད་ཀྱི་ཕྱག་རྒྱ་གཡས་གཉིས་པ་དང་གསུམ་
པས་རྡོ་རྗེ་རལ་གྲི་གཡོན་གཉིས་པ་དང་གསུམ་པས་ཞགས་པས་དང་ལྕགས་ཀྱུ་
བསྣམས་ལ་ལྷ་རྣམས་ཀྱི་ལྷོ་ནུབ་མཚམས་སུ། ནི་ལ་ད་རྡས་དབྱུགས་པ་སྔོན་པོ་
འོད་དཔག་མེད་ཀྱི་ཅོད་པན་ཅན་ཞལ་ཕྱག་རང་གི་རིགས་བདག་དང་མཚུངས་
ཤིང་
། ཕྱག་གཡས་དག་ན་རང་བཞིན་དབྱུག་པ་འཁོར་ལོ་རལ་གྲི་གཡོན་པས་
སྡིགས་མཛུབ་རལ་གྲི་དགྲ་སྟ་བསྣམས་པ་ལྷ་སྣམ་གྱི་ནུབ་བྱང་མཚམས་སུ། མ་ཧ་
པ་ལས་སྟོབས་པོ་ཆེ་རྔ་སྒྲའི་ཅོད་པན་ཅན། ཞལ་ཕྱག་རང་གི་རིགས་བདག་དང་
མཚུངས་ཤིང་
། ཕྱག་གཡས་དག་ན་རིམ་པ་བཞིན། དབྱུག་པ་རལ་གྲི་འཁོར་ལོ་
གཡོན་ན་སྡིགས་མཛུབ་དང་བཅས་པའི་རལ་གྲི་དང་ཞགས་པ་དགྲ་སྟ་བསྣམས་
པ་ལྷ་རྣམས་ཀྱི་བྱང་ཤར་མཚམས་སུ། ཨུ་ཊྛི་ཤ་ཙཀྲ་ཝར་ཏིས་གཙུག་ཏོར་འཁོར་
ལོ་བསྒྱུར་བ་མི་བསྐྱོད་པའི་ཅོད་པན་ཅན་ཞལ་ཕྱག་རང་གི་རིགས་བདག་དང་
མཚུངས་ཤིང་། ཕྱག་དང་པོ་གཉིས་ཀྱིས་སྤྱི་བོར་གཙུག་ཏོར་འཛིན་ཞིང་གཡས་
གཉིས་པ་དང་གསུམ་པས་རྡོ་རྗེ་དང་པད་མ་གཡོན་གཉིས་པ་དང་གསུམ་པས་
སྡིགས་མཛུབ་དང་ རལ་གྲི་བསྣམས་པ་སྟེང་དུ། སུཾ་བྷ་ར་ཛས་གནོད་མཛེས་མི་
བསྐྱོད་པའི་ཅོད་པན་ཅན་ཞལ་ཕྱག་རང་གི་རིགས་བདག་དང་མཚུངས་ཤིང་
། ཕྱག་
གཡས་དག་ན་རིམ་པ་བཞིན་རྡོ་རྗེ་འཁོར་ལོ་རལ་གྲི་གཡོན་པས་སྙིང་གར་སྡིགས་
མཛུབ་དང་བཅས་པའི་ཞགས་པ་དང་པད་མ། རལ་གྲི་བསྣམས་པ་འོག་དུའོ། །
250 --213



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩)
མཚམས་དང་སྟེང་འོག་ན་གནས་པ་དྲུག་པོ་དེ་དག་གི་སྐུ་མདོག་ནི་གཅིག་
ཏུ་མཐིང་ནག་ཁོ་ན་སྟེ། ཁྲོ་བོ་བཅུ་པོ་འདི་རྣམས་ཀུན་ཡང་ཞལ་མཆེ་བ་རྣམ་པར་
རྩིགས་ཤིང་སྤྱན་རྣམ་པར་གཡོ་བས་ཕྱོགས་བཅུའི་བགེགས་ལ་རྣམ་པར་སྡང་
པས་གཟིགས་ལ། ཞལ་གདངས་ཤིང་ལྗག་རྣམ་པར་འགྱུར་བ་དང་བཅས་པ་ཧ་ཧ་
ཞེས་པའི་སྒྲ་སྒྲོགས་ལ་དབུ་སྐྲ་སེར་པོ་གྱེན་དུ་རྗེས་ཤིང་
། དཔའ་བོའི་རྣམ་པ་
གསུས་པ་འཐུར་དུ་འཕྱང་ལ་སྟག་དང་སྦྲུལ་གྱིས་རྣམ་པར་བརྒྱན་པའི་ཆ་ལུགས་
ཅན། སྐུ་ལ་བཟོད་པར་དཀའ་བ་ཡེ་ཤེས་ཀྱི་མེ་རབ་ཏུ་འབར་བ་དང་གཡས་
བསྐུམ་གཡོན་བརྐྱང་པའི་ཞབས་ཀྱི་དོར་ཐབས་ཀྱིས་པད་མ་དང་ཉི་མའི་གདན་
ལ་བཞུགས་པ་སྟེ། དེ་དག་ནི་དལ་རྒྱལ་པོ་མཆོག་གི་ཏིང་ངེ་འཛིན་ཞེས་བྱའོ། །དེ་
དག་ནི་དྲན་པ་གཅིག་ཙམ་བསྒོམ་པའི་རྣལ་འབྱོར་རོ། །
དེ་ནས་རྟོག་པའི་རྣལ་འབྱོར་བསྒོམ་པར་འདོད་པ་ཡིན་ན་འདི་ལྟར་བྱ་ཏེ།
དེ་ཡང་རྣམ་པ་གཉིས་ཏེ། མཆོག་གི་དངོས་གྲུབ་དོན་དུ་གཉེར་བ་ནང་ལ་གཞོལ་
བ་ཕྲ་མོའི་རྣལ་འབྱོར་དང༌། ཐུན་མོང་གི་དངོས་གྲུབ་དོན་དུ་གཉེར་བ་སྔགས་ལ་
མཆོག་ཏུ་གཞོལ་བའི་བཟླས་པའོ། །དེ་ལ་ཕྲ་མོ་སྒོམ་པར་འདོད་པས་སྔར་གྱི་
དལ་རྒྱལ་མཆོག་ཡན་ཆད་བསྒོམས་ལ། བདག་གི་སྟེང་གི་སྣའི་རྩེ་མོར་ཟླ་བའི་
དལ་སེན་མོ་ཟླུམ་པའི་ཚད་ཙམ་གཅིག་གི་སྟེང་དུ་ཧཱུྃ་ལས་རྡོ་རྗེ་ནས་འབྲུ་ཙམ་སྒོམ་
མོ། །འོག་སྒོ་ལ་རྟེན་ན་རྡོ་རྗེའི་དཀྱིལ་དུ་ཐིལ་སྲན་མ་ཙམ་སྒོམ་མོ། །བསྒོམ་པས་
སྐྱོ་ན་ཐུན་མཚམས་སྔ་མ་དང་འདྲའོ། །དེ་ནས་དེ་ལ། བརྟན་པ་ཐོབ་ན་སྤྲོ་བསྡུ་ལ་
བསླབ་སྟེ། དེ་ལས་དལ་གྱི་འཁོར་ལོ་བསྐྱེད་པ་ལ་ཡང་སྤྲོ་བསྡུ་བྱའོ། །དེ་ནི་ཕྲ་མོ་
སྒོམ་པའི་རིམ་པའོ། །འོན་ཏེ་བཟླས་པ་བྱེད་ན་གཉིས་ཏེ། རྡོ་རྗེའི་བཟླས་པ་དང་
།
250 -214



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་།
ངག་གི་བཟླས་པའོ། །རྡོ་རྗེའི་བཟླས་པ་ནི་འབྲུ་ཟློས་པའོ། །ངག་གི་བཟླས་པ་ནི་
མཚན་སྔགས་དང་འཕྲེང་སྔགས་ཟླ་བའོ། །
དེ་ལས་འདི་ལྟར་བྱས་ཏེ། གལ་ཏེ་བདག་ཉིད་ཐུན་མོང་གི་སིདྡྷི་སྒྲུབ་པར་
འདོད་པའམ། གལ་ཏེ་དབང་བསྐུར་བའི་ཚེ་སྙེན་པ་བྱེད་པར་འདོད་པས་ཡང་
བསྲུང་བའི་འཁོར་ལོ་ནས་བརྩམས་དེ་དལ་རྒྱལ་མཆོག་གི་བར་དུ་བསྐྱེད་ལ།
ལས་རྒྱལ་མཆོག་ནི་བདག་ཉིད་རྡོ་རྗེའི་བཟླས་པ་སྟེ་འབྲུ་གསུམ་ངང་དུ་བཟླས་
པའམ། ངག་གི་བཟླས་པ་སྟེ། ཨོཾ་ཨཱཋབཛྲ་དྷཱིཀ་ཧཱུྃ་སྭཱ་ཧཱ། ཨོ་ཨཱཛི་ན་ཛཱིཀ་ཧཱུྃ་སྭཱ་ཧཱ།
ཨོཾ་ཨཱཎཱརཏྣ་དྷིཀ་ཧཱུཾ་སྭཱ་ཧཱ། ཨོཾ་ཨཱཨཱརོ་ལིཀ་ཧཱུྃ་སྭཱ་ཧཱ། ཨོཾ་ཨ་ཕྲད་ཛྷ་དྷིཀ་ཧཱུྃ་སྭཱ་ཧཱ།
ཨོཾ་ཨཱམོ་ཏ་ར་ཏི་ཧཱུྃ་སྭཱ་ཧཱ། ཨོཾ་ཨཱདྷེ་ཤ་ར་ཏི་ཧཱུྃ་སྭཱ་ཧཱ། ཨོཾ་ཨཱར་ག་ར་ཏི་ཧཱུྃ་སྭཱ་ཧཱ།
ཨོཾ་བཛྲ་ར་ཏི་ཧཱུྃ་སྭཱ་ཧཱ། ཨོཾ་ཨཱཏྟབཛྲ་རུ་པ་ཧཱུཾ་སྭཱ་ཧཱ། ཨོཾ་ཨ་བཛྲ་ཤཔ་ཧཱུྃ་སྭཱ་ཧཱ། ཨོཾ་
ཨཱཋབཛྲ་ར་ས་ཧཱུྃ་སྭཱ་ཧཱ། ཨོཾ་ཨཱབཛྲ་སྤར་ཧཱུྃ་སྭཱ་ཧཱ། ཨོཾ་ཨཱཋམི་དྲི་ནི་ཧཱུཾ་སྭཱ་ཧཱ། ཨོཾ་ཨཀྱི་
ཏི་གྷརྦ་ཧཱུྃ་སྭཱ་ཧཱ། ཨོཾ་ཨཱབཛྲ་པ་ནི་ཧཱུཾ་སྭཱ་ཧཱ། ཨོཾ་ཨཱཎཨཀྵ་གཟ་ཧཱུྃ་སྭཱ་ཧཱ། ཨོཾ་ཨཱཋལོ་
ཀི་ཤྭ་ར་ཧཱུྃ་སྭཱ་ཧཱ། ཨོཾ་ཨམཉྫགོ་ཤ་ཧཱུཾ་སྭཱ་ཧཱ། ཨོཾ་ཨཱསརྦ་ནིས་ཙཀཾ་ཧ་ཧཱུཾ་སྭཱ་ཧཱ། ཨོཾ་
ཨཱཋ ས་མན་ཏ་བྷད་དྲ་ཧཱུྃ་སྭཱ་ཧཱ། ཨོཾ་ཨཱ༔ པྲད་ཛྷ་ཌ་ཀྲིད་ཧཱུཾ་སྭཱ་ཧཱ། ཨོ་ཨཝཡ་མན་དུ་
ཀྲིད་སྭཱ་ཧཱ། ཨོཾ་པད་མ་ཌ་ཀྲིད་ཧཱུཾ་ སྭཱ་ཧཱ། ཨོཾ་ཨབྷི་གྷ་ནན་ཏ་ཀྲིད་ཧཱུཾ་སྭཱ་ཧཱ།
སཾ་
ཨཱ ཨཱཙ་ལ་ཧཱུཾ་སྭཱ་ཧཱ། ཨོཾ་ཨཱཎཊ་ཀི་ར་ཛ་ཧཱུྃ་སྭཱ་ཧཱ།
ཨཱམ་ཏ་པ་ལ་ཧཱུཾ་སྭཱ་ཧཱ། ཨོཾ་ཨཨུ་ཊྛི་ཤ་ཙ་ཀྲ་ཝར་ཏི་ཧཱུྃ་སྭཱ་ཧཱ། ཨོཾ་སུཾ་བྷ་ར་ཛ་ཧཱུྃ
་
ཞེས་མཚན་སྔགས་བཟླས་པའམ། ཡང་ན་རུ་རུ་སྤུ་རུ་ལ་སོགས་པའི་འཕྲེང་
སྔགས་ལེའུ་བཅུ་བཞི་པ་ལས་ཇི་ལྟར་བྱུང་པ་བཞིན་བཟླས་པར་བྱའོ། །
དེ་ལྟར་གང་རུང་བཟླས་ནས་གལ་ཏེ་སྐྱོ་ན་ཐུན་མཚམས་ནི་སྔ་མ་དང་འདྲ་
ཨོཾ་ཨ་ནི་ལ་ད་དྷ་ཧཱུྃ་སྭཱ་ཧཱ།
སཾ་
250 -215



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྟེ་དེ་ཡང་དང་པོར་ཐམས་ཅད་བསྐྱེད་པ་བཟླས་པ་བྱ་སྟེ། སྐྱོ་ན་གཙོ་བོ་ལས་མར་
མེ་ལས་མར་མེ་ཆད་པའི་ཚུལ་གྱིས་བྱེ་ལ་སྤྱོད་ལམ་བྱའོ། །དེ་ནས་ཐུན་ལ་བབ་པ་
དང་ཡང་བདག་ཉིད་གཙོ་བོ་ལ་ཞུགས་ལ་ཡང་སྔ་མ་བཞིན་བཟླས་པ་བྱའོ
། །དེ་
བཞིན་དུ་ཐུན་གསུམ་པ་ལ་ཡང་དེ་ལྟར་བྱའོ། །ཐུན་ཐ་མའི་ཚེ་བཟླས་པས་སྐྱོ་ན་
གཙོ་བོ་བདག་ཉིད་དོན་དམ་པར་འཇུག་པ་དང་
། དེ་ལ་ལྷ་མོའི་དབྱངས་ཀྱིས་
བསྐུལ་བ་དང་། དེའི་ངོར་མཛད་ནས་བཞེངས་པ་དང་དེ་ལ་སྟོད་པ་དང༌
། དེ་ནས་
དྲི་སྔོན་དུ་འགྲོ་བའི་པུ་ཙ་ལྔ་དང་། གཟུགས་ལ་སོགས་པ་ནང་གི་པུ་ཙ་བཞི་དང་
།
མཐར་གསང་བའི་པུ་རྩ་བྱའོ། །དེ་ནས་བདག་གི་ཐུགས་ཀ་ལས་འོད་ཟེར་འཕྲོས་
པས་དཀྱིལ་འཁོར་པའི་ལྷ་ཐམས་ཅད་འོད་ཀྱི་ཕུང་པོར་བསམ་ལ། དེ་བདག་གི་
གསང་བའི་རྡོ་རྗེའི་ལམ་ནས་ཞུགས་ཐུགས་ཀའི་ཏིང་ངེ་འཛིན་སེམས་དཔའི་ཧཱུྃ་ལ་
བསྡུའོ། །
དེ་ནས་འགྲོ་བ་ཐམས་ཅད་ཀྱང་སྐད་ཅིག་གིས་སྟོང་བར་བསམ་ལ་དེ་
ལས་ཧཱུྃ་དུ་བསམ་སྟེ་དེ་ལས་ཐམས་ཅད་རྡོ་རྗེ་སེམས་པར་བསམ་ལ། བདག་གི་
ཐུགས་ཀའི་ཧཱུྃ་ལ་བསྡུ་བར་བྱས་ཏེ་བཟླས་པའི་རིམ་པའོ། །གལ་ཏེ་རྣལ་འབྱོར་པ་
སྒོམ་ པ་ལ་སོགས་པ་ལུས་དུབ་ན་སྤྱི་བོ་ལས་མཐོ་གང་ཙམ་གྱིས་འཕགས་པའི་
ནམ་མཁའ་ལ་པཾ་ལས་ཟླ་བའི་དཀྱིལ་འཁོར་བསམ་ལ་དེ་ལས་ཡེ་ཤེས་ལྔའི་
བདུད་རྩིའི་རང་བཞིན་སངས་རྒྱས་ཀྱི་འོད་ཟེར་འབེབས་པར་བྱེད་པའི་ཨོ་ཁ་
འཐུར་དུ་བལྟས་པ་བསམས་ལ།
དེ་ལས་ཡེ་ཤེས་ལྔའི་བདུད་རྩི་སངས་རྒྱས་ལྔའི་འོད་ཟེར་གྱི་བདུད་རྩིའི་
ཆུ་རྒྱུན་བབས་ནས་ལུས་གསང་པར་བསམ་མོ། །དེ་ནི་ཐུན་གྱི་བཤང་པ་བྱ་སྟེ་དེ་
250 -216



གསང་བ་འདུས་པའི་བསྐྱེད་རིམ་གྱི་མན་ངག་རྣམ་དག་དགེ་བའི་ལྗོན་ཤིང་།
ལྟར་བྱས་ན་ཞག་བདུན་གྱིས་ལུས་ངག་ཡིད་གསུམ་གཟི་ཅན་དུ་འགྱུར་རོ། །
དེ་ལྟར་བསྒོམ་པ་དང་བཟླས་པ་བྱེད་པའི་རྣལ་འབྱོར་པས་ཁ་ཟས་ལ་
ལོངས་སྤྱོད་པའི་ཚེ། དེ་ལྟར་ལ་སོགས་པ་གསེར་དང་དངུལ་ལ་སོགས་པ་རིན་པོ་
ཆེའི་སྣོད་དུ་བསམ་ལ། དེར་ཟད་དྲོན་དང་འབྲས་ཅན་ལ་སོགས་པའི་ཟས་རྣམས་
ནི་བཤང་བར་བསམ། ཆང་དཔའ་བོ་མ་ལ་སོགས་པའི་བཏུང་བ་རྣམས་ནི་གཅི་
བར་བསམ། ཤའི་ཚོགས་ནི་ཤ་རྣམ་པ་ལྔར་བསམ་པར་བྱ་བ་སྟེ། དེ་ནི་ཐ་མལ་
པའི་བདུད་རྩིའི་བསམ་པའོ། དེ་ནས་དེར་ཧཱུཾ་སྔོན་པོ་བསམ་ལ་ངག་ཏུ་ཡང་ཧཱུྃ་
ཞེས་བརྗོད་པས་དེ་ཞུ་བས་ཆུའི་རྒྱུན་ལྟར་སྔོན་པོ་ཁ་དོག་ཕུན་སུམ་ཚོགས་པར་
བསམ། དེ་བཞིན་དུ་ཨ་དམར་པོ་ཁྲག་གི་རྒྱུན་ལྟར་བསམས་ཏེ་དྲི་ཕུན་སུམ་
ཚོགས་པ་བསམ་མོ། །ཨོཾ་དཀར་པོ་ལས་འོ་མའི་རྒྱུན་ལྟར་དཀར་པོར་བསམ་ལ་
རོ་ཕུན་སུམ་ཚོགས་པར་བསམ་མོ། །
ཡང་དེར་ཨོྃ་བསམས་ལ་དེ་ལས་འོད་ཟེར་འཕྲོས་པས་ཡེ་ཤེས་ཀྱི་བདུད་
རྩི་བཀུག་སྟེ་བསྟིམས་ལ། འབྲུ་གསུམ་གྱིས་བྱིན་གྱིས་བརླབས་དེ་ཨོཾ་ཨཱཧཱུྃ་ཞེས་
ལན་གསུམ་མམ་བདུན་ནམ་ཉེར་གཅིག་བཟླས་ཏེ། འདི་དག་ནི་ཧཱུཾ་དང་དང་
ༀ་གསུམ་གྱིས་སྦྱང་པ་དང་རྟོགས་པ་དང་སྦྱར་བར་བྱས་ཏེ། ཁ་ཟས་སྦྱང་པའི་
རིམ་པ་སྲོག་རྗེས་སྔོན་པོ་འདུས་བྱའོ། །
ད་ནི་ལྐོག་མ་སྦྱང་པ་དགང་གཟར་དང་བླུག་གཟར་མངོན་པར་འདུས་བྱ་
བ་ནི། མགྲིན་པའི་མཚམས་སུ་ཧྲི་ལས་པདྨ་འདབ་མ་བརྒྱད་པ། དེའི་ལྟེ་བ་ལ་ཧཱུཾ་
ལས་རྡོ་རྗེ་སྦུ་གུ་ཅན་ནས་འབྲུ་ཙམ་ལ་རྩེ་མོར་ཨོཾ་ཉུང་འབྲུ་ཙམ་འོད་ཟེར་ཟས་ལ་
འཕྲོ་བ་དང་བཅས་པར་བསམ་པ་ནི་ལྐོག་མ་སྦྱང་བའོ། །
250 -217



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དེ་ནས་སྙིང་ཀར་ལྷ་ཐམས་ཅད་ཀྱིས་རང་བཞིན་ཧཱུྃ་བསམ་ལ། དེ་ནས་
ཟས་ཟ་བའི་ཚེ་ལྐོག་མའི་རྡོ་རྗེ་རྩེ་མོའི་ཨོཾ་གྱིས་འོད་ཟེར་གྱིས་བདུད་རྩི་དྲང་ནས་
རྡོ་རྗེའི་སྦུ་གུ་ནས་སོང་སྟེ། ལྐོག་མའི་རྩ་གསུམ་པའི་མ་དང་ལྷན་ཅིག་ཏུ་སྙིང་ཀའི་
ཧཱུྃ་ལ་བསྟིམས་པ་འདི་ནི་ཟས་ཀྱི་རྣལ་འབྱོར་ནང་གི་སྦྱིན་སྲེག་གོ །
གསང་སྔགས་རྡོ་རྗེའི་ཐེག་འདིར་རབ་ཞུགས་པ། །གང་གིས་ཆོས་རྣམས་
རང་བཞིན་མེད་རྟོགས་ཀྱང་
། །ལྷག་པའི་ཏིང་འཛིན་བརྟན་པ་མ་གྱུར་ན། །དོན་
གཉིས་དངོས་གྲུབ་ལས་ནི་རིང་པར་འགྱུར། །གང་གིས་ལྷའི་རྣལ་འབྱོར་བརྟན་
བྱས་ནས། །ལྷ་ཉིད་དུའང་བདེན་པས་སྟོང་པར་ནི། །མི་ཤེས་གང་ཞིག་སྲིད་པའི་
འཆིང་བ་དང༌
། །འཇིག་པ་ལས་ནི་ནམ་ཡང་ཐར་མི་འགྱུར། །མཐའ་གཉིས་མི་
གནས་ཟུང་འཇུག་ཏིང་འཛིན་ནི། །བསྟན་ཞིང་བདེ་འགྱོགས་ཤིང་རྟའི་ལམ་རྙེད་
ནས། །སྤྲོ་དགའ་གུས་པས་རྟག་པར་རྟེན་བྱ་ཞིང་། །སྙོམས་ལས་འགྱོད་སོགས་
མ་བྱེད་ཤེས་ལྡན་དག །རྒྱུད་སྟོན་རྡོ་རྗེའི་ཚིག་གནས་རྟོགས་བཀའ་བས། །ཇི་
བཞིན་མ་རྟོགས་ གོང་འོག་ འཁྲུལ་ ལ་ སོགས། །ནོར་ བ་ གང་ མཆིས་ ད་ ལྟར་
བཤགས་བགྱི་ཀྱིས། །དཔལ་ཆེན་ལྷ་དང་བླ་མས་རྗེས་བཟུང་མཛོད། །
དཔལ་གསང་བ་འདུས་པའི་བསྐྱེད་པའི་རིམ་པའི་མངོན་པར་རྟོགས་པའི་
མན་ངག་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་མ་ལུས་པའི་
འབྱུང་གནས། རྣམ་དག་དགེ་བའི་ལྗོན་ཤིང་ཞེས་བྱ་བ་གསང་སྔགས་འཛིན་པའི་
རྣལ་འབྱོར་པ་དཔལ་མི་བསྐྱོད་རྡོ་རྗེས་སྦྱར་བ་འདི་རྫོགས་སོ།། 11
250 -218



༄༅། །ཡིད་བཞིན་ནོར་བུའི་ཊིཀྐའོ། །
མཉྫ བྲི་ན་མོ། ཟུང་འཇུག་གཉིས་མེད་བློ་ལས་འདས། །ཡེ་ཤེས་སྒྲོན་
མེས་བློ་མུན་སེལ། །བླ་མ་འཇམ་པའི་ལྷ་ཚོགས་ལ། །སྒོ་གསུམ་གུས་པས་བཏུད་
བྱས་ནས། །ཟླ་བཟང་གྲགས་པའི་དགོངས་པའི་དོན། །ཡིད་བཞིན་ནོར་བུ་ལམ་
གྱི་སྒྲོན། །བསྡུ་དང་དབྱེ་བའི་བྱེ་བྲག་འདི། །ཅི་ནུས་བདག་གིར་བརྗོད་པར་བྱ།
དེ་ཡང་སློན་དཔོན་ཟླ་བཟང་གྲགས་པའི་དཔལ་གྱིས་མཛད་པའི་དཀྱིལ་
འཁོར་གྱི་ཆོ་ག་འདི་ལ་སྤྱི་དོན་བཞི་སྟེ། དེ་ལ་སློབ་དཔོན་གང་གིས་མཛད་པ་
བརྒྱུད་པའི་ལོ་རྒྱུས་དང་བཅས་པ་དང་གཅིག །མཚན་གང་ལས་བཏགས་པ་དང་
གཉིས། མཚན་ ཅན་ དངོས་ དང་ གསུམ། མཚན་དེ་ དང་ ལྡན་ པའི་ མཚན་ ཅན་
དངོས་ལ་བསྡུས་པའི་དོན་དུས་འཆད་པ་དང་བཞིའོ། །
དང་པོ་ནི་སློབ་དཔོན་ཟླ་བཟང་གྲགས་པའི་དཔལ་ཞེས་བྱ་བ་དེ། རིགས་
པའི་གནས་ལྔ་ལ་མཁས་པའི་པཎྜི་ཏ་ཆེན་པོ་གཅིག་ལགས་པར་གདའ། དེ་ཡང་
འཇམ་དཔལ་བཤེས་གཉེན་དང་། འཇམ་དཔལ་གྲགས་པ་དང་། དགེག་པའི་རྡོ་
རྗེ་ལ་སོགས་པའི་འཇམ་དཔལ་གྱི་བརྒྱུད་པ་མ་ལུས་པ་ཐོབ་པ་དང། འཇམ་
དཔལ་མཚན་ཡང་དག་པར་བརྗོད་པའི་སྒོ་ནས་མཆོག་དང་ཐུན་མོང་གཉིས་ཀྱི་
དངོས་གྲུབ་བརྙེས་ཞིང་། ཐུགས་དམ་གྱི་ལྷ་འཇམ་དཔལ་གྱི་ཞལ་གཟིགས་པའི་
པཎྜི་ཏ་དེ་ལ། པཎྜི་ཏ་མ་ཧ་པ་ལ་དང་
། རཏྣ་སིདྡྷི་ ལ་ སོགས་པ་རྣམས་ ཀྱིས།
མཚན་ཡང་དག་པར་བརྗོད་པའི་སྒོ་ནས་ཉམས་སུ་བླང་བདེ་བའི་གཅིག་ཞུ་ཞེས་
250 -219



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཞུ་བ་ ཕུལ་བས། སློབ་ དཔོན་ ཟླ་ བཟང་ གྲགས་ པའི་ དཔལ་ གྱིས་ གཞུང་ ཡིད་
བཞིན་གྱི་ནོར་བུ་འདི་མཛད་དེའི་མན་ངག་ཏུ་ལས་ཁ་ཚར་བ་བདུན་མཛད། དེ་
ཡང་མ་རིག་སྒོ་ལྔའི་དབུགས་འབྱེད་པ་ཞེས་པ་དང་
། ཡེ་ཤེས་ལུས་ཅན་དེ་བཞིན་
གཤེགས། །བཀུར་སྟི་རིམ་འགྲོ་ཕུན་སུམ་ཚོགས་ཞེས་པ་ལ་བརྟེན་ནས། རབ་
གནས་ཀྱི་ཆོ་ག་མཛད། ཤེས་རབ་ཡེ་ཤེས་མེ་བོ་ཆེ། །ཉོན་མོངས་མ་ལུས་ཞི་བྱེད་
པ། །ཞེས་པ་ལ་རྟེན་ནས་སྦྱིན་བསྲེག་དང་རོ་བསྲེགས་གྱི་ཆོ་ག་མཛད། ངན་སོང་
ཐམས་ཅད་རྣམ་སྦྱོང་བ་ཞེས་པ་ལ་བརྟེན་ནས། བདུན་ཚིགས་ཀྱི་ཆོ་ག་མཛད།
སྲིད་པའི་དགོན་པ་ལས་རྒལ་བའི་ཞེས་པ་རྟེན་ནས། རོ་དུར་དུ་སྐྱེལ་བ་མཛད།
མི་བརྗོད་པ་ནི་དོན་ཆེ་བ་ཞེས་པ་ལ་བརྟེན་ནས་མཚན་འདོན་ཐབས་མཛད། བུམ་
པ་བཟང་པོ་ཆེ་བའི་མཆོག་ཞེས་པ་ལ་བརྟེན་ནས་བུམ་བསྙེན་བསྡུས་པ་མཛད་དོ། །
དེ་ལ་ཁ་ཆེའི་པཎྜི་ཏ་མ་ཧ་པ་ལས་ཞུས་ཏེ་དེ་ཡང་ལུས་མེད་ལུས་ཏེ་ལུས་
ཀྱི་མཆོག་ཞེས་པ་ལ་བརྟེན་ནས་བསྒྲུབ་པ་བསྙེམས་ཏེ། སྐུ་ལུས་དུ་མ་སྟོན་ནུས་
པའམ་སྐུ་མི་སྣང་བ་ལ་སོགས་པའི་བསྒྲུབ་རྟགས་མང་དུ་མཛད་དོ། །དེ་ལ་མ་ཧ་
འཛི་ནས་ཞུས་ཏེ་དེ་ཡང་རྒྱ་གར་དུ་མཁས་པ་ཆེན་པོར་གྲགས་དེ་ནས་བལ་པོར་
བྱོན་ནས་མུ་སྟེགས་པ་དང་རྩོད་པ་བྱས་པས་བརྒྱལ་ཏེ་ནང་པ་སངས་རྒྱས་པ་ལ་
བཅུག་གོ །དེ་ནས་བོད་དུ་བྱོན་པ་ལགས་སྐད་དེ་ལ་ལས་སྟོད་ཀྱི་ལོ་ཙཱ་བ་མཁས་
པ་ཚུལ་ཁྲིམས་གཞོན་ནུས་ཞུས་སོ། །དེ་ལ་གཙང་གི་མཁས་པ་ཞང་གི་ཞུས། དེ་
ལ་ གཙང་ གི་ འཕགས་ པའི་ བསྐོར་ མཁན་ པོ་ཤོང་ པ་ ཤུད་ ཀེས་ ཞུས། དེ་ ལ་
འཕགས་བསྐོར་མཁན་པོ་མཉལ་གྱི་བརྡོག་གིས་ཞུས། དེས་རྩ་ཐུ་འབག་གི་དགེ་
བའི་བཤེས་གཉེན་སྤྲུགས་ཆེན་པོ་ལ་བཤད་དོ། །དེ་ལ་ཁོང་རང་གི་སྲས་ཀྱིས་
250 -220



ཡིད་བཞིན་ནོར་བུའི་ཊིཀྐ།
ཞུས། དེ་ལ་ཁོང་རང་གི་ཚ་བོ་སྤྲུགས་ཤེས་རབ་བརྩོན་འགྲུས་ཀྱིས་ཞུས་སོ། །
བདག་གིས་ནི་སྤྲུགས་ཀྱི་ཉེ་གནས་དང་སྤྲུགས་ཀྱི་སློབ་མ་ཕུག་པོ་ཆེ་ལ་ཁ་བ་དགེ་
བའི་བཤེས་གཉེན་གྱི་སྟོན་ གྲགས་ གཉིས་ལ་ཞུས་སོ། །དེ་ནི་སློབ་དཔོན་གང་
གིས་མཛད་པ་དང་རྒྱུད་པའི་ལོ་རྒྱུས་དང་བཅས་པའོ
། །
གཉིས་པ་མཚན་གང་ལ་བཏགས་པ་ནི་མཚན་ལ་ཡང་ལྔས་བཏེལ། དེ་
ཡང་དཔེ་ལས་མཚན་དུ་གསོལ་བ་དང་གཅིག །གནས་ལས་མཚན་དུ་བ་གསོལ་
བ་གཉིས། ཞུ་བ་པོ་ལས་མཚན་དུ་གསོལ་བ་དང་གསུམ། ཤོ་ལོ་ཀ་ལས་མཚན་
དུ་གསོལ་བ་དང་བཞི། དོན་ལས་མཚན་དུ་གསོལ་བ་དང་ལྔའོ། །དང་པོ་ནི་མདོ་
སཱ་ལུ་ལྗང་པ་ལྟ་བུས་ཏེ། ཡང་དག་པར་རྫོགས་པའི་སངས་རྒྱས་ཀྱིས་འབྲས་སཱ་
ལུའི་ལྗང་པ་གཅིག་ཕྱག་ཏུ་བསྣམས་ནས། དཔེ་དེ་ལ་མཛད་དེ་ཆོས་གསུངས་
པས་སོ། །
གཉིས་པ་གནས་ལས་མཚན་དུ་བཏགས་པ་ནི། མདོ་ལང་ཀར་གཤེགས་
པ་ལྟ་བུས་ཏེ། སྲིན་པོ་ལང་ཀ་མགྲིན་བཅུའི་གནས་ལང་ཀ་པུ་རིར་གསུངས་པས་
སོ། །
གསུམ་པ་ཞུ་བ་པོ་ལ་མཚན་དུ་གསོལ་བ་ནི། ལག་བཟང་གིས་ཞུས་པའི་
མདོ་ལྟ་བུས་ཏེ། ལག་བཟང་གིས་ཞུས་པའི་མདོ་ཞེས་པའོ། །
བཞི་པ་ཤོ་ལོ་ཀ་ལས་མཚན་དུ་གསོལ་བ་ནི། ཤོ་ལོ་ཀའི་གྲངས་སུ་ཡོད་
པ་དེ་ལ་བྱའོ། །དེ་ཡང་འབུམ་ལྟ་བུའམ་བརྒྱད་སྟོང་ལྟ་བུའོ། །
ལྔ་པ་དོན་ལས་མཚན་དུ་གསོལ་བ་ནི། མདོ་ཀུན་ལས་བཏུས་པ་ལྟ་བུས་
ཏེ། མདོ་ཡི་དོན་ཀུན་བསྡུས་པས་ན་ཀུན་ལས་བཏུས་པ་ཞེས་བྱའོ། །དེ་རྣམས་
250---221



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལས་འདི་ནི་དཔེ་ལས་མཚན་དུ་གསོལ་བའོ། །ཡིད་བཞིན་གྱི་ནོར་བུ་གསུངས་
པས་དེ་ཡང་དཔེར་ན་ཡིད་བཞིན་གྱི་ནོར་བུ་དེ། རྒྱལ་མཚན་གྱི་རྩེ་ལ་འཕྱར་ནས་
ཕྱི་བ་རྣམ་པ་གསུམ་གྱིས་ཕྱིས་ནས་གསོལ་བ་བཏབ་ན་དགོས་འདོད་ཐམས་ཅད་
འབྱུང་བ་བཞིན་ནོ། །འདིར་འཕགས་པ་འཇམ་དཔལ་གྱི་དཀྱིལ་འཁོར་གྱི་སྒོ་
ནས་སྐྱེད་རྫོགས་ཀྱིས་སྒྲུབ་ན། མཆོག་དང་ཐུན་མོང་གཉིས་ཀྱི་དངོས་གྲུབ་འབྱུང་
པས་ནི་དེ་སྐད་ཅེས་བྱའོ། །དེ་ནི་མཚན་གང་ལ་བཏགས་པའོ། །
གསུམ་པ་ནི་མཚན་ཅན་དངོས་ནི་དང་པོར་རྒྱ་སྐད་བོད་སྐད་མཚམས་སྦྱར་
ན་ཨརྱ་ན་འཕགས་པ། མཉྫ ཤྲཱི་ཞེས་པ་ནི་འཇམ་དཔལ། མ་དྷ་ལ་བི་ཏ་ཞེས་པ་
ནི་དཀྱིལ་འཁོར་གྱི་ཆོ་གའོ། །ཙིཏྟ་མ་ནི་ཞེས་པ་ནི་ཡིད་བཞིན་གྱི་ནོར་བུའོ། །ན་
མ་ག་ཞེས་བྱ་བའོ། །
ད་དེའི་དོན་བཤད་ན་འཕགས་པ་ནི་གཟུང་འཛིན་གཉིས་ལས་འཕགས་
པས་སམ། འཁོར་བ་ལས་འཕགས་པའོ། །འཇམ་དཔལ་ནི་གཉིས་ཏེ་བསྒྲུབ་པ་
མཐའ་བཞག་གི་འཇམ་དཔལ་དང་
། རང་བཞིན་གནས་ལུགས་ཀྱི་འཇམ་དཔལ་
ལོ། །དང་པོ་ནི་ཉན་ཐོས་པ་ལ་ཉན་ཐོས་ཀྱི་གྲུབ་མཐའ་རུ་གྲགས་པའི་འཇམ་
དཔལ་དང་། ཕར་ཕྱིན་དང༌། ཏྲི་ཡ་དང་
། ཡོ་ག་དང་གསང་འདུས་དང་
། དགྱེས་
རྡོར་ལ་སོགས་པ། རྒྱུད་དེ་དག་དང་དེར་གྲགས་པའི་འཇམ་དཔལ་ཏེ། བསྒྲུབ་པ་
མཐའ་བཞག་གི་འཇམ་དཔལ་ལོ། །རང་བཞིན་གནས་ལུགས་ཀྱི་འཇམ་དཔལ་
ནི་འདི་ཉིད་ཀྱིས་སྟོན་ཏེ། །
དེ་ ལ་ ཡང་ གསུམ་ཏེ། རང་ བཞིན་ རྒྱུའི་ འཇམ་ དཔལ་ དང་། བསྒོམ་པ་
ལམ་གྱི་འཇམ་དཔལ་དང་། མཐར་ཐུག་འབྲས་བུའི་འཇམ་དཔལ་ལོ། །དང་པོ་
250 --222



ཡིད་བཞིན་ནོར་བུའི་ཊིཀྐ།
ལ་ཡང་གཉིས་ཏེ། ཟབ་པའི་འཇམ་དཔལ་དང་
། རྒྱ་ཆེ་བའི་འཇལ་དཔལ་ལོ། །
དང་པོ་ནི་རྒྱུ་སེམས་ཅན་གྱི་སེམས་ཉིད་རྣམ་པར་དག་པ་མི་རྟོག་པའི་ཡེ་ཤེས་རང་
བཞིན་ལྷུན་གྲུབ་སངས་རྒྱས་ཀྱི་འབྲས་བུ་རང་ཆས་སུ་གནས་པའོ། །དེ་ལྟར་
རྒྱུད་ལས་རྣམ་པར་མི་རྟོག་ལྷུན་གྱིས་གྲུབ། །དུས་གསུམ་སངས་རྒྱས་ལས་བྱེད་
པ། །ཞེས་གསུངས་པས་སོ། །དེ་འཇམ་དཔལ་ཇི་ ལྟར་ཡིན་ན། སངས་མ་རྒྱས་
ཀྱང་རང་བཞིན་སྐྱེ་མེད་ཡིན་པས་ན་འཇམ་ལ། དེ་ལྟར་གནས་པས་ན་དཔལ་ལོ། །
རྒྱ་ཆེ་བའི་འཇམ་དཔལ་ནི་རྒྱུ་སེམས་ཅན་གྱི་སྣང་པ་སྣ་ཚོགས་སུ་འཆར་བ་དེའོ། །
དེ་ལྟར་ཡང་རྒྱུད་ལས། སྐྱེ་མེད་ཆོས་ཏེ་སྣ་ཚོགས་སྟོན་ཞེས་པས་སོ། །དེ་འཇམ་
དཔལ་ཇི་ལྟར་ཡིན་ན་རྣམ་རྟོག་དེ་སྐྱེ་བཞིན་དུ་རང་བཞིན་མེད་པས་ན་འཇམ་སྟེ།
དེ་ལྟར་ཡང་སངས་རྒྱས་སྙམ་སྦྱོར་གྱི་རྒྱུད་ཆེན་པོ་ལས། སྐྱེས་ཙམ་ཉིད་ན་འདི་སྐྱེ་
བ་མེད་ཞེས་པའི་དོན་ཏོ། །སྣང་བ་དེ་ཉིད་ལོངས་སྤྱོད་རྫོགས་པའི་སྐུ་དང་སྤྲུལ་
པའི་སྐུའི་རྒྱུ་ཐུན་མོང་མ་ཡིན་པའི་བདག་ཉིད་སོན་པས་ན་དཔལ་ལོ། །དེ་ལྟར་
ཡང་རྒྱུད་ལས་རྣམ་པར་ཤེས་པས་ཆོས་ཉིད་འདས་ཞེས་པས་སོ། །
བསྒོམ་ པ་ ལམ་ གྱི་ འཇམ་ དཔལ་ ལ་ ཡང་ གཉིས་ཏེ། ཟབ་ པའི་ འཇམ་
དཔལ་དང་རྒྱ་ཆེ་བའི་འཇམ་དཔལ་ལོ། །དང་པོ་ནི་ཆོས་གང་ཞིག་རྣམ་པར་རྟོག་
པས་སྟོང་པའི་རྫོགས་པའི་རིམ་པའོ། །དེ་ལྟར་ཡང་རྒྱུད་ལས་རྣམ་པར་ཤེས་པའི་
ཆོས་ཉིད་འདས། །ཞེས་པས་སོ། །དོན་གྲུབ་བསམ་པ་གྲུབ་པ་སྟེ། །ཀུན་ཏུ་རྟོག་
པ་ཐམས་ཅད་སྤངས་ཞེས་སོ། །དེ་འཇམ་དཔལ་ཇི་ལྟར་ཡིན་ན་བཟུང་འཛིན་སྐྱེ་
མེད་ཀྱི་ལམ་དུ་འགྲོ་བས་ན་འཇམ་ལ། དེ་ལྟར་གོམས་པར་བྱེད་པས་ན་དཔལ་
ལོ། །རྒྱ་ཆེ་བའི་འཇམ་དཔལ་ནི་ལམ་བསྐྱེད་པའི་རིམ་པ་ཕུང་པོ་དང་ཁམས་དང་
250--223



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྐྱེ་མཆེད་ལྷའི་རང་བཞིན་དུ་སྒོམ་པའོ། །དེ་ལྟར་ཡང་གསང་བ་འདུས་པ་ལས།
མདོར་ན་ཕུང་པོ་ལྔ་རྣམས་ནི། །སངས་རྒྱས་ལྔར་ནི་རབ་ཏུ་གྲགས། །རྡོ་ རྗེ་སྐྱེ་
མཆེད་འདི་དག་ནི། །བྱང་ཆུབ་སེམས་པའི་དཀྱིལ་འཁོར་མཆོག །ཞེས་གསུངས་
པའི་དོན་ཏོ། །དེ་ཡང་འཇམ་དཔལ་ཇི་ལྟར་ཡིན་ན་ཕུང་པོ་དང་ཁམས་ལྷའི་སྐུར་
གནས་པ་ལ་རྣམ་རྟོག་གི་ཟུང་དུ་མེད་པས་ན་འཇམ་ལ། དེ་ལྟར་གོམས་པར་བྱེད་
པས་ན་དཔལ་ལོ། །
མཐར་ཐུག་འབྲས་བུའི་འཇམ་དཔལ་ཡང་གཉིས་ཏེ། ཟབ་པའི་འཇམ་
དཔལ་དང་རྒྱ་ཆེ་བའི་འཇམ་དཔལ་ལོ། །དང་པོ་ནི་ཆོས་ཀྱི་སྐུ་སྤྲོས་པའི་མཐའ་
ཐམས་ཅད་དང་བྲལ་བའོ། །དེ་ལྟར་ཡང་རྒྱུད་ལས། ཕྲ་ཞིང་ཟག་མེད་ས་བོན་
བྲལ། །རྡུལ་མེད་རྡུལ་བྲལ་དྲི་མ་མེད། །ཉེས་པ་སྤངས་པས་སྐྱོན་མེད་པ། །ཞེས་
གསུངས་པའི་དོན་ནོ། །དེ་ལ་འཇམ་དཔལ་ཇི་ལྟར་ཡིན་ན། ཆོས་སྐུ་དྲི་མ་ཐམས་
ཅད་དང་བྲལ་བས་ན་འཇམ་ལ། དེ་རྟོགས་ཤིང་ཁོང་དུ་ཆུད་པས་ན་དཔལ་ལོ། །
རྒྱ་ཆེ་བའི་འཇམ་དཔལ་ནི་ལོངས་སྤྱོད་རྫོགས་པ་དང་སྤྲུལ་པའི་སྐུ་གཉིས་ཀྱིས་
སེམས་ཅན་གྱི་དོན་གང་ལ་གང་འདུལ་དུ་མཛད་པའོ། །དེ་ལྟར་ཡང་རྒྱུད་ལས་
ལོངས་ སྤྱོད་རྫོགས་སྐུ་ཀུན་གྱི་བརྒྱལ། །སྤྲུལ་པའི་སྐུ་ཏེ་སྐུ་ཡི་མཆོག །སངས་
རྒྱས་ སྤྲུལ་ པའི་ རྒྱུད་འཆང་བ། །ཕྱོགས་བཅུར་ སྤྲུལ་ པ་ སྣ་ ཚོགས་ འགྱེད། །ཇེ་
བཞིན་ འགྲོ་ བའི་ དོན་ བྱེད་ པ། །ཞེས་ གསུངས་ པའི་ དོན་ནོ། །དེ་ལས་ འཇམ་
དཔལ་ཇི་ལྟར་ཡིན་ན། འགྲོ་བའི་དོན་བྱེད་ཀྱང་རྟོགས་པ་མི་མངའ་བས་ན་འཇམ་
ལ། དེ་ལྟར་མི་མངའ་ཡང་ཡིད་བཞིན་གྱི་ནོར་བུ་ལྟར་སེམས་ཅན་ལ་སྣང་བས་ན་
དཔལ་ལོ། །དེ་ལྟར་ཡང་བརྒྱུད་ལས། དཔག་བསམ་ཤིང་ཆེན་རྒྱས་པས་ཏེ། །
250 --224



ཡིད་བཞིན་ནོར་བུའི་ཊིཀཱ།
ཞེས་གསུངས་པའི་དོན་ཏོ། །དེ་ལྟར་བཞིའི་གནས་ལུགས་དང་ལམ་གོམས་པར་
བྱེད་པའི་ཚུལ་དང་
། མཐར་ཐུག་འབྲས་བུ་དང་གསུམ་དུ་བསྡུས་ནས་བཤད་དོ། །
དེ་ཡང་ཟབ་པ་དང་རྒྱ་ཆེ་བ་གཉིས་ཀྱིས་བསྡུས་སོ། །དེ་ལྟར་ཡང་རྒྱུད་ལས། དོན་
ཟབ་དོན་ནི་རྒྱ་ཆེ་ཞིང་ཞེས་པ་དང༌། ཟབ་ཅིང་རྒྱ་ཆེའི་སྒྲ་སྒྲོགས་པ་ཞེས་པ་དང་
།
བདེན་པ་གཉིས་ཀྱི་ཚུལ་ལ་གནས་ཞེས་གསུངས་པའི་དོན་ཏོ་དེ་རྣམས་སུ་སྤྱིར་འཇམ་
དཔལ་གྱི་བརྗོད་བྱ་ཐམས་ཅད་འདུས་སོ། །དཔལ་རྡོ་རྗེ་སེམས་དཔའ་ལ་ཕྱག་འཚལ་ལོ་དེ་ རྣམས་ ཀྱིས་
མཚོན་ཅན་དངོས་བཤད་ཟིན་ཏོ། །
མཚན་ ཞེས་པ་ནི་ལོ་ཙཱ་བའི་ཕྱག་གོ་དང་ ལྡན་ པའི་ མ ཚན་ཅན་དངོས་ལ། དབུ་
ནས་ཞབས་སུ་བསྡུས་པའི་དོན་གསུམ་ཏེ། ཀླད་ཀྱི་དོན་དང་
། གཞུང་གི་དོན་
དང་། འཇུག་ གི་ དོན་ནོ། །དང་ པོ་ ལ་ གཉིས་ ཏེ། མཆོད་ པར་ བརྗོད་ པ་ དང་།
བཤད་པར་དམ་བཅའ་བའོ། །དེའི་དང་པོ་ནི་སངས་རྒྱས་ཞེས་པ་ནི་གཟུང་འཛིན་
གྱི་བསྡུས་པའི་དྲི་མ་ཐམས་ཅད་སངས་པས་སོ། །རྒྱས་ཞེས་པ་ནི་ཇི་ལྟ་བའི་ཡེ་
ཤེས་དང་ཇི་སྙེད་པའི་ཡེ་ཤེས་གཉིས་ཀྱིས་བསྡུས་རིམ་ཡེ་ཤེས་མ་ལུས་པ་རྒྱས་
པས་སོ། །སྐུ་ལྔ་ནི་ཡེ་ཤེས་སེམས་དཔའ་ཆོས་སྐུ། རྣམ་སྣང་ལོངས་སྐུ། དང་པོའི་
སངས་རྒྱས་སྤྲུལ་སྐུ་དང་། སྐུ་གསུམ་རོ་གཅིག་པ་ངོ་བོ་ཉིད་ཀྱི་སྐུ་དང་རྣམ་པར་
སྨིན་ པའི་སྐུ་དང་ལྔ་ ཡིན་ནོ། །བདག་ཉིད་ཅན་ནི་སྐུ་ལྔའི་བདག་ཉིད་འཇམ་
དཔལ་ལོ། ཁྱབ་བདག་ནི་འཇམ་དཔལ་གྱི་དཀྱིལ་འཁོར་ཐམས་ཅད་ལ་ཆོས་ཀྱི་
དབྱིངས་ ཀྱི་བདག་ཉིད་ དང་པོའི་སངས་རྒྱས་ཀྱིས་ཁྱབ་པའོ། །ཡེ་ཤེས་ལྔ་ནི་
འཁོར་འདས་ཐམས་ཅད་སྐྱེ་མེད་གཅིག་ཏུ་རྟོགས་པས་ཆོས་ཀྱི་དབྱིངས་ཀྱི་ཡེ་
ཤེས་དང་
། དེ་ལ་འཁོར་འདས་ཀྱི་ཆོས་ཐམས་ཅད་གསལ་བར་མཁྱེན་པས་མེ་
250 -225



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ལོང་ལྟ་བུའི་ཡེ་ཤེས་དང་
། དེ་ལ་འཁོར་འདས་ཐམས་ཅད་ཀྱང་ཆོས་ཀྱི་དབྱིངས་
སུ་མཉམ་པས་ན། མཉམ་པ་ཉིད་ཀྱི་ཡེ་ཤེས་དང་
། དེའི་ངང་ནས་འཁོར་འདས་
ཀྱི་ཆོས་རྒྱུ་འདི་ལ་འབྲས་བུ་འདི་འབྱུང་ཐམས་ཅད་སོ་སོར་གསལ་བར་མཁྱེན་
པས་ན་སོ་སོར་རྟོག་པའི་ཡེ་ཤེས་དང་
། སྤྲུལ་སྐུས་སངས་རྒྱས་ཀྱི་མཛད་པ་ཐམས་
ཅད་བསྒྲུབ་པས་ན་བྱ་བ་བསྒྲུབ་པའི་ཡེ་ཤེས་སོ། །བདག་ནི་དེ་རྣམས་དང་ལྡན་
པས་འཇམ་དཔལ་ལོ། །སྤྲུལ་པའི་འཁོར་ལོ་ནི་མཆོག་གི་སྤྲུལ་པ་ཐུབ་པ་ཆེན་པོ་
ལྟ་བུས་ཆོས་ཀྱི་འཁོར་ལོ་བསྐོར་བའོ
། །སྣ་ཚོགས་འཆང་ནི་མཆོག་མ་ཡིན་པའི་
སྤྲུལ་པ་རི་བོང་དང་སྟག་ལ་སོགས་པ་སྤྲུལ་ནས་ཀྱང་སེམས་ཅན་གྱི་དོན་མཛད་
པའོ། །
དེ་ལྟར་ཡང་དྲངས་པའི་རྒྱུད་ལས་རི་བོང་སྟག་དང་སེང་གེ་དང༌
། །གླང་
པོའི་གཟུགས་སུ་སྤྲུལ་ནས་ནི། །སངས་རྒྱས་སེམས་ཅན་དོན་མཛད་དོ། །ཞེས་
གསུངས་པའི་དོན་ནོ། །ཡེ་ཤེས་ནི་གོང་དུ་བརྗོད་པའི་ལྔའོ། །སྐུ་ཉིད་ནི་ཡེ་ཤེས་
ལྔའི་རང་བཞིན་གྱིས་འཇམ་དཔལ་གྱི་སྐུའོ། །བཏུད་ནི་ལུས་ངག་ཡིད་གསུམ་དང་
བའི་སྒོ་ནས་སོ། །གང་ལ་བཏུད་ན་གོང་དུ་བརྗོད་པའི་སྐུ་གསུམ་ཡེ་ཤེས་ལྔ་ལྡན་
གྱི་འཇམ་དཔལ་ལོ། །
གཉིས་པ་བཤད་པ་དམ་བཅའ་བ་ནི་བཏུད་ནས་ཅི་བྱེད་ན་བཤད་པར་བྱ་
ཞེས་པ་དང་འབྲེལ་ལོ། །དེ་ཡང་འཇམ་དབྱངས་ཀྱིས་ཁྱབ་པ་ནི་དང་པོའི་སངས་
རྒྱས་ཀྱིས་དཀྱིལ་འཁོར་ཐམས་ཅད་ལ་ཁྱབ་པས་སོ། །དཀྱིལ་འཁོར་ནི་གཙོ་བོ་
ལ་འཁོར་གྱིས་བསྐོར་བས་སོ། །བསྡུས་དང་དབྱེ་བའི་བྱེ་བྲག་ནི་རིགས་སོ་སོའི་
ལྔ་དང་བྱང་སེམས་རྡོ་རྗེའི་དཀྱིལ་འཁོར་དང་དྲུག་གོ །རིགས་བསྡུས་པའི་དཀྱིལ་
250 --226



ཡིད་བཞིན་ནོར་བུའི་ཊིཀྐ།
འཁོར་རོ། །ཐུན་མོང་ཞེས་པ་ནི་རིགས་བསྡུས་པ་དང་བྱེ་བྲག་པ་གཉིས། ཡོ་ག་དེ་
ཉིད་འདུས་པའི་རྗེས་སུ་འབྲངས་པ་དང༌། འཇམ་དཔལ་སྒྱུ་འཕྲུལ་དྲ་བའི་རྗེས་སུ་
འབྲང་པ་དང་གཉིས་འདམ་ཀ་ཡིན་ནོ། །ཆོ་གའི་རིམ་པ་ནི་རིགས་བསྡུས་པ་དང་
བྱེ་བྲག་པ་གཉིས་ཉམས་སུ་ལེན་པའི་ཐབས་སོ། །བཤད་པར་བྱ་ནི་བཤད་པར་
དམ་བཅའ་བའོ། །
ད་ནི་ གཞུང་ གི་དོན་ ལ་ གསུམ་ སྟེ། བསྒྲུབ་ པ་རྟེན་ གྱི་ གང་ ཟག་དང་།
བསྒྲུབ་པའི་གནས་དང་
། སྒྲུབ་ཐབས་ཀྱི་གོ་རིམས་སོ། །བསྒྲུབ་པ་རྟེན་གྱི་གང་
ཟག་ནི། དང་པོར་ནི་ཐོག་མར་རོ། །རེ་ཞིག་ནི་སྣོད་ལྡན་གང་ཡང་རུང་བའི་གང་
ཟག་གོ །རྣལ་འབྱོར་ནི་ཐབས་དང་ཤེས་རབ་གཉིས་སུ་མེད་པའོ། །དེ་ལྟར་ཡང་
གསང་བ་འདུས་པ་ལས། ཐབས་དང་ཤེས་རབ་གཉིས་མེད་པ། །རྣལ་འབྱོར་
ཞེས་ནི་བསྟན་པ་ཡིན་ཞེས་སོ། །འགྲོ་བ་ནི་མ་རིག་པའི་དབང་གིས་སེམས་ཅན་
གཅིག་ནས་གཅིག་ཏུ་འགྲོ་བའོ། །འདོན་པ་ནི་འཁོར་བ་ནས་སོ། །བསམ་པ་ནི་
ཚད་མེད་པར་བཞིའོ། །དེ་ལྟར་ཡ་ཀིའི་རྡོ་རྗེ་ལས་དང་པོར་བྱམས་པ་བསྒོམ་པར་
བྱ། །གཉིས་པ་སྙིང་རྗེ་རྣམ་སྒོམ་ཞིང་
། །གསུམ་པ་དགའ་བ་སྒོམ་པ་དང་
། །ཀུན་
གྱི་མཐའ་ནས་གཏང་སྙོམས་སོ། །ཞེས་གསུངས་པའི་དོན་ཏོ། །
གཉིས་པ་བསྒྲུབ་པའི་གནས་ནི་ཡིད་དགའ་བའི་ས་ཕྱོགས་སུ་ཞེས་པ་
ལས་ཡིད་དང་རྗེས་སུ་མཐུན་པའི་གནས་སོ། །བདེ་བའི་སྟན་ལ་ཞེས་པ་ནི་སྟན་
ནང་ཚངས་ཅན་ནོ། །འདུག་ནས་ནི་ཞེས་པ་ནི་ཅི་བྱེད་ན་དང་པོར་ཁྲུས་བྱས་གོས་
གསར་ པར་ གོན། དབུ་རྒྱན་དང་ དར་ དཔྱངས་དང་། རྡོ་རྗེ་དྲིལ་བུ་དང་ དེ་ལ་
སོགས་པའི་ཆོས་གོས་དང་ལྡན་པས། གནམ་ཡོལ་དང་རྩིག་གཡོགས་པ་བྱ། སྐུ་
250 -227



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གསུང་ཐུགས་ཀྱི་རྟེན་བཀྲམ། དྲི་ཆབ་དང་
། གསང་གཏོར་དང་། ཡོན་ཆབ་དང་
ཆུ་གསུམ་གཡོན་དུ་བཤམ། མེ་ཏོག་ལ་སོགས་པ་གཡས་སུ་བཤམ་མོ། །དེ་ལྟར་
ཡང་རིག་པ་མཆོག་གི་རྒྱུད་ལས་མཚན་ཉིད་རྒྱན་དང་ལྡན་པ་ཡིས། །མཎྜལ་བྱ་
ཞིང་མཆོད་པ་དགྲམ། །ཞེས་གསུངས་པའི་དོན་ཏོ། །དེ་ནས་ཉེ་རེག་དང་མཐོར་
མཐུང་བྱ་བ་ནི་ཨོཾ་ཤུ་དནྟེ་ཤོ་ད་ནི་སྭཱ་ཧཱ། ཞེས་བརྗོད་ཅིང་ཉེ་རེག་གི་ཆུ་དབང་ཡུལ་
ལ་རེག་པས་མཐོར་མཐུང་པས་རང་རྒྱུད་དང་མཆོད་རྫས་ལ་སོགས་པའི་སྐྱོན་
དག་པ་བསམ་མོ། །དེ་ལྟར་ཡང་ཡོ་ག་རིག་པ་མཆོག་གི་རྒྱུད་ལས། རང་རྒྱུད་
དག་པར་བྱ་བའི་ཕྱིར། །ཉེ་རེག་དང་ནི་མཐོར་མཐུང་བྱ། །ཞེས་གསུངས་པས་
སྟོན་ཏོ། །
གསུམ་པ་སྒྲུབ་ཐབས་ཀྱི་གོ་རིམ་སྟོན། འདི་ལ་གཉིས་ཏེ། བསྙེན་པ་དང་།
དཀྱིལ་ འཁོར་ ཆོ་ གའོ། །བསྙེན་ པ་ ལ་ གསུམ་ སྟེ། སྔོན་འགྲོ་དང་
། དངོས་གཞི་
དང༌། རྗེས་སོ། །སྔོན་འགྲོ་ལ་ཡང་གཉིས་ཏེ། བསོད་རྣམས་དང་
། ཡེ་ཤེས་སོ། །
དང་པོ་ལ་ལྔ་ཡོད་པ་ལས། ཚོགས་རྟེན་གྱི་དཀྱིལ་འཁོར་སྤྲུལ་པ་ནི། སྒྱུ་མའི་
ལུས་ནི་སྣང་ལས་རང་བཞིན་མེད་པའོ། །དེ་ལྟར་ཡང་ཧེ་བཛྲ་ལས་ངོ་བོ་གཟུགས་
མེད་ཅེས་གསུངས་པའི་དོན་ཏོ། །སྙིང་ག་རུ་ནི་སྙིང་པད་མ་འདབ་མ་བརྒྱད་དུ་ཁ་
ཕྱེ་བར་བསམ་སྟེ། དེ་སྟེང་དུ་ར་ལས་ཉི་མའི་དཀྱིལ་འཁོར་བསམ་མོ། །
རང་གི་ས་བོན་སེམས་ནས་ནི་ཞེས་པ་ནི། རིགས་སྡུས་བྱེད་ན་ཨོཾ་ཧཱུྃ་ཏྲཾ་ཧྲི་
ཨཱ་རྣམས་གསམ་མོ། །རིགས་བྱེ་བྲག་པ་བྱེད་ན་རྣམ་སྣང་ལ་ཨོ། མི་བསྐྱོད་པ་ལ་
ཧཱུཾ། རིན་འབྱུང་ལ་ཧཱུྃ། མཐའ་ཡས་ལ་ཧྲི། དོན་ཡོད་ལ་ཨཱ་རྣམས་གང་རུང་བ་རེ་
བསམ་མོ། །དེ་འོད་འཕྲོ་བ་བའི་སྦྱོར་བ་དང་ཞེས་པ་ནི་སྙིང་གའི་ས་བོན་དེ་ལས་
250 -228



ཡིད་བཞིན་ནོར་བུའི་ཊིཀྐ།
འོད་འཕྲོས་ནས་འོག་མིན་དུ་རིགས་ལྔ་ལ་ཕོག་པ་དང་
།
དཀྱིལ་འཁོར་སྤྲུལ་པའི་ཕྱག་རྒྱ་ཡིས་ཞེས་པ་ནི། ལག་པ་གཡས་གཡོན་
གཉིས་ཀ་ གུང་མོ་གཉིས་ལ་ཨོ་སེར་པོ་གཉིས་ལས་གཡས་སུ་རྣམ་པར་སྣང་
མཛད་དང། གཡོན་པ་རྡོ་རྗེ་དབྱིངས་ལ། མཛུབ་མོ་གཡས་གཡོན་གཉིས་ལ་
སྔོན་པོ་གཉིས་ལས་རིམ་པ་བཞིན་དུ་མི་བསྐྱོད་པ་དང་རྡོ་རྗེ་སེམས་མ། མཐེ་བོང་
གཡས་གཡོན་གཉིས་ལ་ཏྲ་སེར་པོ་གཉིས་ལས་རིན་འབྱུང་དང་རིན་ཆེན་སེམས་
མ་བསམ་སྲིན་ལག་གཡས་གཡོན་གཉིས་ལ་ཧྲི་དམར་པོ་གཉིས་ལས་རིམ་པ་
བཞིན་དུ་སྣང་བ་མཐའ་ཡས་དང་
། ཆོས་ཀྱི་སེམས་མ་བསམ། ཐེའུ་ཆུང་གཡས་
གཡོན་གཉིས་ལ་ཨ་ལྗང་ཁུ་གཉིས་ལས་རིམ་པ་བཞིན་དུ། དོན་ཡོད་གྲུབ་པ་དང་
ལས་ཀྱི་སེམས་མི་བསམ་མོ། །དེ་ཡང་སོར་མོ་གཡས་ལྔ་ཐབས་རྒྱ་ཆེ་བ་སྙིང་རྗེའི་
རང་བཞིན་ཡབ་ལྔ། གཡོན་ལྔ་ཤེས་རབ་ཟབ་པ་སྟོང་པའི་ངོ་བོར་ཡུམ་ལྔ། དེ་
གཉིས་གཉིས་མེད་ཟུང་འཇུག་དུ་སྦྱར་བ་ནི། ཐེའུ་ཆུང་བསྒྲེལ་མཛུབ་མོ་རྩེ་སྤྲད་
པས་རྡོ་རྗེ་འཁོར་ལོའི་སྔགས་དང་ཕྱག་རྒྱས་སྟེ། ངག་ཏུ་ཨོཾ་གུ་རུ་བཛྲ་སརྦ་བིད་
རྩཏྲ་སིདྡྷི་ཧཱུྃ་ཞེས་སོ། །
རང་གི་དཀྱིལ་འཁོར་སྤྲུལ་པར་བྱ་བ་ནི་ཚོགས་བསོགས་པའི་རྟེན་བླ་མ་
དང་རིགས་གང་ཡིན་གྱི་དཀྱིལ་འཁོར་ནམ་མཁའ་གང་པ་བྱོན་པར་བསམ་མོ། །
དེ་ལྟར་ཡང་སྦྱོང་རྒྱུད་ལས། ལག་པ་དང་ནི་འདུ་བྱེད་ཅིང་འབྲུ་ལྔ་ལྡན་པའི་སོར་
མོ་ལ་མཛུབ་མོ་ཆུང་ངུ་འདུས་བྱས་ནས། །འདི་ནི་དཀྱིལ་འཁོར་བསྒྲུབ་པས་ཏེ།
ཞེས་གསུངས་པའི་དོན་ཏོ། །ཕྱག་ལྔ་སྔོན་དུ་འགྲོ་བས་སོ། །
བཅུ་པོ་རྣམ་དག་བྱ་བ་ནི་ཕྱག་ལྔ་བྱ་བའི་སྦྱོར་བ་ཡིས་ཞེས་པ་ནི། སྒོ་
250 229



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ ༢༩༽
གསུམ་གུས་པས་སྙིང་གར་ཐལ་མོ་སྦྱར་ལ་ཨོཾ་སརྦ་ཏ་ཐཱ་ག་ཏ་ཀ་ཡ་ཝ་ཀ་ཙིཏྟ་ཏྲ་
ན་མེ་ན་བཛྲ་བན་དྷ་ནཾ་ཀ་རོ་མི་ཞེས་དབུས་ཀྱི་ལེ་ཚེ་ལ་ཕྱག་གསུམ་འཚལ་ལོ། །
དེ་ནས་ཤར་གྱི་ལིང་ཚི་ལ་དམིགས་ལ་ཨོཾ་སརྦ་ཏ་ཐཱ་ག་ཏ་པུ་ཙོ་པ་ཏ་ན་ཡཱ།
ཨདྨ་ནིརྱ་ཏ་ཡཱ་མི། སརྦ་ཏ་ཐཱ་ག་ཏ་བཛྲ་སིདྡྷཱ་ཏ་ཨ་ཏི་སྟེ་སྲུ་མཾ། ཞེས་བྱའོ། །དེ་
བཞིན་དུ་ལྷོའི་ལིང་ཚི་ལ་དམིགས་ལ། ཨོཾ་སརྦ་ཏ་ཐཱ་ག་ཏ་ཨ་བི་ཤི་ཀ་ན་ཨདྨ་
ནམ་ནིརྱ་ཏ་ཡཱ་མི་སརྦ་ཏ་ཐཱ་ག་ཏ་བཛྲ་རཏྣ་ཨ་བི་ཤིན་ཙ་མ་ཞེས་བྱའོ། །དེ་བཞིན་
དུ་ནུབ་ཀྱི་ལིང་ཚི་ལ་དམིགས་ལ། ཨོཾ་སརྦ་ཏ། ག་ཏ་པུ་ཙ་པྲ་བར་ཏ་ན་ཡཱ། ཨདྨ་
ནིརྱ་ཏ་ཡཱ་མི། སརྦ་ཏ་ཐཱ་བཛྲ་དྷ་ར་ཡཱ་ པྲ་བར་དྷ་ན་ཡཱ་མཾ། ཞེས་བྱའོ། །དེ་ནས་
བྱང་གི་ལིང་ཚི་ལ་དམིགས་ལ། ཨོཾ་སརྦ་ཏ་ཐཱ་ག་ཏ་པུ་ཙ་ཀརྨ་ནེ་ཨདྨ་ནཾ་ནིརྱ་ཏ་ཡཱ་
མི། སརྦ་ཏ་ཐཱ་ག་ཏ་ཀརྨ་ཀུ་རུ་མཾ་ཞེས་བྱ་སྟེ། རིགས་བསྡུས་ཀྱི་དབང་དུ་བྱས་
པའོ། །རིགས་བྱེ་བྲག་པ་ལ་བྱེད་ན་རིགས་ལྔ་ལ་དམིགས་སོ། །
དེ་ལ་མཆོད་པ་རྣམ་པ་ལྔ་ཞེས་པ་ནི། བཤམ་པ་རྫས་ཀྱི་མཆོད་པ་དང་
།
བསམ་པ་ཏིང་ངེ་འཛིན་གྱི་མཆོད་པ་དང་
། འབུལ་བ་སྔགས་ཀྱི་མཆོད་པ་དང༌
།
བླངས་པ་དབྱངས་ཀྱི་མཆོད་པ་དང་
། བརྡ་སྦྱོར་བ་ཕྱག་རྒྱ་ཡི་མཆོད་པ་དང་ལྔའོ། །
དང༌ པོ་ ནི་ མེ་ ཏོག །བདུག་ སྤོས། དྲི་ ཆབ། མར་ མེ། ཞལ་ ཟས། རོལ་ མོ་ ལ་
སོགས་པའོ། །དེ་ལྟར་ཡང་བསང་བ་སྤྱི་བརྒྱུད་ ལས་མེ་ཏོག་སྤོས་དང་སྣང་བ པ་
དང་། །དྲི་དང་ཤུག་ པ་ཞལ་ཟས་མཆོད། །ན་བཟའ་གདུགས་དང་རྒྱལ་མཚན་
དང༌། །བ་དན་རོལ་མོ་མང་པོ་ཉིད་ཞེས་གསུངས་པས་སོ། །ཡང་དེ་ཉིད་ལས་
རྫས་རྣམས་ཕུན་སུམ་འཚོགས་པ་དང་
། གཙང་མར་བཤམ་དང་དད་པས་ཟིན། །
གོ་རིམ་མ་ནོར་གནས་ཤེས་དང་
། །ཆུད་མ་ཟོས་དང་དད་པས་མཆོད། །དེ་དྲུག་
250 --230



ཡིད་བཞིན་ནོར་བུའི་ཊིཀྐ།
ལྡན་པའི་གང་ཟག་ལ། །རྫས་མཆོད་མཁན་ཞེས་ངས་བཤད་དོ། །ཞེས་གསུངས་
པའི་དོན་ནོ། །
གཉིས་པ་བསམ་པ་ཏིང་ངེ་འཛིན་ཀྱི་མཆོད་པ་ནི། ལྷ་མོ་མེ་ཏོག་མ་དཀར་
མོ་མེ་ཏོག་གི་གཞོང་པ་ཐོགས་པ་ནི། ནམ་མཁའ་ཡི་ཁམས་གང་བར་བསམ་
འགྲེ་བར། བདུག་སྤོས་མ་སྔོན་མོ། དྲི་ཆབ་མ་གསེར་མོ། ཞལ་ཟས་མ་ལྗང་ཁུ།
མར་མེ་མ་དམར་པོ་དང་། རོལ་མོ་མ་ཁྲ་མོས་ནམ་མཁའི་ཁམས་གང་བར་བསམ་
པ་དང་། ཕྱི་ཡི་མཆོད་པ། གཟུགས་སྒྲ་དྲི་རོ་རེག་བྱ་དང་སྒེགས་མོ་ལ་སོགས་པ་
ནང་གི་མཆོད་པ་དང་། རིགས་མ་བཅུ་དྲུག་ལ་སོགས་པ་གསང་བ་རྣམས་པའི་
མཆོད་པས་སོ། །དེ་ལྟར་ཡང་གསང་བ་སྤྱི་རྒྱུད་ལས། མཆོད་པའི་ཚོགས་ནི་མ་
ལུས་པས། །ནམ་མཁའ་གང་བར་འབུལ་བར་བྱ། །ཞེས་པ་དང་
། དེ་ཉིད་ལས་
མཉམ་པར་བཞག་དང་རིམ་པས་མཆོད། ཞེས་གསུངས་པའི་དོན་ཏོ། །
གསུམ་པ་འབུལ་བ་བསྔགས་ཀྱིས་མཆོད་པ་ནི། ཕྱིའི་མཆོད་པ་ནི་བཛྲ་
པུཉྩེ་ཞེས་པ་ལ་སོགས་པ་དང་། ནང་གི་ལ་བཛྲ་རུ་པ་ཞེས་པ་ལ་སོགས་པ་དང་
།
གསང་བའི་མཆོད་པ་བཛྲ་བྱེ་ནེ་ལ་སོགས་པའོ། །དེ་ལྟར་ཡང་གསང་བ་སྤྱི་བརྒྱུད་
ལས། མན་ངག་བཅས་དང་འབྲུ་གསལ་བཟློས་ཞེས་པའི་དོན་ནོ། །
བཞི་པ
་པ་བླང་པ་དང་དབྱངས་ཀྱི་མཆོད་པ་ནི། དབྱངས་སྙན་པ་ལ་
པ་ལ་བསྟོད་
ཚིག་བཅུག་ནས་འབུལ་བས་ཏེ། ངན་སོང་སྦྱོང་རྒྱུད་ལས་དབྱངས་སྙན་པ་ཡིས་
བསྟོད་དང་ལྷ་རྫས་ཀྱིས་མཆོག་གི་དམ་པ་རྣམས་ལ་ལེགས་པར་མཆོད། ཞེས་
གསུངས་པ་དང་། གསང་པ་སྤྱི་རྒྱུད་ལས་ཀྱང་
། དབྱངས་སྙན་སྔགས་དང་རབ་ལྡན་
དང༌། །བསྟོད་ཚིག་ལེགས་པའི་ཡོན་ཏན་བརྗོད། །ཞེས་གསུངས་པའི་དོན་ཏོ། །
250 --231



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ལྔ་པ་བརྡ་སྦྱོར་བ་ཕྱག་བརྒྱའི་མཆོད་པ་ནི། བླ་མ་ལ་ཐོས་ཤིང་ཡན་ལག་
བསྙེན་པ་ཕྱག་རྒྱ་ལ་བྱང་ཞིང་སྔགས་དང་དུས་སྙམ་དུ་བྱེད་པའོ། །དེ་ལྟར་ཡང་
གསང་པ་སྤྱི་རྒྱུད་ལས། བླ་མ་ལ་སྦྱང་ཡན་ལག་སྙེན། །མ་ནོར་དེ་དང་རྗེས་སུ་
མཐུན། །རྒྱུད་མང་ ཐོས་ ཤིང ཕྱིར་མི་འདོན། །སྔགས་དང༌སྐད་ཅིག་དུས་ སྙམ་
བྱེད། །དེ་ལྔ་ལྡན་པའི་གང་ཟག་ལ། །ཕྱག་རྒྱ་མཁན་ཞེས་ངས་བཤད་དོ། །ཞེས་
གསུངས་པའི་དོན་ནོ། །མཆོད་ཞེས་པ་ནི་གང་མཆོད་ན་གོང་དུ་མཆོད་པ་རྣམ་པ་
ལྔ་ཡིས་བསྡུས་པ་རྣམས། གང་གིས་མཆོད་ན་རྟེན་གྱི་གང་ཟག་གསང་སྔགས་ཀྱི་
རྣལ་འབྱོར་པས་སོ། །གང་ལ་མཆོད་ན་བླ་མ་དང་འཇམ་དཔལ་ལ། དེ་ལྟར་ཡང་
རྒྱུད་ལས་མཆོད་འོས་བསྟོད་འོས་ཕྱག་གི་འོས་ཞེས་གསུངས་སོ། །ཚུལ་ལམ་
ཐབས་ཇི་ལྟར་མཆོད་ན་བསྐྱེད་རྫོགས་གཉིས་དང་ལྡན་པས་མེ་ཏོག་ལྟ་བུས་
མཆོད་པ་གཅིག་ལ་གོང་གི་མཆོད་པ་ལྔ་ལྷན་དུ་ཚང་པར་མཆོད། གང་གི་ཕྱིར་
མཆོད་ན་སེམས་ཅན་ཐམས་ཅད་སངས་རྒྱས་ཐོབ་པར་བྱ་བའི་མཆོད་པའོ། །སྒྱུ་
འཕྲུལ་དྲ་བ་ལས་གསུང་པ་ལྟར། འཇམ་དཔལ་སྒྱུ་འཕྲུལ་དྲ་བ་ལས་སོ། །གསུམ་
ལ་སྐྱབས་སུ་འགྲོ་ཞེས་པ་ནི་དེ་ཡང་གང་ལ་སྐྱབས་སུ་འགྲོ་ན་བསྒྲུབ་པའི་རྟེན་གྱི་
གང་ཟག་སྐབས་སུ་འགྲོ།
གང་ལ་སྐྱབས་སུ་འགྲོ་ན་གསུམ་ལ་ཞེས་པས་ནི། དག་པ་གཉིས་ལྡན་གྱི་
སངས་རྒྱས་དང་། དོན་དམ་པའི་ཆོས་དང་
། ཕྱིར་མི་ལྡོག་པའི་དགེ་འདུན་ལའོ། །
ཚུལ་ལམ་ཐབས་ཇི་ལྟར་དུ་འགྲོ་ན། ཀུན་སློང་སེམས་སྐྱེད་དང་ལྡན་པས་སེམས་
ཅན་ཐམས་ཅད་ཀྱི་དོན་དུ་སྐྱབས་སུ་འགྲོ་བའོ། །སོགས་ཞེས་པས་ནི་བསྟོད་པ་
དང་། མཆོད་ པ་ དང་། སྡིག་ པ་ བཤགས་ པ་ དང་། རྗེས་ སུ་ ཡིད་ རང་ པ་ དང༌།
250 --232



ཡིད་བཞིན་ནོར་བུའི་ཊིཀྐ།
ཆོས་ཀྱི་འཁོར་ལོ་བསྐོར་བ་བསྐུལ་བ་དང་
། མྱ་ངན་ལས་མི་འདའ་བར་གསོལ་བ་
གདབ་པ་དང་། ལམ་རྟེན་པ་དང་
། སེམས་བསྐྱེད་པ་དང་། ཡོངས་སུ་བསྔོ་བའོ། །
རྒྱས་པར་ནི་འོག་ནས་འཆད་དོ། །
གསུམ་པ་བསྟོད་པ་བྱ་བ་ནི་དེ་རྗེས་ཞེས་པ་ནི་བཅུ་རྣམ་དག་གི་རྗེས་ལའོ། །
བསྟོད་པས་མཉེས་པར་བྱ་ཞེས་པ་ནི། འཇམ་དཔལ་མཉེས་པར་བྱ་བའོ། །ཐུན་
མོང་ཞེས་པ་ནི་རིགས་བསྡུས་པའོ། །དེ་མ་ཡིན་ཞེས་པ་ནི་རིགས་བྱེ་བྲག་པའི་
བསྟོད་པའོ། །དང་པོ་ནི་ཐུན་མོང་རིགས་བསྡུས་པར་བྱེད་ན། མདོ་ཉིད་ཇི་བཞིན་
ནི་རྒྱས་པར་བྱེད་ན་མཚན་བརྗོད་ཀྱི་རྒྱུད་ལ་དུམ་དྲུག་ཏུ་གནས་པ་ལས། ཡོངས་
སུ་རྫོགས་པར་འདོན་པའོ། །འཆད་པའི་འདུད་པ་ཉི་ཤུ་ནི་འོག་ནས་འཆད་དོ། །
སྤྱིར་རྒྱས་བསྡུས་གསུམ་དུ་གནས་པ་ལས། རྒྱས་པ་ནི་རྒྱུད་ཡོངས་སུ་
རྫོགས་པས་བསྟོད། བར་བ་ལ་མཆོག་ནི་དང་པོ་
ད་ལ་མཆོག་ནི་དང་པོ་བསྐུ་གསུམ་ཞེས་པ་ལ་སོགས་པ་
དང་། བསྡུས་པ་ལ་མཆོད་སྦྱིན་རྡོ་རྗེ་ཁྱོད་ལ་འདུད། །ཡང་དག་མཐར་འགྱུར་
ཁྱོད་ལ་འདུད། །ཞེས་པ་ལ་སོགས་པའོ། །ཐུན་མོང་མིན་ལ་རང་གིས་འོ་ཞེས་པ་
ནི་ རིགས་ བྱེ་ བྲག་ པའི་བྱེད་རྒྱུད་དང་འདུད་ གཉིས་ཀ་ལ། རྡོ་རྗེ་དབྱིངས་ ཀྱི་
དཀྱིལ་འཁོར་ལ་བསྟོད་པ་ལ་སོགས་པ་དྲུག་ཏུ་གནས་པ་ལས། རིགས་གང་དང་
གང་བྱེད་པའི་བསྟོད་པ་དེ་དང་དེས་བསྟོད་པའོ། །
དེ་ཡང་དང་པོ་བྱང་སེམས་རྡོ་རྗེའི་དལ་ལ་བསྟོད་པ་ནི། མཆོག་གི་དང་པོ་
ནི་ཞེས་ པ་ ལ་ སོགས་པའོ། །གཉིས་པ་རྣམ་སྣང་ལ་བསྟོད་པ་ནི། ཡང་བདག་
བདག་མེད་དེ་བཞིན་ཉིད། ཞེས་པ་ལ་སོགས་པའོ། །གསུམ་པ་མི་བསྐྱོད་པ་དང་
བསྟོད་པ་ནི། སངས་རྒྱས་བྱང་ཆུབ་བླ་ན་མེད་ཞེས་པ་ལ་སོགས་པའོ། །བཞི་པ་
250 --233



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྣང་བ་མཐའ་ཡས་བསྟོད་པ་ནི། འདོད་པའི་དོན་གྲུབ་དམ་པས་ཏེ། ཞེས་པ་ལ་
སོགས་པའོ། །ལྔ་པ་རིན་འབྱུང་ལ་བསྟོད་པ་ནི། ཚིག་གི་དབང་ཕྱུག་སྒྲ་ཆེ་ཞེས་པ་
ལ་སོགས་པའོ། །དྲུག་པ་དོན་གྲུབ་ལ་བསྟོད་པ་ནི། ཐེག་པ་ཆེན་པོའི་ཚུལ་ལ་
གནས་ཞེས་པ་ལ་སོགས་པའོ། །
བཞི་པ་བསྟོད་པའི་ཕན་ཡོན་ནི་སྔགས་པས་ཞེས་པས་ཏེ། དེ་ཡང་གསུམ་
གྱིས་ཤེས་པར་བྱས་ཏེ། ངོ་བོ་དེ་ངེས་ཚིག་དང་དབྱེ་བའོ། །ངོ་བོ་ནི་གསང་སྔགས་
ཀྱི་ཐབས་ཤེས་རབ་གཉིས་མེད་དོ། །དེ་ལྟར་ཡང་བཤད་རྒྱུད་རྡོ་རྗེ་འཕྲེང་བ་ལ་
སྔགས་དོན་རིག་པའི་མཚན་ཉིད་ནི། གཉིས་མེད་ཡེ་ཤེས་མཚན་ཉིད་དོ། །ཞེས་
གསུང་ པའི་དོན་ཏོ། །ངེས་ཚིག་ནི་གསང་ནི་སྣོད་དང་མི་ལྡན་ པ་ ལ་ གསང་།
སྔགས་ནི་སྣོད་དང་ལྡན་པ་གསང་སྔགས་ཀྱི་ཐབས་ཐུན་མོང་མ་ཡིན་པས་སྔགས་
པས་སོ། །དེ་ལྟར་ཡང་གསང་བ་སྤྱི་རྒྱུད་ལས། གསང་སྔགས་གསང་ཞེས་བྱ་བ་
ནི། །ཆོས་ལ་སྐྱོན་ཡོད་མ་ཡིན་ཏེ། །བློ་ཆུང་ཐེག་པ་སྨན་པ་ལ། །ཐུགས་རྗེ་ཆེན་
པོའི་ཐབས་ཀྱིས་གོསང་ཞེས་གསུངས་པས་སོ། །དབྱེ་བ་ལ་གཉིས་ཏེ་བརྗོད་བྱ་
དོན་གྱི་སྔགས་དང་། བརྗོད་བྱེད་ཚིག་གི་སྔགས་སོ། །དང་པོ་ནི་སེམས་ཉིད་རྣམ་
པར་དག་པས་སྟེ། རྡོ་རྗེ་རྩེ་མོ་ལས། སྔགས་རྣམས་ཀུན་གྱི་མཚན་ཉིད་ནི། །བདེ་
བར་གཤེགས་པའི་ཐུགས་ལ་གནས། །ཞེས་གསུངས་པའི་དོན་ཡིན་ནོ། །
གཉིས་པ་རྗོད་བྱེད་ཚིག་གི་སྔགས་ནི། དོན་དེ་སྟོན་པར་བྱེད་པའི་ཐ་སྙད་
དོ། །ཞེས་པ་ནི་དེ་ལྟ་བུའི་ཚིག་དོན་ཤེས་པའི་གང་ཟག་གིས། རྡོ་རྗེ་དྲིལ་བུ་འཆང་
ཞེས་པ་ནི་དོན་ཐབས་དང་ཤེས་རབ་གཉིས་མེད་དོ། །དེའི་རྟགས་སུ་རྡོ་རྗེ་དང་
དྲིལ་བུ་འཛིན་པའོ། །བསྟོད་པའི་རྒྱལ་པོ་འདི་ཡིས་བསྟོད་ཞེས་པ་ལ་གང་གིས་
250 --234



ཡིད་བཞིན་ནོར་བུའི་ཊིཀྐ།
བསྟོད་ན་གོང་གི་རྟེན་གྱི་གང་ཟག་དེས་བསྟོད། གང་མཁས་བསྟོད་ན་བསྟོད་པའི་
རྒྱལ་པོ་འདི་ཞེས་པ་འདུད་ཉི་ཤུ་པོ་འདིས་བསྟོད། གང་ལ་བསྟོད་ནས་འཇམ་
དཔལ་ལ། ཚུལ་ལམ་ཐབས་ཇི་ལྟར་དུ་བསྟོད་ན། རབ་ཏུ་མོས་པ་ནི་སེམས་ཅན་
ཐམས་ཅད་ཀྱིས་འཇམ་དཔལ་རྡོ་རྗེ་ཐོབ་པར་འདོད་པའོ། །གུས་པར་བྱེད་ནི་དེའི་
དོན་དུ་རིགས་གང་ཡིན་དཀྱིལ་འཁོར་བླ་མ་དང་བཅས་པའོ། །གང་ལྟར་འགྱུར་
ན་འཇམ་དཔལ་རྡོ་རྗེའི་ངོ་བོར་འགྱུར་ཞེས་པས་ཏེ། འཇམ་དཔལ་ནི་ལུས་ངག་
ཡིད་གསུམ་ཉོན་མོངས་པའི་ཟུག་རྔུ་མེད་པའོ། །རྡོ་རྗེ་ནི་དོན་སྟོང་པ་ཉིད་ཀྱི་ངོ་
བོར་འགྱུར་རོ། །དེ་ལྟར་ཡང་རྡོ་རྗེ་རྩེ་མོ་ལས་སྟོང་པ་ཉིད་ལ་རྡོ་རྗེ་བརྗོད་ཞེས་
སུངས་པས།
ལྔ་པ་སེམས་སྐྱེད་པ་སྔོན་དུ་འགྲོ་བས་སྡོམ་པ་བཟུང་པ་ལ་གསུམ་ཏེ།
སེམས་སྐྱེད་པ་དང་
། སྡོམ་པ་བཟུང་པ་དང༌། འཇུག་བསྡུ་བ་དགོས་པ་དང་བཅས་
པའོ། །དང་པོ་སེམས་བསྐྱེད་པ་ནི། རྡོ་རྗེ་མཁའ་འགྲོ་མའི་ལེའུ་བཅུ་གཉིས་པ་
ལས་ གསུངས་ཏེ། ཇི་ལྟར་དུས་གསུམ་མགོན་པོ་རྣམས་ ཞེས་པས་ནི། ཇི་ལྟར་
སེམས་སྐྱེད་སྙམ་ན། སྔོན་གྱི་དུས་གསུམ་གྱི་མགོན་པོ་སངས་རྒྱས་རྣམས་ཀྱིས་
བདག་སངས་རྒྱས་པར་བྱས་ལ། སེམས་ཅན་ཐམས་ཅད་ཀྱི་དོན་བྱ་སྙམ་པའི་
བསམ་པ་ཡིས། བྱང་ཆུབ་དུ་ནི་ངེས་མཛད་པའི་ཞེས་པས་ནི་བླ་ན་མེད་པའི་བྱང་
ཆུབ་ཏུ་ནི་སེམས་ངེས་པར་སྐྱེད་པར་མཛད་པའི་བླ་ན་མེད་པའི་བྱང་ཆུབ་ཀྱི་
སེམས་ཞེས་པ་ནི་བླ་ན་མེད་པར་བྱང་ཆུབ་དུ་སེམས་སྐྱེད་པ་དེ་བཞིན་དུ། དམ་པ་
བདག་གིས་སྐྱེད་པར་བགྱི་ཞེས་པས་ནི། དེ་བཞིན་དུ་དམ་པ་ནི་དམ་པའི་མཆོག་
རྟེན་གྱི་གང་ཟག་བདག་གིས་སེམས་སྐྱེད་པར་བགྱིའོ། །
250 235



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
གཉིས་པ་སྡོམ་པ་བཟུང་བ་ནི། སངས་རྒྱས་ཞེས་པ་ནི་སངས་རྒྱས་ཀྱི་
འབྲས་བུའོ། །གསང་སྔགས་ཀྱི་ལུགས་ཀྱིས་དེ་རྣལ་འབྱོར་པས་ལམ་དུ་བྱེད་པས་
རྣལ་འབྱོར་རོ། །སྡོམ་པ་ནི་མི་དགེ་བ་མཐའ་དག་སྡོམ་པས་སོ། །སྐྱེད་ཞེས་པས་
ནི་དགེ་བ་མཐའ་དག་སྐྱེད་པའོ། །དེ་བརྒྱས་པར་བཤད་པ་ལ་གསུམ་སྟེ་ལུས་ངག་
ཡིད་གསུམ་གྱི་སྡིག་པ་སྤང་བའི་ཕྱིར་དེའི་སྙེན་པོར་ཚུལ་ཁྲིམས་ཀྱིས་ནི་སྡིག་པ
མི་དགེ་བ་བཅུ་སྤོང་བའོ། །བསླབ་པ་ནི་དེ་ལ་སླབས་པ་དང་གཅིག །དེ་ལས་
ལོག་ནས་སྙེན་པོ་དགེ་བའི་ཆོས་རྣམས་རང་གི་རྒྱུད་ལ་བསྡུ་ཞིང་འཛིན་པ་དང་
གཉིས། དེ་ཡང་དགེ་བ་བཅུ་ལ་སོགས་པ་བསོད་ནམས་ཀྱི་ཚོགས་དང་ཡེ་ཤེས་ཀྱི་
ཚོགས་ཀྱི་བཟུང་ནས་ཀྱང་བསྡུ་བའི་དངོས་པོ་བཞི་དང་འཕྲིན་ལས་ཀྱིས་སེམས་
ཅན་ནི་ཐམས་ཅད་དོ། །དོན་བྱེད་པ་ནི་ཕན་འདོགས་པས་སོ། །ཚུལ་ཞེས་པས་ནི་
དམ་པ་སངས་རྒྱས་ཀྱི་མཛད་ལུགས་སོ། །ཁྲིམས་ཞེས་པ་ནི་དེའི་རྗེས་སུ་འཇུག་
པ་དང་གསུམ་མོ། །བདག་གིས་ནི་རྟེན་གྱི་གང་ཟག་གིས། རྟན་པོར་ནི་རང་གི་
རྒྱུད་ལ་སངས་རྒྱས་མ་ཐོབ་གྱི་བར་དུ་འགྱུར་བ་མེད་པར་དེ་རྣམས་བཟུང་བར་
བགྱིའོ། །དེས་མདོར་བསྟན་པའོ། །
ད་རྒྱས་པར་བཤད་པ་ལ་ལྔ་སྟེ་རྣམ་སྣང་གྱི་སྡོམ་པ་དང་
། མི་སྐྱོད་པའི་
དང༌། རིག་འབྱུང་གི་དང༌། སྣང་ པ་ མཐའ་ཡས་ཀྱིས་དང༌། དོན་ཡོད་གྲུབ་པའི་
དང་ལྔའོ། །དེ་ལ་དང་པོ་ནི་སངས་རྒྱས་ཞེས་པས་ནི་བསྟོན་པ་བླ་ན་མེད་པ་སྐུ་
གསུམ་གྱི་བདག་ཉིད་སྤངས་རྟོགས་མཐར་ཕྱིན་པའོ། །ཆོས་ནི་བསྟན་པ་བླ་ན་
མེད་པའི་དོན་དམ་སྐྱེ་མེད་སྟོན་པས་ཆོས། དགེ་འདུན་ནི་བསྒྲུབ་པ་བླ་ན་མེད་པ་
ས་ལ་གནས་པའི་རིག་པ་འཛིན་པའི་དགེ་འདུན་ནོ། །བླ་ན་མེད་པ་ནི་དེ་དག་
250 -236



ཡིད་བཞིན་ནོར་བུའི་ཊིཀྐ།
ཚོགས་བསོགས་པའི་ཞིང་གི་མཆོག་ཏུ་གྱུར་པས་སོ། །དེའི་མཚན་ཉིད་ནི་དཀོན་
ཞེས་པས་ནི་འཁྲུལ་རྟགས་ཀྱིས་ བསྡུས་ པའི་འཇིག་རྟེན་ན་དཀོན་ པས་སོ། །
མཆོག་ནི་གཞན་གོང་ན་མེད་པས་སོ། །གསུམ་ནི་གོང་གི་གསུམ་པོ་དེའོ། །དེང་
ནས་རྩོམས་ནི་དུས་ད་ལྟ་ནས་བརྩམས་ཏེ་བཟུང་པར་བྱ་བ་ནི་སངས་མ་རྒྱས་ཀྱི་
བར་དུའོ། །ནམ་དུ་ནི་དུས་གསུམ་དུ་ཡང་མི་སྤང་ནི་བློས་དཀོན་མཆོག་གསུམ་མི་
སྤོང་ངོ༌། །
གཉིས་པ་མི་བསྐྱོད་པའི་སྡོམ་པ་ནི་རྡོ་རྗེ་ཞེས་པ་ནི་སངས་རྒྱས་ཀྱི་ཐུགས་
ཡེ་ཤེས་གཉིས་སུ་མེད་པ། རིགས་ནི་དོན་དེའི་མཚོན་པའི་རྟགས་རྣམས་ཀུན་
རྫོབ་དུ་ལྷ་རྡོ་རྗེ་རིགས་སུ་སྣང་པའོ། །མཆོག་ནི་སྟོང་ཉིད་དོན་དམ་པའོ། །ཆེན་
པོ་ནི་དེའི་ངང་དུ་ཆོས་ཐམས་ཅད་འདུས་པའོ། །རྡོ་ རྗེའི་དྲིལ་བུའི་ཕྱག་རྒྱུ་ནི་
ཐབས་ཤེས་རབ་གཉིས་མེད་དེ་མཚོན་པའི་བརྡར་རྡོ་རྗེ་དང་དྲིལ་བུའི་ཕྱག་རྒྱའོ། །
ཡང་དག་ཉིད་དུ་བཟུང་པར་བགྱི་ཞེས་པ་ནི་ལུས་ངག་ཡིད་གསུམ་སྒོ་ནས་དོན་
རྟོགས་ཤིང་ཁོང་དུ་ཆུད་པའམ། རྟོགས་རྡོ་རྗེ་དྲིལ་བུ་བཟུང་པོར་བགྱིའོ། །སློབ་
དཔོན་ དག་ ཀྱང་ གཟུང་ པར་ བགྱི། དམ་ ཚིག་ སྟེར་བར་ བྱེད་ ཅིང་ དངོས་གྲུབ་
ཐམས་ཅད་ཀྱི་གཞི། སློབ་དཔོན་དག་ཀྱང་ལུས་ངག་ཡིད་གསུམ་གྱི་སྒོ་ནས་གུས་
པ་དང་བཅས་པས་བཟུང་བར་བགྱིའོ། །
གསུམ་པ་རིན་འབྱུང་གི་སྡོམ་པ་ནི་རིན་ཆེན་ནི་རང་རིག་པའི་ཡེ་ཤེས་དེ་
ལས་དགོས་འདོད་ཐམས་ཅད་འབྱུང་པས་སོ། །རིགས་ནི་དོན་དེ་མཚོན་པའི་
རྟགས་སམ་ཀུན་རྫོབ་དུ་ལྷ་རིན་ཆེན་རིགས་སུ་སྣང་བའོ། །མཆོག་ནི་དེའི་ཡོན་
ཏན་དང་ལྡན་པ་ཆེན་པོ་ནི་སྔོན་དུ་འགྱུར་བའོ། །དམ་ཚིག་ནི་མི་འདའ་བའི་དོན་
250 -237



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ནོ། །ཡིད་དུ་འོང་པ་ནི་ཡུལ་བླ་མ་དང་དཀོན་མཆོག་གསུམ་དང་ སེམས་ཅན་
རྣམས་ལ། ཉིན་རེ་བཞིན་དུ་ནི་གྲུབ་ན་ཉིན་གྱི་རིགས་ལ་སྦྱིན་པ་རྣམ་བཞི་རྟག་དུ་
སྦྱིན་ནོ། །དུས་དྲུག་དུ་ཞེས་པ་ནི་མ་གྲུབ་ན་ཚེས་བརྒྱད་དང་བཅུ་བཞི་དང་
། བཅོ་
ལྔ་དང་ཉི་ཤུ་གཉིས་དང༌
། དགུ་སྟོང་དང་། སྟོང་ཆེན་ནོ། །སྦྱིན་པ་རྣམས་བཞི་ནི་
ཟང་ཟིང་གི་སྦྱིན་པ་དང་དོན་མི་འཇིགས་པའི་སྦྱིན་པ་དང་
། བཤད་བྱ་ཆོས་ཀྱི་
སྦྱིན་པ་དང་
། བྱམས་པའི་སྦྱིན་པའོ། །རྟག་ཏུ་སྦྱིན་པ་ནི་གྲུབ་ན་ཉིན་རེ་ལའམ་མ་
གྲུབ་ན་དྲུག་དུ་མ་ཆད་པར་རོ། །
བཞི་པ་སྣང་བ་མཐའ་ཡས་སྡོམ་པ་ནི། །བྱང་ཆུབ་ནི་རྣམ་པར་མི་རྟོག་པ་
ནམ་མཁའ་ལྟ་བུའོ། །དེ་ལྟར་ཡང་རྣམ་པར་སྣང་མཛད་བྱང་ཆུབ་པའི་བརྒྱུད་
ལས། བྱང་ཆུབ་ནམ་མཁའི་མཚན་ཉིད་དེ། ཀུན་དུ་རྟོག་ པ་ ཐམས་ཅད་ སྤངས་
ཞེས་པའོ། །ཆེན་པོ་ལས་བྱུང་པའི་ཞེས་པ་ནི་མངོན་དུ་གྱུར་པའོ། །པདྨའི་རིགས་
མཆོག་ཞེས་པ་ནི་སྟོང་ཉིད་སྐྱོན་གྱིས་མ་གོས་པའོ། །རྟོགས་ནི་དོན་དམ་མཚོན་
པའི་རྟགས་སམ་ཀུན་རྫོབ་དུ་ལྷ་པད་མ་རིགས་སུ་སྣང་བའོ། །མཆོག་དག་པ་ནི་
དྲི་མ་དང་བྲལ་བ་དེ་དམ་ཚིག་ཀྱི་མཆོད་དུ་གྱུར་པའོ། །ཕྱི་ནང་གསང་བའི་ཐེག་པ་
གསུམ་ཞེས་པ་ནི་ཤེས་ནས་སྤང་པར་བྱ་བའི་ཕྱི་རོལ་མུ་སྟེགས་པ་དང་ཤེས་ནས་
མི་སྤང་པར་བྱ་བ་ཉན་རང་ཕ་རོལ་དུ་ཕྱིན་པའི་ཐེག་པ་དང་
། ཤེས་ནས་ཉམས་སུ་
བླང་པར་བྱ་བ་གསང་སྔགས་རྡོ་རྗེ་ཐེག་པ་དང་གསུམ་མོ། །དམ་པའི་ཆོས་ཀྱང་
བཟུང་བར་བགྱིའོ་ཞེས་པ་ནི་དམ་པ་སངས་རྒྱས་རྣམས་ཀྱི་གསུངས་ཐམས་ཅད་
ལ་མི་སྨད་ཅིང་ཤེས་པ་དང་ཉམས་སུ་བླང་པར་བྱའོ། །
ལྔ་པ་དོན་ཡོད་གྲུབ་པའི་སྡོམ་པ་ནི་ལས་ཞེས་པ་ནི་རང་རིག་པའི་ཡེ་ཤེས་
250 _-238



ཡིད་བཞིན་ནོར་བུའི་ཊིཀྐ།
ཀྱི་ངང་ལ་ཁྱད་པར་དུ་སེམས་ཅན་སྒྲོལ་བའི་འཕྲིན་ལས་མཛད་པའོ། །རིགས་ནི་
དོན་དམ་མཚོན་པའི་རྟགས་སམ་ཀུན་རྫོབ་ཏུ་ལྷ་ལས་ཀྱི་རིགས་སུ་སྣང་བའོ། །
མཆོག་ནི་སངས་རྒྱས་ཀྱི་སྤྲུལ་པ་མཆོག་གོ །ཆེན་པོ་ནི་འགྲོ་དོན་རྒྱ་ཆེན་པོ་བྱེད་
པའོ། །སྡོམ་པ་ཐམས་ཅད་ནི་འགྲོ་དོན་བྱེད་པ་ལས་མི་འདའ་བའོ། །ཡང་དག་
བཟུང་བར་བགྱིས་ནི། གང་ལ་གང་འདུལ་གྱི་སེམས་ཅན་གྱི་དོན་བྱའོ། །
མཆོད་པའི་ལས་ཀྱང་ཅི་ནུས་བགྱི་ཞེས་པ་ནི། སྒྲུབ་པ་པོ་རྟེན་གྱི་གང་
ཟག་ཀྱིས་ཡུལ་བླ་མ་དང་དཀོན་མཆོག་གསུམ་ལ། ཕྱི་ནང་གསང་པ་གསུམ་གྱིས་
མཆོད་པས་མཆོད་དོ། །སེམས་བསྐྱེད་པའི་འཇུག་བསྡུད་པ་ནི་བྱང་ཆུབ་སེམས་ནི་
བླ་ན་མེད་ཞེས་པ་ནི་བྱང་ཆུབ་ཀྱི་སེམས་ཀུན་རྫོབ་དང་དོན་རྣམ་པ་གཉིས་ནི་བླ་
ན་མེད་པའམ། །དམ་པ་ཞེས་པ་དམ་པ་ཡིན་ནོ། །དེ་བདག་གིས་བསྐྱེད་པར་བྱེད་
པས་ན་བདག་གིས་བསྐྱེད་པར་བགྱིའོ་ཞེས་པས་སོ། །སྡོམ་པའི་འཇུག་བསྡུད་ནི་
བདག་གིས་སྡོམ་པ་མ་ལུས་བཟུང་ཞེས་པ་ནི་གཉེན་པོ་དགེ་བའི་ཚོགས་གོང་དུ་
བླངས་པ་རྣམས་སོ། །མ་རྒྱལ་ཞེས་པ་ནི་སྐྱེ་རྒ་ན་འཆིའི་ཆུ་བོ་བཞི་ལས་མ་རྒུལ་
བའོ། །རྒལ་བར་བགྱི་ཞེས་པ་ནི་བདག་གིས་གདམས་ངག་གི་དྲུས་མྱ་ངན་ལས་
འདས་ པའི་སྐམ་སར་རོ། །མ་ གྲོལ་བ་ནི་ཉོན་མོངས་པས་བཅིངས་ པས་ སོ།
།
གྲོལ་བ་བགྱི་ཞེས་པ་ནི་བདག་གིས་གཉེན་པོ་སྡོམ་པའི་ངོ་བོར་གྲོལ་བར་བགྱི་
ཞེས་ པའོ། །དབུགས་ མ་ ཕྱིན་ པ་ ནི་ གྲུབ་ མཐས་ བློ་ མ་ སྒྱུར་ བ་ རྣམས་ སོ། །
དབུགས་དབྱུང་ཞིང་ཞེས་པ་ནི་བདག་གིས་མྱ་ངན་ལས་འདས་པའི་བདེ་བ་ལ།
སེམས་ཅན་མྱ་ངན་འདས་ལ་དགོད་ཞེས་པ་ནི་མདོར་ན་མི་གནས་པའི་མྱ་ངན་
ལས་འདས་པ་ལ་དགོད་དོ། །
250 239



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འཇུག་བསྡུ་བ་དགོས་པ་དང་བཅས་པ་ནི། དེ་ལྟར་སྡོམ་པ་འཛིན་བྱེད་ན་
ཞེས་པ་ནི་དེ་ལྟར་སྡོམ་པ་གོང་དུ་བརྗོད་པ་ལྟར་རང་གི་རྒྱུད་ལ་འཛིན་པར་བྱེད་ན།
བདག་ཉིད་སྣོད་དུ་རུང་པར་འགྱུར་ཞེས་པ་ནི་ཡེ་ཤེས་ཀྱི་ཚོགས་པའི་སྐལ་བ་ཅན་
དུ་འགྱུར་རོ། །
དེ་ ནས་ ཡེ་ ཤེས་ ཀྱི་ ཚོགས་ བསོགས་ ལ་ གཉིས་ ཏེ། མདོར་ བསྡུས་ སྟེ་
བསྒོམ་པ་དང་། རྒྱས་པར་བྱང་ཆུབ་པ་ལྔ་སྒོམ་པའོ། །དང་པོ་ནི་དེ་ནས་ས་བོན་
འོད་ཀྱིས་ནི་ཡང་སྙིང་བརྗོད་ནས་རང་གི་སྙིང་གའི་ས་བོན་ལས་འོད་འཕྲོས་པས་
སོ། །དཀྱིལ་འཁོར་རང་གི་ས་བོན་གཞུག་ཞེས་པ་ནི་རིགས་གང་ཡིན་གྱི་དཀྱིལ་
འཁོར་ལ་འོད་དེ་ཐོག་ནས་དེ་ཡང་འོད་དུ་ཞུ་ནས་རང་གི་ཐུགས་ཀའི་ས་བོན་ལ་
གཞུག་གོ །དེ་ལས་ཡེ་ཤེས་མེ་འབར་བ་ཞེས་པ་ནི་ཞུགས་པ་དེས་རྐྱེན་བྱས་ནས་
རང་གི་ལུས་ལ་མེ་འབར་བསམ་མོ། །རྣམ་སྨིན་ཕུང་པོ་སྲེགས་པ་ཡི་ཞེས་པ་ནི་
བདག་ཏུ་འཛིན་པའི་ཕུང་པོ་ཡེ་ཤེས་ཀྱི་མེ་ལ་སྲེགས་པར་བསམ་མོ། །སྐད་ཅིག་
གིས་ནི་རྒྱུ་འདྲར་འགྱུར་ཞེས་པ་ནི་ཡེ་ཤེས་སེམས་དཔའི་རང་བཞིན་སྣང་ལ་རང་
བཞིན་མེད་པར་འགྱུར་རོ། །
རྒྱས་པར་བྱང་ཆུབ་པ་རྣམ་པ་ལྔ་སྒོམ་པ་ལ་གཉིས་ལས། དང་པོ་མདོར་
བསྟན་པ་ནི། དེ་ནས་སྙིང་རྗེ་བསྐྱེད་པ་ནི་ཞེས་པ་ནི་སྙིང་རྗེ་གསུམ་སྤྱིར་བསྟན་པ་
ཡིན་ནོ། །དེ་བྱེ་བྲག་ཏུ་བཤད་པ་ནི་སྡུག་བསྔལ་ཞེས་པ་ནི་སེམས་ཅན་གྱི་སྡུག་
བསྔལ་ལ་དམིགས་པའི་སྙིང་རྗེ་དང་། ཆོས་ཞེས་པ་ནི་ཆོས་ཐམས་ཅད་བདག་
མེད་པ་ཡིན་པ་ལ་ང་དང་བདག་ཏུ་བཟུང་བ་འདི་སྙིང་རེ་རྗེ་མཉམ་པའི་ཆོས་ལ་
དམིགས་པའི་སྙིང་རྗེ་དང་
། དམིགས་མེད་པས་ཞེས་པ་ནི་སྙིང་རྗེ་སྐྱེ་བའི་ཡུལ་
250-240



ཡིད་བཞིན་ནོར་བུའི་ཊིཀྐ།
དང་སྙིང་རྗེ་ཉིད་དང༌
། སྙིང་རྗེ་སྐྱེ་མཁན་མ་གྲུབ་པ་དམིགས་པ་མེད་པའི་སྙིང་
རྗེའོ། །བྱང་ཆུབ་རྣམས་ལྔ་སྒོམ་བྱས་སྟེ་ཞེས་པ་ནི་མདོར་བསྟན་པའོ། །
རྒྱས་པར་བཤད་པ་ནི་གཟུགས་བརྙན་ཞེས་པ་ལ་སོགས་པའོ། །འདི་ལ་
ལྔ་སྟེ། དང་པོ་མེ་ལོང་ལྟ་བུའི་ཡེ་ཤེས་བསྒོམ་པ་ནི། སྦྱོར་བ་ནི་གཟུགས་བརྙན་
གྱི་ནི་ཡེ་ཤེས་ལ་ཞེས་པ་ནི་དཔེར་ན་མེ་ལོང་གི་གཟུགས་བརྙན་བཞིན་དུ་ཆོས་
ཐམས་ཅད་སྣང་བ་ལ་རང་བཞིན་མེད་པ་ལ་དངོས་གཞི་ལ་བློད་ད་ལྟ་སྒོམ་མོ། །
སྡུག་བསྔལ་རྣམས་ནི་སྣང་བ་ན་ཞེས་པ་ནི་སེམས་ཅན་སྡུག་བསྔལ་དང་སྡུག་
བསྔལ་གྱི་རྒྱུས་གཡེངས་པའི་རྗེས་ལ་དེ་ལས་འདོན་པའི་བསམ་པ་ནི་ཞེས་པ་ནི་
སྡུག་བསྔལ་དེ་ལས་སོ། །སྡུག་བསྔལ་ལ་དམིགས་ཞེས་པ་ནི་སེམས་ཅན་གྱི་སྡུག་
བསྔལ་ལ་དམིགས་པའི་སྙིང་རྗེའོ། །
དེ་ནས་གཉིས་པ་མཉམ་པ་ཉིད་ཀྱི་ཡེ་ཤེས་སྒོམ་པ་ནི་བདོག་སྟོང་སེམས་
ཅན་ཞེས་པ་ནི་བདག་ཏུ་འཛིན་པ་དང་ཡུལ་སེམས་ཅན་དུ་འཛིན་པ་དང་བདག་
གཞན་གཉིས་སུ་འཛིན་པ་དང་ཆོས་གསུམ་པོ་དེ་ལ་སྦྱོར་བ་ལ་རྟགས་པས་བདག་
བདག་ གིས་སྟོང་
། སེམས་ ཅན་ སེམས་ ཅན་ གྱིས་ སྟོང་། གཉིས་ འཛིན་ གཉིས་
འཛིན་སྟོང་པའོ། །དེར་མ་ཟད་དེ་ཆོས་རྣམས་ཀུན་སྟོང་པ་ཉིད་དུ་རབ་སྦྱོར་བས་
ཞེས་ པ་འཁོར་འདས་ཀྱི་ཆོས་ཐམས་ཅད་ལ་བརྟགས་པས་སྟོང་པའོ། །དངོས་
གཞི་ལ་ཀུན་ཀྱང་སྟོང་པ་ལ་འཇུག་པ་ཞེས་པ་བདག་སེམས་ཅན་ཆོས་གསུམ་པོ་
མཉམ་པ་ལ་བློས་འཇོག་པའོ། །རྗེས་ལ་ཆོས་དམིགས་སྙིང་རྗེ་མཉམ་ཉིད་དོ་ཞེས་
པ་ནི་སེམས་ཅན་ཐམས་ཅད་ཀྱིས་དེ་ལྟར་མ་རྟོགས་པ་སྙིང་རྗེ་དེ་ལ་དགོད་པར་
བྱའོ་མཉམ་དུ་བསམ་པའོ། །
250 ---241



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དེ་ནས་གསུམ་པ་སོ་སོར་རྟོག་པའི་ཡེ་ཤེས་སྒོམ་པ་ནི། དེ་ཡང་མ་སྐྱེས་
ཕྱིར་སྟོང་ཞེས་པ་ནི་གདོད་མ་ནས་ཆོས་ཉིད་མ་སྐྱེས་པའི་ཕྱིར་སྟོང་པ་ཡིན་ནོ། །
སྦྱོར་བ་ནི་སོ་སོར་རྟོག་པས་ཤེས་པ་ལ་ཞེས་པ་ནི་ཆོས་ཐམས་ཅད་རྟོག་པ་ཉིད་
ཀྱིས་ སྟོང་ པར་ཤེས་པའོ། །དངོས་གཞིའི་ལ་དེ་ལྟར་བློས་བཞག་གོ །རྗེས་ལ་
སེམས་ཅན་ཐམས་ཅད་དགོད་བསམ་ལ་ཞེས་པ་ནི་སེམས་ཅན་སོ་སོར་རྟོགས་
པའི་ཡེ་ཤེས་དེ་ལ་དགོད་པའི་བསམ་པ་དང་ལྡན་པའོ། །དམིགས་མེད་སྙིང་རྗེ་སོ་
སོར་རྟོག་ཞེས་པ་ནི་ཡུལ་སེམས་ཅན་ལ་དམིགས་པ་མེད་ཀྱང་ངང་གིས་འབྱུང་
ཞིང་དེ་ཡང་རྟོག་པས་བརྟག་པས་མ་གྲུབ་པ་ཉིད་དོ། །
དེ་ནས་བཞི་པ་ཆོས་ཀྱི་ཡེ་ཤེས་སྒོམ་པ་ནི་བདག་དང་གཞན་སོགས་རྟོག་
པ་རྣམས་ཞེས་པ་ནི་དེ་ལྟར་གཟུང་འཛིན་གྱི་རྟོག་པ་རྣམས་སོ། །སླར་ཞིང་འབྱུང་
པར་མི་འགྱུར་ཞིང་ཞེས་པ་ནི་ཆོས་ཉིད་འོད་གསལ་སྟོང་པའི་ངང་ལ་གནས་ན་
རྟོག་པ་རང་ཀ་བ་འབྱུང་བར་མི་འགྱུར་རོ། །གང་ལ་ཆགས་དང་རྣམ་བྲལ་བའི་
ཞེས་པ་ནི་དངོས་པོ་གང་ལ་ཡང་ཆགས་ཤིང་ཞེན་པ་དང་རྣམ་པར་བྲལ་བའོ། །
ཆོས་དབྱིངས་ཡེ་ཤེས་རྣམ་དག །སྒོམ་ཞེས་པ་ནི་ཅིར་སྣང་ཆོས་ཉིད་ཀྱི་དབྱིངས་
ཡེ་ནས་ཡིན་པ་ལ་ཤེས་པས་རྣམ་པར་དག་པའོ། །འོ་ན་འགྲོ་དོན་རྒྱུན་ཆད་དམ་
མཉམ་པ་ལ་མ་ཆད་དེ་གོང་ནས་གོ་བ་བྱ་བ་གྲུབ་པའི་ཡེ་ཤེས་སྒོམ་པ་ནི། སེམས་
ཅན་དོན་ནི་རྟོག་མེད་པས་ཞེས་པ་ནི་རྟོག་པ་མེད་ཀྱང་རྒྱུ་སེམས་སྐྱེད་དམ་སྨོན་
ལམ་གྱི་དབང་གིས་འབྱུང་ངོ༌
། །དཔེར་ན་ཅི་དང་འདྲ་ན་ནམ་མཁའ་ལ་ནི་འཇའ་
མཚོན་ལྟར་ཞེས་པ་སྣང་ལ་རང་བཞིན་མེད་པར་འབྱུང་ངོ༌། །གང་ལ་འདོད་སྣང་
བྱེད་པ་ཞེས་པ་ནི་སྤྲུལ་སྐུ་སྣང་ལ་ཞེན་པ་མེད་པར་སེམས་ཅན་ལ་གང་འདོད་དུ་
250 --242



ཡིད་བཞིན་ནོར་བུའི་ཊིཀྐ།
སྣང་བར་བྱེད་དོ། །དམིགས་མེད་སྙིང་རྗེ་བྱ་བ་གྲུབ་ཞེས་པ་ནི། དམིགས་པ་མེད་
པའི་སྙིང་རྗེ་སྟེ་ཡེ་ཤེས་ན་བྱ་བ་གྲུབ་པའི་ཡེ་ཤེས་སོ། །དེ་ཡང་འོག་ཏུ་འབྲེལ་ཏེ་
དེ་དག་ནི་ཚིགས་གཉིས་ཀྱིས་ཡོངས་སུ་རང་རྒྱུད་སྦྱང་པའི་ཏིང་ངེ་འཛིན་ཏོ། །
དངོས་ གཞི་ ལ་ གཉིས་ ཏེ། དང༌ པོ་ སྦྱོར་ བ་ དང་། དཀྱིལ་ འཁོར་ རྒྱལ་
མཆོག་གོ །དང་པོ་ལ་ཡང་གཉིས་ཏེ། རྟེན་བསྐྱེད་པ་དང་
། བརྟེན་པ་ལྷ་བསྐྱེད་
པའོ། །དང་པོ་ལའང་བཞི་རུ་ཡོད་པ་ལས་དང་པོ་སྲུང་བའི་འཁོར་ལོ་སྒོམ་པའོ། །
དེ་ལ་གཉིས་ལས། དང་པོ་ཁྲོ་བོ་བཅུའི་སྲུང་འཁོར་སྒོམ་པ་ནི། དེ་ནས་ཞེས་པ་ལ་
སོགས་པ་སྟེ་དེ་ནས་ནམ་མཁའ་སྟོང་པ་ལ་ཞེས་པ་ནི་ཡེ་ཤེས་ཀྱི་ཚོགས་ཀྱི་རྗེས་
ལ་སྟོང་ཉིད་དུ་གནས་པའོ། །ཧཱུཾ་འབྱུང་འཁོར་ལོའི་དབུས་སུ་ནི་ཞེས་པ་ནས་ཧཱུཾ་
སེར་པོ་ལས་འཁོར་ལོ་རྩིབས་བཅུ་པ་གཅིག་ཏུ་བསམ། ཉི་མའི་དཀྱིལ་འཁོར་
ཞེས་ པ་ནི། ལྟེ་ བ་ དང་བཅུ་ གཅིག་ཏུ་ཉི་མའི་དཀྱིལ་འཁོར་སྒོམ་མོ། །དབུས་
གནས་པར་ཞེས་པ་དང་ཧཱུྃ་ནི་འཇིགས་པར་སྒོམ་བྱས་ཏེ་ཞེས་པ་ནི་དེའི་སྟེང་དུ་ཧཱུྃ
་
བཅུ་གཅིག་སྒོམ། འོད་ཟེར་ཕྱོགས་བཅུར་འཕྲོས་པ་ལས་ཞེས་པ་ནི་འོད་ཟེར་ཁ་
དོག་ལྔ་འཕྲོས་པར་བསམ་མོ། །ཧཱུྃ་བཅུ་འཁོར་ལོའི་རྩིབས་སྟེང་དུ་ཞེས་ པ་ནི་
འཁོར་ལོའི་ནང་དུའོ། ཁྲོ་བོ་བཅུ་གཅིག་སྐད་རྫོགས་ཞེས་པ་ནི་སྐད་ཅིག་ཀྱིས་
རྫོགས་པར་སྐྱེད་དོ། །དེ་ཡང་གང་ཞེ་ན་ཧཱུྃ་མཛད་ཞེས་པ་ལ་སོགས་པས་ཏེ། ཧཱུྃ་
མཛད་ནི་དབུས་སུའོ། །གནོད་མཛེས་ནི་འོག་ཏུའོ། །གཙུག་ཏོར་འཁོར་ལོས་སྒྱུར་
བ་ནི་སྟེང་དུའོ། །གཤིན་རྗེ་གཤེད་ནི་ཤར་དུའོ། །གཞན་གྱིས་མི་ཐུབ་པ་ནི་ལྷོ་
རུའོ། །རྟ་མགྲིན་ནི་ནུབ་ཏུའོ། །བདུད་རྩི་འཁྱིལ་ནི་བྱང་དུའོ། །འདོད་རྒྱལ་ནི་
ཤར་ལྷོར་རོ། །མི་གཡོ་མགོན་ནི་ལྷོ་ནུབ་ཏུའོ། །དབྱུག་སྔོན་ཅན་ནི་ནུབ་བྱང་དུའོ། །
250 -243



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
སྟོབས་པོ་ཆེ་ནི་བྱང་ཤར་དུའོ། །དེ་ཡང་ཞལ་གསུམ་ཞེས་པ་ཀུན་ཀྱང་ཞལ་གསུམ་
དང་ལྡན་པ། ཕྱག་དྲུག་པ། ཞབས་གཉིས་དང་ལྡན་པ་སྐྱེད་ལ་ཁྲོ་བོ་བཅུ་སྐྱེད་
པའོ། །དེའི་རྣམ་འཕྲུལ་ཞེས་པ་ནི་རང་རང་གི་སྤྲུལ་པ་བཀྱེ་ནས། བགེགས་བཅུ་
བཀུག་ལ་ཞེས་པ་ནི་ཧཱུྃ་མཛད་ཀྱི་ཁུག་ཅིག་པར་བཀའ་བསྒོ་བས། བཀུག་སྟེ་ཞེས་
པ་ནི་སྤྲུལ་པས་བགེགས་རྣམས་སོ་སོར་བཀུག་ནས་ཞབས་འོག་ཕུར་བུས་གདབ་
ཞེས་པ་ནི་ཁ་བུབ་དུ་བཞག་ནས་སོ། །རྡོ་རྗེ་གསང་སྔགས་བརྗོད་བྱས་པས་ཞེས་
པ་ནི་དེའི་དུས་སུ་ཨོཾ་གྷ་གྷ་གྷ་ཏ་ཡ་ཞེས་པ་ལ་སོགས་པ་བརྗོད་པར་བྱའོ། །དེའི་
ཕན་ཡོན་ནི་སྐད་ཅིག་གིས་ནི་བགེགས་མེད་འགྱུར་ཞེས་པའོ། །
གཉིས་པ་རྡོ་རྗེ་ར་བ་སྒོམ་པ་ནི་ཧཱུྃ་མཛད་ཐུགས་ཀའི་ས་བོན་ལས་ཞེས་པ་
ནི་ ཐུགས་ ཀའི་ཧཱུྃ
་ ལས་ སོ། །འོད་ འཕྲོས་ ཕྱོགས་མཚམས་ ཞེས་ པ་ནི་ ཕྱོགས་
མཚམས་སུ་འཕྲོས་པས་རྡོ་རྗེ་དྲ་བ་ཞེས་པ་ར་བ་དང་དྲ་བར་འགྱུར་སྟེང་ཞེས་པ་
སྟེང་དུ་འཕྲོས་པས་གུར་དུ་འགྱུར་རོ། །འོག་ཏུ་ཞེས་པ་འོག་ཏུ་འཕྲོས་པས་ས་
གཞིར་གྱུར་རྡོ་རྗེ་རང་བཞིན་སྒོམ་པར་བྱ་ཞེས་པ་ནི་དེ་ནས་རྡོ་རྗེ་ཀྱང་པ་མང་པོ་
འཕྲོས་པས་རྡོ་རྗེ་ཞལ་བ་བྱས་ནས་རྡོ་རྗེ་ཁང་པ་ཆེན་པོ་གཅིག་ཏུ་བསྒོམ་པའོ། །
ཕྱོགས་མཚམས་དཀྱིལ་འཁོར་བཅིངས་པ་ཡིས་ཞེས་པ་ནི་དེ་ལྟར་དལ་གྱི་ཕྱོགས་
མཚམས་ཐམས་ཅད་ཁྲོ་བོ་དང་རྡོ་རྗེ་ར་བས་བཅིངས་པའོ། །ཕྱིས་ཀྱང་འཇུག་
པར་མི་འགྱུར་རོ་ཞེས་པ་ནི་དེ་རྣམས་ཀྱིས་བགེགས་འཇུག་པར་མི་འགྱུར་རོ། །
གཉིས་པ་ཆོས་འབྱུང་སྒོམ་པ་ནི་དེ་ནས་ཞི་བའི་བསམས་པ་ཡི་ཞེས་པ་ལ་
སོགས་པས་ཏེ་དེ་ཡང་དེ་ནས་ཞི་བའི་བསམ་པ་ཞེས་པ་ནི་སྲུང་བའི་འཁོར་ལོའི་
རྗེས་ལ་བགེགས་ཞི་བའི་བསམ་པ་དང་ལྡན་པའོ། ཁྲོ་བོ་བཅུ་པོ་ཧཱུྃ་མཛད་ལ་ཐིམ་
250-244



ཡིད་བཞིན་ནོར་བུའི་ཊིཀྐ།
ནས་དེ་ནས་འོག་ཏུ་འབྲེལ་ཏེ་ཧཱུྃ་མཛད་ཞེས་པ་ནི་འཁོར་ལོའི་དབུས་ཀྱི་ཧཱུྃ་མཛད་
གོང་དུ་འབྲེལ་ཏེ་ཀུན་ཏུ་འཁོར་ལོར་འགྱུར་ཞེས་པ་འོག་ཏུ་འབྲེལ་ཏེ་ཞལ་གཅིག་
ཕྱག་གཉིས་པ་སྐྱེད་དོ། །དེ་ལས་ཆོས་ཀྱི་འབྱུང་གནས་བསམ་ཞེས་པ་ནི་ཀུན་ཏུ་
བཟང་པོ་དེ་ཞུ་བ་ལས་ཆོས་ཀྱི་འབྱུང་གནས་ཁ་དོག་དཀར་པོ་ཟུར་གསུམ་པ་ནང་
སྟོང་པ་ཤིན་ཏུ་ཆེ་བ་གཅིག་བསམ་མོ། །
གསུམ་པ་གཞལ་ཡས་ཁང་སྒོམ་པ་དབུས་སུ་ཞེས་པ་ལ་སོགས་པ་སྟེ།
དབུས་སུ་ཞེས་པ་ནི་ཆོས་འབྱུང་དེའི་དབུས་སུའོ། །ཧཱུྃ་ཞེས་པ་ནི་གོང་གི་བསྲུང་
འཁོར་གྱི་དུས་ཀྱི་འཁོར་ལོ་བཅུ་པོ་ཡང་དེ་ཧཱུྃ་དུ་འགྱུར་རོ། །བུམ་དང་ཡོངས་སུ་
གྱུར་པ་ལས་ཆོས་འབྱུང་གི་ནང་དུ་སྣ་ཚོགས་པད་མ་དང་སྣ་ཚོགས་རྡོ་རྗེའི་སྟེང་དུ་
གཞལ་ཡས་ཁང་ཞེས་པ་གཞལ་ཡས་ཁང་དུ་སྒོམ་མོ། །སྤྱི་དང་ཐུན་མོང་ཞེས་པ་
ནི་རིགས་སྡུས་པ་དང་བྱེ་བྲག་པ་གཉིས་སོ། ཁྱད་པར་ཞེས་པ་ནི་དེའི་བྱེ་བྲག་ཅེས་
པའོ། །རིམ་པ་བཞིན་དུ་ཤེས་པར་བྱ་ཞེས་པ་ནི་དེ་གཉིས་ཀྱི་ཁྱད་པར་རོ། །དེའི་
མཚན་ཉིད་ནི་ཟུར་བཞི་ལ་ཞེས་པ་ནི་དོན་དམ་པར་སངས་རྒྱས་དང་སེམས་ཅན་
མཉམ་པའི་བརྡ་ ཡིན། སྒོ་བཞི་ནི་དྲན་པ་བཞིའི་བརྡ་ཡིན། དར་དང་མེ་ཏོག་
འཕྲེང་བས་རྒྱན་ཞེས་པ་ནི་གདུལ་བྱའི་ཡིད་འཕྲོག་པའོ། །གྲྭ་དང་སྒོའི་མཚམས་
རྣམས་སུ་ཟླ་བ་ཞེས་པ་ནི་ཀུན་རྫོབ་བྱང་ཆུབ་ཀྱི་སེམས་དོན་དམ་དུ་རྟོགས་པའོ། །
ལ་གནས་པའི་རྡོ་རྗེ་རིན་ཆེན་རྣམས་ཀྱི་སྤྲུས་ཞེས་པ་ནི་དོན་དམ་སྐྱེ་མེད་ཀྱིས་ངང་
ལས་དགོས་འདོད་འབྱུང་བའི་བརྡའོ། །དཀྱིལ་འཁོར་ཕྱི་རིམ་ཐིག་གདབ་པོ་ཞེས་
པ་ནི་འོག་ཏུ་འབྲི་བ་ལྟ་བུ་ལ་དགོངས་པའོ། །དེའི་རིམ་པའི་ནང་ཞུགས་ནས་ཞེས་
པ་ནི་ཕྱིའི་དལ་བ་བྱས་པའམ་སྒོམས་ནས་ཞེས་པའོ། །དཀྱིལ་འཁོར་ཕྱི་མ་དང་
250 --245



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཚུངས་པར་ཞེས་པ་ནི་ནང་གི་དལ་བ་དེ་ཡང་རྒྱན་ལ་སོགས་ཕྱེ་མ་དང་མཚུངས་
སོ། །མཚན་ཉིད་ཐམས་ཅད་ཤེས་བྱས་ཏེ་ཞེས་པ་ནི་ཕྱི་མ་བཞིན་དུ་ཤེས་པར་
བྱའོ། །ཀ་བ་བརྒྱད་དང་ལྡན་པ་རུ་ཞེས་པ་ནི་ནང་གི་དཀྱིལ་འཁོར་ལའོ། །དབུས་
ཀྱི་དཀྱིལ་འཁོར་འབྱུང་བ་ནི་ཀུན་ཀྱི་ཐུན་མོང་ཡིན་པར་འདོད་ཞེས་པ་ནི་རིགས་
སྡུས་པ་དང་བྱེ་བྲག་པ་གཉིས་ཀའི་ཐུན་མོང་དུ་གཞག་ཡིན་པས་སོ། །བསྡུས་དང་
སོ་སོའི་མཚན་ཉིད་ནི་རིགས་བྱེ་བྲག་པ་དང་སྡུས་པའི་མཚན་ཉིད་ཕྱི་ནས་བྱུང་བ་
ཞེས་པ་ནི་ཐིག་གི་སྐབས་བྱུང་པ་ལས་ཤེས་པར་བྱའོ། །
བཞི་པ་སྟན་སྒོམ་པ་ནི་དབུས་ཞེས་པ་ལ་སོགས་པ་སྟེ། དབུ་ནི་གཞལ་
ཡས་ཁང་གི་དབུས་སུའོ། །སཾ་གཾ་ཧཱུྃ་ཧྲི་ཁཾ་ཞེས་པ་ནི་རིགས་བསྡུས་པ་ ཕྱེད་ན་
དབུས་ཀྱི་གཙོ་བོ་ལྔའི་དཀྱིལ་འཁོར་ལ་ས་བོན་ལྔ་པོ་དེ་ཐམས་ཅད་ལ་སྒོམ་མོ། །
རིགས་བྱེ་བྲག་པ་ཡིན་ནི་ཡང་ལྔ་པོ་དེ་སྒོམ་པའོ། །ཧཱུཾ་གཉིས་ལྡན་ལས་འབྱུང་
བའི་གདན་ཞེས་པ་ནི་སཾ་ཧཱུཾ་ཞེས་པ་ཡོངས་སུ་གྱུར་པ་ལས་མི་ལས་མཚོན་སྟེ་ཞེས་
པ་ནི་སཾ་དང་ཧཱུཾ་ལས་སེང་གེ་དང༌། གོ་དང་ ཨོ་ལས་གླང་པོ་ཆེ་དང་། ཏྲ་དང་ཧཱུྃ་
ལས་སྟག་དང་། ཧྲི་དང་ཧཱུྃ་ལས་རྨ་བྱ་དང་
། ཁཾ་དང་ཧཱུྃ་ལས་ཤཾ་ཤཾ་དང་དེ་རྣམས་
བསྐྱེད་དོ། །དེའི་སྟེང་དུ་པད་མའི་གདན་བསམ་མོ། །ཨ་ལས་ཟླ་བའི་སྟེང་དུ་
བསམ་ཞེས་པ་ནི་དེའི་སྟེང་དུ་ཨ་ལས་ཟླ་བའི་གདན་བསམ་མོ། །དེ་དག་ནི་རྟེན་
ཀྱི་ཏིང་ངེ་འཛིན་ཏོ་ཞེས་པ་ནི་ལྷའི་བཞུགས་གནས་སམ་རྟེན་བྱེད་པས་སོ། །
རྟེན་པ་ལྷ་བསྐྱེད་པ་ལ་གཉིས་སུ་ཡོད་པ་ལས། རིགས་བསྡུས་པའི་དང་
པོ་སྦྱོར་བ་དང་ནི་དེ་ནས་ཞེས་པ་ལ་སོགས་པ་སྟེ། དེ་ནས་ཞེས་པ་ནི་རྟེན་བསྐྱེད་
པའི་རྗེས་དེ་ནས་སོ། །ས་བོན་ལས་བསྐྱེད་པ་ཞེས་པ་ནི་ལྷ་བསྐྱེད་པའི་རྒྱུའོ། །མ་
250-246



ཡིད་བཞིན་ནོར་བུའི་ཊིཀྐ།
དཔེར་ཡིག་འབྲུ་མི་གསལ་ཞེས་པ་ནི་བསྐྱེད་པའི་ས་བོན་ནོ། །རྣམ་པར་སྣང་མཛད་ཆེ་ཞེས་
པ་ནི་ལྷའི་མིང་ངོ༌
། །མདོག་དཀར་ཞེས་པ་ནི་ལྷའི་སྐུ་མདོག་གོ་ཞལ་བཞི་ཕྱག་
བཞི་པས་ནི་གོ་སླའོ། །མཉམ་པར་བཞག་གམ་བྱང་ཆུབ་མཆོག་ཞེས་པ་ནི་འདམ་
ཀའོ། །རྣ་རྒྱན་ལ་སོགས་སྤངས་པ་ནི་ཞེས་པ་ནི་ཆོས་སྐུ་མ་བཅོས་པའམ་བག་
ཆགས་སྤངས་པའི་བརྡའོ། །རྟག་པའི་སངས་རྒྱས་སྒོམ་པའོ་ཞེས་པ་ནི་འགྱུར་བ
མེད་པའོ། །དེ་ནི་གཞི་སངས་རྒྱས་སྒོམ་པའོ། །
དེ་ནས་དང་པོའི་སངས་རྒྱས་སྒོམ་པ་ནི་ཐུགས་ཀར་པད་གདན་ཟླ་བའི་
ཞེས་པ་ནི་གཞིའི་སངས་རྒྱས་དེའི་ཐུགས་ཀར་ཨ་ལས་ཟླ་བའི་གདན་གཅིག་སྒོམ།
དེའི་སྟེང་དུ་སྒོམ་པ་ནི་ཧྲི་ལས་ཞེས་པ་ནི་ཧྲི་འམ་རྙི་དཀར་པོ་ལས་འོད་འཕྲོས་
སེམས་ཅན་ཀྱི་དོན་བྱས་སངས་རྒྱས་མཆོད་ནས་དང་པོའི་སངས་རྒྱས་བསྐྱེད་དོ། །
དེའི་མཚན་ཉིད་ནི་ཞལ་ལྔ་དང་ལྡན་པ། བྱིས་པའི་རྒྱན་དང་ལྡན་ཞེས་པ་ནི། རིན་
པོ་ཆེའི་རྒྱན་སྣ་ཚོགས་ཀྱིས་རྒྱན་པའོ། །ཕྱག་བརྒྱད་དང་ལྡན་པ་གཡས་བཞི་དང་
ལྷ་སྤྱིའི་རྟགས་ལ་རལ་གྲི་སྣམས་པ། གཡོན་བཞི་ཤེས་རབ་པོ་ཏི་འཛིན་ནི་ཁྱད་
པར་རང་གི་རྟགས་ལ་པོ་ཏི་འཛིན་པའོ། །དང་པོ་སངས་རྒྱས་ཐུན་མོང་པའོ་ཞེས་
པ་ནི་རིགས་ལྔ་ཐམས་ཅད་ཀྱི་ཐུགས་ཀར་ཡོང་ཞིང་དེ་དང་དེའི་ཡེ་ཤེས་སུ་འགྱུར་
བར་སྣང་བས་སོ། །དང་པོའི་སངས་རྒྱས་བསྐྱེད་པའོ། །ཤེས་རབ་འཁོར་ལོ་སྒོམ་
པ་ནི་སངས་རྒྱས་དེའི་ཐུགས་ཁ་རུ་ཞེས་པ་ནི་དང་པོའི་སངས་རྒྱས་ཀྱི་ཐུགས་ཀར་
རོ། །ཨ་ལས་ཞེས་པ་ནི་ཨས་འོད་འཕྲོས་སངས་རྒྱས་མཆོད་སེམས་ཅན་གྱི་དོན་
བྱས་ ཚུར་འདུས་པས་ཡོངས་སུ་འགྱུར་ཞེས་པ་ནི་འཁོར་ལོ་འགྱུར་རོ། །དེའི་
མཚན་ཉིད་ནི་རྩིབས་དྲུག་པ་ལ་མུ་ཁྱུད་བཞི་ཞེས་སོ། །ལྟེ་བར་ཨ་ལས་འོད་
250 --247



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
འཕྲོས་པས་ཞེས་པ་ནི་འཁོར་ལོའི་ལྟེ་བའི་ཨ་ལས་འོད་འཕྲོས་སེམས་ཅན་གྱི་དོན་
བྱས་སངས་རྒྱས་མཆོད་པའོ། །འདུས་པས་སྔགས་སུ་འགྱུར་ལྟེ་བར་བསམ་སྟེ་མུ་
ཁྱུད་གཉིས་ཞེས་པ་ནི་ལྟེ་བ་དང་མུ་ཁྱུད་གཉིས་ཀར་སྔགས་དགོད་པའམ་སྒོམ་
པའོ། །
དེ་ཡང་གང་ཞེ་ན་ནང་མའི་མུ་ཁྱུད་ལ་དགོད་པ་ནི་ཨོ་སརྦ་དྷརྨ་ཨ་བྷོ་བ་སུ་
བྷ་བི་ཤུདྡྷ་བཛྲ་ཨཱཨཱཋཨོཾ་ཨཱཋཞེས་པ་ནི། ཨོཾ་ཞེས་པ་ནི་བཀྲ་ཤིང་བསོད་ནམས་
ལེན་པར་བྱེད་པ་སྔགས་འོག་འདྲེན་ཡིན་ནོ། །ས་རྦ་དྷརྨ་ནི་ཆོས་ཐམས་ཅད་ཨ་བྷ་
བ་སྭ་བྷ་བི་ཤུདྡྷ་ནི་སྐྱེ་བ་མེད་པ་རང་བཞིན་གྱིས་དག་པའོ། །བཛྲ་ནི་སྟོང་པ་ཉིད་
ཨཱཝཨཱཨོཾ་ཨཱཙྪནི་སྟོང་པ་ཉིད་མཚན་མ་མེད་པ་སྨོན་པ་མེད་པ་འོད་གསལ་བའི་དོན་
འདུས་མ་བྱས་པའོ། །ཕྱི་རོལ་ལ་ནི་དགོད་བྱ་བ་ཞེས་པ་དང་རྩིབས་དང་རྩིབས་
མེད་པར་ཞེས་པ་ནི་དེའི་ཕྱིའི་མུ་ཁྱུད་དེ་ལ་རྩིབས་བཅུ་གཉིས་པར་བྱེད་པ་དང་
རྩིབས་མེད་པར་བྱེད་པ་འདམ་གའོ། །དབྱངས་ཡིག་བཅུ་གཉིས་དགོད་པར་བྱ་
ཞེས་པ་ནི་ཨ་ཨཱ་ཨི་ཨཱི་ཨུ་ཨཱུ་ཨེ་ཨཻ་ཨོ་ཨཽ་ཨཾ་ཨརྣམས་དགོད་པར་བྱའོ། །ནང་གི་
མུ་ ཁྱུད་ གཉིས་སོ། །དེའི་ཕྱི་རོལ་རྩིབས་དྲུག་ནི་དེ་ལྟར་གནས་པའོ། །གསང་
སྔགས་རྒྱལ་པོ་འབྲུ་ལྡན་པ་ཞེས་པ་ནི་ཆད་ལྷག་མེད་པའོ། །དང་པོའི་རྩིབས་ལ་
དགོད་པར་བྱ་བ་ནི་ཨོཾ་བཛྲ་ཏིག་ཡ་ཏེ་ན་མ་ཞེས་པ་ནི་རྡོ་རྗེ་རྣོན་པོ་ནུབ་དམར་
པོའོ། །གཉིས་པའི་རྩིབས་ལ་དགོད་པར་བྱ་བ་ནི་ཨོ་དུ་ཁ་ཚེཏྠ་ཏེ་ན་མ་ཞེས་པ་
ནི་སྡུག་བསྔལ་གཅོད་པ་ཤར་དུ་སྔོན་པོའོ། །གསུམ་པའི་རྩིབས་ལ་དགོད་པར་བྱ་
བ་ནི། ཨོཾ་པྲད་ཉ་གཉའ་ན་མུ་ཏྤ་ཏེ་ན་མ་ཞེས་པ་ནི་ཤེས་རབ་ཡེ་ཤེས་སོ་དཀར་པོ་
ཤར་དུའོ། །བཞི་པའི་རྩིབས་ལ་བསམ་པར་བྱ་བ་ནི་ཨོ་གཉན་ན་ཀ་ཡ་ཡ་
ཀ་ཡ་ཡ་ཏེ་ན་མ་
250 -248



ཡིད་བཞིན་ནོར་བུའི་ཊིཀྐ།
ཞེས་པ་ནི་ཡེ་ཤེས་ལུས་ཅན་ནོ་བྱང་ལྗང་ཁུའོ། །ལྔ་པའི་རྩིབས་ལ་བསམ་པ་ནི་ཨོ་
བ་ཀི་ཤ་ར་ཡ་ཏེ་ན་མ་ངག་གི་དབང་ཕྱུག་གོ་ལྷོ་སེར་པོའོ། །དྲུག་པའི་རྩིབས་ལ་
བསམ་པར་བྱ་བ་ནི་ཨོ་ཨར་པ་ཙ་ཡ་ཏེ་ན་མ་ཞེས་པ་ནི་སྒྲ་ཐད་སོ་ཤར་ལྷོ་དཀར་
པོའོ། །འཁོར་ལོ་མུ་ཁྱུད་གསུམ་པ་ལ་ཞེས་པ་ནི་གོང་གི་མུ་ཁྱུད་གཉིས་ལ་ ལྟོས་
པའི་གསུམ་མོ། །ཡེ་ཤེས་སེམས་དཔའ་ཀུན་སྔགས་ཞེས་པ་ནི་གོ་སླའོ། །
གསུམ་པ་དེ་ལ་དགོད་པ་ནི་
ལ་དགོད་པ་ནི་ཨཱཨཱསརྦ་ཏ་ཐཱ་ག་ཏ། ཧྲི་ནི་ཡ། ཧ་ར་ཧ་ར་།
ཨོ་ཧཱུྃ་ཧྲི། བ་ག་བན་གཉན་ན་མུར་ཏི། བ་གི་ཤྭ་ར། མཧ་པ་ཙ། ག་ག་ན་མ། མ་
ལ་སུ་པ་རི་ཤུདྡྷ། དྷརྨ་དྷ་དུ་གཉན་ན་ག་སརྦ་ཨ འཁོར་ལོའི་མུ་ཁྱུད་བཞི་པ་ལ་
ཞེས་པ་ནི་གསུམ་པ་ལ་ལྟས་པའོ། །ཀ་བསོགས་ཀླུ་ལ་འཐུག་པ་དགོད་ཞེས་པ་ནི།
ཀ་ཁ་ག་གྷ་ང་ཞེས་པ་ལ་སོགས་པའོ། །ཤེས་རབ་འཁོར་ལོའི་ཏིང་ངེ་འཛིན་ཞེས་
པ་ནི་སྒོམ་པར་བྱེད་པའོ། །དེ་ནས་ཡེ་ཤེས་སེམས་དཔའ་སྒོམ་པ་ནི་དེའི་ལྟེ་བའི་
ཨ་ལས་ནི་ཞེས་པ་ཤེས་རབ་འཁོར་ལོའི་ལྟེ་བའོ། །དེ་ཡང་ཨ་ལས་འོད་འཕྲོས་
སངས་རྒྱས་མཆོད་སེམས་ཅན་གྱི་དོན་བྱས་ཚུར་འདུས་པས་གཉིས་སུ་མེད་པའི་
ཞེས་པ་ཟབ་པ་དང་རྒྱ་ཆེ་བ་གཉིས་སུ་མེད་པའོ། །འཇམ་པའི་དབྱངས་ཞེས་པ་ནི་
མིང་ངོ་
། །དེ་ཞལ་ཕྱག་ནི་ཞལ་དྲུག་ཕྱག་དྲུག་པའོ། །འཁོར་ལོའི་རྩིབས་དང་འོག་
གི་ཞལ་ཞེས་པ་ནི་འཁོར་ལོའི་རྩིབས་ཀྱི་ཁ་དོག་དང་ཡེ་ཤེས་སེམས་དཔའི་ཞལ་
རྣམས་དཀར་བ་ལ་སོགས་པ་རྣམས་ཐད་ཀར་ཡོང་པར་བྲི་ཞིང་སྒོམ་མོ། །དཀར་
ཞེས་ པ་ནི་སྟེང་ཞལ་ལོ། །འཁོར་ལོ་ལྟར་ན་བྱང་ཤར་རོ། །དམར་ཞེས་པ་ནི་
བརྒྱབ་ཞལ་ལོ། །འཁོར་ལོ་ལྟར་ན་ནུབ་བོ། སྔོ་ཞེས་པ་ནི་རྩ་ཞལ་ལོ། །འཁོར་
ལོ་ལྟར་ན་ཤར་རོ། །གསུམ་པ་ཞེས་པ་ནི་གཡོན་ནོ། །འཁོར་ལོ་ལྟར་ན་བྱང་ངོ༌
། །
250 -249



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དཀར་ཞེས་པ་ནི་སྟེང་ཞལ་གཉིས་པའོ། །ཙཀྲ་ལྟར་ན་ལྷོ་ཤར་རོ། །སེར་ཞེས་པ་
ནི་གཡས་ཞལ་ལོ། །ཙཀྲ་ལྟར་ན་ལྷོའོ། །ཕྱིས་ཀྱང་སོ་སོའི་ཕྱིས་བ་ཡིས་ཞེས་པ་
ནི་རིགས་སྡུས་པའི་དུས་སུ་ཡེ་ཤེས་སེམས་དཔའ་ཞལ་དྲུག་པར་ཡོད་པ་དེ་རིགས་
བྱེ་བྲག་པའི་དུས་སུ་མི་བསྐྱོད་པའམ་བྱེད་ན་ཡེ་ཤེས་སེམས་དཔའ་ཞལ་གཅིག་
ཕྱག་གཉིས་པ་སྐུ་མདོག་མཐིང་ཀའོ། །དེས་རིགས་དྲུག་ཀ་ལ་ཤེས་པར་བྱའོ། །
ཡེ་ཤེས་སེམས་དཔའ་དེའི་ཞལ་མདོག་དང་ཕྱག་མཚན་ནི་ཨུཏྤལ་སྔོན་
དམར་དང་པོ་གཉིས་ཞེས་པ་ནི་ཕྱག་གཡས་དང་གཡོན་དང་པོ་གཉིས་ན་ཨུཏྤལ་
སྔོན་པོ་དང་དམར་པོ་འཛིན་པའོ། །གཉིས་པ་གཉིས་ན་བདན་གཞུ་འཛིན་པའོ། །
གསུམ་པ་གསུམ་ན་ཞལ་བཞག་བྱས་པའོ། །སྐུ་ནི་དུང་ལྟར་དཀར་བའོ་ཞེས་པ་ནི་
གོ་སླའོ། །ཐུགས་ཀར་ཟླ་བ་ས་བོན་ནོ་ཞེས་པ་ནི་ཨ་ལས་ཟླ་བའི་སྟེང་དུ་ཨ་
བསམ་མོ། །རྣམ་སྣང་ཆེན་པོ་ཞེས་བྱ་བའི་ཞེས་པ་ནི་སློ་ངོ་ལ་ལྟོས་པའི་མིང་ངོ༌
། །
དང་པོ་སྦྱོར་བ་ནི་དངོས་གཞི་ལ་སྦྱོར་བར་བྱེད་པའོ། །སྒྱུ་འཕྲུལ་ཞེས་པ་ནི་ཡོད་
པའི་དངོས་གཟུང་འཛིན་ཐམས་ཅད་སྟོང་ཉིད་དུ་འཇིག་ཅིང་མེད་པ་ཆོས་སྐུའི་ངང་
ལས་ལྷ་དང་གཞལ་ཡས་ཁང་དང་ལོངས་སྤྲུལ་གཉིས་སུ་སྣང་བའོ། །གཉིས་པ་ནི་
སྣང་སྟོང་གཉིས་སུ་མེད་པ་ཟུང་འཇུག་གོ །དེ་ལ་བྱང་ཆུབ་པ་ཞེས་བྱའོ། །
གཉིས་པ་རིགས་བྱེ་བྲག་པའི་དང་པོ་སྦྱོར་བ་ནི་སོ་སོར་ཞེས་པ་ལ་སོགས་
པས་སྟོན་ཏེ། སོ་སོར་ཞེས་པ་ནི་རིགས་སོ་སོར་རོ། །ཕྱེ་བའི་ཞེས་པ་ནི་བྱེ་བྲག་ཏུ་
ཕྱེ་བའོ། །སྦྱོར་བ་ཞེས་ པ་ནི་ དངོས་ གཞི འམ་མཐར་ཐུག་འབྲས་བུའི་འཇམ་
དཔལ་ལ་སྦྱོར་བས་སོ། །དབུས་སུ་རང་གི་ལྷན་ནེ་བཅུ་ཞེས་པ་ནི་གླང་པོ་ལ་
སོགས་ལྔའི་སྟེང་དུ། ཧྲི་ཞེས་ཧྲི་དམར་པོ་ལས་པད་མ་ཤར་ཞེས་པ་སྣང་བ་མཐའ་
250-250



ཡིད་བཞིན་ནོར་བུའི་ཊིཀྐ།
ཡས་ཞལ་གཅིག་ཕྱག་གཉིས་པ་ཏིང་ངེ་འཛིན་གྱི་ཕྱག་རྒྱས་ཕྱག་ན་པད་མ་སྣམས་
པས་སོ། །ཧཱུྃ་ཞེས་ཧཱུྃ་སྔོན་པོ་ལས་ཧཱུྃ་ཕྱེད་ཞེས་མི་བསྐྱོད་ཞལ་གཅིག་ཕྱག་གཉིས་
པ་བདུད་འདུལ་ཞེས་པ་བདུད་འདུལ་གྱི་ཕྱག་རྒྱས་རྡོ་རྗེ་སྣམས་པའོ། །ཏྲ་ཞེས་པ
ཏྲི་ སེར་པོ་ལས་རྡོ་རྗེ་ནི་ཞེས་པ་རིན་ཆེན་འབྱུང་ཞལ་གཅིག་ཕྱག་གཉིས་པའི་
མཆོད་སྦྱིན་ཞེས་པའི་མཆོད་སྦྱིན་གྱི་ཕྱག་རྒྱ་རིན་ཆེན་ཞེས་པ་རིན་པོ་ཆེ་སྣམས་
པའོ། །ཨ་ཞེས་པ་ཨ་ལྗང་ཁུ་ལས་རྟ་མཆོག་ཞེས་པ་ནི་དཔེར་ནི་འཇིག་རྟེན་ན་
རྟས་མགྱོགས་བྱེད་ཀྱི་དོན་སྒྲུབ་པ་བཞིན་དུ་འདིར་བྱ་སྒྲུབ་པའི་ཡེ་ཤེས་ཀྱིས་
སངས་རྒྱས་ཀྱི་འཕྲིན་ལས་སྒྲུབ་པས་རྟ་མཆོག་དོན་ཡོད་གྲུབ་པའོ། །
དེ་ཡང་ཞལ་གཅིག་ཕྱག་གཉིས་པ་སྐྱབས་མཛད་ཞེས་པ་ནི་རྡོ་རྗེ་སྐྱབས་
མཛད་ཀྱི་ཕྱག་རྒྱའི་རྡོ་རྗེ་སྣ་ཚོགས་ཞེས་སྣ་ཚོགས་རྡོ་རྗེ་རྣམ་པའོ། །ཨོཾ་ཞེས་པ་ཨོཾ་
དཀར་པོ་ལས་རྣམ་སྣང་ཞེས་པ་རྣམ་པར་སྣང་མཛད་ཞལ་གཅིག་ཕྱག་གཉིས་པ་
བྱང་ཆུབ་མཆོག་ཞེས་པ་བྱང་ཆུབ་མཆོག་གི་ཕྱག་རྒྱས་རྡོ་རྗེ་ཞེས་པ་རྡོ་རྗེ་སྣམས་
པའོ། །ཨཱ་ཞེས་པ་ནི་ཨཱ་དཀར་པོ་ལས་རྡོ་རྗེ་སེམས་དཔའ་ཞེས་པ་ནི་བྱང་སེམས་
རྡོ་རྗེའོ། །དེ་ཡང་ཞལ་གཅིག་ཕྱག་གཉིས་པ་རྡོ་རྗེ་དྲིལ་བུ་འཛིན་པ་སྟེ་ཞེས་པ་ནི་
རྡོ་རྗེ་ཐུགས་ཀར་འཛིན་ཞིང་དྲིལ་བུ་སྐུ་ལ་རྟེན་པའོ། །མདོག་ནི་སུས་པའི་ཞལ་
གྱིས་ཏེ་ཞེས་པ་ནི་ཡེ་ཤེས་སེམས་དཔའི་ཞལ་ཏེ་གོ་སླའོ། །དེ་རྣམས་ནི་གཞིའི་
སངས་རྒྱས་སོ། །དང་པོའི་སངས་རྒྱས་དྷི་དཀར་ལས་ཞེས་པ་ནི་མིང་དང་པོའི་
སངས་རྒྱས་ས་བོན་དྷི་དཀར་པོ་གཅིག་ལས་སོ། །སྔར་གྱི་ཀུན་གྱིས་ཐུན་མོང་
ཞེས་པ་ནི་རིགས་ཐམས་ཅད་ཀྱིའོ། །འཇམ་དཔལ་བདག་ཏུ་ཐམས་ཅད་མཆོད་
ཞེས་པ་ནི་འཇམ་དཔལ་ཀྱི་དཀྱིལ་འཁོར་རིགས་བསྡུས་པས་དང་བྱེ་བྲག་པ་
250 --251



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རིགས་བདུན་པོ་ཐམས་ཅད་ལ་ཁྱབ་པར་སྒོམ་པས་མཆོད་པའོ། །དང་པོ་སངས་
རྒྱས་སོ། །དེའི་ཐུགས་ཁར་ཤེས་རབ་ཀྱི་ཞེས་པ་ནི་དང་པོ་སངས་རྒྱས་ཀྱིའོ། །
འཁོར་ལོ་ས་བོན་རྣམས་ལས་བསྐྱེད་ཞེས་པ་ནི་རིགས་སོ་སོའི་ས་བོན་ཧྲི་ཧཱུྃ་ལ་
སོགས་པའོ། །རྩིབས་བརྒྱད་ཡིན་ཏེ་ཞེས་པ་ནི་སྤྱིར་བྱང་སེམས་རྡོ་རྗེ་དང་ལྔ་ལ་
རྩིབས་བརྒྱད་བརྒྱད་དོ། །རྣམ་སྣང་གི་རྩིབས་བཅུ་པ་ནི་མིན་པར་འདོད་ཞེས་པ་
ནི་ཁྱད་པར་དུ་དམིགས་གསལ་དུ་ཕྱེ་བ་རྣམ་སྣང་ལ་རྩིབས་བཅུ་པར་འདོད་དོ། །
རྩིབས་ལ་དགོད་པའི་ཡི་གེ་བཅུ་ཡོད་པའི་ཕྱིར་རོ། །རིགས་སྡུས་དང་གཉིས་ལ་
ཁྱད་པར་བཞི་སྟེ་འཁོར་ལོ་བསྐྱེད་པའི་ས་བོན་དང་རྩིབས་དང་རྩིབས་ཀྱི་ཁ་དོག་
དང་དེ་ལ་དགོད་པའི་སྔགས་མི་འདྲ་བའི་ཁྱད་པར་རོ། །མུ་ཁྱུད་བཞི་ལ་སོགས་སྔ་
མ་བཞིན་ཞེས་པ་ནི་རིགས་སྡུས་པ་བཞིན་ནོ། །ཡི་གེ་འགྱུར་བས་སྔགས་རྣམས་
ཞེས་པ་ནི་སྔགས་ཀྱང་འགྱུར་བའི་དོན་ཏོ། །
དེ་ཡང་ཇི་ལྟར་འགྱུར་ན་རྩིབས་ལ་དགོད་པའི་སྔགས་རྣམས་ནི། ཡེ་ཤེས་
སེམས་དཔའི་མིང་ཅན་དུ་ཞེས་པ་ནི་རྡོ་རྗེ་རྣོན་པོ་ལ་སོགས་པའོ། །སྡུ་བའི་སྔགས་
རྣམས་ཕྱེ་བའོ་ཞེས་པ་ནི་རིགས་པ་བསྡུས་པའི་ཤེས་རབ་འཁོར་ལོ་ལ་དགོད་པའི་
སྔགས་རྣམས་ནི་ཨོཾ་བཛྲ་ཏིག་ན་ཡ་ཏེ་ན་མ་ཞེས་པ་ལ་སོགས་པ་རྣམས་ལ་ན་མ་
ལ་གཅིག་ཏུ་བྱ་གཞན་ཁ་ཕྲལ་ནས་རྩིབས་ལ་དགོད་པའོ། །མདོག་སྔར་བཞིན་
ཤེས་པར་བྱ་ནི་རིགས་སྡུས་པའི་དེ་ཕྱེ་བའོ་དེ་པད་མ་རིགས་ཀྱི་དམར་པོ་ལ་
སོགས་ཤེས་པར་བྱའོ། །ཤེས་རབ་ནི་དོན་སྐྱེ་བ་མེད་པའོ། །འཁོར་ལོ་ནི་མ་རིག་
པ་གཅོད་པའི་སྒོམ་པ་ནི་དེ་ལྟར་བྱེད་པས་སོ། །ལྟེ་བ་རྣམས་སུ་མཚོན་གྱིས་ཞེས་
པ་ནི་འཁོར་ལོའི་ལྟེ་བར་རིགས་རང་རང་གི་ས་བོན་ནོ། །སྤྲོ་སྡུ་ལས་གྲུབ་ཞེས་པ་
250 -252



ཡིད་བཞིན་ནོར་བུའི་ཊིཀྐ།
ནི་ཤེས་རབ་འཁོར་ལོའི་ལྟེ་བར་རིགས་གང་ཡིན་ཀྱི་ས་བོན་བསམས་ལ་དེ་ལས་
འོད་འཕྲོས་སངས་རྒྱས་མཆོད་སེམས་ཅན་ཀྱི་དོན་བྱས་ཚུར་འདུས་པ་ལས་ཡེ་
ཤེས་སེམས་དཔའ་ཞལ་གཅིག་པ་ཕྱག་གཉིས་དམར་པོ་ནི་སྣང་པ་མཐའ་ཡས་ཀྱི་
ཡེ་ཤེས་སེམས་དཔའ་ལ་སོགས་པ་ནི་མི་བསྐྱོད་པ་ལ་སོགས་པ་རིགས་བཞི་དང་
བྱང་སེམས་རྡོ་རྗེ་སྐུ་མདོག་དཀར་པོ་དང་དྲུག་གོ །
དེ་ ཡང་གང་ཞེ་ན་རྡོ་རྗེ་རྣོན་པོ་ཞེས་པ་ནི་སྣང་བ་མཐའ་ཡས་ཀྱི་ཡེ་ཤེས་
སེམས་ དཔའ་སྡུག་ བསྔལ་ གཅོད་ནི་ སྐུ་མདོག་ སྔོན་པོ་ ཕྱག་ གཡོན་ན་རྡོ་ རྗེ་
བསྣམས་པ་མི་བསྐྱོད་པའི་ཡེ་ཤེས་སེམས་དཔའོ། །ཤེས་རབ་ཡེ་ཤེས་ནི་དཀར་
པོ་ཕྱག་གཡོན་པས་ན་འཁོར་ལོ་བསྣམས་པ་རྣམ་པར་སྣང་མཛད་ཀྱི་ཡེ་ཤེས་
སེམས་དཔའོ། །ཡེ་ཤེས་སྐུ་ཞེས་པ་ནི་ལྗང་ཁུ་ཕྱག་གཡོན་ན་སྣ་ཚོགས་རྡོ་རྗེ་རྣམ་
པ་དོན་ཡོད་གྲུབ་པའི་ཡེ་ཤེས་སེམས་དཔའོ། །ངག་དབང་ཕྱུག་ནི་སེར་པོ་ཕྱག་
གཡོན་ན་རིན་པོ་ཆེ་རྣམས་པ་རིན་ཆེན་འབྱུང་ལྡན་གྱི་ཡེ་ཤེས་སེམས་དཔའོ། །པ་
ཙའི་མཐའ་ཞེས་པ་ནི་ཨཱ་ར་པ་ཙ་དཀར་པོ་ཕྱག་གཡོན་ན་རྡོ་རྗེ་བསྣམས་པ་བྱང་
སེམས་རྡོ་རྗེའི་ཡེ་ཤེས་སེམས་དཔའོ། །རལ་གྲི་ཀུན་གྱི་གཡས་ན་སྟེ་ཞེས་པ་ནི་དེ་
རྣམས་ཀྱི་ཕྱག་མཚན་མཐུན་པའོ། །རང་མཚན་གཡོན་ན་འཛིན་པའོ་ཞེས་པ་ནི་
གོང་དུ་བརྗོད་དོ། །དེ་རྣམས་ཀྱི་ཐུགས་ཀར་ཟླ་བའི་སྟེང་དུ་རིགས་རང་རང་གི་ས་
བོན་ཧྲི་ལ་སོགས་པ་བསམ་པར་བྱའོ། །ཡེ་ཤེས་ནི་སྟོང་པ་སེམས་དཔའ་ནི་རིག་
པ་སྒོམ་པ་ནི་རིགས་སྟོང་དབྱེར་མེད། ཏིང་ངེ་འཛིན་ནི་མཉམ་པར་འཇོག་པའོ། །
གཉིས་པ་དཀྱིལ་འཁོར་རྒྱལ་མཆོག་ལ་གཉིས་སྟེ་རིགས་སྡུས་པ་དང༌།
བྱེ་བྲག་པའོ། །དང་པོ་ནི་དངོས་གཞི་ཞེས་པ་ལ་སོགས་པའོ། །དངོས་གཞི་ནི་
250---253



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཚོགས་གཉིས་གོང་དུ་སོང་པས་སོ། །དཀྱིལ་འཁོར་ནི་དོན་གྱི་དཀྱིལ་འཁོར་རང་
སེམས་སྣང་སྟོང་ངོ༌། །རྟགས་ཀྱི་དཀྱིལ་འཁོར་བྲི་ཞིང་སྒོམ་པའོ། །རྒྱལ་མཆོག་
ནི་དེ་ལྟར་བྱས་ན་རྒྱལ་ཞིང་མཆོག་ཏུ་འགྱུར་རོ། །སྡུས་དང་ཕྱེ་བའི་བྱེ་བྲག་ཀྱིས་
ཞེས་པ་ནི་སྤྱིར་རིགས་རྒྱས་སྡུས་གཉིས་སོ། །ཐུན་མོང་ཞེས་པ་ནི་ཡོ་ག་དེ་ཉིད་
འདུས་པའི་རྗེས་སུ་འབྲངས་ནས་རིགས་སྡུས་པ་དང་བྱེ་བྲག་པའི་གོ་རིམས་ཤེས་
པར་བྱ་བ་དང་། ཐུན་མོང་མ་ཡིན་པ་ནི་འཇམ་དཔལ་སྒྱུ་འཕྲུལ་དྲ་བའི་རྗེས་སུ་
འབྲངས་ནས་རིགས་སྡུས་པ་དང་བྱེ་བྲག་པའི་གོ་རིམ་ཤེས་པར་བྱའོ། །
དེ་རྣམས་ཀྱིས་མདོར་བསྟན་ནས། དེ་རྒྱས་པར་བཤད་པ་ནི་བསྡུས་
རྣམ་པ་གསུམ་ཡིན་སྟེ་གཙོ་བོ་གསུམ་མོ། །རྣམ་སྣང་གཉིས་དང་ནི་ཆེ་ཆུང་གཉིས་
སྟེ་ཞལ་བཞི་པ་དང་ཞལ་གཅིག་པའོ། །རྡོ་རྗེ་སེམས་དཔའ་དང་གསུམ་མོ། །ཡང་
ན་རང་བཞིན་གཅིག་པས་ན་ཞེས་པ་ནི་དེ་གསུམ་ཀ་ཆོས་ཀྱི་དབྱིངས་སུ་གཅིག་
པའོ། །གཅིག་ཏུ་སྡུས་པར་ཤེས་པར་བྱ་ཞེས་པ་ནི། རྣམ་སྣང་ཆེན་པོར་ཐམས་
ཅད་འདུས་པས་དེས་རིགས་སྡུས་ཀྱི་གཙོ་བོ་བྱས་པར་གསལ་ལོ། །
དེའི་འཐད་པ་ནི་ཐུགས་བསྡུས་པ་ལས་འཇམ་དཔལ་དབྱངས་ཞེས་པ་ནི།
དེ་ཐམས་ཅད་ཀྱི་ཐུགས་བསྡུས་པས་ཡེ་ཤེས་སེམས་དཔའ་ཞལ་དྲུག་དང་བཅས་
པ་ཡིན་པའི་ཕྱིར་རོ། །སོ་སོར་སྔར་བཞིན་འདོད་ཞེས་པ་ནི་རིགས་བྱེ་བྲག་པ་ལ་
རང་རང་གི་གསུམ་རྩེགས་པ་སྔར་བཞིན་རིགས་སོ་སོའི་དང་པོ་སྦྱོར་བ་བཞིན་
འདོད་དོ། །དེའི་ཐུགས་ལས་ས་བོན་རྣམས་རིགས་སོ་སོའི་ཐུགས་ཁའི་ས་བོན་
རྣམས་སོ། །སྤྲོས་ པས་ རང་དཀྱིལ་འཁོར་འབྱུང་ཞེས་པ་ནི་ས་བོན་ལས་འོད་
འཕྲོས་པས་གདུལ་བྱ་འདོད་ཆགས་ཅན་གྱི་སྡིག་སྒྲིབ་སྦྱངས་ཚུར་འདུས་པས་རང་
250 -254



ཡིད་བཞིན་ནོར་བུའི་ཊིཀྐ།
རང་གི་དཀྱིལ་འཁོར་འབྱུང་ངོ་། །རྣམ་སྣང་གི་དཀྱིལ་འཁོར་ཀྱི་གཏི་མུག་སྦྱངས།
རིན་འབྱུང་གི་ང་རྒྱལ། རྣམ་མཐས་འདོད་ཆགས། དོན་གྲུབ་ཀྱི་ཕྲག་དོག་སྦྱངས་
པ་ལ་སོགས་པ་རྒྱས་པར་སྦྱར་རོ། །
ལས་བྱས་ཞེས་ནི་གོང་གི་འདོད་ཆགས་ཅན་སྦྱང་ པ་དང་སངས་རྒྱས་
མཆོད་པའོ། །འདུས་ནས་དཀྱིལ་འཁོར་དུ་ཞེས་པ་རིགས་སོ་སོའི་དཀྱིལ་འཁོར་
དུ་འདུས་པའོ། །འོག་ནས་འཆད་པའི་རིམ་པ་གནས་ཞེས་པ་ནི་འོག་རྡུལ་མཚོན་
གྱི་སྐབས་ནས་འཆད་པའི་རིམ་པས་གདན་ལ་གནས་སོ། །དབུས་དཀར་ཤར་སྔོ་
ལྷོ་སེར་ཞིང་ནུབ་དམར་བྱང་ལྗང་ཞེས་པ་ནི་རིགས་སྡུས་པ་ལ་དེ་བཞིན་གཤེགས་
པའི་རིགས་ལ་དོན་ཆོས་ཉིད་ལ་འགྱུར་བ་མེད་པའི་བརྡར་དཀར་བའོ་རྟགས་སུ་
གདུལ་བྱ་ལ་དེ་ལྟར་སྣང་ངོ༌
། །སྔོ་ལ་ནི་ཆོས་ལ་འགྱུར་བ་མེད་པའི་བརྡར་སྔོ་ལ་
རྟགས་སུ་གདུལ་བྱ་ལ་དེ་ལྟར་སྣང་ངོ་
། །སེར་བ་ནི་དོན་ཡོན་ཏན་ཐམས་ཅད་དང་
ལྡན་པས་སེར་ལ་རྟགས་སུ་གདུལ་བྱ་ལ་དེ་ལྟར་རོ། །དམར་བ་ནི་དོན་ཀུན་དྷ་
བྱང་ཆུབ་ཀྱི་སེམས་ཆོས་ཉིད་དུ་གནས་པའི་བརྡར་དམར་ལ་རྟགས་གདུལ་བྱ་ལ་
དེ་ལྟར་རོ། །ལྗང་གུ་ནི་དོན་ཆོས་ཐམས་ཅད་མཉམ་ཉིད་དུ་གནས་ལ་དེའི་རྟགས་
སུ་གདུལ་བྱ་ལ་དཀར་དམར་ཐམས་ཅད་ཀྱི་ཆ་བཟུང་པ་ལྗང་ཁུ་སྣང་ངོ་
། ཁ་དོག་
ལ་སོགས་ཤེས་པར་བྱ་ནི་རིགས་ཀྱི་གཙོ་བོའི་དབང་དུ་བྱས་ནས་འཁོར་འགྲེའོ། །
ཀུན་ཀྱང་དབུས་ཀྱི་མཚན་ཉིད་དེ་ཞེས་པ་ནི་མདོར་ན་དབུས་ཀྱི་གཙོ་བོ་ལྔ་པོའི་
ཕྱག་མཚན་དང་སྐུ་མདོག་གང་ཡིན་པ་དེ་རང་རང་གི་འཁོར་རྣམས་ལ་ཡང་དེ་
ལྟར་བྱའོ། །
དེ་ཡང་གང་ཞེ་ན་འོན་ཀྱང་འཁོར་ལོ་རྡོ་རྗེ་དང་རིན་ཆེན་པད་མ་སྣ་ཚོགས་
250 -255



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཚན་ཞེས་པ་ནི། འཁོར་ལོ་ནི་དོན་ཆོས་ཉིད་ཀྱིས་ཉོན་མོངས་པ་ཐམས་ཅད་
གཅོད་པ་དེའི་རྟགས་སུ་རྣམ་སྣང་འཁོར་བཅས་ཀྱིས་བསྣམས་པའོ། །རྡོ་རྗེ་ནི་
དོན་དངོས་པོ་ཐམས་ཅད་སྟོང་ཉིད་དུ་འཇོམས་པར་བྱེད་ལ། དེའི་རྟགས་སུ་མི་
བསྐྱོད་འཁོར་དང་བཅས་པས་རྣམ་པའོ། །རིན་ཆེན་ནི་དོན་སེམས་ཉིད་རྟོགས་པ་
ལས་དགོས་འདོད་ཐམས་ཅད་འབྱུང་ལ་དེའི་རྟགས་སུ་རིན་འབྱུང་འཁོར་བཅས་
ཀྱི་རྣམ་པའོ། །པད་མ་ནི་འཁོར་བ་ན་འགྲོ་དོན་ལ་གནས་ཀྱང་འཁོར་བའི་སྐྱོན་
གྱིས་མ་གོས་པའི་དེའི་རྟགས་སུ་སྣང་མཛད་འཁོར་བཅས་ཀྱིས་རྣམ་པའོ། །སྣ་
ཚོགས་རྡོ་རྗེ་ནི་དོན་འཕྲིན་ལས་བཞིས་སེམས་ཅན་གྱི་དོན་མཛད་ལ་དེའི་རྟགས་
སུ་དོན་ཡོད་གྲུབ་པ་འཁོར་བཅས་ཀྱིས་རྣམ་པའོ། །རྣམས་ཀྱང་དེ་དང་འདྲ་བ་
གསུམ་ཞེས་པ་ནི་སོ་སོའི་གཙོ་བོ་དེ་དང་འདྲ་བར་རོ། །ཡང་ན་ཞེས་པ་ནི་འདམ་
ཀའོ་འབྲེལ་པར་བཤད་པ་བཞིན་ནི་སྔགས་དོན་རྣམས་གཟིགས་སུའོ་མིང་ནི་ལྷའི་
མིང་ངོ་ཞལ་ནི་གོ་སླའོ་མདོག་ནི་སྐུ་མདོག་མཚན་མ་ནི་ཕྱག་མཚན་ནོ། །བཤད་
པར་ནི་ཤེས་པར་བྱ་ཞེས་པ་ནི་རིགས་བྱེ་བྲག་པ་ལ་དྲུག་ཏུ་གནས་པ་ལས་མི་
བསྐྱོད་པའི་དལ་ལ་གཙོ་བོ་ལྔ་ཀ་མི་བསྐྱོད་པ་ཡིན་པས་ན་ལྷ་ཐམས་ཅད་སྔོན་པོ་
ཕྱག་ན་རྡོ་རྗེ་བསྣམས་པའོ། །ཞེས་ཞེ་ན་གདུལ་བྱའི་བསམ་པ་འདི་དག་གིས་ཏེ།
ཞེས་སོ་དེ་ཡང་དཔེ་ཅི་དང་འདྲ་ན་སྣ་ཚོགས་གཟུགས་འཛིན་ནོར་བུ་བཞིན་ཞེས་
པ་ཤེལ་དངས་པ་ལྟ་བུའོ། །
གཉིས་པ་རིགས་སོ་སོའི་དཀྱིལ་འཁོར་རྒྱལ་མཆོག་ནི་སོ་སོའི་ཞེས་པ་ལ་
སོགས་པའི་སོ་སོའི་ཞེས་པ་ནི་རིགས་ཀྱི་ལྷ་སོ་སོའོ། །རང་གི་སོ་སོ་ཞེས་པ་ནི་
རིགས་རང་རང་གི་ཐུགས་ཀའི་ས་བོན་ལས་འོད་འཕྲོས་ནས་དོན་གཉིས་བྱས་
250-256



ཡིད་བཞིན་ནོར་བུའི་ཊིཀྐ།
ཚུར་འདུས་ནས་རྣམ་སྣང་ལ་སོགས་པ་རིགས་གང་ལ་བྱེད་པའི་དཀྱིལ་འཁོར་དེ་
དང་དེ་འཕྲུལ་བར་བྱའོ། །དེ་ཡང་རང་རིགས་ཐམས་ཅད་སྤྲུལ་བྱས་ནས་ཞེས་
པས་སོ། །འདོད་ཆགས་ཅན་ནི་གདུལ་ བྱའི་ དེ་ཡང་ སྣང་མཐའ་དཀྱིལ་འཁོར་
གྱིས་བཏུལ་ནས་སོ། །ལ་སོགས་པ་ནི་ཞེ་སྡང་དང་གཏི་མུག་དང་ང་རྒྱལ་ཕྲག་
དོག་གོ །དེ་ཡང་མི་བསྐྱོད་པ་དང་རྣམ་སྣང་དང་
། རིན་འབྱུང་དང་དོན་ཡོད་གྲུབ་
པའི་དལ་བ་རྣམས་ཀྱིས་འོད་ཀྱིས་སྤྲོ་བསྡུས་རིམ་པས་སྦྱངས་སོ་དེ་ཡང་བཏུལ་
བྱས་ནས་ཞེས་པས་སོ། །ཉོན་མོངས་པ་རྣམས་ཉམས་པ་ནི་རྡོ་རྗེ་སེམས་དཔའི་
དཀྱིལ་འཁོར་ཀྱིས་བཏུལ་བྱས་པས་སོ། །བཏུལ་ནས་དཀྱིལ་འཁོར་ལ་ཞུགས་པ་
ཞེས་པ་ནི་སོ་སོའི་གདན་སྟེང་དུའོ། །དཀྱིལ་འཁོར་རྒྱལ་མཆོག་ཡིན་པར་འདོད་
ཞེས་པ་ནི་དངོས་གཞིའི་དཀྱིལ་འཁོར་རྒྱལ་མཆོག་གོ །
རྗེས་ལ་གཉིས་སྟེ། རྗེས་དངོས་ལས་རྒྱལ་མཆོག་དང་དེའི་ཡན་ལག་གོ །
དང་པོ་ནི་རྗེས་ཞེས་པ་ལ་སོགས་པས་རྗེས་ནི་དངོས་གཞི་གོང་དུ་སོང་བས་སོ། །
རྗེས་ལ་བྱ་བའི་ལས་རྒྱལ་མཆོག་གི་ཏིང་ངེ་འཛིན་ནི་སྒོམ་པར་བྱེད་པས་སོ། །དེ་
ཡང་གང་ཞེ་ན་འོད་ཟེར་སྤྲོས་བསྡུས་འགྲོ་བ་སྦྱོང་ཞེས་པས་ཏེ་རིགས་སོ་སོའི་གང་
སྒོམ་པའི་ལྷ་ཚོགས་ལས་འོད་ཟེར་སྤྲོས་དོན་གཉིས་བྱས་ཚུར་འདུས་པས་སོ། །
ཀུན་གྱི་འཕྲིན་ལས་མཐར་ཐུག་པ་ན་ཞེས་པ་ནི་རིགས་སོ་སོའི་གདུལ་བྱའི་གཏི་
མུག་ལ་སོགས་འདུལ་བར་མཐུན་པས་སོ། ཁྱད་པར་དབྱེ་བས་བཤད་དོ་ཞེས་པ་
ནི་རིགས་སོ་སོའི་ཐ་དད་དུ་ཡོད་པའི་ཕྱིར་ན་སེམས་སུ་དབྱེ་མི་དགོས་སོ། །དེའི་
ཡན་ལག་ལ་བཞི་ཡོད་པ་ལས། དང་པོ་ནི་སྤྲུལ་པ་བྱིན་གྱིས་བརླབས་པའི་ཕྱིར་
ཞེས་པ་ནི་དམ་ཚིག་སེམས་དཔའ་བྱིན་གྱིས་བརློབ་པའོ། །རང་གི་གཙོ་བོ་སྦྱོང་བ་
250 -257



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༩༽
ནི། ཞེས་པ་ནི་རིགས་གང་ཡིན་གྱི་གཙོ་བོའི་ང་རྒྱལ་ལ་གནས་པས་ལུས་ཀྱི་ལག་
པ་གཉིས་རྡོ་རྗེ་ཕྱིར་བཅིང་བྱའོ། །དེ་ཡང་ལག་པ་གཉིས་ནི་རྡོ་རྗེ་བཅིང་ཞེས་པས་
སོ། །སེ་གོལ་ཞེས་པ་ནི་གོ་སླའོ། །
སྔགས་བརྗོད་ཞེས་པ་ནི་ཨོཾ་ཨེ་ཧ་ཧི་བྷ་ག་ཝན་ཞེས་པ་ལ་སོགས་པའོ། །
སངས་རྒྱས་ཐམས་ཅད་བསྡུ་བར་བྱ་ཞེས་པ་ནི་སྤྱན་དྲངས་པར་བྱ་བའི་དོན་ཏོ། །
དེ་ཚེ་སངས་རྒྱས་ཐམས་ཅད་ནི་ཞེས་པ་ནི་སྤྱན་དྲངས་པ་དེའི་ཚེ་རྡོ་རྗེ་སེམས་
དཔའ་ལ་སོགས་པ་འཁོར་དང་བཅས་དཀྱིལ་འཁོར་ཐམས་ཅད་དུ་འབར་འགྱུར་
ཞེས་པ་ནི་གོང་གི་ཏིང་ངེ་འཛིན་དང་ཕྱག་རྒྱ་དང་སྔགས་ཀྱི་མཐུས་རྡོ་རྗེ་སེམས་
དཔའ་འཁོར་དང་བཅས་པ་དང་དཀྱིལ་འཁོར་ཐམས་ཅད་འདུས་ཏེ་ནམ་མཁའ་
ལ་བྱོན་པར་འགྱུར་རོ། །སྔར་བཞིན་བསྟོད་པས་བསྟོད་ནས་ནི་ཞེས་པ་ནི་མཆོད་
པ་སྔོན་དུ་འགྲོ་བས་བསྟོད་དོ། །ལྕགས་ཀྱུ་ཞེས་པ་ནི་ཛ་ཞེས་པ་ལྕགས་སྒྱུ་མས་ཡེ་
ཤེས་སེམས་དཔའ་དགུག་ལ་སོགས་པ་ཞེས་པ་ནི་ཧཱུྃ་ཞེས་པ་ཞགས་པ་མས་ཡེ་
ཤེས་སེམས་དཔའ་དམ་ཚིག་སེམས་དཔའ་ལ་གཞུག་པའམ་ཞེས་པས་ལྕགས་
སྒྲོགས་མས་གཉིས་སུ་མེད་པར་སྲེ། གོ་ཞེས་པས་མི་དགྱེས་པ་མེད་ཅིང་དགྱེས་
པར་བསམ་མོ་རྣལ་འབྱོར་ནི་རྟེན་གྱི་གང་ཟག་གིས་སོ། །དགུག་གཞུག་ལ་སོགས་
ནི་གོང་དུ་བཤད་པའོ། །སྒོམ་པར་ཞེས་པ་ནི་ཨོཾ་བཛྲ་ཀྲོ་ཏ་ཡ་མནྟ་ཀ་ཧ་ལ་ཧ་ལ་ཧཱུྃ
་
ཕཊ་ཅེས་པས་ཡེ་ཤེས་སེམས་དཔའི་བགེགས་བསྐྲད་སྲུང་བ་རྫོགས་པས་འགྲུབ་
ཞེས་པ་ནི་གོ་བསྐོན་ནོ། །དེ་ནས་ཕྱག་རྒྱས་གདབ་པ་ནི་འོག་ཏུ་འབྲེལ་ཏེ། ཏྲི་ཤ་
ཛ་ཧཱུཾ་བཾ་ཧོ་ཞེས་གཙོ་བོ་སྔགས་རྗེས་འགྲོ་བའོ། །ཞེས་པ་ནི་ཡང་སྙིང་ལ་
སོགས་པས་རྒྱས་གདབ་བོ། །རྒྱས་པ་ལ་དགའ་ན་སྒྱུ་འཕྲུལ་དྲ་བའི་རྗེས་སུ་
250 -258



ཡིད་བཞིན་ནོར་བུའི་ཊིཀྐ།
འབྲངས་ནས་འགྲེལ་པ་སྔགས་དོན་རྣམ་གཟིགས་ལྟར་ལྷ་ཐམས་ཅད་ལ་ཕྱག་རྒྱ་
བཞིས་གདབ་ཀྱི་ཞེས་གསུངང་ངོ། །དེ་ཉིད་འདུས་པའི་རྗེས་སུ་འབྲེངས་ནས་གཙོ་
བོ་ལ་བཏབ་པས་ཐམས་ཅད་བཏབ་པར་འགྲོ་ཞེས་པ་དང་གཙོ་བོའི་སྔགས་གོང་
གི་དྲུག་པོ་ལ་བྱེད་དམ་ཡང་ན་ཡང་སྙིང་ལ་བྱེད་པ་གཉིས་ལས་འདིར་ཡང་སྙིང་
གིས་རྒྱས་འདེབས་པར་བཞེད་དོ། །གཙོ་བོ་དམ་ཚིག་མཆོག་བཅིངས་ལ་ཞེས་པ་
ནི་མཆོག་གི་ཕྱག་རྒྱ་མཉམ་བཞག་ཏུ་བཅིངས་པའོ། །
དེ་ནས་ཕྱག་རྒྱས་གདབ་བོ་དངོས་ནི་སྙིང་གར་ཧཱུྃ་ལས་རྡོ་རྗེ་བསམ་ཞེས་
པ་ནི་ལྷ་རྣམས་ཀྱི་ཐུགས་ཀར་རྡོ་རྗེ་ཧཱུྃ་གིས་མཚན་པ་རེ་བསམ། དེ་དམ་ཚིག་གི་
ཕྱག་རྒྱའོ། །ལྕེ་ལ་པད་མ་བསམ་ཞེས་པ་ནི་གཙོ་བོའི་ལྕེ་ལ་འདབ་མ་བརྒྱད་པ་
བསམ། གཙོ་བོ་སྙིང་པོ་དགོད་བྱ་བ་ཞེས་པ་ནི་པད་མ་དེའི་སྟེང་དུ་གཙོ་བོ་བསྐྱེད་
པའི་ས་བོན་བསམ་ཆོས་ཀྱི་ཕྱག་རྒྱའོ། །དེའི་དགོས་པ་ནི་ཆོས་ཀྱི་རྒྱ་ཕྱག་རྒྱས་
གསུང་འགྲུབ་བོ་ཞེས་སོ། །གཙོ་བོ་ལས་ཀྱི་ཕྱག་རྒྱ་བཅིངས་ཞེས་པ་ནི་འདི་འཕེན་
པའི་ཚུལ་དུའང་
། སྤྱི་བོར་རྡོ་རྗེ་སྐྲུན་དངོས་བསམ་ཞེས་པ་ནི་གཙོ་བོའི་སྤྱི་བོར་རྡོ་
རྗེ་རྒྱ་རཾ་པ་བསམ་ལས་ཀྱི་ཕྱག་རྒྱའོ། །དེའི་དགོས་པ་ནི་ལས་ཀྱི་ཕྱག་རྒྱས་འཕྲིན་
ལས་འགྲུབ་ཞེས་པའོ། །ཕྱག་རྒྱ་ཆེན་པོ་བཅིངས་པ་ནི་ཞེས་པ་ནི་ཡེ་ཤེས་སེམས་
དཔའི་སྙིང་ག་རུ་ཞེས་པ་ཞལ་གསུམ་ཕྱག་དྲུག་པ་ཁོ་ནའི་ཐུགས་ཀར་རང་གི་
མཚན་མ་བསམས་ནས་ནི་ཞེས་པ་རྡོ་རྗེའམ་འཁོར་ལོ་ལ་སོགས་པ་རིགས་གང་
ཡིན་ཀྱིའོ། །དེའི་དགོས་པ་ནི་འཕྲིན་ལས་ཐམས་ཅད་འགྲུབ་པར་འགྱུར་ཞེས་སོ། །
རིགས་ཀྱི་དབུ་རྒྱན་བསམས་ནས་ནི་ཞེས་པ་ནི་རིགས་བསྡུས་པ་ལ་དབུས་སུ་རྣམ་
སྣང་ལ་སོགས་པའོ། །རིགས་སོ་སོ་ལ་ཡང་དེ་འགྲེའོ། །བྱང་སེམས་རྡོ་རྗེ་ལ་
250 -259



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རིགས་ལྔ་ཀས་དབུ་བརྒྱན་ནོ། །
གཉིས་པ་མཆོད་པ་ཁྱད་པར་ཅན་དུ་འབུལ་བ་ནི་མཆོད་ཞེས་པ་ལ་སོགས་
པའོ། །མཆོད་ཞེས་པ་ནི་མཆོད་པ་རྣམས་བདེ་སྟོང་དུ་བྱིན་གྱིས་བརླབས་ལ་རང་
སྣང་སྟོང་ལྷའི་ང་རྒྱལ་དང་ལྡན་པས་ཡུལ་སྣང་སྟོང་ལྷ་ལ་འབུལ་བའོ། །མཉམ་
ཉིད་ཞེས་པ་ནི་སངས་རྒྱས་མཉམ་སྦྱོར་ནས་གསུངས་པའི
། མཉམ་ཉིད་མི་གཡོའི་
བསྟོད་པའོ། །བསོགས་ཞེས་པ་ནི་འདུད་རྒྱས་ སྡུས་ཀྱི་བསྟོད་པའོ། །གསུམ་པ་
ཟླས་པར་བྱ་བ་ནི་དེ་ནས་བཟླས་བརྗོད་ཞེས་པ་ལ་སོགས་པའོ། །
དེ་ནས་བཟླས་བརྗོད་བྱ་བ་ནི་ཞེས་པ་ནི་མཆོད་བསྟོད་བྱས་པའི་རྗེས་ལ་
ངག་གི་བཟླས་པ་བྱ་བའོ། །ཤེས་རབ་འཁོར་ལོའི་སྔགས་རྣམས་ལས་ཞེས་པ་ནི་
རིགས་བསྡུས་དང་རིགས་བྱེ་བྲག་པའི་སྔགས་ཐམས་ཅད་དེ་ན་ཡོད་པས་གང་ལ་
བྱེད་པའི་བྱེ་བྲག་ཤེས་པར་བྱའོ། །འོད་ཟེར་དེ་འདྲ་ཞེས་པ་ནི་རིགས་ཀྱི་འདུས་པ་
ལ་འོད་ཟེར་ཁ་དོག་ལྔ་རིགས་བྱེ་བྲག་པ་ལ་དཀར་པོ་ལ་སོགས་པ་ཞེས་བྱའོ། །
འཇིག་རྟེན་དུ་ཞེས་པ་ནི་འོད་ཟེར་འཇིག་རྟེན་དུ་སྤྲོས་པའོ། །འགྲོ་བའི་དོན་བྱས་
ཞེས་པ་ནི། འདོད་ཆགས་ལ་སོགས་པའི་སྒྲིབ་པ་སྦྱངས་པའོ། །དེར་འདུས་ཐིམ་
ཞེས་པ་ནི་སླར་དེར་རང་ལ་འདུས་ནས་ཐིམ་པའོ། །དང་པོའི་བཟླས་པ་ཡིན་པར་
བསྟོད་ཞེས་པ་ནི་བཟླས་ལུགས་གཉིས་ལས་འདི་དང་པོའོ། །ཡང་ན་ཞེས་པ་
་ པ་ནི་
འདམ་ཀའོ། མཚན་མཆོག་བརྗོད་པ་ནི་རྒྱུད་མཚན་ཡང་དག་པར་བརྗོད་པའི་
རྒྱུད་དོ། །
གཉིས་པ་ཡིན་ཏེ་ཞེས་པ་ནི་ལུགས་གཉིས་པ་ཡིན་ནོ། །དེ་ཡང་
ང་གཉིས་
ཞེས་པ་ནི་དེ་ལ་ཡང་གཉིས་སུ་ཡོད་དོ། །བསྡུས་པ་ཀུན་ཏེ་ཞེས་པ་ནི་རིགས་
250 --260



ཡིད་བཞིན་ནོར་བུའི་ཊིཀྐ།
བསྡུས་པ་རྒྱུད་ཡོངས་སུ་རྫོགས་པར་འདོན་པའོ། །ཕྱེ་བ་ལ་ཞེས་པ་དང་དུམ་བུ་
དྲུག་ཏུ་འདོན་བྱས་ན་ཞེས་པ་ནི་རིགས་བྱེ་བྲག་པ་ལ་རྒྱུད་དུམ་བུ་དྲུག་ཏུ་ག
ནས་པ་ལས་རིགས་གང་དང་གང་བྱེད་པའི་རྒྱུད་དུམ་བུ་དྲུག་ཏུ་གནས་པའི་དེ་དང་
དེ་འདོན་པའོ། །ཕན་ཡོན་དྲུག་དུ་རྒྱུད་བཞིན་འབྱུང་ཞེས་པ་ནི་མཚན་བརྗོད་ཕན་
ཡོན་ལེའུ་ལས་ཤེས་པར་བྱའོ། །དེ་རྣམས་རིགས་བྱེ་བྲག་པའོ། །རིགས་བསྡུས་
པའི་མན་ངག་ནི་བསྡུས་པའི་མན་ངག་འདི་ཡིན་ཏེ་ཞེས་པས་སོ། །
དེ་ཡང་གང་ཞེ་རྣམ་སྣང་ཆེ་དང་ཞེས་པ་རྣམ་སྣང་ཆེན་པོ་གཞིའ་སངས་
རྒྱས་དང༌། རྣམ་སྣང་ཆུང་ཞེས་པ་ཞེས་པ་བཞི་དང་པོའི་སངས་རྒྱས་སོ། །རྡོ་རྗེ་
སེམས་དཔའ་ཞེས་པ་དང་གསུམ་པོས་གཙོ་བོ་བྱེད་པའོ། །མདོ་གཉིས་ཏེ་ཞེས་པ་
ནི་རྣམ་སྣང་ཆུ་པའི་མདོ་དང་རྣམ་སྣང་ཆེན་པོ་དང་རྡོ་རྗེའི་སེམས་གཉིས་མཐུན་པ་
སྟེ་གཉིས་སོ། །སྙིང་ལས་མཚན་རྣམས་ཐོག་བྱས་སྟེ་ཞེས་པ་ནི་ཐུགས་ཀའི་ཧཱུྃ་
ལས་སྔགས་འོད་ཟེར་ཀྱི་རྣམ་པར་ཐོག་ནས་སྐུའི་དྲངས་ཀྱིས་འཇིག་རྟེན་དུ་སྐུ་
རང་འདྲ་བ་འཇིག་རྟེན་དུ་སྤྲོས་སོ། །དེ་ཐིམ་བྱས་ན་ཆགས་ཅན་གཏི་མུག་ཅན་
དོན་བྱས་ཞེས་པ་ནི་གདུལ་བྱ་འདོད་ཆགས་ཅན་དང་གཏི་མུག་ཅན་གཉིས་ཀྱི་དོན་
བྱས་པའོ། །འདུས་ཏེ་དབྱངས་དང་གསལ་བྱེད་ལ་ཞེས་པ་ན་འོད་དེ་འདུས་ནས་
ཤེས་ རབ་ འཁོར་ལོའི་དབྱངས་དང་གསལ་བྱེད་ལ་ཐིམ་མོ། །ཐིམ་པས་ཅིར་
འགྱུར་ན་འོད་ཀྱི་འཁོར་ལོར་འགྱུར་ཞེས་པས་སོ། །དབུས་ཀྱི་ཆ་ལ་གནས་པའོ་
ཞེས་པ་ནི་ཡེ་ཤེས་སེམས་དཔའ་གནས་པའོ་དེ་ཡང་རིགས་བསྡུས་པ་དང་བྱེ་བྲག་
པ་གཉིས་ཀྱི་ཡེ་ཤེས་སེམས་དཔའི་བྱེ་བྲག་ནི་ཤེས་པར་བྱའོ། །
ཤར་ལ་སོགས་པར་མི་བསྐྱོད་སོགས་ཞེས་པ་ནི་ལྷོ་རིན་འབྱུང་
། ནུབ་སྣང་
250 --261



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
མཐའ། བྱང་དོན་གྲུབ་བོ། རང་རང་གི་མཚན་གྱི་གནས་སྐབས་ སུ་ཞེས་པ་ནི།
རང་ རང་གི་མཚན་བརྗོད་པའི་གནས་སྐབས་སུའོ། །སྔགས་དོན་རིགས་ཀྱི་ལྷ་
སྤྲོས་ཏེ་ཞེས་པ་ནི་དེ་བཞིན་གཤེགས་པ་ལ་སོགས་པ་རིགས་དྲུག་གིའོ། །ཞེས་
སྣང་ཅན་ལ་སོགས་པ་སྦྱང་ནས་ནི་ཞེས་པ་ནི་གདུལ་བྱ་འདོད་ཆགས་ཅན་དང་ང་
རྒྱལ་ཕྲག་དོག་གཏི་མུག་ཅན་གྱི་སྒྲིབ་པ་སྦྱང་ནས་ཞེས་སོ། །འདུས་ཏེ་ རང་གི་
དཀྱིལ་འཁོར་དུ་ཞེས་པ་ནི་སླར་འདུས་ནས་རང་རང་ཀྱི་དཀྱིལ་འཁོར་དུའོ། །
སྔགས་ལ་འདུས་ཏེ་སྔར་བཞིན་དུ་ཞེས་པ་ནི་ཤེས་རབ་འཁོར་ལོའི་སྔགས་ལ་
འདུས་སྟེ་འོད་ཀྱི་འཁོར་ལོར་འགྱུར་རོ། །སོ་སོར་རང་མཚན་གྱིས་སོ་ཞེས་པ་ནི་
མི་བསྐྱོད་པ་ལ་སོགས་པ་རང་རང་གི་མཚན་བརྗོད་པས་སོ། །དང་པོ་མིང་གི་སྦྱོར་
བས་ཞེས་པ་ནི་མི་བསྐྱོད་པ་ལ་སོགས་པ་མིང་ཅན་བརྗོད་པས་རིགས་སོ་སོའི་ལྷ་
ཡང་ཤེས་པར་བྱའོ། །ཕྱི་ནས་སྔགས་ནི་ཅུང་ཟད་བཟླས་ཞེས་པ་ནི་སྔགས་ཐམས་
ཅད་སྦྲེལ་བ་འཕྲེང་སྔགས་སུ་བཟླས་སོ། །
བཞི་པ་ཐུན་མཚམས་ཀྱི་ཆོས་ནི་གལ་ཏེ་ཞེས་པ་ལ་སོགས་པའོ། །གལ་ཏེ་
གཏོང་
པར་འདོད་ནས་ཞེས་པ་ནི་ཐུན་བཞིའི་ཐ་མ་ལ་ཐུན་གཏོང་པར་འདོད་ན་
ཡང་ཞེས་པའོ། །སྔར་བཞིན་མཆོད་བསྟོད་སྔོན་འགྲོ་ལས་ཞེས་པ་ནི་མཆོད་པ་
ཁྱད་པར་ཅན་དབུལ་བའི་སྐབས་བཞིན་དུ་མཆོད་བསྟོད་སྔོན་དུ་འགྲོ་བས་སོ། །
ལྷག་ཆད་ཞེས་པ་ཆད་དང་ཞེས་པ་ནི་ཡི་གེ་བརྒྱ་པ་བརྗོད་པས་སོ། །བཟོད་པར་
གསོལ་ཞེས་པ་ནི་གང་ཡང་བདག་བློ་གཏི་མུག་པས་ཞེས་པ་ལ་སོགས་སོ། །
གསོལ་བ་ཡིས་ཞེས་པ་ནི་འདོད་པའི་དོན་ལ་གསོལ་གདབ་པོ། སྔར་བཅིང་དམ་
ཚིག་ཕྱག་རྒྱ་དགྲོལ་ཞེས་པ་ནི་ཡེ་ཤེས་སེམས་དཔའི་ཕྱག་རྒྱ་བཞི་དགྲོལ་ལོ། །
250-262



ཡིད་བཞིན་ནོར་བུའི་ཊིཀྐ།
གཤེགས་སུ་གསོལ་བ་ནི་ཏ་ཐཱ་ས་ཀྲ་ཧ་དེ་ཉིད་འདུས་པ་ལས་ཨོ་ཁྱེད་ཀྱི་སེམས་
ཅན་དོན་ཀུན་མཛད། རྗེས་སུ་མཐུན་པའི་དངོས་གྲུབ་གསོལ་ཞེས་པ་ནི་ཞི་རྒྱས་
ལ་སོགས་པའོ། །སངས་རྒྱས་ཡུལ་གཤེགས་ནས་ཀྱང་ཞེས་པ་ནི་ཆོས་ཀྱི་དབྱིངས་
སུའོ། །སླར་ཡང་བྱོན་པར་མཛད་དུ་གསོལ་ཞེས་པ་ནི་དབང་སྐུར་བ་ལ་སོགས་
པའི་དུས་སོ། །སྤྲུལ་པ་འོད་ ཀྱིས་དེར་འདུས་ནས་ཞེས་པ་ནི་དམ་ཚིག་གི་ལྷ་
རྣམས་རང་གི་སྙིང་གའི་ས་བོན་ཀྱི་འོད་ཀྱིས་རང་གི་སྙིང་གར་བསྡུའོ། །སྟོང་པའི་
ང་རྒྱལ་བསྟན་བསྒོམ་ཞེས་པ་ནི་རང་སུམ་བརྩེགས་པ་ཡང་སྟོང་པར་ཞུ་བར་སྒོམ་
པའོ། །སྲུང་བ་བསྒོམ་པ་ ཡིན་ པར་འདོད་ཞེས་པ་ནི་ཉལ་བ་སྟོང་པའི་བསམ་
གཏན་དེ་སྲུང་པའི་དམ་པའམ་མཆོག་གོ །སྤྱོད་ལམ་བཞིའི་དུས་སུ་ཡང་ཞེས་པ་
ནི་སྟོང་ཉིད་དེའི་ངང་ལས་ཟ་ཉལ་འགྲོ་འདུག་བཞིའོ། །འཇམ་དཔལ་རྡོ་རྗེའི་ང་
རྒྱལ་འཆང་ཞེས་པ་ནི་འཇམ་དཔལ་ཡེ་ཤེས་སེམས་དཔལ་འམ་དང་པོ་སངས་
རྒྱས་ཀྱི་ང་རྒྱལ་འཆང་ངོ༌། །ཡིད་ལ་ཡང་ནི་སྦྱར་བར་ཞེས་པ་ན་ཐུན་མཚམས་
བྱའོ། །བསྙེན་པའི་ཏིང་ངེ་འཛིན་ནོ་ཞེས་པ་ནི་འབྲུ་འཇམ་དཔལ་ཉེ་བར་བྱེད་
།
སྤྱི་དོན་གཉིས་པ་དཀྱིལ་འཁོར་གྱི་ཆོ་ག་ལ་གཉིས་ཏེ། མདོར་བསྟན་པ་
དང་། རྒྱས་པར་བཤད་པའོ། །དང་པོ་ནི་རྡོ་རྗེ་ལྟར་ཞེས་པ་ལ་སོགས་པའོ། །དེ་
ལྟར་བསྙེན་པ་བྱ་ནས་ནི་ཞེས་པ་ནི་གོང་ལྟར་བསྙེན་པ་ཚུལ་བཞིན་དུ་བྱས་ནས་ནི་
ཞེས་པའོ། །གང་འདོད་ལས་ནི་རྫོགས་འདོད་པས་ཞེས་པ་ནི་རང་དོན་ཞི་རྒྱས་
དབང་དྲག་དང་། གཞན་དོན་གསོན་གཤིན་གཉིས་རྫོགས་པར་འདོད་པས་ཞེས་
པའོ། །དཀྱིལ་འཁོར་ལ་སོགས་རྣམ་བྱས་པ་ཞེས་པ་ནི་མདོར་བསྟན་པའོ། །
པས་སོ།
250 -263



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
གཉིས་
ས་པ་རྒྱས་པར་བཤད་པ་ལ་གཉིས་ཏེ། དབང་སྐུར་བ་དང་། རོ་སྲེག་
པའོ། །དང་པོ་ལ་བཞི་སྟེ། ས་ཆོག་དང༌། སྟ་གོན་དང་། དཀྱིལ་ འཁོར་ བྲི་ཞིང་
བདག་འཇུག་བྱ་བ་དང༌། སློབ་མ་དཀྱིལ་འཁོར་དུ་གཞུག་ཅིང་དབང་སྐུར་བའོ། །
ས་ཆོག་ལ་གསུམ་དུ་ཡོད་པ་ལས། དང་པོ་ས་སྟག་པ་ནི་གྲོང་ལ་སོགས་ཞེས་པ་ལ་
སོགས་པའོ། །དེ་ཡང་དང་པོར་གནས་བསྟན་སྟེ། གྲོང་ནི་སྐྱེ་བོའི་གྲོང་ངོ་
། །ལ་
སོགས་ནི་སྐྱེ་བོའི་འདུ་འཛི་གང་ན་ཡོད་པའོ། །དེ་ལྟ་བུ་དེ་རྣལ་འབྱོར་པ་ཡི་སྤང་
བར་བྱ་ཞེས་པའོ། །གང་དུ་གནས་ན་ཡོན་ཏན་ཀུན་དང་ཡོངས་ལྡན་པའི་བྱང་
ཤར་མཚམས་ནི་ཡོངས་སུ་བཟུང་ཞེས་པ་ནི་ཤར་གཞོལ་བ་བྱང་སྐྱོབ་པ་ས་བཞི་
མཉམ་པ་ས་སྣུམ་པ་རྩི་ཤིང་དང་ནགས་ཚལ་རྒྱས་པ་ཆོས་ཀུན་ལ་སོགས་པའི་
འཚེ་བ་མེད་པ་ཡིད་དང་རྗེས་སུ་མཐུན་པའོ། །
ལྟར་ཡང་གསང་བ་སྤྱི་རྒྱུད་ལས། ཕུན་སུམ་ཚོགས་པར་ཀུན་བཟང་
པའི། །ཚོགས་པ་འདི་དག་རྙེད་པར་བཀའ། །མདོར་ན་ས་གཞི་མཉམ་པ་དང་
། །
མདངས་སྣུམ་ཤར་དུ་བཞོལ་བར་བཞེད། །ཆུ་མང་ ལྡན་པའི་གནས་དང་ནི། །
ལྗོན་ཤིང་བཟང་པོས་རྒྱན་པ་དང༌
། །བདག་གི་མིག་ཡིད་འགུ་བ་དང་
། །འཚེ་མེད་
ཟུག་རྔུ་སྤངས་པ་ནི། །དཀྱིལ་འཁོར་གནས་སུ་ཤེས་པ་ཡིན་ཞེས་གསུངས་སོ། །
དེ་ལྟ་བུ་དེ་གང་གིས་བཟུང་ནས་སེམས་ལ་ནུས་པ་ལྡན་པས་ཞེས་པ་ནི་སྐྱེད་པའི་
རིམ་པ་ལ་བསྟན་པ་ཐོབ་པ་དང་
། རྫོགས་པའི་རིམ་པ་ལ་རྟགས་ཐོན་པས་གང་དུ་
ཡིད་དང་མཐུན་པར་བྱ་ཞེས་པ་ནི་ས་རྒྱན་གནམ་རྒྱན་ལ་སོགས་པ་གནས་ཉེ་བར་
རྒྱན་པ་ཡིད་དང་རྗེས་སུ་མཐུན་པར་བྱའོ། །དེ་ལྟར་ཡང་གསང་བ་སྤྱི་རྒྱུད་ལས།
གནས་ནི་གང་དང་གང་དག་ཏུ། །ཡིད་ནི་དགའ་བ་སྐྱེ་བར་འགྱུར་ཞེས་སོ། །
250 ----264



ཡིད་བཞིན་ནོར་བུའི་ཊིཀྐ།
གཉིས་པ་ས་སླང་བ་ནི་དེ་ནས་ཞེས་པ་ལ་སོགས་པའོ། །དེ་ནས་ཞེས་པ་ནི་ས་
བརྟག་པ་སོང་པའི་རྗེས་དེ་ནས་སོ། །སྤྱིར་དཀྱིལ་འཁོར་གྱི་ལྷ་ལ་ས་སླང་པ་དང་
།
བྱེ་བྲག་པའི་ས་བདག་ལ་སླང་པ་དང་
། སའི་ལྷ་མོ་ལ་སླང་པ་དང་གསུམ་ལས།
འདིར་དངོས་སུ་སའི་ལྷ་མོ་ལ་སློང་ལ་སྟོན་ནོ། །
དེ་ནས་མཎྜལ་སྔོན་འགྲོ་བས་ཞེས་པ་ནི། མཎྜལ་ཁྲུ་གང་པ་གཅིག་བྱས་
ལ་དེར་དྲི་ཐིག་ལེ་དང་མེ་ཏོག་ཀྱི་ཚོམ་བུ་གཅིག་བྱ། མཆོད་པ་ལྔ་དང་གཏོར་མ་ཆ་
གསུམ་བཤམས་ལ་རང་དང་པོའི་སངས་རྒྱས་སུ་སྒྱུར་བ། ཡང་སྙིང་བརྗོད་པས་
སྟོང་པར་སྒོམས་ལ་དེའི་ངང་ལས་ཧཱུཾ་སེར་ལས་ཞེས་པ་ནི་ཧཱུཾ་སེར་པོ་ཡོངས་སུ་
གྱུར་པ་ལས་བྱུང་ལྷ་མོ་ཞེས་པ་ནི་སའི་ལྷ་མོའི་སྐུ་མདོག་གསེར་གྱི་བསྟན་པ་ཕྱིས་
པ་ལྟ་བུ། དབུ་སྐྲ་མཐོན་ཐིང་གཡས་སུ་འཁྱིལ་བ། ལྟེ་བ་མན་ཆད་ས་ནས་མ་བྱོན་
པ་ཕྱག་གཉིས་གསེར་གྱི་བུམ་པ་རྣམས་པ་གཅིག་བསྐྱེད་ལ། སླང་པ་གཞུང་དང་
མཐུན་པར་བྱ་ཞེས་པ་ནི་དེ་ལ་ཡེ་ཤེས་ཀྱི་ལྷ་མོ་དགུག་པ་ནི་ཏྲ་ཏི་བྷུ་ཏི་ཤོ་ཨ་ཀར་
ཤ་ཡ་ཛ་ཛ་ཞེས་པས་ཡེ་ཤེས་ཀྱི་ལྷ་མོ་ནམ་མཁའ་ལ་བྱོན་པར་བསམས་ལ། བཛྲ་
རག་ཀྵ་ཧཱུྃ་ཞེས་པས་བགེགས་བསྐྲད་ལ། མཆོད་ཡོན་འབུལ་བ་ནི་ལྷ་མོ་འདིར་ནི་
བྱོན་ པ་ ལེགས། །བདག་ ཅག་ རྣམས་ སྐལ་ བར་ ལྡན། །བདག་ ལ་ མཆོད་ཡོན་
བཞེས་ནས་ཀྱང་། །འདི་ཉིད་དུ་ནི་བཞུགས་སུ་གསོལ། །པྲ་ཏི་ཨགྷཾ་པུ་ཙ་མེ་ག་ས་
མུད་ཏྲ་སྤ་ར་ན་ས་མ་ཡ་ཧཱུྃ། དེ་ནས་འཁྲུས་ཆབ་གསོལ་བ་ནི། །ཅི་ལྟར་ལྟམས་པ་
ཙམ་ཀྱིས་ནི། །ལྷ་རྣམས་ཀྱིས་ནི་ཁྲུས་གསོལ་ལྟར། །དེ་བཞི་དག་པ་ལྷ་ཡི་ཆུ། །
དག་པ་ཡིས་ནི་སྐུ་ཁྲུས་གསོལ། །ཨོཾ་པྲ་བ་ར་སད་ཀ་ར་པྲ་ཏི་ཛ་སྭཱཧཱ། དེ་ནས་བན་
འབུལ་ནི། བདག་དང་འགྲོ་ལ་ཐུགས་བརྩེའི་ཕྱིར་། །ཉིད་ཀྱི་རྫུ་འཕྲུལ་མཐུ་ཡིས་
250-265



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
ནི། །ཇི་སྲིད་མཆོད་པ་བདག་བགྱི་བས། །དེ་སྲིད་ལྷ་མོ་བཞུགས་སུ་གསོལ། །
པདྨ་ཀ་མ་ལེ་ཧཱུྃ་ཞེས་བརྗོད་དོ། །དེ་ནས་ཛ་ཧཱུཾ་བཾ་ཧོས་ཡེ་ཤེས་ལྷ་མོ་དམ་ཚིག་ཀྱི་
ལྷ་མོ་ལ་བསྟིམ་ལ་ཡེ་ཤེས་སེམས་པས་དབུ་བརྒྱན། མཆོད་པ་ལྔ་ཡིས་མཆོད་ལ།
དེ་ནས་གཏོར་མ་བྱིན་གྱིས་བརླབས་ལ་འབུལ་བ་ནི། ཨོཾ་པྲ་ཏི་བྷྱ་ན་མ་
སརྦ་ཏ་ཐཱ་ག་ཏ་བྷོ་བི་ཤྭ་མུ་གེ་ཅད་སརྦ་ཏད་ཁཾ་ཨུད་ཏེ་སྤྱན་ཧི་མ་ག་ག་ན་ཁཾ་གྷིན་
ཏཾ་བྷ་ལིང་སྭཱཧཱ་ཞེས་ལན་གསུམ་ཀྱིས་སོ། །དེ་ནས་བསྟོད་པ་ནི་ཁྱོད་ནི་སའི་ལྷ་
མོས་སྟེ། སྐུ་ཕྱེད་ཐོན་ཏེ་གསེར་གྱི་མདོག །རིན་ཆེན་སྣ་ཚོགས་རྒྱན་གྱིས་བརྒྱན། །
ས་འོག་གཙོ་མོ་ཁྱོད་ལ་འདུད། །དེ་ནས་གསོལ་བ་གདབ་པ་ནི། །ས་རྒྱུ་བའི་ལྷ་
ཀུན་དང་། །གང་གང་ས་ལ་བརྟེན་པ་རྣམས། །སེམས་ཅན་ཀུན་ལ་དགེ་དོན་དུ། །
བྱམས་ པའི་ སེམས་ ཀྱིས་ གནས་ པར་མཛོད། །དེ་ནས་ དེས་ སྣང་ བ་ བྱིན་པར་
བསམས་ལ། ཡེ་ཤེས་ཀྱི་ལྷ་མོ་གཤེགས་སུ་གསོལ། །དམ་ཚིག་ཀྱི་ལྷ་མོ་ས་ལ་
བསྟིམ་མོ། །
གསུམ་པ་ས་སྦྱང་པ་ནི་མངོན་པར་ལ་སོགས་པའོ། །མངོན་པར་འདོད་
པའི་ས་ཕྱོགས་སུ་ཞེས་པ་ནི་ས་བརྟག་པའི་དུས་སུ་ཡིད་དང་རྗེས་སུ་མཐུན་པར་
བཟུང་བའོ། །དེར་དང་པོ་སྦྱིན་སྲེག་ ཀྱིས་ ས་ སྦྱང་ པ་ནི་དྲག་དང་ཞི་བའི་སྦྱིན་
བསྲེག་ཀྱིས་ཞེས་པ་ནི་བླ་མའི་ཞལ་ལས་ཤེས་སོ། །ས་ནི་སྦྱང་པ་གྲུབ་པར་འགྱུར་
ཞེས་པ་ནི་སྦྱིན་སྲེག་དེས་ས་སྦྱོངས་པར་འགྱུར་རོ། །
གཉིས་པ་ལས་དང་བྱ་བས་སྦྱང་པ་ནི་གྱོ་མོ་ལ་སོགས་པའོ། །དེ་ཡང་གྱོ་
མོ་གསག་མ་ཞེས་པ་ནི་སའི་རོ་གྱོ་མོ་དང་གསག་མ་བསལ་བའི་བཅོང་དང་ཀུག་
པ་མི་འབྱུང་
། ཐལ་བ་ཞེས་པ་ནི་ཤིང་གི་རོ་དང་རུས་པ་ཞེས་པ་སེམས་ཅན་ཀྱི་རོ་
250) ---266



ཡིད་བཞིན་ནོར་བུའི་ཊིཀྐ།
དང་ཕུལ་མ་ཞེས་པ་ནས་ཀྱི་རོ་དང་གསུམ་བསལ་བས་རིམས་མི་འབྱུང་བསོག་
ཞེས་པ་ནི་རྩའི་རོ་དྲིའི་རྡུལ་བསལ་བས་གཟེར་མི་འབྱུང་ངོ་
། །བསམ་པའི་བསྟོད་
པ་མེད་པར་འགྱུར་ཞེས་པསོ། །དབུས་སུ་ས་ནི་རྐོས་བྱས་ལ་ཞེས་པ་ནི་དངོས་
གྲུབ་བརྟག་པའི་དོན་དུ་དཀྱིལ་འཁོར་གར་ཕྱེད་དུ། རྐེད་ནུབ་བམ་པུས་ནུབ་པམ་
མཐོ་གང་ཙམ་བསྐོས་ལ་དག་པ་ཆུ་ཡིས་བསྐང་བྱས་ནས་ཞེས་པ་ནི་ཆུ་སྲོག་ཆགས་
མེད་པའམ་ས་དེ་ཉིད་ཀྱི་དུས་དེའི་ཤུལ་ཕོག་པའོ། །མེ་ཏོག་དཀར་པོས་བཀང་
བྱས་ལ་ཞེས་པ་ནི་ཆུ་དེའི་ནང་དུ་མེ་ཏོག་དཀར་པོས་འདེབས་པའོ། །ཤར་དུ་གོམ་
པ་བརྒྱད་ཕྱིན་ནས་ཞེས་པ་ནི་གོ་སླའོ། །ལོག་ཏེ་དངོས་གྲུབ་བརྟག་པར་བྱ་ཞེས་
པ་ནི་མེ་ཏོག་གཡས་སུ་འཁོར་བ་དང་ཆུ་མ་བྲི་ན་བཟང་། དེ་ལས་ལོག་པ་ཞོ། དེ་
ལྟར་ཡང་གསང་བ་སྤྱི་རྒྱུད་ལས། དང་པོ་པུ་ནུབ་ཙམ་བརྐོས་ནས། །ས་དེ་ཉིད་
ཀྱིས་གོང་པར་བྱ། །གལ་ཏེ་ལྷག་པར་གྱུར་པ་ནི། །དངོས་གྲུབ་དག་ནི་ཡོད་པར་
བཤད། །དེ་ལས་ཟློག་པར་གྱུར་པ་ནི། །སྒྲུབ་པ་པོ་ཡི་ལས་མི་རྩམ། །རྩམས་ན་
སྡུག་བསྔལ་ཉོང་འགྱུར་ཞིང་
། །ལེགས་པ་དག་ཀྱང་མི་ཐོབ་བོ་ཞེས་སོ། །
སྟ་གོན་ལ་གཉིས་ཏེ། སྔོན་དུ་དགེགས་ཉེ་བར་ཞེ་བར་བྱ་བ་དང་
། སྟ་
གོན་དངོས་སོ། །དང་པོ་ནི་སའི་དབུས་སུ་ཞེས་པ་ལ་སོགས་པའོ། །སའི་དབུས་
སུ་ཏིང་ངེ་འཛིན་གསུམ་ཞེས་པ་ནི་ས་སྟེགས་མེ་ལོང་ཀྱི་ངོས་ལྟ་བུ་ཐར་རེ་ཐང་ངེ་
བ་གཅིག་བྱས་ལ་དེའི་དཀྱིལ་དུ་གཞིའི་སངས་རྒྱས་དང་གཅིག་དང་པོ་སངས་
རྒྱས་དང་ གཉིས་ཡེ་ཤེས་ སེམས་ དཔའ་ དང་ ཤེས་ རབ་ འཁོར་ ལོ་དང་ གཉིས་
གཅིག་ཏུ་རྩིས་པས་ཏིང་ངེ་འཛིན་གསུམ་མོ། །སྔ་མ་བཞིན་དུ་སྒོམ་བྱ་སྟེ་ཞེས་པ་
ནི་སྔར་བསྙེན་པ་བཞིན་དུ་སྒོམ་པར་བྱའོ། །འོ་ན་བསྙེན་པ་དང་ཁྱད་མེད་དམ་ཞེ་
250 267



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ན་ཁྱད་པར་ཡོད་པར་བསྟན་ཏེ་འོན་ཀྱང་ཁྱད་པར་དབྱེ་བ་ཡོད་ཞེས་པ་རྟེན་གྱི་
འཁོར་ལོ་རྫོགས་བྱས་ནས་ཞེས་པ་ནི་རིགས་གང་ཡིན་ཀྱི་དལ་ལ་རྫོགས་པར་
བསྐྱེད་ལ་དེར་རྟེན་པ་ལྷ་དང་པོའི་སངས་རྒྱས་སམ་ཡེ་ཤེས་སེམས་དཔར་བསྐྱེད་
ལ་སྤྲོ་བ་བསྐྱེད་པ་ནི། དེང་དུ་བདག་ཚེ་འབྲས་བུ་ཡོད་ཞེས་པ་ནི་འཕགས་པ་
འཇམ་དཔལ་གྱི་དཀྱིལ་འཁོར་དུ་དབང་སྐུར་བས་སྐྱེ་བ་བདུན་ཚུན་ཆད་ན་འཚང་
རྒྱ་བ་སོགས་བདག་ནི་གསོན་པ་འབྲས་བུ་ཡོད་ཞེས་པ་ནི་བདག་མི་ལུས་ཐོབ་ཅིང་
མ་ཤི་བས་དེ་བཞིན་གཤེགས་པའི་ཕོ་བྲང་དང་མཇལ་བས་འབྲས་བུ་ཡོད་དོ། །ཅི་
ཕྱིར་འབྲས་བུ་ཡོད་ན་ལྷ་དང་དམ་ཚིག་གིས་མཉམ་པར་ཞེས་པ་ལུས་ལྷའི་ངོ་བོར་
འགྱུར་རོ། །འགྱུར་བར་བདག་ནི་ཐེ་ཚོམ་མེད་ཞེས་པ་ནི་སོམ་ཉི་མི་ཟ་བའི་དོན་
ཏོ། །བྱང་ཆུབ་སེམས་དང་སེམས་གཅིག་ལས་ཞེས་པ་ནི་ས་བཅུ་པ་རྡོ་རྗེ་ལྟ་བུ་
ཏིང་ངེ་འཛིན་ལ་གནས་པས་འགྱུར་རོ། །དེ་ལྟ་བུ་དེ་འཁོར་བ་དང་ཐེག་པ་དམན་
པ་ ལས་ མི་ ཟློག་ པས་ མི་ ལྡོག་ པར་ ནི་བདག་ འགྱུར་ཏེ་ ཞེས་ སོ། །དེ་བཞིན་
གཤེགས་པའི་རིགས་སུ་ནི་ཞེས་པ་ནི་འཇམ་དཔལ་རྣམ་སྣང་གི་རིགས་སུ་དེང་
བདག་སྐྱེ་བར་ཐེ་ཚོམ་མེད་ཞེས་པ་ནི་སྐྱེ་བ་བདུན་ནམ་བཅུ་དྲུག་ཚུན་ཆད་དུའོ། །
དེ་ལྟར་ཡང་རྡོ་རྗེ་རྩེ་མོ་ལས། འདི་ཉིད་མཐོང་བ་རྩམ་གྱིས་ནི། །སྐྱེ་བ་བཅུ་དྲུག་
མྱ་ངན་འདས་ཞེས་གསུངས་སོ། །དེང་བདག་ཉི་མ་དམ་པས་ཏེ་ཞེས་པ་ནི་དེ་སྔ་མ་
ཕན་ཆད་ཉིན་མཚན་ཐམས་ཅད་དོན་མེད་ལ་དེ་རིང་འཕགས་པ་འཇམ་དཔལ་གྱི་
དལ་ལ་འཇུག་པས་ཉི་མའི་དམ་པའམ་མཆོག་གོ །སངས་རྒྱས་ཐམས་ཅད་སྤྱན་
འདྲེན་པས་ཞེས་པ་ནི་གོ་སླའོ། །དེང་བདག་འདུས་པའི་མཆོག་ཡིན་ཞེས་པ་ནི་
འཇམ་དཔལ་གྱི་དཀྱིལ་འཁོར་དུ་འདུས་པས་མཆོག་གོ །དེ་ནས་སྤོས་སྣོད་དང་
250 -268



ཡིད་བཞིན་ནོར་བུའི་ཊིཀྐ།
དྲིལ་བུ་ལག་དུ་ཁྱེར་ནས་སྤྱན་དྲངས་པ་ནི་མ་ལུས་ཞེས་པ་ནས་དངོས་གྲུབ་འདི་ནི་
གསལ་དུ་གསོལ་ཞེས་པའི་བར་གྱིས་ཏེ་གོ་སླའོ། །
དེ་ནས་རང་དང་པོའི་སངས་རྒྱས་སམ་ཡེ་ཤེས་སེམས་པར་ཡོད་པ་དེ་སྟོང་
ར་ཞུ་བ་
བ་ལས་གཞིའི་སངས་རྒྱས་ཀྱི་ས་བོན་ཨ་གཅིག་ཏུ་གྱུར་སྟེ། དེ་ནས་ཏིང་
འཛིན་གསུམ་པོ་ནི་ཞེས་པ་ནི་ཨ་དེ་གཞིའི་སངས་རྒྱས་སུ་གྱུར་ཏེ་ཐུགས་ཀར་དང་
པོའི་སངས་རྒྱས་དེའི་ཐུགས་ཀར་ཤེས་རབ་འཁོར་ལོ་དང་ཡེ་ཤེས་སེམས་དཔའོ། །
སྔ་མ་བཞིན་དུ་ཤེས་པར་བྱ་ཞེས་པ་ནི་ཐུན་མཚམས་དང་བཅས་པར་སྒོམ་མོ། །
དེ་ནས་གཙོ་བོའི་སྦྱོར་ལྡན་པས་ཞེས་པ་ནི་དེ་ལྟར་གཙོ་བོའི་སྦྱོར་བ་དང་
ལྡན་པ་ལ་སྒྲུབ་པའི་གྲོགས་མཆོག་ཀྱིས་ལྷའི་ང་རྒྱལ་དང་ལྡན་པས་དེ་ལག་ན་རྡོ་
རྗེ་ལ་སོགས་པ་ནི་ང་རྒྱལ་འཛིན་པས་ཞེས་པས་སོ། །སྔར་བཞིན་བསྟོད་ཞེས་པ་
ནི་བསྙེན་པ་སྐབས་བཞིན། མཆོད་པ་དང་བསྟོད་པ་བྱས་ལ་གསོལ་བ་གདབ་པ་
ནི་སངས་རྒྱས་ཀུན་གྱིས་འཁོར་ལོ་ཆེ། །སྤྲུལ་པའི་འཁོར་ལོ་རྣ་ཚོགས་འཆོང་། །
སེམས་ཅན་ཀུན་ལ་ཕན་པའི་ཕྱིར། །དཀྱིལ་འཁོར་གཙོ་བོ་བཤད་དུ་གསོལ་ཞེས་
ཕྱོགས་བཞི་ཀ་ནས་སློབ་མས་གསོལ་བ་གདབ་པོ། །དེ་ལྟར་བསྟོད་པའི་ཚིག་
གསན་ནས་ཞེས་ པ་ནི་རྡོ་ རྗེ་ སློབ་ དཔོན་གྱིས་ཚིག་ དེ་ དག་གསན་ནས་སོ། །
ཕྱོགས་རྣམས་ཀུན་ཏུ་ཕྱག་བྱས་ཏེ་ཞེས་པ་ནི་ནམ་མཁར་ལྷ་ཚོགས་དམིགས་ནས་
གོང་ཕྱག་ལྔ་བྱ་བ་བཞིན་དུ་ཕྱག་བྱའོ། །
དེ་ནས་རྡོ་རྗེ་སློབ་དཔོན་དལ་གྱི་དབུས་སུ་འདུག་སྟེ་ཆེ་བའི་ང་རྒྱལ་བརྗོད་
པ་ནི་ང་ནི་བཅོམ་ལྡན་རྡོ་རྗེ་འཆང་
། །འཇམ་དཔལ་རྡོ་རྗེ་བདག་རང་ཉིད། །ང་ནི་
སངས་རྒྱས་རྒྱལ་པོ་ཆེ། །སྟོབས་ཆེན་སངས་རྒྱས་ཀུན་བདག་ཉིད། །བདག་པོ་རྡོ་
250 +269



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
་ཆེན་པོའི་བདག །བྱིན་གྱིས་བརླབས་པ་མི་འདོར་རོ། །ཞེས་བརྗོད་ལ་དེ་ནས་
མིག་རྐང་བྱིན་གྱིས་བརླབ་པ་ནི་མིག་ཞེས་པ་ནི་མིག་གཉིས་སུ་མ་དང་ཏ་ལས་ཟླ་
བའི་དཀྱིལ་དུ་མིག་འབྲས་ཧཱུྃ་ལས་རྡོ་རྗེ་འོད་དང་བཅས་པར་བསམ། རྐང་པ་
ཞེས་པ་ནི་རྐང་པ་གཉིས་ཨ་ལས་སྣ་ཚོགས་རྡོ་རྗེ་རྒྱ་རམ་པ་རེ་རེ་བསམ།
དལ་བ་སྟེང་དུ་བདག་ཤེས་པ་ཞེས་པ་ནི། དེ་ནས་སྔར་བསམས་པའི་དལ་
ནམ་མཁའ་ལ་རྟེགས་པར་སྨྲ་ལ། དེངས་ཞིག་ཞེས་ནི་བརྗོད་པར་བྱ་ཞེས་པ་ནི་
བྱང་ཤར་མཚམས་སུ་ཕྱིན་ལ་ཧཱུྃ་དལ་ཆེན་པོའི་ས་གཞི་ལ་གནས་པའི། ལྷ་ལ་
སོགས་བགེགས་ཚོགས་ཀུན་ཉོན་ཅིག་ཞེས་པ་ལ་སོགས་པ་དང་
། ཧཱུྃ་བདག་རྡོ་རྗེ་
སློབ་དཔོན་ཆེ་མོ་ཞེས་བྱ་བ་སློབ་མ་རྣམས་སངས་རྒྱས་ཐོབ་པར་བྱ་བའི་ཕྱིར་དང་
།
སེམས་ཅན་རྣམས་བདེ་བ་ ལ་ དགོད་ པར་ བྱ་བའི་ཕྱིར་དང༌
། ས་ཕྱོགས་ནམ་
མཁའ་ལྟར་དྲི་མ་མེད་འདིས་འཕགས་པ་འཇམ་དཔལ་དཀྱིལ་འཁོར་ཆེན་པོ་འབྲི་
ཡིས། འདི་ན་ གནས་ པའི་ ལྷའི་ གདོན་དང༌། ཀླུའི་ གདོན་དང་
། ལྷ་ མ་ ཡིན་ གྱི་
གདོན་དང་། གནོད་སྦྱིན་གྱི་གདོན་དང་
། སྲིན་པོ་དང་ཤ་ཟ་དང་ཡི་དྭགས་དང་
རིག་པ་འཛིན་པ་ལ་སོགས་པ་རྒན་པོ་དང་རྒན་མོ་དང་གཡོག་དང་འཁོར་དུ་
བཅས་པ་ཐམས་ཅད་དེངས་ཤིག །གང་དག་མི་འགྲོ་བ་དེ་དག་ཐམས་ཅད་ངའི་
ཡེ་ཤེས་ཀྱི་རྡོ་རྗེ་ཆེན་པོར་རབ་ཏུ་འབར་བ་འདིས་འགོ་བོ་ཚལ་པ་བརྒྱར་འགས་
པར་གྱུར་ཏ་རེ་ཞེས་བརྗོད་དོ། །གཡས་རྐྱང་ལ་སོགས་འདུག་སྟངས་ཀྱིས་ཞེས་པ་
ནི་དེ་ཉིད་འདུས་པ་བཞིན་དུ་ཤར་དུ་གཡས་རྐྱང་ཧོར་གཡོན་རྐྱང་ལ་སོགས་པ་
རྩའི་སྟངས་བསྟབས་བརྒྱད་ཀྱིས་བགེགས་ཀྱི་ཚོགས་ཀུན་གཞོམ་པར་བྱ་ཞེས་
པས་ཏེ་བསྙེན་པའི་སྐབས་བཞིན་སྲུང་བ་མདོར་བསྡུས་ཅིག་ཀྱང་བྱའོ། །དེ་ནས་
250 -270



ཡིད་བཞིན་ནོར་བུའི་ཊིཀྐ།
ཕུར་བུས་གདབ་པ་ཡིས་ཞེས་པ་ནི་བསྙེན་པའི་བཞིན་དུ་ཕུར་བུ་གདབ་པ་ཡང་
བྱའོ། །དེས་ཅིར་འགྱུར་ན་འོག་གི་བགེགས་ནི་ཟློག་པར་འགྱུར་ཞེས་པ་འོག་སྟ་
གོན་དངོས་ཀྱི་བགེགས་ཟློག་པར་འགྱུར་རོ། །
སྟ་གོན་དངོས་ལ་ལྔ་ཡོད་པ་ལས། དང་པོ་ལྷ་སྟ་གོན་དུ་གནས་པ་ནི་དེ་
ནས་ཞེས་པ་ལ་སོགས་པའོ། །དེ་ནས་ཞེས་པ་ནི་བགེགས་ཉེར་ཞིའི་རྗེས་དེ་ནས་
སོ། །བརྐྱང་ནུལ་བྱས་ནས་ནི་ཞེས་པ་ནི་སྤོས་དང་བའི་རྣམ་ལྔས་བརྐྱང་ནུལ་
ལེགས་པར་བྱས་ནས་སོ། །སྤོས་ཀྱིས་དཀྱིལ་འཁོར་བྱས་ནས་ནི་ཞེས་པ་ནི་དྲི་
ཡིས་བྱུག་པའོ། །ཇི་ལྟར་བྱུག་མཉམ་ན་བདག་པོའི་གནས་སུ་གྲུ་བཞི་སྟེ། ཞེས་པ་
དབུས་གཙོ་བོའི་གནས་སུ་དྲིའི་ཐིག་ལེ་གྲུ་བཞི་པ་བྱའོ། །གཙོ་འཁོར་གྱི་ཁྱད་པར་
བཞག་པའི་ཕྱིར་ལྷག་མའི་གནས་སུ་ལྷུམ་པོ་རུ་ཞེས་པས་སྟེ་འཁོར་རྣམས་ལ་ཟླུམ་
པོ་རུ་བྱུག་གོ །རང་རང་གིས་ནི་སྙིང་པོའི་ཞེས་པ་རང་རང་བསྐྱེད་པའི་ས་བོན་ནོ། །
སྐུའི་གསང་སྔགས་ཟླས་པས་སོ་ཞེས་པ་ནི་འདམ་ཀས་ཏེ་ཡང་ན་ཡང་སྙིང་ཨཱཎཨཱ
སརྦ་ལ་སོགས་བཟླས་པས་དྲིའི་ཐིག་ལེའི་སྟེང་དུ་ལྷ་བསྐྱེད་ལ་དེ་ནས་ནམ་མཁའི་
དཀྱིལ་འཁོར་ཕབ་ལ་གཉིས་སུ་མེད་པར་སྲེས་ལ་མཆོད་བསྟོད་བྱའོ། །
གཉིས་པ་བུམ་པ་སྟ་གོན་དུ་གནས་པ་ནི་དེ་ནས་བུམ་པ་ཞེས་པ་ལ་སོགས་
པའོ། །དེ་ནས་བུམ་པ་བྱ་བ་ཡང་ཞེས་པ་ནི་ལྷ་སྟ་གོན་གྱི་རྗེ་ཐོག་དེ་ནས་བུམ་པ་
སྟ་གོན་བྱ་བ་ནི་རྣམ་པར་རྒྱལ་བ་ལ་སོགས་པ་ཞེས་པ་ནི། རྒྱས་པར་བྱེད་ན་ལྷ་རེ་
ལ་བུམ་པ་རེ་དང་རྒྱལ་གྱི་བུམ་པ་དང་ལས་ཐམས་ཅད་པའི་བུམ་པའོ། །འབྲིང་ལ་
དྲུག་གམ་ལྔ་བསྡུས་པ་བྱེད་ན་གཅིག་གོ །ལ་སོགས་པ་ཞེས་པ་ནི་ལས་ཐམས་
ཅད་པའི་བུམ་པ་གཅིག་བཤམ་མོ། །དེའི་མཚན་ཉིད་ནི་རྩ་བ་ནག་པོ་རེ་རེ་མེད་
250 -271



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ཞེས་པ་ནི་ནག་པོ་རས་རིས་མེད་པ་དཀར་བ་དང་དམར་བ་གང་ཡིན་ཀྱང་དེའི་ཁ་
དོག་ཐོན་པའོ། །
རང་གི་མཚན་མས་མཚན་བཅས་པའོ་ཞེས་པ་ནི་བུམ་པ་རྒྱས་པར་བྱེད་ན་
ལྷ་རང་རང་གི་མཚན་མ་གདགས། བསྡུས་པར་བྱེད་ན་བུམ་པ་གཅིག་ལ་རིགས་
ལྔའི་ས་བོན་གདགས་སོ། །འབྲས་བཅས་ལྷུག་མས་ཁ་རྒྱན་ནས་ཞེས་པ་ནི་མེ་
ཏོག་དང་འབྲས་བུར་བཅས་པའི་ཤིང་གི་ཁ་རྒྱན་ནོ། །རས་ཟུང་ཀྱིས་ནི་མགུལ་
བཅིངས་ལ་ཞེས་པ་ནི་ཐབས་ཤེས་རབ་དང་ལྡན་པའི་རྟགས་སུ་རིས་དཀར་པོ་
དང་དམར་བ་གཉིས་ཀྱིས་མགུལ་བཅིང་ངོ༌
། །འབྲུ་སྣ་ཞེས་པ་ནི་བུམ་རྫས་ཏེ་མུ་
གེ་ལས་ཐར་བར་བྱ་བའི་ཕྱིར་འབྲུ་སྣ་ལྔ་དང༌
། རིན་ཆེན་ཞེས་པ་ནི་དབུལ་བའི་
སྡུག་བསྔལ་ལས་ཐར་བར་བྱ་བའི་ཕྱིར་ རིན་ཆེན་ལྔ་དང༌། སྙིང་པོ་ཞེས་པ་ ནི་
འབྲས་བུ་མེད་པ་ལས་ཐར་བར་བྱ་བའི་ཕྱིར་སྙིང་པོ་ལྔ་དང༌
། ནད་ཀྱི་སྐུལ་བ་
ལས་ཐར་བར་བྱ་བའི་ཕྱིར་སྨན་ལྔ་དང་དེ་རྣམས་བུམ་པར་གཞུག་གོ །དྲི་ཞིམ་ཆུ་
ཡིས་རབ་བཀང་ལ་ཞེས་པ་ནི་ཙན་དན་ག་པུར་གུར་གུམ་ལ་སོགས་པའི་ཆུས་བུམ་
པའི་གསུམ་གཉིས་བཀང་ངོ༌། །སྟེང་དུ་མཆོད་ཡོན་ཆུ་བཞག་ལ་ཞེས་པ་ནི་བུམ་
པའི་སྟེང་དུ་དྲིའི་དུང་ཆོས་བཞག་གོ །རང་གི་ཆོས་ཀྱི་ས་བོན་ཞེས་པ་ནི་སྟོང་པའི་
ངང་ལས་ཧཱུཾ་ལས་བུམ་པ་རིན་པོ་ཆེ་ནི་གཞལ་ཡས་ཁང་དུ་བསྐྱེད་ལ་དེའི་ནང་དུ་
ལྷ་རང་རང་ཀྱི་ས་བོན་ལས་རང་གི་ལྷ་རུ་བཏགས་ནས་ནི་ཞེས་པ་ནི་ལྷར་བསྐྱེད་
དོ་དེ་ལ་སྡུག་བསྔལ་དང་ཞེས་པ་ནི་སྤྱན་དྲངས། དགུག་དང་ཞེས་པ་ནི་དགུག་པ་
དང་གཞུག་པ་དང་གཉིས་མེད་དུ་བསྲེ་བ་དང་དགྱེས་པར་བྱ་བའོ། །
རྒྱས་ གདབ་ལ་ སོགས་ སྔར་བཞིན་ བྱ་ཞེས་པ་ནི། དབང་ སྐུར་ བ་ དང་
250 -272



པ་དགོད་
ཡིད་བཞིན་ནོར་བུའི་ཊིཀྐ།
མཆོད་པ་དང་བསྟོད་ཞེས་པ་མཆོད་བསྟོད་བསྙེན་པའི་སྐབས་བཞིན་བྱའོ། །དེ་
ནས་དམ་ཚིག་ཕྱག་རྒྱ་ཡིས་ཞེས་པ་ནི་གཙོ་བོ་ལྔའི་ང་རྒྱལ་གྱིས་བཟུང་སྟེ་ཞེས་པ་
གཟུངས་ཐག་བཟུང་ནས་སྐུའི་སྔགས་ཟླས་ལ་ཞེས་པ་ཡང་སྙིང་ཨཝཝསརྦ་ཏ་ཐཱ་
ག་ཏ་ཞེས་པ་རྣམ་རྒྱལ་བཟླས་སོ། །ལས་ཐམས་ཅད་པའི་བུམ་པ་ལ་ལྷ་ཡང་རྡོ་རྗེ་
གནོད་སྦྱིན་བསྐྱེད་སྔགས་ཀྱང་རྡོ་རྗེ་གནོད་སྦྱིན་ཀྱི་སྔགས་བཟླས་སོ། །ཕྱིས་བུམ་
པ་ནི་རྣམ་རྒྱལ་གཙོ་བོའི་སྤྱན་སྔར་བཞག་ལས་ཐམས་ཅད་པའི་བུམ་པ་
སློབ་མ་འཇུག་པའི་ཤར་སྒོར་བཞག་བུམ་པ་གཞན་ཡོད་ན་རྡོ་རྗེ་མེ་རི་ལ་བཞག་
གོ །
གསུམ་པ་གཏོར་མ་སྟ་གོན་ནི་ལག་བཟང་ཞུས་པ་རྒྱུད་གསུངས་པའི་ཆོ་
གས་གཏོར་མ་སྦྱིན་པར་བྱ་ཞེས་པ་ནི་གཏོར་ཆ་གསུམ་གཏང་ངོ་
། །འོག་ནས
འབྱུང་པའི་ཆོ་ག་ཡིས། ཞེས་པ་ནི་འོག་ནས་རྒྱས་པར་འཆད་དོ། །ཞི་བའི་སྦྱིན་
སྲེག་གཅིག་འདི་བྱ་གསུངས།
བཞི་པ་སློབ་མ་སྟ་གོན་དུ་གནས་པ་ནི་གསོན་པའི་ལ་སོགས་པའོ། །འདི་
ལ་བཅུ་སྟེ། དང་པོ་སློབ་མའི་མཚན་ཉིད་ནི་གསོན་པའི་སློབ་མ་ལྷག་གནས་བྱ་
ཞེས་པ་ནི་གོ་སླའོ། །འཁོར་བཞི་རྣམས་ཀྱི་ནང་ནས་ནི་ཞེས་པ་ནི་དགེ་བསྙེན་ཕོ་
མོ་གཉིས་དགེ་སློང་ཕོ་མོ་གཉིས་དང་བཞིའོ། །དཀྱིལ་འཁོར་ཆོ་གས་རྗེས་བཟུང་
པ་ཞེས་པ་གང་ རྗེས་སུ་བཟུང་ན་རང་ལ་བསླབ་པ་ཤིན་ཏུ་ལྡན་ཞེས་པ་སྤྱིར་
སེམས་ཐར་པ་དང་། བྱང་ཆུབ་སེམས་དཔའི་བསླབ་པ་དང་ལྡན་པ་དེ་རྗེས་སུ་
བཟུང་ངོ་
། །ཐེག་པ་ཆེ་ལ་རབ་ཏུ་མོས་ཞེས་པ་བྱེ་བྲག་ཏུ་ཐེག་པ་ཆེན་པོ་ལ་རབ་ཏུ་
བའོ། །བློ་དང་ལྡན་པས་དཀྱིལ་འཁོར་འཇུག་ཞེས་པ་ཤེས་རབ་ཆེ་བ་དེ་གཞུག་
250 -273



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
གོ་གཞན་དག་རྗེས་སུ་བཟུང་མི་བྱ་ཞེས་པ་ནི་མཚན་ཉིད་གོང་གི་ཚེ་མེད་ན་མི་
གཞུག་གོ་དྲངས་ཀྱི་མཚན་ཉིད་ནི་གསང་བ་སྤྱི་རྒྱུད་ལས་མཁས་པས་སློབ་མ་
གཅིག་ གམ་ གསུམ། ལྔའམ་ ཡང་ན་ བདུན་ དག་ གམ། ཉི་ཤུ་ རྩ་ ལྔའི་བར་དུ་
བཟུང་། ཟུང་དུ་ མ་ གྱུར་ ཡོངས་ སུ་ བཟུང་། དེ་ ལས་ ཟློག་ པའི་ སློབ་ མ་ དག །
ཡོངས་སུ་བཟུང་པར་མི་ཤིས་སོ། །མདོར་ན་སློབ་མ་ཕན་ཚུན་དུ། །ནང་མི་ཤེས་
པ་མི་བཟུང་ངོ༌། །ཞེས་གསུངས་སོ། །
གཉིས་པ་མཎྜལ་ཕུན་ནས་གསོལ་གདབ་པ་ནི་དེ་ནས་སློབ་མས་ཞེས་པ་
ལ་སོགས། དེ་ནས་ཞེས་པ་ནི་མཚན་ཉིད་ཀྱི་རྗེས་དེ་ནས་ས་སློབ་མས་ཕྱག་བྱས་
ཏེ་ཞེས་པ་ནི་ལས་ཀྱི་སློབ་དཔོན་གྱིས་བུམ་པ་ཁྱེར་ལ་ཁྲུས་བྱེད་དུ་བཅུག་ལ་སློབ་
མས་ཕྱག་བྱའོ། །དེ་ནས་གསོལ་བ་གདབ་པ་ནི་སློབ་མས་ལན་གསུམ་དུ་དགའ་
ཆེན་ཁྱོད་བདག་ཞེས་པ་ནས་མགོན་པོས་བདག་ནི་འཇུག་པར་མཛོད་ཞེས་པའི་
བར་གྱིས་སྟོན་སྟེ་གོ་སླའོ། །
གསུམ་པ་ཐེག་པ་ཆེན་པོ་བློ་དགུག་པ་ནི་སློབ་དཔོན་གྱིས་ལན་གསུམ་དུ་
ཚུར་ཞེས་པ་ནས། འདི་གྱིས་ཤིག་ཞེས་པའི་བར་གྱི་སྟོན་སྟེ་གོ་སླའོ། །བཞི་པ་
རྒྱུད་གཤེགས་བྱ་བ་ནི་ལན་གསུམ་དུ་སློབ་མས་བརྗོད་པ་ཡིན་ཏེ་དེ་ནས་སློབ་
མས་ཞེས་པ་ནས་སངས་རྒྱས་འགྲུབ་པར་ཤོག་ཅེས་པའི་བར་གྱིས་བསྟན་སྟེ་གོ་
སླའོ། །
ལྔ་པ་སེམས་བསྐྱེད་པ་ནི་ས་མ་ཡ་ཨ་ཞེས་བརྗོད་ལ་སློབ་མའི་སྙིང་གར་
རྡོ་རྗེ་བཞག་ལ་སྙིང་ཁར་ཨ་ལས་ཟླ་བའི་དཀྱིལ་འཁོར་དཀར་པོ་རེ་བསྐྱེད་དེ་
ཀུན་རྫོབ་བྱང་ཆུབ་མཆོག་ཏུ་སེམས་བསྐྱེད་པའོ། །སུ་ར་སྟ་སྟེ། ས་མ་ཡ་ཧོ། བཛྲ་
250 -274



ཡིད་བཞིན་ནོར་བུའི་ཊིཀྐ།
སྲ་དྷུ་ཐ་སུ་ཁཾ་ཞེས་བརྗོད་པས་ཟླ་བའི་སྟེང་དུ་རྡོ་རྗེ་དཀར་པོ་ནས་རྩམ་པ་རེ་སྒོམ་
དེ་དོན་དམ་པ་བྱང་ཆུབ་མཆོག་ཏུ་སེམས་བསྐྱེད་པའོ། །སྙིང་ག་ལ་བྱིན་གྱིས་
བརླབས་ཞེས་པ་ནི་སློབ་མ་ཡེ་ཤེས་སེམས་དཔའ་སྒོམ་དུ་བཅུག་ལ་དེའི་སྙིང་ག་
ཞེས་པ་ནི་སྙིང་གར་ཧཱུྃ་ལས་རྡོ་རྗེ་སྒོམ། སོགས་ཞེས་པར་ནི་མགྲིན་པ་དང་སྤྱི་
བོས་སྟེང་མགྲིན་པར་ཨ་ལས་པད་མ། སྤྱི་བོར་ཨོཾ་ལས་འཁོར་ལོ་སྒོམ་མོ། །
དྲུག་པ་སོ་ཤིང་སྦྱིན་པ་ནི་ཨ་ཤད་ཐ་ལ་སོགས་པའི་ཞེས་པ་ནི་ཤིང་ཨ་
ཤད་ཐ་དང་ཞིང་སྲིན་ཀྱིས་མ་ཟོས་ཤིང་རྐྱག་ཀྱོག་མེད་པ་གང་ཡང་རུང་བའོ། །
སོར་བཅུ་གཉིས་ནི་ཚད་དོ། །མེ་ཏོག་བཅས་ནི་རྩེ་མོར་མེ་ཏོག་དང་བཅས་པའམ་
འཆིང་བའོ། །དེ་ལ་བྱང་ཆུབ་སེམས་དཔའ་བཞད་པ་རྡོ་རྗེ་སྔགས་བཛྲ་ཧ་ས་ཧ་ས་
ཞེས་བརྒྱ་རྩ་བརྒྱད་ཀྱིས་བྱིན་གྱིས་བརླབས་ལ་སྦྱིན་ནོ། །བྱིན་ནས་ཁ་དང་སོ་ཡང་
ཁྲུད་ཞེས་པ་ནི་ངག་གི་དྲི་མ་དག་པར་བསམ་མོ། །རྩེ་ནས་བཅས་ཏེ་ཞེས་པ་ནི་རྩེ་
མོ་ནས་བཟུང་ནས་སོ། །དོར་བར་བྱ་ཞེས་པ་ན་མཎྜལ་གྱི་སྟེང་དུའོ། །དོར་བས་
ཅི་འབྱུང་མཉམ་ན་གསང་བ་སྤྱི་རྒྱུད་ལས། དེ་ཚེ་བདག་ལ་ལྟ་བ་དང་། །རྩེ་མོ་
གྱེན་དུ་འགྲེང་འགྱུར་ན། །དེ་ནི་དངོས་གྲུབ་མཆོག་ཅེས་བཤད། །དེ་བཞིན་ཤར་
དུ་ཁ་ལྟས་ན། །དེ་ནི་དངོས་གྲུབ་འབྲིང་དུ་བཤད། །མཚམས་དང་བྱང་དུ་ཁ་ལྟས་
ན། །འཇིག་རྟེན་པའི་དངོས་གྲུབ་འགྲུབ། །གལ་ཏེ་ཐུར་དུ་ ཁ་ལྟས་ན། །དེ་ནི་
ངེས་པ་ས་འོག་གི །དངོས་གྲུབ་དེ་ལ་ཐེ་ཚོམ་མེད། །ཅེས་གསུངས་སོ། །
བདུན་པ་ཁྱོར་ཆུ་བླུད་པ་ནི་ཧུབ་གསུམ་ཆུ་ཡང་སྦྱིན་པར་བྱ་ཞེས་པ་ནི་ཨོ་
ཧྲི་བི་ཤུདྡྷེ་དྷརྨ་པྲ་བན་དྷ་ཤོ་ན་བི་ག་སརྦ་ཀ་ལ་པ་ཡང་སྭཱཧཱ། ཞེས་པའི་ཧུབ་གཅིག་
གིས་ཁ་བཤལ། ཧུབ་གཅིག་མཐུང་ཧུབ་གཅིག་གིས་ཁྲུས་བྱས་ལ་དྲི་མ་དག་པར་
250 -275



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༣༩༽
བསམ་མོ། །
བརྒྱད་པ་སྲུང་སྐུད་བདགས་པ་ནི་དཔུང་པ་གཡོན་པར་སྲུང་སྐུད་བཅིངས་
ཞེས་པ་ནི་སྲུང་སྐུད་དམར་པོ་མདུད་ལ་གསུམ་དང་པོ་ལྡན་པར་རིགས་གསུམ་
མགོན་པོར་བསྐྱེད་ལ་རྡོ་རྗེ་གནོད་སྦྱིན་སྔགས་ཨོཾ་བཛྲ་རཀྵ་རཀྟ་ཞེས་བརྗོད་ལ་
བསྐྱེད་པ་ལ་དཔུང་པ་གཡོན་བུད་མེད་ལ་གཡས་པ་ལས་བཅིང་ངོ༌། །
དགུ་པ་ཀུ་ཤ་སྦྱིན་པ་ནི་ཀུན་ཤ་སྦྱིན་ཞེས་པ་ནི་ཀུ་ཤ་ཕོན་ཆེ་ཆུང་གཉིས་
བྱས་ལ་བྱང་ཆུབ་སེམས་དཔའ་རྡོ་རྗེ་རྣོན་པོའི་སྔགས་ཨོཾ་བཛྲ་སྭཱ་སྭཱ་ཧཱུྃ་ཞེས་པས་
བྱིན་གྱིས་བརླབས་ལ་སྦྱིན་ནོ། །སྨོན་ལམ་བརྟག་ཞེས་པ་ནི་བཟང་ངན་བརྟག་
པའོ། །དེ་ཡང་གསལ་བ་སྤྱི་རྒྱུད་ལས། །རྨི་ལམ་སངས་རྒྱས་མཐོང་ནས་ནི། །
ཡོན་ཏན་རྒྱ་མཚོའི་དངོས་གསུམ་བཞིན། །མཆོད་རྟེན་དང་ནི་སྐུ་གཟུགས་མཐོང་
། །
དེ་ལ་མཆོད་པ་རྩམ་པ་དང་
། །དགེ་སློང་དག་ལ་ཆོས་ཉན་ཏམ། །ཡང་ན་གཞན་
ལ་ཉན་ཡང་རུང་། །ཆོས་ནི་རྣམ་པར་སྤྱོད་པ་དང་
། །དེ་བཞིན་བློ་བམ་སློག་པ་
དང་། །རྨི་ལམ་དགེ་འདུན་མཐོང་བོ་དང་
། །ཡང་ན་དགེ་སློང་གཅིག་པུ་མཐོང་
། །
དེ་ལ་སོགས་པའི་ལྟས་རྣམས་ནི། །དགེ་བ་རྣམ་པ་དུ་མ་དག །བློ་ཡི་རྣམ་པར་
སྤྱད་བྱ་ཞིང་
། །དེ་ལས་ཟློག་པ་སྤང་བར་བྱ། །ཞེས་གསུངས་སོ། །ང་ལ་ནང་པར་
སྨོས་ཞེས་བགོ་ཞེས་པ་ནི་བཟང་ན་ལེགས་ངན་ན་ཞི་བའི་སྦྱིན་སྲེག་བྱེད་དགོས་
གསུང་ངོ༌། །
བཅུ་པ་ཆོས་བཤད་པ་ནི་ངན་སོང་སྦྱོང་རྒྱུད་ལས་འཇིག་རྟེན་ན་ནི་ཀུན་
མཁྱེན་ལ་སོགས་པ་གསུངས་ཏེ། འཇིག་རྟེན་ན་ནི་ཀུན་མཁྱེན་པ་ནི་སངས་རྒྱས་
སོ། །ཨུ་དུམྦ་རའི་མེ་ཏོག་ལྟར་ཞེས་པ་ནི་དཔེར་ན་སྟོང་འཁོར་ལོ་སྒྱུར་བའི་རྒྱལ་
250 --.276



ཡིད་བཞིན་ནོར་བུའི་ཊིཀྐ།
པོ་གཅིག་བྱོན་ན་ཨུ་དུམྦ་ར་གཅིག་ཀྱང་དེའི་བསོད་ནམས་ཀྱིས་བསྐྱེ་ལ་དེ་ཡང་
སྟོང་འཁོར་ལོ་སྒྱུར་བའི་རྒྱལ་པོ་ཤིན་ཏུ་བཀོན་དེ་བས་ཨུ་དུམྦ་ར་དཀོན་པས་ཏེ་
བརྒྱ་ལམ་ཡང་ན་རེ་འགའ་ཞིག །འབྱུང་འགྱུར་ཡན་ནི་མི་འབྱུང་ངོ་ཞེས་སོ། །
དཔེ་དེ་བཞིན་དུ་སངས་རྒྱས་བྱོན་པ་དཀའོ། །གསང་སྔགས་སྤྱོད་པའི་ཚུལ་འབྱུང་
བ་དེ་བས་ཀྱང་ན་དཀོན་པ་སྟེ་ཞེས་པ་དེ་བས་ཀྱང་གསང་སྔགས་བྱོན་པར་དཀའོ། །
གསང་སྔགས་ཅི་ཕྱིར་དཀོན་ན་གང་གིས་སེམས་ཅན་གྲངས་མེད་དོན་མྱ་ངན་མི་
འདའ་བྱེད་པར་ནུས་ཞེས་པ་འདིའི་སྒོར་ཞུགས་ན་སྙིང་རྗེས་མྱ་ངན་ལ་འདས་པའི་
མཐའ་ལ་མི་གནས་པར་སེམས་ཅན་གྲངས་ལས་འདས་པའི་དོན་བྱེད་པའི་ཕྱིར་
དཀོན་པའོ། །བསྐལ་བ་བྱེ་བ་དུ་མ་རུ། །སྡིག་པ་བགྱིས་པར་གྱུར་པར་གང་། །དེ་
ཀུན་དཀྱིལ་འཁོར་འདི་འདྲ་བ། །མཐོང་པས་འབྱུང་པར་འགྱུར་ལ་སོགས་ན་ཞེས་
པ་བསྐལ་བ་བྱེ་བར་བསགས་པའི་སྡིག་པ་དཀྱིལ་འཁོར་མཐོང་བ་ཙམ་གྱི་འབྱུང་
པའི་ཕྱིར་ན་ཡང་དཀོན་པའོ། །
དེ་ལྟར་དཀྱིལ་འཁོར་མཐོང་པས་ཀྱང་སྡིག་པ་འབྱང་ན་དྲག་པ་ནི་བསྐྱེད་
རྫོགས་གཉིས་པོ་མཐའ་ཡས་ནི་ཟུང་འཇུག་མཐའ་ལས་འདས་པའོ། །སྔོན་སྤྱོད་
ནི་སྔོན་དུ་གྱུར་པའི་ཚུལ་ལ་གནས་པ་ནི་དུས་རྒྱུན་དུ་ཟུང་འཇུག་དེ་ལ་གནས་པའོ་
གྲོལ་བར་སྨོས་ཅི་དགོས་སོ། །དེའི་ཕྱིར་ཀྱང་དཀོན་པའོ། །སྐྱོབ་པ་གསང་སྔགས་
ཟླས་ནས་ནི་གོ་འཕངས་བླ་ན་མེད་པར་འགྱུར་ཞེས་པ་ནི་ཡིས་རྣམ་རྟོག་ལས་སྐྱོབ་
པའི་གསང་སྔགས་བཟླས་ན་རྡོ་རྗེ་འཆང་གི་གོ་འཕངས་སུ་འགྱུར་བས་ཀྱང་དཀོན་
པའོ། །གང་དག་སྤྱོད་པ་མཆོག་འདི་ལ་ཞེས་པ་ནི་གསང་སྔགས་ཀྱི་སྤྱོད་པའི་དེ་
ཡང་ཤེས་རབ་ཀྱི་རྟོགས་བྱ་ཡིན་ཏེ་བློ་གྲོས་ཞེས་པའོ། །ཤིན་ཏུ་མི་གཡོ་བ་ཞེས་པ་
250-277



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
ནི་གཉིས་མེད་ཤེས་པའི་ཤེས་རབ་པོ་དེ་དག་གིས་ཅིར་འགྱུར་ན་འཁོར་བའི་རྒྱུན་
གཅོད་པའོ་གང་ཞེ་ན་སྡུག་བསྔལ་ཞེས་པ་འབྲས་བུ་སྡུག་བསྔལ་གྱི་བདེན་པ་དང་།
ཀུན་འབྱུང་ཞེས་པ་རྒྱུ་ཀུན་འབྱུང་གི་གནས་བཅད་པའི་ཕྱིར་ན་ཡང་དཀོན་པའོ། །
བདག་ཉིད་ཆེན་པོ་ཁྱེད་རྣམས་ཀྱི་ཞེས་པ་ནི་དཀྱིལ་འཁོར་དུ་གཞུགས་ཤིང་དབང་
བསྐུར་བ་རྣམས་ཀྱིའོ། །རྙེད་པ་མཉམ་མེད་དེ་རིང་རྙེད་ཞེས་པ་ནི་ཕ་རོལ་དུ་ཕྱིན་
པར་མ་གྲགས་པའི་སྔགས་ཀྱི་འབྲས་བུ་བཅུ་གསུམ་རྡོ་རྗེ་འཆང་ཀྱི་ས་ཐོས་པའི་
ཕྱིར་ན་ཡང་དཀོན་ནོ། །
གང་ ཕྱིར་སངས་རྒྱས་སྲས་བཅས་པའི་བདག་ཉིད་ཆེན་པོ་ཁྱེད་རྣམས་
ཀྱིས་ནི་ཞེས་པ་ནི་སངས་རྒྱས་དང་བྱང་ཆུབ་སེམས་དཔའ་འཁོར་འདས་ཀྱི་ཆོས་
ཐམས་ཅད་ཀྱི་བདག་ཉིད་ཆེན་པོ་རྣམས་ཀྱིས་བསྟན་པ་འདི་ལ་ཞེས་པ་ནི་གསང་
སྔགས་ཀྱི་ཆོས་བསྟན་པ་འདི་ལ་ཁྱེད་རྣམས་ཀུན་ཞེས་པ་ནི་སྣོད་ལྡན་ཁྱེད་རྣམས་
སངས་རྒྱས་ ཀྱིས་ཡོངས་སུ་བཟུང་སྟེ་ཞེས་པས་སོ། །ཅིའི་ཕྱིར་བཟུང་ཞེ་ན་སྐྱེ་
བཞིན་པར་ཞེས་པ་སྣང་སྟོང་ ཀྱི་ཉམས་རྒྱུད་ལ་སྐྱེ་བཞིན་པའི་ ཕྱིར་ རོ། ཁྱེད་
རྣམས་ཐེག་པ་ཆེན་པོ་ལས་ནི་རབ་ཏུ་སྟོང་པས་ནི་ཞེས་པ་ནི་ཐེག་ཆེན་དེ་ལ་དགོད་
ཞེས་པའོ། །ཐེག་པ་ཆེན་པོ་ཆེར་པོ་འབྱུང་བ་ཞེས་པ་ནི་ཐེག་པ་རྣམས་ཀྱི་ཡང་རྩེ་
བའོ། །དེའི་ཡོན་ཏན་ནི་དཔལ་དང་ལྡན་ཞེས་པ་རྟོགས་པ་རང་གི་དཔལ་དང་
ཐུགས་རྗེ་གཞན་གྱི་དཔལ་དང་ལྡན་པའོ། ཁྱེད་རྣམས་འདིར་ནས་སྟོང་པས་ན་
ཞེས་པ་ནི་ཐེག་ཆེན་འདིར་བཞུགས་པས་ནའོ། །རང་འབྱུང་བསྐལ་པ་ཆེན་པོ་ནི་
གང་ཟག་སྣོད་ལྡན་ནོ། །འཇིག་རྟེན་ཐམས་ཅད་མཁྱེན་པ་ཞེས་པ་ནི་གོ་སླའོ། །དེ་
བཞིན་གཤེགས་པར་འགྱུར་བ་ཡིན་ཞེས་པ་ནི་རྡོ་རྗེ་སློབ་དཔོན་གྱིས་སྤྲོ་བསྐྱེད་
250 278



ཡིད་བཞིན་ནོར་བུའི་ཊིཀྐ།
པའོ། །ཞར་ལ་སྙན་གསན་དབབ་པ་ནི། སྙན་གསན་དབབ་པ་རྒྱུད་བཞིན་བྱ་
ཞེས་པ་ནི་འཕགས་པ་འཇམ་དཔལ་བཅོམ་ལྡན་འདས་ཞེས་པ་ནི་ལག་ལེན་ལས་
ཤེས་སོ། །
དཀྱིལ་འཁོར་བྲི་ཞིང་བདག་འཇུག་བྱ་བ་ལ་བརྒྱད་ཡོད་པ་ལས། དང་པོ་
ཐིག་གདབ་པ་ནི་ཐོ་རངས་དུས་སུ་ལངས་ཞེས་པ་ལ་སོགས་པ་སྟོན་ཏོ། །ཐོ་
རངས་དུས་སུ་ལངས་ནས་ནི་ཞེས་པ་ནི་སྐྱ་རེངས་ཤར་བའི་དུས་སུ་ལངས་ནས་སོ། །
དཀྱིལ་འཁོར་སྟེང་དུ་སྔར་བཞིན་བཞག་ཞེས་པ་ནི་སྟ་གོན་གྱི་ལྷ་ནམ་མཁའ་ལ་
བཞག་གོ །སྐུའི་གསང་སྔགས་བཟླས་པ་ཞེས་པ་ནི་ཡང་སྙིང་ ཨཱཨཱལ་ སོགས་
པའོ། །དེ་ཡིས་དཀྱིལ་འཁོར་བྱུག་བྱས་ལ་ཞེས་པ་ནི་གོ་སླའོ། །གསར་པ་ལེགས་
པར་སྒྲིལ་བ་ལ་རྒྱུ་རས་ལ་བསྒྲིལ་བའོ། ཁ་དོག་ལྔ་ཞེས་པ་ནི་ཚོན་གྱིས་སོ། །ཡི་
གེ་ལྔ་ཞེས་པ་ནི་ཐིག་སྐུད་དཀར་པོ་ལ་ཨོ། སེར་པོ་ལ་ཏྲི་དམར་པོ་ལ་ཧཱུྃ། སྔོན་པོ་
ལ་ཧཱུྃ་ལྗང་ཁུ་ལ་ཨའོ། །ལས་ཞེས་པ་ནི་དེ་རྣམས་ཡོངས་སུ་གྱུར་པ་ལས་སངས་
རྒྱས་སྔར་ཞེས་པ་རིམ་པ་བཞིན་དུ་རྣམ་སྣང་ལ་སོགས་པར་བྱིན་གྱིས་བརླབས་སོ། །
བརླབས་ནས་ཅི་བྱེད་ན་ཐིག་གདབ་པའི་ཕྱིར་རོ། །གསོལ་བ་གདབ་པ་ནི་བཅོམ་
ལྡན་ཞེས་པ་ནས་གསོལ་ཞེས་པའི་བར་གྱིས་སོ། །གཏང་པའི་བསྡུ་སྟེ་བཀང་ནས་
ནི་ཞེས་པ་ནི་རང་གི་སྙིང་གར་བསྡུས་ནས་སོ། །ལེགས་པར་སྒྲིལ་ནས་མཆོད་ཅིང་
བཟླས་ཐིག་སྐུད་དེ་ལ་མཆོད་པ་བྱ་ཞིང་སུ་ཏྲ་མ་ཏི་ཀྲ་མ་ཧཱུྃ། སྒྲུབ་པའི་གྲོགས་ཀྱི་
ལག་གཏད་ལ་ཞེས་པ་ནི་གོ་སླའོ། །
དང་པོར་ཡེ་ཤེས་ཀྱི་ཐིག་གི་ས་གཞི་བྱིན་གྱིས་བརླབས་པ་ནི་རྡོ་རྗེ་སློབ་
དཔོན་དང་གྲོགས་གཉིས་ཀྱིས་བསྐོར་ཐིག་གིས་རིམ་པ་བཞིན་དུ་ཐིག་སྐུད་ལྟེ་
250 -279



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
བའི་ཐད་དུ་ལག་པ་གཡོན་པའི་ཁུ་ཚུར་གྱིས་བཟུང་ལ་ཤར་ནས་ནུབ། ལྷོ་ནས་
བྱང་། སྲིན་པོ་ནས་དབང་ལྡན། ཀླུང་ནས་མེའི་མཚམས་སུ་རྣམ་ཐིག་གདབ་པོ།
ལོགས་ཐིག་ནི་སློབ་དཔོན་དགེག་པའི་བཞེད་པས་མི་འདོད་དེ་སངས་རྒྱས་ཀྱི་ཡེ་
ཤེས་ལ་མཐའ་མ་གྲུབ་པའི་ཕྱིར་རོ། །དེ་ལྟར་ཡང་རྡོ་རྗེ་མཁའ་འགྲོ་ལས། སྤྲུལ་
པའི་འཁོར་ལོའི་ཐད་ཀར་ནི། །གཡོན་པའི་ཁུ་ཚུར་ཀྱིས་བཟུང་ལ། །བློ་ལྡན་ནི་
ནམ་མཁར་ཐིག་གདབ་བོ། །ཞེས་པ་དང༌། དེ་བཞིན་ས་ལའང་གདབ་པར་ བྱ་
ཞེས་བྱ་བའི་དོན་དཀྱིལ་འཁོར་བརྟག་སྟེ་ཞེས་པ་ལ་སོགས་པ་ནི་གོ་སླའོ། །
ཚོན་བྲི་བ་ལ་གཉིས་ཡོད་པ་ལས་རྟེན་འབྲེལ་ནི། དེ་ནས་ཚོན་གྱི་ལས་
བཤད་དེ་ཞེས་པ་ལ་སོགས་པའོ། །དང་པོ་ཚོན་བྱིན་གྱིས་བརླབ་པ་ནི། སྔོ་སེར་
དམར་པོ་ལྗང་གུ་དང་། དཀར་པོ་རྣམས་ལ་རིམ་པ་བཞིན་དུ་ཧཱུྃ་ཏྲཾ་ཧྲི་ཨཱཨོ་ལེ་ནི་
ཞེས་པ་ནི་ཡི་གེ་དེ་རྣམས་ཡོངས་སུ་གྱུར་པ་ལས་མི་བསྐྱོད་པ་ཞེས་པ་གོ་སླའོ། །
རིན་དབང་ནི་རིན་ཆེན་འབྱུང་ལྡན། ཚེ་དཔག་མེད་ནི་སྣང་བ་མཐའ་ཡས་སོ། །
གདོན་མི་ཟ་ནི་དོན་ཡོད་གྲུབ་པ། རྟག་པ་ནི་རྣམ་སྣང་རིམ་པ་བཞིན་དུ་སྐྱེད་ལ།
བདག་གིས་འབར་བའི་ལྕགས་ཀྱུ་ཡིས་ཞེས་པ་ནི་ལྕགས་ཀྱུའི་ཕྱག་རྒྱ་ཡིས་དགུག་
པ་བསམ་མོ། །གང་དགུག་ན་རང་བཞིན་གནས་པ་ཞེས་པ་ཡེ་ཤེས་སེམས་དཔའོ། །
འདྲེས་པས་རོ་གཅིག་གྱུར་བསམས་ནས་ཞེས་པ་ནི་དམ་ཚིག་སེམས་དཔའ་ཡེ་
ཤེས་སེམས་དཔའ་འདྲེས་པར་བསམ། དེ་ནས་མཚོན་གྱི་སྤྲ་བརྟག་པ་ནི་བཟླས་
པ་བྱས་ཏེ་ཞེས་པ་ནི་བཟླས་པ་ཅུང་ཟད་བྱའོ། །དགྱེས་པ་བརྩམ་ཞེས་པ་ནི་མཚོན་
ནོ། །གང་གིས་དགྱེ་ན་དང་པོ་རྡོ་རྗེ་སློབ་དཔོན་གྱིས་གཡོན་པའི་ཁུ་ཚུར་ཞེས་པ་
ལག་པ་གཡོན་པས་སོ། །གང་དུ་དགྱེ་ན་བྱང་ཤར་མཚམས་ནས་དགྱེ་ཞེས་
250 --280



ཡིད་བཞིན་ནོར་བུའི་ཊིཀྐ།
མིག་བཙུམ་ལ་ཚོན་ལྔ་ཀ་ལ་ཁྱུད་གང་པ་གཅིག་ཟབ་ལ་དགྱེའོ། །དེ་ལྟར་ཡང་
གསང་བ་སྤྱི་རྒྱུད་ལས། བྱང་ཤར་མཚམས་ནས་སུ། །ཕྱེ་མ་དག་ནི་དགྱེ་བར་བྱ། །
གཡས་སུ་བསྐོར་ཞིང་རྒྱུན་མི་བཅད། །ཐམས་ཅད་མཉམ་ཞིང་བར་ཆད་མེད། །
ཞལ་དང་ཉམས་པ་དང་། མ་སྙོམས་པ་དང་བར་ཆད་ན། །གནོད་པ་མང་པོ་འབྱུང་
བར་འགྱུར། །དེ་བས་ནན་ཏན་ཆེར་བྱས་ཏེ། མཁས་པས་ཕྱེ་མ་དགྱེ་བར་བྱ་ཞེས་
གསུངས་སོ། །ཕྱི་ནས་ཀུན་ཏུ་སློབ་མས་སོ། །ཞེས་པ་ནི་སྤུ་བརྟག་པ་མ་ཡིན་སློབ་
མས་བྲི་བོ་ཤར་ཕྱོགས་སུ་ནི་སྔོན་པོ་སྟེང་ཞེས་པ་ནས་ཤེལ་ལྟར་དཀར་དཀབ་བླ་
ན་མེད་ཞེས་པའི་བར་ནི་རིགས་སྡུས་པའི་དབང་དུ་བྱས་པའོ། །རིགས་སོ་སོ་ལ་
ལྷ་འཕོས་པས་ཚོན་ཡང་འཕོ་སྟེ་མི་བསྐྱོད་པའི་དཀྱིལ་འཁོར་ལ་དབུས་སྔོན་པོ་
ཤར་དཀར་པོ། རིན་འབྱུང་ལ་དབུས་སེར་པོ་ཤར་ལྷོ་དཀར་པོ་དེས་འགྲེའོ། །
རིགས་བསྡུས་པའི་རྩིག་པ་ནི་སྔོན་པོ་རྡོ་རྗེ་རྩེ་རང་བཞིན་ཞེས་དང་པོར་བཏང་ངོ༌
། །
གཉིས་པ་ལ་ནི་གསེར་ལ་དམིགས་ཞེས་པ་དེའི་ནང་དུ་སེར་པོའོ། །པད་
མ་ཆགས་པའི་ངོ་བོ་བཞིན་ཞེས་པ་ནི་དེའི་ནང་དུ་དམར་པོའོ། །དེ་བཞིན་ན་
གཞན་ནི་མརྒད་ཏ་ཞེས་ནི་དེའི་ནང་དུ་ལྗང་ཁུའོ། །དཀར་པོ་ནང་དུ་ཞེས་བྱས་ཏེ་
ཞེས་པ་ནི་ཀུན་གྱི་ནང་དུའོ། །རིགས་བྱེ་བྲག་པ་ལ་མི་བསྐྱོད་ལ་ནང་དུ་སྔོན་པོ།
རིན་འབྱུང་ལ་ནང་དུ་སེར་པོ་དེས་འགྲེའོ་གཞན་རིགས་སྡུས་དང་འདྲའོ། །
དེ་ནས་ལྷ་དགོད་པ་དེ་ནས་ལྷ་རྣམས་དགོད་པ་ཡང་ཞེས་པ་ལ་སོགས་
པས་ཏེ། དཀྱིལ་འཁོར་ལྔའི་དབུས་སུ་ནི་རིགས་སྡུས་པའི་ད
སྡུས་པའི་དབང་དུ་བྱས་པས་ཏེ་
རྣམ་པར་སྣང་མཛད་རྫོགས་སངས་རྒྱས་ཞེས་པ་ནི་རྣམ་སྣང་ཆུང་བ་ཞལ་གཅིག་
ཕྱག་ གཉིས་ པའོ། །དེའི་ ཕྱག་ རྒྱ་ དང་ གདན་ནི། བྱང་ ཆུབ་ མཆོག་ གི་ ཕྱག་ རྒྱ་
250 ---281



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼ ༢༩༽
འཛིན། །སེང་གེ་མི་ནི་གདན་ལ་གནས་ཞེས་པའོ། །ཡང་ན་ཞེས་པ་འདམ་ཀས་ཏེ་
དབུས་མ་དང་པོ་ལ་ཞེས་པ་རྣམ་སྣང་དེའི་ཤུལ་དུའོ། །རྡོ་རྗེ་སེམས་དཔའ་དགོད་
པར་བྱ་ཞལ་མདོག་དཀར་པོའོ། །རྡོ་རྗེ་དྲིལ་བུ་འཁྱུད་པའི་ཚུལ་དུ་བྱས་པའོ། །
ཡང་རྣམ་སྣང་ཆེན་པོ་ཞེས་པ་ནི་ཞལ་བཞི་ཕྱག་བརྒྱད་པའོ
། །དེ་ལྟར་རིགས་སྡུས་
ལ་གཙོ་བོ་གསུམ་འདམ་ཀའོ། །
ལྔ་པོ་ཀུན་གྱི་ཤར་ཕྱོགས་སུ་ཞེས་པ་ནི་མི་བསྐྱོད་པ་ཉིད་དང་། རྣམ་སྣང་
རིན་འབྱུང་ གཉིས། མཐའ་ ཡས་ དོན་ཡོད་གཉིས་དང་ལྔ་ཡོད་པས་དེའི་ཤར་
ཕྱོགས་ སུའོ། །དེའི་ མིང་ དང་ གདན་ དང༌། ཕྱག་རྒྱ་དང་། ཕྱག་མཚན་དང་། སྐུ་
མདོག་ནི་མི་བསྐྱོད་གླང་པོ་ལ་གནས་ཞིང་། བདུད་འདུལ་རྡོ་རྗེ་རྣམས་ཞིང་སྔོ་
ཞེས་པའོ། །ཀུན་གྱི་ལྷོའི་ཕྱོགས་སུ་ནི་ཞེས་པ་རིན་འབྱུང་ཉིད་དང་རྣམ་སྣང་དང་
མི་བསྐྱོད་པ་དང་མཐའ་ཡས་དང་
། དོན་ཡོད་དང་ལྔ་ཡོད་པས་དེའི་ལྷོར་རུའོ། །
དེའི་མིང་དང་གདན་དང་ཕྱག་རྒྱ་དང༌། ཕྱག་མཚན་དང་སྐུ་མདོག་ནི། རིན་ཆེན་
དབང་ནི་རྟ་ལ་ཆིབས། མཆོག་སྦྱིན་ རིན་ཆེན་རྣམས་ཞིང་སེར་ཞེས་པས་སོ། །
དཀྱིལ་འཁོར་ཀུན་གྱི་ནུབ་ཕྱོགས་སུ་ཞེས་པ་ནི་གོང་ལྟར་རོ། །སྣང་བ་མཐའ་
ཡས་སོ། །དེ་མིང་ལ་སོགས་པ་ཚེ་དཔག་མེད་ལ་རྨ་བྱ་བཅིངས། །ཏིང་འཛིན་པད་
མ་རྣམས་ཞིང་དམར་ཞེས་པ་གོ་སླའོ། །
ལྔ་པོ་ཀུན་གྱི་བྱང་ཕྱོགས་སུ་ཞེས་པ་ནི་གོང་ལྟར་དོན་ཡོད་གྲུབ་པའོ། །
དེའི་མིང་དང་གདན་དང་ཕྱག་རྒྱ་དང་། ཕྱག་མཚན་དང་སྐུ་མདོག་ནི་གདོན་མི་ཟ་
བ་ཁ་ལྡིང་བཅིངས། སྐྱབས་མཛད་སྣ་ཚོགས་རྣམས་ཤིང་ལྗང་ཞེས་པས་སོ། །རྡོ་
རྗེ་འདེགས་པ་སྔོན་འགྲོ་བས་ཞེས་པ་ནི་ཨོཾ་བཛྲ་བེ་ཀ་ཏྲ་མ་ཧཱུཾ་ཞེས་པ་སྔོན་དུ་འགྲོ་
250 -282



ཡིད་བཞིན་ནོར་བུའི་ཊིཀྐ།
བས་སོ། །སྙིང་པོ་བརྗོད་ཅིང་བྲི་བར་བྱ་ཞེས་པ་ནི་ཡང་སྙིང་བརྗོད་ཅིང་བྲི་བར་
བྱའོ། །དེ་ཉིད་འདུས་པའི་རྗེས་འབྲངས་ནས་ལྔ་ལ་རང་གི་འཁོར་གྱིས་བསྐོར།
ཞེས་པ་ནི་འཁོར་ལོ་བརྩིབས་བརྒྱད་དང་བཅུ་དྲུག་མི་བྱེད་ཅིང་ལེ་ཚེ་ལྔ་ལ་དབུས་
སུ་རྣམ་སྣང་ལ་ཡུམ་བཞིས་བསྐོར། ཤར་དུ་མི་བསྐྱོད་པ་ལ་རྡོ་རྗེ་སེམས་དཔའ་རྡོ་
རྗེ་རྒྱལ་པོ་རྡོ་རྗེ་ཆགས་པ་རྡོ་རྗེ་རྩེག་པ་བཞིས་བསྐོར། ལྷོར་རིན་འབྱུང་ལ་རྡོ་རྗེ་
རིན་ཆེན་རྡོ་རྗེ་གཟི་བརྗིད་རྒྱལ་མཚན་བཞད་པ་བཞིས་བསྐོར་རོ། །ནུབ་དང་བྱང་
ཀྱང་འགྲེ་ཏེ་རང་རང་གི་སེམས་དཔས་སོ། །དཀྱིལ་འཁོར་ལྔ་ག་ལ་དེས་འདྲའོ། །
ཡང་ན་ཞེས་པ་ནི་འཇམ་སྒྱུ་འཕྲུལ་དྲ་བའི་རྗེས་སུ་འབྲང་པའོ། །འཁོར་ལོ་རྩིབས་
བཅུ་དྲུག་ཞེས་པ་ནི་བརྒྱད་དང་བཅུ་དྲུག་གོ །བརྒྱད་ལ་ རིགས་བཞི་ཕུང་ པོ་
བཞིའོ། །བཅུ་ དྲུག་ ལ་ འབྲས་ བུ་ པའི་ སེམས་ ད པའ་བཅུ་དྲུག་གོ །རིགས་ ཀྱི་
མདོག་ལྟར་དགོད་པར་བྱ་ཞེས་པ་ནི་ཤར་སྔོ་བ་ལ་སོགས་པའོ། །མཚམས་ཀྱི་
ཡུམ་བཞི་ན་རྡོ་རྗེ་སེམས་མ་རིན་ཆེན་ཆོས་ལས་མཆོག་མས་ཏེ་དཔལ་ལྡན་མ།
མཚམས་ཀྱི་འཁོར་ལོ་རྩིབས་ལ་དགོད་ཞེས་པ་ནི་གོ་སླའོ། །
འདི་ ཕན་ ཆད་ འཇམ་ དཔལ་སྒྱུ་འཕྲུལ་དྲ་བ་དང་། དེ་ ཉིད་ འདུས་ པ་
གཉིས་མཐུན་ཏེ། བཞིའི་མཚམས་བཞི་པོ་ལ་ནི་ཞེས་པ་ནི་ལེ་ཚེ་དགུའི་མཚམས་
ཀྱི་བཞི་ལའོ། །མེ་མཚམས་ཞེས་སྒེག་མོ་རིགས་ལྔ་དང་། དེ་བཞིན་ལྷོ་ནུབ་ཞེས་
པ་འཕྲེང་བ། མ་རིགས་ལྔ་དང་ནུབ་བྱང་ཞེས་པ་ནི་གླུ་མ་རིགས་ལྔ་དང་། དབང་
ལྡན་དུ་ལས་ལ་སོགས་དེ་བཞིན་དུ་ཞེས་གར་མ་རིགས་ལྔའོ། །ཕྱིའི་ལྷ་རྣམས་
མཚམས་སུ་ནི་གདུག་པ་ལ་སོགས་དེ་བཞིན་དགོད་ཞེས་པ་ནི་འཁྱམས་ཀྱི་བཟུར་
བཞིར་ཤར་ལྷོར་གདུག་པ་མ་རིགས་ལྔ་ལྷོ་ནུབ་མེ་ཏོག་མ། ནུབ་བྱང་མར་མེ་མ།
250 283



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
བྱང་ཤར་དྲི་ཆབ་མ་རིགས་ལྔ་ལྔའོ། །བྱམས་པ་ཡང་ནི་རིགས་ལྔ་ལྔ་ཞེས་པ་ནི་
དབུས་སུ་སངས་རྒྱས་བྱམས་པ་དང་། ཤར་དུ་རྡོ་རྗེ་བྱམས་པ་དང་། ནུབ་ཏུ་པད་
མ་བྱམས་པ་དང་། བྱང་དུ་ལས་ཀྱི་བྱམས་པ་དང་ལྔའོ། །དེ་འགྲེས་ནས་འཇམ་
དཔལ་ལ་སོགས་པ་སྐལ་བཟང་ཐམས་ཅད་འདྲའོ། །
འཁོར་ལོ་གནས་དེ་བཞིན་ཏེ་ཞེས་པ་དེ་རྣམས་ཐམས་ཅད་འཁོར་ལོ་
རྩིབས་བཞི་དབུས་དང་ལྔ་ལྔ་ལ་གནས་སོ། །རིགས་ཀྱི་མདོག་གི་དབྱེ་བར་བྱ་
འཁོར་དང་གཙོ་བོ་ཕྱོགས་མཚན་ནི་ལས་སེ་ལ་སོགས་བཤད་པ་བཞིན་ཞེས་པ་ནི་
དབུས་དཀར་ཤར་སྔོ་ལྷོ་སེར་བྱང་ལྗང་ཁུའོ། །སྐལ་བཟང་གཞན་ཡང་དེ་བཞིན་
ནོ་སྐལ་བཟང་ཐམས་ཅད་དེ་ལྟར་བྱའོ། །སྒོ་རྣམས་ཀུན་གྱི་ནང་དུ་ནི་ཞེས་པ་ནི་སྒོ་
བཞིའོ། །སྒོ་སྲུང་བཞི་ཡང་ལྔ་ལྔ་རུ་གཙོ་བོ་འཁོར་ཡང་སྔར་གཞན་དག་ཞེས་པ་ནི་
སྒོ་བ་རེ་རེ་ཡང་རིགས་ལྔ་ལྔར་བྱའོ། ཁ་དོག་ནི་སྐལ་བཟང་བཞིན་དུ་བྱའོ། །ཕྱག་
མཚན་ལ་སོགས་དབྱེ་བ་ནི་ལྷ་སོ་སོ་ཕྱག་མཚན་ནོ་རྒྱུད་ལས་ཇི་སྐད་གསུངས་
བཞིན་བྱ་ཞེས་པ་ནི་དེ་ཉིད་འདུས་པ་དང་སྒྱུ་འཕྲུལ་དྲ་བའི་རྗེས་སུ་འབྲང་ནས་ཐ་
དད་དུ་བཤད་དེ་འོག་ནས་འཆད་དོ། །འཁོར་ལོ་བཅུ་ཚན་གསུམ་དང་གསུམ་
ཞེས་པ་ནི་ནང་ཀྱི་དལ་བ་ལྔ་དང་སྐལ་བཟང་ཀྱི་སེམས་པ་བཅུ་དྲུག་ཀྱི་འཁོར་ལོ་
དང་ཕྱི་ནང་གི་ལྷ་མོ་བརྒྱད་ཀྱི་འཁོར་ལོ་དང་སྒོ་མ་བཞིའི་འཁོར་ལོས་ཏེ་སུམ་ཅུ་
རྩ་གསུམ་མོ། །བརྒྱ་དང་བརྒྱད་ཅུ་རྩ་ལྔ་རུ་ཞེས་པ་ནི་ཕོ་བྲང་ལྔ་ལ་ལྷ་བརྒྱ་ཉི་ཤུ་
རྩ་ལྔ་ཡོད། གྲ་བཞིའི་ཕྱི་ནང་ཀྱི་མཆོད་པའི་ལྷ་མོ་བརྒྱད་ལ་རིགས་ལྔ་ལྔར་བྱས་
པ་བཞི་བཅུ་སྒོ་མ་བཞི་ལ་རིགས་ལྔ་ལྔར་བྱས་པས་ཉི་ཤུ་སྟེ་རྩ་བའི་ལྷ་བརྒྱ་དང་
བརྒྱད་ཅུ་རྩ་ལྔ་ཡོད་པས་སོ། །སྐལ་བཟང་ནི་གྲངས་ལ་མ་རྟོགས་ཏེ་འགྲོན་གྱི་ལྷ་
250 --284



ཡིད་བཞིན་ནོར་བུའི་ཊིཀྐ།
ཡིན་གསུང་ངོ༌། །དེ་ཡང་བླ་མའི་ཞལ་ནས་ནང་སྒོ་དང་ཕྱི་སྒོ་མ་གྲུབ་ཟུགས་དང་
གཟུགས་བརྙན་གྱི་ཚུལ་ལོ། །སྐལ་བཟང་ཀྱང་སྒྲུངས་ནས་ལྷ་ཡོངས་སུ། གཉིས་
བརྒྱ་དྲུག་བཅུ་རྩ་ལྔ་ཡོད་དོ། །མཁས་པས་སྒྲིམས་ཏེ་བྲི་བར་བྱ་ཞེས་པ་ནི་བརྩོན་
འགྲུས་དང་ལྡན་པས་སོ། །དེ་ལྟར་ཕྱག་རྒྱ་ཆེན་པོའམ་ཞེས་པ་ནི་ལུགས་མ་ལམ་
རྩ་ཀ་ལམ་རྩ་ཀ་ལི་ལ་སོགས་པ་ལྷ་གནས་སུ་བཞུགས་སོ། །
ཡང་ན་ལག་པའི་ཕྱག་རྒྱར་བཅས་ཞེས་པ་ནི་ལྷ་ཁོལ་ལེགས་པ་བྱས་ལ་ལྷ་
གནས་སུ་གདབ་པོ། །ཡང་ན་མཚན་མ་དགོད་པའམ། ཞེས་པ་ནི་ཐུགས་ཕྱག་
མཚན་དགོད་དོ། །ཡང་ན་ཡི་གེ་དགོད་པའམ་ཞེས་པ་ནི་གསུང་ཡིག་འབྲུ་དགོད་
དོ། །ཡང་ན་གདན་ཀྱི་མཚན་མའམ་ཞེས་པ་ནི་མ་གྲུབ་ན་ལྷ་གདན་བྱའོ། །གལ་
ཏེ་འབྱོར་པ་མེད་ན་ཡང་
། ཕྱག་རྒྱ་ཡོངས་སུ་སྒྲུབ་སྟེ་བསམ་ཞེས་པ་ནི་དེ་རྣམས་
ཀྱང་མ་གྲུབ་ན་ཡིད་ཀྱིས་ཕྱག་རྒྱ་བཞི་བསམ་མོ། །དཀྱིལ་འཁོར་ཀུན་ཏུ་རྟགས་
པར་བྱ་ཞེས་པ་ནི་རིགས་སྡུས་པ་ལ་རིགས་བྱེ་བྲག་པ་ལ་རིགས་ལྔ་དང་བྱང་
སེམས་དང་དྲུག་ཏེ་ཡོངས་སུ་བདུན་ནོ། །སོ་སོར་དབྱེ་བ་ལ་སྔགས་བཞིན་ཏེ་ཞེས་
པ་ནི་བདུན་པོ་དེ་ཡང་དེ་ཉིད་འདུས་པའི་རྗེས་སུ་འབྲངས་པ་རིགས་བསྡུས་པ་
དང་གཅིག་རིགས་ལྔ་བྱང་སེམས་རྡོ་རྗེ་དང་བདུན་དང་། འཇམ་དཔལ་སྒྱུ་འཕྲུལ་
དྲ་བའི་རྗེས་སུ་འབྲེངས་པ་འདི་ལ་ཡང་རིགས་བསྡུས་པ་དང་གཅིག་རིགས་ལྔ་
དང་བྱང་སེམས་རྡོ་རྗེ་དང་བདུན་ཏེ་བཅུ་བཞི་ཡོད་དེ། རང་རང་གིས་ནི་དཀྱིལ་
འཁོར་བཞིན་ཞེས་པ་ནི་དེ་ཉིད་འདུས་པ་རྗེས་སུ་འབྲངས་ནས་རིགས་དྲུག་ཀ་ལ་
རེ་ཞིང་ཡུམ་བཞི་དང་འབྲས་བུ་སེམས་དཔའ་བཅུ་དྲུག་དང་ཕྱི་ནང་གི་ལྷ་མོ་
བརྒྱད་དང་སྒོ་མ་བཞིན་ཏེ་ལྷ་སུམ་བཅུ་རྩ་བདུན་མཚོན་ཕྱོགས་མཚོན་ཏེ་རྡོ་རྗེ་
250 -285



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
དབྱིངས་ལྟར་རོ། །སྒྱུ་འཕྲུལ་དྲ་བའི་རྗེས་འབྲངས་ན་རིགས་དྲུག་ལ་ལྔ་བཅུ་རྩ་
གསུམ་གྱི་དཀྱིལ་འཁོར་དྲུག་ཏེ་མཚོན་པ་ནི་རྣམ་སྣང་བྱང་སེམས་རྡོ་རྗེ་ལ་ནང་ཀྱི་
ཕོ་བྲང་རྣམས་དཀར་ཕྱི་མོ་པན་རག་ཕན་ཆད་སྤྱི་དང་མཐུན་ནོ། །མི་བསྐྱོད་པ་ལ་
སྔོ་འབྱམས་དེ་འགྲེའོ། །
ལྷག་ཆད་བསྐང་བ་ནི་དེ་ནས་ཕྱི་གྲོའོ་ཐུན་དུས་སུ་ཁྲུས་དང་རྒྱན་ནི་རབ་
རྫོགས་པས་ཞེས་པ་ནི་དལ་བའི་ལྷ་ཕྱག་མཚན་ལས་ལྷར་སྐྱེད་ལ། རྡོ་རྗེ་དྲིལ་བུ་
རབ་སྐུལ་བས་ཞེས་པ་ནི་རྡོ་རྗེ་དྲིལ་ཐོགས་ལའོ། །དཀྱིལ་འཁོར་ལན་བདུན་སྐོར་
བྱས་པས་ཞེས་པ་ནི་ཡི་གེ་བརྒྱ་པ་དང་ཡང་སྙིང་བཟླས་ཞིང་སྐོར་རོ། །ལྷག་གང་
ཡིན་ཞེས་པ་ཚིག་གསུམ་གྱི་ལྷག་ཆད་སྐོངས་པར་འགྱུར་ཞེས་བྱ་བའི་དོན་ཏོ། །
ལྕགས་ཀྱུ་ལ་སོགས་ཞེས་པ་ནི་ཕྱག་རྒྱ་ལྕགས་ཀྱུའི་ཕྱག་རྒྱའོ། །རྣལ་འབྱོར་པས་
ནི་གང་ཟག་གོ །སྟེང་དུ་ཞེས་པ་སྔར་སྟ་གོན་གྱིས་དུས་སུ་ནམ་མཁའ་ལ་སྟེགས་
པའོ། །དགུགས་པ་ནི་རྡུལ་ཚོན་གྱི་དཀྱིལ་འཁོར་གྱི་དམ་ཚིག་སེམས་དཔའ་ལ་ཛ་
ཞེས་པས་དགུག །ཧཱུྃ་ཞེས་པས་གཞུག་བོ་ཞེས་པས་བཅིང་ཧོ་ཞེས་པས་དབང་དུ་
བྱ་བའོ། །
དེ་བུམ་པ་གཞུག་པ་ནི་དེ་ནས་བུམ་པ་བྱ་བ་ཡང་ཞེས་པ་ལ་སོགས་པས་ཏེ་
མི་རིའི་སྟེང་དུ་བཞག་གོ །ཚིག་དོན་ནི་བུམ་པ་སྟ་གོན་གྱི་དུས་ན་གསལ་ལོ། །དེ་
ནས་དཀྱིལ་འཁོར་སྒྲུབ་པ་ནི་དེ་ལས་དལ་དབུས་སུ་ནི་ཏིང་འཛིན་གསུམ་པོ་སྔར་
བཞིན་སྒོམ་ཞེས་པ་ནི་བློས་དལ་གྱི་དཀྱིལ་དུ་ཏིང་ངེ་འཛིན་གསུམ་རྙེད་པས་
སྐབས་བཞིན་སྒོམ་པའོ། །
མཆོད་བསྟོད་བྱ་བ་ནི་ཡེ་ཤེས་སེམས་དཔའི་ང་རྒྱལ་གྱིས་ཞེས་པ་ནི་དེ་
250 -286



ཡིད་བཞིན་ནོར་བུའི་ཊིཀྐ།
ནས་རང་གསུམ་རྩེགས་པའི་ཏིང་འཛིན་གྱི་ངང་ལས་ཡེ་ཤེས་སེམས་དཔའ་མར་
མེ་ཆད་པ་བཞིན་ཆད་ནས་ང་རྒྱལ་གྱིས་སོ། །མཆོད་པ་ཞེས་པ་ནི་ལྷ་ལ་མཆོག་
སོག་པའོ། །གཏོར་མ་ཞེས་པ་བར་ཆད་ཞི་བའི་དོན། སྦྱིན་སྲེག་ཅི་ནུས་པ་ཡིས་
མཆོད་ཞེས་པ་ནི་མན་ངག་བཞིན་དུའོ། །བདག་འཇུག་བྱ་བ་ནི་བདག་ཉིད་འཇུག་
པའི་ཆོ་ག་ཡང་ཞེས་པ་ནི་རྡོ་རྗེ་སློབ་དཔོན་ནོ། །སློབ་མ་འཇུག་པའི་ཚུལ་གྱི་བྱ་
ཞེས་པ་ནི་སློབ་མ་ལ་དབང་ཅི་ཙམ་སྐུར་བ་སློབ་དཔོན་ཀྱི་ལྷ་ལ་དབང་བླང་ངོ༌། །
སློབ་མ་འཇུག་ཅིང་ དབང་སྐུར་ བ་ ལ་ གཉིས་ དལ་ དུ་ འཇུག་ པ་ དང་།
དབང་སྐུར་བའོ། །དང་པོ་ལ་དགུ་ཡོད་པ་ལས་དང་པོ་སློབ་དཔོན་ཀྱི་ལྷ་ལ་
གསོལ་བ་གདབ་པ་ནི་དེ་ནས་སློབ་མ་འཇུག་པ་ཡང་གསོན་དང་ཤི་བའི་ལས་ཡིན་
ཏེ་ཞེས་པ་ནི་གསོན་གཤིན་གཉིས་སུ་ཤེས་པར་བྱའོ། །རེ་ཤིག་གནང་བ་གནོད་
པར་བྱ་ཞེས་པ་དེ་ལས་དང་པོ་གསོན་པོ་སྟོན་ཏེ། དེ་ལས་དང་པོ་དལ་གྱི་ལྷ་ལ་
སློབ་མ་འཇུག་པའི་གསོལ་བ་གདབ་པ་ནི་བདག་མིང་ཞེས་པ་ནས་འཇུག་འཚལ་
ཞེས་པའི་བར་གྱིས་བསྟན་ཏེ་གོ་སླའོ། །
སློབ་མས་སློབ་དཔོན་ལ་གསོལ་བ་གདབ་པ་ནི་དེ་ནས་སློབ་མ་ཐམས་
ཅད་ཀྱི་ཞེས་པ་ནི་ཁྲུས་བྱས་ལ་མཎྜལ་དང་ཡོན་ཕུལ་གསོན་པོ་ཞེས་བྱ་བའི་ཁྱད་
པར་ཏེ་ཞེས་པ་ནི་གསོན་པོ་འཇུག་པའི་ཁྱད་པར་རོ། །དེ་ཡང་དགའ་ཆེན་ཞེས་པ་
ནས་གཞུག་པར་མཛོད་ཞེས་པའི་བར་གྱིས་སྟེ་གོ་སླའོ། །ཐེག་པ་ཆེན་པོ་ལ་བློ་
དགུག་པ་ནི་ཡོལ་བའི་ཕྱི་རོལ་ནས་ནང་དུ་སློབ་མ་རྣམས་རྣ་གཏད་དུ་བཅུག་ལ་བུ་
ཚུར་ཞེས་པ་ནས། འདི་གྱིས་ཤིག་ཞེས་པའི་བར་གྱིས་སྟོན་ཏེ་གོ་སླའོ། །
རྒྱུན་གཤེགས་བྱ་ནི་དེ་ནས་རྒྱུན་གཤེགས་བྱེད་དུ་གཞུག །ཡོལ་བའི་
250 -287



མེས་པོའི་ཤུལ་བཞག་ལས། རྫོག་སློབ་བརྒྱུད་དང་བཅས་པའི་གསུང་འབུམ། ༼༢༽
མཐའ་རུ་གནས་པ་ལས་ཞེས་པ་ནི་ཡོལ་བའི་ཕྱི་རོལ་དུའོ། །གདོང་པ་གོས་ཀྱིས་
གཡོགས་པའི་ཞེས་པ་ནི་རས་དམར་པོ་དྲི་མ་མེད་པས་མིག་དགབ་བོ། དཀོན་
མཆོག་ཅེས་པ་ནས། ཞེས་བརྗོད་དུ་འཇུག་ཅེས་པའི་བར་ནི་གོ་སླའོ། །
སེམས་བསྐྱེད་པ་ནི་ས་མ་ཡ་ཨཱཞེས་པས་སློབ་མའི་སྙིང་གར་ཨཱལས་ཟླ་
བའི་དལ་གཅིག་སྒོམ་དེ་ཀུན་རྫོབ་བྱང་ཆུབ་སེམས་སྐྱེད་པའོ། །སུ་ར་སྟ་། ས་
མ་ཡ་ཧོ། བཛྲ་སིད་དྷྱ་བ་སུ་ཁཾ་ཞེས་པས་དེའི་སྟེང་དུ་རྡོ་རྗེ་དཀར་པོ་གཅིག་བསམ་
དོན་དམ་བྱང་ཆུབ་སེམས་སྐྱེད་པའོ། །དལ་གྱི་ལྷ་ལ་གསོལ་བ་གདབ་པ་ནི་སློབ་
མ་རྣམས་འཇུག་པར་གསོལ་བ་གདབ་པ་ནི་དེ་ནས་རྗེ་ཞེས་པ་ནས་གཞུགས་པར་
འཚལ་ཞེས་པའི་བར་གྱིས་སྟོན་ཏེ་གོ་སླའོ། །
དེ་ནས་ལྷས་ཀྱང་སྡོམ་པ་འཛིན་ནུས་ན་དལ་དུ་ཆུག་ཅིག་ཞེས་པ་གནང་
བར་བྱིན་པར་བསམ་མོ། །སྡོམ་པ་འབོགས་པ་ནི་དེ་ནས་སློབ་མ་ལ་སྒྲག་པ་ཞེས་
པ་དམ་ཚིག་དང་སྡོམ་པ་སྒྲུག་པའོ། །དེ་ཡང་གང་ཞེ་ན་སངས་རྒྱས་ཆོས་དང་དགེ་
འདུན་ཏེ་ཞེས་བྱ་བ་ལ་སོགས་པའོ། །སྡོམ་པ་ཐམས་ཅད་འབོགས་པ་ནི། །ནུས་
ཉམས་ལས་སྤགས་ཏེ་སྦྱིན། །ཞེས་པ་ནི་དམ་ཚིག་དང་སྡོམ་པ་ཐམས་ཅད་
འཛིན་ནུས་དང་རྣ་གཅིག་འཛིན་ནུས་པ་བྱེ་བྲག་ཅེས་པ་བྱའོ། །སློབ་མ་ཡང་ནི་དེ་
བཞིན་བཟུང་ཞེས་པའོ། །དམ་བསྒྲག་པ་དང་ནི་དེ་ཡང་དང་པོར་ཕྱིའི་འཇུག་པ་
དལ་གྱི་སྒོ་བཞི་ནས་ཞུགས་ནས། ནང་གྱི་འཇུག་པར་དམ་བསྒྲག་པ་ནི་དང་པོ་
ཡིད་དམ་ལྷའི་དམ་བསྒྲག་པ་ནི་རྡོ་རྗེ་མགོ་ཐོག་ཏུ་བཞག་ལ་དེང་ཁྱོད་ཞེས་པ་ནས་
འགྲོ་བར་འགྱུར་ཞེས་པའི་བར་གྱིས་ཏེ་གོ་སླའོ། །ན་ཆུ་བླུད་པ་ནི་ཁྱོར་བར་ཆུ་
བླུགས་ལ་ ཨོ་ཞེས་པ་ནས་འགྲུབ་ཞེས་པའི་བར་གྱིས་ཏེ་གོ་སླའོ། །རྡོ་རྗེ་སློབ་
sའི་
250 -288



ཡིད་བཞིན་ནོར་བུའི་ཊིཀྐ།
དཔོན་གྱིས་དམ་བསྒྲག་པ་ནི་རྡོ་རྗེ་སྙིང་གར་བཞག་ནས་དེ་ནས་ཞེས་པ་ནས།
ཉན་པར་གྱིས་ཞེས་པའི་བར་གྱིས་ཏེ་གོ་སླའོ། །
ཡེ་ཤེས་དབབ་པ་ནི་ཡེ་ཤེས་དག་པ་དབབ་པ་དང་ཞེས་པ་ན་འཇིག་རྟེན་
ལས་འདས་པའི་ཡེ་ཤེས་སོ། །གཏན་པའམ་གཞུང་བཞིན་བྱ་བས་ཏེ་ཕྲེང་བ་དོར་
དང་བཅིང་པ་དང་གདོང་གཡོགས་དགྲོལ་ཅིང་དཀྱིལ་འཁོར་བསྟན་ཞེས་པ་ནི་
ལག་ལེན་ན་གསལ་ལོ། །འཇུག་པ་རྫོགས་ནས་ཞེས་པ་ནི་ཕྱི་ནང་གི་འཇུག་པ་
རྫོགས་ནས་སོ། །དབང་ཞེས་པ་ལ་གསུམ་སྟེ། ངོ་བོ་དངོས་གྲུབ་ཐམས་ཅད་ཀྱི་
གཞིར་འགྱུར་བའོ། །དེ་ལྟར་ཡང་ཧེ་བཛྲ་ལས། ཨེ་ཝཾ་རྣམ་པ་བདེ་ཆེན་པོ་དབང་
ལས་ཡང་དག་ཞེས་པར་བྱ་ཞེས་སོ། །ངེས་ཚིག་ནི་ཨ་བི་ཤིན་རྩ་ན་ཞེས་པ་ལུས་
ངག་ཡིད་གསུམ་གྱི་དྲི་མ་འཁྲུད་པར་བྱེད་པས་ན་དབང་
། ཨ་བི་ཤི་ཀ་ཏ་ཞེས་པ་
སྐུ་གསུམ་ཐོབ་པའི་ནུས་པ་འཇོག་པས་ན་དབང་ངོ་
། །དབྱེ་བ་ནི་བཞི་ཏེ་ས་བྷུ་ཏ་
ལས་དང་པོ་བུམ་པའི་དབང་ཡིན་ཏེ། །གཉིས་པ་ལ་ནི་གསང་བའི་དབང་
། །
གསུམ་པ་ཤེས་རབ་ཡེ་ཤེས་དང་
། །བཞི་པ་ཡང་ནི་དེ་བཞིན་བཞི་པ་ཞེས་སོ། །
ཚིག་དོན་ནི་ལྷར་བསྐྱེད་ཞེས་པ་ནས་
། ཤེས་པར་བྱ་ཞེས་པའི་བར་གྱིས་ཏེ་ལག་
ལེན་ན་གསལ་ལོ། །
སྤྱི་དོན་གཉིས་པ་རོ་སྲེག་པ་ནི། གསོན་པའི་ལས་ནི་ཡོངས་རྫོགས་ནས་
ཞེས་པ་ནི་དབང་སྐུར་བ་ཡོངས་སུ་རྫོགས་ནས་སོ། །གལ་ཏེ་གཤིན་ལ་ ཕན་
འདོད་ན་རྟེན་གང་ལ་བྱ་ཞེ་ན་རོའམ་ཞེས་པ་རབ་རུས་པ་ཞེས་པ་འབྲིང་
། གོས་
ཞེས་པ་ གོས་ སམ་མིང་ བྱང་ མཐའ་མའོ། །སྐུའི་སྔགས་ ཀྱི་བཏབ་ པ་ ཡིས། ཆུ་
མཆོག་གིས་ནི་བཀྲུའི་དང་གཏོར་ཞེས་པ་ན་ཡང་སྙིང་གིས་བུམ་པའི་ཆུ་བདུད་
250-289



།
མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼༢༩༽
རྩིར་བྱིན་གྱིས་བརླབས་ལ་རོ་ལ་སོགས་པ་ལ་ཁྲུས་དང་གཏོར་བར་བྱའོ། །
དེ་ནས་ དེ་ ལ་ གནས་ པ་ ཡི་ གནོད་ པའི་ ཞེས་ པ་ རོ་ དེ་ ལ་ གནས་ པའི་
བགེགས་རྣམས་གསལ་བ་ནི། ཤིན་ཏུ་ཁྲོས་པའི་འཇམ་དཔལ་དུ་ཞེས་པ་ནི་རྡོ་རྗེ་
ཧཱུྃ་མཛད་དམ་གཤིན་རྗེ་གཤེད་དུ་བདག་ཉིད་རབ་ཏུ་བསམ་ནས་ནི། གཤིན་རྗེ་
གཤེད་དམ་བདུད་རྩི་ཡི་གསང་སྔགས་གྲག་པོ་བཟླས་པའི་ཞེས་པ་ནི་ཨོ་ཧྲི་སྟེ་ལ་
སོགས་པ་གཤིན་རྗེ་སྔགས་སམ་ཨོཾ་ཨཱམྲྀ་ཏ་ཀུན་ཌྷ་ལི་ཞེས་པ་བདུད་རྩི་འཁྱིལ་
བའི་སྔགས་དང་ཉུངས་དཀར་རྡོ་རྗེ་བསམས་ནས་ནི་དེ་ལ་ལན་གསུམ་དབབ་ཏུ་
བྲབ་བོ། །བྲབས་པས་ཅིར་འགྱུར་ན་གནོད་པའི་བགེགས་བསལ་ལའོ།
དེ་ནས་དེ་ནི་བགེགས་དང་བྲལ་བར་བསམ་ལ། སྙིང་གའི་འདོད་པའི་
རྒྱལ་པོ་ཡིས་ཞེས་པ་ནི་ཏ་ཀི་ར་ཛ་ཞེས་པ་བརྗོད་པས་རང་གི་སྙིང་ཁ་ནས་འདོད་
པའི་རྒྱལ་པོ་སྤྲོས་ལ། བར་དོའི་ཤེས་པ་དགུག་པར་བྱ་ཞེས་པ་ནི་ཨ་ཐུང་ཀྱི་རྣམ་
པར་དགུག་པའོ། །དེ་ཡང་རོ་ལ་སོགས་པའི་རྟེན་ལ་སྙིམ་ལ་དེ་རྣམ་སྨིན་གྱི་ལུས་
སུ་བསམ་ལ་དེའི་སྙིང་གར་ཟླ་བའི་སྟེང་དུ་ཨ་ཞེས་པ་ཨ་གཅིག་བསམ་བསོགས་
ཞེས་ཞེས་རིགས་ལྔ་ལ་མོས་ནས་ཡང་བསམ་མོ། །ཡེ་ཤེས་སེམས་དཔའི་ རབ་
བསྐྱེད་ལ་ཞེས་པ་ནི་ཨ་དེ་ཡོངས་སུ་གྱུར་པ་ལས་གཤིན་པོའི་རྟེན་ཏེ་ཡེ་ཤེས་
སེམས་དཔར་བསྐྱེད་ལ། སེམས་བསྐྱེད་སྡོམ་པ་བཟུང་ལ་སོགས་ཞེས་པ་ནི་རུས་
མཐུན་ཅིག་སེམས་རྩེ་བས་བཟུང་ཅིང་རྗེས་བཟློས་བྱས་ལ། དཀྱིལ་འཁོར་དུ་ནི་
གཞུག་པར་བྱ་རྣམས། གསོན་པའི་ཚུལ་བཞིན་བྱས་ནས་ནི་སློབ་མ་ལ་བྱེད་པ་
བཞིན་དུའོ། །དབང་སྐུར་བ་ཡང་རིམ་བཞིན་སྦྱིན་ཞེས་པ་ནི་རིག་པའི་དབང་དང་
ལྔ་དང་། རྟུལ་ཞུགས་ཀྱི་དབང་དང་དྲུག་གོ །ཤེས་རབ་འཁོར་ལོས་ཤི་བའི་སྡིག་
250 --290



ཡིད་བཞིན་ནོར་བུའི་ཊིཀྐ།
སྒྲིབ་སྦྱང་བ་ནི། རྣམ་པར་དག་པ་དེ་ཡི་ནི་ཞེས་པ་ནི་གོང་དུ་དབང་སྐུར་བའི་རོ་དེ་
ཡི་ནི་ཞེས་པའོ་ལྟེ་བ། ཞེས་པ་ནས་ཁྱབ་པར་བསམ་ཞེས་བར་གྱིས་སྡིག་སྒྲིབ་ཇི་
ལྟར་སྦྱོང་བའི་ཚུལ་སྟོན་སྟེ་ཞལ་ལས་ཤེས་སོ། །དེ་ལ་སོགས་པའི་གཟུགས་རྟེན་
ནི་ཞེས་པ་ནི་རོའམ་རུས་པའམ་མཚན་བྱང་ངོ་
། །དེ་ལ་ཅི་བྱ་ན་སྦྱིན་སྲེག་ཏུ་ནི་
དབུལ་བར་བྱ་ཞེས་པའོ། །
དེ་ཡང་ཐུན་མོང་དུ་བྱ་བའི་ཆོས་བཅུ་བཞི་ནི་ཐབས་དང་ཞེས་པ་ཐབས་
བཅའ་བ་དང་། གྲུ་བཞི་པ་རྒྱུར་ཁྲུ་ལྔ་པ་ནང་དུ་རྩེ་མོ་ལྔའི་མཚན་གདབ་པའོ། །
དགང་ ཟར་དང་། བླུགས་གཟར་དང་། རྫས་ བསག་ པ་དང༌། ཏིལ་དང་མར་ གྱི་
སྙིང་ པོ་དང༌། དུར་བ་དང༌། འབྲས་དང་། ཞོ་ཟན་དང་། སྐུ་ཤ་དང་འབྲས་ཐུག་
དང་མངར་གསུམ་དཀར་གསུམ་སོ་བ་ནས་སྲན་མ་གྲོ་དང་དེ་རྣམས་སོ། །ཤིང་
དང་། མཆོད་ སྦྱིན་ གྱི་ཤིང་ སྲོག་ཆགས་མེད་པའོ། །སྒྲུབ་པ་པོ། སྣོད་ གསང་ ཆུ་
དང་། རྗེས་གསང་བ་དང་། རྗེས་རིམ་པས་དགོད་པ་དང་། མེ་རྒྱལ་པོ་དང་བྲམ་
ཟེའི་ཁྱིམ་ནས་ བླངས་ བ་དང་། རྫས་ ཐམས་ཅད་ལ་གསང་ གཏོར་བྱ་བ་ དང་།
རྒྱལ་རིགས་ཀྱི་ཤར་ནས། མི་སྤུར་བ་དང་
། ཀུ་ཤ་དགྲམ་དང་ཞེས་པ་ནི་ཀུ་ཤ་ལ་
ཨོ་རག་ཀླུ་ཞེས་བཟློས་ནས་མེ་ཐབས་ཀྱི་མཐའ་མ་ཐམས་ཅད་དང་རྩེ་མོ་དང་
། རྩ་
བ་བརྒོལ་ལ་སྒོར་རྣལ་འབྱོར་པས་ཀྱང་གཏིང་ངོ༌། །དེ་ནས་མེ་ལྷ་ལ་བྱ་བའི་ཚེས་
བཅུ་བཞི་ནི་མེ་བསྐྱེད་ཞེས་པ་མེ་ལྷ་བསྐྱེད་པ་དང་
། སྤྱན་དྲངས་པ་དང་བརྩོགས་
ཞེས་པ་ནི་སྲུང་ཞེས་པ་བགེགས་སྲུང་པ། སྤྲད་ཞེས་བགེགས་སྤྲད་པ་དང་། བཅིང་
ཞེས་ཡེ་ཤེས་སེམས་དཔའ་དང་དམ་ཚིག་སེམས་དཔའ་བསྲེ་བའོ། །མཆོད་ཡོན་
ཞེས་ མཆོད་ ཡོན་ འབུལ་ བ་ དང༌། ཞབས་གསིལ་འབུལ་ བ་ དང༌
། བསྒྲུབ་ པ་ནི་
250-291



མེས་པོའི་ཤུལ་བཞག་ལས། རྔོག་སློབ་བརྒྱུད་དང་བཅས་པའི་གསུང་འབུམ། ༼ཚ༽
གཞུགས་སུ་གསོལ་བ་ལ་སོགས་པའོ། །དབང་སྐུར་བ་དང་། དམ་ཚིག་སྒོམ་པ་
དང་ཀུན་སྲེག་ཞེས་པའི་བར་གྱིས་བཅོ་བརྒྱད་དོ། །ལྷ་ལ་བྱ་བའི་ཆོས་བཅུ་བཞི་
ནི་བསང་དང་ལྷ་དགོད་དང་ཞེས་པ་ནས་གཟི་བྱིན་བསྐྱེད་པ་དང་ཞེས་པའི་བར་
གྱིས་སོ། །
བཟོད་
མཐའ་མར་མེ་ལྷ་བྱ་བའི་ཆོས་ལྔ་ནི། མེ་ལྷ་ལ་དགང་ལུགས་འབུལ་བ་
དང་། མཆོད་ཡོན་འབུལ་བ་དང་། གསང་གཏོར་འབུལ་བ་དང་
། བསོག་ཞེས་པ་
་པ་གསོལ་བ་དང་། གཤེགས་སུ་གསོལ་བའོ། །ཆོ་ག་ཅི་ལྟར་མཐོང་བ་ཡི་
གང་ན་ལས་ཀྱི་ཆོ་ག་མེད་ཞེས་པ་ནི་ཆོ་གའི་རྐང་དང་མ་ཚང་བ་ཡོད་ན། དེ་ནི་སྤྱི་
ཆོ་ག་ལས་ཞེས་པ་གསང་བ་སྤྱི་རྒྱུད་ལས་གསུངས་པའི་རྒྱས་པའི་ཆོ་ག་མཁས་
པས་རྟེན། དེ་ཤེས་པ་ལ་ཉེས་པ་བྲལ་ཞེས་པ་ནི་གསང་བ་སྤྱི་རྒྱུད་དེ་ཤེས་ན་ཉེས་
པ་དང་བྲལ་ལོ། །
ལག་ལེན་དེ་ལྟར་བྱས་པ་ནི་རྡོ་རྗེ་འཛིན་པ་དང་དྲ་བ་སྟེ་དེ་ལྟར་བྱེད་པའི་
སློབ་དཔོན་ནི་རྡོ་རྗེ་འཛིན་དང་འདྲ་བར་ལྟ་ཞེས་སོ། །དལ་ལ་སྔོན་བཞིན་མཆོད་
པ་དང་ཞེས་པ་ནི་བསྙེན་པའི་སྐབས་བཞིན་མཆོད་པ་བྱའོ། །རྫས་མ་ཚང་བ་ཁ་
སྐང་པའམ་བཟོད་པར་གསོལ་བ་ནི་ཡི་གེ་བརྒྱ་པ་བརྗོད་པ་དང་
། བཟོད་པར་
གསོལ་དང་ཞེས་པའོ། །དགེ་བའི་རྩ་བར་སྔོ་བ་བསྔོ་བ་ཞེས་པས་ཏེ་མཁས་པའི་
རྗེས་སུ་འབྲངས་ལ་སྔོ་བ་བྱའོ། །ཕྱག་རྒྱ་དགྲོལ་བའི་རིམ་པ་ཞེས་པ་ནི་བསྙེན་
པའི་སྐབས་བཞིན་བྱའོ། །ཡེ་ཤེས་པ་གཤེགས་ཅིང་དམ་ཚིག་རང་ལ་སྡུ་བ་ནི་དེ་
ཉིད་འདུས་པ་ནས་གསུངས་པའི་ཨོ་ཁྱེད་ཀྱིས་ཞེས་པ་ནས་བཛྲ་མུ་ཞེས་པའི་བར་
གྱིས་ཏེ་གོ་སླའོ། །རྒྱས་པར་ལག་ལེན་ནི་བླ་མའི་མན་ངག་ལས་ཤེས་སོ། །
250 --292



ཡིད་བཞིན་ནོར་བུའི་ཊིཀྐ།
འཇུག་གི་དོན་ལ་གཉིས་ཏེ། བཟོད་པར་གསོལ་བ་དང་
། བསྔོ་བའོ། །
དང་པོ་ནི་འཕགས་པ་འཇམ་དཔལ་གྱིས་ཁྱབ་པ་ཞེས་པ་དཀྱིལ་འཁོར་བཅུ་བཞི་
པོ་ཐམས་ཅད་ཁྱབ་པའོ། །བསྡུ་དང་དབྱེ་བའི་ཆོ་ག་ནི་ཞེས་པ་ནི་རིགས་སྡུས་པ་
དང་རིགས་བྱེ་བྲག་པའི་ཆོ་ག་ནི་ཐུན་མོང་ཐུན་མོང་མ་ཡིན་པའི་ཞེས་དེ་གཉིས་ཀ་
ཐུན་མོང་བ་དེ་ཉིད་འདུས་པའི་རྗེས་སུ་འབྲངས་པ་དང་
། ཐུན་མོང་མ་ཡིན་འཇམ་
དཔལ་སྒྱུ་འཕྲུལ་དྲྭ་བའི་རྗེས་སུ་འབྲངས་ནས་སྦྱར་ཞེས་པའོ། །ནོངས་ན་མཁས་
པས་བཟོད་པར་མཛོད་ནི་གོ་སླའོ། །
གཉིས་པ་བསྔོ་བ་ནི་གསང་བར་འོས་པ་སླ་བའི་ཕྱིར་ཞེས་པ་ནི་དབང་མ་
སྐུར་བ་ལའོ། །བསྡུ་དང་དབྱེ་བའི་ཆོ་ག་བྱས་ཞེས་པ་ནི་རིགས་སྡུས་པ་དང་རིགས་
བྱེ་བྲག་པའི་ཆོ་ག་བྱས་ཞེས་པའོ། །འདི་ལས་དགེ་བ་གང་ཐོབ། འགྲོ་ཀུན་འཇམ་
དཔལ་དབྱངས་ཐོབ་ཤོག་ཞེས་པའོ། །
ཟབ་དང་རྒྱ་ཆེ་གཉིས་མེད་པའི། །མཐའ་བྲལ་ཟུང་འཇུག་ཆེན་པོ་འདི། །
དོན་ནི་རྟོགས་པར་དཀའ་ན་ཡང་
། །བླ་མའི་གསུང་ལ་བརྟེན་ནས་སུ། །བདག་
གིས་རྣམ་དབྱེ་ཅུང་ཟད་བྱས། །དགེ་བས་འགྲོ་རྣམས་སངས་རྒྱས་ཤོག །
ཡིད་བཞིན་ནོར་བུའི་གསལ་བྱེད་ཉི་མའི་འོད་ཟེར་ཞེས་བྱ་བ་རྡོ་རྗེ་འཆང་
གི་གསུང་ལ་བློ་ཅུང་ཞིག་ཕྱོགས་པའི་རྡོ་རྗེ་འཛིན་པ་རྡོ་རྗེ་མི་བསྐྱོད་པས་ཉེ་བར་
སྦྱར་བ་རྫོགས་སོ།།
།།
250-293



:
i
.



བསྔོ་སྨོན།
བསྟན་པའི་དཔལ་གྱུར་བླ་མའི་ཞབས་པད་བརྟན། །
བསྟན་འཛིན་སྐྱེས་བུས་ས་སྟེང་ཡོངས་ལ་ཁྱབ། །
བསྟན་པའི་སྦྱིན་བདག་མངའ་ཐང་འབྱོར་བ་རྒྱས། །
བསྟན་པ་ཡུན་རིང་གནས་པའི་བཀྲ་ཤིས་ཤོག །
ཀློང
& # ？ % ︽ ཚིག
;, % @ #5,
*# %, ༔ & # ཚོ, ཚེ, *
*&



ਆ ਜਾ



རྩོམ་སྒྲིག་འགན་འཁུར་བ། ཚངས་པོ།
གདན་ཞུས་རྩོམ་སྒྲིག་པ། ཐུབ་བསྟན་འོད་ཟེར། ཡེ་ཤེས་བྱང་ཆུབ།
མདུན་ཤོག་མཛེས་འགོད་པ། འགྲོ་འདུལ་རྡོ་རྗེ།
བརྩེ ས་པོའི་ཤུལ་བཞག།
དེབ་ཉིས་བརྒྱ་དང་ལྔ་བཅུ་པ།
རྔོག་སློབ་བརྒྱུད་དང་བཅས་པའི་གསུང་འབུམ་བཞུགས།
རྔོག་ཆོས་སྐུ་རྡོ་རྗེ་སོགས་ཀྱིས་བརྩམས།
*
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན་ཏེ་བཀྲམ།
ཧྲེན་ཀྲེན་གྲོང་ཁྱེར་ཧའེ་ཅན་པར་འདེབས་ཚད་ཡོད་ཀུང་སིས་དཔར་བཏབ།
སྤྱི་ལོ་༢༠༡༡ ལོའི་ཟླ་༡༢པར་པར་གཞི་དང་པོ་བསྒྲིགས་
སྤྱི་ལོ་༢༠༡༡ལོའི་ཟླ་༡༢པར་པར་ཐེངས་དང་པོ་བཏབ།
དེབ་ཚོད ༨༨ ཋ X ༡ ༣ ༣༠rmm ༡/༣༢
དཔར་གློངས༔
ISBN 978 ཨལ 7-ཁ=80253 440 - 7/B. 127
གསུང་འབུམ་ཆ་ཚང་ལ་(དེས་༡ ལས་ ༣༤ཡོད་)སྒོར། ༡༠ ༣༠.
ཅ༠༠༡ཨ་ཕར་འཕར་ ༡ ༧༠༠
，+



责任编辑:聪博
特约编辑:土灯 益西向秋
封面设计:多吉
图书在版编目(CIP)数据
俄派师徒文集:藏文/(宋)俄·秋谷多吉等著;
百慈藏文古籍研究室编, - 北京:
中国藏学出版社,2011.12 (先哲遗书)
ISBN 978-780253 · 440 - 7
1.0饿… 1.0俄… 百…)喇嘛教
- 文集 - 藏语 N.08946.6-53
中国版本图书馆CIP数据核字(2011 第260106号
先哲遗书
(第250卷)
俄派师徒文集
第29/34卷
俄·秋谷多吉等著
长
中国藏学出版社出版发行
(北京市北四环东路131号)
深圳市海建印刷有限公司印刷
开本:880 x 1234毫米 132 印张:19.375
2011年12月第1版 2011年12月第1次印刷
印数:0001-1700册
ISBN 978 7 0253 47.127
本文集总定价(1-34册):1030.00元



བཀའ་བསྡུ་བ་གསུང་འབུམ་ཕྱོགས་བསྒྲིགས།
ISBN 978-7-80253-440-7
9 117878021534 407
ཆོ# % ཚོ{༡}(1=34 & ): 1030. 00 TE
